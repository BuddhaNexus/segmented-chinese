{
    "T14n0550_011:0888a04": "金色童子因緣經卷第十一",
    "T14n0550_011:0888a06": "西天譯經三藏朝散大夫",
    "T14n0550_011:0888a07": "試鴻臚卿傳梵大師賜紫",
    "T14n0550_011:0888a08": "沙門臣法護等奉 詔譯",
    "T14n0550_011:0888a09": "[0888a09] 「爾時，妙耳商主即作是念：『我於此城，昔時富",
    "T14n0550_011:0888a10": "盛而今貧困，以此少物如何行施？今雖如是，",
    "T14n0550_011:0888a11": "或此城中臣佐、吏民、諸婆羅門、長者、居士、眾商",
    "T14n0550_011:0888a12": "主等及多人民，咸悉&#x89A9;見我以少物奉上世",
    "T14n0550_011:0888a13": "尊，我今應求一葉而用裹覆，勿使他見。』作是",
    "T14n0550_011:0888a14": "念已，即時入己殘破舍中，遍求其葉竟不能",
    "T14n0550_011:0888a15": "得。是時，商主內自毀責：『苦哉！我今無福斯極。』",
    "T14n0550_011:0888a16": "傷感吁嗟，即時出自舍中，發生廣大清淨信",
    "T14n0550_011:0888a17": "心，但持一餅奉上世尊毘婆尸如來、應供、正",
    "T14n0550_011:0888a18": "等正覺清淨&#x9262;中。施已，肅恭頂禮雙足，發是",
    "T14n0550_011:0888a19": "願言：『世尊！願我以此淨信施法微少善根，過",
    "T14n0550_011:0888a20": "此生後，當來不於一日之中受斯貧苦，得大",
    "T14n0550_011:0888a21": "富盛，諸所受用隨心圓滿。』妙耳商主發此誓",
    "T14n0550_011:0888a22": "願，禮奉毘婆尸如來之間，以佛神力彰現勝",
    "T14n0550_011:0888a23": "報，即時枯瘦羸弱容儀隱而不現，還復昔",
    "T14n0550_011:0888a24": "日圓滿妙好顯明色相，妙耳商主勝願所資",
    "T14n0550_011:0888a25": "適悅而住。于是，毘婆尸如來、應供、正等正覺",
    "T14n0550_011:0888a26": "出滿度摩城，還復曠野佛遊止處。[0888a26] 「是時城中",
    "T14n0550_011:0888a27": "與妙耳商主先知識者、諸長者等中有一人，",
    "T14n0550_011:0888a28": "乃謂眾言：『汝等今時咸共見彼妙耳商主破",
    "T14n0550_011:0888a29": "散貧困艱苦若斯，不應棄捨，多能濟一一不",
    "T14n0550_011:0888b01": "贍多。仁者咸應共均所施，隨有施者同置一",
    "T14n0550_011:0888b02": "處。』言已，即時諸長者等，各以無數真珠、妙寶、",
    "T14n0550_011:0888b03": "耳璫、環釧及餘種種殊妙服飾，多百千種而用",
    "T14n0550_011:0888b04": "助施，於剎那間金銀、珠寶、眾莊嚴具其量高",
    "T14n0550_011:0888b05": "積。時，妙耳商主見眾所施殊勝事已，即謂妻",
    "T14n0550_011:0888b06": "言：『汝且觀此淨施種子能生善牙。』其妻即時",
    "T14n0550_011:0888b07": "心大歡喜，遙向毘婆尸佛肅恭頂禮，即時運",
    "T14n0550_011:0888b08": "置所施衣服莊嚴等具入自舍中。[0888b08] 「是時醜相",
    "T14n0550_011:0888b09": "童子先往翁父園中，以其飢渴苦惱逼迫醜",
    "T14n0550_011:0888b10": "惡增甚，童子心極愁憂厭惡，即自惟忖：『我今",
    "T14n0550_011:0888b11": "云何罪業所感，無福醜陋苦惱侵逼，命存何",
    "T14n0550_011:0888b12": "益？我今宜應自求殞絕。』念已，即詣波吒梨樹",
    "T14n0550_011:0888b13": "極高抄枝攀樹而上，枝折隨墜身，身體損傷",
    "T14n0550_011:0888b14": "極受苦惱。諸佛世尊無所不知、無所不見、無",
    "T14n0550_011:0888b15": "不解了。是時，毘婆尸如來以淨佛眼過於肉",
    "T14n0550_011:0888b16": "眼，見是醜相童子受斯苦惱，即時起大悲",
    "T14n0550_011:0888b17": "心，乃運神力詣彼園中，以百劫積集慈愛光",
    "T14n0550_011:0888b18": "明照觸彼身。童子蒙光照觸之時，身支苦痛",
    "T14n0550_011:0888b19": "悉得銷散，息除飢渴速獲輕安，即時舉身",
    "T14n0550_011:0888b20": "乃見毘婆尸如來、應供、正等正覺，百千俱胝",
    "T14n0550_011:0888b21": "那庾多劫積集清淨最上難得三十二相，微",
    "T14n0550_011:0888b22": "妙莊嚴光明普照。[0888b22] 「童子爾時見佛清淨相好，",
    "T14n0550_011:0888b23": "殊特起淨信樂，脫自身中黃色片衣可及尺",
    "T14n0550_011:0888b24": "量，持以奉上毘婆尸如來，發生最勝清淨",
    "T14n0550_011:0888b25": "之心，置於佛上，及持一莖迦蘭膩迦花亦以",
    "T14n0550_011:0888b26": "奉之。由毘婆尸如來、應供、正等正覺威神力",
    "T14n0550_011:0888b27": "故，其衣分量稱可佛身，花猶傘蓋，大如車",
    "T14n0550_011:0888b28": "輪住於佛上。[0888b28] 「時醜相童子見是相己，轉復增",
    "T14n0550_011:0888b29": "勝發生廣大淨信之心，即時恭敬禮佛雙足，",
    "T14n0550_011:0888c01": "發大誓願，說伽陀曰：",
    "T14n0550_011:0888c02": "「『醜相童子隨力施，  如來最上二足尊，",
    "T14n0550_011:0888c03": "  願我從今過此生，  當來獲得妙色相。",
    "T14n0550_011:0888c04": "  身有金色妙衣飾，  金光晃耀所莊嚴，",
    "T14n0550_011:0888c05": "  口中優&#x9262;羅花香，  身有旃檀妙香馥；",
    "T14n0550_011:0888c06": "  身如金色膚體妙，  一切見者適悅生，",
    "T14n0550_011:0888c07": "  一切愛染悉蠲除，  一切教義皆明了。",
    "T14n0550_011:0888c08": "  如理語義悉合集，  遠離一切非義利，",
    "T14n0550_011:0888c09": "  最上一切諸所觀，  諸相莊嚴咸具足。",
    "T14n0550_011:0888c10": "  願當得佛普成就，  慈心愛念諸眾生，",
    "T14n0550_011:0888c11": "  眾德清淨大吉祥，  諸妙珍財悉圓具。』",
    "T14n0550_011:0888c12": "[0888c12] 「醜相童子說是伽陀發大願時，以佛神力現",
    "T14n0550_011:0888c13": "彰勝報，即時童子極醜惡相隱而不現，轉成",
    "T14n0550_011:0888c14": "殊妙端嚴色相身如金色，自然忽有金色可",
    "T14n0550_011:0888c15": "愛嚴好衣服，從空而來被童子身，復有環釧",
    "T14n0550_011:0888c16": "瓔珞等莊嚴具。又諸天子空中雨眾殊妙天",
    "T14n0550_011:0888c17": "花，所謂迦蘭膩迦花、優&#x9262;羅花、瞻波迦花、",
    "T14n0550_011:0888c18": "&#x9262;訥摩花、俱母陀花、曼陀羅花等，及天妙",
    "T14n0550_011:0888c19": "香，謂旃檀香沈水香、恭俱摩香、多摩羅&#x9262;",
    "T14n0550_011:0888c20": "多羅香、及抹香等。又復空中發大聲言：『奇",
    "T14n0550_011:0888c21": "哉！能於佛如來所種植淨施可愛種子，最勝",
    "T14n0550_011:0888c22": "牙莖現獲出生。』是時空中所雨香花，廣大無",
    "T14n0550_011:0888c23": "數量積于膝。",
    "T14n0550_011:0888c24": "[0888c24] 「爾時，毘婆尸如來即出園中，還復曠野佛遊止",
    "T14n0550_011:0888c25": "處。彼妙耳商主於自舍中，忽謂妻言：『我之有",
    "T14n0550_011:0888c26": "子今在何處？』妻答夫言：『童子一時來謂我言：",
    "T14n0550_011:0888c27": "「欲往翁父園中。」今未迴復。夫宜速往園中尋",
    "T14n0550_011:0888c28": "訪，或彼童子自殞其命。』夫主復言：『何故我",
    "T14n0550_011:0888c29": "子致如是邪？』妻復答言：『子以醜陋加復貧困，",
    "T14n0550_011:0889a01": "飢渴所逼事至于茲。』[0889a01] 「商主即時速詣園中，尋",
    "T14n0550_011:0889a02": "求其子。到已，乃見有一童子，妙相端嚴身如",
    "T14n0550_011:0889a03": "金色，其所被衣亦復金色，眾莊嚴具而為莊",
    "T14n0550_011:0889a04": "嚴，人所瞻愛如天童子勝相光明。見已，驚異",
    "T14n0550_011:0889a05": "即作是言：『奇哉！奇哉！具福之人能生此子。』言",
    "T14n0550_011:0889a06": "已，即時謂童子言：『汝是何人之子？』童子答言：",
    "T14n0550_011:0889a07": "『我是妙耳商主之子。』商主即時深自惟忖：『今",
    "T14n0550_011:0889a08": "此童子豈非於我而翫戲邪？』念已，轉復心生",
    "T14n0550_011:0889a09": "疑惑，審細觀已，而復謂言：『童子！汝應如實",
    "T14n0550_011:0889a10": "而說，的是何人之子？』童子復言：『仁今何故",
    "T14n0550_011:0889a11": "如是推求？如實言者，我是妙耳商主之子。』商",
    "T14n0550_011:0889a12": "主又言：『奇哉！童子！固相戲翫何至如斯？』商主",
    "T14n0550_011:0889a13": "即當審觀其事，如實知已，又復謂言：『童子！所",
    "T14n0550_011:0889a14": "以然者，我子本來容儀醜惡，汝今狀貌殊妙",
    "T14n0550_011:0889a15": "端嚴，因何醜陋成端嚴相？』[0889a15] 「是時童子開熙怡",
    "T14n0550_011:0889a16": "目，即為商主說伽陀曰：",
    "T14n0550_011:0889a17": "「『我昔為彼貧窮火，  炎熾燒然逼我心，",
    "T14n0550_011:0889a18": "  投樹攀彼極高枝，  隨枝墜地欲殞命，",
    "T14n0550_011:0889a19": "  枝墜身傷苦侵逼，  僵仆于地息微存，",
    "T14n0550_011:0889a20": "  爾時迷悶不覺知，  於剎那間命將謝。",
    "T14n0550_011:0889a21": "  是時毘婆尸如來，  觀已即起悲愍心，",
    "T14n0550_011:0889a22": "  以悲愍故大聖尊，  來降園中救度我。",
    "T14n0550_011:0889a23": "  佛身光明真金色，  三十二相眾莊嚴，",
    "T14n0550_011:0889a24": "  明顯猶初出焰金，  普遍照耀十方界，",
    "T14n0550_011:0889a25": "  蒙光照觸我支體，  觸時旋復得清涼，",
    "T14n0550_011:0889a26": "  由是一切和悅生，  無比甘露而灌注。",
    "T14n0550_011:0889a27": "  飢渴煩惱眾苦集，  一切不善居我身，",
    "T14n0550_011:0889a28": "  由佛慈光照觸時，  我於剎那皆息滅。",
    "T14n0550_011:0889a29": "  我見牟尼大聖尊，  最勝吉祥妙光聚，",
    "T14n0550_011:0889b01": "  由斯發我勇猛心，  見已我時能自舉。",
    "T14n0550_011:0889b02": "  世尊最上大吉祥，  猶如寶山而高顯，",
    "T14n0550_011:0889b03": "  復如電光遍十方，  我昔見已生淨信。",
    "T14n0550_011:0889b04": "  由是心生大歡喜，  脫身所著小片衣，",
    "T14n0550_011:0889b05": "  持以奉上佛世尊，  發生最上清淨信。",
    "T14n0550_011:0889b06": "  迦蘭膩迦花有一，  我亦持以奉於佛，",
    "T14n0550_011:0889b07": "  以佛神力住空中，  猶如傘蓋而遍覆。",
    "T14n0550_011:0889b08": "  彼時見已心歡悅，  恭敬頂禮佛雙足，",
    "T14n0550_011:0889b09": "  我以真實清淨心，  即於佛前發大願，",
    "T14n0550_011:0889b10": "  願我以此施佛因，  過今生已至當生，",
    "T14n0550_011:0889b11": "  捨醜陋相獲妙容，  畢竟出離生死海。",
    "T14n0550_011:0889b12": "  言已天降金色衣，  體相莊嚴亦金色，",
    "T14n0550_011:0889b13": "  身出優&#x9262;羅花香，  口中旃檀香馥郁，",
    "T14n0550_011:0889b14": "  由此最上勝願力，  如我所作悉圓成，",
    "T14n0550_011:0889b15": "  如是多種妙相嚴，  所生諸相皆悅意。",
    "T14n0550_011:0889b16": "  大雨無價妙衣飾，  黃金之色復柔軟，",
    "T14n0550_011:0889b17": "  此衣俱時從我身，  於剎那間能出現。",
    "T14n0550_011:0889b18": "  是時復有諸天眾，  空中遍雨妙天花，",
    "T14n0550_011:0889b19": "  及彼清淨諸妙香，  所謂旃檀沈水等。",
    "T14n0550_011:0889b20": "  空中復言大奇妙，  又奏諸天妙樂音，",
    "T14n0550_011:0889b21": "  咸稱歸命佛世尊，  發如是聲遍一切。",
    "T14n0550_011:0889b22": "  今此所作皆勝善，  故我妙相獲如是，",
    "T14n0550_011:0889b23": "  一切見者和悅心，  色如金光淨無比。』",
    "T14n0550_011:0889b24": "[0889b24] 「妙耳商主聞是伽陀已，即時踊躍身毛喜豎，",
    "T14n0550_011:0889b25": "於須臾間發生淨信，合掌遙向毘婆尸如來",
    "T14n0550_011:0889b26": "恭敬頂禮，審諦觀&#x89A9;妙相童子已，作如是言：",
    "T14n0550_011:0889b27": "『童子！今宜與父同復本舍。』時妙相童子乃於",
    "T14n0550_011:0889b28": "其父起尊重心，即時趨前而伸拜奉，作是白",
    "T14n0550_011:0889b29": "言：『善來，尊父！』言已，即同還歸本舍。[0889b29] 「爾時，帝",
    "T14n0550_011:0889c01": "釋天主遍觀下界具知其事，即作是念：『此妙",
    "T14n0550_011:0889c02": "耳商主能於佛所善作佛事，豈應棲止殘破",
    "T14n0550_011:0889c03": "舍中？』念已，即告毘首羯磨天子言：『汝今宜往",
    "T14n0550_011:0889c04": "妙耳商主殘破舍中，化成殊妙清淨舍宅，四",
    "T14n0550_011:0889c05": "寶所成八重層級。』[0889c05] 「是時，毘首羯磨天子受教",
    "T14n0550_011:0889c06": "命已，於剎那間至滿度摩城商主之舍，化淨",
    "T14n0550_011:0889c07": "舍宅嚴以四寶，八柱棟樑層級次第高顯妙",
    "T14n0550_011:0889c08": "好，戶牖軒&#x7A93;垣牆具足，門置樓閣象牙莊嚴，",
    "T14n0550_011:0889c09": "如菴羅果。寶繩交絡垂珠花瓔，豎立幢幡周",
    "T14n0550_011:0889c10": "匝妙好，潔白嚴淨狀如月光，復如雪聚，繒綵",
    "T14n0550_011:0889c11": "間錯及有無數，金銀&#x7460;璃水精瑪瑙，帝青大",
    "T14n0550_011:0889c12": "青等，諸妙寶而為莊飾，四門各各置一金瓶。",
    "T14n0550_011:0889c13": "悉用滿盛八功德水，復有無數百千殊妙珍",
    "T14n0550_011:0889c14": "寶充滿其舍。[0889c14] 「時妙耳商主還至自舍，見是殊",
    "T14n0550_011:0889c15": "勝寶嚴舍宅，見已驚異心生歡喜。其妻即時",
    "T14n0550_011:0889c16": "心喜躍故，持金瓶水授其夫主而用盥滌，作",
    "T14n0550_011:0889c17": "是白言：『仁者福力能招如是殊勝之事，此之",
    "T14n0550_011:0889c18": "最上寶嚴舍宅由何置邪？』妙耳商主加復踊",
    "T14n0550_011:0889c19": "躍最上喜悅，乃於毘婆尸如來發生廣大清",
    "T14n0550_011:0889c20": "淨信心，身毛喜豎，合掌遙向毘婆尸如來、應",
    "T14n0550_011:0889c21": "供、正等正覺，恭敬頂禮發如是言：『佛是不可",
    "T14n0550_011:0889c22": "思議大如意寶，能為無上最勝福田。』作是言",
    "T14n0550_011:0889c23": "已，面目熙怡如蓮花相，踊躍歡喜，說伽陀",
    "T14n0550_011:0889c24": "曰：",
    "T14n0550_011:0889c25": "「『功德所成大福田，  遠離一切過失等，",
    "T14n0550_011:0889c26": "  我植施種極纖微，  現招勝報斯廣大。",
    "T14n0550_011:0889c27": "  我昔隨心行小施，  曾無最上施資緣，",
    "T14n0550_011:0889c28": "  于今妙寶所莊嚴，  清淨舍宅從何至？",
    "T14n0550_011:0889c29": "  我昔舍中增憂苦，  無餘所有唯垣牆，",
    "T14n0550_011:0890a01": "  今何明豁狀雲開，  絜白清淨如秋月？",
    "T14n0550_011:0890a02": "  我昔舍中遍空缺，  蟲鼠來還孔穴多，",
    "T14n0550_011:0890a03": "  于今最上寶莊嚴，  &#x7A93;牖煥明悉清淨。",
    "T14n0550_011:0890a04": "  我昔舍中多穢污，  狐鳴犬吠眾惡聲，",
    "T14n0550_011:0890a05": "  于今舍宇妙莊嚴，  諸寶滿盈從何至？",
    "T14n0550_011:0890a06": "  我昔舍中蛇蟲滿，  片衣破弊無所有，",
    "T14n0550_011:0890a07": "  于今具有微妙衣，  寶拂垂珠而可愛。",
    "T14n0550_011:0890a08": "  昔舍火爇亡人骨，  犬來[齒*齊]齧惡增多，",
    "T14n0550_011:0890a09": "  于今廣有妙香花，  殊妙莊嚴從何至？",
    "T14n0550_011:0890a10": "  昔時貧悴深憂苦，  泣淚如雨日常流，",
    "T14n0550_011:0890a11": "  于今寶地淨無塵，  遍灑旃檀妙香水。",
    "T14n0550_011:0890a12": "  昔為大火所焚燎，  &#x9D76;棲門上穢污流，",
    "T14n0550_011:0890a13": "  于今嚴以妙珠瓔，  金寶色光從何至？",
    "T14n0550_011:0890a14": "  昔居破舍門雙毀，  空豁周圍無礙遮。",
    "T14n0550_011:0890a15": "  于今門戶水精嚴，  高廣妙好從何至？",
    "T14n0550_011:0890a16": "  我昔久居殘破舍，  傾危弊惡眾皆嫌，",
    "T14n0550_011:0890a17": "  于今堂宇妙嚴成，  悉是摩尼眾寶柱。",
    "T14n0550_011:0890a18": "  我昔貧窮苦逼迫，  悲聲普聞於四方，",
    "T14n0550_011:0890a19": "  于今鼓吹振洪音，  箜篌妙響復清美，",
    "T14n0550_011:0890a20": "  我昔舍中多雜惡，  焚餘枯骨悉充盈，",
    "T14n0550_011:0890a21": "  于今多種妙愛珍，  寶聚莊嚴充其內。",
    "T14n0550_011:0890a22": "  往昔象牙寶嚴具，  墜散燒爇悉無餘，",
    "T14n0550_011:0890a23": "  帝青妙寶今復嚴，  周匝盡成水精舍。",
    "T14n0550_011:0890a24": "  諸妙座具昔焚蕩，  觸目俱無藉於地，",
    "T14n0550_011:0890a25": "  于今種種妙莊嚴，  座具依次而周備。",
    "T14n0550_011:0890a26": "  昔時藉地以為座，  穢污諸物悉充盈，",
    "T14n0550_011:0890a27": "  于今柔軟妙繒茵，  處吉祥座而適悅。",
    "T14n0550_011:0890a28": "  昔於雜穢荊棘地，  鋪草為床而寢臥，",
    "T14n0550_011:0890a29": "  于今柔軟兜羅綿，  用作床敷深悅意。",
    "T14n0550_011:0890b01": "  昔時焚毀多雜類，  舍中穢氣廣充盈，",
    "T14n0550_011:0890b02": "  于今殊妙眾香熏，  滿室氤氳而可愛。",
    "T14n0550_011:0890b03": "  昔時內外皆焚爇，  誠哉破壞中破壞，",
    "T14n0550_011:0890b04": "  于今種種妙珠珍，  行列莊嚴深愛樂。",
    "T14n0550_011:0890b05": "  昔居破舍&#x8E08;復漏，  &#x9D76;鳥來還糞穢多，",
    "T14n0550_011:0890b06": "  于今廣大妙舍中，  珠瓔垂布增嚴好。",
    "T14n0550_011:0890b07": "  昔時貧苦深逼迫，  伸手號聲怖畏多，",
    "T14n0550_011:0890b08": "  于今建立寶幢幡，  清淨莊嚴極勝妙。",
    "T14n0550_011:0890b09": "  頂禮如來大聖尊，  為福田師我歸敬，",
    "T14n0550_011:0890b10": "  今起悲心來此中，  救拔我出貧窮海。",
    "T14n0550_011:0890b11": "  歸命世間最上尊，  一切智號毘婆尸，",
    "T14n0550_011:0890b12": "  今起悲心來此中，  令我善得成就事。",
    "T14n0550_011:0890b13": "  譬如天中廣勝殿，  功德莊嚴不思議，",
    "T14n0550_011:0890b14": "  今起悲心來此中，  令我所居同彼勝。",
    "T14n0550_011:0890b15": "  我今歸向三界師，  高顯猶如枳羅&#x5CEF;，",
    "T14n0550_011:0890b16": "  我今居止此亦同，  狀秋天月而皎絜。",
    "T14n0550_011:0890b17": "  我念昔於此大城，  極受貧窮諸困苦，",
    "T14n0550_011:0890b18": "  由佛悲心來此中，  獲大財富而最勝。",
    "T14n0550_011:0890b19": "  我今植種方微小，  旋招果利廣復深，",
    "T14n0550_011:0890b20": "  佛於世間勝上尊，  何人不伸供養事。』",
    "T14n0550_011:0890b21": "[0890b21] 「妙耳商主說是伽陀已，於佛世尊益生淨信，",
    "T14n0550_011:0890b22": "乃作是念：『我佛世尊來降于此，令我獲得多",
    "T14n0550_011:0890b23": "殊勝事，我今宜應請佛世尊及聲聞眾，首於",
    "T14n0550_011:0890b24": "自舍微伸供養。』作是念已，即時商主於毘婆",
    "T14n0550_011:0890b25": "尸如來及聲聞眾，發生廣大尊重之心，迎請",
    "T14n0550_011:0890b26": "于舍，備以百味淨妙飲食，於七日中虔伸供",
    "T14n0550_011:0890b27": "養，飯食事訖頂禮雙足，作是白言：『乃至盡",
    "T14n0550_011:0890b28": "壽，我以一切受用之具供給供養。』[0890b28] 「當佛來應",
    "T14n0550_011:0890b29": "商主供時，他舍有一守田之人，於平旦時來",
    "T14n0550_011:0890c01": "詣主家受食而還，於其中路聞佛世尊有大",
    "T14n0550_011:0890c02": "聖德，彼妙耳商主持一豆餅而用獻佛，即時",
    "T14n0550_011:0890c03": "獲得吉祥勝相。聞已，即於近側問一優婆塞",
    "T14n0550_011:0890c04": "言：『仁者！彼佛世尊具何聖德神力？』[0890c04] 「若斯優婆",
    "T14n0550_011:0890c05": "塞言：『子今當知，佛世尊者功德巍巍，不可度",
    "T14n0550_011:0890c06": "量廣大最勝，我何能說？然今為汝取要言之，",
    "T14n0550_011:0890c07": "汝應善聽。彼毘婆尸如來、應供、正等正覺，具",
    "T14n0550_011:0890c08": "足最上大丈夫相，清淨莊嚴色光晃耀，猶若",
    "T14n0550_011:0890c09": "金山，日月光明不能等比，是勇猛者、具善戒",
    "T14n0550_011:0890c10": "者、妙身相者、善語業者、寂靜心者、妙莊嚴",
    "T14n0550_011:0890c11": "者、善面目者、善所作者、善知法者、善忍辱",
    "T14n0550_011:0890c12": "者、善辯才者、善調伏者、善化他者、知律儀",
    "T14n0550_011:0890c13": "者、善柔順者、能知恩者、善觀矚者、寂諸根",
    "T14n0550_011:0890c14": "者、斷諸愛者、息瞋恚者、破癡暗者、開解脫",
    "T14n0550_011:0890c15": "者、立正法者、止非道者、示正道者、顯真實",
    "T14n0550_011:0890c16": "者、斷疑惑者、息煩惱者、破諸魔者、救世間",
    "T14n0550_011:0890c17": "者、真大法王、真實大士、世間大尊、大智慧",
    "T14n0550_011:0890c18": "幢、大勇利語、大福德藏、大法本源、大聖導",
    "T14n0550_011:0890c19": "師、大法荷擔、大法聞持、大施福田，梵王帝",
    "T14n0550_011:0890c20": "釋恭敬供養，勝出世間利益眾生，一切最上，",
    "T14n0550_011:0890c21": "諸漏已盡息苦邊際，是大阿羅漢廣大明了，",
    "T14n0550_011:0890c22": "一切法律自在無畏，諸論議中問答最勝。[0890c22] 「『不",
    "T14n0550_011:0890c23": "為一切過失染污，開發一切勝妙之義，於諸",
    "T14n0550_011:0890c24": "色相戒行禪定精進智慧，雖復圓具無所取",
    "T14n0550_011:0890c25": "著，說法無礙，脫諸苦惱離諸戲論，為他開",
    "T14n0550_011:0890c26": "示損益之法，大慈方便普施眾生，具淨勝解",
    "T14n0550_011:0890c27": "以無上法開示調伏。[0890c27] 「『為大醫王善療眾病，具",
    "T14n0550_011:0890c28": "自然智三界特尊，身相敦肅無量威光，少欲",
    "T14n0550_011:0890c29": "喜足知時知義，正智具足摧煩惱冤，息三毒",
    "T14n0550_011:0891a01": "火八法不動。世間眾生極大苦惱，陷溺無智",
    "T14n0550_011:0891a02": "大泥滓坑。普觀察已，佛以智力隨為救度，佛",
    "T14n0550_011:0891a03": "於一切眾生起悲愍心，以自色相威力聖智，",
    "T14n0550_011:0891a04": "最上施作使令出離，佛為世間解脫諸苦。諸",
    "T14n0550_011:0891a05": "驚怖者善為安慰，一切沈溺生死泥者善為",
    "T14n0550_011:0891a06": "提拔，一切炎熱燒煮心者善施清涼，懈怠眾",
    "T14n0550_011:0891a07": "生普為開發起精進行。[0891a07] 「『佛於往昔無數百千",
    "T14n0550_011:0891a08": "生中，廣以飲食、衣服、座臥之具、象馬、車乘、妻",
    "T14n0550_011:0891a09": "子、奴婢、頭目、血肉割截支體種種行施，賢愚",
    "T14n0550_011:0891a10": "平等離諸有相。[0891a10] 「『佛於一切眾生起諸方便思",
    "T14n0550_011:0891a11": "惟利益，於一切時普觀世間，一切眾生老病",
    "T14n0550_011:0891a12": "死苦，愚迷動亂沈沒無依，若其現前若不現",
    "T14n0550_011:0891a13": "前，佛悲愍心普觀察已，悉安慰之。[0891a13] 「『如諸佛",
    "T14n0550_011:0891a14": "說，若無布施、持戒、忍辱、精進、禪定、智慧等諸",
    "T14n0550_011:0891a15": "功德，設經無數百千俱胝生中，終不能得無",
    "T14n0550_011:0891a16": "上寂靜大菩提果。所以然者？如來、應供、正等",
    "T14n0550_011:0891a17": "正覺勤修諸行，於一切眾生中最上最尊，具",
    "T14n0550_011:0891a18": "大名稱行安隱法，諸識圓明廣大精進，所發",
    "T14n0550_011:0891a19": "誓願畢竟無虛，破癡暗離諸過，具眾德寂靜",
    "T14n0550_011:0891a20": "心，調三業不染著諸根境，得自在無後有。具",
    "T14n0550_011:0891a21": "無量威德光，眾莊嚴大智藏，相清淨如滿月，",
    "T14n0550_011:0891a22": "天王龍王阿修羅王一切天眾，恭敬信奉禮",
    "T14n0550_011:0891a23": "拜讚歎。福慧圓滿仙中大仙，狀如金光初出",
    "T14n0550_011:0891a24": "其焰。法中自在法中最上，自度度他到於彼",
    "T14n0550_011:0891a25": "岸，一切上首為眾所尊，如大龍王，解脫無",
    "T14n0550_011:0891a26": "畏為天中天。善男子！如來、應供、正等正覺，具",
    "T14n0550_011:0891a27": "大功德最勝無量，以少言詞豈能讚歎。』"
}