{
    "T85n2816_001:1178a22": "No. 2816 [cf. No. 1654]",
    "T85n2816_001:1178a23": "因緣心釋論開決記一卷",
    "T85n2816_001:1178a25": "[1178a25] 將釋此論。先以四門分別。然後釋其正論之",
    "T85n2816_001:1178a26": "文。言四門者。一明造論之主。二明造論之",
    "T85n2816_001:1178a27": "因。三明所述之論為正量不。四辨論所宗。",
    "T85n2816_001:1178a28": "[1178a28] 初言明造論之主者。謂龍猛大師自利他滿",
    "T85n2816_001:1178a29": "證極喜地。善見緣起甚深法性。善逝受記名",
    "T85n2816_001:1178b01": "稱普聞。具諸德者之所造也。",
    "T85n2816_001:1178b02": "[1178b02] 二言明造論之因者。謂龍猛大師為欲斷除",
    "T85n2816_001:1178b03": "五德弟子諸疑網故摧滅外道斷常等。見諸",
    "T85n2816_001:1178b04": "僻執故欲令未來鈍根異生利根有情善解緣",
    "T85n2816_001:1178b05": "起明了二諦。速趣無上菩提正因故造斯論",
    "T85n2816_001:1178b06": " 夫欲修行無上菩提正因之者。先須善解緣",
    "T85n2816_001:1178b07": "起緣性雜染淨品明了分別二諦之理。言二",
    "T85n2816_001:1178b08": "諦者。勝義世俗二種諦也 言勝義諦者。諸",
    "T85n2816_001:1178b09": "法性相無生無起非斷非常。超語言道心行",
    "T85n2816_001:1178b10": "處滅。唯聖自證之境界也 言俗諦者。略而",
    "T85n2816_001:1178b11": "言之有其四種。一真實。二非真。三近勝義。",
    "T85n2816_001:1178b12": "四清淨 言真實者。謂內外緣起於勝義諦。",
    "T85n2816_001:1178b13": "雖空無物世俗諦門猶如幻化因緣力故成辨",
    "T85n2816_001:1178b14": "現事。聖見其過。凡愚執實不見其患。耽著造",
    "T85n2816_001:1178b15": "作久處生死因果法也 言非真者。謂陽焰",
    "T85n2816_001:1178b16": "幻化乾城等類。世諦門中不成辨事。凡亦了",
    "T85n2816_001:1178b17": "達不假聖說非真有也 言近勝義者。為欲",
    "T85n2816_001:1178b18": "詮其勝義諦故。諸佛菩薩善知識等。以名句",
    "T85n2816_001:1178b19": "文身施設假立十二分教。彼名句文雖非本",
    "T85n2816_001:1178b20": "事。若無名等不能顯事故名句等名近勝義",
    "T85n2816_001:1178b21": "也 言清淨者。謂諸佛如來所有相好力無",
    "T85n2816_001:1178b22": "畏等廣大功德不同異生不善之業染污煩惱",
    "T85n2816_001:1178b23": "之所生長。唯是白淨出世道法之所生起故",
    "T85n2816_001:1178b24": "言清淨。",
    "T85n2816_001:1178b25": "[1178b25] 三言所造之論為正量不者。此中有問。如來",
    "T85n2816_001:1178b26": "所說緣起緣性甚深微細。雖可了知唯佛獨",
    "T85n2816_001:1178b27": "證。龍樹大師位階何地。此所造論以為正量",
    "T85n2816_001:1178b28": "而可信受 答。教理二門有證成故。此所造",
    "T85n2816_001:1178b29": "論而無錯謬。以為正量。勿生疑惑 教量證",
    "T85n2816_001:1178c01": "成者。楞伽經云。南天竺國中有名德比丘。厥",
    "T85n2816_001:1178c02": "號名龍樹。能破有無宗。世間中顯我無上大",
    "T85n2816_001:1178c03": "乘法。得初歡喜地往生安樂國 又大雲經",
    "T85n2816_001:1178c04": "說。我滅度後有龍樹苾芻。能摧惡見護我正",
    "T85n2816_001:1178c05": "法。與善行王同時出現。有斯教量而受記。故",
    "T85n2816_001:1178c06": "此師製造以為可信 理證成者。此師在世",
    "T85n2816_001:1178c07": "親證空藏三昧。撝空出寶滿有情願。於山石",
    "T85n2816_001:1178c08": "壁而無障礙。更有勝德文繁不述。如餘處明。",
    "T85n2816_001:1178c09": "以斯現量而推此師非凡。是聖所說言教以",
    "T85n2816_001:1178c10": "為正量。堪可流轉。",
    "T85n2816_001:1178c11": "[1178c11] 四言辨論所宗者。大師在世大小乘教各無",
    "T85n2816_001:1178c12": "差。互如佛所說依教修行。佛滅度後大小乘",
    "T85n2816_001:1178c13": "教為諸師等情執不同。各成多宗如餘處說。",
    "T85n2816_001:1178c14": "今此論者。所詮之宗非小是大。就大之中復",
    "T85n2816_001:1178c15": "分三宗。一勝義皆空。二應理圓實。三法性圓",
    "T85n2816_001:1178c16": "融。此論所被龍樹菩薩依大般若等住&#x7AEA;立",
    "T85n2816_001:1178c17": "宗故。是故此論勝義皆空宗之攝也。",
    "T85n2816_001:1178c18": "[1178c18] 後言釋其正論文者。文分為二。一釋論題。二",
    "T85n2816_001:1178c19": "明正論。",
    "T85n2816_001:1178c20": "[1178c20] 釋題中言因緣心論頌者。夫諸經論所立名",
    "T85n2816_001:1178c21": "者皆有四義。一人。二處。三喻。四義。今此名",
    "T85n2816_001:1178c22": "者約義立也。為此論中。所有一切諸佛菩薩",
    "T85n2816_001:1178c23": "所說緣起廣略二義世及出世雜染還滅。如",
    "T85n2816_001:1178c24": "是等義此中攝盡故立此名 言因緣者。此",
    "T85n2816_001:1178c25": "遮斷常無因等論諸惡見也 言因緣者。為",
    "T85n2816_001:1178c26": "何謂耶。瑜伽及阿毘達磨集二論云。離作用",
    "T85n2816_001:1178c27": "義。從因所生義。離有情義。依他起義。無動轉",
    "T85n2816_001:1178c28": "義。無常義。暫住義。因果相續不斷義。因果相",
    "T85n2816_001:1178c29": "似義。因果種種義。因果各決定義。是緣起義",
    "T85n2816_001:1179a01": " 言心者。緣起緣性即是諸佛祕密心藏真",
    "T85n2816_001:1179a02": "實之境。此論亦明如是義故。故言心也 又",
    "T85n2816_001:1179a03": "言心者。亦是攝辭。此中皆攝諸廣義故 所",
    "T85n2816_001:1179a04": "言論者。教誡學徒故名為論。",
    "T85n2816_001:1179a05": "[1179a05] 二言明正論者。大門分二。一廣。二略。言廣者。",
    "T85n2816_001:1179a06": "七行頌中前五是也 言略者。後二頌也",
    "T85n2816_001:1179a07": " 就廣之中復分為五。一三攝十二門即初二",
    "T85n2816_001:1179a08": "頌也。二十二支法遞互相生無有始終門即",
    "T85n2816_001:1179a09": "第三頌。三十二支法空故無我門即頌中半",
    "T85n2816_001:1179a10": "頌也。四十二支法離二邊故無轉移門。即頌",
    "T85n2816_001:1179a11": "中始從唯從於空法至不移。五還滅門即頌",
    "T85n2816_001:1179a12": "云智應察也。即彼五中前四是順。後一是逆。",
    "T85n2816_001:1179a13": "如理應思。",
    "T85n2816_001:1179a14": "[1179a14] 廣略二門之中先明其廣。就廣之中今當第",
    "T85n2816_001:1179a15": "一明三攝十二門。於中文二。先問。後答。言先",
    "T85n2816_001:1179a16": "問者前半頌也。言後答者後一頌半而配文",
    "T85n2816_001:1179a17": "也 先略釋問辭言。此中者。是發起辭即如",
    "T85n2816_001:1179a18": "來所說緣起緣性廣略二教於此中也 言沙",
    "T85n2816_001:1179a19": "門者。即是梵音。此云善學。亦云善寂。即是",
    "T85n2816_001:1179a20": "諸聖及隨彼聖出家眾也。此則通於內外學",
    "T85n2816_001:1179a21": "也 言樂聞者。為遮不信及無樂。欲欲欲雖",
    "T85n2816_001:1179a22": "多此中欲令於緣起義明了聞也 言能聽者。",
    "T85n2816_001:1179a23": "謂耳根不壞了聲義也 言善能憶持者。謂",
    "T85n2816_001:1179a24": "前耳根所聞之義。意識憶持專注一境無忘",
    "T85n2816_001:1179a25": "失也 言能悟者。謂意識憶持所了之義。以",
    "T85n2816_001:1179a26": "惠善觀於聞聲義。無有遣餘悉了知也 言",
    "T85n2816_001:1179a27": "能觀者。而於諸法及出離道功德過失善觀",
    "T85n2816_001:1179a28": "察也。言及具簡棄者。於染淨品功德過失疑",
    "T85n2816_001:1179a29": "網惡作善簡擇故。即前五德二是聞惠。一是",
    "T85n2816_001:1179b01": "恩惠。後二修惠。雖言五德亦具五善之想。捨",
    "T85n2816_001:1179b02": "五惡想如理應思 言來詣師所者。謂五德",
    "T85n2816_001:1179b03": "弟子為求法故來詣龍猛菩薩所也 言於如",
    "T85n2816_001:1179b04": "來教中者。五德弟子非於外道六師等教而",
    "T85n2816_001:1179b05": "有疑惑。唯於如來所說緣起廣略二義心生",
    "T85n2816_001:1179b06": "疑惑故發問也 言婆伽梵者。此云降伏。具",
    "T85n2816_001:1179b07": "謂降四魔具六功德也 問曰。言婆伽梵者。",
    "T85n2816_001:1179b08": "獨如來得。何故呼師為薄伽梵 答。為彼弟",
    "T85n2816_001:1179b09": "子而於師所作如來想。恭敬之辭 又此龍",
    "T85n2816_001:1179b10": "猛住見道位捨諸惡法遠離魔境 經有誠言。",
    "T85n2816_001:1179b11": "如幻一切法。為諸有情說。於彼而無畏。故號",
    "T85n2816_001:1179b12": "為薄伽。龍猛菩薩證極喜地了緣起法如幻",
    "T85n2816_001:1179b13": "化等。具斯德故與理無違 弟子呼師稱薄",
    "T85n2816_001:1179b14": "伽梵者。求何事耶。為愛盡故。求解脫故。非",
    "T85n2816_001:1179b15": "為財利及愛果也 言彼於何所攝者。為彼",
    "T85n2816_001:1179b16": "弟子或於廣義先已了知。而於攝略不善巧。",
    "T85n2816_001:1179b17": "故問攝義也 言今欲樂聞者。雖言樂聞亦",
    "T85n2816_001:1179b18": "攝思修為取果也 後明答辭言。知彼問其",
    "T85n2816_001:1179b19": "真義者。謂龍猛菩薩知彼五德弟子於緣起",
    "T85n2816_001:1179b20": "緣性盡所有性如所有性。真義之中生渴仰",
    "T85n2816_001:1179b21": "無不如法。故試問也 言師即呼曰汝者。為",
    "T85n2816_001:1179b22": "彼弟子先於師所作如來想。稱薄伽梵與彼",
    "T85n2816_001:1179b23": "相應即呼曰汝 言師者。五種師中出家羯",
    "T85n2816_001:1179b24": "磨依止教授也 言汝者。即是子也。子有三",
    "T85n2816_001:1179b25": "種。一身所生。二口所生。三心所生。今取後",
    "T85n2816_001:1179b26": "二 言作此分明者。而語與義無有相違稱",
    "T85n2816_001:1179b27": "彼問答。故言分明 言典功之語者。語無有",
    "T85n2816_001:1179b28": "失而無雜亂。義理分明利益聽眾有果獲也。",
    "T85n2816_001:1179b29": "[1179b29] 次下又重釋問辭釋論也 言此中十及二故",
    "T85n2816_001:1179c01": "曰為十二者。若十及二不別說者數為二十。",
    "T85n2816_001:1179c02": "有增加過故此言也 問。不言十一。不言十",
    "T85n2816_001:1179c03": "三。定言十二。為何謂耶。若言十一義不具足。",
    "T85n2816_001:1179c04": "若言十三義無所用。有增減過故定十二",
    "T85n2816_001:1179c05": " 又三世因果用十二故。謂從於前際至中際因",
    "T85n2816_001:1179c06": "者無明行識。果謂名色。助因為愛。從於中際",
    "T85n2816_001:1179c07": "至後之因從識至受。果謂生老死。助因取有。",
    "T85n2816_001:1179c08": "住中際者從識至受。故定十二 又十二者。",
    "T85n2816_001:1179c09": "初三即是能引支也。名色六入觸受四法所",
    "T85n2816_001:1179c10": "引支也。愛取有三能成支也。生之一法所成",
    "T85n2816_001:1179c11": "支也。老死即是過失支也。能引支者。顯其遠",
    "T85n2816_001:1179c12": "因。能成支者。即示近因。若無此二生不成",
    "T85n2816_001:1179c13": "故 言支即差別故言差別如車支分故說為",
    "T85n2816_001:1179c14": "支者。除十二支別無差別。即十二支性相業",
    "T85n2816_001:1179c15": "用名不同故立差別義如車支分。若離輪等",
    "T85n2816_001:1179c16": "別無有車。此亦如是。十二支法明性相者。如",
    "T85n2816_001:1179c17": "稻稈經說。何者無明於此六界起於一想一合",
    "T85n2816_001:1179c18": "想常想堅牢想不壞想安樂想眾生名生者養",
    "T85n2816_001:1179c19": "育士夫補特伽羅儒童作者我我所相等。及",
    "T85n2816_001:1179c20": "餘種種無知。此是無明。有無明故於諸境",
    "T85n2816_001:1179c21": "界起貪嗔癡。於諸境界起貪嗔癡者。此是無",
    "T85n2816_001:1179c22": "明緣行。而於諸事能了別者。名之為識。與識",
    "T85n2816_001:1179c23": "俱生四取蘊者。此是名色。依名色諸根。名為",
    "T85n2816_001:1179c24": "六入。三法和合名之為觸。覺受觸者。名之為",
    "T85n2816_001:1179c25": "受。於受貪著。名之為愛。增長愛者。名之為",
    "T85n2816_001:1179c26": "取。從取而生。能生業者。名之為有。而從彼因",
    "T85n2816_001:1179c27": "所生之蘊。名之為生。生已蘊成熟者。名之為",
    "T85n2816_001:1179c28": "老。老已蘊滅壞者。名之為死。臨終之時內具",
    "T85n2816_001:1179c29": "貪著及熱惱者。名之為愁。從愁而生諸言辭",
    "T85n2816_001:1180a01": "者。名之為嘆。五識身受苦者。名之為苦。作",
    "T85n2816_001:1180a02": "意之識受諸苦者。名之為憂。具如是等及隨",
    "T85n2816_001:1180a03": "煩惱者。名之為惱 十二支法明業用者。如",
    "T85n2816_001:1180a04": "阿毘達磨集論說。無明作何業耶。而於諸有",
    "T85n2816_001:1180a05": "迷諸有情。亦與諸行而作緣也。行作何業而",
    "T85n2816_001:1180a06": "於諸趣顯現有情。亦與識作習起緣也。識作",
    "T85n2816_001:1180a07": "何業能持有情業之纏縛。亦與名色而作緣",
    "T85n2816_001:1180a08": "也。名色作何業令諸有情而取於身。亦與六",
    "T85n2816_001:1180a09": "入而作緣也。六入作何業令諸有情圓滿受",
    "T85n2816_001:1180a10": "身觸作緣也。觸作何業令諸有情受用於境",
    "T85n2816_001:1180a11": "受作緣也。受作何業令諸有情趣生受用愛",
    "T85n2816_001:1180a12": "作緣也。愛作何業令諸有情而引於生取作",
    "T85n2816_001:1180a13": "緣也。取作何業取後有故令諸有情而識有",
    "T85n2816_001:1180a14": "取有□□□□□□作緣也。有作何業令諸",
    "T85n2816_001:1180a15": "有情趣向後有生作緣也。生作何業令諸有",
    "T85n2816_001:1180a16": "情次第成就名色六入。而觸及受老死緣也。",
    "T85n2816_001:1180a17": "老死作何業令諸有情數數轉變壽及命也",
    "T85n2816_001:1180a18": " 十二支法釋名者。如稻稈經說。大黑闇故名",
    "T85n2816_001:1180a19": "為無明。造作故名諸行。了別故名識。相依名",
    "T85n2816_001:1180a20": "名色。為生門故名六入。觸故名觸。受故名受。",
    "T85n2816_001:1180a21": "渴故名愛。取故名取。生後有故名有。生蘊故",
    "T85n2816_001:1180a22": "名生。蘊熟故名老。蘊壞故名死。愁故名愁。嘆",
    "T85n2816_001:1180a23": "故名嘆。惱身故名苦。惱心故名憂。煩惱故名",
    "T85n2816_001:1180a24": "惱 言能寂身口故名能仁者。雖不言意能",
    "T85n2816_001:1180a25": "寂身口而從於彼意淨因生。但果清淨知。因",
    "T85n2816_001:1180a26": "淨故而不言也。",
    "T85n2816_001:1180a27": "[1180a27] 言彼非自性者。次下有十種。外道僻執此次",
    "T85n2816_001:1180a28": "第一也。謂裸形外道執六種法為法自性。一",
    "T85n2816_001:1180a29": "有壽。二無壽。三有漏。四繫得。五持禁戒。六解",
    "T85n2816_001:1180b01": "脫。若不了別此六法者輪轉生死。若了別時",
    "T85n2816_001:1180b02": "而得解脫。或有一類而執有。情微塵昧闇平",
    "T85n2816_001:1180b03": "等自性。即彼士夫為法自性。二言決定者。此",
    "T85n2816_001:1180b04": "是數論外道宗也。謂有一類而執諸法。從彼",
    "T85n2816_001:1180b05": "生者即是彼果。彼即是因。是故因果各各決",
    "T85n2816_001:1180b06": "定人天等趣。不相雜住生死輪轉。三言士夫",
    "T85n2816_001:1180b07": "者。此亦數論宗也。謂有一類執有。眾生及以",
    "T85n2816_001:1180b08": "士夫為諸法因。不了此二久處生死。雖相雜",
    "T85n2816_001:1180b09": "住若了別時即得解脫。士夫者。而有千頌善",
    "T85n2816_001:1180b10": "解法述。或執士夫有大力用。各在有情身內",
    "T85n2816_001:1180b11": "住也。四言相假者。謂有一類外道說言。日月",
    "T85n2816_001:1180b12": "星宿日數即是法因。順彼作業成辨其事。若",
    "T85n2816_001:1180b13": "違彼者即不成就。是故諸法是彼自性。若不",
    "T85n2816_001:1180b14": "了彼久處輪迴。若了別者即得解脫。又言相",
    "T85n2816_001:1180b15": "假者。有諸外道起如是見。立如是論。若有眾",
    "T85n2816_001:1180b16": "生。於殑伽河等沐浴支體。沐浴支體而得清",
    "T85n2816_001:1180b17": "淨。或有一類執獨等成以為清淨。不假善惡",
    "T85n2816_001:1180b18": "而成異熟。但假日月沐浴等法以為清淨。五",
    "T85n2816_001:1180b19": "言自在者。此亦數論宗也。謂有一類說。諸有",
    "T85n2816_001:1180b20": "情其受苦樂不從善惡。雖自在變彼由現見",
    "T85n2816_001:1180b21": "於因果中。世間有情不隨欲轉故作此計。所",
    "T85n2816_001:1180b22": "以者何。現見世間有情於彼因時。欲修淨業",
    "T85n2816_001:1180b23": "不遂本欲。反更為惡。於彼果時。願生善趣",
    "T85n2816_001:1180b24": "樂世界中不遂本欲墮惡趣等。竟謂受樂不",
    "T85n2816_001:1180b25": "遂所欲反受諸苦。由此見故彼作是思。六言",
    "T85n2816_001:1180b26": "時者。此亦數論宗也。謂執有情所受苦樂不",
    "T85n2816_001:1180b27": "假善惡。但待時受苦樂報如夏草青冬即變",
    "T85n2816_001:1180b28": "白。如是等類非由善惡。是時變故。七言自然",
    "T85n2816_001:1180b29": "者。謂有一類計一切法六自然性。一物。二德。",
    "T85n2816_001:1180c01": "三業。四總。五差。六連。若了此六如得解脫。",
    "T85n2816_001:1180c02": "若不了者輪轉生死。或有妄計蕀鐵豆圓。如",
    "T85n2816_001:1180c03": "是等事是准而作皆自然性。八九十言隨欲",
    "T85n2816_001:1180c04": "化主偶過者。此三宗見。是無因論。謂有一類",
    "T85n2816_001:1180c05": "而依世間諸靜慮故見世施主。一期受命恒",
    "T85n2816_001:1180c06": "行布施無有斷絕。從此命終生下賤家。貧窮",
    "T85n2816_001:1180c07": "遺乏。彼作是思定無施。與愛養祠祀。復見有",
    "T85n2816_001:1180c08": "人一期受中恒行妙行。或行惡行。見彼命終。",
    "T85n2816_001:1180c09": "墮於惡趣。生諸那落迦。或往善趣生於天上",
    "T85n2816_001:1180c10": "樂。世界中彼作是思。定無妙行及與惡行亦",
    "T85n2816_001:1180c11": "無善行惡行二業。業果異熟。或復有時見諸",
    "T85n2816_001:1180c12": "因緣空無果報。謂見世間無有因緣欻。或時",
    "T85n2816_001:1180c13": "欻爾大風卒起於一時間寂然止息。或時忽",
    "T85n2816_001:1180c14": "爾暴河彌漫於一時間類則空竭。或時&#x6B1D;爾",
    "T85n2816_001:1180c15": "果木繁榮於一時間颯然衰&#x9847;。由如是故起",
    "T85n2816_001:1180c16": "如是等三種見也 言等者。等攝諸餘外道",
    "T85n2816_001:1180c17": "僻執非獨前。十言所生者。與前九文一一相",
    "T85n2816_001:1180c18": "合。言此是因緣所生者。能仁所說內外諸法",
    "T85n2816_001:1180c19": "緣起緣性唯有正因及以助因。別無自性決",
    "T85n2816_001:1180c20": "定等故。",
    "T85n2816_001:1180c21": "[1180c21] 次下初門第二明答辭釋論也 言此差別十",
    "T85n2816_001:1180c22": "二支法於煩惱業苦遞互相依猶如束蘆於",
    "T85n2816_001:1180c23": "彼三中並皆攝盡者。譬如世間以束蘆等立",
    "T85n2816_001:1180c24": "成其舍獨一不成。如是十二支法三法攝盡",
    "T85n2816_001:1180c25": "和合相依共作雜染淨品因果無獨勝。能闕",
    "T85n2816_001:1180c26": "一不成 言盡者即是無餘義也者。於三法",
    "T85n2816_001:1180c27": "中十二支法無有一法攝不盡故雜染因果遍",
    "T85n2816_001:1180c28": "攝盡。故五德弟子所問之疑悉皆斷故。",
    "T85n2816_001:1180c29": "[1180c29] 又次下言問曰等者。是下答辭發起文也",
    "T85n2816_001:1181a01": " 言問曰者。五德弟子問師之辭 言何者煩",
    "T85n2816_001:1181a02": "惱。何者是業。何者見苦。此差別之法當於何",
    "T85n2816_001:1181a03": "攝者為軌範。師云。何三法攝於十二。已說分",
    "T85n2816_001:1181a04": "明典功之語我已知辨。十二法中幾煩惱道",
    "T85n2816_001:1181a05": "幾是業道幾苦道攝幾因幾果。我今疑惑請",
    "T85n2816_001:1181a06": "為解釋故生問也。言答曰者。謂師欲斷除弟",
    "T85n2816_001:1181a07": "子疑惑而對答也。言初八九煩惱者。為此三",
    "T85n2816_001:1181a08": "法擾亂有情法義同故。故煩惱攝非體相同。",
    "T85n2816_001:1181a09": "謂無明於事不明了時擾亂心故。愛著事時",
    "T85n2816_001:1181a10": "擾亂心故。取耽於事行行之時擾亂心故。十",
    "T85n2816_001:1181a11": "地經云。三道成就苦諦集諦無明愛取別雜",
    "T85n2816_001:1181a12": "染道而無斷絕。行有二。法業道不斷餘七支。",
    "T85n2816_001:1181a13": "法苦道不斷此論與經義同一也 言二及十",
    "T85n2816_001:1181a14": "見業者。為此二法體相雖殊造作義同故立",
    "T85n2816_001:1181a15": "業名。謂行即從於身口意門造福等業有增",
    "T85n2816_001:1181a16": "後有而作業故 言餘七皆是苦者。為此七",
    "T85n2816_001:1181a17": "法而皆從於業雜染生同一果相。三八苦性",
    "T85n2816_001:1181a18": "故立苦名 經及諸論先列無明末後老死。有",
    "T85n2816_001:1181a19": "何義趣次第如是。為諸有情從無始來不了",
    "T85n2816_001:1181a20": "因果及以真性而有迷惑。從於迷惑而有造",
    "T85n2816_001:1181a21": "作。以行習氣令心顛倒。心顛倒故而於當來",
    "T85n2816_001:1181a22": "續生。名色以相續故六處成就。根成就故而",
    "T85n2816_001:1181a23": "觸於境。即便觸受於境受用。受用境故於現",
    "T85n2816_001:1181a24": "染著未來生愛。以生欲故取求積集。以積集",
    "T85n2816_001:1181a25": "故來生果因有便成就。即有起故而於五趣",
    "T85n2816_001:1181a26": "而受生也。以有生故即有老死。諸有情類從",
    "T85n2816_001:1181a27": "無始來輪轉生死。因果次第如是故也。次第",
    "T85n2816_001:1181a28": "如是。無明等法各各單已為有差別。一一法",
    "T85n2816_001:1181a29": "中皆有差別。謂無明有十九種。一前際無知。",
    "T85n2816_001:1181b01": "二後際無知。三彼二俱無知。四內無知。五外",
    "T85n2816_001:1181b02": "無知。六內外無知。七業無知。八異熟無知。九",
    "T85n2816_001:1181b03": "業異熟無知。十於佛無知。十一於法無知。十",
    "T85n2816_001:1181b04": "二於僧無知。十三於苦無知。十四於集無知。",
    "T85n2816_001:1181b05": "十五於滅無知。十六於道無知。十七於因無",
    "T85n2816_001:1181b06": "知。十八於果無知。十九於處無知。行有三",
    "T85n2816_001:1181b07": "種。謂罪行福行及不動行。識有八種。謂從眼",
    "T85n2816_001:1181b08": "識至賴耶識。名色有二。一圓滿。謂下二界。",
    "T85n2816_001:1181b09": "二不圓滿。謂無色界。六入有六。謂眼根等。而",
    "T85n2816_001:1181b10": "觸有六。謂從眼觸至意觸也。受有十八。謂眼",
    "T85n2816_001:1181b11": "具三至意具三。受有三種。謂三界愛。取有四",
    "T85n2816_001:1181b12": "種。謂欲見禁及我論也。而有十二。謂生果業",
    "T85n2816_001:1181b13": "集死生中有三界五趣。生有四種。謂胎生等",
    "T85n2816_001:1181b14": "髮白面皺等是老差別。死及死性別離壽壞",
    "T85n2816_001:1181b15": "等是死差別 言皆是總攝者。謂大小乘教",
    "T85n2816_001:1181b16": "說有八苦識等七法。但攝其五餘三不說。何",
    "T85n2816_001:1181b17": "故爾耶。為伏此難故言皆者攝三苦也。識等",
    "T85n2816_001:1181b18": "七法云何攝五。謂識名色及以六入即攝五",
    "T85n2816_001:1181b19": "蔭盛苦。受觸二法即攝病苦。生攝生苦。老死",
    "T85n2816_001:1181b20": "即攝老苦死苦 又經說言。三苦八苦。此但",
    "T85n2816_001:1181b21": "攝八三。復云何識名色即六行苦故。觸受二",
    "T85n2816_001:1181b22": "法即苦苦故。生老死二即變苦故 言是故此",
    "T85n2816_001:1181b23": "十二支法於業煩惱中等者。即是頌中十二",
    "T85n2816_001:1181b24": "唯三攝釋論辭也 言唯者。是其遮義。經中",
    "T85n2816_001:1181b25": "所說之法。此中攝盡。更無有餘者。顯論勝能",
    "T85n2816_001:1181b26": "也。此論難思遍攝諸經廣大義故。",
    "T85n2816_001:1181b27": "[1181b27] 次下大門第二明十二支法遞互相生無有始",
    "T85n2816_001:1181b28": "終門釋論也 言問曰此義己知彼煩惱業苦",
    "T85n2816_001:1181b29": "云何相生請為解說者。十二支法三道攝者。",
    "T85n2816_001:1181c01": "師作分明典功之語。於中所有盡所有性如",
    "T85n2816_001:1181c02": "所有性。我今無倒皆悉了知彼十二法。何者",
    "T85n2816_001:1181c03": "是因。何者是果。云何相生。所有因果。今欲",
    "T85n2816_001:1181c04": "樂聞請為解說。此顯自能及生起也 言從",
    "T85n2816_001:1181c05": "三煩惱生於二業者。謂從無明而生於行。從",
    "T85n2816_001:1181c06": "於愛取生有故也 言謂上所說苦法者。即至",
    "T85n2816_001:1181c07": "前門文中所謂識名色六入觸受生老死故。",
    "T85n2816_001:1181c08": "謂從於行從識至受五法生故。從有而生生",
    "T85n2816_001:1181c09": "老死故。言所謂諸煩惱者。即無明愛取也。所",
    "T85n2816_001:1181c10": "謂從識至受生於愛取。從生老死生無明。故",
    "T85n2816_001:1181c11": "十二支法遞互相生者。於四緣中各具幾緣而",
    "T85n2816_001:1181c12": "作緣耶。各除因緣緣具餘三緣。無明若生身",
    "T85n2816_001:1181c13": "語行法有色之者。以增上緣而作緣也。若生",
    "T85n2816_001:1181c14": "非色意行法者。等無間緣所緣緣增上緣而",
    "T85n2816_001:1181c15": "作緣也。如是餘支若生有色以增上緣而作",
    "T85n2816_001:1181c16": "其緣。若生非色以所緣緣等無間緣增上之緣",
    "T85n2816_001:1181c17": "而為緣也。如是非色而於有色亦增上緣而",
    "T85n2816_001:1181c18": "為其緣。而於非色亦以等無間緣所緣緣增",
    "T85n2816_001:1181c19": "上緣而為其緣隨。所應知。十二支法何故互",
    "T85n2816_001:1181c20": "相而不作其因緣緣耶。因緣緣者各各自種",
    "T85n2816_001:1181c21": "而顯現故。餘有廣義文繁不述。如瑜伽論",
    "T85n2816_001:1181c22": " 言言有者有其三種所謂欲色無色者。此顯三",
    "T85n2816_001:1181c23": "界有也。欲界者未離欲愛欲名為欲界。色界",
    "T85n2816_001:1181c24": "者已離欲愛欲未離色愛名為色界。無色界",
    "T85n2816_001:1181c25": "者已離欲愛欲及離色愛欲未離無色欲名無",
    "T85n2816_001:1181c26": "色界。欲界有者。所謂十種。一欲界無始時",
    "T85n2816_001:1181c27": "有。二業有。三死有。四中有。五生有。六捺落",
    "T85n2816_001:1181c28": "迦有。七傍生有。八鬼趣有。九人趣有。十天趣",
    "T85n2816_001:1181c29": "有。此名欲有。於中第一第三第五名自性有。",
    "T85n2816_001:1182a01": "業者具引其果義立有義也。中有者而於其",
    "T85n2816_001:1182a02": "果得後有義故名為有也。五趣者而於其果",
    "T85n2816_001:1182a03": "有受用義故名有也。色界有者除三惡道及",
    "T85n2816_001:1182a04": "以人趣餘六是也。無色有者除三惡道人及",
    "T85n2816_001:1182a05": "中有餘五果也。言於中不息而作流輪者。所",
    "T85n2816_001:1182a06": "謂於三有中無時暫住無有始終。煩惱業因",
    "T85n2816_001:1182a07": "增上力故。三界五趣受苦果故。取輪喻者顯",
    "T85n2816_001:1182a08": "不住義也 言彼諸異生世間而自流浪者。謂",
    "T85n2816_001:1182a09": "三有中於中不息。雖作流輪無有作者。唯有",
    "T85n2816_001:1182a10": "異因異果。無有義利自流浪故 言言此者。",
    "T85n2816_001:1182a11": "顯不定義。非如輪轉次第生於諸有。此即不",
    "T85n2816_001:1182a12": "定者。為諸有情三界五趣隨業受生。無次第",
    "T85n2816_001:1182a13": "故。",
    "T85n2816_001:1182a14": "[1182a14] 次下大門第三明十二支法空故無我門釋論",
    "T85n2816_001:1182a15": "也 言問曰何者。是身之自在眾生耶。彼之",
    "T85n2816_001:1182a16": "作用其事。何者。即是下論生起問也。謂師先",
    "T85n2816_001:1182a17": "說三攝十二及以遞互相生之門。唯言十二",
    "T85n2816_001:1182a18": "更無別物。若如是者諸趣有情各各身中皆",
    "T85n2816_001:1182a19": "有自在名為眾生。而即於彼起眾生想。眾共",
    "T85n2816_001:1182a20": "稱侍為彼本無何不宣說。若是有者相性業",
    "T85n2816_001:1182a21": "用其事如何。願師解釋。言自在者謂見聞等",
    "T85n2816_001:1182a22": "也 言諸趣唯因果唯除假名此中無眾生者。",
    "T85n2816_001:1182a23": "謂三界四生及以五趣名為諸趣。即彼諸趣",
    "T85n2816_001:1182a24": "唯從煩惱業因而生苦果。於因果上假立眾",
    "T85n2816_001:1182a25": "生。隨彼假立起眾生想。除彼因果更別無有",
    "T85n2816_001:1182a26": "眾生故也。論文略故。雖言無眾生亦攝受者",
    "T85n2816_001:1182a27": "補特伽羅士夫作者等諸橫計名。故喻伽等",
    "T85n2816_001:1182a28": "論云。離有情義是緣起義。於離有情復無常",
    "T85n2816_001:1182a29": "義。若是無常復暫住義。若是暫住復依他義。",
    "T85n2816_001:1182b01": "若依他義即離作用義。是緣起義等廣如論",
    "T85n2816_001:1182b02": "說 言此是真實義非假立有者。所謂即此",
    "T85n2816_001:1182b03": "無眾生等緣起緣性甚深之義。諸佛出現若",
    "T85n2816_001:1182b04": "不出現性相如是。非同外道妄計。我等假立",
    "T85n2816_001:1182b05": "亦有故。故言真實。言假立之境不成實物者。",
    "T85n2816_001:1182b06": "為有難 言若彼假立眾生有者。假立眾生",
    "T85n2816_001:1182b07": "即是有。故何故汝言此中無眾生耶。為答此",
    "T85n2816_001:1182b08": "難故此言也。",
    "T85n2816_001:1182b09": "[1182b09] 此下大門第四明十二支法離二邊故不轉移",
    "T85n2816_001:1182b10": "門釋論也。辭此文分二。初法。後喻。此分法",
    "T85n2816_001:1182b11": "也 言論曰若如是者。所謂如前諸趣唯因",
    "T85n2816_001:1182b12": "果此中無眾生。若如是故也 言誰從此世",
    "T85n2816_001:1182b13": "至於他世者。若無我人眾生壽者。誰從此世",
    "T85n2816_001:1182b14": "造善惡業移至他世受善惡報。又若無我至",
    "T85n2816_001:1182b15": "他世者。外道亦言無有他世立斷見論。此何",
    "T85n2816_001:1182b16": "差別 言答曰無有極微等法者。所謂於五",
    "T85n2816_001:1182b17": "蘊中無有少許至他世故也 言雖然者。雖",
    "T85n2816_001:1182b18": "五蘊中無有少法而至他世。唯從於空法還",
    "T85n2816_001:1182b19": "生於空法故也 言唯從於空法還生於空法",
    "T85n2816_001:1182b20": "者。此頌意明因中無有極微等法而至於果",
    "T85n2816_001:1182b21": "故轉有。經云。業者作已滅壞。滅已不住方",
    "T85n2816_001:1182b22": "所。雖然臨終之時各各近住心意中現。如是",
    "T85n2816_001:1182b23": "大王後識滅時。生分之識最初生於人天等",
    "T85n2816_001:1182b24": "趣。無有一法從於此世移至他世。雖然亦現",
    "T85n2816_001:1182b25": "捨壽及初生法也。最後滅識名為捨壽。初生",
    "T85n2816_001:1182b26": "之識名為生法。最後滅者無有至處。初生法",
    "T85n2816_001:1182b27": "者無所從來。何以故。自性寂故。後識後空捨",
    "T85n2816_001:1182b28": "壽。捨壽空業。業自空。初識初空。生者生空。",
    "T85n2816_001:1182b29": "雖然而業不失。是故此論與經義同。餘釋論",
    "T85n2816_001:1182c01": "辭自明不說。",
    "T85n2816_001:1182c02": "[1182c02] 次下後明喻也 言此中問曰等請辭者。從",
    "T85n2816_001:1182c03": "空生空。微細難知故請喻也。言此答曰等立",
    "T85n2816_001:1182c04": "八喻者。雖詮一義為諸有情根機不等建多",
    "T85n2816_001:1182c05": "喻也 言言蘊者。即色受想行識蘊也。此五",
    "T85n2816_001:1182c06": "蘊相所有廣義。如五蘊等餘論所明。今略辯",
    "T85n2816_001:1182c07": "相。言色蘊者。謂四大種及四大種所造諸色",
    "T85n2816_001:1182c08": " 言受蘊者。謂三領納。一苦。二樂。三不苦",
    "T85n2816_001:1182c09": "不樂。樂謂滅時有和合欲。苦謂生時有乖離",
    "T85n2816_001:1182c10": "欲。不苦不樂謂無二欲。言想蘊者。謂於境界",
    "T85n2816_001:1182c11": "取種種相。此復有三。謂小想大想及無量想。",
    "T85n2816_001:1182c12": "言行蘊者。謂除受想諸餘心法及心不不相",
    "T85n2816_001:1182c13": "應行 言識蘊者。謂於所緣境了別為性。此",
    "T85n2816_001:1182c14": "復有三。一六轉識。二末那識。三阿賴耶識",
    "T85n2816_001:1182c15": " 言相續結者。滅已從彼因所生餘者是也。若",
    "T85n2816_001:1182c16": "因果各別不相雜故因滅果生。如秤高下同",
    "T85n2816_001:1182c17": "一剎那無時隔也。言是故流輪。後虛不妄分",
    "T85n2816_001:1182c18": "別習氣而十法流輪。即是十法苦果虛妄分",
    "T85n2816_001:1182c19": "別習氣。即煩惱業五因法也。",
    "T85n2816_001:1182c20": "[1182c20] 次下大門第五明還滅門釋論也 言後言應",
    "T85n2816_001:1182c21": "者。即是逆觀。義當知反。彼等釋論辭者。與上",
    "T85n2816_001:1182c22": "論頌智應察相合故。後言應者。當知反彼雜",
    "T85n2816_001:1182c23": "染因果三道法也 此中有問。云何反彼雜",
    "T85n2816_001:1182c24": "染因果三道法耶。為欲顯示真聖之道故。故",
    "T85n2816_001:1182c25": "言應觀諸法無常苦空無我等也 言應觀諸",
    "T85n2816_001:1182c26": "法者。謂觀明流十二法也 言無常者。無明",
    "T85n2816_001:1182c27": "等法滅壞性故 言苦者。無明等□□□□□"
}