{
    "X78n1553_022:0530b21": "天聖廣燈錄卷第二十二　　　〔宋碑〕",
    "X78n1553_022:0530b23": "韶州白雲山福禪師上堂云。一塵纔舉。大地全該。諸",
    "X78n1553_022:0530b24": "上座恁麼來。早是不暑便也。且作麼生得箇安身立",
    "X78n1553_022:0530c01": "命處。然雖如是。官不容針。私通車馬。還有作者。便請",
    "X78n1553_022:0530c02": "施呈。對眾證據。時有僧問。得失是非。一時放劫時",
    "X78n1553_022:0530c03": "如何　師云。白雲生谷口　進云。恁麼則隨緣不計",
    "X78n1553_022:0530c04": "身也　師云。細看問端。問。如何是正法眼　師云。",
    "X78n1553_022:0530c05": "隨坑落壍。問。如何是佛　師云。四八希奇相　進",
    "X78n1553_022:0530c06": "云。莫便是也無　師云。十號已彰名。問。如何是印",
    "X78n1553_022:0530c07": "仝相契底事　師云。令古少人知　進云。知底事如",
    "X78n1553_022:0530c08": "何　師云。隱顯未甞聞。問。如何是佛法的仝大意",
    "X78n1553_022:0530c09": "　師云。直　進云。學人不會此意如何　師云。崖州",
    "X78n1553_022:0530c10": "路上問知音。問。如何是朕兆未分時事　師云。大",
    "X78n1553_022:0530c11": "眾難隱匿　進云。恁麼則分去也　師云。笑殺寒山",
    "X78n1553_022:0530c12": "子。",
    "X78n1553_022:0530c13": "磁州桃園山曦朗禪師仝在安州法雲院為上座。受",
    "X78n1553_022:0530c14": "桃園山請。開堂。示眾云。若是唱道門風。權且強名。若",
    "X78n1553_022:0530c15": "論祖宗提綱。直下難為開口。所以先聖道。向上一路。",
    "X78n1553_022:0530c16": "千聖不傳。學者勞形。如援捉影。禪德。旦作麼生商量。",
    "X78n1553_022:0530c17": "與先聖齊去。眾中莫有作者。離劫前非。單刀直入。對",
    "X78n1553_022:0530c18": "眾商量。時有僧出禮拜　師云。真師子兒。問。靈",
    "X78n1553_022:0530c19": "山一會。何異令日　師云。當時妄想。此日猶存。問。",
    "X78n1553_022:0530c20": "師唱誰家曲。宗風嗣阿誰　師云。龍吟霧起。虎嘯風",
    "X78n1553_022:0530c21": "生　學云。未審是誰家之嫡　師云。移船諸水勢。舉",
    "X78n1553_022:0530c22": "棹別波瀾。問。師棲芭嶠年已久。未審宗風為誰宣",
    "X78n1553_022:0530c23": "　師云。靈山會上。迦葉侍尊　學云。畢竟是誰宗旨",
    "X78n1553_022:0530c24": "　師云。一朝分此座。看取令行時。問。如何是安州",
    "X78n1553_022:0531a01": "境　師云。紫金山畔千華秀。白兆峯前萬戶觀　進",
    "X78n1553_022:0531a02": "云。如何是境中人　師云。知州通判。問。如何是佛",
    "X78n1553_022:0531a03": "　師云。間梨還肯也無　僧云。和尚尊言。爭敢不肯",
    "X78n1553_022:0531a04": "　師云。闍梨若肯時。說甚佛不佛。問。如何是祖師",
    "X78n1553_022:0531a05": "西來意　師云。西來若有意。軒下老僧頭　學云。為",
    "X78n1553_022:0531a06": "甚却如此　師云。不見道。為法喪軀。問。寶劍未磨",
    "X78n1553_022:0531a07": "時如何　師云。錯落難改節　進云。磨後如何　師",
    "X78n1553_022:0531a08": "云。黑。問。牛頭未見四祖時如何　師云。八方魔競",
    "X78n1553_022:0531a09": "起　進云。見後如何　師云。四塞罷干戈。",
    "X78n1553_022:0531a10": "安州法雲知善禪師上堂。僧問。和尚令日開筵。如何",
    "X78n1553_022:0531a11": "施設　師云。雲綻家仝月。春來處仝花　學云。恁麼",
    "X78n1553_022:0531a12": "則四眾咸依。人天有賴也　師云。昨日春風起。今日",
    "X78n1553_022:0531a13": "陽鳥啼。問。昔日靈山記。嫡嗣在何人　師云。韶石",
    "X78n1553_022:0531a14": "曾棲處。不見箇同參。問。如何是和尚家風　師云。",
    "X78n1553_022:0531a15": "隨家豐儉　進云。客未如何祇待　師云。看棲打樓",
    "X78n1553_022:0531a16": "　問。如何是透法身向　師云。易開終始口。難保歲",
    "X78n1553_022:0531a17": "寒心。問。如何是和尚關棙子　師云。少人知　學",
    "X78n1553_022:0531a18": "云。太深密生　師便打。問。如何是古佛道場　師",
    "X78n1553_022:0531a19": "云。山青水綠　問。如何是古佛家風　師云。相栢磨",
    "X78n1553_022:0531a20": "裏杯校子。問。如何是法雲境　師云。安陸城裏千",
    "X78n1553_022:0531a21": "杏秀。揩師巖畔百華鮮　進云。如何是境中人　師",
    "X78n1553_022:0531a22": "云。景福寺裏僧。問。如何是和尚為人一句　師云。",
    "X78n1553_022:0531a23": "來風深領　進云。莫便是和尚為人也無　師云。七",
    "X78n1553_022:0531a24": "棒對十三。",
    "X78n1553_022:0531b01": "韶州鄧林山善志禪師有僧問。如何是佛　師云。山",
    "X78n1553_022:0531b02": "河大地。問。如何是向上關捩子　師云。東家喫飯",
    "X78n1553_022:0531b03": "西家飽。問。如何是透法身句　師云。日上東方月",
    "X78n1553_022:0531b04": "落西。問。如何是衲衣下事　師云。舉意即乖。問。",
    "X78n1553_022:0531b05": "學人上來。請師一接　師云。不接　學云。為什麼不",
    "X78n1553_022:0531b06": "接　師云。布袋裏作聲　問。如何是露地白牛　師",
    "X78n1553_022:0531b07": "云。待儞悟始得。問。如何是祖師西來意　師云。庭",
    "X78n1553_022:0531b08": "前華發映天紅。問。入室投機時如何　師云。好事",
    "X78n1553_022:0531b09": "不如無　進云。和尚豈無方便　師云。惜取口喫飯。",
    "X78n1553_022:0531b10": "韶州大歷山志聦禪師上堂。僧問。日久不聞師子吼。",
    "X78n1553_022:0531b11": "今日聞機事事若何　師云。白雲覆山頂　學云。恁",
    "X78n1553_022:0531b12": "麼則謝師指示　師云。綠水瀉巖間。問。如何是一",
    "X78n1553_022:0531b13": "代時教　師云。黃葉止嬰兒。問。如何是和尚家風",
    "X78n1553_022:0531b14": "　師云。入門便見　進云。客來如何祗待　師云。客",
    "X78n1553_022:0531b15": "是主人相師　問。不起一念。如何與聖同　師云。昔",
    "X78n1553_022:0531b16": "天人盡見。何處不尖新。問。如何是密室中事　師",
    "X78n1553_022:0531b17": "云。團圓不可視　進云。如何是密室中人　師云。對",
    "X78n1553_022:0531b18": "面難改。問。如何是向上一路　師云。盲人登不猒。",
    "X78n1553_022:0531b19": "問。如何是毗盧師　師云。醜拙形容　進云。為什",
    "X78n1553_022:0531b20": "麼却如此　師云。特地愁見人。",
    "X78n1553_022:0531b21": "復州崇勝院光祚禪師先住隋州雙泉。復徙智門。次",
    "X78n1553_022:0531b22": "居崇勝。師開堂日。未陞座。乃示一頌。",
    "X78n1553_022:0531b23": "　此座雖高廣　　四面無比況　　大尉眾心請",
    "X78n1553_022:0531b24": "　今日難推讓",
    "X78n1553_022:0531c01": "師乃陞座。拈香云。此一瓣香。不是江西．湖南。亦不是",
    "X78n1553_022:0531c02": "天臺．南嶽。為我西蜀香林和尚。今日方爇供養。大眾",
    "X78n1553_022:0531c03": "會麼。若於白槌前薦得。猶較些子。若於白槌後薦得。",
    "X78n1553_022:0531c04": "又堪作什麼。所以古人道。一塵纔舉。大地全收。毛頭",
    "X78n1553_022:0531c05": "師子全身。且道是什麼佛法事。今日大尉請命山僧",
    "X78n1553_022:0531c06": "出世。若是建化門庭。一任出來。對眾決擇看。時有",
    "X78n1553_022:0531c07": "僧問。一音纔舉。四眾雲臻。從上宗乘。請師演唱　師",
    "X78n1553_022:0531c08": "云。還向儞道得麼　進云。恁麼則人天有賴也　師",
    "X78n1553_022:0531c09": "云。莫亂道。問。覺花開處真如秀。菡萏芬芳事若何",
    "X78n1553_022:0531c10": "　師云。不可更向儞道得　進云。恁麼則帀地香風",
    "X78n1553_022:0531c11": "起。彌天祖日新　師云。也是椀鳴聲。問。師唱誰家",
    "X78n1553_022:0531c12": "曲。宗風嗣阿誰　師云。青城千丈雪。雲外萬重山",
    "X78n1553_022:0531c13": "　進云。恁麼則錦水列派。香林分枝　師云。相識滿天",
    "X78n1553_022:0531c14": "下。知心有幾人。問。祖燈續燄。太尉臨筵。向上之機。",
    "X78n1553_022:0531c15": "請師垂示　師云。大眾總見　進云。恁麼則雲散水",
    "X78n1553_022:0531c16": "流也　師云。速禮三拜。問。三乘十二分教。曲為令",
    "X78n1553_022:0531c17": "時。向上宗乘。乞師指教　師云。也知道者飽叢林",
    "X78n1553_022:0531c18": "　進云。恁麼則絕相續也　師云。快禮拜着。",
    "X78n1553_022:0531c19": "師上堂。顧視左右云。莫有作家。出來對眾決擇。良久。",
    "X78n1553_022:0531c20": "云。雖然如此。風不來。樹不動。下座。僧問。三乘十二",
    "X78n1553_022:0531c21": "分教。止啼顯理。離却咽喉脣吻。請師道　師云。大眾",
    "X78n1553_022:0531c22": "總見儞問　進云。恁麼則養病喪軀　師云。恰是",
    "X78n1553_022:0531c23": "　問。十地菩薩見性如隔羅縠。秖如初地菩薩又隔箇",
    "X78n1553_022:0531c24": "什麼　師云。須彌山　進云。如何透得　師云。三生",
    "X78n1553_022:0532a01": "六十劫。問。如何是古佛心　師云。上座欠少箇什",
    "X78n1553_022:0532a02": "麼　進云。畢竟又如何　師云。好事不如無。問。一",
    "X78n1553_022:0532a03": "機未發。如何辨其語脉　師云。大眾可驗　學云。畢",
    "X78n1553_022:0532a04": "竟如何進向　師云。退後三步　問。格外稱提。請師",
    "X78n1553_022:0532a05": "舉唱　師云。儞合作麼生　進云。恁麼則承師指示",
    "X78n1553_022:0532a06": "　師云。莫妄想。",
    "X78n1553_022:0532a07": "師上堂云。日日日頭從東出。日日頭從西沒。一年三",
    "X78n1553_022:0532a08": "百六十日。何曾與儞為幻執。冬已過。夏又臨。儞諸人",
    "X78n1553_022:0532a09": "每日還承當得箇什麼。今日是四月一。也還聞僧堂",
    "X78n1553_022:0532a10": "裏聖僧為諸上座親切剖折麼。若薦得。何用上來者",
    "X78n1553_022:0532a11": "裏。若薦不得。且向衣鉢下體取自己。又云。鉢盂無底",
    "X78n1553_022:0532a12": "尋常用。莫教手裏失匙筯　僧問。如何是本來種",
    "X78n1553_022:0532a13": "　師云。不合將問人　遙云。問又何妨　師云。失却本",
    "X78n1553_022:0532a14": "來種。問。如何是祖師西來意　師云。眼不見鼻",
    "X78n1553_022:0532a15": "　進云。便恁麼領會時如何　師云。鼻孔裏呷羹。問。",
    "X78n1553_022:0532a16": "曹谿路上還有俗談也無　師云。六祖是盧行者。",
    "X78n1553_022:0532a17": "問。一切智智清淨。還有地獄也無　師云。閻羅王。",
    "X78n1553_022:0532a18": "問。如何是佛　師云。蹋破草鞋赤脚走　進云。如何",
    "X78n1553_022:0532a19": "是佛向上事　師云。拄杖頭上挑日月。",
    "X78n1553_022:0532a20": "師上堂。乃示一頌云。",
    "X78n1553_022:0532a21": "　東家李四婆　　西家來乞火　　門外立少時",
    "X78n1553_022:0532a22": "　瞋他停滯我　　惡發走歸家　　虗心屋裏座",
    "X78n1553_022:0532a23": "　可憐群小兒　　終日受飢餓　　有眼不點睛",
    "X78n1553_022:0532a24": "　家鑽髑髏破",
    "X78n1553_022:0532b01": "又云。一法若有。毗盧隨在凡夫。薦法若無。普賢失其",
    "X78n1553_022:0532b02": "境界。正當恁麼時。文殊向什麼處出頭。若也出頭不",
    "X78n1553_022:0532b03": "得。金毛師子晉折。幸好一盤飯。莫待糝椒薑。珍重。",
    "X78n1553_022:0532b04": "僧問。得失是非。一時放却時如何　師云。放在什麼",
    "X78n1553_022:0532b05": "處　進云。恁麼則進前三步　師云。果然教不下。",
    "X78n1553_022:0532b06": "問。蓮華未出水時如何　師云。也尋常　進云。出水",
    "X78n1553_022:0532b07": "後如何　師云。合知特。問。不學佛法底人。如何成",
    "X78n1553_022:0532b08": "辨　師云。截耳臥街。問。如何是大乘修行　師云。",
    "X78n1553_022:0532b09": "檐枷帶鎻。僧問。如何是衲衣下事　師云。頭腦相",
    "X78n1553_022:0532b10": "似　進云。如何則是　師云。縱橫十字　進云。如何",
    "X78n1553_022:0532b11": "是函蓋乾坤句　師云。天光迴照。問。如何是截斷",
    "X78n1553_022:0532b12": "眾流句　師云。伏惟尚饗　問。如何是隨波逐浪句",
    "X78n1553_022:0532b13": "　師云。放儞一線道。",
    "X78n1553_022:0532b14": "師上堂。以頌示眾云。",
    "X78n1553_022:0532b15": "　龍種龍兒為上尊　　放身前去眾威存",
    "X78n1553_022:0532b16": "　東海亦非君住處　　百千沙界有心吞",
    "X78n1553_022:0532b17": "　箇中若是吾真子　　解將一劒報師恩",
    "X78n1553_022:0532b18": "又云。還報得也無。所以道。知恩方解報恩。昔日文殊",
    "X78n1553_022:0532b19": "伏劒殺佛。且道文殊見有佛可殺不見。若見有。文殊",
    "X78n1553_022:0532b20": "劒作兩截。若不見。文殊又虗勞心力。且作麼生商量。",
    "X78n1553_022:0532b21": "若商量不得。便被釋迦老子坐斷毗盧頂。達磨西來。",
    "X78n1553_022:0532b22": "欺儞唐土人。是儞諸人什麼處出氣。若出氣不得。且",
    "X78n1553_022:0532b23": "歸僧堂裏向火。珍重。",
    "X78n1553_022:0532b24": "藥忌頌",
    "X78n1553_022:0532c01": "　藥病相治事可嗟　　如何於此隨群邪",
    "X78n1553_022:0532c02": "　未語已前誰辨示　　泊乎開口見萌芽",
    "X78n1553_022:0532c03": "　不在思量體卜度　　徒勞管見彊分拏",
    "X78n1553_022:0532c04": "　世上多有如斯者　　不知着恥數如麻",
    "X78n1553_022:0532c05": "綱宗頌",
    "X78n1553_022:0532c06": "　盡令提綱為阿誰　　門庭施設在臨時",
    "X78n1553_022:0532c07": "　直饒祖師門下容　　舉頭早落二三機",
    "X78n1553_022:0532c08": "　不在進前休退後　　杷住教渠失却眉",
    "X78n1553_022:0532c09": "　為報諸方拈提者　　總是秦時鐸落錐",
    "X78n1553_022:0532c10": "法身頌",
    "X78n1553_022:0532c11": "　法身之理編河沙　　覿面相呈未作家",
    "X78n1553_022:0532c12": "　光境俱七猶是病　　何勞更在若周遮",
    "X78n1553_022:0532c13": "偶頌",
    "X78n1553_022:0532c14": "　直下有何之　　當陽薦者稀　　杏仁桃核氣",
    "X78n1553_022:0532c15": "　秖為小兒機　　黃葉休指喻　　莫把作金施",
    "X78n1553_022:0532c16": "　秖見錐頭事　　那知落鑒咦",
    "X78n1553_022:0532c17": "綱宗謌",
    "X78n1553_022:0532c18": "　混明池裏失却劒　　曲江池裏撈得鋸",
    "X78n1553_022:0532c19": "　[齒*(虎儿+且)][齒*(虎儿+且)]齖齖且過時　　莽莽鹵鹵河沙數",
    "X78n1553_022:0532c20": "　糲竭節　　拽路布　　刢利衲僧通一路",
    "X78n1553_022:0532c21": "　師子不捉麒麟兒　　猛獸那堪牀下顧",
    "X78n1553_022:0532c22": "　魔斯吒　　入水去　　者迴休吐黑雲霧",
    "X78n1553_022:0532c23": "　俊鷹俊鷂溥天飛　　鈍鳥籬根[啀口+月]不去",
    "X78n1553_022:0532c24": "　佛祖言　　休更舉　　直饒格外猶未許",
    "X78n1553_022:0533a01": "　見成公案早多端　　那堪更涉他門戶",
    "X78n1553_022:0533a02": "　夜鳥雞　　誰提去　　天明戴雪遭指注",
    "X78n1553_022:0533a03": "　胡蜂不戀舊時窠　　猛將那肯家中死",
    "X78n1553_022:0533a04": "觀州青城香林信禪師上堂云。令特參學人。須具出",
    "X78n1553_022:0533a05": "格透乾坤底眼。直得無纖毫隔礙。方可觸處無滯。然",
    "X78n1553_022:0533a06": "後更須明取衲僧也鼻。方得自在。眾中還有麼。出來",
    "X78n1553_022:0533a07": "對眾證據。時有僧出來禮拜　師云。好箇衲僧",
    "X78n1553_022:0533a08": "　問。信息不通。如何得隨緣去　師云。曾憶南泉語",
    "X78n1553_022:0533a09": "　學云。如何領會　師云。信者事還稀。問。魚未透",
    "X78n1553_022:0533a10": "龍門時如何　師云。大道坦然平　進云。透過後如",
    "X78n1553_022:0533a11": "何　師云。爭那頂穿額裂。問。如何是佛　師云。圓",
    "X78n1553_022:0533a12": "頂方袍　進云。未審日用事如何　師云。不用問別",
    "X78n1553_022:0533a13": "人。問。三界之中。何人為主　師云。虗空裏合掌",
    "X78n1553_022:0533a14": "　學人未明如何辨的　師云。格外理堪觀。問。如何",
    "X78n1553_022:0533a15": "是佛法大意　師云。青城山水甚分明。問。一等為",
    "X78n1553_022:0533a16": "人。為什麼見有淺深　師云。淨雲空聚散。來往不知",
    "X78n1553_022:0533a17": "休　問。覿面相呈特如何　師云。築着鼻孔。",
    "X78n1553_022:0533a18": "鼎州德山惠遠禪師上堂云。佛法見成。莫作計校。若",
    "X78n1553_022:0533a19": "更彊名。盡落魔界。所以古者云。將心止動。轉止轉奔。",
    "X78n1553_022:0533a20": "如或更於五蘊趣中計較測度。機巧方便多遏禁。令",
    "X78n1553_022:0533a21": "心澹薄。到者裏。秖是箇散不盡底粥飯氣。如或更言。",
    "X78n1553_022:0533a22": "此合如是。此合不如是。此相應。此不相應。如此種種",
    "X78n1553_022:0533a23": "情計。皆悉徒為。盡是狂勞華相。秖益自疲。諸上座若",
    "X78n1553_022:0533a24": "能了知念念攀緣。心心永寂。到者裏。喚作什麼。然則",
    "X78n1553_022:0533b01": "如是。也須子細。有事商量。時有僧問。師唱誰家曲。",
    "X78n1553_022:0533b02": "宗風嗣阿誰　師云。令後記取。問。如何是祖師西",
    "X78n1553_022:0533b03": "來意　師云。鐵門路嶮。問。祖室猊臺。師已踞。宗乘",
    "X78n1553_022:0533b04": "舉唱事如何　師云。他後莫錯舉　進云。大眾如何",
    "X78n1553_022:0533b05": "委悉　師云。不得以己方人。問。四方天王為什麼",
    "X78n1553_022:0533b06": "劫在地上　師云。白雲無定止。皓月落千波。問。如",
    "X78n1553_022:0533b07": "何是德山境　師云。武陵谿木三春秀。單卷壇雲一",
    "X78n1553_022:0533b08": "帶橫。問。亡僧遷化向什麼處去　師云。烏龜鑽破",
    "X78n1553_022:0533b09": "壁。",
    "X78n1553_022:0533b10": "師解夏日上堂。僧問。九旬禁足令已滿。自恣之儀事",
    "X78n1553_022:0533b11": "若何　師云。猢猻趂蛺蝶。九步作一歇　進云。未審",
    "X78n1553_022:0533b12": "意旨如何　師有頌。",
    "X78n1553_022:0533b13": "　兩箇童兒舁木皷　　左邊打了右邊舞",
    "X78n1553_022:0533b14": "　剎那變現百千般　　分明示君君記取",
    "X78n1553_022:0533b15": "師上堂云。枕石潄流。住緣天真。不見古者道。撥霞掃",
    "X78n1553_022:0533b16": "雪和雲母。掘石移松得茯苓。正當恁麼時。復何言哉。",
    "X78n1553_022:0533b17": "諸德要會麼。師有頌。",
    "X78n1553_022:0533b18": "　雪霽長空　　逈野飛鴻　　叚雲片片　　向西向東",
    "X78n1553_022:0533b19": "　珍重",
    "X78n1553_022:0533b20": "襄州含珠彬禪師上堂云。言盡理極。情亡杜旨。方法",
    "X78n1553_022:0533b21": "泯然。千差絕跡。又道。法門無際。無以智知。不可以識。",
    "X78n1553_022:0533b22": "識禪德要會麼。一切法無盡。普會於此道場中。若能",
    "X78n1553_022:0533b23": "如何是用東西。如今試出來對眾商量看。時有僧",
    "X78n1553_022:0533b24": "問。靈山一會。何異今朝　師云。皓月挂天涯。分影落",
    "X78n1553_022:0533c01": "千谿　進云。恁麼則今日得親於寶座。大法敷揚顯",
    "X78n1553_022:0533c02": "聖明　師云。木馬嘶時天地靜。泥牛行處吉祥榮。",
    "X78n1553_022:0533c03": "問。如何是佛法的的大意　師云。古木未凋猶鴈呌。",
    "X78n1553_022:0533c04": "妙峯明月又晶輝。問。如何是佛　師云。五彩不粧",
    "X78n1553_022:0533c05": "容自異。千光長艶月分明。問。如何是祖師西來意",
    "X78n1553_022:0533c06": "　師云。古今人渴望　進云。未委畢竟如何　師云。",
    "X78n1553_022:0533c07": "隻履却西歸。問。如何是三乘教　師云。上大人",
    "X78n1553_022:0533c08": "　進云。意旨如何　師云。化三千。問。如何是和尚家",
    "X78n1553_022:0533c09": "風　師云。白雲常澹佇。碧落住清虗　進云。客來以",
    "X78n1553_022:0533c10": "何祇待　師云。蓬島有時窺鶴舞。蠻天多是見雲飛。",
    "X78n1553_022:0533c11": "問。急切相投時如何　師云。速　學云。如何則是",
    "X78n1553_022:0533c12": "　師云。不用苦咨嗟。問。學人上來。請師一句　師",
    "X78n1553_022:0533c13": "云。得　進云。未審得箇什麼　師云。德山拄杖。天台",
    "X78n1553_022:0533c14": "楖[木*栗]。問。如何是和尚正法眼　師云。瞎。問。如何",
    "X78n1553_022:0533c15": "是和尚關捩子　師豎起拂子　學人便喝　師便",
    "X78n1553_022:0533c16": "打。問。向上一言。請師便道　師云。金鞭敲玉鐙。樵",
    "X78n1553_022:0533c17": "子不高歌。",
    "X78n1553_022:0533c18": "南嶽山福嚴寺雅禪師開堂日。諸官同降。大眾雲臻。",
    "X78n1553_022:0533c19": "師陞座。有僧問。朝騎既臨於法會。請師方便演宗",
    "X78n1553_022:0533c20": "乘　師云。三人杖子攪黃河　進云。宗乘已蒙師垂",
    "X78n1553_022:0533c21": "示。俗諦門中又若何　師云。他後會去在。問。師唱",
    "X78n1553_022:0533c22": "誰家曲。宗風嗣何人　師云。昔年漢水親承處。此日",
    "X78n1553_022:0533c23": "衡陽祝聖明　進云。恁麼則洞山嫡子。雲門玄孫也",
    "X78n1553_022:0533c24": "　師云。禮拜了退　問。如何是和尚家風　師云。入",
    "X78n1553_022:0534a01": "門便見。問。如何是佛　師云。臂長衫袖短。問。如",
    "X78n1553_022:0534a02": "何是吹毛劒　師云。闍梨還用得麼　進云。莫便是",
    "X78n1553_022:0534a03": "道尚慈悲也無　師云。蘇嚕悉哩。問。如何是道",
    "X78n1553_022:0534a04": "　師云。四十五里長松徑。南北遊人不猒頻　進云。如",
    "X78n1553_022:0534a05": "何是道中人　師云。兩兩三三。師在洞山會裏。有",
    "X78n1553_022:0534a06": "僧問洞山。如何是佛　洞山云。麻三斤。爾後眾皆下",
    "X78n1553_022:0534a07": "語。不契洞山。師乃有頌。",
    "X78n1553_022:0534a08": "　七寶畫牛頭　　黃金為點額　　春晴二月初",
    "X78n1553_022:0534a09": "　農人皆取則　　寒食賀新正　　鐵錢三五百",
    "X78n1553_022:0534a10": "　洞山深肯之",
    "X78n1553_022:0534a11": "岳州乾明普禪師師參洞山。問云。停機罷賞時如何",
    "X78n1553_022:0534a12": "　山云。水底弄傀儡　師云。誰是看翫者　山云。停",
    "X78n1553_022:0534a13": "機罷賞者　師云。恁麼則知音不和也　山云。知音",
    "X78n1553_022:0534a14": "底事又作麼生　師云。大盡三十日。小盡二十九",
    "X78n1553_022:0534a15": "　山云。未在　師云。合喫和尚手裏痛杖。",
    "X78n1553_022:0534a16": "師開堂陞座。僧問。昔日靈山記。今朝嗣阿誰　師云。",
    "X78n1553_022:0534a17": "楚山突屼。漢水東流　進云。恁麼則石門嫡子也",
    "X78n1553_022:0534a18": "　師云。聽事不真。喚鍾作甕　問。如何是乾明境　師",
    "X78n1553_022:0534a19": "云。幽洞木龍吟。天邊石虎嘯　進云。如何是境中人",
    "X78n1553_022:0534a20": "　師云。速禮三拜。問。法皷無槌時。還響也無　師",
    "X78n1553_022:0534a21": "云。響　進云。未審聲從何而出　師云。不皷自鳴天",
    "X78n1553_022:0534a22": "地異。木人側耳甚分明。",
    "X78n1553_022:0534a23": "師上堂有頌",
    "X78n1553_022:0534a24": "　曙色纔分天已曉　　矗然薦象明皎皎",
    "X78n1553_022:0534b01": "　禪流到此善知時　　不覺尋思便成道",
    "X78n1553_022:0534b02": "又云。直下省力。禪德便恁麼承當得。也是不唧溜漢。",
    "X78n1553_022:0534b03": "久立。珍重。",
    "X78n1553_022:0534b04": "鄧州廣濟院同禪師上堂云。諸法寂滅相。不可以言",
    "X78n1553_022:0534b05": "宣。又道一切法門無盡海。普會同歸於毗盧華藏。若",
    "X78n1553_022:0534b06": "能如是會。無邊剎境不隔於毫端。如何却言各自門",
    "X78n1553_022:0534b07": "風。別呈施設。如斯之見。不出常流。禪德。且作麼休歇",
    "X78n1553_022:0534b08": "根門。罷持管解。若有商量者。對眾且陳。時有僧問。",
    "X78n1553_022:0534b09": "如何是佛法的的大意　師云。黑漆骨崘牽白象",
    "X78n1553_022:0534b10": "　學云。老和尚欺謾他後學　師云。好心不得好報",
    "X78n1553_022:0534b11": "　問。薦緣息盡時如何　祖云。三脚蝦　蟇飛上天。",
    "X78n1553_022:0534b12": "問。如何是祖師西來意　師云。白雲飛片片。問。離",
    "X78n1553_022:0534b13": "四句。絕百非時如何　師云。疑而不進　進云。如何",
    "X78n1553_022:0534b14": "得一如去　師云。鑽龜打瓦。問。如何是透法身句",
    "X78n1553_022:0534b15": "　師云。華嶽三峯小　進云。未審此意如何　師云。",
    "X78n1553_022:0534b16": "黃河輥底流。問。如何是佛　師云。鼻如截筒。",
    "X78n1553_022:0534b17": "韶州東平山洪教禪師上堂云。若論佛法兩字。畢竟",
    "X78n1553_022:0534b18": "是有是無。若言無者。有屈於高德上來。若言有者。沉",
    "X78n1553_022:0534b19": "埋於先祖門風。且作麼生。得箇恰好去。諸禪德切須",
    "X78n1553_022:0534b20": "子細。莫用掠虗。時不待人。須臾便是來生。三界無安。",
    "X78n1553_022:0534b21": "猶如火宅。如今諸方善知識出世。便好進步向前。決",
    "X78n1553_022:0534b22": "擇生死。去却灸脂帽子。拈却鶻臭布衫。作一箇無事",
    "X78n1553_022:0534b23": "人。豈不是好事。時有僧問。寶劒擊禪門時如何",
    "X78n1553_022:0534b24": "　師云。麗水多倒攧。問。師子是獸中王。為什麼却被",
    "X78n1553_022:0534c01": "六塵吞　師云。年衰鬼弄人。問。語默涉釐微。請師",
    "X78n1553_022:0534c02": "通不犯　師云。涇州泊棹唱巴歌。問。西天優鉢羅",
    "X78n1553_022:0534c03": "華開。一佛出世。此土華開。未審什麼佛出世　師云。",
    "X78n1553_022:0534c04": "我不揑目。問。萬法歸一。未審一歸何所　師云。山",
    "X78n1553_022:0534c05": "河大地。問。如何是向上機關　師竪起拂子。學人",
    "X78n1553_022:0534c06": "未曉。乞師再指　師云。非公境界　進云。和尚豈無",
    "X78n1553_022:0534c07": "方便　師云。再犯不容。",
    "X78n1553_022:0534c08": "安州延福院處瓊禪師開堂日。未陞堂。云。寶座高廣。",
    "X78n1553_022:0534c09": "無人能陞。還有人陞得。出來。不讓於燈明王。所以道。",
    "X78n1553_022:0534c10": "佛佛道同。聖聖相躅。良久。若無人出。山僧陞座也。遂",
    "X78n1553_022:0534c11": "陞座。拈香。示眾云。此香不是栴檀沉水。不是海岸",
    "X78n1553_022:0534c12": "牛頭。昔日遊方。徧參知識。本欲永藏囊篋。溺跡叢林。",
    "X78n1553_022:0534c13": "不謂眾推。難藏鄙陋。今日對人天大眾。爇此香。供養",
    "X78n1553_022:0534c14": "我襄陽老人。時有僧問。釋迦昔受然燈記。師今得",
    "X78n1553_022:0534c15": "法嗣何人　師云。重言不當吃　進云。恁麼則洞山",
    "X78n1553_022:0534c16": "一箭。師當的也　師云。莫亂道　問。覺華初綻祥雲",
    "X78n1553_022:0534c17": "現。此日筵開事若何　師云。分明記取　進云。學人",
    "X78n1553_022:0534c18": "未委如何領會　師云。三十年後。問。教云。以音聲",
    "X78n1553_022:0534c19": "求我。是人行邪道。即今和尚開堂。是邪是正　師云。",
    "X78n1553_022:0534c20": "語裏明人　進云。恁麼則　學人禮拜去也　師云。",
    "X78n1553_022:0534c21": "兩重公案。問。朝騎已臨於法會。師將何物報君恩",
    "X78n1553_022:0534c22": "　師云。頭戴天。脚踏地　進云。恁麼則帀地香風起。",
    "X78n1553_022:0534c23": "普天瑞氣生　師云。惱亂春風卒未休。問。北斗藏",
    "X78n1553_022:0534c24": "身。意旨如何　師云。黃河倒逆崑崙觜。問。如何是",
    "X78n1553_022:0535a01": "延福境　師云。不逐四時凋　進云。如何是境中人",
    "X78n1553_022:0535a02": "　師云。滿堂雲水客。四海問禪賓。問。牛頭未見四",
    "X78n1553_022:0535a03": "祖時如何　師云。天下太平　進云。見後如何　師",
    "X78n1553_022:0535a04": "云。一場懡[怡台+羅]　問。蓮華不出水時如何　師云。朕兆",
    "X78n1553_022:0535a05": "未分人盡望　進云。出水後如何　師云。及乎天曉",
    "X78n1553_022:0535a06": "也尋常。",
    "X78n1553_022:0535a07": "襄州興化院順禪師上堂。有僧問。如何是和尚深深",
    "X78n1553_022:0535a08": "處　師云。舉即易。答即難　進云。為計麼如此　師",
    "X78n1553_022:0535a09": "云。過去。問。如何是和尚劒　師云。老來無力上高",
    "X78n1553_022:0535a10": "峰　問。如何是興化境　師云。松有迎風勢　進云。",
    "X78n1553_022:0535a11": "如何是境中人　師云。泥多得佛大。問。如何是直",
    "X78n1553_022:0535a12": "截本源　師云。無儞等程處。問。生死到來。如何免",
    "X78n1553_022:0535a13": "得　師云。閙處看駱駝。問。如何是百千妙門。同歸",
    "X78n1553_022:0535a14": "方寸　師云。水底看夜市。問。如何是佛向上事",
    "X78n1553_022:0535a15": "　師云。楚山頭指天。問。凡聖二途。如何進步　師云。",
    "X78n1553_022:0535a16": "夜聞風撼竹。却憶珊瑚枝。師上堂云。山僧今日且",
    "X78n1553_022:0535a17": "與諸上座評論實事。教省力去。一切諸法。山河大地。",
    "X78n1553_022:0535a18": "與山僧拈向拂子頭上。子細看是什麼道理。若看得",
    "X78n1553_022:0535a19": "出。自得省力。更莫多途。作一箇出塵高士。豈不是好",
    "X78n1553_022:0535a20": "事。久立。珍重。",
    "X78n1553_022:0535a21": "靈澄上座師參鑒師。一言相契。乃息遊心。師在眾。多",
    "X78n1553_022:0535a22": "述偈頌示於後人。",
    "X78n1553_022:0535a23": "西來意",
    "X78n1553_022:0535a24": "　汝問西來意　　看余辨正邪　　入門贓物露",
    "X78n1553_022:0535b01": "　開口擬心差　　明空落鬼趣　　執見眼成華",
    "X78n1553_022:0535b02": "　離此憑何指　　齊僧怕夜茶",
    "X78n1553_022:0535b03": "其二",
    "X78n1553_022:0535b04": "　莫問西來旨　　休尋栢樹窠　　商量人不少",
    "X78n1553_022:0535b05": "　錯會衲僧多　　有念令他叱　　無言亦被呵",
    "X78n1553_022:0535b06": "　瞥然恁麼會　　鷂子過新羅",
    "X78n1553_022:0535b07": "其三",
    "X78n1553_022:0535b08": "　休問西來意　　常徒豈可斟　　不道他無分",
    "X78n1553_022:0535b09": "　都緣為有心　　情看終未徹　　絕慮坐昏沉",
    "X78n1553_022:0535b10": "　生死如何渡　　寒衣昨晚碪",
    "X78n1553_022:0535b11": "其四",
    "X78n1553_022:0535b12": "　見話西來旨　　微僧祇欲瞋　　中流不易湊",
    "X78n1553_022:0535b13": "　須是上根人　　明月三秋白　　崖松一樣新",
    "X78n1553_022:0535b14": "　除却寒山後　　屈指共誰陳",
    "X78n1553_022:0535b15": "其五",
    "X78n1553_022:0535b16": "　徒問西來意　　情知看者癡　　不善家中寶",
    "X78n1553_022:0535b17": "　論劫受驅馳　　道本非如此　　人心莫強為",
    "X78n1553_022:0535b18": "　因斯便曉了　　已是落便宜",
    "X78n1553_022:0535b19": "其六",
    "X78n1553_022:0535b20": "　若問庭前栢　　受屈向諸方　　可憐男子漢",
    "X78n1553_022:0535b21": "　開眼尿他牀　　大疑相敲點　　又恐怕參商",
    "X78n1553_022:0535b22": "　未知關捩子　　把甚作津梁",
    "X78n1553_022:0535b23": "其七",
    "X78n1553_022:0535b24": "　借問西來意　　何得罵儂家　　此門無鎻鑰",
    "X78n1553_022:0535c01": "　晝夜不曾遮　　達者如麟角　　長短似鋪沙",
    "X78n1553_022:0535c02": "　看渠歡喜處　　黑荳未生芽",
    "X78n1553_022:0535c03": "其八",
    "X78n1553_022:0535c04": "　休覓西來意　　堂堂自入抗　　還如不了處",
    "X78n1553_022:0535c05": "　秖為食殘羹　　見佛急走過　　切忌彊修行",
    "X78n1553_022:0535c06": "　憑何作準的　　擬問隔千生",
    "X78n1553_022:0535c07": "其九",
    "X78n1553_022:0535c08": "　欲委西來意　　杲日正當軒　　水邊閑策杖",
    "X78n1553_022:0535c09": "　林下看啼猿　　若問無生義　　講唱有開元",
    "X78n1553_022:0535c10": "　衲僧見處□　　借問是何言",
    "X78n1553_022:0535c11": "其十",
    "X78n1553_022:0535c12": "　誰問西來意　　多言道轉殊　　明明三際顯",
    "X78n1553_022:0535c13": "　皎皎一輪孤　　風吹蓮菡萏　　葉貯水成珠",
    "X78n1553_022:0535c14": "　時人未到此　　有眼不如無",
    "X78n1553_022:0535c15": "桃華頌",
    "X78n1553_022:0535c16": "　靈雲閑步看桃華　　慶快平生卒莫加",
    "X78n1553_022:0535c17": "　敢保老兄猶未徹　　誰人端的鑒玄沙",
    "X78n1553_022:0535c18": "　得失是非俱放却　　如氷長坐亦周遮",
    "X78n1553_022:0535c19": "　要尋義理龍興去　　若據宗門殢甚邪",
    "X78n1553_022:0535c20": "又頌",
    "X78n1553_022:0535c21": "　靈雲一種見桃花　　曉了分明定不差",
    "X78n1553_022:0535c22": "　敢保老兄猶未徹　　幾人具眼鑒玄沙",
    "X78n1553_022:0535c23": "　大丈夫兒須與奪　　莫交辜負法王家",
    "X78n1553_022:0535c24": "　若是祖宗門下客　　倒騎牛坐看煙霞",
    "X78n1553_022:0536a01": "布袋頌",
    "X78n1553_022:0536a02": "　彌勒鞋雖一隻　　非是絲麻針刺",
    "X78n1553_022:0536a03": "　剛被西士胡僧　　葱嶺更留蹤跡",
    "X78n1553_022:0536a04": "　相傳盡誇奇特　　若約余觀費力",
    "X78n1553_022:0536a05": "　後人不紹家門　　直至如今分析",
    "X78n1553_022:0536a07": "天聖廣燈錄卷第二十二"
}