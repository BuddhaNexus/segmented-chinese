{
    "X45n0764_001:0402a03": " 大乘起信論續疏自序",
    "X45n0764_001:0402a05": "大雄氏現相人中。雖說無量法門。若統其歸趣。唯",
    "X45n0764_001:0402a06": "是一心。若滙其流派。則有三宗。曰法相。曰破相。曰",
    "X45n0764_001:0402a07": "法性而已。言法相者。謂依生滅八識。建五位。開百",
    "X45n0764_001:0402a08": "法。立三性。分二我。行必資於漸滿。惑必期乎漸斷。",
    "X45n0764_001:0402a09": "果必立乎三祇。故有六度可修。有無明可克。有菩",
    "X45n0764_001:0402a10": "提可證。其于教也為漸。此法相之大旨也。言破相",
    "X45n0764_001:0402a11": "者。謂依寂滅一心。直顯真性。不說法相。一切所有。",
    "X45n0764_001:0402a12": "唯是妄想。一切法界。唯是絕言。五法三自性俱空。",
    "X45n0764_001:0402a13": "八識二無我悉遣。訶教勸離。毀相泯心。生心即妄。",
    "X45n0764_001:0402a14": "不生即佛。無六度可修。無無明可克。無菩提可證。",
    "X45n0764_001:0402a15": "其于教也無頓。此破相之大旨也。若夫法性者。統",
    "X45n0764_001:0402a16": "依寂滅一心。而有六粗三細。故開真如門以顯空",
    "X45n0764_001:0402a17": "諸所有。立生滅門以明實諸所無。雖真如廓爾。而",
    "X45n0764_001:0402a18": "果報不失。雖惑業紛綸。而法性不動。即性即相。即",
    "X45n0764_001:0402a19": "空即有。即妄即真。其于教也為頓悟漸修。此法性",
    "X45n0764_001:0402a20": "之大旨也。故宗法相者。謂真如不變。不許隨緣。但",
    "X45n0764_001:0402a21": "說萬法皆從識變。而事事俱有。其獘也流而為常。",
    "X45n0764_001:0402a22": "為執著宗。破相者。謂緣生之法。不入法性。故說三",
    "X45n0764_001:0402a23": "界唯是一心。而法法皆空。其獘也流而為斷。為莽",
    "X45n0764_001:0402a24": "蕩宗。法性者。謂真如不變。隨緣而能成一切法。故",
    "X45n0764_001:0402b01": "無法法俱空之獘。由真如隨緣不變。而能泯一切",
    "X45n0764_001:0402b02": "法。故無事事俱有之偏。此則空有迭彰。執蕩雙遣。",
    "X45n0764_001:0402b03": "故知即萬法以顯有者為妙有。離萬法以顯空者",
    "X45n0764_001:0402b04": "為真空。不即不離以顯中者。即真空以顯妙有。故",
    "X45n0764_001:0402b05": "雖空而不空。即妙有以顯真空。故雖有而不有。然",
    "X45n0764_001:0402b06": "前之二宗。雖建立不同。各有妙旨。而馬鳴總以一",
    "X45n0764_001:0402b07": "心九識統之。若鼎之三足。伊之三點。不縱不橫。不",
    "X45n0764_001:0402b08": "離不即。實與楞嚴一心三觀之旨。並行不悖。此馬",
    "X45n0764_001:0402b09": "鳴一論。尤為圓通無礙。獨出無對者也。是論之作。",
    "X45n0764_001:0402b10": "菩薩有釋。賢首有疏。永明主此論而作宗鏡。故集",
    "X45n0764_001:0402b11": "宗鏡中互相發明者作續疏。言續疏者。是續賢首",
    "X45n0764_001:0402b12": "之疏。以顯不外賢首。亦不盡賢首也。其中以有法",
    "X45n0764_001:0402b13": "立總別三量為一論提綱。智者即量以通論。則不",
    "X45n0764_001:0402b14": "唯了法性一宗。併可了法相破相二宗也已。",
    "X45n0764_001:0402b20": " 大乘起信論主馬鳴菩薩略傳",
    "X45n0764_001:0402b22": "馬鳴大士者。波羅奈國人也。昔為毗舍利國王。以",
    "X45n0764_001:0402b23": "其國有一類裸人。如馬裸露。王遂運神通。分身為",
    "X45n0764_001:0402b24": "蠶以衣之。後生中印土。馬人感戀悲鳴。故號馬鳴。",
    "X45n0764_001:0402c01": "亦名功勝。以有作無作諸功德。最為殊勝。故名焉。",
    "X45n0764_001:0402c02": "時十一祖富那夜奢尊者至其國。有一長者來趣",
    "X45n0764_001:0402c03": "法會。祖謂眾曰。汝等識此來者耶。佛記聖者馬鳴",
    "X45n0764_001:0402c04": "紹吾法者也。於是馬鳴致禮。問曰。我欲識佛。何者",
    "X45n0764_001:0402c05": "即是。祖曰。汝欲識佛。不識者是。彼曰。佛既不識。焉",
    "X45n0764_001:0402c06": "知是乎。祖曰。既不識佛。焉知不是。曰。此是鋸義。祖",
    "X45n0764_001:0402c07": "曰。彼是木義。祖問鋸義者何。曰。與師平出。鳴却問",
    "X45n0764_001:0402c08": "木義者何。祖曰。汝被我解。馬鳴豁然省悟。遂求剃",
    "X45n0764_001:0402c09": "度。祖謂眾曰。如來懸記滅度後六百年。馬鳴當於",
    "X45n0764_001:0402c10": "波羅奈國摧伏外道。度人無量。遂得付法。後於華",
    "X45n0764_001:0402c11": "氏國轉妙法輪。顯諸神力。降伏魔事。時有外道索",
    "X45n0764_001:0402c12": "師論義。集王大臣及四眾。俱會論場。師曰。汝義以",
    "X45n0764_001:0402c13": "何為宗。曰。凡有言說。我皆能破。師乃指國王曰。當",
    "X45n0764_001:0402c14": "今國王康寧。大王長壽。請汝破之。外道屈服。後造",
    "X45n0764_001:0402c15": "甘蔗論十萬偈。復集百部大乘經義以造斯論。可",
    "X45n0764_001:0402c16": "謂于羣藥中。但取阿陀之妙。向眾寶內。唯探如意",
    "X45n0764_001:0402c17": "之珠。舉一蔽諸。以本攝末矣。",
    "X45n0764_001:0402c18": "大乘起信論主馬鳴大士略傳(終)(詳在大士本傳)",
    "X45n0764_001:0403a03": "大乘起信論續疏卷上",
    "X45n0764_001:0403a05": "馬鳴菩薩　造",
    "X45n0764_001:0403a06": "梁三藏法師　譯",
    "X45n0764_001:0403a07": "月氏國婆首那王子譯語沙門智",
    "X45n0764_001:0403a08": "明雜華林釋　通潤　述疏",
    "X45n0764_001:0403a09": "大乘二字。是指無名無相不滅不生靈明絕待之",
    "X45n0764_001:0403a10": "心體言也。以此心周遍含容。故曰大。運載一切。故",
    "X45n0764_001:0403a11": "曰乘。若據文論義。大以法言。以此法具有體。相。用。",
    "X45n0764_001:0403a12": "三大故。乘以人言。以此法是諸佛菩薩所乘故。若",
    "X45n0764_001:0403a13": "據義論文。則大乘二字。人法皆通。如有人發大心。",
    "X45n0764_001:0403a14": "修大因。證大果。此人則為大乘人。此法則名大乘",
    "X45n0764_001:0403a15": "法。由所乘之法大。故能乘之人亦稱大也。起信者。",
    "X45n0764_001:0403a16": "謂此大乘法。一切眾生平等具足。由無信力。故不",
    "X45n0764_001:0403a17": "肯乘。道亦不載。所以長淪苦海。沒溺邪河。今論中",
    "X45n0764_001:0403a18": "發明此義。欲人起正信而乘此大法也。上四字是",
    "X45n0764_001:0403a19": "所詮。論是能詮。謂審明二本詳定指歸。令初心人",
    "X45n0764_001:0403a20": "易信易入。故曰論也。問云。初心學人。信此大乘。有",
    "X45n0764_001:0403a21": "何勝力。答。若正解圓明。決定信入。有超劫之功。獲",
    "X45n0764_001:0403a22": "成聖之力。雖居生死。常入涅槃。恒處塵勞。不離淨",
    "X45n0764_001:0403a23": "界。現具肉眼而開慧眼之光明。匪易凡心。便同佛",
    "X45n0764_001:0403a24": "心之知見。如太子具真王之相。迦陵超眾鳥之音。",
    "X45n0764_001:0403b01": "將師子筋為琴絃。餘音斷響。以善見藥而治病。眾",
    "X45n0764_001:0403b02": "患潛消。若那羅箭之功。勢穿銕鼓。似金剛鎚之力。",
    "X45n0764_001:0403b03": "擬碎金山。則煩惱塵勞。不待斷而自滅。菩提妙果。",
    "X45n0764_001:0403b04": "勿假修而自成。乃至等冤親。和諍論。齊凡聖。泯自",
    "X45n0764_001:0403b05": "他。一去來。印同異。融延促。混中邊。世出世法。不可",
    "X45n0764_001:0403b06": "說不可說之力。無能過者。佛藏經云。譬如有人。嚼",
    "X45n0764_001:0403b07": "須彌山。飛行虗空。石筏渡海。負四天下。及須彌山。",
    "X45n0764_001:0403b08": "蚊脚為梯。登至梵宮。劫盡燒時。一唾劫火頓滅。一",
    "X45n0764_001:0403b09": "吹世界頓成。以藕[糸*系]懸須彌山手接四天下雨。雖",
    "X45n0764_001:0403b10": "則如是。亦未為難。如來所說無相無為無生無滅",
    "X45n0764_001:0403b11": "一味大乘平等法相。令人信解。是則為難。以發此",
    "X45n0764_001:0403b12": "心者。能翻一切塵勞門。成八萬四千三昧門故。乃",
    "X45n0764_001:0403b13": "至云。此心是大中大。上中上。圓中圓。滿中滿。真中",
    "X45n0764_001:0403b14": "真。實中實。不可思議中不可思議。纔肯信入。如師",
    "X45n0764_001:0403b15": "子奮迅。威猛最雄。象王蹴蹋。勢力無等。故欲入此",
    "X45n0764_001:0403b16": "門者。非信力不能。是故此論標大乘起信也。",
    "X45n0764_001:0403b17": "歸命盡十方。最勝業徧知。色無礙自在。救世大悲者。",
    "X45n0764_001:0403b18": "及彼身體相。法性真如海。無量功德藏。如實修行等。",
    "X45n0764_001:0403b19": "為欲令眾生。除疑捨邪執。起大乘正信。佛種不斷故。",
    "X45n0764_001:0403b20": "將欲造論。故先致敬三寶。陳造論之由。首四句。皈",
    "X45n0764_001:0403b21": "命佛寶。即報化佛也。眾聖不能及。故曰最。能超一",
    "X45n0764_001:0403b22": "切聖。故曰勝。業。謂三輪業用。即不思議業也。遍知。",
    "X45n0764_001:0403b23": "是意業最勝。色無礙自在。是身業最勝。救世。是口",
    "X45n0764_001:0403b24": "業最勝。如來無意。以眾生之意為意。故能遍知。如",
    "X45n0764_001:0403c01": "來無身。以眾生之身為身。故得色無礙自在。如來",
    "X45n0764_001:0403c02": "無語。隨眾生根器說法而有語。故能救世。此最勝",
    "X45n0764_001:0403c03": "三業。皆是如來同體大悲所成。悉隨眾生心之所",
    "X45n0764_001:0403c04": "現。故總曰大悲也。者字結德屬人。及彼下二句。歸",
    "X45n0764_001:0403c05": "命法寶。及彼者。牒指報化二佛也。身體相者。蓋指",
    "X45n0764_001:0403c06": "報化二身之體相為法身。即以法身為法寶。所謂",
    "X45n0764_001:0403c07": "法性身。真如體也。法性者。即諸法自性。真如者。不",
    "X45n0764_001:0403c08": "妄不變之稱。由深廣無涯。故以海喻。佛之所以為",
    "X45n0764_001:0403c09": "佛。僧之所以為僧。皆藉此法。故下文云。一切諸佛",
    "X45n0764_001:0403c10": "本所乘故。一切菩薩皆乘此法到如來地故。無量",
    "X45n0764_001:0403c11": "二句。是歸命僧寶。謂法性海中。具足無量功德。入",
    "X45n0764_001:0403c12": "初地時。得證此性。從性起修。行如實行。名如寶修",
    "X45n0764_001:0403c13": "行。等者。等諸地也。以三賢位依法熏習。未證法身。",
    "X45n0764_001:0403c14": "不名如實故。有以無量功德藏一句屬上文者。若",
    "X45n0764_001:0403c15": "據後譯云。無邊德藏僧。勤求正覺者。則屬下句為",
    "X45n0764_001:0403c16": "順。為欲下。出造論之由。由眾生不信真如是一法",
    "X45n0764_001:0403c17": "界大總相法門體。而妄生異計。又不知如來藏是",
    "X45n0764_001:0403c18": "善不善因。而橫起邪思。故論中先示正義者。令其",
    "X45n0764_001:0403c19": "除疑也。對治邪執者。令其捨執也。分別發趣道相",
    "X45n0764_001:0403c20": "者。令其起信根而乘大法也。有正信。乘大法。方能",
    "X45n0764_001:0403c21": "紹隆三寶慧命不絕故。",
    "X45n0764_001:0403c22": "論曰。有法(心)。能(功能)起摩訶衍信根。是故應說。",
    "X45n0764_001:0403c23": "此一論綱宗也。有法者。即本有法。若據下文。雙含",
    "X45n0764_001:0403c24": "二義。一是體本法。即一體摩訶衍法。常恒不變。不",
    "X45n0764_001:0404a01": "假修成。屬真如門。二是自本法。即自體自相自用",
    "X45n0764_001:0404a02": "摩訶衍法。迷覺覺迷。悉由熏習。屬阿賴耶。由諸眾",
    "X45n0764_001:0404a03": "生。既不知真如為清淨覺。又不知黎耶為迷悟關。",
    "X45n0764_001:0404a04": "妄起邪執別生異端。故論主先標有法二字為宗",
    "X45n0764_001:0404a05": "本。次將有法於立義分中總立量云。眾生心是有",
    "X45n0764_001:0404a06": "法。顯示摩訶衍義是宗。因云。真如生滅互相攝故。",
    "X45n0764_001:0404a07": "同喻如金莊嚴具。又于真如門別立量云。真如是",
    "X45n0764_001:0404a08": "有法。即是一法界大總相法門體是宗。因云。不生",
    "X45n0764_001:0404a09": "不滅故。同喻如虗空。又於生滅門別立量云。阿黎",
    "X45n0764_001:0404a10": "耶識是有法。不生不滅與生滅和合是宗。因云非",
    "X45n0764_001:0404a11": "一非異故。同喻如微塵瓦器。立此總別三比量為",
    "X45n0764_001:0404a12": "一論之綱。要人先向己躬下頓悟真如。次于生滅",
    "X45n0764_001:0404a13": "門中漸修漸證故。摩訶衍。此翻大乘。以是二門。皆",
    "X45n0764_001:0404a14": "是大根器人所修法故。信者。即五根之一也。信有",
    "X45n0764_001:0404a15": "三種。一信實有。謂于諸法實事理中。深信忍故。二",
    "X45n0764_001:0404a16": "信有德。謂于三寶真淨德中。深信樂故。三信有能。",
    "X45n0764_001:0404a17": "謂于一切世出世善法。深信有力。能得能成。起希",
    "X45n0764_001:0404a18": "望故。有此信根。方能得入。昔嚴陽尊者問趙州云。",
    "X45n0764_001:0404a19": "一物不將來時如何。州云。放下著。陽曰。一物不將",
    "X45n0764_001:0404a20": "來。放下箇甚麼。州云。恁麼則擔取去。陽大悟。此從",
    "X45n0764_001:0404a21": "真如有法上起信根者。羅山問岩頭云。起滅不停",
    "X45n0764_001:0404a22": "時如何。頭曰。咄。是誰起滅。羅山大悟。此從黎耶有",
    "X45n0764_001:0404a23": "法上起信根者。故宗鏡云。佛祖正宗。則真唯識。纔",
    "X45n0764_001:0404a24": "有信處。皆可為人。如華嚴經以信為手。如人有手。",
    "X45n0764_001:0404b01": "至於寶所。隨意採取。若當無手。空無所獲。如是入",
    "X45n0764_001:0404b02": "佛法者。有信心手。隨意採取道法之寶。若無信心。",
    "X45n0764_001:0404b03": "空無所得。有此利益。故造此論。",
    "X45n0764_001:0404b04": "說有五分。云何為五。一者因緣分(因同)。二者立義分(略標大義)。三者",
    "X45n0764_001:0404b05": "解釋分(廣釋令人生解)。四者修行信心分(依解起行)。五者勸修利益分(辯法不修如貧人數他寶故勸)。",
    "X45n0764_001:0404b06": "因緣分。出造論之所由。立義分。立此論之大義。解",
    "X45n0764_001:0404b07": "釋分。析立義之隱微。修行信心分。為信未滿者。修",
    "X45n0764_001:0404b08": "習信心故。勸修利益分。勸人進修必獲利益故。若",
    "X45n0764_001:0404b09": "當例經之三分。初一是序分。次三是正宗分。後一",
    "X45n0764_001:0404b10": "是流通分也。",
    "X45n0764_001:0404b11": "初說因緣分。問曰。有何因緣而造此論。答曰。是因緣",
    "X45n0764_001:0404b12": "有八種。云何為八。一者(大事)因緣總相。所謂為令眾生離",
    "X45n0764_001:0404b13": "一切苦。得究竟樂。非求世間名利恭敬故。",
    "X45n0764_001:0404b14": "造論因緣。有總有別。言總者。統言造論之所由。別",
    "X45n0764_001:0404b15": "者。別顯此論之所為。苦有三苦。八苦。及二死苦。樂",
    "X45n0764_001:0404b16": "有人天。二乘。及寂滅樂。今言離一切苦。是離分段",
    "X45n0764_001:0404b17": "變易二死苦也。今言得究竟樂。是得無上菩提及",
    "X45n0764_001:0404b18": "大涅槃樂也。",
    "X45n0764_001:0404b19": "二者為欲解釋如來根本之義。令諸眾生正解不謬",
    "X45n0764_001:0404b20": "故。",
    "X45n0764_001:0404b21": "根本有二。一真如。是菩提涅槃根本。二無明。是三",
    "X45n0764_001:0404b22": "細六麤根本。今但言如來根本者。欲人向無明根",
    "X45n0764_001:0404b23": "本邊入如來根本故。下文云。其旨趣者。無非離念",
    "X45n0764_001:0404b24": "歸于真如是也。正解。即勝解。于決定境。印持為性。",
    "X45n0764_001:0404c01": "不可引轉為業。五別境之一也。有正信可起正解。",
    "X45n0764_001:0404c02": "故前云正信。而此復言正解也。有此正解。則見理",
    "X45n0764_001:0404c03": "不謬。亦能正人之謬。故此當下文顯示正義。對治",
    "X45n0764_001:0404c04": "邪執也。",
    "X45n0764_001:0404c05": "三者為令善根成熟眾生。于摩訶衍法。堪任不退信",
    "X45n0764_001:0404c06": "故。",
    "X45n0764_001:0404c07": "成熟者。謂熟處已生。生處已熟。堪任者。謂擔當此",
    "X45n0764_001:0404c08": "事。永無退失。故下文云。所謂依不定聚眾生。有熏",
    "X45n0764_001:0404c09": "習善根力故。信業果報。能起十善。厭生死苦。欲求",
    "X45n0764_001:0404c10": "無上菩提。修行信心。經一萬劫。信心成就。入正定",
    "X45n0764_001:0404c11": "聚。畢竟不退。即住如來種中。名信成就。此當分別",
    "X45n0764_001:0404c12": "發趣道相也。",
    "X45n0764_001:0404c13": "四者為令善根微少眾生。修習信心故。",
    "X45n0764_001:0404c14": "信心雖發。而現惑未除。心志不定。日用尋常為惑",
    "X45n0764_001:0404c15": "所轉。未能純一。故云善根微少。信未滿足。未能擔",
    "X45n0764_001:0404c16": "荷大法。故令修習信心。下文云。若有眾生善根微",
    "X45n0764_001:0404c17": "少。久遠已來。煩惱深厚。雖值于佛。或起人天二乘",
    "X45n0764_001:0404c18": "種子。設求大乘。根則不定。遇惡因緣。即便退失。墮",
    "X45n0764_001:0404c19": "二乘地。故說修行信心分。",
    "X45n0764_001:0404c20": "五者為示方便。消惡業障。善護其心。遠離癡慢。出邪",
    "X45n0764_001:0404c21": "網故。",
    "X45n0764_001:0404c22": "雖發信心。而為惡業所障。魔鬼所侵。若不能守護",
    "X45n0764_001:0404c23": "即受群邪。未得謂得。自生癡慢。故示方便。令護持",
    "X45n0764_001:0404c24": "信心不退失故。故下文云。若人雖修行信心。以有",
    "X45n0764_001:0405a01": "重障。或為魔鬼病苦所惱。或為世務牽纏。應當勇",
    "X45n0764_001:0405a02": "猛精進。禮佛。懺悔。勸請。隨喜。迴向菩提。常不休息。",
    "X45n0764_001:0405a03": "得免諸障。善根增長。故曰為示方便。善護其心。或",
    "X45n0764_001:0405a04": "修三昧。為彼諸魔現形惑亂。當令觀察。勿墮邪網。",
    "X45n0764_001:0405a05": "故曰遠離癡慢出邪網也。此當下品修。",
    "X45n0764_001:0405a06": "六者為示修習止觀。對治凡夫二乘心過故。",
    "X45n0764_001:0405a07": "信心雖發。若無止觀對治。則墮凡夫及二乘地。故",
    "X45n0764_001:0405a08": "令修習止觀。下文云。若修止者。對治凡夫住著世",
    "X45n0764_001:0405a09": "間。能捨二乘怯弱之見。若修觀者。對治二乘不起",
    "X45n0764_001:0405a10": "大悲狹劣心過。遠離凡夫不修善根。此當中品修。",
    "X45n0764_001:0405a11": "七者為示專念(一心觀佛)方便(淨土)。生于佛前。必定不退信心故。",
    "X45n0764_001:0405a12": "此以專心念佛攝護信心。令不退失也。下文云。眾",
    "X45n0764_001:0405a13": "生初學是法。欲求正信。其心怯弱。自謂不能值佛。",
    "X45n0764_001:0405a14": "親承供養。懼謂信心難可成就。意欲退者。謂以念",
    "X45n0764_001:0405a15": "佛因緣。隨順得生他方佛土。以常攝護信心。終無",
    "X45n0764_001:0405a16": "有退。此當上品修。已上三種。皆是修習信心方便。",
    "X45n0764_001:0405a17": "八者為示利益勸修行故。有如是等因緣。所以造論。",
    "X45n0764_001:0405a18": "由勸修策發。成前諸行故。此當勸修利益分。有如",
    "X45n0764_001:0405a19": "下。結前八種為造論之由也。",
    "X45n0764_001:0405a20": "門曰。修多羅中具有此法。何須重說答曰。修多羅中",
    "X45n0764_001:0405a21": "雖有此法。以眾生根行不等。受解緣別(領納于心生慧為解)。所謂如來在",
    "X45n0764_001:0405a22": "世。眾生利根(指菩薩言)。能說之人(指如來)。色心業勝。圓音一演(指口業)。異類等",
    "X45n0764_001:0405a23": "解。則不須論。若如來滅後。或有眾生能以自力廣聞",
    "X45n0764_001:0405a24": "而取解者。或有眾生亦能以自力少聞而多解者。或",
    "X45n0764_001:0405b01": "有眾生無自心力。因(覽教)于廣論而得解者。自有眾生復",
    "X45n0764_001:0405b02": "以廣論文多為煩。心樂總持。少文(文約)而攝多義能取解",
    "X45n0764_001:0405b03": "者。如是此論(指起信論)。為欲總攝如來廣大深法無邊義故。應",
    "X45n0764_001:0405b04": "說此論。已說因緣分。",
    "X45n0764_001:0405b05": "此設難通妨也。難曰。如上所說八種因緣。如來契",
    "X45n0764_001:0405b06": "經。皆已道過。何故復造斯論。答。由諸眾生根器心",
    "X45n0764_001:0405b07": "行。利鈍不同。故領受解會。或經或論。其緣亦別。若",
    "X45n0764_001:0405b08": "如來在世。師勝資強。故圓音一演。即異類眾生。一",
    "X45n0764_001:0405b09": "觸耳根。隨機解悟。當爾之時。既有契經。又何須論。",
    "X45n0764_001:0405b10": "若夫如來滅後。說者既無圓音。聽者不能等解。若",
    "X45n0764_001:0405b11": "此契經。不立大義。不加詳釋。恐中下之機。終無解",
    "X45n0764_001:0405b12": "入。所以契經之後復有論文。是則經有經功。論有",
    "X45n0764_001:0405b13": "論益。隨時設教。各有所宜。非無謂也。言自力廣聞",
    "X45n0764_001:0405b14": "而取解者。是自有識見。復樂廣尋經義。採取多聞。",
    "X45n0764_001:0405b15": "以資性識者。自力少聞而多解者。亦是自有心力。",
    "X45n0764_001:0405b16": "欲略尋經義。即知其要者。無自心力因廣論得解",
    "X45n0764_001:0405b17": "者。是水母元無眼。求食須賴鰕者。復以廣論為繁。",
    "X45n0764_001:0405b18": "樂總持者。是畏繁好簡。欲得一而得一切者。如是",
    "X45n0764_001:0405b19": "下。正顯此論正為最後一等機設也。言廣大法者。",
    "X45n0764_001:0405b20": "是暗指真如。深法者。是暗指黎耶。無邊義者。是暗",
    "X45n0764_001:0405b21": "指二門之義。下文云。一者法。二者義是也。已說因",
    "X45n0764_001:0405b22": "緣分結也。",
    "X45n0764_001:0405b23": "次說立義分(大乘宗本)。摩訶衍者。總說有二種。云何為二。一者",
    "X45n0764_001:0405b24": "法(本論體)。二者義(體相用)。",
    "X45n0764_001:0405c01": "此即將前有法以立摩訶衍義。法謂軌則。指一心",
    "X45n0764_001:0405c02": "言。以一心為萬形軌則故。義謂宗趣。指三大言。以",
    "X45n0764_001:0405c03": "一心法具有三大為宗趣故。所謂能立門也。昔南",
    "X45n0764_001:0405c04": "陽忠國師與紫璘供奉論義。奉曰。請師立義。某甲",
    "X45n0764_001:0405c05": "破。師曰。立義竟。奉曰。是甚麼義。師曰。果然不見。非",
    "X45n0764_001:0405c06": "公境界。故知未開口時。立義已竟。纔說有法。已是",
    "X45n0764_001:0405c07": "葛藤徧地。況復刀刀。秖為婆心不覺多口。",
    "X45n0764_001:0405c08": "所言法者(不出于心)。謂眾生心。是心則攝(真如隨緣)一切世間(三細六粗)出世間(本如二覺)法。",
    "X45n0764_001:0405c09": "法身流轉于六道。名曰眾生。故以眾生心為有法",
    "X45n0764_001:0405c10": "也。是心則攝一切世間出世間法者。此釋心之所",
    "X45n0764_001:0405c11": "以名法也。心之一字。是包真妄言。謂此心能總攝",
    "X45n0764_001:0405c12": "一切真如門清淨法。又總攝一切生滅門中染汙",
    "X45n0764_001:0405c13": "法。由包真包妄。故總攝二門。大經云。心如工畫師。",
    "X45n0764_001:0405c14": "畫出諸形像。五蘊悉從生。無法而不造。古德云。百",
    "X45n0764_001:0405c15": "千法門。同歸方寸。河沙性德。總在心原。是故一心",
    "X45n0764_001:0405c16": "能攝萬法也。宗鏡問云。諸佛方便教門。皆依眾生",
    "X45n0764_001:0405c17": "根起。根既不等。法乃塵沙。何故唯立一心以為宗",
    "X45n0764_001:0405c18": "旨。答。此一心法。理事圓備。是大悲父。般若母。法寶",
    "X45n0764_001:0405c19": "藏。萬行原。以一切法界諸佛菩薩緣覺聲聞。及一",
    "X45n0764_001:0405c20": "切眾生。皆同此心。諸佛已覺。眾生不知。今為未知",
    "X45n0764_001:0405c21": "者方便直指。以本具故。以應得故。是以若了自心。",
    "X45n0764_001:0405c22": "頓成佛慧。可謂合百川為一水。摶眾香為一丸。融",
    "X45n0764_001:0405c23": "鐶釧為一金。變酥酪為一味。故經云。若不了自心。",
    "X45n0764_001:0405c24": "云何知佛慧。是以向外別求。從他妄學者。喻如鑽",
    "X45n0764_001:0406a01": "氷覓火。壓沙出油。欲求濟用。徒勞功力。若能諦了",
    "X45n0764_001:0406a02": "自心。不妄外求者。如從木出火。從麻出油。不壞正",
    "X45n0764_001:0406a03": "因。速得成辦。故立一心以為宗旨。",
    "X45n0764_001:0406a04": "依於此心。顯示摩訶衍義。何以故。是心真如相。即示",
    "X45n0764_001:0406a05": "摩訶衍體(當體大乘種)故。是心生滅因緣相。能示摩訶衍自體相",
    "X45n0764_001:0406a06": "用故。",
    "X45n0764_001:0406a07": "此明依一心法建立二種摩訶衍門也。難云。眾生",
    "X45n0764_001:0406a08": "心法。既包真妄。通染淨。大乘是諸佛菩薩所乘真",
    "X45n0764_001:0406a09": "淨法。豈諸佛菩薩所乘者亦通染妄耶。答。大乘雖",
    "X45n0764_001:0406a10": "是真淨。要在眾生妄染中顯。以眾生心法。具有染",
    "X45n0764_001:0406a11": "淨二分故。今立眾生心中一分常恒不變者。名真",
    "X45n0764_001:0406a12": "如相。此真如者。即是大乘清淨法體。又立眾生心",
    "X45n0764_001:0406a13": "中一分染淨因緣熏習者。名生滅相。此生滅者。復",
    "X45n0764_001:0406a14": "能顯示自體。自相。自用故。故知大乘法本非妄染。",
    "X45n0764_001:0406a15": "今隨妄染熏習。故即妄染以顯示也。問。何故真如",
    "X45n0764_001:0406a16": "門中云即示。生滅門中云能示。答。言即示者。以真",
    "X45n0764_001:0406a17": "如相全體即是大乘。若離真如。別無大乘之體。故",
    "X45n0764_001:0406a18": "曰即示也。言能示者。謂此真如體中。具足無邊相",
    "X45n0764_001:0406a19": "用。此相用者。不離眾生日用生滅。故即在此滅邊。",
    "X45n0764_001:0406a20": "復能顯示真如自體相用。故云能示也。古德云。欲",
    "X45n0764_001:0406a21": "識諸佛師。向無明心內薦取。欲識萬物不凋性。向",
    "X45n0764_001:0406a22": "萬物遷變處薦取是也。問。何故依真如門所趣入",
    "X45n0764_001:0406a23": "之摩訶衍法。唯立體名。依生滅門所趣入之摩訶",
    "X45n0764_001:0406a24": "衍法。立自名。答。真如是泯相顯性門。不與萬法為",
    "X45n0764_001:0406b01": "侶。不與諸塵作對。由無他相。亦無自相。以自他不",
    "X45n0764_001:0406b02": "立。故獨示其體。他者。謂一切不善法。自者。謂一切",
    "X45n0764_001:0406b03": "清淨法也。生滅是攬理成事門。其體全依真如。其",
    "X45n0764_001:0406b04": "相用者。實由真如自體具足。但是為他染法所覆。",
    "X45n0764_001:0406b05": "不能顯示。然要破他。方能顯自。故曰能示自體。自",
    "X45n0764_001:0406b06": "相。自用也。立量可知。故大經云。唯心佛亦爾。唯佛",
    "X45n0764_001:0406b07": "眾生然。心佛與眾生。是三無差別。古德云。具足凡",
    "X45n0764_001:0406b08": "夫法。凡夫不知。具足聖人法。聖人不會。凡夫若知。",
    "X45n0764_001:0406b09": "即是聖人。聖人若會。即是凡夫。正此義也。問。一心",
    "X45n0764_001:0406b10": "開真如生滅二門。有何所以。答。一心起大乘之信。",
    "X45n0764_001:0406b11": "二門破邪見之執。約真如門。信妙理決定。約生滅",
    "X45n0764_001:0406b12": "門。信業用不亡。可謂理事圓融。真俗無礙。釋摩訶",
    "X45n0764_001:0406b13": "衍論云。心真如門有十種名。一者名為如來藏門。",
    "X45n0764_001:0406b14": "無雜亂故。二者名為不二平等門。無差別故。三者",
    "X45n0764_001:0406b15": "名為一道清淨門。無異岐故。四者名為不起不動",
    "X45n0764_001:0406b16": "門。離作業故。五者名為無斷無縛門。無治障故。六",
    "X45n0764_001:0406b17": "者名為無去無來門。無上下故。七者名為出世間",
    "X45n0764_001:0406b18": "門。無四相故。八者名為寂滅門。無向往故。九者名",
    "X45n0764_001:0406b19": "為大總相門。無別相故。十者名為真如門。無虗偽",
    "X45n0764_001:0406b20": "故。如是十名。總攝一切諸佛法藏平等義理法門",
    "X45n0764_001:0406b21": "名字。生滅門有十種名。一者名為藏識門。攝持一",
    "X45n0764_001:0406b22": "切染淨法故。二者名為如來藏門。覆藏如來法身",
    "X45n0764_001:0406b23": "故。三者名為多相多異門。染淨之法過恒沙故。四",
    "X45n0764_001:0406b24": "者名為起動門。相續作業故。五者名為有斷有縛",
    "X45n0764_001:0406c01": "門。有治障故。六者名為有去有來門。有上下故。七",
    "X45n0764_001:0406c02": "者名為世間門。四相俱轉故。八者名為流轉還滅",
    "X45n0764_001:0406c03": "門。具足生死涅槃故。九者名為相待俱成門。無自",
    "X45n0764_001:0406c04": "成法故。十者名為生滅門。表無常相故。如是十名。",
    "X45n0764_001:0406c05": "總攝一切法藏種種差別法門名字。故知總立一",
    "X45n0764_001:0406c06": "心。別含多義。真如門內。無自無他。生滅門中。有善",
    "X45n0764_001:0406c07": "有惡。隨緣開合雖異。約性一理無差。如上十門。義",
    "X45n0764_001:0406c08": "味方足。又開則無量無邊之義為宗。合則二門一",
    "X45n0764_001:0406c09": "心之法為要。二門之義。容萬義而不亂。無邊之義。",
    "X45n0764_001:0406c10": "同一心而混融。是以開合自在。立破無礙。開而不",
    "X45n0764_001:0406c11": "繁。合而不狹。立而無得。破而無失。是為馬鳴之妙",
    "X45n0764_001:0406c12": "術。起信之宗體也。",
    "X45n0764_001:0406c13": "所言義者。則有三種。云何為三一者體大(真如)。謂一切(凡夫聖人)",
    "X45n0764_001:0406c14": "(諸)法。真如(全徧)平等。不增減故。二者相(真如所現為相)大。謂如來藏。具足無",
    "X45n0764_001:0406c15": "量性功德故。三者用大(根化身妙用不可思議故為用大)。能生一切世間(五戒人天善因)出世間(六度梵行成佛善因)善因",
    "X45n0764_001:0406c16": "果故(以上顯用字大意)。一切諸佛本所乘故。一切菩薩皆乘此法到如",
    "X45n0764_001:0406c17": "來地故。已說立義分(文不可不立義觀立義又不可不解釋)。",
    "X45n0764_001:0406c18": "此釋摩訶衍義也。言體大者。謂眾生心體。與四聖",
    "X45n0764_001:0406c19": "六凡。平等無二。名曰真如。此真如性。遍一切處。即",
    "X45n0764_001:0406c20": "局在眾生黎耶窟中。其體未嘗不大也。相大者。謂",
    "X45n0764_001:0406c21": "眾生心。具有如來智慧德相。名如來藏。此藏不空。",
    "X45n0764_001:0406c22": "具攝無量性德不少剩故。雖為無明業相所覆。其",
    "X45n0764_001:0406c23": "相未嘗不大也。用大者。謂眾生心具大作用。隨其",
    "X45n0764_001:0406c24": "作用。皆能出生世間出世間善因善果。故雖在生",
    "X45n0764_001:0407a01": "死業用。而用未嘗不大也。然二乘凡夫。具此大體。",
    "X45n0764_001:0407a02": "背之而不知。有此大相。遺之而不顧。有此大用。棄",
    "X45n0764_001:0407a03": "之而不用。唯諸佛。乘此而坐道場。唯菩薩。乘此而",
    "X45n0764_001:0407a04": "登覺岸。由此一心具是三義。故立一心之義名大",
    "X45n0764_001:0407a05": "乘也。",
    "X45n0764_001:0407a06": "次說解釋分。解釋有三種。云何為三。一者顯示正義(指上言義大乘法義)。",
    "X45n0764_001:0407a07": "二者對治邪執。三者分別發趣道相。",
    "X45n0764_001:0407a08": "前分略示其源。此分廣疏其派。故曰解釋。顯示正",
    "X45n0764_001:0407a09": "義者。是能立門。對治邪執者。是能破門。分別發趣",
    "X45n0764_001:0407a10": "道相者。是進修門。既明邪正。不涉枝岐。方進修故。",
    "X45n0764_001:0407a11": "顯示正義者。依一心法。有二種門。云何為二。一者心",
    "X45n0764_001:0407a12": "真如門。二者心生滅門。是二種門。皆各總攝一切法。",
    "X45n0764_001:0407a13": "此義云何。以是二門。不相離故。",
    "X45n0764_001:0407a14": "此總釋立義分一心中真如生滅二種義也。心真",
    "X45n0764_001:0407a15": "如門者。謂本住性。非染非淨。非生非滅。不動不轉。",
    "X45n0764_001:0407a16": "平等一味。性無差別。此以清淨覺地為根本。心生",
    "X45n0764_001:0407a17": "滅門者。謂熏習性。隨熏轉變。成于染淨。染淨雖成。",
    "X45n0764_001:0407a18": "性恒不變。只由不動。能成染淨。是故不動。亦在動",
    "X45n0764_001:0407a19": "中。此以發業無明為根本。問。此真妄二心。以何為",
    "X45n0764_001:0407a20": "心。以何為體。以何為相。答。真如以靈知寂照為心。",
    "X45n0764_001:0407a21": "不空無住為體。實相為相。妄心以六塵緣影為心。",
    "X45n0764_001:0407a22": "無性為體。思慮為相。是二種門。皆各總攝一切法",
    "X45n0764_001:0407a23": "者。謂真如門。攝一切世間出世間法。生滅門亦攝",
    "X45n0764_001:0407a24": "一切世間出世間法。難云。真如是不變門。何故攝",
    "X45n0764_001:0407b01": "世間法。生滅是隨緣門。何故亦攝出世間法。答。以",
    "X45n0764_001:0407b02": "是二門不相離故。以真。有不變隨緣義。妄。有體空",
    "X45n0764_001:0407b03": "成事義。由真不變。故妄體空。為真如門。由真隨緣。",
    "X45n0764_001:0407b04": "故妄成事。為生滅門。以生滅即真如。故經說眾生",
    "X45n0764_001:0407b05": "本來涅槃常寂滅相。以真如即生滅。故經說法身",
    "X45n0764_001:0407b06": "流轉于六道名曰眾生。既知一心具此二門。故于",
    "X45n0764_001:0407b07": "此中具彰二相。問。真如生滅各攝諸法。未知攝義",
    "X45n0764_001:0407b08": "為同為異。答。生滅門中名為該攝。真如門中名為",
    "X45n0764_001:0407b09": "融攝。該攝故染淨俱有。融攝故染淨俱亡。俱亡故",
    "X45n0764_001:0407b10": "一味不分。俱有故歷然差別。",
    "X45n0764_001:0407b11": "心真如者。即是一法界大總相法門體。所謂心性(真如法體)不",
    "X45n0764_001:0407b12": "生不滅。一切諸法。唯依妄念而有差別。若離心念。則",
    "X45n0764_001:0407b13": "無一切境界之相。是故一切法。從本已來。離言說相。",
    "X45n0764_001:0407b14": "離名字相。離心緣相。畢究平等。無有變異。不可破壞。",
    "X45n0764_001:0407b15": "唯是一心。故名真如(依義立名)。以一切言說。假名無實。但隨妄",
    "X45n0764_001:0407b16": "念。不可得故。",
    "X45n0764_001:0407b17": "此別釋真如常恒不變門也。立量可知。言此真如",
    "X45n0764_001:0407b18": "即是華嚴一法界大總相緣起法門體。此一法門。",
    "X45n0764_001:0407b19": "舉體全是不生滅。亦舉體全作生滅。故禪原集云。",
    "X45n0764_001:0407b20": "謂一切聖凡根本。悉是一法界心。性覺寶光。各各",
    "X45n0764_001:0407b21": "圓滿。本不名諸佛。亦不名眾生。秖以此心靈妙自",
    "X45n0764_001:0407b22": "在。不守自性。隨迷悟之緣。成聖凡之事。故曰真如。",
    "X45n0764_001:0407b23": "楞嚴名為性一切心。圓覺名為大陀羅尼。是也。難",
    "X45n0764_001:0407b24": "云。現見諸法。各各差別。何得却言是一法界。答。宗",
    "X45n0764_001:0407c01": "鏡云。一切諸法。原是一法。實無二相。因生妄念。遂",
    "X45n0764_001:0407c02": "見差別。且如現見青白物時。物本自虗。不言我青",
    "X45n0764_001:0407c03": "我白。皆是眼識自性任運分別。與同時意識計度",
    "X45n0764_001:0407c04": "分別為青為白。以意辯為色。以言說為青。皆是意",
    "X45n0764_001:0407c05": "言自妄安置。且如六塵性鈍。體不自立。名不自呼。",
    "X45n0764_001:0407c06": "悉無自性。皆是意言。故曰。萬法本閒。而人自閙。是",
    "X45n0764_001:0407c07": "以有心起處。萬境皆有。空心起處。萬境皆空。空不",
    "X45n0764_001:0407c08": "自空。因心故空。有不自有。因心故有。既非有非空。",
    "X45n0764_001:0407c09": "則唯識唯心。若無于心。萬法安寄。先德亦云。一切",
    "X45n0764_001:0407c10": "諸法。本自不言色。亦不言空。亦不言是非垢淨。但",
    "X45n0764_001:0407c11": "人自虗妄計著。作種種解會。起若干知見。生若干",
    "X45n0764_001:0407c12": "愛畏。若了諸法不自生。皆從自己一念顛倒而有。",
    "X45n0764_001:0407c13": "知心與境。本不相到。當處解脫。當處寂滅。當處道",
    "X45n0764_001:0407c14": "場。故知一切法從本已來。下口不得。故離言說相。",
    "X45n0764_001:0407c15": "安名不得。故離名字相。著意不得。故離心緣相。性",
    "X45n0764_001:0407c16": "各滿足。故畢竟平等。各住本位。故無有變異。本無",
    "X45n0764_001:0407c17": "造作。故不可破壞。更無二法。故唯是一心。即此一",
    "X45n0764_001:0407c18": "心。是一法界。故名真如。以一切法唯是意言。但有",
    "X45n0764_001:0407c19": "假名。都無實義。不可得故。故大珠云。世間一切生",
    "X45n0764_001:0407c20": "滅法。無有一法不歸如。宗鏡問云。何謂真心。何謂",
    "X45n0764_001:0407c21": "妄念。答。妄念者。從能所生。因分別起。發浮根之暫",
    "X45n0764_001:0407c22": "用。成對境之妄知。若離前塵。此心無體。因境起照。",
    "X45n0764_001:0407c23": "境滅照亡。隨念生塵。念空塵謝。若將此影事而為",
    "X45n0764_001:0407c24": "佛事。既為虗妄之因。只成斷滅之果。真心者。湛然",
    "X45n0764_001:0408a01": "寂照。不從境生。含虗任緣。未甞作意。明明不昧。了",
    "X45n0764_001:0408a02": "了常知。舒之無蹤。卷之無跡。如澄潭瑩野。明鏡懸",
    "X45n0764_001:0408a03": "空。萬像森羅。豁然虗鑑。不出不入。非有非無。斯則",
    "X45n0764_001:0408a04": "千聖冥歸。萬靈交會。信之者徹大道之原。體之者",
    "X45n0764_001:0408a05": "成常住之德。諸佛同證此心。名成正覺。亦名天真",
    "X45n0764_001:0408a06": "佛。法性佛。法身佛。如如佛。名雖種種。總是此心之",
    "X45n0764_001:0408a07": "別號也。",
    "X45n0764_001:0408a08": "言真如者亦無有相。謂言說之極。因言遣言。此真如",
    "X45n0764_001:0408a09": "體。無有可遣(所遣者名相耳)。以一切法悉皆真故。亦無可立。以一切",
    "X45n0764_001:0408a10": "法皆同如故。當知一切法。不可說(離言)。不可念(絕慮)。故名為真",
    "X45n0764_001:0408a11": "如。",
    "X45n0764_001:0408a12": "難云。真心絕朕。理出有無。既曰真如。豈非墮名字",
    "X45n0764_001:0408a13": "言說相乎。答。一心之門。微妙難究。知解罕窮。分別",
    "X45n0764_001:0408a14": "不及。名為真如。不過借言遣言。非謂真如寔墮言",
    "X45n0764_001:0408a15": "說名字相也。問。既一切言說皆可遣。而真如之名",
    "X45n0764_001:0408a16": "獨不可遣乎。答。然真如之名可遣。而真如之體寔",
    "X45n0764_001:0408a17": "不可遣。以一切法皆是一真。無餘剩故。問。既不可",
    "X45n0764_001:0408a18": "遣。則真如之體定可立乎。答。亦不可立。以一切法",
    "X45n0764_001:0408a19": "皆同一如。不欠少故。當知一切法。取不得。捨不得。",
    "X45n0764_001:0408a20": "擬議不得。近傍不得。不可名目。強名真如。故玄沙",
    "X45n0764_001:0408a21": "云。如如向上。沒可安排。恰似燄爐。不藏蚊蚋。此理",
    "X45n0764_001:0408a22": "本來平坦。何用剗除。道不強為。建立乖真。若到這",
    "X45n0764_001:0408a23": "裡。纖毫不受。措意則差。便是千聖出頭來。也安他",
    "X45n0764_001:0408a24": "一字不得。",
    "X45n0764_001:0408b01": "問曰。若如是義者。諸眾生等。云何隨順。而能得入。答",
    "X45n0764_001:0408b02": "曰。若知一切法。雖說無有能說可說。雖念無有能念",
    "X45n0764_001:0408b03": "可念。是名隨順。若離于念。名為得入。",
    "X45n0764_001:0408b04": "難曰。既真如法不落言詮。不墮思惟。諸眾生等。如",
    "X45n0764_001:0408b05": "何著力。方能隨順。如何用心。方能得入。答。若知一",
    "X45n0764_001:0408b06": "切法。本不可說。不可念。則無處著力。亦無處用心。",
    "X45n0764_001:0408b07": "若就日用開口動舌說一切法處。而反觀能說法",
    "X45n0764_001:0408b08": "者。本無一字可說。又就日用東攀西緣念一切法",
    "X45n0764_001:0408b09": "處。而反觀能念法者。本無一念可著。如此著力。如",
    "X45n0764_001:0408b10": "此用心。則不隨順于物。而能隨順真如矣。然雖如",
    "X45n0764_001:0408b11": "是。尚存窠臼。猶未忘緣。未能得入。以現前猶存少",
    "X45n0764_001:0408b12": "物故。若工夫挨拶到無可用心處。一念緣起無生",
    "X45n0764_001:0408b13": "時。便能得入。渾身住在真如門中矣。故宗鏡云。若",
    "X45n0764_001:0408b14": "入此門。則佛法皆平等顯現。不用記一字。念盡一",
    "X45n0764_001:0408b15": "切經。不用解一法。會盡無邊義。不用說一字。常轉",
    "X45n0764_001:0408b16": "正法輪。不用舉一步。徧參法界友。何者。若記得。是",
    "X45n0764_001:0408b17": "想邊際。若解得。落意根中。若說得。是辯才門。若參",
    "X45n0764_001:0408b18": "得。墮外道地。並不中自己地。此中不收。如手撮虗",
    "X45n0764_001:0408b19": "空。徒勞心力。所以道。迎之不見其首。隨之不見其",
    "X45n0764_001:0408b20": "後。存之一一皆空。亡之處處咸有。第一不得于一",
    "X45n0764_001:0408b21": "機一境上守文作解。實無定法如來可說。此法門",
    "X45n0764_001:0408b22": "中不論此事。但知自心即休。不更思前慮後。昔長",
    "X45n0764_001:0408b23": "慶初參靈雲。問。如何是佛法大意。雲云。驢事未去。",
    "X45n0764_001:0408b24": "馬事到來。師如是參究二十年。坐破七個蒲團。不",
    "X45n0764_001:0408c01": "明此事。一日捲簾。忽然大悟。乃有頌曰。也大差也",
    "X45n0764_001:0408c02": "大差。捲起簾來見天下。有人問我解何宗。拈起拂",
    "X45n0764_001:0408c03": "子劈口打。如長慶七破蒲團時。便是隨順。捲簾時。",
    "X45n0764_001:0408c04": "便是得入也。問云。入此門時。有何功德。答。真心自",
    "X45n0764_001:0408c05": "體證入之時。非言所詮。湛如無際之虗空。瑩若圓",
    "X45n0764_001:0408c06": "明之淨鏡。毀讚不及。義理難追。以功德過患二門",
    "X45n0764_001:0408c07": "絕對待故。故經云。心處無在。無在之心。唯是一心。",
    "X45n0764_001:0408c08": "一心之體。本來寂滅。不可以有無處所窮其跡。不",
    "X45n0764_001:0408c09": "可以識智詮量指其體。唯有入者。只在心知。如擣",
    "X45n0764_001:0408c10": "萬種香為丸。爇一塵而具足眾氣。似入大海水中",
    "X45n0764_001:0408c11": "浴。掬微滴而已用百川。執礫而盡成真金。攬草而",
    "X45n0764_001:0408c12": "無非妙藥。空器悉盈甘露之味。滿室唯聞簷蔔之",
    "X45n0764_001:0408c13": "香。眾義同歸。千途兢入。若論一心性起功德。無盡",
    "X45n0764_001:0408c14": "無邊。若以有量之心。讚無為之德。任盡神力。一毫",
    "X45n0764_001:0408c15": "難述。以信入之人。悉皆現證。即凡即聖。感應非虗。",
    "X45n0764_001:0408c16": "堅信不移。法空之虗聲自息。明誠可驗。靈潤之野",
    "X45n0764_001:0408c17": "焰俄消。豈假神通。心魔頓絕。匪憑他術。識火自消。",
    "X45n0764_001:0408c18": "除不肖人。不明斯旨。",
    "X45n0764_001:0408c19": "復次真如者。依言說分別有二種義。云何為二。一者",
    "X45n0764_001:0408c20": "如實空。以能究竟顯實故。二者如實不空。以有自體。",
    "X45n0764_001:0408c21": "具足無漏性功德故。",
    "X45n0764_001:0408c22": "此釋立義分中真如相之相字。以空不空。是真如",
    "X45n0764_001:0408c23": "之相故。言如實空者。以如來藏。空無妄染。不立一",
    "X45n0764_001:0408c24": "法故。如寔不空者。以如來藏。萬德皆備。不捨一法",
    "X45n0764_001:0409a01": "故。",
    "X45n0764_001:0409a02": "所言空者。從本已來。一切染法不相應故。謂離一切",
    "X45n0764_001:0409a03": "法差別之相。以無虗妄心念故。當知真如自性。非有",
    "X45n0764_001:0409a04": "相。非無相。非非有相。非非無相。非有無俱相。非一相。",
    "X45n0764_001:0409a05": "非異相。非非一相。非非異相。非一異俱相。乃至總說。",
    "X45n0764_001:0409a06": "依一切眾生以有妄心。念念分別。皆不相應。故說為",
    "X45n0764_001:0409a07": "空。若離妄心。實無可空故。",
    "X45n0764_001:0409a08": "此釋真如空相也。一切染法不相應者。謂一切染",
    "X45n0764_001:0409a09": "法不與真如相應。故曰空也。差別相。即有無一異",
    "X45n0764_001:0409a10": "等言說相也。虗忘心。即分別相也。此二染法。即徧",
    "X45n0764_001:0409a11": "計執也。謂真如雖在語言分別中。而真如寔不與",
    "X45n0764_001:0409a12": "語言分別相應。即語言分別。未嘗染污真如也。喻",
    "X45n0764_001:0409a13": "如太清。雖為雲霧點染。而太清實不與雲霧相應。",
    "X45n0764_001:0409a14": "即雲霧點染初未嘗污太清也。當知真如是離念",
    "X45n0764_001:0409a15": "境界。不可以有無思。不可以一異說。若定有有無。",
    "X45n0764_001:0409a16": "遮彼有無。有俱非句。今有即無。何有非有。今無即",
    "X45n0764_001:0409a17": "有。何有非無。故雙非亦寂。若有無有二。可名俱有。",
    "X45n0764_001:0409a18": "今有即無。則有外無無可與有俱。今無即有。則無",
    "X45n0764_001:0409a19": "外無有可與無俱。故俱有亦不得立。故古德云。離",
    "X45n0764_001:0409a20": "言說者。不可以言談。離心緣者。不可以心度。實謂",
    "X45n0764_001:0409a21": "心言路絕。唯證相應耳。且夫言說者。從覺觀生。是",
    "X45n0764_001:0409a22": "共相和合而起。分別者。因意識生。由計度比量而",
    "X45n0764_001:0409a23": "起。以要言之。皆由不覺。名相隨生。若無不覺之心。",
    "X45n0764_001:0409a24": "一切諸法。悉無自相可說。故知說有。是增益謗。說",
    "X45n0764_001:0409b01": "無。是減損謗。說非有非無。是相違謗。說亦有亦無。",
    "X45n0764_001:0409b02": "是戲論謗。有無既爾。一異亦然。四句既離。百非自",
    "X45n0764_001:0409b03": "遣。古德云。般若如大火聚。四面不可入。又云。若有",
    "X45n0764_001:0409b04": "一法。不名法身。若無一法。不名法身。若剩一法。不",
    "X45n0764_001:0409b05": "名法身。若欠一法。不名法身。若于法法上求空。便",
    "X45n0764_001:0409b06": "于門門中解脫。故曰太末虫。處處能緣。獨不能緣",
    "X45n0764_001:0409b07": "于火聚。眾生心。處處能緣。獨不能緣于般若。今對",
    "X45n0764_001:0409b08": "妄染是無。故說為空。非離妄心外。實有可空也。",
    "X45n0764_001:0409b09": "所言不空者。已顯法體空無妄故。即是真心常恒不",
    "X45n0764_001:0409b10": "變。淨法滿足。則名不空。亦無有相可取。以離念境界。",
    "X45n0764_001:0409b11": "唯證相應故。",
    "X45n0764_001:0409b12": "此釋真如不空相也。如本有檀德。今為慳貪。本有",
    "X45n0764_001:0409b13": "尸德。今隨五欲等。是以即妄之空。藏不空之萬德。",
    "X45n0764_001:0409b14": "由妄染既除。真心獨露。淨法滿足。故曰不空。所謂",
    "X45n0764_001:0409b15": "垢盡明現也。故經云。知妄本自真。見佛則清淨。先",
    "X45n0764_001:0409b16": "德云。靈光獨耀。逈脫根塵。體露真常。不拘文字。心",
    "X45n0764_001:0409b17": "性無染。即是圓成。但離妄緣。即如如佛。問。上云真",
    "X45n0764_001:0409b18": "如離相。一切皆空。若淨法滿足。亦應有相可取。何",
    "X45n0764_001:0409b19": "得言離一切相。答。雖有淨法。寔無可取。以此淨法。",
    "X45n0764_001:0409b20": "是智色不空之性。是離念境界。唯親證者始得相",
    "X45n0764_001:0409b21": "應。向人吐露不得。豈分別心所可取哉。故先德云。",
    "X45n0764_001:0409b22": "[(厂@((既旡)日+口))*頁]此法是眾生之本原。諸佛之所證。超一切理。離",
    "X45n0764_001:0409b23": "一切相。不可以言語分別有無推求而得。但心心",
    "X45n0764_001:0409b24": "相即。印印相契。便自證知。光明受用而已。故宗鏡",
    "X45n0764_001:0409c01": "云。如群盲眼開。分別照境。驗其真體。終不摸其爪",
    "X45n0764_001:0409c02": "牙。見乳正色。豈在談其鵠雪。實見月人。終不觀指。",
    "X45n0764_001:0409c03": "親到家者。自息問程。唯證相應。不俟言說。又云。但",
    "X45n0764_001:0409c04": "了妄念無生。即是真如不動。此不動外。更無毫釐",
    "X45n0764_001:0409c05": "法可得。",
    "X45n0764_001:0409c06": "心生滅者。依如來藏。故有生滅心。所謂不生不滅與",
    "X45n0764_001:0409c07": "生滅和合。非一非異。名為阿黎耶識。",
    "X45n0764_001:0409c08": "此別釋生滅隨緣熏染門也。立量可知。依如來藏",
    "X45n0764_001:0409c09": "故有生滅心者。正顯生滅妄心。本無有體。是依不",
    "X45n0764_001:0409c10": "生不滅如來藏性而起。故說生滅依如來藏。此即",
    "X45n0764_001:0409c11": "如來藏為可依。生滅為能依也。生滅心。即指最初",
    "X45n0764_001:0409c12": "生相無明也。不生不滅。即真如也。良由如來藏性。",
    "X45n0764_001:0409c13": "寔本真淨。但為最初不覺。忽起動心。遂轉此如來",
    "X45n0764_001:0409c14": "藏。名為識藏。更無別體。故楞伽云。如來藏為無始",
    "X45n0764_001:0409c15": "虗偽惡習所熏。名為藏識是也。此阿黎耶識。即藏",
    "X45n0764_001:0409c16": "識也。具三藏義。謂能藏。所藏。我愛執藏也。言能藏",
    "X45n0764_001:0409c17": "者。是能持義。猶如庫藏。能藏一切寶貝等物故。言",
    "X45n0764_001:0409c18": "所藏者。是所依義。猶如庫藏。是寶貝等物所依故。",
    "X45n0764_001:0409c19": "執藏者。堅守不捨。猶如金銀庫藏為人堅守故。由",
    "X45n0764_001:0409c20": "斯真妄。非一非異。和合一處。則真如不獨。生滅有",
    "X45n0764_001:0409c21": "依。故能不變隨緣。隨緣不變。可凡可聖。可智可愚。",
    "X45n0764_001:0409c22": "為龍蛇混雜之鄉。作凡聖同居之地。迷者迷此。悟",
    "X45n0764_001:0409c23": "者悟此。聖從此出。凡從此入。是知轉愚成智。革凡",
    "X45n0764_001:0409c24": "成聖。要在此門著力。打破此門。便能闖入真如門",
    "X45n0764_001:0410a01": "矣。問。既一心具有真如生滅二義。不相捨離。何故",
    "X45n0764_001:0410a02": "真如門中不兼生滅。生滅門中必兼真如。答。此有",
    "X45n0764_001:0410a03": "深義。余甞于此會得周易陰陽奇偶之義。今借此",
    "X45n0764_001:0410a04": "發明。乾陽為奇。坤陰為偶。夫乾陽者。即真如光明",
    "X45n0764_001:0410a05": "藏也。坤陰者。即無明也。然奇不藉偶而成奇。而偶",
    "X45n0764_001:0410a06": "實藉奇而成偶。蓋孤陽不生。及其隨緣而與陰為",
    "X45n0764_001:0410a07": "偶。則變化出而萬物生矣。故乾卦內外三爻皆奇。",
    "X45n0764_001:0410a08": "坤卦內外三爻皆偶也。此真如門如乾奇。此生滅",
    "X45n0764_001:0410a09": "門如坤偶。蓋真如不待生滅成真如。而生滅必待",
    "X45n0764_001:0410a10": "真如成生滅。由真如本無生滅。一隨緣與生滅為",
    "X45n0764_001:0410a11": "偶。則三細六粗。變化百出。故在真如門。則獨行無",
    "X45n0764_001:0410a12": "侶。在生滅門。則真妄和合。故知此門為凡聖交錯",
    "X45n0764_001:0410a13": "之地。一入真如。盡成覺體矣。故楞伽云。如來藏者",
    "X45n0764_001:0410a14": "名阿賴耶。而與無明七識共俱。如大海水。常無斷",
    "X45n0764_001:0410a15": "絕。又密嚴經云。如來清淨藏。世間阿賴耶。如金與",
    "X45n0764_001:0410a16": "指鐶。展轉無差別。此言賴耶體即如來藏。與妄染",
    "X45n0764_001:0410a17": "合。名阿賴耶。更無別體。以真如不守自性。變識之",
    "X45n0764_001:0410a18": "時。此八識體即是真如隨緣之義。亦可眾生迷故。",
    "X45n0764_001:0410a19": "成阿賴耶。如來悟故。成如來藏。如金隨工匠緣成",
    "X45n0764_001:0410a20": "時。轉作指鐶。如指鐶隨爐火緣壞時。却復為金。成",
    "X45n0764_001:0410a21": "壞展轉。但是一金。更無差則。問。此法性宗與法相",
    "X45n0764_001:0410a22": "宗。如何辯別。答。法相多說事相。法性唯談理性。如",
    "X45n0764_001:0410a23": "法相宗。離八識無眼等諸識。若法性宗。離如來藏",
    "X45n0764_001:0410a24": "無八識。又法性宗中。以第一義心。隨緣成有。即為",
    "X45n0764_001:0410b01": "能作。所有心境。皆通所作。以不思議熏不思議變。",
    "X45n0764_001:0410b02": "是現識因故。若法相宗。第一義心。但是所迷。非是",
    "X45n0764_001:0410b03": "能作。有三能變。謂異熟思量。及了別境識。又云。法",
    "X45n0764_001:0410b04": "相無體。是法性宗。法性有體。是法相宗。今此是約",
    "X45n0764_001:0410b05": "法性圓教以明正量。若法相宗。一向說有真有妄。",
    "X45n0764_001:0410b06": "若破相宗。一向說非真非妄。皆著一邊。俱可思議。",
    "X45n0764_001:0410b07": "今不染而染。則不變隨緣。染而不染。則隨緣不變。",
    "X45n0764_001:0410b08": "斯乃不思議之宗趣。非情識之可知。然則分宗辯",
    "X45n0764_001:0410b09": "相事則兩分若性相相成。理歸一義。",
    "X45n0764_001:0410b10": "此識有二種義(真如有二一不變義二隨緣義)。能攝一切法。生一切法。云何為二。一",
    "X45n0764_001:0410b11": "者覺義。二者不覺義。",
    "X45n0764_001:0410b12": "前立眾生心為有法。通攝二門。此以阿黎耶識為",
    "X45n0764_001:0410b13": "有法。別開覺不覺二義。若在覺義邊。則生一切淨",
    "X45n0764_001:0410b14": "法。攝一切染法。若在不覺義邊。則生一切染法。攝",
    "X45n0764_001:0410b15": "一切淨法。故曰攝一切法。生一切法也。此中覺即",
    "X45n0764_001:0410b16": "是悟。不覺即是迷。以此門能成能壞故。成則頓成",
    "X45n0764_001:0410b17": "天真之佛。壞則壞滅諸功德門。故永嘉云。是以禪",
    "X45n0764_001:0410b18": "門了却心。頓入無生慈忍力。又曰。損法財。滅功德。",
    "X45n0764_001:0410b19": "莫不由斯心意識。迷悟關頭。正在此處。故分二義",
    "X45n0764_001:0410b20": "也。昔有僧問雲菴禪師。如何是無明住地。即是諸",
    "X45n0764_001:0410b21": "佛不動智。適有童子掃地。菴喚云。童子。童子回首。",
    "X45n0764_001:0410b22": "菴云。此便是如來不動智。又問童子。如何是汝佛",
    "X45n0764_001:0410b23": "性。童子惘然。菴曰。此便是住地無明。故知或悟或",
    "X45n0764_001:0410b24": "迷。不離當處。",
    "X45n0764_001:0410c01": "所言覺義者。謂心體離念。離念相者。等虗空界。無所",
    "X45n0764_001:0410c02": "不徧。法界一相。即是如來平等法身(顯出纏相)。依此法身。說名",
    "X45n0764_001:0410c03": "本覺。何以故。本覺義者。對始覺義說。以始覺者即同",
    "X45n0764_001:0410c04": "本覺。始覺義者。依本覺故而有不覺。依不覺故說有",
    "X45n0764_001:0410c05": "始覺。",
    "X45n0764_001:0410c06": "此釋覺義。以心體離念為覺。則知動念是迷。以離",
    "X45n0764_001:0410c07": "念則徧。則知動念即隔。以離念為法界一相。則知",
    "X45n0764_001:0410c08": "動念為十法界差別相。以離念為如來。則知動念",
    "X45n0764_001:0410c09": "為眾生。以離念為平等。則知動念為不平等。以離",
    "X45n0764_001:0410c10": "念為法身。則知動念為業識身矣。是故一切眾生",
    "X45n0764_001:0410c11": "皆依妄念。故謂之迷。若了妄念無有根本。非內非",
    "X45n0764_001:0410c12": "外亦非中間。三世推求。悉不可得。便是智體。由此",
    "X45n0764_001:0410c13": "智體。便證如來平等法身。即此法身。即是眾生本",
    "X45n0764_001:0410c14": "來面目。亦名清淨覺地。亦名本覺。問。既曰本覺。原",
    "X45n0764_001:0410c15": "是本有。即不覺時亦未曾失。何故必待親見。始名",
    "X45n0764_001:0410c16": "本覺。答。此雖本有。但一向為無明所覆。由不知故。",
    "X45n0764_001:0410c17": "不名本覺。今以自覺聖智照破無明。識得此物本",
    "X45n0764_001:0410c18": "來舊有。不是新成。故名本覺。此本覺義。是對始覺",
    "X45n0764_001:0410c19": "言也。問。本覺理有。始覺修生。此二覺心。是同是異。",
    "X45n0764_001:0410c20": "答。本覺始覺本非二物。由自覺智。照惑無本。即是",
    "X45n0764_001:0410c21": "智體。照體無自。即是證如。非有智外如為智所證。",
    "X45n0764_001:0410c22": "亦無如外智能證於如。是故本覺因始覺而得名。",
    "X45n0764_001:0410c23": "始覺因本覺而立號。非有異也。故大經云。如因日",
    "X45n0764_001:0410c24": "光照。還見于日輪。以佛智慧光。見佛所行道。以依",
    "X45n0764_001:0411a01": "本覺而有不覺。由不覺故。復以聖智照破不覺而",
    "X45n0764_001:0411a02": "合本覺。故名始覺。故知始本合一。名究竟覺。不然。",
    "X45n0764_001:0411a03": "但名相似隨分覺也。昔忠國師問紫璘供奉云。佛",
    "X45n0764_001:0411a04": "是何義。答。是覺義。師曰。曾迷否。奉曰。不曾迷。師曰。",
    "X45n0764_001:0411a05": "用覺作麼。故知對迷說覺。若無迷亦無覺也。問。始",
    "X45n0764_001:0411a06": "本二覺。攝何等法。答。本覺所攝。即大智慧光明義",
    "X45n0764_001:0411a07": "等。始覺所攝。即三明八解乃至十力四無畏十八",
    "X45n0764_001:0411a08": "不共法等。又云。淨法之體屬本覺。淨法之用屬始",
    "X45n0764_001:0411a09": "覺。問。本覺與真如何別。答。本覺之名對始覺義說。",
    "X45n0764_001:0411a10": "故在生滅門中收。非真如門。殆至染緣既盡。始本",
    "X45n0764_001:0411a11": "不殊。平等絕言。即真如相矣。此中大意。明依本覺",
    "X45n0764_001:0411a12": "而有不覺。因不覺故而成始覺。如因地而倒。因方",
    "X45n0764_001:0411a13": "故迷。又因地而起。因方故悟。故直見者。如開藏取",
    "X45n0764_001:0411a14": "寶。剖蚌得珠。光發襟懷。影含法界。如經頌云。如人",
    "X45n0764_001:0411a15": "獲寶藏。永離貧窮苦。菩薩得佛法。離垢心清淨。或",
    "X45n0764_001:0411a16": "不悟者。自生障礙。",
    "X45n0764_001:0411a17": "又以覺心源故。名究竟覺。不覺心源故。非究竟覺。",
    "X45n0764_001:0411a18": "上以本始合一覺。此以究竟不究竟分二覺也。以",
    "X45n0764_001:0411a19": "登峯造極。無可進步處。名究竟覺。以路途之樂。未",
    "X45n0764_001:0411a20": "到家者。名相似隨分。總名不究竟覺。心源。是指心",
    "X45n0764_001:0411a21": "之初起說。即生相無明也。",
    "X45n0764_001:0411a22": "此義云何。如凡夫人覺知前念起惡故。能止後念。令",
    "X45n0764_001:0411a23": "其不起。雖復名覺。即是不覺故。",
    "X45n0764_001:0411a24": "問。究竟不究竟。約人約法。其義云何。如凡下。初顯",
    "X45n0764_001:0411b01": "斷滅相無明。即起業相。是在信位。非究竟覺也。謂",
    "X45n0764_001:0411b02": "未入初信已前。不信真如是安身立命處。不信三",
    "X45n0764_001:0411b03": "寶是歸依處。不知惡因。不識惡果。廣造惡業。今既",
    "X45n0764_001:0411b04": "創發信心。覺知前念所造惡業。定招果報。遂修十",
    "X45n0764_001:0411b05": "善。能止後來惡念更不續生。此當滅六粗中起業",
    "X45n0764_001:0411b06": "相也。然但止後來惡念不生。未能止其不著善相。",
    "X45n0764_001:0411b07": "故雖名覺。猶然與不覺同。以未能伏惑故也。",
    "X45n0764_001:0411b08": "如二乘觀智。初發意菩薩等。覺于念異。念無異相。以",
    "X45n0764_001:0411b09": "捨粗分別執著相故。名相似覺。",
    "X45n0764_001:0411b10": "二。顯斷異相無明。是相似覺。非究竟覺也。二乘觀",
    "X45n0764_001:0411b11": "智。即人空觀也。初發意。即三賢位。此位菩薩雖未",
    "X45n0764_001:0411b12": "同二乘徧證人空。然於人空實得自在。故與二乘",
    "X45n0764_001:0411b13": "同論也。異相無明。即六粗中執取相計名字相也。",
    "X45n0764_001:0411b14": "謂此無明。迷前染淨違順二境。更起六識人我見",
    "X45n0764_001:0411b15": "愛。執種種差別名。計種種差別相。故名異相。今此",
    "X45n0764_001:0411b16": "菩薩。既覺種種異名異相。皆因妄念而有差別。故",
    "X45n0764_001:0411b17": "捨此異念。而令此念不作異相也。以伏分別我法",
    "X45n0764_001:0411b18": "二執。空名義自性差別。能捨分別事識現行。故曰",
    "X45n0764_001:0411b19": "粗。然現行雖伏。種子猶在。依稀髣髴。見道不真。正",
    "X45n0764_001:0411b20": "如夢中將覺未覺。朦朦朧朧。名相似覺。故唯識云。",
    "X45n0764_001:0411b21": "現前立少物。為是唯識性。以有所得故。非真住唯",
    "X45n0764_001:0411b22": "識。",
    "X45n0764_001:0411b23": "如法身菩薩等。覺于念住。念無住相。以離分別粗念",
    "X45n0764_001:0411b24": "相故。名隨分覺。",
    "X45n0764_001:0411c01": "三。顯斷住相無明。是隨分覺。亦非究竟覺也。住相",
    "X45n0764_001:0411c02": "有四。由無明力。不覺動相。即是不動。轉成能見。名",
    "X45n0764_001:0411c03": "曰轉相。由無明力。依前能見。不了無相。遂令境界",
    "X45n0764_001:0411c04": "妄現。名現相。由無明力。迷前自心所現之境。妄起",
    "X45n0764_001:0411c05": "分別染淨之相。名智相。由無明力。不了前所分別",
    "X45n0764_001:0411c06": "空無所有。復更起念相續不斷。名相續相。此位菩",
    "X45n0764_001:0411c07": "薩。次第覺知四種無明。執著妄法。故初地覺相續",
    "X45n0764_001:0411c08": "相。二地至七地覺智相。八地覺現相。九地覺轉相。",
    "X45n0764_001:0411c09": "由常覺不住。故曰覺於念住。念無住相。前伏分別",
    "X45n0764_001:0411c10": "現行。故曰捨。此斷分別種子。故曰離也。以初地雖",
    "X45n0764_001:0411c11": "斷分別法執。證一分平等法身。尚有俱生法執。故",
    "X45n0764_001:0411c12": "從二地乃至九地。隨己分量。分斷分證。名隨分覺。",
    "X45n0764_001:0411c13": "如菩薩地盡。滿足方便。一念相應。覺心初起。心無初",
    "X45n0764_001:0411c14": "相。以遠離微細念故。得見心性。心即常住。名究竟覺(佛果)。",
    "X45n0764_001:0411c15": "是故修多羅說。若有眾生能觀無念者。則為向佛智",
    "X45n0764_001:0411c16": "故。",
    "X45n0764_001:0411c17": "四。顯斷生相無明。名究竟覺也。由無明力。不覺心",
    "X45n0764_001:0411c18": "起。轉彼淨心而有其念。故名生相。亦名業相。然此",
    "X45n0764_001:0411c19": "業相。相見未分。甚深微細。唯佛能知。今此菩薩學",
    "X45n0764_001:0411c20": "窮行滿。無所事事。故將往昔求正覺心。至此一時",
    "X45n0764_001:0411c21": "放下。名一念相應。始覺心初起處。以遠離生相無",
    "X45n0764_001:0411c22": "明。故得瞥見父母未生已前面孔。如忘忽憶。如醉",
    "X45n0764_001:0411c23": "忽醍。名曰見性成佛。即證佛地無生法忍。却將去",
    "X45n0764_001:0411c24": "後來先作主公者。轉成常住真心。名究竟覺。故經",
    "X45n0764_001:0412a01": "云。菩薩知終不知始。如來始終皆知。始謂生相。終",
    "X45n0764_001:0412a02": "謂餘相。是故下。結歸無念。言眾生雖未能離念。但",
    "X45n0764_001:0412a03": "肯向日用中觀察。無念者。是何等物。如此用心。此",
    "X45n0764_001:0412a04": "人漸與佛智相近。去佛不遠。即為向佛智矣。況親",
    "X45n0764_001:0412a05": "證無念者哉。故宗鏡問云。佛稱覺義。覺何等法。答。",
    "X45n0764_001:0412a06": "無法之法。是名真法。無覺之覺。是名真覺。則妙性",
    "X45n0764_001:0412a07": "無寄。天真朗然。華嚴經頌云。佛法不可覺。了此名",
    "X45n0764_001:0412a08": "覺法。諸佛如是修。一法不可得。無字寶篋經云。爾",
    "X45n0764_001:0412a09": "時勝思惟菩薩白佛言。何等一法是如來所覺。善",
    "X45n0764_001:0412a10": "男子。無有一法如來所覺。善男子。于法無覺。是名",
    "X45n0764_001:0412a11": "覺法。善男子。一切法不生。而如來證覺。一切法不",
    "X45n0764_001:0412a12": "滅。而如來證覺。是以若不見一法。則常見諸佛。千",
    "X45n0764_001:0412a13": "里同風。若見一法。即不見諸佛。對面胡越。故知背",
    "X45n0764_001:0412a14": "心合境。頓起塵勞。背境合心。圓照法界矣。問。華嚴",
    "X45n0764_001:0412a15": "經云。初發心時。便成正覺。則一念相應在發心時。",
    "X45n0764_001:0412a16": "何故此中却在最後。答言。最初者。猶如遠行。始於",
    "X45n0764_001:0412a17": "初步。然初步之後。非謂無後步也。此取最後者。如",
    "X45n0764_001:0412a18": "遠行以後步為到。以因果相即。同時相應故。",
    "X45n0764_001:0412a19": "又心起者。無有初相可知。而言知初相者。即謂無念。",
    "X45n0764_001:0412a20": "是故一切眾生不名為覺。以從本來念念相續。未曾",
    "X45n0764_001:0412a21": "離念。故說無始無明。若得無念者。則知心相生住異",
    "X45n0764_001:0412a22": "滅。以無念等故。而實無有始覺之異。以四相俱時而",
    "X45n0764_001:0412a23": "有。皆無自立。本來平等。同一覺故。",
    "X45n0764_001:0412a24": "問。心念初起之時。正由不覺。實無初相可知。而言",
    "X45n0764_001:0412b01": "知初相者何也。答。即謂無念。由無念故。即知前念",
    "X45n0764_001:0412b02": "是生相也。若以有念觀生相。則生相重重。又烏能",
    "X45n0764_001:0412b03": "知。必無念而後知初相也。正如翳人。見空中花。必",
    "X45n0764_001:0412b04": "無翳人。方見空中花不有也。故自十信以至菩薩",
    "X45n0764_001:0412b05": "地盡。雖覺有相似隨分之不同。然總墮眾生數中。",
    "X45n0764_001:0412b06": "皆名不覺。以未至離念境界。未出無明窟宅故。唯",
    "X45n0764_001:0412b07": "佛一人。方得無念。獨證覺性。始得徧知一切眾生。",
    "X45n0764_001:0412b08": "皆在淨覺心中亂起亂滅。正如野馬塵埃狂花幻",
    "X45n0764_001:0412b09": "影之在太虗亂起亂滅也。問。何故得無念者。方知",
    "X45n0764_001:0412b10": "眾生心指生滅。其餘不知。答。以得無念者。圓證真",
    "X45n0764_001:0412b11": "如平等法界大總相法門體。故得一覺一切覺。問。",
    "X45n0764_001:0412b12": "必無念時。始得遍知生住異滅。然則始覺。亦先覺",
    "X45n0764_001:0412b13": "滅住異而後覺生相乎。答。雖始覺知生住異滅。寔",
    "X45n0764_001:0412b14": "非先知滅而後知生也。以四相之體。皆從本覺體",
    "X45n0764_001:0412b15": "上一念不覺俱時而有。實無自體。即此四相。本來",
    "X45n0764_001:0412b16": "平等同一覺性。故知迷則俱迷。覺則齊覺。非謂始",
    "X45n0764_001:0412b17": "覺有先後也。故圓覺云。離幻即覺。亦無漸次。問。前",
    "X45n0764_001:0412b18": "文言四相覺有先後。此言四相俱時齊覺者。何也。",
    "X45n0764_001:0412b19": "答。四相流轉。總一夢心。處夢之時。謂為先後。各各",
    "X45n0764_001:0412b20": "隨其智力淺深。分分知覺。至于大覺。則知夢中四",
    "X45n0764_001:0412b21": "相。唯一淨覺。無有體性可辯前後。故曰俱時而有。",
    "X45n0764_001:0412b22": "皆無自立也。故攝論云。處夢謂經年。覺乃須臾頃。",
    "X45n0764_001:0412b23": "故時雖無量。攝在一剎那。一剎那。即無念也。楞伽",
    "X45n0764_001:0412b24": "云。一切法不生。我說剎那義。以剎那流轉。必無自",
    "X45n0764_001:0412c01": "性。無自性。即是無生。若非無生。即不流轉。是故契",
    "X45n0764_001:0412c02": "無生者。方見剎那也。淨名云。不生不滅。是無常義。",
    "X45n0764_001:0412c03": "楞伽云。七識不流轉。不受苦樂。非涅槃因。如來藏",
    "X45n0764_001:0412c04": "者。受苦樂與因俱。若生若滅。此皆發明真心隨緣",
    "X45n0764_001:0412c05": "造作諸法。別無體性。唯是真心。故知四相即是真",
    "X45n0764_001:0412c06": "心。不覺全同本覺。",
    "X45n0764_001:0412c07": "復次本覺隨染分別生二種相。與彼本覺不相捨離。",
    "X45n0764_001:0412c08": "云何為二。一者智淨相。二者不思議業相。",
    "X45n0764_001:0412c09": "此言因本覺而隨不覺。因不覺而生始覺。因始覺",
    "X45n0764_001:0412c10": "而發用也。本覺者。即本有清淨覺體也。染分別者。",
    "X45n0764_001:0412c11": "即熏習染污不覺也。隨者。言本覺不變而能隨染",
    "X45n0764_001:0412c12": "緣也。生二種相者。謂斷染成淨。顯出二相。非新生",
    "X45n0764_001:0412c13": "也。不離本覺者。正顯二相。在染在淨。皆不離本覺",
    "X45n0764_001:0412c14": "也。言智淨相者。即始覺智隨染還淨之相也。言不",
    "X45n0764_001:0412c15": "思議相者。是始覺智還淨起用之相也。",
    "X45n0764_001:0412c16": "智淨相者。謂依法力熏習。如實修行。滿足方便故。破",
    "X45n0764_001:0412c17": "和合識相。滅相續心相。顯現法身智淳淨故。此義云",
    "X45n0764_001:0412c18": "何。以一切心識之相。皆是無明。無明之相。不離覺性。",
    "X45n0764_001:0412c19": "非可壞。非不可壞。如大海水。因風波動。水相風相。不",
    "X45n0764_001:0412c20": "相捨離。而水非動性。若風止滅。動相則滅。濕性不壞",
    "X45n0764_001:0412c21": "故。如是眾生自性清淨心。因無明風動。心與無明。俱",
    "X45n0764_001:0412c22": "無形相。不相捨離。而心非動性。若無明滅。相續則滅。",
    "X45n0764_001:0412c23": "智性不壞故。",
    "X45n0764_001:0412c24": "依法力熏習者。謂藉真如內熏之力。及法界等流",
    "X45n0764_001:0413a01": "教法外熏之力。依此二種熏力。修習資粮位中加",
    "X45n0764_001:0413a02": "行善根。至登地已。證如實理。行如實行。以至十地",
    "X45n0764_001:0413a03": "行中。方便滿足。方得破除心識。淨智現前也。和合",
    "X45n0764_001:0413a04": "識。即黎耶也。以生滅與不生滅和合故。相續心即",
    "X45n0764_001:0413a05": "微細意識名相續相故。摧碎之謂破。掃蕩之謂滅。",
    "X45n0764_001:0413a06": "此在金剛無間道時。用金剛智。破滅心識。則平等",
    "X45n0764_001:0413a07": "法身。從茲發現。大圓鏡智。亦得淳淨矣。問。此智既",
    "X45n0764_001:0413a08": "已隨染分別。若心識破滅。此智何故獨存。答。凡是",
    "X45n0764_001:0413a09": "心識。皆是無明。而無明相。不離覺性。則知無明實",
    "X45n0764_001:0413a10": "性。即是佛性。故不可壞。以是心識屬無明故。又非",
    "X45n0764_001:0413a11": "不可壞。故涅槃經云。因滅無明。得涅槃燈。故知無",
    "X45n0764_001:0413a12": "明雖滅。覺性不壞。如大下喻明。海水喻覺性。風喻",
    "X45n0764_001:0413a13": "無明。波喻心識遷流無常。水相風相不相捨離。喻",
    "X45n0764_001:0413a14": "覺性無明和合一處。俱時而轉。以本覺心不自起",
    "X45n0764_001:0413a15": "故。當資無明之力。方得生起。根本無明。不自轉故。",
    "X45n0764_001:0413a16": "要因真心之力。方得而轉。如水不自作波。當因風",
    "X45n0764_001:0413a17": "力。風不自現動相。要資水方現動相。故經云。煩惱",
    "X45n0764_001:0413a18": "大海。有圓滿如來宣說實相常住之理。本覺性體",
    "X45n0764_001:0413a19": "有無明眾生。起無量無邊煩惱之波。風雖動而水",
    "X45n0764_001:0413a20": "無動相者。喻無明動而覺性不動也。風滅則動相",
    "X45n0764_001:0413a21": "滅。而濕性不壞者。喻無明滅而心識滅。智性不滅",
    "X45n0764_001:0413a22": "也。昔有僧問大隨云。劫火洞然。大千俱壞。未審這",
    "X45n0764_001:0413a23": "箇壞不壞。隨曰。壞。僧曰。甚麼則隨他去也。師曰。隨",
    "X45n0764_001:0413a24": "他去。僧問龍濟。劫火洞然。大千俱壞。未審這箇壞",
    "X45n0764_001:0413b01": "不壞。師曰。不壞。僧云為甚麼不壞。師云。為同大千。",
    "X45n0764_001:0413b02": "亦是此意。",
    "X45n0764_001:0413b03": "不思議業相者。以依智淨相。能作一切勝妙境界。所",
    "X45n0764_001:0413b04": "謂無量功德之相。常無斷絕。隨眾生根。自然相應種",
    "X45n0764_001:0413b05": "種而現。得利益故。",
    "X45n0764_001:0413b06": "此言轉智而現報化二身也。下文云。以有如是大",
    "X45n0764_001:0413b07": "方便智。除滅無明。見本法身。自然而有不思議業",
    "X45n0764_001:0413b08": "用是也。能作一切勝妙境界者。下文云。謂諸佛如",
    "X45n0764_001:0413b09": "來。唯是法身智相之身。第一義諦。無有世諦境界。",
    "X45n0764_001:0413b10": "離於施作是也。實性論云。諸佛如來身。如虗空無",
    "X45n0764_001:0413b11": "相。為諸勝智者。作六根境界。示現微妙色。出於妙",
    "X45n0764_001:0413b12": "音聲。令嗅佛戒香。與佛妙法味。使覺三昧觸。令知",
    "X45n0764_001:0413b13": "深法性。是名妙境界。隨眾下。謂凡夫二乘身所見",
    "X45n0764_001:0413b14": "者名應身。三賢十地所見者名報身也。",
    "X45n0764_001:0413b15": "復次覺體相者。有四種大義與虗空等(言覺體無所不徧)。猶如淨鏡(言無所不顯)。",
    "X45n0764_001:0413b16": "此將上文真如門中二義。及本覺門中二義。和合",
    "X45n0764_001:0413b17": "一處。以顯生滅門中本始二覺。即真如故。蓋覺體",
    "X45n0764_001:0413b18": "是如如理。覺相是如如智。故有如理如智之名。法",
    "X45n0764_001:0413b19": "身智身之號。前雖各立宗因。未有喻合。至此總以",
    "X45n0764_001:0413b20": "淨鏡為同喻。以顯三支無過之宗。喻義既明。則知",
    "X45n0764_001:0413b21": "若聖若凡。說同說異。皆是鏡中影像故。先德云。若",
    "X45n0764_001:0413b22": "言眾生心性。即諸佛心性。是別教義。圓教心性。是",
    "X45n0764_001:0413b23": "一寂光。無彼無此。極十方三世佛及眾生邊際。成",
    "X45n0764_001:0413b24": "一大圓鏡。無有同異。佛及眾生。皆是鏡中影像故。",
    "X45n0764_001:0413c01": "故曰。舉一心為宗照萬法如鏡。",
    "X45n0764_001:0413c02": "云何為四。一者如實空鏡(言本覺本來無妄)。遠離一切心境界相。無法",
    "X45n0764_001:0413c03": "可現(本覺體空無妄)。非覺照義故(無物可照)。",
    "X45n0764_001:0413c04": "先以真如二義立比量云。覺體如實是有法。空為",
    "X45n0764_001:0413c05": "宗。因云。遠離一切心境故。同喻如淨鏡。以鏡為同",
    "X45n0764_001:0413c06": "喻者。鏡中本無眾像故。無法可現者。遠離一切依",
    "X45n0764_001:0413c07": "他法也。非覺照義者。遠離一切遍計心也。以依他",
    "X45n0764_001:0413c08": "徧計。皆是鏡之塵垢。非鏡之光明故。正言一法不",
    "X45n0764_001:0413c09": "存。一念不動。離遍計依他是如實覺體。名空如來",
    "X45n0764_001:0413c10": "藏。圓覺云。虗空性故。常不動故。古德云。常了一切",
    "X45n0764_001:0413c11": "空無物當情。是諸佛用心處。",
    "X45n0764_001:0413c12": "二者因(內現)熏習鏡。謂如實不空。一切世間境界悉於中",
    "X45n0764_001:0413c13": "現。不出(本身清淨故不出)。不入。不失不壞。常住一心。以一切法即真寔",
    "X45n0764_001:0413c14": "性故。又一切染法。所不能染。智體不動。具足無漏熏",
    "X45n0764_001:0413c15": "眾生故。",
    "X45n0764_001:0413c16": "量云。如實覺相是有法。不空為宗。因云。因熏習故。",
    "X45n0764_001:0413c17": "一切世間境界悉于中現。同喻如鏡。以鏡為同喻",
    "X45n0764_001:0413c18": "者。胡來現胡。漢來現漢故。一切世間。即三世間也。",
    "X45n0764_001:0413c19": "以三世間。不出本覺清淨鏡故。問。若以鏡為同喻",
    "X45n0764_001:0413c20": "者。鏡亦有因熏習乎。答。此中言因熏習者。是覺體",
    "X45n0764_001:0413c21": "中本來具足大智慧光明因。故能現三世間。如淨",
    "X45n0764_001:0413c22": "鏡具足光明因。方能現群像也。此正顯覺性內因",
    "X45n0764_001:0413c23": "熏習。如淨鏡光明。非若黎耶有染淨新熏因也。不",
    "X45n0764_001:0413c24": "出等者。言此鏡中所現境界。非從內出。不從外入。",
    "X45n0764_001:0414a01": "不因境界出而失其鏡。不因境界入而併壞其鏡。",
    "X45n0764_001:0414a02": "以此心鏡是常住故。以三科七大皆實性故。問。眾",
    "X45n0764_001:0414a03": "生世間。是無明染法。若具足圓滿。何得言覺體不",
    "X45n0764_001:0414a04": "染。故通云。一切染法所不能染。以智體不動。具足",
    "X45n0764_001:0414a05": "無漏清淨種子。熏習眾生世間。故得淨法滿足。染",
    "X45n0764_001:0414a06": "法不能染也。言具足者。正顯不自外來也。已上二",
    "X45n0764_001:0414a07": "義。約真如門說。故無修證。下約生滅門說。故有修",
    "X45n0764_001:0414a08": "證也。",
    "X45n0764_001:0414a09": "三者法出離鏡。謂不空法出煩惱礙。智礙。離和合相。",
    "X45n0764_001:0414a10": "淳淨明故。",
    "X45n0764_001:0414a11": "次以本覺二義作比量云。不空法是有法。淳淨明",
    "X45n0764_001:0414a12": "故是宗。因云。出離故。同喻如鏡。以鏡為同喻者。鏡",
    "X45n0764_001:0414a13": "體若為塵封。則無現相之用。必鏡體清淨。然後能",
    "X45n0764_001:0414a14": "現相故。喻如眾生雖具大圓鏡智。然為二障蒙蔽。",
    "X45n0764_001:0414a15": "藏識蓋覆。不能出離。光明不發。故假磨拭之功。去",
    "X45n0764_001:0414a16": "其重垢。令其明淨。然後照物也。煩惱礙智礙。即二",
    "X45n0764_001:0414a17": "障也。和合。即阿黎耶識。離和合故淳。離煩惱故淨。",
    "X45n0764_001:0414a18": "離智障故明。出離三過。圓滿三德。名法出離。",
    "X45n0764_001:0414a19": "四者緣熏習鏡。謂依法出離故。遍照眾生之心。令修",
    "X45n0764_001:0414a20": "善根。隨念示現故。",
    "X45n0764_001:0414a21": "量云。出離法是有法。徧照眾生心是宗。因云緣熏",
    "X45n0764_001:0414a22": "習故。同喻如鏡。以鏡為同喻者。以能作增上緣遍",
    "X45n0764_001:0414a23": "照眾生妍醜故。所言法者。謂眾生心。眾生之心已",
    "X45n0764_001:0414a24": "出二障。已離和合。故能作增上緣遍照眾生之心。",
    "X45n0764_001:0414b01": "隨彼心念現身說法。此即自得此鏡。復將此鏡以",
    "X45n0764_001:0414b02": "照人也。永嘉云。心鏡明。鑑無礙。廓然瑩徹周沙界。",
    "X45n0764_001:0414b03": "萬像森羅影現中。一顆圓光非內外。所謂不思議",
    "X45n0764_001:0414b04": "業用也。釋覺義已竟。",
    "X45n0764_001:0414b05": "所言不覺義者。謂不如實知真如法一故。不覺心起",
    "X45n0764_001:0414b06": "而有其念。念無自相。不離本覺。猶如迷人。依方故迷。",
    "X45n0764_001:0414b07": "若離于方。則無有迷。眾生亦爾。依覺故迷。若離覺性。",
    "X45n0764_001:0414b08": "則無不覺。以有不覺妄想心故。能知名義。為說真覺。",
    "X45n0764_001:0414b09": "若離不覺之心。則無真覺自相可說。",
    "X45n0764_001:0414b10": "此下釋不覺義也。言不覺者。即無明也。是事不知。",
    "X45n0764_001:0414b11": "號曰無明。以不覺故不知有。以不信故不肯承當。",
    "X45n0764_001:0414b12": "故但起無明。只成倒想。如夜繩不動。疑之為蛇。暗",
    "X45n0764_001:0414b13": "室本空。怖之為鬼。此眾生之迷根也。前以始覺契",
    "X45n0764_001:0414b14": "本覺。名始本不二法界一相為覺。此言無始覺契",
    "X45n0764_001:0414b15": "本覺。不達法界一相。故迷清淨覺體。有不覺心。瞥",
    "X45n0764_001:0414b16": "然生起。遂轉此清淨覺心。而成最初一念。名為生",
    "X45n0764_001:0414b17": "相無明。由此無明一迷。從迷積迷。空歷塵沙之劫。",
    "X45n0764_001:0414b18": "因愛生愛。永昏長夜之中。然此無明。無有自相。不",
    "X45n0764_001:0414b19": "能自立。皆依清淨覺體而有。喻如迷人。以東為西。",
    "X45n0764_001:0414b20": "惑南為北。其寔西北。不離東南。若離東南。別無西",
    "X45n0764_001:0414b21": "北故。眾生下。法合可知。以有下。發明覺與不覺。是",
    "X45n0764_001:0414b22": "對待立也。由對彼不覺。即此如實知者。名真覺也。",
    "X45n0764_001:0414b23": "若無不覺。真覺之名無處安立。故圓覺云。眾幻滅",
    "X45n0764_001:0414b24": "無處。成道亦無得。故知覺與不覺。是兩頭語。真如",
    "X45n0764_001:0414c01": "門中。實無此事。首楞嚴云。妙性圓明。離諸名相。本",
    "X45n0764_001:0414c02": "來無有世界眾生。因妄有生。因生有滅。生滅名妄。",
    "X45n0764_001:0414c03": "滅妄名真。又云。言妄顯諸真。妄真同二妄。故宗鏡",
    "X45n0764_001:0414c04": "問云。不覺妄心。元無自體。今已覺悟妄心起時無",
    "X45n0764_001:0414c05": "有初相。則全成真覺。此真覺相。為復隨妄俱遣。為",
    "X45n0764_001:0414c06": "當始終建立。答。因妄說真。真無自相。從空起妄。妄",
    "X45n0764_001:0414c07": "體本空。妄既歸空。真亦不立。大智度論云。若世諦",
    "X45n0764_001:0414c08": "有如毫釐許有寔者。第一義諦亦應有實。故知凡",
    "X45n0764_001:0414c09": "立真妄。皆是隨他意語。化門中收。若頓見性人。誰",
    "X45n0764_001:0414c10": "論斯事。洞山云。這個猶不是。何況張三李四。真空",
    "X45n0764_001:0414c11": "與非空。將來不相似。了了如目前。不容毫髮擬。只",
    "X45n0764_001:0414c12": "如云這箇猶不是。豈況諸狂機謬解。所以云心不",
    "X45n0764_001:0414c13": "繫道。亦不結業。道尚不繫。降茲可知。",
    "X45n0764_001:0414c14": "復次依不覺。故生三種相。與彼不覺。相應不離。云何",
    "X45n0764_001:0414c15": "為三。一者無明(本)業相(末)。以依不覺故心動。說名為業。覺",
    "X45n0764_001:0414c16": "則不動。動則有苦。果不離因故。二者能見相。以依動",
    "X45n0764_001:0414c17": "故能見。不動則無見。三者境界相。以依能見故境界(六塵)",
    "X45n0764_001:0414c18": "妄現。離見則無境界。",
    "X45n0764_001:0414c19": "前明依本覺而起不覺。此明依不覺而起三細。所",
    "X45n0764_001:0414c20": "謂無明不覺生三細也。由前對真如三大後對六",
    "X45n0764_001:0414c21": "粗故立此三細也。由無明一動。迷體大而為業識。",
    "X45n0764_001:0414c22": "迷相大而為能見。迷用大而為現相也。言無明業",
    "X45n0764_001:0414c23": "相者。謂此業相。從無明起。名根本發業無明。此中",
    "X45n0764_001:0414c24": "業通因果。以心動是業因。故曰心動說名為業。以",
    "X45n0764_001:0415a01": "招報是業果。故曰動則有苦。果不離因者。正言粗",
    "X45n0764_001:0415a02": "中業果。不離最初一念業因。所謂因果交徹也。先",
    "X45n0764_001:0415a03": "德云。一翳在目。千花亂空。一妄在心。河沙生滅。反",
    "X45n0764_001:0415a04": "顯覺心一發則不動。不動則證平等法身。故大經",
    "X45n0764_001:0415a05": "云。初發心時。便成正覺。亦是因果交徹也。二者下。",
    "X45n0764_001:0415a06": "釋轉相也。由無明覆蓋大智慧光。不能徧照。成能",
    "X45n0764_001:0415a07": "見相。即根性也。楞嚴指此為見精聞精等是也。反",
    "X45n0764_001:0415a08": "顯不動時。即是無見頂相。三者下。釋境界相也。以",
    "X45n0764_001:0415a09": "無明力。轉此第一義諦境界。為世諦境界。即器界",
    "X45n0764_001:0415a10": "也。反顯無見則是第一義境界。攝論云。意識緣三",
    "X45n0764_001:0415a11": "世境及非三世境。是即可知。此識所緣境不可知。",
    "X45n0764_001:0415a12": "由不可知。故曰細。此皆八地已上所知境界。非餘",
    "X45n0764_001:0415a13": "所知故。問。此中立義。與唯識宗為同為異。答。亦同",
    "X45n0764_001:0415a14": "亦異。唯識宗立四分。一相分。二見分。三自證分。四",
    "X45n0764_001:0415a15": "證自證分。此中亦立四分。一真如。二阿黎。三見分。",
    "X45n0764_001:0415a16": "四相分。兩相符合。故同。然唯識以生滅業識為根",
    "X45n0764_001:0415a17": "本。相見為依他。此中以真如為根本。即後二分皆",
    "X45n0764_001:0415a18": "屬依他。故異。",
    "X45n0764_001:0415a19": "以有境界緣故。復生六種相。云何為六。一者智相。依",
    "X45n0764_001:0415a20": "於境界。心起分別。愛與不愛故。二者相續相。依於智",
    "X45n0764_001:0415a21": "故。生其苦樂覺心。起念相應不斷故。三者執(著)取相。依",
    "X45n0764_001:0415a22": "於相續。緣念境界。住持苦樂。心起著故。四者計名字",
    "X45n0764_001:0415a23": "相。依於妄執。分別假名言相故。五者起業相。依于名",
    "X45n0764_001:0415a24": "字。尋名取著。造種種業故。六者業繫苦相。以依業受",
    "X45n0764_001:0415b01": "報。不自在故。當知無明。能生一切染法。以一切染法",
    "X45n0764_001:0415b02": "皆是不覺相故。",
    "X45n0764_001:0415b03": "前以真如為因。無明為緣。而生三細。此以無明為",
    "X45n0764_001:0415b04": "因。境界為緣。復生六粗。楞伽云。譬如大海水。境界",
    "X45n0764_001:0415b05": "風所動。種種諸識浪。騰躍而轉生是也。言智相者。",
    "X45n0764_001:0415b06": "由無明故。不了自心所現境界。依于境界。分別好",
    "X45n0764_001:0415b07": "醜初起愛憎。名為智相。言相續者。謂依憎愛心生",
    "X45n0764_001:0415b08": "苦樂受。覺心。即覺受也。由苦樂受領憎愛境念念",
    "X45n0764_001:0415b09": "不斷。名相續相。此二徧計。即是六根對境而生。微",
    "X45n0764_001:0415b10": "細意識。即末那也。所以祖師云。不怕念起。唯慮覺",
    "X45n0764_001:0415b11": "遲。又云。瞥起是病。不續是藥。以心生即是罪生。是",
    "X45n0764_001:0415b12": "以初心攝念為先。是入道之階梯。禪原集云。攝心",
    "X45n0764_001:0415b13": "一處。便是功德叢林。散慮片時。即名煩惱羅剎。故",
    "X45n0764_001:0415b14": "知不覺最初一念因成之假。寧免後念相續成事",
    "X45n0764_001:0415b15": "之過乎。言執取者。謂依苦樂二受。于六塵境。攀緣",
    "X45n0764_001:0415b16": "不息。苦亦不捨。樂亦不離。愈苦愈執。愈樂愈取。名",
    "X45n0764_001:0415b17": "執取相。故經云。眾生心性。猶如獼猴。獼猴之性。捨",
    "X45n0764_001:0415b18": "一取一。眾生心性。亦復如是。取著六塵。無暫住時。",
    "X45n0764_001:0415b19": "計名字者。由執取故。復恐於六塵境忘其相狀。故",
    "X45n0764_001:0415b20": "於彼境。安立種種名字。於是計著名字。分別不停",
    "X45n0764_001:0415b21": "永無忘失。名計名字相。故經云。相名常相隨。而生",
    "X45n0764_001:0415b22": "諸妄想。此二徧計。又從微細意識。引生粗意識也。",
    "X45n0764_001:0415b23": "此上四相。皆由不達境界是自心現。於境界上起",
    "X45n0764_001:0415b24": "憎愛。生苦樂。取相計名。深生惑著。不肯放捨。此由",
    "X45n0764_001:0415c01": "能見為根。能現為塵。由此根塵。生起四種惑相也。",
    "X45n0764_001:0415c02": "下二相。是造業受報也。言起業相者。由業習氣與",
    "X45n0764_001:0415c03": "二取習氣。發動身口。造一切業。名起業相。即業因",
    "X45n0764_001:0415c04": "也。言業繫苦者。既有業因。遂感異熟苦果。由業繫",
    "X45n0764_001:0415c05": "縛。隨業輪轉。不得自在。名業繫苦。此二皆從無明",
    "X45n0764_001:0415c06": "愛取三種煩惱生也。當知下。結顯無明為因。生一",
    "X45n0764_001:0415c07": "切染法。以三細六粗。總屬無明不了真如而起故。",
    "X45n0764_001:0415c08": "嗚呼。至德之世。耕而食。織而衣。同與鳥獸俱。族與",
    "X45n0764_001:0415c09": "萬物並。山無蹊隧。澤無舟梁。民至老死。不相往來。",
    "X45n0764_001:0415c10": "當此之際。含哺而嬉。果腹而遊。何愛何憎。何苦何",
    "X45n0764_001:0415c11": "樂。何名字取著之有。故知太古之民。具有三細。六",
    "X45n0764_001:0415c12": "粗未發。爰自中古。至德漸漓。淳風漸喪。而愛憎漸",
    "X45n0764_001:0415c13": "起。苦樂漸生。然未至於計名著相也。殆至伏羲。造",
    "X45n0764_001:0415c14": "書畫卦。名相斯興。雖是菩薩應時設化。對病設藥。",
    "X45n0764_001:0415c15": "自茲以降。無論愚智。類皆墮在名相中。無以反其",
    "X45n0764_001:0415c16": "性情。由是惑業習襲。報應綸輪。塵沙劫波。莫之遏",
    "X45n0764_001:0415c17": "絕。故我釋迦世尊。乘悲願力。現相人中。直指本來",
    "X45n0764_001:0415c18": "清淨覺體。令人反情復性。得大受用。逍遙乎無為",
    "X45n0764_001:0415c19": "之宅。游戲乎寂滅之場。非三界四生同體之悲。肯",
    "X45n0764_001:0415c20": "如是乎。故知聖人出世。必因其時。非漫然也。",
    "X45n0764_001:0415c21": "復次覺與不覺有二種相。云何為二。一者同相。二者",
    "X45n0764_001:0415c22": "異相。",
    "X45n0764_001:0415c23": "由前黎耶一量。但立宗因。未曾說喻。其於三支是",
    "X45n0764_001:0415c24": "缺減性。故立喻以足之。方成真能立也。立量云。阿",
    "X45n0764_001:0416a01": "黎耶識是有法。不生不滅與生滅和合是宗。因云。",
    "X45n0764_001:0416a02": "非一非異故。喻如微塵瓦器。言同相者。即同喻也。",
    "X45n0764_001:0416a03": "以不覺中同覺性故。喻如瓦器皆同微塵也。由同",
    "X45n0764_001:0416a04": "相顯示一切諸法。唯一真如。異相者。異喻也。由異",
    "X45n0764_001:0416a05": "相顯示真如。作一切法。謂不覺中雖同覺性。因四",
    "X45n0764_001:0416a06": "聖六凡之相。各各有異而性亦有異。喻如瓦器雖",
    "X45n0764_001:0416a07": "同是微塵。因瓦器之相各各有異。而微塵亦異也。",
    "X45n0764_001:0416a08": "又云。以真如故同。以無明故異。又云。以本有故同。",
    "X45n0764_001:0416a09": "以新熏故異。",
    "X45n0764_001:0416a10": "同相者。譬如種種瓦器。皆同微塵性相。如是無漏。無",
    "X45n0764_001:0416a11": "明。種種業幻。皆同真如性相。是故修多羅中。依於此",
    "X45n0764_001:0416a12": "義。說一切眾生本來常住。入於涅槃。菩提之法。非可",
    "X45n0764_001:0416a13": "修相。非可作相。畢竟無得。亦無色相可見。而有見色",
    "X45n0764_001:0416a14": "相者。唯是隨染業幻所作。非是智色不空之性。以智",
    "X45n0764_001:0416a15": "相無可見故。",
    "X45n0764_001:0416a16": "瓦器皆同微塵性相者。喻無漏所發淨業。與無明",
    "X45n0764_001:0416a17": "所發染業。皆悉是幻。總不離真如一法界大總相",
    "X45n0764_001:0416a18": "法門。以真如不變。隨緣成一切法故。文殊師利答",
    "X45n0764_001:0416a19": "第一經云。佛問文殊。汝久遠來普遊十方剎中。見",
    "X45n0764_001:0416a20": "何殊事。答曰。我久遠來不見餘事。唯見微塵。佛言。",
    "X45n0764_001:0416a21": "汝百年中居於輪家。不見種種瓦器相耶。答。我唯",
    "X45n0764_001:0416a22": "見塵。不見瓦器。佛言。汝實不見地水火風山川林",
    "X45n0764_001:0416a23": "樹種種相耶。答云。我實不見相。唯見微塵。佛言。汝",
    "X45n0764_001:0416a24": "實見微塵耶。答云。我久遠不見微塵。佛言。善哉。汝",
    "X45n0764_001:0416b01": "能覺一相。即是無相。若仁者如是覺。依一相門。一",
    "X45n0764_001:0416b02": "切眾生本來常住等。問。眾生本來是佛。應無眾生",
    "X45n0764_001:0416b03": "色相可見。何故現見眾生色相。答。此所見者。是眾",
    "X45n0764_001:0416b04": "生真如隨其染業。幻作此相。寔非本具如來智身",
    "X45n0764_001:0416b05": "也。以智身無相可見故。是知一切法界眾生。皆含",
    "X45n0764_001:0416b06": "佛智。但以情塵自隔。不能內照。空埋金藏。枉蔽靈",
    "X45n0764_001:0416b07": "臺。如鬬沒額珠。醉迷衣寶。不因指示。何以發明。但",
    "X45n0764_001:0416b08": "能破塵出經。恒沙佛性一時皆了。是知水未入海",
    "X45n0764_001:0416b09": "不鹹。薪未入火不燒。若入此門。皆同一照。無一心",
    "X45n0764_001:0416b10": "而非佛心。無一事而非佛事。未見剎那頃。不是如",
    "X45n0764_001:0416b11": "來得菩提時。無有芥子許。非是如來捨身命處。",
    "X45n0764_001:0416b12": "異相者。如種種瓦器。各各不同。如是無漏無明隨染",
    "X45n0764_001:0416b13": "幻差別。性染幻差別故。",
    "X45n0764_001:0416b14": "瓦器各各差別者。言生佛雖同一法界。以無漏所",
    "X45n0764_001:0416b15": "起淨業。與無明所起染業。各各不同。故界界互別。",
    "X45n0764_001:0416b16": "性性各異。故名異相。佛問舍利子。汝見此土。作何",
    "X45n0764_001:0416b17": "心見。答曰。我見此土山川林樹砂礫土石日月宮",
    "X45n0764_001:0416b18": "殿舍宅等種種相。各各不同。佛言。汝智慧力。下劣",
    "X45n0764_001:0416b19": "狹少。心有高下。見如是異等。問。何故聖凡。皆屬生",
    "X45n0764_001:0416b20": "滅門收。答。以真如門。聖凡不立故。是故十方眾生。",
    "X45n0764_001:0416b21": "全是佛體而無分劑。以不知故。甘稱眇劣。稟如來",
    "X45n0764_001:0416b22": "之智德。自墮愚盲。具廣大之威神。反跧小器。所以",
    "X45n0764_001:0416b23": "誌公云。法性量同太虗。眾生發心自小。由斯義故。",
    "X45n0764_001:0416b24": "方見全佛之眾生。惺惺不昧。全眾生之佛。歷歷無",
    "X45n0764_001:0416c01": "疑。悟本而自達家鄉。得用而如親手足。云何迷真",
    "X45n0764_001:0416c02": "抱幻。捨實憑虗。辜負己靈。埋沒家寶。高推上聖。自",
    "X45n0764_001:0416c03": "鄙下凡。都為但誦空文。未窮實義。空記即心即佛",
    "X45n0764_001:0416c04": "之旨。親省何年。高談萬法唯識之宗。誰當現證。既",
    "X45n0764_001:0416c05": "違教觀。又闕明師。雖曰紹隆。但成自誑耳。已上釋",
    "X45n0764_001:0416c06": "立義分中心生滅三字竟。",
    "X45n0764_001:0416c07": "復次生滅因緣者。所謂眾生依心意意識轉故。此義",
    "X45n0764_001:0416c08": "云何。以依阿賴耶識。說有無明不覺。而起能見。能現。",
    "X45n0764_001:0416c09": "能取境界。起念相續。故說為意。",
    "X45n0764_001:0416c10": "此釋立義分中生滅之因緣也。正謂清淨心本無",
    "X45n0764_001:0416c11": "生滅。而忽起生滅。恐人認為自然。故說生滅皆隨",
    "X45n0764_001:0416c12": "因緣。非自然也。眾生依心意意識轉者。眾生二字。",
    "X45n0764_001:0416c13": "除佛一人。其餘自凡夫。以至十地菩薩悉在其中。",
    "X45n0764_001:0416c14": "以前云。一切眾生不名覺故。依有能依所依。所依。",
    "X45n0764_001:0416c15": "即心意識。能依。即眾生也。心意意識。若據相宗解。",
    "X45n0764_001:0416c16": "集起名心。思量名意。分別名識。意謂自凡夫。以至",
    "X45n0764_001:0416c17": "十地菩薩。生滅滅生。各各不同。統而言之。皆依心",
    "X45n0764_001:0416c18": "意意識而轉覺為迷。亦由心意意識而轉迷為覺",
    "X45n0764_001:0416c19": "也。如楞伽云。心如工技兒。意如和伎者。五識為伴",
    "X45n0764_001:0416c20": "侶。妄想觀眾伎。如歌舞工伎之人。隨他拍轉。拍緩",
    "X45n0764_001:0416c21": "則步緩。拍急則步急。眾生亦如是。意地若生。身輪",
    "X45n0764_001:0416c22": "動作。意地若息。根境寂然。故曰。身非念輪。隨念所",
    "X45n0764_001:0416c23": "使。故知或迷或覺。皆從意轉。前文不立末那。此中",
    "X45n0764_001:0416c24": "亦不明指末那。據下五種。俱名為意。而以意識續",
    "X45n0764_001:0417a01": "之。則末那意。實通三細六粗。以半分屬業識。半分",
    "X45n0764_001:0417a02": "通意識故。問。眾生依心意意識而轉覺為迷。此義",
    "X45n0764_001:0417a03": "云何。答。以一切眾生皆以黎耶為因。無明為緣。由",
    "X45n0764_001:0417a04": "此二種為因緣故生五種意。謂不覺故心動名業",
    "X45n0764_001:0417a05": "識。復從不覺而起能見能現能取。相續名意。復從",
    "X45n0764_001:0417a06": "此意。計名著相名意識。是故一切眾生皆依心意",
    "X45n0764_001:0417a07": "意識而轉覺為迷也。問。前云依無明故而有黎耶。",
    "X45n0764_001:0417a08": "何故此中說依黎耶而有無明。答。有二義。一由無",
    "X45n0764_001:0417a09": "明動彼覺心成黎耶識。即此黎耶。復與無明為依",
    "X45n0764_001:0417a10": "以不相離故。二即此黎耶。具覺不覺。前就本覺說。",
    "X45n0764_001:0417a11": "故曰依覺而有不覺。今依不覺說。故曰依黎耶而",
    "X45n0764_001:0417a12": "有無明也。",
    "X45n0764_001:0417a13": "此意復有五種名。云何為五。一者名為業識。謂無明",
    "X45n0764_001:0417a14": "力。不覺心動故。",
    "X45n0764_001:0417a15": "業識者。謂清淨覺心。本來不動。因無明風鼓。不覺",
    "X45n0764_001:0417a16": "心動。遂轉此本覺真心而為業識。為二障之元。作",
    "X45n0764_001:0417a17": "二死之本。故遠公云。本端竟何從。起滅有無際。一",
    "X45n0764_001:0417a18": "微涉動境。成此頺山勢。明知三界別無理。但是妄",
    "X45n0764_001:0417a19": "心生。為八倒之根株。作四流之源穴。疾如掣電。猛",
    "X45n0764_001:0417a20": "若狂風。撇起塵勞。速甚瀑川之水。欻生五欲。急過",
    "X45n0764_001:0417a21": "旋火之輪。結搆四魔。驅馳十使。沉二死之河底。投",
    "X45n0764_001:0417a22": "八苦之焰中。醉迷衣裡之珠。徒經艱險。鬪沒額中",
    "X45n0764_001:0417a23": "之寶。空自悲嗟。皆由妄心。迷此真覺。若欲塞煩惱",
    "X45n0764_001:0417a24": "之窟穴。截生死之根株。但能內觀一念無生。則空",
    "X45n0764_001:0417b01": "華三界。如風卷烟。幻境六塵。猶湯沃雪。廓然無際。",
    "X45n0764_001:0417b02": "唯一真如矣。",
    "X45n0764_001:0417b03": "二者名為轉識。依於動心。能見相故。三者名為現識。",
    "X45n0764_001:0417b04": "所謂能現一切境界。猶如明鏡。現於色像。現識亦爾。",
    "X45n0764_001:0417b05": "隨其五塵。對至即現。無有前後。以一切時任運而起。",
    "X45n0764_001:0417b06": "常在前故。",
    "X45n0764_001:0417b07": "由依一念心動。轉此大智慧光而為能見。名轉識。",
    "X45n0764_001:0417b08": "有能見故。復轉第一義諦境界而為世諦境界。名",
    "X45n0764_001:0417b09": "現識也。隨其五塵對至即現者。如楞嚴云。汝以空",
    "X45n0764_001:0417b10": "明則有空現。乃至色來現色。聲來現聲。香來現香。",
    "X45n0764_001:0417b11": "味來現味。故曰即也。若據相宗解。五塵。即性境也。",
    "X45n0764_001:0417b12": "現者。即是現在。顯現。現量之境。故曰即現。不現過",
    "X45n0764_001:0417b13": "未之境。故無前後。任運而起常在前者。是因緣變。",
    "X45n0764_001:0417b14": "非若分別變之有生滅也。此三雖屬黎耶。然亦通",
    "X45n0764_001:0417b15": "屬末那。以有賴耶。必有末那故。瑜伽云。賴耶識起。",
    "X45n0764_001:0417b16": "必二識相應故。若據後文即此相續識名為意識。",
    "X45n0764_001:0417b17": "有意識處必有末那。以意識緣境。必以末那為染",
    "X45n0764_001:0417b18": "淨依故。但此末那行相微細。故雖通意識。而凡夫",
    "X45n0764_001:0417b19": "二乘皆所不知。是入地菩薩所知境故。此當相宗",
    "X45n0764_001:0417b20": "從自證分而生見相二分也。",
    "X45n0764_001:0417b21": "四者名為智識。謂分別染淨法故。五者名為相續識。",
    "X45n0764_001:0417b22": "以念相應不斷故。",
    "X45n0764_001:0417b23": "不了前境從自心現。本無染淨。而虗妄計度是染",
    "X45n0764_001:0417b24": "是淨。生愛生憎。故名智識。言智識者。謂迷智體。初",
    "X45n0764_001:0417c01": "起分別故。言相續者。謂既生憎愛。復於染淨法中",
    "X45n0764_001:0417c02": "念念攀緣。心心無間。名相續識也。此從相見二分",
    "X45n0764_001:0417c03": "而起法徧計也。",
    "X45n0764_001:0417c04": "住持過去無量世等善惡之業令不失故。復能成熟",
    "X45n0764_001:0417c05": "現在未來苦樂等報無差違故。能令現在已經之事",
    "X45n0764_001:0417c06": "忽然而念。未來之事不覺妄慮。是故三界虗偽。唯心",
    "X45n0764_001:0417c07": "所作。離心則無六塵境界。此義云何。以一切法。皆從",
    "X45n0764_001:0417c08": "心起妄念而生。一切分別。即分別自心。心不見心。無",
    "X45n0764_001:0417c09": "相可得。當知世間一切境界。皆依眾生無明妄心而",
    "X45n0764_001:0417c10": "得住持。是故一切法。如鏡中像。無體可得。唯心虗妄。",
    "X45n0764_001:0417c11": "以心生則種種法生。心滅則種種法滅故。",
    "X45n0764_001:0417c12": "謂無明既發業已。而此相續識有三種思為業用。",
    "X45n0764_001:0417c13": "能造善惡二業種。而令賴耶執持業種。常不斷絕。",
    "X45n0764_001:0417c14": "此即起業相也。楞伽云。心名採集業。意名廣採集",
    "X45n0764_001:0417c15": "是也。復能下。謂此識既造善惡二業。復能令賴耶",
    "X45n0764_001:0417c16": "識成熟苦樂二果。亦不斷絕。此即業繫苦相也。能",
    "X45n0764_001:0417c17": "令下。謂此識妄慮過現未來三世之境。而令賴耶",
    "X45n0764_001:0417c18": "念念受熏亦不斷絕。由因果受熏皆不斷絕。故名",
    "X45n0764_001:0417c19": "相續識也。下總結云。是知三界虗偽。皆是眾生自",
    "X45n0764_001:0417c20": "心所現。若離自心外。無片事可得。當知境由心起。",
    "X45n0764_001:0417c21": "還逐心亡。但心生非境生。心滅非境滅。似魚母念",
    "X45n0764_001:0417c22": "魚子。如蜂王攝眾蜂。魚母不念而魚子亡。蜂王不",
    "X45n0764_001:0417c23": "攝而眾蜂散。是以有心緣境。萬境摐然。無念憶持。",
    "X45n0764_001:0417c24": "纖毫不現。終無心外法。能與心為緣。但是自心生。",
    "X45n0764_001:0418a01": "還與心為相。是以箭穿石虎。非功力之所能。醉告",
    "X45n0764_001:0418a02": "三軍。豈麴糵之所造。笋穿寒谷。非陽和之所生。魚",
    "X45n0764_001:0418a03": "躍氷池。豈網羅之所致。悉為心感。顯此靈通。故知",
    "X45n0764_001:0418a04": "萬法施為。皆自心之力也。問。現見六塵。森然滿目。",
    "X45n0764_001:0418a05": "何故却說唯心。答。以一切法。本無所有。皆從最初",
    "X45n0764_001:0418a06": "一念心動。轉心為念。由此妄念。生種種法。復於種",
    "X45n0764_001:0418a07": "種法上分染分淨。起愛起憎。妄生苦樂。殊不知總",
    "X45n0764_001:0418a08": "是自心取自心。故知但有一法現前。皆是自心分",
    "X45n0764_001:0418a09": "別。設當一念暫起。盡因幻境牽生。起滅同時。更無",
    "X45n0764_001:0418a10": "前後。問。既是法從心生。何故開眼但能見法。不見",
    "X45n0764_001:0418a11": "自心。答。心不見心。以無形相可得見故。故金剛經",
    "X45n0764_001:0418a12": "云。凡所有相。皆是虗妄。若見諸相非相。即見如來。",
    "X45n0764_001:0418a13": "當知下。總結前文。無明。即不覺也。妄心。即業識也。",
    "X45n0764_001:0418a14": "言不但五蘊身是無明業識住持。即外洎山河虗",
    "X45n0764_001:0418a15": "空大地。皆是無明業識住持也。以業識能住持三",
    "X45n0764_001:0418a16": "類性境故。故知緣生之法。皆是無常。如鏡裡之形。",
    "X45n0764_001:0418a17": "無體而全因外境。似水中之月。不實而虗現空輪。",
    "X45n0764_001:0418a18": "以心下二句。正言流轉還滅。皆是自心。更無別法。",
    "X45n0764_001:0418a19": "由二乘凡夫。不達三界唯心。故詳示之。",
    "X45n0764_001:0418a20": "復次言意識者。即此相續識。依諸凡夫。取著轉深。計",
    "X45n0764_001:0418a21": "我我所(五蘊中妄執主宰為我)。種種妄執。隨事攀緣。分別六塵。名為(能依)意識。亦",
    "X45n0764_001:0418a22": "名分離識。又復說名分別事識。此識依(貪不斷)見愛(所依)煩惱增",
    "X45n0764_001:0418a23": "長義故。",
    "X45n0764_001:0418a24": "此明從微細意識而生麤意識也。言即此相續識",
    "X45n0764_001:0418b01": "者。顯非別有。即意所生也。依諸凡夫者。指人天乘",
    "X45n0764_001:0418b02": "也。取著轉深者。執取相也。計我我所者。計名字相",
    "X45n0764_001:0418b03": "也。由此二種虗妄徧計。於是見色取色。聞聲取聲。",
    "X45n0764_001:0418b04": "乃至覺觸取觸。知法取法。故轉此意名為意識。又",
    "X45n0764_001:0418b05": "名分離識者。以獨緣法塵故。又名分別事識者。以",
    "X45n0764_001:0418b06": "能兼緣前五塵故。此識依見愛煩惱增長者。即見",
    "X45n0764_001:0418b07": "思二惑也。由此二惑。故令相續益深。妄執愈熾。此",
    "X45n0764_001:0418b08": "從二種法徧計上復生二種我徧計。所謂迷人者",
    "X45n0764_001:0418b09": "必迷法也。此論以執法名意。執我名意識。非若識",
    "X45n0764_001:0418b10": "論立意意識各有我法二執也。若據六粗次第。此",
    "X45n0764_001:0418b11": "段當在起念相應不斷故之下。聯絡住持等文。則",
    "X45n0764_001:0418b12": "前後相貫。讀者詳之。",
    "X45n0764_001:0418b13": "依無明熏習所起識者。非凡夫所知。亦非二乘智慧",
    "X45n0764_001:0418b14": "所覺。謂依菩薩從初正信。發心觀察。若證法身。得少",
    "X45n0764_001:0418b15": "分知。乃至菩薩究竟地。不能盡知。唯佛窮了。何以故。",
    "X45n0764_001:0418b16": "是心從本已來。自性清淨。而有無明。為無明所染。有",
    "X45n0764_001:0418b17": "其染心。雖有染心。而常恒不變。是故此義唯佛能知。",
    "X45n0764_001:0418b18": "所謂心性常無念故。名為不變。以不達一法界故。心",
    "X45n0764_001:0418b19": "不相應。忽然念起。名為無明。",
    "X45n0764_001:0418b20": "此下明由心意意識轉迷而為覺也。問云。上言一",
    "X45n0764_001:0418b21": "切眾生心本清淨。皆依無明一動。熏起覺心。轉成",
    "X45n0764_001:0418b22": "業識。即此最初無明。所熏之識。何人能知。答。凡夫",
    "X45n0764_001:0418b23": "在五住煩惱中住。二乘雖斷四住。未達無明。所以",
    "X45n0764_001:0418b24": "凡夫二乘悉皆無分。此之無明。要具大乘二種性",
    "X45n0764_001:0418c01": "者。於初信位。發心觀察。於資粮位。修大乘順解脫",
    "X45n0764_001:0418c02": "分。於四加行。復修大乘順決擇分。至通達位。入初",
    "X45n0764_001:0418c03": "地時。斷一分無明。證一分法身。得少分知。乃至菩",
    "X45n0764_001:0418c04": "薩地盡。不能盡知。秪名分覺。至佛果位。方能窮了。",
    "X45n0764_001:0418c05": "名究竟覺。問。何故無明必待極果然後能知。答。是",
    "X45n0764_001:0418c06": "心本來清淨。毫無垢染。如淨明日。無所不照。由於",
    "X45n0764_001:0418c07": "清淨覺心。是初一念忽起動心。轉此光明淨覺而",
    "X45n0764_001:0418c08": "成無明。所謂不思議熏。不思議變也。既為無明所",
    "X45n0764_001:0418c09": "染。即名染心。不名淨覺。所謂不染而染也。由此最",
    "X45n0764_001:0418c10": "初一念微細甚深。唯佛一人獨能覺了。餘雖隨分。",
    "X45n0764_001:0418c11": "實未能知。故曰。聲前一句。千聖不傳。未曾親近。如",
    "X45n0764_001:0418c12": "隔大千。問。既曰染心。則心已變。何故又曰常恒不",
    "X45n0764_001:0418c13": "變。答。由心性本來常寂。本無妄念。不與染法相應。",
    "X45n0764_001:0418c14": "故雖隨染緣。實未曾變。喻如風起澄潭之浪。浪雖",
    "X45n0764_001:0418c15": "動而常居不動之源。似翳生空界之華。華雖現而",
    "X45n0764_001:0418c16": "匪離虗空之性。問。既曰自性清淨。本無有染。何故",
    "X45n0764_001:0418c17": "忽起無明。此無明者。從何所來。答。心性本自常恒。",
    "X45n0764_001:0418c18": "皆由背覺合塵。不與法界相應。瞥起一念。故轉淨",
    "X45n0764_001:0418c19": "覺而為無明。別無所來。實由不變。故隨染緣也。",
    "X45n0764_001:0418c20": "染心者有六種。云何為六。一者執相應染。依二乘解",
    "X45n0764_001:0418c21": "脫。及信相應地遠離故。二者不斷相應染。依信相應",
    "X45n0764_001:0418c22": "地修學方便。漸漸能捨。得淨心地。究竟離故。三者分",
    "X45n0764_001:0418c23": "別智相應染。依具戒地漸離。乃至無相方便地究竟",
    "X45n0764_001:0418c24": "離故。",
    "X45n0764_001:0419a01": "問。今此淨覺既為無明所染。不染而染。成此染心。",
    "X45n0764_001:0419a02": "此染心復有幾種。何位方斷。答。有六種。言執相應",
    "X45n0764_001:0419a03": "染者。即六粗中執取相。及計名字相。此即意識徧",
    "X45n0764_001:0419a04": "計執也。由意識見愛。煩惱所增長故。二乘至無學",
    "X45n0764_001:0419a05": "位。斷見思惑。證生空理。得三解脫。方得遠離。若菩",
    "X45n0764_001:0419a06": "薩從初發心觀察。至七信位。信根成就。永無退失。",
    "X45n0764_001:0419a07": "名信相應地。然此菩薩。雖未得人空。由信力故。見",
    "X45n0764_001:0419a08": "思煩惱不得現行。故云遠離。非約隨眠。以留惑故。",
    "X45n0764_001:0419a09": "攝論云。若不斷現行。則不異凡夫。若不留惑種。則",
    "X45n0764_001:0419a10": "不異二乘。此約終教說。若約始教。初地已上。方說",
    "X45n0764_001:0419a11": "留惑。若約實教菩薩。從初正信。便達真如本有。無",
    "X45n0764_001:0419a12": "明本空。隨順無念。於此地前。能修法空真如三昧。",
    "X45n0764_001:0419a13": "自然令彼法執不生。伏於無明。與真如相應。即能",
    "X45n0764_001:0419a14": "學斷。故下文云。不了一法界義者。從信相應地觀",
    "X45n0764_001:0419a15": "察學斷故。不斷相應染者。即六粗中第二相續相。",
    "X45n0764_001:0419a16": "五意中相續識。即分別法執也。此菩薩從初資粮",
    "X45n0764_001:0419a17": "加行位中修唯識觀。現行已伏。至通達位。究竟永",
    "X45n0764_001:0419a18": "離。言淨心者。由入初地斷異生性障。證徧行真如。",
    "X45n0764_001:0419a19": "故唯識頌云。若時於所緣。智都無所得。爾時住唯",
    "X45n0764_001:0419a20": "識。離二取相故。分別智相應染者。即六粗中智相。",
    "X45n0764_001:0419a21": "五意中智識。此即俱生法執也。具戒地者。即離垢",
    "X45n0764_001:0419a22": "地。具淨尸羅。遠離能起毀犯煩惱垢故。無相方便",
    "X45n0764_001:0419a23": "地。即第七遠行地也。前之五地。有相觀多。無相觀",
    "X45n0764_001:0419a24": "少。至第六地。無相觀多。有相觀少。迨至第七地。純",
    "X45n0764_001:0419b01": "無相觀。念念正受。但念空無相無作。故不起分別。",
    "X45n0764_001:0419b02": "此意俱生法執。地地漸除。至此地。則意之徧計已",
    "X45n0764_001:0419b03": "空。故下破依他也。",
    "X45n0764_001:0419b04": "四者現色不相應染。依色自在地能離故。五者能見",
    "X45n0764_001:0419b05": "心不相應染。依心自在地能離故。六者根本業不相",
    "X45n0764_001:0419b06": "應染。依菩薩盡地得入如來地能離故。不了一法界",
    "X45n0764_001:0419b07": "義者。從信相應地。觀察學斷。入淨心地。隨分得離。乃",
    "X45n0764_001:0419b08": "至如來地。能究竟離故。",
    "X45n0764_001:0419b09": "現色不相應染者。此即三細中現境界相。五意中",
    "X45n0764_001:0419b10": "現識也。此境界是依根本無明一動所現。微細難",
    "X45n0764_001:0419b11": "知。至不動地。已離業色。任運現身現土。名色自在。",
    "X45n0764_001:0419b12": "能見心不相應染者。即三細中能見相。五意中轉",
    "X45n0764_001:0419b13": "識也。此能見相。亦是根本無明一動所成。九地菩",
    "X45n0764_001:0419b14": "薩。盡此業相。善知眾生十種稠林。以四無礙智現",
    "X45n0764_001:0419b15": "身說法。名心自在。根本業不相應染者。即三細中",
    "X45n0764_001:0419b16": "業相。五意中業識。此無明業相。至菩薩盡地。在無",
    "X45n0764_001:0419b17": "間道。用金剛智。除滅無明。入如來地。得見心性。名",
    "X45n0764_001:0419b18": "究竟覺。問。何故相宗但空徧計。不遣依他。答。相宗",
    "X45n0764_001:0419b19": "立相。故不遣依他。唯空徧計。性宗顯性。故先除徧",
    "X45n0764_001:0419b20": "計。亦遣依他。若空徧計而不遣依他。謂之半頭唯",
    "X45n0764_001:0419b21": "識。若空徧計。復遣依他。方名具分唯識也。不了一",
    "X45n0764_001:0419b22": "法界義者。即最初一念生相無明。名不覺相。亦名",
    "X45n0764_001:0419b23": "根本無明。此無明從三賢位學斷。乃至菩薩盡地",
    "X45n0764_001:0419b24": "漸離。至如來地。方究竟離。",
    "X45n0764_001:0419c01": "言相應義者。謂心念法異。依染淨差別。而知相緣相",
    "X45n0764_001:0419c02": "同故。不相應義者。謂即心不覺。常無別異。不同知相",
    "X45n0764_001:0419c03": "緣相故。",
    "X45n0764_001:0419c04": "問。同一染心而有相應不相應者何故。答。言相應",
    "X45n0764_001:0419c05": "者。謂此染心初起。以無力故。心王心所。不能自生。",
    "X45n0764_001:0419c06": "必依染淨境界方生。以境有差別。心心所亦異。故",
    "X45n0764_001:0419c07": "曰知相緣相同也。以二法同生。名曰相應。言不相",
    "X45n0764_001:0419c08": "應者。謂無明初起。以有力故。不藉境生。由背清淨",
    "X45n0764_001:0419c09": "覺。不與淨覺相應。突起無明。即成不覺。故自始至",
    "X45n0764_001:0419c10": "終。從迷積迷。曾無別異。不同心境有別異故。名不",
    "X45n0764_001:0419c11": "相應。是知待生者弱。突起者強。在外者粗。在內者",
    "X45n0764_001:0419c12": "細。背覺者難除。合塵者易遣也。",
    "X45n0764_001:0419c13": "又染心義者。名為煩惱礙。能障真如根本智故。無明",
    "X45n0764_001:0419c14": "義者。名為智礙。能障世間自在業智故。此義云何。以",
    "X45n0764_001:0419c15": "依染心。能見能現。妄取境界。違平等性故。以一切法",
    "X45n0764_001:0419c16": "常靜。無有起相。無明不覺。妄與法違故。不能得隨順",
    "X45n0764_001:0419c17": "世間一切境界種種知故。",
    "X45n0764_001:0419c18": "上以無明染心分根本枝末。此以染心配煩惱所",
    "X45n0764_001:0419c19": "知。以染心為煩惱障者。由彼染心。昏煩惱亂。障礙",
    "X45n0764_001:0419c20": "靜心。不能契合根本如理智故。根本智。即智淨相",
    "X45n0764_001:0419c21": "也。以無明為所知障者。由彼無明。愚癡暗昧。障礙",
    "X45n0764_001:0419c22": "淨用。不能證得自然業智故。自然業。即不思議業",
    "X45n0764_001:0419c23": "用也。所以下徵釋。以染心為煩惱礙者。由彼染心",
    "X45n0764_001:0419c24": "於六根門頭。見色聞聲。妄生取著。分染分淨。生愛",
    "X45n0764_001:0420a01": "生憎。障平等理。故以染心為煩惱障也。以無明為",
    "X45n0764_001:0420a02": "所知障者。以一切法本自寂滅。無有動相。由無明",
    "X45n0764_001:0420a03": "一起。妄與法違。故開眼時。不達性空。皆成法礙。故",
    "X45n0764_001:0420a04": "以無明為所知障也。是知心外無法。法外無心。但",
    "X45n0764_001:0420a05": "了一心。諸塵自寂。起心背法。即乖法體。既與相違。",
    "X45n0764_001:0420a06": "即不通達。若能順法界性。合真如心。則般若無知",
    "X45n0764_001:0420a07": "無所不知矣。已上釋生滅因緣竟。",
    "X45n0764_001:0420a08": "復次分別生滅相者有二種。云何為二。一者粗。與心",
    "X45n0764_001:0420a09": "相應故。二者細。與心不相應故。又粗中之粗。凡夫境",
    "X45n0764_001:0420a10": "界。粗中之細。及細中之粗。菩薩境界。細中之細。是佛",
    "X45n0764_001:0420a11": "境界。",
    "X45n0764_001:0420a12": "此釋立義分中生滅相之相字也。因生滅之相有",
    "X45n0764_001:0420a13": "粗細。故特明之。言粗者。即六染中前三染。與境相",
    "X45n0764_001:0420a14": "應而起。其相粗顯。人所易了故。此即相生滅也。言",
    "X45n0764_001:0420a15": "細者。即六染中後三染。是背覺而突起。其相微細。",
    "X45n0764_001:0420a16": "人所難了故。此即流注生滅也。又粗下復詳分麤",
    "X45n0764_001:0420a17": "細。麤中粗者。謂三染心雖俱名粗。就中第一執相",
    "X45n0764_001:0420a18": "應染為尤粗。二乘三賢皆能覺察此染故。以是粗",
    "X45n0764_001:0420a19": "意識徧計故。粗中細者。即前三染中後二染。謂不",
    "X45n0764_001:0420a20": "斷相應染。及分別智相應染也。此於粗中稍細。是",
    "X45n0764_001:0420a21": "初地以至七地菩薩所知故。以是微細意識所徧",
    "X45n0764_001:0420a22": "計故。細中粗者。謂後三染心。雖俱名細。就中前二",
    "X45n0764_001:0420a23": "稍粗。謂現色不相應染。及能見心不相應染。此是",
    "X45n0764_001:0420a24": "賴耶所緣相分。及能緣見分。是八地九地菩薩所",
    "X45n0764_001:0420b01": "知故。細中之細。即最後根本業不相應染。以能所",
    "X45n0764_001:0420b02": "未分。行相微細。唯佛能了故。古德云。學道之人細",
    "X45n0764_001:0420b03": "識心。細中之細最難尋。可中尋到無尋處。方信凡",
    "X45n0764_001:0420b04": "心即佛心。正此意也。",
    "X45n0764_001:0420b05": "此二種(就粗細)生滅。依于無明熏習而有。所謂依因依緣。依",
    "X45n0764_001:0420b06": "因者。不覺義故。依緣者。妄作境界義故。若因滅則緣",
    "X45n0764_001:0420b07": "滅。因滅故不相應心滅。緣滅故相應心滅。",
    "X45n0764_001:0420b08": "此明由因緣而有生滅相。以見生不自生。由因緣",
    "X45n0764_001:0420b09": "生。滅不自滅。由因緣滅也。若統言生。三細六粗。皆",
    "X45n0764_001:0420b10": "依無明熏習而生。故曰依於無明熏習而有也。若",
    "X45n0764_001:0420b11": "別言生。依無明因。生三種不相應心。依境界緣。生",
    "X45n0764_001:0420b12": "三種相應心。故曰依因依緣也。若統言滅。則無明",
    "X45n0764_001:0420b13": "滅時。無明所起現識境界亦滅。故曰若因滅則緣",
    "X45n0764_001:0420b14": "滅。若別顯滅。三細因無明生。無明滅時。三細亦滅。",
    "X45n0764_001:0420b15": "三粗從境界緣生。故境界滅時。三粗亦滅也。此約",
    "X45n0764_001:0420b16": "生佛始終言生滅。非約剎那生滅義也。",
    "X45n0764_001:0420b17": "問曰。若心滅者。云何相續。若相續者。云何說究竟(無明)滅。",
    "X45n0764_001:0420b18": "答曰。所言滅者。唯心相滅(滅心上生滅相)。非心體滅。如風依水而有",
    "X45n0764_001:0420b19": "動相。若水滅者。則風相斷絕。無所依止。以水不滅。風",
    "X45n0764_001:0420b20": "相相續。唯風滅故。動相隨滅。非是水滅。無明亦爾。依",
    "X45n0764_001:0420b21": "心體而動。若心體滅者。則眾生斷絕無所依止。以體",
    "X45n0764_001:0420b22": "不滅。心得相續。唯癡(無明)滅故。心相隨滅。非心智滅。",
    "X45n0764_001:0420b23": "此約粗細二心滅有先後以興難也。意謂境界緣",
    "X45n0764_001:0420b24": "滅。則相應心已滅。不應復有不相應心相續。若謂",
    "X45n0764_001:0420c01": "尚有不相應心相續者。即此便是不滅之相。云何",
    "X45n0764_001:0420c02": "復說究竟滅。答。謂境界緣滅。唯相應心粗相滅。非",
    "X45n0764_001:0420c03": "心體滅。無明滅時。亦唯不相應細相滅。非心體滅",
    "X45n0764_001:0420c04": "也。如風下喻明。如風依水而有動相者。立喻本也。",
    "X45n0764_001:0420c05": "若水下。先喻相應心也。以境滅時相應心相雖滅。",
    "X45n0764_001:0420c06": "心體不滅。以不滅故。三細相續。正如猛風滅故。粗",
    "X45n0764_001:0420c07": "浪相滅。非水體滅也。唯風下。次喻不相應心也。以",
    "X45n0764_001:0420c08": "心非動性。故無明滅而染相滅。而心不滅。正如微",
    "X45n0764_001:0420c09": "風滅故。細波亦滅。非水體滅也。無明下法合。無明",
    "X45n0764_001:0420c10": "依心而動。合喻本也。若心下。合相應心滅而心體",
    "X45n0764_001:0420c11": "不滅也。此眾生。是依業轉二相之眾生也。斯即八",
    "X45n0764_001:0420c12": "地已上菩薩皆依業轉得名。以粗染滅時。細染不",
    "X45n0764_001:0420c13": "滅。故八地已上菩薩。尚在生滅。流注不斷。未得成",
    "X45n0764_001:0420c14": "佛。唯癡下。合不相應心滅而心智不滅也。以無明",
    "X45n0764_001:0420c15": "滅時。細染方盡。而如來大圓鏡智淳淨明故。故曰",
    "X45n0764_001:0420c16": "非心智滅。已上釋心相竟。",
    "X45n0764_001:0420c18": "大乘起信論續疏卷上"
}