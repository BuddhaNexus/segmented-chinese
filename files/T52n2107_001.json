{
    "T52n2107_001:0435a22": "No. 2107",
    "T52n2107_001:0435a23": "道宣律師感通錄",
    "T52n2107_001:0435a25": "麟德元年終南山釋道宣撰",
    "T52n2107_001:0435a26": "宣律師感天侍傳",
    "T52n2107_001:0435a27": "[0435a27] 余曾見晉太常于寶撰搜神錄述。晉故中牟",
    "T52n2107_001:0435a28": "令蘇韶。有才識。感冥中卒。乃晝見形於其家。",
    "T52n2107_001:0435a29": "諸親故知友聞之並同集。飲噉言笑不異於",
    "T52n2107_001:0435b01": "人。或有問者。中牟在生。多諸賦述。言出難",
    "T52n2107_001:0435b02": "尋。諸敘詞曰。運精氣兮離故形。神渺渺兮爽",
    "T52n2107_001:0435b03": "玄冥。歸北帝兮造酆京。崇墉&#x6B1D;兮廓崢嶸。叔",
    "T52n2107_001:0435b04": "鳳闕兮詞帝庭。邇卜商兮室顏生。親大聖兮",
    "T52n2107_001:0435b05": "頌梁成。希吳季兮英嬰明。抗清論兮風英英。",
    "T52n2107_001:0435b06": "敷花藻兮文粲榮。庶擢身兮登崑瀛。受福祚",
    "T52n2107_001:0435b07": "兮享千齡。餘多不盡錄。初見其詞若存若亡。",
    "T52n2107_001:0435b08": "余見梁初江泌女誦出淨土大莊嚴等三十餘",
    "T52n2107_001:0435b09": "經。逮于即目上有斯事。生緣有幸。近以今年",
    "T52n2107_001:0435b10": "二月末。數感天人。有若曾面。告余云。所著文",
    "T52n2107_001:0435b11": "翰。續高僧傳。廣弘明集。裨助聖化。幽靈隨",
    "T52n2107_001:0435b12": "喜。無不贊悅。至於律部。抄錄疏儀。無足與",
    "T52n2107_001:0435b13": "二。但於斷輕重物。少有&#x758E;失。斯非逾抑。惟譯",
    "T52n2107_001:0435b14": "者如何以王貴衣同於白衣俗服。相從非重。",
    "T52n2107_001:0435b15": "乃至氍氀同法相量者亦在輕收。且王著貴",
    "T52n2107_001:0435b16": "衣。同比丘之三衣也。價直十萬者。故曰貴衣。",
    "T52n2107_001:0435b17": "用以施僧。可同輕限。白衣外道之服斯本出",
    "T52n2107_001:0435b18": "家者絕之。三衣惟佛制。名著者定得解脫故。",
    "T52n2107_001:0435b19": "白衣俗服佛嚴制斷。若有亡者並在重收。至",
    "T52n2107_001:0435b20": "於氍氀三衣相量同三衣也。邊方開皮臥具。",
    "T52n2107_001:0435b21": "亦是三衣。條葉在外。柔毛在內。寒酷之國。佛",
    "T52n2107_001:0435b22": "開為道必至布鄉。還非輕限。可改前迷。宜從",
    "T52n2107_001:0435b23": "後悟。如來在日。尚有後制廢前。何況於今不",
    "T52n2107_001:0435b24": "存迷悟之事也。余問所從來。有一天來禮敬。",
    "T52n2107_001:0435b25": "敘喧涼已曰。弟子姓王。名璠。是大吳之蘭臺",
    "T52n2107_001:0435b26": "臣也。會師初至建鄴。孫主即來許之。合感希",
    "T52n2107_001:0435b27": "有之瑞。為立非常之廟。于時天地神祇咸加",
    "T52n2107_001:0435b28": "靈被。於三七日遂感舍利。吳主手執銅瓶寫",
    "T52n2107_001:0435b29": "銅槃內。舍利所衝槃即破裂。乃至火燒鎚試",
    "T52n2107_001:0435c01": "俱不能損。闞澤張昱之徒。亦是天人護助。入",
    "T52n2107_001:0435c02": "其身中。令其神爽通敏。答對諧允。今並在天",
    "T52n2107_001:0435c03": "上。弘護佛法為事。弟子是南天韋將軍下之",
    "T52n2107_001:0435c04": "使者。將軍事務極多。擁護三州之佛法。有&#x9B2A;",
    "T52n2107_001:0435c05": "諍陵危之事。無不躬往知喻。令附和南大欲",
    "T52n2107_001:0435c06": "即至。前事擁鬲不久當至。且令弟子等共師。",
    "T52n2107_001:0435c07": "言散不久復有天來云。姓羅氏。蜀人也。言作",
    "T52n2107_001:0435c08": "蜀音。廣說律相。初相見時如俗禮儀。敘述緣",
    "T52n2107_001:0435c09": "由多有次第。遂有忽忘。又一天來云。姓費氏。",
    "T52n2107_001:0435c10": "禮敬如前云。弟子迦葉佛時。生在初天韋將",
    "T52n2107_001:0435c11": "軍下。諸天以貪欲醉。弟子以宿願力不戀天",
    "T52n2107_001:0435c12": "欲。清淨梵行偏敬毘尼。韋將軍童真梵行。不",
    "T52n2107_001:0435c13": "受天欲。一王之下。有八將軍四王三十二將。",
    "T52n2107_001:0435c14": "周四天下往還。護助諸出家人。四天下中北",
    "T52n2107_001:0435c15": "天一州少有佛法。餘三天下佛法大弘。然出",
    "T52n2107_001:0435c16": "家人多犯禁戒少有如法。東西天下人少黠",
    "T52n2107_001:0435c17": "慧。煩惱難化。南方一洲雖多犯罪。化令從善。",
    "T52n2107_001:0435c18": "心易調伏。佛臨涅槃。親受付屬。並令守護。不",
    "T52n2107_001:0435c19": "使魔嬈。若不守護如是破戒。誰有行我之法",
    "T52n2107_001:0435c20": "教者。故佛垂誡不敢不行。雖見毀禁愍而護",
    "T52n2107_001:0435c21": "之。若見一善。萬過不咎。事等忘瑕。不存往失。",
    "T52n2107_001:0435c22": "且人中臭氣。上熏於空四十萬里。諸天清淨",
    "T52n2107_001:0435c23": "無不厭之。但以受佛付屬令守護法。尚與人",
    "T52n2107_001:0435c24": "同止。諸天不敢不來。韋將軍三十二將之中",
    "T52n2107_001:0435c25": "最存弘護。多有魔子魔女輕弄比丘。道力微",
    "T52n2107_001:0435c26": "者並為惑亂。將軍&#x62EA;遑奔赴應機除剪。故有",
    "T52n2107_001:0435c27": "事至須往四王所。時王見皆起。為韋將軍修",
    "T52n2107_001:0435c28": "童真行護正法故。弟子性樂戒律。如來一代",
    "T52n2107_001:0435c29": "所制毘尼。並坐中聽受戒法。因問律中諸隱",
    "T52n2107_001:0436a01": "文義。無不決滯。然此東華三寶。素有海水石",
    "T52n2107_001:0436a02": "往往現多。謂其靈而敬之。顧訪失由莫知投",
    "T52n2107_001:0436a03": "詣。遂因此緣。而便諮請。且泛文相。以理括",
    "T52n2107_001:0436a04": "之。未曾博觀。不可以語也。余少樂多聞。希世",
    "T52n2107_001:0436a05": "拔俗之典籍。故搜神研神。冥祥冥報。旌異述",
    "T52n2107_001:0436a06": "異。志怪錄幽。曾經閱之。故非疑慮。況佛希人",
    "T52n2107_001:0436a07": "之說。心進勇銳之文。護助形神。守持城塔。事",
    "T52n2107_001:0436a08": "出前聞。非為徒說。後諸緣敘。並依出而疏之。",
    "T52n2107_001:0436a09": "初問佛事。益州成都多寶石佛者。何代時像",
    "T52n2107_001:0436a10": "從地踊出。答蜀都元基青城山上。今之成都",
    "T52n2107_001:0436a11": "大海之地。昔迦葉佛時。有人於西耳河造之。",
    "T52n2107_001:0436a12": "擬多寶佛全身相也。在西耳河鷲頭山寺。有",
    "T52n2107_001:0436a13": "成都人。往彼興易。請像將還。至今多寶。寺處",
    "T52n2107_001:0436a14": "為海神蹋船所沒。初取像人。見請像將還。至",
    "T52n2107_001:0436a15": "今海神子岸上遊行。謂是山芝遂殺之。因爾",
    "T52n2107_001:0436a16": "神嗔覆役人像俱溺同在一船。多寶佛舊在",
    "T52n2107_001:0436a17": "鷲山寺。古基尚在。仍有一塔。常有光明。今向",
    "T52n2107_001:0436a18": "彼土。道由郎州。過三千餘里。方達西河。河大",
    "T52n2107_001:0436a19": "闊。或百里五百里。中山洲亦有古寺經像。而",
    "T52n2107_001:0436a20": "無僧住。經同此文。時聞鍾聲。百姓殷實。每",
    "T52n2107_001:0436a21": "年二時供養古塔。塔如戒壇三重。石砌上有",
    "T52n2107_001:0436a22": "覆釜。其數極多。彼土諸人。但言神塚。每發光",
    "T52n2107_001:0436a23": "明。人以蔬食祭之。求福祚也。其地西去嶲州",
    "T52n2107_001:0436a24": "二千餘里。問去天竺非遠。往往有至彼者云",
    "T52n2107_001:0436a25": "云。",
    "T52n2107_001:0436a26": "[0436a26] 至晉時。有僧於地見土墳出。隨除終不可平。",
    "T52n2107_001:0436a27": "後見坼開。復怪其爾。乃堀深丈餘。獲像及人",
    "T52n2107_001:0436a28": "骨在船中。其髏骨肘脛悉&#x9E81;大。數倍過今人。",
    "T52n2107_001:0436a29": "即迦葉佛時閻浮人壽二萬歲時也。今時命",
    "T52n2107_001:0436b01": "促形小固其常然。初出之時牽曳難得。弟子",
    "T52n2107_001:0436b02": "化為老人。指撝方便須臾得出。周滅法。暫隱",
    "T52n2107_001:0436b03": "還興。重更出之。蜀人但知其靈從地而出。亦",
    "T52n2107_001:0436b04": "不測其根原。見其花趺有多寶字。因遂名為",
    "T52n2107_001:0436b05": "多寶佛。名多寶寺也。余問。多寶&#x96B7;書出於",
    "T52n2107_001:0436b06": "三秦之代。如何迦葉佛時已有神書也。答曰。",
    "T52n2107_001:0436b07": "秦李斯&#x96B7;書。此乃近代遠承。&#x96B7;書之興。興於",
    "T52n2107_001:0436b08": "古佛之世。見今南州四面千有餘州。莊嚴閻",
    "T52n2107_001:0436b09": "浮一萬百有餘國。文字言音同。今唐國但以",
    "T52n2107_001:0436b10": "海路遼遠。動數十萬里。譯者莫傳。故使此方",
    "T52n2107_001:0436b11": "封守株柱不足怪也。師不聞乎。梁顧野王。太",
    "T52n2107_001:0436b12": "學之大博士也。周訪字源。出沒不定。故玉篇",
    "T52n2107_001:0436b13": "序云。有開春申君墓得其銘文。皆是&#x96B7;字。撿",
    "T52n2107_001:0436b14": "春申君。是周代六國同時&#x96B7;文。則吞併之日",
    "T52n2107_001:0436b15": "也。此國篆&#x96B7;諸書尚有茫昧。寧知迦葉佛之",
    "T52n2107_001:0436b16": "事乎。非其耳目之所聞見也。",
    "T52n2107_001:0436b17": "[0436b17] 又問。今京城西高四土臺。俗諺云。是蒼頡造",
    "T52n2107_001:0436b18": "書臺。如何云&#x96B7;字古時已有。答云。蒼頡於",
    "T52n2107_001:0436b19": "此臺上增土造臺。觀鳥&#x8FF9;者非無其事。且蒼",
    "T52n2107_001:0436b20": "頡之傳。此土罕知其源。或云。黃帝之臣。或",
    "T52n2107_001:0436b21": "云。古帝之王也。鳥&#x8FF9;之書。時變一途。今所絕",
    "T52n2107_001:0436b22": "有。無益之言。不勞述也。又有天人。姓陸名玄",
    "T52n2107_001:0436b23": "暢。來謁云。弟子周穆王時。初生在天。本是迦",
    "T52n2107_001:0436b24": "葉佛時。天為通化。故用暫現。所問高四臺者。",
    "T52n2107_001:0436b25": "其本迦葉佛。於此第三會說法度人。至周穆",
    "T52n2107_001:0436b26": "王時。文殊目連來化穆王。穆王從之。即列子",
    "T52n2107_001:0436b27": "所謂化人是也。化人示穆王高四臺。是迦葉",
    "T52n2107_001:0436b28": "佛說法處。因造三會道場。至秦穆公時。扶風",
    "T52n2107_001:0436b29": "獲一石佛。穆公不識。棄馬坊中。穢污此像。神",
    "T52n2107_001:0436c01": "瞋令公染患。公又夢遊上帝。極被責數。覺",
    "T52n2107_001:0436c02": "問侍臣由余。答云。臣讀古書。周穆王時。有化",
    "T52n2107_001:0436c03": "人來此土云。是佛神。穆王信之。於終南山造",
    "T52n2107_001:0436c04": "中天臺。高千餘尺。基趾見在。又於蒼頡臺造",
    "T52n2107_001:0436c05": "神廟。名三會道場。公今所患。殆非佛神為之",
    "T52n2107_001:0436c06": "耶。公聞大怖。語由余曰。吾近獲一石人。衣冠",
    "T52n2107_001:0436c07": "非今所制。棄之馬坊。將非此是佛神耶。由余",
    "T52n2107_001:0436c08": "聞往視之。對曰。此真佛神也。公取像澡浴安",
    "T52n2107_001:0436c09": "清淨處。像遂放光。公又怖。謂神瞋也。宰三牲",
    "T52n2107_001:0436c10": "以祭之。諸神擎棄之遠處。公又大怖。以問由",
    "T52n2107_001:0436c11": "余。余答云。臣聞。佛神清潔不進酒肉。愛重",
    "T52n2107_001:0436c12": "物命。如護一子。所有供養燒香而已。所可祭",
    "T52n2107_001:0436c13": "祀餅果之屬。公大悅造像。絕於工人。又問由",
    "T52n2107_001:0436c14": "余。余答曰。昔穆王造寺。側應有工匠。遂於高",
    "T52n2107_001:0436c15": "四臺南村內得一老人。姓王名安。年百八十。",
    "T52n2107_001:0436c16": "自云。曾於三會道場見造之。臣今老年。無力",
    "T52n2107_001:0436c17": "能作。所住村北。有兄弟四人。曾於道場內。為",
    "T52n2107_001:0436c18": "諸匠執作。請追共造。依言作之。成一銅像。相",
    "T52n2107_001:0436c19": "好圓備。公悅。大賞賚之。彼人得財。並造功",
    "T52n2107_001:0436c20": "德。於土臺上造重閣。高三百尺。時人號為高",
    "T52n2107_001:0436c21": "四臺。或曰高四樓。其人姓高。大者名四。或",
    "T52n2107_001:0436c22": "曰。兄弟四人同立故也。或取大兄之名。因之",
    "T52n2107_001:0436c23": "名樓。故高四之名。至今稱也。",
    "T52n2107_001:0436c24": "[0436c24] 又問。目連佛在已終如何重見。答曰。同名六",
    "T52n2107_001:0436c25": "人。此曰目連。非大目連也。至宇文周時。文殊",
    "T52n2107_001:0436c26": "師利化為梵僧。來遊此土云。欲禮拜迦葉佛",
    "T52n2107_001:0436c27": "說法處。并文殊所住處名清涼山。遍問道俗",
    "T52n2107_001:0436c28": "無有知者。時有智猛法師。年始十八。返問梵",
    "T52n2107_001:0436c29": "僧。何因知有二聖餘&#x8FF9;。答云。在秦都城南二",
    "T52n2107_001:0437a01": "十里。有蒼頡造書臺。即其地也。又云。在沙河",
    "T52n2107_001:0437a02": "南五十里青山北四十里。又問。沙河青山是",
    "T52n2107_001:0437a03": "何語。答云渭水終南山也。此僧便從渭水直",
    "T52n2107_001:0437a04": "南而出。遂到高四臺。便云。此是古佛說法處",
    "T52n2107_001:0437a05": "也。于時智猛法師。隨往禮拜。不久失梵僧所",
    "T52n2107_001:0437a06": "在。智猛長大。具為太常韋卿說之。請其臺處",
    "T52n2107_001:0437a07": "依本置寺。遂奏周王。菩提寺西當陽佛首。即",
    "T52n2107_001:0437a08": "三會寺佛也。釋迦如來度迦葉後。十二年中",
    "T52n2107_001:0437a09": "來至此臺。其下見有迦葉佛舍利。周穆身遊",
    "T52n2107_001:0437a10": "大夏。佛告彼云。有古塔可返初事。王問何方。",
    "T52n2107_001:0437a11": "佛答。在鄗京之東南也。西天竺有別傳。去歲",
    "T52n2107_001:0437a12": "長年師子國僧九十九夏三果人也。聞斯勝",
    "T52n2107_001:0437a13": "&#x8FF9;跣行至此。尋清涼山。國家供送。今夏在彼。",
    "T52n2107_001:0437a14": "所願應遂。余問。自昔相傳。文殊在清涼山。領",
    "T52n2107_001:0437a15": "五百仙人說法。經中明文。是久住娑婆世界",
    "T52n2107_001:0437a16": "菩薩。娑婆則大千總號。如何偏在此方。答云。",
    "T52n2107_001:0437a17": "文殊諸佛之元師也。隨緣利現。應變不同。大",
    "T52n2107_001:0437a18": "士之功。非人境界。不勞評薄。聖智多在清涼。",
    "T52n2107_001:0437a19": "五臺縣清涼府仙花山。往往有人到。不得不",
    "T52n2107_001:0437a20": "信。",
    "T52n2107_001:0437a21": "[0437a21] 又問。今五臺山中臺之東南三十里。見有大",
    "T52n2107_001:0437a22": "孚靈鷲寺。兩堂隔澗猶在。南有花園。可二頃",
    "T52n2107_001:0437a23": "許。四時發彩。人莫究之。或云。漢明所立。又",
    "T52n2107_001:0437a24": "云。魏孝文作。互說不同如何。答云。俱是二帝",
    "T52n2107_001:0437a25": "所作。昔周穆之時已有佛法。此山靈異。文殊",
    "T52n2107_001:0437a26": "所居。周穆於中造寺供養。及阿育王亦依置",
    "T52n2107_001:0437a27": "塔。漢明之初。摩騰天眼亦見有塔。請帝立寺。",
    "T52n2107_001:0437a28": "山形像似靈鷲名大孚。孚信也。帝信佛理。立",
    "T52n2107_001:0437a29": "寺勸人。元魏孝文。北臺不遠。常來禮謁。見人",
    "T52n2107_001:0437b01": "馬行&#x8FF9;石上分明。其事可知。豈惟五臺。今終",
    "T52n2107_001:0437b02": "南山太白太華五岳名山。皆有聖人。為住佛",
    "T52n2107_001:0437b03": "法。處處有之。人有供設。必須預請。七日已",
    "T52n2107_001:0437b04": "前。在靜室內。安置壇座。燒香列疏。閉戶祈",
    "T52n2107_001:0437b05": "求。無不感應。至時來赴。凡聖難知。若不爾",
    "T52n2107_001:0437b06": "者。緣請既多。希來至飯。今時有作賓頭盧",
    "T52n2107_001:0437b07": "聖僧像立房供養。亦是一途。然須別地空座",
    "T52n2107_001:0437b08": "前置&#x6900;&#x9262;。至僧食時。令大僧為受。不得僧家",
    "T52n2107_001:0437b09": "槃斫設之。以凡聖雖殊俱不觸僧食器。至俗",
    "T52n2107_001:0437b10": "家則俗所設。若不前置靜室等者。止可諸餘",
    "T52n2107_001:0437b11": "聖眾或可降臨。以三天下同一供養隨緣別",
    "T52n2107_001:0437b12": "赴。此賓頭盧難一遭遇。",
    "T52n2107_001:0437b13": "[0437b13] 又問。今涼州西番(音槃)和縣。山裂像出。何代造",
    "T52n2107_001:0437b14": "耶。答曰。迦葉佛時。有利賓菩薩。見此山人不",
    "T52n2107_001:0437b15": "信業報。以殺害為事。于時住處有數萬家。無",
    "T52n2107_001:0437b16": "重佛法者。菩薩救之。為立伽藍。大梵天王手",
    "T52n2107_001:0437b17": "造像身。初成以後。菩薩神力能令此像如真",
    "T52n2107_001:0437b18": "佛不異。遊步說法教化諸人。雖蒙此導猶不",
    "T52n2107_001:0437b19": "信受。于時菩薩示行怖畏。手擎大石可落。欲",
    "T52n2107_001:0437b20": "下壓之。菩薩伴怖。勸化諸人。便欻迴心信敬",
    "T52n2107_001:0437b21": "於佛。所有殺具變成蓮花。隨有街巷花如種",
    "T52n2107_001:0437b22": "植。瑞自此方攝化神力。菩薩又勸諸清信士。",
    "T52n2107_001:0437b23": "令造七寺。南北一百里。東西八十里。彌山&#x4E98;",
    "T52n2107_001:0437b24": "谷。處處僧坊佛堂。經十三年方得成就。同時",
    "T52n2107_001:0437b25": "出家。有二萬人。在七寺住。經三百年。彼諸",
    "T52n2107_001:0437b26": "人等。現業力大。昔造惡業。當世輕受。不入",
    "T52n2107_001:0437b27": "地獄。前所害者。在惡趣中。又發惡願。彼害",
    "T52n2107_001:0437b28": "我者。及未成聖。我當害之。若不加害。惡業便",
    "T52n2107_001:0437b29": "盡。我無以報。共吐大火。焚燒寺舍及彼聚落。",
    "T52n2107_001:0437c01": "一時焚蕩縱盜得活。又以大水而漂殺之。無",
    "T52n2107_001:0437c02": "一孑遺。時彼山神。寺未破前。收取此像遠在",
    "T52n2107_001:0437c03": "空中。寺破以後。下內石室安置供養。年月既",
    "T52n2107_001:0437c04": "久石生室滅。至劉薩何禮山示其像者。前身",
    "T52n2107_001:0437c05": "元是利賓菩薩。身首別處更有別緣。",
    "T52n2107_001:0437c06": "[0437c06] 又問。江表龍光瑞像。人傳羅什將來。就扶南",
    "T52n2107_001:0437c07": "所得如何。答非羅什也。斯乃宋孝武征扶南",
    "T52n2107_001:0437c08": "獲之。昔佛滅後三百年中。北天竺大阿羅漢",
    "T52n2107_001:0437c09": "優婁質那。以神力加工匠。三百年中鑿大石",
    "T52n2107_001:0437c10": "山。安置佛窟。從上至下凡有五重。上重高三",
    "T52n2107_001:0437c11": "百餘尺。請彌勒菩薩指作檀像處。玄奘師傳",
    "T52n2107_001:0437c12": "云。高百餘尺。聖&#x8FF9;記云。高八丈。足符八尺。",
    "T52n2107_001:0437c13": "六齋日常放光。其初作時。羅漢將工人上天。",
    "T52n2107_001:0437c14": "三往方成。第二牛頭栴檀。第三金。第四玉。第",
    "T52n2107_001:0437c15": "五銅像。凡夫今止在下重四重閉。石窟映徹",
    "T52n2107_001:0437c16": "見人藏腑。第六百年。有佛奈遮羅漢。生母在",
    "T52n2107_001:0437c17": "扶南國。念母重恩。從上重中。取木檀像。令母",
    "T52n2107_001:0437c18": "供養。母終生楊州。出家住新興寺。獲悟三果。",
    "T52n2107_001:0437c19": "宋孝武征扶南獲此像來都。亦是羅漢神力。",
    "T52n2107_001:0437c20": "母今見在。時往羅浮天台西方諸處。昔往曇",
    "T52n2107_001:0437c21": "無竭者再往西方有傳五卷。略述此緣。何得",
    "T52n2107_001:0437c22": "云什師背負而來耶。",
    "T52n2107_001:0437c23": "[0437c23] 余問什法師一代所翻之經。至今若斯受持",
    "T52n2107_001:0437c24": "轉盛何耶。答云。其人聰明善解大乘。以下諸",
    "T52n2107_001:0437c25": "人皆俊乂一代之寶也。絕後光前。仰之所不",
    "T52n2107_001:0437c26": "及。故其所譯以悟達為先。得佛遺寄之意也。",
    "T52n2107_001:0437c27": "又問。俗中常論。以淪陷戒撿為言。答此不須",
    "T52n2107_001:0437c28": "相評。非悠悠者所議。羅什師今位階三賢。所",
    "T52n2107_001:0437c29": "在通化。然其譯經。刪補繁闕。隨機而作。故大",
    "T52n2107_001:0438a01": "論一部。十分略九。自餘經論。例此可知。自",
    "T52n2107_001:0438a02": "出經後。至誠讀誦。無有替廢。冥祥感降。歷代",
    "T52n2107_001:0438a03": "彌新。以此詮量。深會聖旨。又文殊指授令其",
    "T52n2107_001:0438a04": "刪定。特異恒倫。豈以別室見譏頓亡玄致。殊",
    "T52n2107_001:0438a05": "不足涉言耳。",
    "T52n2107_001:0438a06": "[0438a06] 又問。坊州顯際寺山出古像者。何代所立。答",
    "T52n2107_001:0438a07": "云。像是秦穆公所造。像出是周穆王造寺處",
    "T52n2107_001:0438a08": "也。佛去世後。育王第四女又造像塔。於此供",
    "T52n2107_001:0438a09": "養。于時此寺有一三果人住中。秦相由余所",
    "T52n2107_001:0438a10": "奉敬。往者迦葉佛時。亦於此立寺。是彼沙彌",
    "T52n2107_001:0438a11": "顯際造也。仍其本名。以為寺額。",
    "T52n2107_001:0438a12": "[0438a12] 余問。今玉華宮南檀臺山。有&#x750E;塔。面別三十",
    "T52n2107_001:0438a13": "步。下層極壯。四面石龕。旁有碎&#x750E;。又有三十",
    "T52n2107_001:0438a14": "餘窯&#x750E;。古老莫知何代。然每聞鍾聲。答云。此",
    "T52n2107_001:0438a15": "穆王寺也。名曰靈山。至育王時。&#x52C5;山神於此",
    "T52n2107_001:0438a16": "造塔。西晉末亂。五胡控權。劉曜都長安數夢。",
    "T52n2107_001:0438a17": "此山佛現在&#x750E;塔。坐語曜曰。汝少飲酒。莫耽",
    "T52n2107_001:0438a18": "色欲。黜去耶佞進忠良。曜不能從。後於洛陽",
    "T52n2107_001:0438a19": "醉落馬。石勒所擒。初曜因夢所悟。令人尋山",
    "T52n2107_001:0438a20": "訪之。遂見此像坐小&#x750E;塔。與夢符同。便毀小",
    "T52n2107_001:0438a21": "塔。更作大者。高一十九級。并造寺宇。極好莊",
    "T52n2107_001:0438a22": "麗。寺名法燈。度三百僧住之。曜如趙後。寺有",
    "T52n2107_001:0438a23": "三十二人。修得三果。山神於今塔後。又造一",
    "T52n2107_001:0438a24": "寺。供二果僧。神往太白。採取芝草。供養聖",
    "T52n2107_001:0438a25": "僧。皆獲延齡。寺今見在。凡人不見。所聞鍾聲",
    "T52n2107_001:0438a26": "即寺鍾也。其塔本基。雖因劉曜。仍是穆王立",
    "T52n2107_001:0438a27": "寺之處。又是迦葉如來之古寺也。貞觀年中。",
    "T52n2107_001:0438a28": "玉華北慈烏川山。常見鹿集逐去還來。有人",
    "T52n2107_001:0438a29": "異之。於鹿集處掘深一丈。獲一石像長丈許。",
    "T52n2107_001:0438b01": "[0438b01] 又問。荊州前大明寺栴檀像者。云是優填王",
    "T52n2107_001:0438b02": "所造。依傳從彼摸來至梁。今京師又有。何",
    "T52n2107_001:0438b03": "者是本。答云。大明是其本像。梁高既崩。像來",
    "T52n2107_001:0438b04": "荊渚至元帝承聖三年。周平梁後。收簿寶物。",
    "T52n2107_001:0438b05": "皆入北周。其檀像者。有僧珍法師。藏隱房內。",
    "T52n2107_001:0438b06": "多以財物賂遺使人遂得停。隋開皇九年。文",
    "T52n2107_001:0438b07": "祖遣使人柳顧言。往定寺僧。又求像令鎮荊",
    "T52n2107_001:0438b08": "楚。顧是鄉人。從之令別剋檀。將往恭旨。當",
    "T52n2107_001:0438b09": "時匠得一婆羅門僧名真達為造。即今興善",
    "T52n2107_001:0438b10": "寺像是也。亦甚靈異。本像在荊。僧以漆布漫",
    "T52n2107_001:0438b11": "之相好不及舊者。真本是作佛生成七日之",
    "T52n2107_001:0438b12": "身。令加布漆。乃與壯年相符。故殊絕異於元",
    "T52n2107_001:0438b13": "本。大明本是古佛住處。靈像不肯北遷故也。",
    "T52n2107_001:0438b14": "近有妙義法師。天人冥讚。遂悟開發。剝除漆",
    "T52n2107_001:0438b15": "布。具容重顯。大動信心。披覿靈儀。合檀所",
    "T52n2107_001:0438b16": "作。本無補接。光趺殊異。蒙牙彫刻。卒非人工",
    "T52n2107_001:0438b17": "所成。興善像身一一乖本。",
    "T52n2107_001:0438b18": "[0438b18] 又問。蜀地簡州三學山寺。空燈常明者何。答",
    "T52n2107_001:0438b19": "云。山有菩薩寺。迦葉佛正法時初立。有懽喜",
    "T52n2107_001:0438b20": "王菩薩造之。寺名法燈。自彼至今常明空表。",
    "T52n2107_001:0438b21": "有小菩薩三百人。斷粒遐齡常住此山。燈又",
    "T52n2107_001:0438b22": "是山神李特續後供養(特舊蜀主)故至正月處處然",
    "T52n2107_001:0438b23": "燈。以供養佛寺。",
    "T52n2107_001:0438b24": "[0438b24] 又問。涪州相思寺側多古&#x8FF9;。篆銘勒之。不識",
    "T52n2107_001:0438b25": "其緣。答云。此迦葉佛時。有山神。姓羅名子",
    "T52n2107_001:0438b26": "明。蜀人也。舊是持戒比丘。生憎破戒者。發諸",
    "T52n2107_001:0438b27": "惡願。令我死後作大力鬼噉破戒人。因願受",
    "T52n2107_001:0438b28": "身作此山神。多有眷屬。所王土地。東西五千",
    "T52n2107_001:0438b29": "餘里。南北二千餘里。年噉萬人以上。此神本",
    "T52n2107_001:0438c01": "曾為迦葉佛兄。後為弟子。復佛怜愍。故來教",
    "T52n2107_001:0438c02": "化種種神變。然始調伏。乞受五戒。隨識宿命。",
    "T52n2107_001:0438c03": "因不噉人。恐後心變。故佛留&#x8FF9;。育王於上起",
    "T52n2107_001:0438c04": "塔在山頂。神便藏於石中。塔是育王所作。其",
    "T52n2107_001:0438c05": "神見在。其郭下寺塔。育王所立(事現付囑儀)南海",
    "T52n2107_001:0438c06": "循州北山興寧縣界靈龕寺。多有靈跡。此乃",
    "T52n2107_001:0438c07": "文殊聖者弟子。為此山神多造惡業。文殊愍",
    "T52n2107_001:0438c08": "之便教化。遂識宿命。請為留跡。我常禮事得",
    "T52n2107_001:0438c09": "離諸惡。文殊為現。今者是也。貞觀三年。山神",
    "T52n2107_001:0438c10": "命終生兜率天。別有一神。來居此地。即舊神",
    "T52n2107_001:0438c11": "親家也。大造諸惡。生天舊神憐之。下請文殊",
    "T52n2107_001:0438c12": "為現小跡。以化後神。又從正法。故今此山。大",
    "T52n2107_001:0438c13": "小跡現。莫不匪由焉(事現付囑儀)。",
    "T52n2107_001:0438c14": "[0438c14] 又問。見今泌州北山石窟中山。常有光明者",
    "T52n2107_001:0438c15": "何。答此窟迦葉佛釋迦佛二時備有。往昔周",
    "T52n2107_001:0438c16": "穆王第二子。造迦葉佛像。",
    "T52n2107_001:0438c17": "[0438c17] 又問。渭州終南縣山。有佛面山七佛澗者。事",
    "T52n2107_001:0438c18": "同於前。南山庫谷大藏。是迦葉佛自手所造",
    "T52n2107_001:0438c19": "之藏也。今現有十三緣覺在谷內住。又曰。今",
    "T52n2107_001:0438c20": "諸處塔寺。多是古佛遺基。育王表之。故福地",
    "T52n2107_001:0438c21": "常在。不可輕也。今有名塔。如常所聞。無名塔",
    "T52n2107_001:0438c22": "者。隨處亦有。河西甘州郭中寺塔下有舍利。",
    "T52n2107_001:0438c23": "及河州靈巖寺佛殿下有舍利。秦州麥積崖",
    "T52n2107_001:0438c24": "佛殿下有舍利。山神廢之。此寺周穆王所造。",
    "T52n2107_001:0438c25": "名曰靈安。經今四十年。常有人出。荊州長寧",
    "T52n2107_001:0438c26": "寺塔。是育王造。下有舍利。入地丈餘。石函五",
    "T52n2107_001:0438c27": "重。盛碎身骨。",
    "T52n2107_001:0438c28": "[0438c28] 益州三塔。大石(今名福感)武擔(今名靜亂)雒縣(今名寶與)並有神",
    "T52n2107_001:0438c29": "異。如別傳。",
    "T52n2107_001:0439a01": "[0439a01] 又問。楊都長干塔鄮塔。是育王者非。答云。是",
    "T52n2107_001:0439a02": "昔劉薩何感。今往楊州上越城望見長干有",
    "T52n2107_001:0439a03": "異氣。因摽掘獲。如今傳所明。余問。若爾已",
    "T52n2107_001:0439a04": "有長干。便為佛剎不。答非剎干也。是地之名。",
    "T52n2107_001:0439a05": "名隴為干。塔逼長隴之側。書不云乎。包括干",
    "T52n2107_001:0439a06": "越。干越名隴也臨海鄮縣塔者。亦是育王造。",
    "T52n2107_001:0439a07": "是賢劫初佛中者有迦葉佛臂骨非人所見。",
    "T52n2107_001:0439a08": "羅漢將往鐵圍山留小塔。其塔大。有善神且",
    "T52n2107_001:0439a09": "現二魚。井中鰻&#x87CD;魚。護塔神也。其側有足跡",
    "T52n2107_001:0439a10": "石上者云。是前三佛所蹈處也。從地踊出。為",
    "T52n2107_001:0439a11": "開俗福也。昔周時。此土大有人住。故置此",
    "T52n2107_001:0439a12": "塔。",
    "T52n2107_001:0439a13": "[0439a13] 又問。若爾周穆已後諸王逢置塔時。何為此",
    "T52n2107_001:0439a14": "土文記罕現。答云。靈塔為於前緣。多寶是神",
    "T52n2107_001:0439a15": "靈所造。人有見者。少故文字少傳。楊雄劉向",
    "T52n2107_001:0439a16": "尋於廟書。往往見有。佛經豈非秦前已有經",
    "T52n2107_001:0439a17": "塔。",
    "T52n2107_001:0439a18": "[0439a18] 今衡岳南可五六百里。在永州北。有大川東",
    "T52n2107_001:0439a19": "西五百餘里。南北百餘里。川中昔有人住",
    "T52n2107_001:0439a20": "數十萬家。今生諸巨樹。大者徑三二丈。下無",
    "T52n2107_001:0439a21": "草木。深林可愛。中有大江。東流入湘江。尋澗",
    "T52n2107_001:0439a22": "見之即得川。南有谷北入谷有方池。四方砌",
    "T52n2107_001:0439a23": "石。水深龍居。有犯者輒。雷震山谷。左則多山",
    "T52n2107_001:0439a24": "果橘柚楊梅之屬。列植相次。池南有育王大",
    "T52n2107_001:0439a25": "塔。石花捧之。以石龕覆與地平。塔東崖上具",
    "T52n2107_001:0439a26": "有碑記。篆書可識。登梯抄取。足知立塔之",
    "T52n2107_001:0439a27": "由。",
    "T52n2107_001:0439a28": "[0439a28] 衡山南。大明師置寺處。亦有古塔云云。其寺",
    "T52n2107_001:0439a29": "南北十餘里。七處八會流渠靜院處處皆立。",
    "T52n2107_001:0439b01": "[0439b01] 又問。此土常傳。佛是殷時周昭魯莊等。互說",
    "T52n2107_001:0439b02": "不同。如何定指。答曰。皆有所以。弟子夏桀時",
    "T52n2107_001:0439b03": "生。具見佛之垂化。且佛有三身。法報二身則",
    "T52n2107_001:0439b04": "非人見。並登地已上。唯有化身。普被三千百",
    "T52n2107_001:0439b05": "億天下。故有百億釋迦。隨人所感前後不定。",
    "T52n2107_001:0439b06": "或在殷末。或在魯莊。俱在大千之中。前後咸",
    "T52n2107_001:0439b07": "傳一化。感見隨機。前後法報。常自湛然。不足",
    "T52n2107_001:0439b08": "疑也。",
    "T52n2107_001:0439b09": "[0439b09] 又問。今諸瑞像。多云育王第四女所造。其事",
    "T52n2107_001:0439b10": "幽遠。難得其實。答云。育王第四女。厥貌非",
    "T52n2107_001:0439b11": "妍。久而未出。常恨其醜。乃圖佛形。相好異",
    "T52n2107_001:0439b12": "佛。還如自身。成已發願。佛之相好。挺異於",
    "T52n2107_001:0439b13": "人。如何同我之形儀也。以此苦邀。彌經年月。",
    "T52n2107_001:0439b14": "後感佛現。忽異昔形。父具問之。述其所願今",
    "T52n2107_001:0439b15": "非山玉華荊州長沙楊都高悝及今崇敬。並",
    "T52n2107_001:0439b16": "是其像。或書光趺。人罕識者。育王令諸神鬼",
    "T52n2107_001:0439b17": "所在將往開悟佛法。今諸像面。莫匪女形。崇",
    "T52n2107_001:0439b18": "敬寺地。本是戰場。西晉末。五胡大起兵戈殺",
    "T52n2107_001:0439b19": "害。此地特多。地下人骨今由見在。所殺無辜",
    "T52n2107_001:0439b20": "殘酷枉濫。故諸神鬼&#x643A;以鎮之。令此冤魂得",
    "T52n2107_001:0439b21": "生善念。周滅佛法神亦從之。隋祖載隆佛還",
    "T52n2107_001:0439b22": "重起云云。",
    "T52n2107_001:0439b23": "[0439b23] 又問。諸神自在威力殊大。至如蜀川三塔。咸",
    "T52n2107_001:0439b24": "名大石。人有掘者莫測其源至如秦川武功",
    "T52n2107_001:0439b25": "一塔。古者相傳。名曰育王。三十年中一度出",
    "T52n2107_001:0439b26": "現。貞觀已來兩度出現。光瑞殊壯。而舍利如",
    "T52n2107_001:0439b27": "指骨。在石臼中如何陜陋若此。答曰。諸鬼神",
    "T52n2107_001:0439b28": "中貧富不定。各是往業。如人不殊。天中亦爾。",
    "T52n2107_001:0439b29": "隨其所有。而用供養此塔云云。又問。幽冥所",
    "T52n2107_001:0439c01": "感。俗中常有。疑以神與形朽。而猶重來。如記",
    "T52n2107_001:0439c02": "傳中。或經七日百日至三年者。識來形起。如",
    "T52n2107_001:0439c03": "生不殊。如經中云。錄其精神在彼王所。五三",
    "T52n2107_001:0439c04": "七日何也。答曰。人稟七識。識各有神。心識為",
    "T52n2107_001:0439c05": "主。主雖前往。而餘神守護。不足怪也。敢問余",
    "T52n2107_001:0439c06": "云。師言受戒。一戒幾神。余答云。見五戒中。",
    "T52n2107_001:0439c07": "一戒五神。未知大戒如何。答僧之受戒。有二",
    "T52n2107_001:0439c08": "百五十神。若毀一重戒。唯一神去。則二百五",
    "T52n2107_001:0439c09": "十神恒隨戒者。",
    "T52n2107_001:0439c10": "[0439c10] 苟[卄/積]。綿州巴西縣人。得第二果。客遊新繁村",
    "T52n2107_001:0439c11": "中教學。其人不貪酒肉。村人多信外道與食。",
    "T52n2107_001:0439c12": "其人不食。村人遂打。其人能書。村人從乞。不",
    "T52n2107_001:0439c13": "相禮遇。遂即懊惱。因發誓願。於村北草中仰",
    "T52n2107_001:0439c14": "臥。以筆向空書之。村人怪問。答云。我書經",
    "T52n2107_001:0439c15": "本。遣天看讀。不許人見。上界諸天將中天紙",
    "T52n2107_001:0439c16": "向下承筆。遂寫得金剛般若經一卷。經于七",
    "T52n2107_001:0439c17": "日方始得了。諸天於上造作寶蓋覆之。地遂",
    "T52n2107_001:0439c18": "無草。放牛小兒避雨多於其下。村中怪其衣",
    "T52n2107_001:0439c19": "燥。答云。我於苟先生寫經處避雨。村人因此",
    "T52n2107_001:0439c20": "遂即信敬。今於其處以木為欄不許侵行。每",
    "T52n2107_001:0439c21": "至齋日村人於中法會云云。鼓山竹林寺。名",
    "T52n2107_001:0439c22": "迦葉佛時造。周穆王於中更重造寺。穆王佛",
    "T52n2107_001:0439c23": "殿并及&#x5850;像。至今現存。山神從佛請五百羅",
    "T52n2107_001:0439c24": "漢住此寺。即今見有二千聖僧。遶寺左側。見",
    "T52n2107_001:0439c25": "有五萬五通神仙。供養此寺餘云云。已後論",
    "T52n2107_001:0439c26": "諸律相。問余云。師本在梁朝。已為稱首。大有",
    "T52n2107_001:0439c27": "著述論名。人皆聞之。建初定林咸其所住。及",
    "T52n2107_001:0439c28": "生見慈尊少有慢情。亦大有決律相。故今生",
    "T52n2107_001:0439c29": "人間。今之所解百不存一。然有所注記抄儀。",
    "T52n2107_001:0440a01": "並是曾聞餘習。計師報命。已終過一年矣。今",
    "T52n2107_001:0440a02": "則以傳錄業餘慈力所熏。天人扶助。故日復",
    "T52n2107_001:0440a03": "一日。師豈不知。去年已來無降損日。但枯喪",
    "T52n2107_001:0440a04": "耳。如枯樹朽車。無由更壯。余問。若爾意欲更",
    "T52n2107_001:0440a05": "讀藏經抄錄要行。見事可得遂不。答云。師",
    "T52n2107_001:0440a06": "前讀經大&#x9E81;。但究與律相符者。至於優柔文",
    "T52n2107_001:0440a07": "義。過非深細。必欲重讀。隨分亦應得耳。無奈",
    "T52n2107_001:0440a08": "報命。久終生處。復欲師到常勸不願早生在",
    "T52n2107_001:0440a09": "人。有弘律教。幸願悉之。又曰。所製章服儀。",
    "T52n2107_001:0440a10": "靈神咸喜。自法東傳六七百年。南北律師情",
    "T52n2107_001:0440a11": "無此意。安用殺生之財。而為慈悲之服。全不",
    "T52n2107_001:0440a12": "然故也。師獨拔此意。答曰。余讀智度論。見佛",
    "T52n2107_001:0440a13": "著&#x9E81;布僧伽梨。因懷在心。何得乖此。及聽律",
    "T52n2107_001:0440a14": "後。見蠶衣。由此興念。著新章服儀。通瞻古",
    "T52n2107_001:0440a15": "今。成教融會。臥具三衣且凡情瑣細因尤",
    "T52n2107_001:0440a16": "重。身服所接莫匪損生。焉肯捐捨著於法服。",
    "T52n2107_001:0440a17": "又法服所擬。本顯慈仁之心。非仁無以拔濟。",
    "T52n2107_001:0440a18": "濟必由慈而獲。故佛心者大慈也。殺生而行",
    "T52n2107_001:0440a19": "慈。未見其可。故沈隱侯之著論也。五畝之宅",
    "T52n2107_001:0440a20": "樹之以桑。則年六十者。容氣已衰。內假縑纊。",
    "T52n2107_001:0440a21": "外存大布。所以大布之服。通於富貴貧賤也。",
    "T52n2107_001:0440a22": "今猶通行於王臣。古法不改。俗有老少之殊。",
    "T52n2107_001:0440a23": "故致降殺之異。道無損害之理。少長咸一法",
    "T52n2107_001:0440a24": "衣。是慈化焉。通損害也云云。",
    "T52n2107_001:0440a25": "[0440a25] 又曰。三衣破緣而縫。江表咸然。此何不爾。余",
    "T52n2107_001:0440a26": "曰。四分無文。故絕三縫。答十誦有文。何得不",
    "T52n2107_001:0440a27": "用此制。有以不可不行云云。",
    "T52n2107_001:0440a28": "[0440a28] 又大衣重作。師比行之。然於上葉之。下乃三",
    "T52n2107_001:0440a29": "重也。豈得然耶。即問其所作。便執衣以示之。",
    "T52n2107_001:0440b01": "此葉之下乃三重也。此葉相者。表於稻田之",
    "T52n2107_001:0440b02": "[月*莖][土*量]也。以割裁衣段。就裏刺之。去葉橫表",
    "T52n2107_001:0440b03": "已後此則條內表田&#x7546;葉。上表渠相。豈不然",
    "T52n2107_001:0440b04": "也。今則通以布縵。一非割截。二又多重。既非",
    "T52n2107_001:0440b05": "本制。非無著著之失。然猶令革之者。止從得",
    "T52n2107_001:0440b06": "失為論。",
    "T52n2107_001:0440b07": "[0440b07] 又問余云。坐具兩重。斯成本制。截後更接。但",
    "T52n2107_001:0440b08": "是一邊一頭意者。接在四面。通皆周緣如何。",
    "T52n2107_001:0440b09": "余云。今信成教。不徒設也。律云。於本制外。",
    "T52n2107_001:0440b10": "廣長更增半磔手。據文止是一廣一長。不云",
    "T52n2107_001:0440b11": "四周之廣長也。在事非無不便。猶勝跋闍之",
    "T52n2107_001:0440b12": "蹤。便默然。又問余云。今見比丘行者。以坐具",
    "T52n2107_001:0440b13": "置左肩上。情不忍可。何者資下之物。如何在",
    "T52n2107_001:0440b14": "左肩上。弟子俗人未廣知律。師可說之。樂聞",
    "T52n2107_001:0440b15": "斯要。余云。坐具在肩。斯成教也。舍利弗初起",
    "T52n2107_001:0440b16": "祇桓。外道雲踊。須達往命舍利弗。乃具修威",
    "T52n2107_001:0440b17": "儀。以尼師檀置左肩上。庠序入大眾中。至高",
    "T52n2107_001:0440b18": "座取而敷之。又諸律論。多處有文。比丘食已",
    "T52n2107_001:0440b19": "出定已。尼師檀在左肩上。又入林坐禪。具三",
    "T52n2107_001:0440b20": "衣右角在左肩。坐具安上。又加&#x76CB;袋於上。故",
    "T52n2107_001:0440b21": "善見云。&#x76CB;袋貫左肩。青色分明。豈古人之行",
    "T52n2107_001:0440b22": "也。今則三衣下置左肘。坐具藏于內臂。乃論",
    "T52n2107_001:0440b23": "方坐。若語並在左體&#x76CB;袋絡左膊下垂左膝。",
    "T52n2107_001:0440b24": "時代訛變。遂失本原。余見古之瑞像。今此",
    "T52n2107_001:0440b25": "方見制者。莫不衣搭於左肩。然後取衣角。共",
    "T52n2107_001:0440b26": "左臂內衣角屈而捉之。恐出二角。如羊耳之",
    "T52n2107_001:0440b27": "相。則俯同此律。亦是聖人揩摸焉。有行則收",
    "T52n2107_001:0440b28": "束左臂。坐則放縱左髀。未見正文所許。終是",
    "T52n2107_001:0440b29": "放逸威儀。",
    "T52n2107_001:0440c01": "[0440c01] 又坐具之制。本為護於身衣及僧臥具也。其",
    "T52n2107_001:0440c02": "中表裏俱淨。不同此土之僧。故經中乞食已",
    "T52n2107_001:0440c03": "還本處收衣&#x9262;。方始洗足而坐。至於革屣拭",
    "T52n2107_001:0440c04": "刮綱系如面手焉。故身衣俱淨。無有不淨之",
    "T52n2107_001:0440c05": "者。此土眾僧。身之臭穢。焉可以言。左右便利",
    "T52n2107_001:0440c06": "曾不澡除。內外衣裳曾何澣濯。三衣少備&#x88E9;",
    "T52n2107_001:0440c07": "&#x88B4;尤多。人見尚有厭之。其腥臊而聞義。當悲",
    "T52n2107_001:0440c08": "其忍辱。據此成文。今在肩上觀事止可藏於",
    "T52n2107_001:0440c09": "臂中。如有依法沙門不行惡習。內外俱淨。形",
    "T52n2107_001:0440c10": "服可觀。豈得背佛誠言不順左肩之法。故十",
    "T52n2107_001:0440c11": "誦鼻奈耶等。三衣之鉤紐也。前去緣四指施",
    "T52n2107_001:0440c12": "鉤。後八指施紐。以右角挑左肩上紐綴於前",
    "T52n2107_001:0440c13": "鉤。今則一倍反之。豈是教文所許。但以凡僧",
    "T52n2107_001:0440c14": "識想憑准正教。及以見緣如前差違。賜垂箴",
    "T52n2107_001:0440c15": "誨。諸非人等。咸皆默然。",
    "T52n2107_001:0440c16": "[0440c16] 次後復有一天人來云。弟子黃瓊。致敬已云。",
    "T52n2107_001:0440c17": "向述坐具。殊有可觀。憑准經論。無差違者。然",
    "T52n2107_001:0440c18": "終始不備。故重&#x5374;論。元佛初度五人。爰及迦",
    "T52n2107_001:0440c19": "葉兄弟。並製袈裟左臂。坐具在袈裟下。西方",
    "T52n2107_001:0440c20": "王臣披白[疊*毛]搭左肩上。故佛制衣左臂異俗。",
    "T52n2107_001:0440c21": "頞鞞比丘威儀度物。爾時法服猶未搭肩。後",
    "T52n2107_001:0440c22": "度諸眾。徒侶漸多。年少比丘儀容端美。入城",
    "T52n2107_001:0440c23": "乞食多為人愛。由是佛制衣角左肩。後為風",
    "T52n2107_001:0440c24": "飄。聽以重物鎮上。比丘不達佛意。自造鎮衣",
    "T52n2107_001:0440c25": "之物。種種莊嚴。諸俗譏論。比丘以事白佛。佛",
    "T52n2107_001:0440c26": "言。我前聽安重物。即是尼師檀。餘者不合。後",
    "T52n2107_001:0440c27": "王舍城外道名達摩多。稱一切智。所著衣服",
    "T52n2107_001:0440c28": "並皆鮮白。日易一衣。日三十浴。所食皆以香",
    "T52n2107_001:0440c29": "薪香炭作之。所住皆以香材。塗泥皆以香汁。",
    "T52n2107_001:0441a01": "園林皆植香樹。所種花藥皆是香者。流泉池",
    "T52n2107_001:0441a02": "水皆聚牛頭香。內中水為香潔。雖帝釋歡喜",
    "T52n2107_001:0441a03": "之園。未能加也。世尊爾時將諸比丘入城乞",
    "T52n2107_001:0441a04": "食。執持衣&#x9262;。坐具在肩。有諸外道語達多言。",
    "T52n2107_001:0441a05": "今瞿曇沙門入城乞食。可往言論降從大師。",
    "T52n2107_001:0441a06": "時達摩多領徒眾。披一領[疊*毛]價直千兩紫磨",
    "T52n2107_001:0441a07": "黃金。將至佛所。時大梵王請佛上天。外道來",
    "T52n2107_001:0441a08": "唯見比丘。便問比丘。肩上片布持作何用。答",
    "T52n2107_001:0441a09": "曰。擬將坐之。又問。汝所被衣名何等耶。答",
    "T52n2107_001:0441a10": "云。忍辱鎧也。",
    "T52n2107_001:0441a11": "[0441a11] 又問。何名忍辱鎧。答曰。即此為三寶之相。上",
    "T52n2107_001:0441a12": "制天魔下降外道。達摩云。此衣既為可貴。有",
    "T52n2107_001:0441a13": "大威靈。豈得以所坐之布而居其上。為瞿曇",
    "T52n2107_001:0441a14": "教汝。為是汝自為之。時比丘咸皆默然。外道",
    "T52n2107_001:0441a15": "云。瞿曇教汝。此法不足可尊。云何自稱一切",
    "T52n2107_001:0441a16": "智人。若汝自為之。師何不復教汝耶。比丘食",
    "T52n2107_001:0441a17": "訖還僧坊中。以事白佛。由此佛制。還以衣角",
    "T52n2107_001:0441a18": "居于左臂。坐具還在衣下。於後比丘披著袈",
    "T52n2107_001:0441a19": "裟。多不齊整。諸離車子譏言。無有威儀。所披",
    "T52n2107_001:0441a20": "衣服狀如婬女。猶如象鼻。因此始制上安鉤",
    "T52n2107_001:0441a21": "紐。今以衣角達于左臂。置於左腋下。不得令",
    "T52n2107_001:0441a22": "垂。如上過也。前引舍利弗事。此方前開不見",
    "T52n2107_001:0441a23": "後制。義須綸綜。往者雞鳴之詩。挈壺掌漏刻",
    "T52n2107_001:0441a24": "之官齊無道官失其守。諸侯朝顛倒衣裳。詩",
    "T52n2107_001:0441a25": "人刺之。可不鏡哉。書云。冠雖賤不可以居下。",
    "T52n2107_001:0441a26": "屢雖貴不可以居上。此言雖貴不可以上。此",
    "T52n2107_001:0441a27": "言雖小可以況大。古人或詢諸芻蕘。伏願仁",
    "T52n2107_001:0441a28": "慈。不以人微廢教也。余備聞雅論。前後憲章。",
    "T52n2107_001:0441a29": "斯則一化之所宗。承三藏之弘徹也。如或鏗",
    "T52n2107_001:0441b01": "執頓拒。未聞何殊。結集&#x6C37;開八事之緣。不遵",
    "T52n2107_001:0441b02": "上座重結之相也。縱無此示情。或廣之五分",
    "T52n2107_001:0441b03": "律中。餘方不為清淨者。雖制不行。據此可依",
    "T52n2107_001:0441b04": "准的。況復天人賜降。周統制開。恨知之晚也。",
    "T52n2107_001:0441b05": "然於現教事等云篇仰以信之。亦同飲光之",
    "T52n2107_001:0441b06": "罰懽喜也。如是云云。",
    "T52n2107_001:0441b07": "[0441b07] 又云。元制坐具之意。用表塔基之相。僧服袈",
    "T52n2107_001:0441b08": "裟在上。以喻法身之塔。塔基既無偏邪。坐具",
    "T52n2107_001:0441b09": "寧容縱廣。使四周具帖。不違磔手之文。但以",
    "T52n2107_001:0441b10": "翻譯語略。但云。各增半磔。十宗而論。即是四",
    "T52n2107_001:0441b11": "周之義。又問。比見西域僧來。多縫衣葉者。答",
    "T52n2107_001:0441b12": "曰。此佛滅後將二百年。北天竺僧與外道同",
    "T52n2107_001:0441b13": "住。外道嫉之密以利刃內衣葉中。同往王所。",
    "T52n2107_001:0441b14": "外道告王。沙門釋子內藏刀刃。將欲害王。因",
    "T52n2107_001:0441b15": "即撿獲。由是普誅一國比丘。時有耶舍羅漢。",
    "T52n2107_001:0441b16": "令諸比丘權且縫合。為絕命難。此乃北方因",
    "T52n2107_001:0441b17": "事。權且立制。非佛所開。今有南方比丘。皆亦",
    "T52n2107_001:0441b18": "縫合。有無識者。亦學縫之。",
    "T52n2107_001:0441b19": "[0441b19] 又今日戒壇之興。佛所重也。祇桓一寺。頓結",
    "T52n2107_001:0441b20": "三壇。兩居佛院。惟佛所登為集諸佛登壇。而",
    "T52n2107_001:0441b21": "論僧尼結戒也。僧院一壇為受具者。莊嚴別",
    "T52n2107_001:0441b22": "窟如須彌座。神景石柱守護不虧。下至水際",
    "T52n2107_001:0441b23": "經劫無沒。北天竺東。見有石壇相狀。弘律師",
    "T52n2107_001:0441b24": "今何緣特立壇相。天人幽顯莫不贊悅。余答",
    "T52n2107_001:0441b25": "云。曾見僧傳南林戒壇。意便重之。故仰則也。",
    "T52n2107_001:0441b26": "彼云。豈惟一所。今重幽求。南方大有。初昔宋",
    "T52n2107_001:0441b27": "求那跋摩。於蔡州立壇。晉竺法護於瓦官寺",
    "T52n2107_001:0441b28": "立壇。晉支道林於石城汾各立一壇。晉支法",
    "T52n2107_001:0441b29": "存於若耶溪謝敷隱處立壇。竺道一於洞庭",
    "T52n2107_001:0441c01": "山立壇。竺道生於吳中虎丘山立壇。宋智嚴",
    "T52n2107_001:0441c02": "於上定林立壇。宋慧觀於石梁寺立壇。齊僧",
    "T52n2107_001:0441c03": "敷於無湖立壇。梁法超於南澗立壇。梁僧祐",
    "T52n2107_001:0441c04": "於上雲居&#x62EA;霞歸善愛敬四處立壇。今荊州",
    "T52n2107_001:0441c05": "四層剎基。長沙剎基。大明寺前湖中並是戒",
    "T52n2107_001:0441c06": "壇。今以事斷。江右渝州已下。迄于江淮之南。",
    "T52n2107_001:0441c07": "通計戒壇。總有三百餘所。山東河北關內劍",
    "T52n2107_001:0441c08": "南。戒壇事不絕。使江表佛法今四五百年曾",
    "T52n2107_001:0441c09": "不廢退。由戒壇也。戒為法之初。元本立而不",
    "T52n2107_001:0441c10": "可傾也。自北河之左右。曾不聞名。由此佛法",
    "T52n2107_001:0441c11": "三被誅殄。又江漢之南。山川秀麗綺錯。見便",
    "T52n2107_001:0441c12": "忘返者。土地之然也。人依外根。故使情智",
    "T52n2107_001:0441c13": "聰敏形心勇銳也。遂能詳度佛教。深有可依。",
    "T52n2107_001:0441c14": "無所疑慮。不可忘廢也。中原兩河。晉氏南渡",
    "T52n2107_001:0441c15": "之後。分為一十六國。以武猛相陵。佛法三除。",
    "T52n2107_001:0441c16": "並是北狄之亂也。本非文地。隨心即斷。曾未",
    "T52n2107_001:0441c17": "大觀。豈不然乎。故戒壇之舉。住持之式相也。",
    "T52n2107_001:0441c18": "眾僧說戒受戒。咸往登之事訖。東迴左轉南",
    "T52n2107_001:0441c19": "出而返也。余曰。經中咸言。右旋右繞右&#x8107;等",
    "T52n2107_001:0441c20": "相。今云。左遶如何。答云。天常法爾人乃右",
    "T52n2107_001:0441c21": "也。故日月星辰皆左行也。天氣風轉遂從西",
    "T52n2107_001:0441c22": "沒。不見月之始生也。初在西方漸漸而東。亦",
    "T52n2107_001:0441c23": "從西沒漸上東迴也。西沒風轉也。地上蔓",
    "T52n2107_001:0441c24": "草生必左旋。此天常也。今有西從日月之轉",
    "T52n2107_001:0441c25": "人謀也。佛亦從之左轉者。此方不為清淨也。",
    "T52n2107_001:0441c26": "故如來右&#x8107;而臥。首北面西。觀本生地佛法",
    "T52n2107_001:0441c27": "久流之方也。制諸比丘悉右&#x8107;臥。因從請出",
    "T52n2107_001:0441c28": "祇桓圖相。遂取紙畫分齊一一諸院。述其源",
    "T52n2107_001:0441c29": "流如別。可有數紙。不久復有天來云。姓姚",
    "T52n2107_001:0442a01": "氏云云。",
    "T52n2107_001:0442a02": "[0442a02] 弟子天人。自有姓字。語同天竺。師既不詢。還",
    "T52n2107_001:0442a03": "述本音。不久復有天來云。姓苟氏。云弟子本",
    "T52n2107_001:0442a04": "相人也。往以夏殷多難。將居家入白鹿山。山",
    "T52n2107_001:0442a05": "素有辟支佛住云云。",
    "T52n2107_001:0442a06": "[0442a06] 最後一朝韋將軍至。致敬相聞。不殊恒禮。云",
    "T52n2107_001:0442a07": "弟子常見師。師在安豐坊。初述廣弘明集。剖",
    "T52n2107_001:0442a08": "斷邪正。開段明顯。於前者甚適幽旨。常欲相",
    "T52n2107_001:0442a09": "尋。但為三天下中佛僧事大。&#x9B2A;訟興兵攻伐",
    "T52n2107_001:0442a10": "不已。弟子職當守護。勸喻和詞無暫時停。所",
    "T52n2107_001:0442a11": "以令前諸使者共師言議。今暫得來不得久",
    "T52n2107_001:0442a12": "住。師今須解佛法衰昧。天竺諸國不及此方。",
    "T52n2107_001:0442a13": "此雖犯戒。大途慚愧。內雖陵犯外猶慎護。故",
    "T52n2107_001:0442a14": "使諸天見其一善忘其百非。若見造過。咸皆",
    "T52n2107_001:0442a15": "流涕悉加守護。不令魔子所見侵惱云云。余",
    "T52n2107_001:0442a16": "問。欲界主者豈非魔耶。以下諸天皆非屬耶。",
    "T52n2107_001:0442a17": "[0442a17] 答云。魔若行惡。四天帝釋皆所不從。若下二",
    "T52n2107_001:0442a18": "天行諸善法。魔及魔女無如之何。此方僧勝。",
    "T52n2107_001:0442a19": "於大小乘曾無二見。悉皆奉之。西土不爾。諸",
    "T52n2107_001:0442a20": "小乘人獲大乘經則投火中。小僧賣於北狄。",
    "T52n2107_001:0442a21": "老者奪其命根。不可言述。今菩提大寺。寺主",
    "T52n2107_001:0442a22": "威猛。象有八萬。僧戶數千萬。王征不得。遶塔",
    "T52n2107_001:0442a23": "之下日有金帛。收已自納。&#x53A8;內生魚頭積成",
    "T52n2107_001:0442a24": "大聚。羊腔懸之劇於屠肆。然亦守護。不令惡",
    "T52n2107_001:0442a25": "鬼害之。",
    "T52n2107_001:0442a26": "[0442a26] 問曰。可無善神龍王。何因縱其造罪。答曰。血",
    "T52n2107_001:0442a27": "食之神咸來嚮衛。諸受佛語者。守護太乘寺",
    "T52n2107_001:0442a28": "僧。余曰。常見此國。以殺戮為功。每願若死生",
    "T52n2107_001:0442a29": "龍鬼中。有大勢力令其不殺。如何此神還復",
    "T52n2107_001:0442b01": "縱殺者。答曰。並是眾生惡業所致。魚羊還債。",
    "T52n2107_001:0442b02": "此是常理。余曰。還債之業。誠是可嘉。然彼殺",
    "T52n2107_001:0442b03": "噉無不由惑。惑是貪癡。貪癡之惑。結在惡道。",
    "T52n2107_001:0442b04": "如何諸神故縱造也。答曰。亦是業定。諸佛尚",
    "T52n2107_001:0442b05": "不能除。況諸神者。生此國中。正念既失。便縱",
    "T52n2107_001:0442b06": "其殺。余曰。先有此願。脫生失念。隨彼如何。",
    "T52n2107_001:0442b07": "自非觀行明白。在泥不淄。方可行此。如何如",
    "T52n2107_001:0442b08": "何。又問。彌天釋道安。宇內式瞻。云乘赤驢。",
    "T52n2107_001:0442b09": "荊襄朝夕而見。未審如何。答曰虛也。",
    "T52n2107_001:0442b10": "[0442b10] 又曰。若爾傳虛。何為河東寺上有驢。峴山南",
    "T52n2107_001:0442b11": "有中驢村。據此行由。則乘驢之有地也。答曰",
    "T52n2107_001:0442b12": "非也。後人築臺於上植樹供養。焉有佛殿之",
    "T52n2107_001:0442b13": "側頓置驢耶。又中驢之名本是閭國郡國之",
    "T52n2107_001:0442b14": "故地也。後人不練。遂妄擬之云云。",
    "T52n2107_001:0442b15": "道宣律師感通錄",
    "T52n2107_001:0442b16": "[0442b16] 此一卷書。藏所無。然而可洪音疏云。出貞",
    "T52n2107_001:0442b17": "元目錄勘經。惠澄上座傳來寄帙。故在此"
}