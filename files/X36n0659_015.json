{
    "X36n0659_015:0556b01": "南本大般涅槃經會疏卷第十五",
    "X36n0659_015:0556b03": "大般涅槃經梵行品之二(卷第十五)",
    "X36n0659_015:0556b04": "北凉　天竺三藏　曇無讖　譯",
    "X36n0659_015:0556b05": "晉　沙門　慧嚴　慧觀",
    "X36n0659_015:0556b06": "　謝靈運　重治",
    "X36n0659_015:0556b07": "梵行品之二",
    "X36n0659_015:0556b08": "起卷是第二明四心果又為二初明三心極愛地",
    "X36n0659_015:0556b09": "果次明捨心空平等地果舊二解一云三心未成",
    "X36n0659_015:0556b10": "但共一果一心已成獨得一果二云三心同是有",
    "X36n0659_015:0556b11": "行故共一果一心空行獨得一果義皆不然三心",
    "X36n0659_015:0556b12": "未成何以得果又四心同緣眾生同緣於法同是",
    "X36n0659_015:0556b13": "有行同緣無緣同是無行有無既同三一應等今",
    "X36n0659_015:0556b14": "亦一往別圓兩判別者即理而事慈悲喜三與愛",
    "X36n0659_015:0556b15": "相扶故制一果捨心扶空故獨一果若圓判者上",
    "X36n0659_015:0556b16": "明一慈即悲喜捨圓慈即徧一切諸法無法不收",
    "X36n0659_015:0556b17": "果豈隔別特是文略亦是互現(云云)一子地文為",
    "X36n0659_015:0556b18": "二初明地果後論義初先唱章門次解釋。",
    "X36n0659_015:0556b19": "復次善男子菩薩摩訶薩修慈悲喜已得住極愛一",
    "X36n0659_015:0556b20": "子之地。",
    "X36n0659_015:0556b21": "初文舊云是性地二云八地已上三云是初地今",
    "X36n0659_015:0556b22": "明不然先明聖行即是自行已云初地此明梵行",
    "X36n0659_015:0556b23": "即是化他先之自行已入初地化他何容但是性",
    "X36n0659_015:0556b24": "地何容超至八地已上斯皆若過若不及正是初",
    "X36n0659_015:0556c01": "地證化他果。",
    "X36n0659_015:0556c02": "云何此地去是解釋先標兩章。",
    "X36n0659_015:0556c03": "善男子云何此地名曰極愛復名一子。",
    "X36n0659_015:0556c04": "謂極愛一子然極愛故一子一子故極愛不應有",
    "X36n0659_015:0556c05": "異而今分別極愛就心一子就境子非我內故言",
    "X36n0659_015:0556c06": "外境。",
    "X36n0659_015:0556c07": "次釋中凡舉五譬初譬釋極愛四譬釋一子結判",
    "X36n0659_015:0556c08": "分明初如文。",
    "X36n0659_015:0556c09": "善男子譬如父母見子安隱心大歡喜菩薩摩訶薩",
    "X36n0659_015:0556c10": "住是地中亦復如是視諸眾生同於一子見修善者",
    "X36n0659_015:0556c11": "生大歡喜是故此地名曰極愛。",
    "X36n0659_015:0556c12": "譬如父母下第二譬菩薩見諸凡夫起惡因是生",
    "X36n0659_015:0556c13": "悲。",
    "X36n0659_015:0556c14": "善男子譬如父母見子遇患心生苦惱憫之愁毒初",
    "X36n0659_015:0556c15": "無捨離菩薩摩訶薩住是地中亦復如是見諸眾生",
    "X36n0659_015:0556c16": "為煩惱病之所纏切心生愁惱憂念如子身諸毛孔",
    "X36n0659_015:0556c17": "血皆流出是故此地名為一子。",
    "X36n0659_015:0556c18": "如人小時下第三別譬發心學人起於取著。",
    "X36n0659_015:0556c19": "善男子如人小時拾取土塊穢物瓦石枯骨木枝置",
    "X36n0659_015:0556c20": "於口中父母見已恐為其患左手捉頭右手挑出菩",
    "X36n0659_015:0556c21": "薩摩訶薩住是地中亦復如是見諸眾生法身未增",
    "X36n0659_015:0556c22": "或行身口意業不善菩薩見已則以智手拔之令出",
    "X36n0659_015:0556c23": "不欲令彼流轉生死受諸苦惱是故此地復名一子。",
    "X36n0659_015:0556c24": "土塊等譬五陰下文合云身口意業左譬實智右",
    "X36n0659_015:0557a01": "譬權智又左譬定觀右譬智拔捉頭救其身非挑",
    "X36n0659_015:0557a02": "出救其口過。",
    "X36n0659_015:0557a03": "譬如父母下第四別譬眾生感於苦果故言同生",
    "X36n0659_015:0557a04": "地獄。",
    "X36n0659_015:0557a05": "善男子譬如父母所愛之子捨而終亡父母愁惱願",
    "X36n0659_015:0557a06": "與并命菩薩亦爾見一闡提墮於地獄亦願與俱生",
    "X36n0659_015:0557a07": "地獄中何以故是一闡提若受苦時或生一念改悔",
    "X36n0659_015:0557a08": "之心我即當為說種種法令彼得生一念善根是故",
    "X36n0659_015:0557a09": "此地復名一子。",
    "X36n0659_015:0557a10": "譬如父母下第五通譬救因果。",
    "X36n0659_015:0557a11": "善男子譬如父母唯有一子其子睡寤行住坐臥心",
    "X36n0659_015:0557a12": "常念之若有罪咎善言誘喻不加其惡菩薩摩訶薩",
    "X36n0659_015:0557a13": "亦復如是見諸眾生若墮地獄畜生餓鬼或人天中",
    "X36n0659_015:0557a14": "造作善惡心常念之初不放捨若行諸惡終不生瞋",
    "X36n0659_015:0557a15": "以惡加之是故此地復名一子。",
    "X36n0659_015:0557a16": "迦葉白佛去第二論義兩番問答初番論義次番",
    "X36n0659_015:0557a17": "領解初中先問次答初問為二一直申不解。",
    "X36n0659_015:0557a18": "迦葉菩薩白佛言世尊如佛所說其言秘密我今智",
    "X36n0659_015:0557a19": "淺云何能解。",
    "X36n0659_015:0557a20": "次若諸菩薩下正是論義或云五難或云三難一",
    "X36n0659_015:0557a21": "難殺婆羅門二難罵提婆達多三舉須菩提為況",
    "X36n0659_015:0557a22": "初殺婆羅門又三一何故殺二應護念三何不墮",
    "X36n0659_015:0557a23": "獄。",
    "X36n0659_015:0557a24": "若諸菩薩住一子地能如是者云何如來昔為國王",
    "X36n0659_015:0557b01": "行菩薩道時斷絕爾所婆羅門命。",
    "X36n0659_015:0557b02": "若得此地則應護念。",
    "X36n0659_015:0557b03": "若不得者復何因緣不墮地獄。",
    "X36n0659_015:0557b04": "若使等視者是第二罵調達。",
    "X36n0659_015:0557b05": "若使等視一切眾生同於子想如羅睺羅何故復向",
    "X36n0659_015:0557b06": "提婆達多說如是言癡人無差食人涕唾令彼聞已",
    "X36n0659_015:0557b07": "生於瞋恨起不善心出佛身血提婆達多造是惡已",
    "X36n0659_015:0557b08": "如來復記當墮地獄一劫受罪世尊如是之言云何",
    "X36n0659_015:0557b09": "於義不相違背。",
    "X36n0659_015:0557b10": "三舉須菩提小乘況大。",
    "X36n0659_015:0557b11": "世尊須菩提者住虗空地凡欲入城求乞飲食要先",
    "X36n0659_015:0557b12": "觀人若有於己生嫌嫉心則止不行乃至極饑猶不",
    "X36n0659_015:0557b13": "行乞何以故是須菩提常作是念我憶往昔於福田",
    "X36n0659_015:0557b14": "所生一惡念由是因緣墮大地獄受種種苦我今寧",
    "X36n0659_015:0557b15": "饑終日不食終不令彼於我起嫌墮於地獄受諸苦",
    "X36n0659_015:0557b16": "惱復作是念若有眾生嫌我立者我當終日端坐不",
    "X36n0659_015:0557b17": "起若有眾生嫌我坐者我當終日立不移處行臥亦",
    "X36n0659_015:0557b18": "爾是須菩提護眾生故尚起是心何況菩薩菩薩若",
    "X36n0659_015:0557b19": "得一子地者何緣如來出是麤言使諸眾生起重惡",
    "X36n0659_015:0557b20": "心。",
    "X36n0659_015:0557b21": "小乘尚乃護生若此況佛果滿猶有殺罵若慈何",
    "X36n0659_015:0557b22": "故令人增長煩惱。",
    "X36n0659_015:0557b23": "汝今不應下第二佛答答前三問但不次第初答",
    "X36n0659_015:0557b24": "況難次答殺難三答罵難問何故不次第只是逐",
    "X36n0659_015:0557c01": "近何必須次是例甚多然況難最劇何者說師無",
    "X36n0659_015:0557c02": "慈不及弟子是故前遣仍呵責之言其不應先總",
    "X36n0659_015:0557c03": "呵。",
    "X36n0659_015:0557c04": "佛告迦葉汝今不應作如是難言佛如來為諸眾生",
    "X36n0659_015:0557c05": "作煩惱因緣。",
    "X36n0659_015:0557c06": "次舉七事別別呵之。",
    "X36n0659_015:0557c07": "善男子假使蟁觜能盡海底如來終不為諸眾生作",
    "X36n0659_015:0557c08": "煩惱因緣。",
    "X36n0659_015:0557c09": "初言蟁[口*雋]者鳥口尖者曰[口*雋]蟁口似此以類名之。",
    "X36n0659_015:0557c10": "善男子假令大地悉為非色水為堅相火為冷相風",
    "X36n0659_015:0557c11": "為住相三寶佛性及以虗空作無常相如來終不為",
    "X36n0659_015:0557c12": "諸眾生作煩惱因緣。",
    "X36n0659_015:0557c13": "善男子假使毀犯四重禁罪及一闡提謗正法者現",
    "X36n0659_015:0557c14": "身得成十力無畏三十二相八十種好如來終不為",
    "X36n0659_015:0557c15": "諸眾生作煩惱因緣。",
    "X36n0659_015:0557c16": "善男子假使聲聞辟支佛等常住不變如來終不為",
    "X36n0659_015:0557c17": "諸眾生作煩惱因緣。",
    "X36n0659_015:0557c18": "善男子假使十住諸菩薩等犯四重禁作一闡提誹",
    "X36n0659_015:0558a01": "謗正法如來終不為諸眾生作煩惱因緣。",
    "X36n0659_015:0558a02": "善男子假使一切無量眾生斷滅佛性如來究竟入",
    "X36n0659_015:0558a03": "般涅槃如來終不為諸眾生作煩惱因緣。",
    "X36n0659_015:0558a04": "中五可見(云云)。",
    "X36n0659_015:0558a05": "善男子假令擲罥能繫縛風齒能破鐵爪壞須彌如",
    "X36n0659_015:0558a06": "來終不為諸眾生作煩惱因緣寧與毒蛇同共一處",
    "X36n0659_015:0558a07": "內其兩手餓師子口佉陀羅炭用洗浴身不應發言",
    "X36n0659_015:0558a08": "知來世尊為諸眾生作煩惱因緣善男子如來真實",
    "X36n0659_015:0558a09": "能為眾生斷除煩惱終不為作煩惱因緣。",
    "X36n0659_015:0558a10": "最後文中更有多事於中云寧與毒蛇等總寄迦",
    "X36n0659_015:0558a11": "葉誡制愚矇。",
    "X36n0659_015:0558a12": "善男子如汝所言下第二答殺難還酬三意今初",
    "X36n0659_015:0558a13": "答何故殺而實非殺廣舉六度文為三先牒問次",
    "X36n0659_015:0558a14": "正答三結實不殺。",
    "X36n0659_015:0558a15": "善男子如汝所言如來往昔殺婆羅門者。",
    "X36n0659_015:0558a16": "善男子菩薩摩訶薩乃至螘子尚不故殺況婆羅門",
    "X36n0659_015:0558a17": "菩薩常作種種方便慧施眾生無量壽命善男子夫",
    "X36n0659_015:0558a18": "施食者則為施命菩薩摩訶薩行檀波羅蜜時常施",
    "X36n0659_015:0558a19": "眾生無量壽命善男子修不殺戒得壽命長菩薩摩",
    "X36n0659_015:0558a20": "訶薩行尸波羅蜜時則為施與一切眾生無量壽命。",
    "X36n0659_015:0558a21": "善男子慎口無過得壽命長菩薩摩訶薩行羼提波",
    "X36n0659_015:0558a22": "羅蜜時常勸眾生莫生怨想推直於人引曲向己無",
    "X36n0659_015:0558a23": "所爭訟得壽命長是故菩薩行羼提波羅蜜時已施",
    "X36n0659_015:0558a24": "眾生無量壽命善男子精勤修善得壽命長菩薩摩",
    "X36n0659_015:0558b01": "訶薩行毗棃耶波羅蜜時常勸眾生勤修善法眾生",
    "X36n0659_015:0558b02": "行已得無量壽是故菩薩行毗棃耶波羅蜜時已施",
    "X36n0659_015:0558b03": "眾生無量壽命善男子修攝心者得壽命長菩薩摩",
    "X36n0659_015:0558b04": "訶薩行禪波羅蜜時勸諸眾生修平等心眾生行已",
    "X36n0659_015:0558b05": "得壽命長是故菩薩行禪波羅蜜時已施眾生無量",
    "X36n0659_015:0558b06": "壽命善男子於諸善法不放逸者得壽命長菩薩摩",
    "X36n0659_015:0558b07": "訶薩行般若波羅蜜時勸諸眾生於諸善法不生放",
    "X36n0659_015:0558b08": "逸眾生行已以是因緣得壽命長是故菩薩行般若",
    "X36n0659_015:0558b09": "波羅蜜時已施眾生無量壽命。",
    "X36n0659_015:0558b10": "善男子以是義故菩薩摩訶薩於諸眾生終無奪命。",
    "X36n0659_015:0558b11": "汝向所問下二酬其護念問亦三先牒問。",
    "X36n0659_015:0558b12": "善男子汝向所問殺婆羅門時得是地不。",
    "X36n0659_015:0558b13": "次我時已得下是正釋。",
    "X36n0659_015:0558b14": "善男子我時已得以愛念故斷其命根非惡心也善",
    "X36n0659_015:0558b15": "男子譬如父母唯有一子愛之甚重犯官憲制是時",
    "X36n0659_015:0558b16": "父母以怖畏故若擯若殺雖復擯殺無有惡心菩薩",
    "X36n0659_015:0558b17": "摩訶薩為護正法亦復如是若有眾生謗大乘者即",
    "X36n0659_015:0558b18": "以鞭撻苦加治之或奪其命欲令改往遵修善法菩",
    "X36n0659_015:0558b19": "薩意常作是思惟以何因緣能令眾生發起信心隨",
    "X36n0659_015:0558b20": "其方便要當為之諸婆羅門命終之後生阿鼻地獄",
    "X36n0659_015:0558b21": "即有三念一者自念我從何處而來生此即自知從",
    "X36n0659_015:0558b22": "人道中來二者自念我今所生為是何處即便自知",
    "X36n0659_015:0558b23": "是阿鼻獄三者自念乘何業緣而來生此即便自知",
    "X36n0659_015:0558b24": "乘謗方等大乘經典不信因緣為國主所殺而來生",
    "X36n0659_015:0558c01": "此念是事已即於大乘方等經典生信敬心尋時命",
    "X36n0659_015:0558c02": "終生甘露鼓如來世界於彼壽命具足十劫。",
    "X36n0659_015:0558c03": "上迦葉問未得不動地時得破戒不佛答言得此",
    "X36n0659_015:0558c04": "中答云殺時已得一子之地二文云何一解云上問",
    "X36n0659_015:0558c05": "家問未得地佛答云得地及破戒二解云上言未",
    "X36n0659_015:0558c06": "得未得於真此中言得即得於真舊解云是見機",
    "X36n0659_015:0558c07": "殺故云無罪河西云一大悲心恐其墮獄二為護",
    "X36n0659_015:0558c08": "法其既謗法是故殺之令免謗罪三為滅邪見四",
    "X36n0659_015:0558c09": "生其信心作此觀之亦似實殺興皇云是示現殺",
    "X36n0659_015:0558c10": "如前童子盜聽如後罵於調達今問若是化殺豈",
    "X36n0659_015:0558c11": "有地獄三念甘露十劫之事若皆是化如來所作",
    "X36n0659_015:0558c12": "為利益誰若俱非化童子死已後生何處故知二",
    "X36n0659_015:0558c13": "解不可偏用若得意者理在其間。",
    "X36n0659_015:0558c14": "三以是義下結。",
    "X36n0659_015:0558c15": "善男子以是義故我於往昔乃與是人十劫壽命云",
    "X36n0659_015:0558c16": "何名殺。",
    "X36n0659_015:0558c17": "善男子若人掘地下三酬其不墮問又三一更反",
    "X36n0659_015:0558c18": "問二迦葉答如文。",
    "X36n0659_015:0559a01": "善男子若人掘地刈草斫樹斬截死尸罵詈鞭撻以",
    "X36n0659_015:0559a02": "是業緣墮地獄不。",
    "X36n0659_015:0559a03": "迦葉菩薩白佛言世尊如我解佛所說義者應墮地",
    "X36n0659_015:0559a04": "獄何以故如佛昔為聲聞說法汝諸比丘於諸草木",
    "X36n0659_015:0559a05": "莫生惡心何以故一切眾生因惡心故墮於地獄。",
    "X36n0659_015:0559a06": "佛讚下第三正答又三一歎述二簡內外諸殺三",
    "X36n0659_015:0559a07": "會通所問此初歎述。",
    "X36n0659_015:0559a08": "爾時佛讚迦葉菩薩善哉善哉如汝所說應善受持。",
    "X36n0659_015:0559a09": "善男子若因惡心墮地獄者菩薩爾時實無惡心何",
    "X36n0659_015:0559a10": "以故菩薩摩訶薩於一切眾生乃至蟲螘悉生憐憫",
    "X36n0659_015:0559a11": "利益心故所以者何善知因緣諸方便故以方便力",
    "X36n0659_015:0559a12": "欲令眾生種諸善根善男子以是義故我於爾時以",
    "X36n0659_015:0559a13": "善方便雖奪其命而非惡心。",
    "X36n0659_015:0559a14": "明惡心殺草尚得罪者若無惡心殺人無罪。",
    "X36n0659_015:0559a15": "婆羅門法下次簡內外初簡外殺如文。",
    "X36n0659_015:0559a16": "善男子婆羅門法若殺螘子滿足十車無有罪報蟁",
    "X36n0659_015:0559a17": "蝱蚤蝨貓子師子虎狼熊羆諸惡蟲獸及餘能為眾",
    "X36n0659_015:0559a18": "生害者殺滿十車鬼神羅剎拘槃茶迦羅富單那顛",
    "X36n0659_015:0559a19": "狂乾枯諸鬼神等能為眾生作嬈害者斬奪其命悉",
    "X36n0659_015:0559a20": "無罪報若殺惡人則有罪報殺已不悔則墮餓鬼若",
    "X36n0659_015:0559a21": "能懺悔三日斷食其罪消滅無有遺餘若害和尚及",
    "X36n0659_015:0559a22": "其父母女人及牛無數千秊在地獄中。",
    "X36n0659_015:0559a23": "佛及菩薩下簡內。",
    "X36n0659_015:0559a24": "善男子佛及菩薩知殺有三謂下中上下者螘子乃",
    "X36n0659_015:0559b01": "至一切畜生唯除菩薩示現生者善男子菩薩摩訶",
    "X36n0659_015:0559b02": "薩以願因緣示受畜生是名下殺以下殺因緣墮於",
    "X36n0659_015:0559b03": "地獄畜生餓鬼具受下苦何以故是諸畜生有微善",
    "X36n0659_015:0559b04": "根是故殺者具受罪報是名下殺中殺者從凡夫人",
    "X36n0659_015:0559b05": "至阿那含是名為中以是業因墮於地獄畜生餓鬼",
    "X36n0659_015:0559b06": "具受中苦是名中殺上殺者父母乃至阿羅漢辟支",
    "X36n0659_015:0559b07": "佛畢定菩薩是名為上以是業因墮於阿鼻大地獄",
    "X36n0659_015:0559b08": "中具受上苦是名上殺。",
    "X36n0659_015:0559b09": "善男子若有能殺下第三會通。",
    "X36n0659_015:0559b10": "善男子若有能殺一闡提者則不墮此三種殺中善",
    "X36n0659_015:0559b11": "男子彼諸婆羅門等一切皆是一闡提也譬如掘地",
    "X36n0659_015:0559b12": "刈草斫樹斬截死尸罵詈鞭撻無有罪報殺一闡提",
    "X36n0659_015:0559b13": "亦復如是無有罪報何以故諸婆羅門乃至無有信",
    "X36n0659_015:0559b14": "等五法是故雖殺不墮地獄。",
    "X36n0659_015:0559b15": "言殺無罪者下文云施一闡提得千倍報施一餓",
    "X36n0659_015:0559b16": "狥得百倍報而此中云殺闡提言無罪者互明與",
    "X36n0659_015:0559b17": "奪若據闡提現在無善害之無罪過去五戒感報",
    "X36n0659_015:0559b18": "人身勝於畜生故報千倍。",
    "X36n0659_015:0559b19": "汝上所言下第三答其罵難亦為三牒問正釋結",
    "X36n0659_015:0559b20": "會初如文。",
    "X36n0659_015:0559b21": "善男子汝上所言如來何故罵提婆達多癡人食唾。",
    "X36n0659_015:0559b22": "次釋中引昔七事為證又為二初總略述意。",
    "X36n0659_015:0559b23": "汝亦不應作如是難何以故諸佛世尊凡所發言不",
    "X36n0659_015:0559b24": "可思議善男子或有實語為世所愛非時非法不為",
    "X36n0659_015:0559c01": "利益如是之言我終不說善男子或復有言麤獷虗",
    "X36n0659_015:0559c02": "妄非時非法聞者不愛不能利益我亦不說善男子",
    "X36n0659_015:0559c03": "若有語言雖復麤獷真實不虗是時是法能為一切",
    "X36n0659_015:0559c04": "眾生利益聞雖不悅我要說之何以故諸佛世尊應",
    "X36n0659_015:0559c05": "正徧知知方便故。",
    "X36n0659_015:0559c06": "次如我一時下別舉七事。",
    "X36n0659_015:0559c07": "善男子如我一時遊彼曠野聚落叢樹在其林下有",
    "X36n0659_015:0559c08": "一鬼神即名曠野純食肉血多殺眾生復於其聚日",
    "X36n0659_015:0559c09": "食一人善男子我於爾時為彼鬼神廣說法要然彼",
    "X36n0659_015:0559c10": "暴惡愚癡無智不受教法我即化身為大力鬼動其",
    "X36n0659_015:0559c11": "宮殿令不安所彼鬼于時將其眷屬出其宮殿欲來",
    "X36n0659_015:0559c12": "距逆鬼見我時即失心念惶怖躃地迷悶斷絕猶如",
    "X36n0659_015:0559c13": "死人我以慈憫手摩其身即還起坐作如是言快哉",
    "X36n0659_015:0559c14": "今日還得身命是大神王具大威德有慈憫心赦我",
    "X36n0659_015:0559c15": "愆咎即於我所生善信心我即還復如來之身復更",
    "X36n0659_015:0559c16": "為說種種要法令彼鬼神受不殺戒即於是日曠野",
    "X36n0659_015:0559c17": "村中有一長者次應當死村人已送付彼鬼神鬼神",
    "X36n0659_015:0559c18": "得已即以施我我既受已便為長者更立名字名手",
    "X36n0659_015:0560a01": "長者爾時彼鬼即白我言世尊我及眷屬唯仰血肉",
    "X36n0659_015:0560a02": "以自存活今已受戒當何資立我即答言從今當敕",
    "X36n0659_015:0560a03": "聲聞弟子隨有修行佛法之處悉當令其施汝飲食。",
    "X36n0659_015:0560a04": "善男子以是因緣為諸比丘制如是戒汝等從今常",
    "X36n0659_015:0560a05": "當施彼曠野鬼食若有住處不能施者當知是輩非",
    "X36n0659_015:0560a06": "我弟子即是天魔徒黨眷屬善男子如來為欲調伏",
    "X36n0659_015:0560a07": "眾生故示如是種種方便非故令彼生怖畏也善男",
    "X36n0659_015:0560a08": "子我亦以木打護法鬼又於一時在一山上推羊頭",
    "X36n0659_015:0560a09": "鬼今墮山下復於樹頭撲護獼猴鬼今護財象見五",
    "X36n0659_015:0560a10": "師子使金剛神怖薩遮尼犍亦以針刺箭毛鬼身雖",
    "X36n0659_015:0560a11": "作如是亦不令彼諸鬼神等有殘滅者直欲令彼安",
    "X36n0659_015:0560a12": "住正法故示如是種種方便。",
    "X36n0659_015:0560a13": "我於爾時下三結會所問。",
    "X36n0659_015:0560a14": "善男子我於爾時實不罵辱提婆達多提婆達多亦",
    "X36n0659_015:0560a15": "不愚癡食人涕唾亦復不生惡趣之中阿鼻地獄受",
    "X36n0659_015:0560a16": "罪一劫亦不壞僧出佛身血亦不違犯四重之罪誹",
    "X36n0659_015:0560a17": "謗正法大乘經典非一闡提亦非聲聞辟支佛也善",
    "X36n0659_015:0560a18": "男子提婆達者實非聲聞緣覺境界唯是諸佛之所",
    "X36n0659_015:0560a19": "知見善男子是故汝今不應難言如來何緣訶責罵",
    "X36n0659_015:0560a20": "辱提婆達也汝於諸佛所有境界不應如是生於疑",
    "X36n0659_015:0560a21": "網。",
    "X36n0659_015:0560a22": "迦葉白佛下第二領解又二先領次述成。",
    "X36n0659_015:0560a23": "迦葉菩薩白佛言世尊譬如甘蔗數數煎煑得種種",
    "X36n0659_015:0560a24": "味我亦如是從佛數聞多得法味所謂出家味離欲",
    "X36n0659_015:0560b01": "味寂滅味道味世尊譬如真金數數燒打融消鍊治",
    "X36n0659_015:0560b02": "轉更明淨調和柔耎光色微妙其價難量然後乃為",
    "X36n0659_015:0560b03": "人天寶重世尊如來亦爾鄭重咨問則得聞見甚深",
    "X36n0659_015:0560b04": "之義令深行者受持奉修無量眾生發阿耨多羅三",
    "X36n0659_015:0560b05": "藐三菩提心然後為諸人天所宗恭敬供養。",
    "X36n0659_015:0560b06": "四味者即四諦味出是出苦味離是離集味滅道",
    "X36n0659_015:0560b07": "如文。",
    "X36n0659_015:0560b08": "爾時佛讚迦葉菩薩善哉善哉菩薩摩訶薩為欲利",
    "X36n0659_015:0560b09": "益諸眾生故咨啟如來如是深義善男子以是義故",
    "X36n0659_015:0560b10": "我隨汝意說大乘方等甚深秘法所謂極愛如一子",
    "X36n0659_015:0560b11": "地。",
    "X36n0659_015:0560b12": "迦葉白佛下第二明捨心果文為二初明空平等",
    "X36n0659_015:0560b13": "二辨知見所以然者即寂而照即空而有即實而",
    "X36n0659_015:0560b14": "權上三心果即事而理而後結云諸佛境界即事",
    "X36n0659_015:0560b15": "而理與今互顯初又三一明平等果二辦空義三",
    "X36n0659_015:0560b16": "明利益初文先問後答。",
    "X36n0659_015:0560b17": "迦葉菩薩白佛言世尊若諸菩薩修慈悲喜得一子",
    "X36n0659_015:0560b18": "地者修捨心時復得何地。",
    "X36n0659_015:0560b19": "答中二初略明空門果後廣明空門果。",
    "X36n0659_015:0560b20": "佛言善哉善哉善男子汝善知時知我欲說汝則咨",
    "X36n0659_015:0560b21": "問菩薩摩訶薩修捨心時則得住於空平等地如須",
    "X36n0659_015:0560b22": "菩提。",
    "X36n0659_015:0560b23": "歎須菩提者於聲聞中解空第一舉小況大以明",
    "X36n0659_015:0560b24": "地體舊有二解一云七地引經云七地能入寂滅",
    "X36n0659_015:0560c01": "二云八地空有竝觀故是平等今云初地與一子",
    "X36n0659_015:0560c02": "地理同能異故立別名何得淺深例聖行中戒定",
    "X36n0659_015:0560c03": "之果同在初地。",
    "X36n0659_015:0560c04": "善男子下第二廣明空門果又三法譬合。",
    "X36n0659_015:0560c05": "善男子菩薩摩訶薩住空平等地則不見有父母兄",
    "X36n0659_015:0560c06": "弟姉妹兒息親族知識怨親中人乃至不見陰界諸",
    "X36n0659_015:0560c07": "入眾生壽命。",
    "X36n0659_015:0560c08": "初法說具明人法二空不見父母等即是生空不",
    "X36n0659_015:0560c09": "見陰界即是法空而復言眾生壽命者更牒前生",
    "X36n0659_015:0560c10": "空。",
    "X36n0659_015:0560c11": "次譬如虗空下舉事空為譬。",
    "X36n0659_015:0560c12": "善男子譬如虗空無有父母兄弟妻子乃至無有眾",
    "X36n0659_015:0560c13": "生壽命。",
    "X36n0659_015:0560c14": "一切諸法下合。",
    "X36n0659_015:0560c15": "一切諸法亦復如是無有父母乃至壽命菩薩摩訶",
    "X36n0659_015:0560c16": "薩見一切法亦復如是其心平等如彼虗空何以故",
    "X36n0659_015:0560c17": "善能修習諸空法故。",
    "X36n0659_015:0560c18": "迦葉白佛下第二廣辨空門義又二先問後答。",
    "X36n0659_015:0561a01": "迦葉菩薩白佛言世尊云何名空。",
    "X36n0659_015:0561a02": "答又三一列十一空章二一一解釋三結。",
    "X36n0659_015:0561a03": "善男子空者所謂內空外空內外空有為空無為空",
    "X36n0659_015:0561a04": "無始空性空無所有空第一義空空空大空。",
    "X36n0659_015:0561a05": "初文者若大品明十八空或論七空今處中說故",
    "X36n0659_015:0561a06": "但十一然大品廣空而略性此經廣性而略空總",
    "X36n0659_015:0561a07": "其二經互顯其美。",
    "X36n0659_015:0561a08": "菩薩云何下解釋十一空舊有二說冶城云前六",
    "X36n0659_015:0561a09": "空是互無空性空下五空是住理空住理是真諦",
    "X36n0659_015:0561a10": "空互無是世諦空莊嚴用之開善皆是理空而廣",
    "X36n0659_015:0561a11": "斥冶城仍分為四初六是假名空次二是實法空",
    "X36n0659_015:0561a12": "次一是平等空次二是佛果空以修行有漸故觀",
    "X36n0659_015:0561a13": "師云此十一空皆是破病引釋論云如藥有十一",
    "X36n0659_015:0561a14": "破十一病空十一有名十一空亦得皆明理亦得",
    "X36n0659_015:0561a15": "言前八是破病後三是顯真今明羅列十一界分",
    "X36n0659_015:0561a16": "不同即世界緣宜十一說之生善是為人治十一",
    "X36n0659_015:0561a17": "病是對治聞一一空即能見理是第一義通方融",
    "X36n0659_015:0561a18": "治豈應定執私謂經論不同不逾四悉該括漸頓",
    "X36n0659_015:0561a19": "融通顯密豈逾於斯此十一空即為十一段。",
    "X36n0659_015:0561a20": "菩薩摩訶薩云何觀於內空是菩薩摩詞薩觀內法",
    "X36n0659_015:0561a21": "空是內法空謂無父母怨親中人眾生壽命常樂我",
    "X36n0659_015:0561a22": "常如來法僧所有財物是內法中雖有佛性而是佛",
    "X36n0659_015:0561a23": "性非內非外所以者何佛性常住無變易故是名菩",
    "X36n0659_015:0561a24": "薩摩訶薩觀於內空。",
    "X36n0659_015:0561b01": "外空者亦復如是無有內法。",
    "X36n0659_015:0561b02": "初文明內空云無外法外空無內法冶城呼為互",
    "X36n0659_015:0561b03": "無空開善明外空時例解內法亦空內空時亦例",
    "X36n0659_015:0561b04": "解外法亦空知有為是空時例知無為亦空知無",
    "X36n0659_015:0561b05": "為時有為亦空有人評此二解謂冶城於文為得",
    "X36n0659_015:0561b06": "於理為失開善於理為得於文不便有師言待內",
    "X36n0659_015:0561b07": "明外既無內即無外此還扶開善解文解內空無",
    "X36n0659_015:0561b08": "有常樂三寶等後文又云如來法僧不在二空解",
    "X36n0659_015:0561b09": "言前云無者無理外橫計後言不無者即理內正",
    "X36n0659_015:0561b10": "法。",
    "X36n0659_015:0561b11": "內外空者亦復如是善男子唯有如來法僧佛性不",
    "X36n0659_015:0561b12": "在二空何以故如是四法常樂我淨是故四法不名",
    "X36n0659_015:0561b13": "為空是名內外俱空。",
    "X36n0659_015:0561b14": "若釋內外空作互無釋極不相應若作相待意則",
    "X36n0659_015:0561b15": "易見既待內外得離內外以為二空既無內外即",
    "X36n0659_015:0561b16": "無內外合為一空。",
    "X36n0659_015:0561b17": "善男子有為空者有為之法悉皆是空所謂內空外",
    "X36n0659_015:0561b18": "空內外空常樂我淨空眾生壽命如來法僧第一義",
    "X36n0659_015:0561b19": "空是中佛性非有為法是故佛性非有為法空是名",
    "X36n0659_015:0561b20": "有為空。",
    "X36n0659_015:0561b21": "有為空者如內外空。",
    "X36n0659_015:0561b22": "善男子云何菩薩摩訶薩觀無為空是無為法悉皆",
    "X36n0659_015:0561b23": "是空所謂無常苦不淨無我陰界入眾生壽命相有",
    "X36n0659_015:0561b24": "為有漏內法外法無為法中佛等四法非有為非無",
    "X36n0659_015:0561c01": "為性是善故非無為性常住故非有為是名菩薩觀",
    "X36n0659_015:0561c02": "無為空。",
    "X36n0659_015:0561c03": "無為空者而言佛等四法非有為非無為即中道",
    "X36n0659_015:0561c04": "正法。",
    "X36n0659_015:0561c05": "云何菩薩摩訶薩觀無始空是菩薩摩訶薩見生死",
    "X36n0659_015:0561c06": "無始皆悉空寂所謂空者常樂我淨皆悉空寂無有",
    "X36n0659_015:0561c07": "變易眾生壽命三寶佛性及無為法是名菩薩觀無",
    "X36n0659_015:0561c08": "始空。",
    "X36n0659_015:0561c09": "無始空者一云破外道冥初故言無始二云遠計",
    "X36n0659_015:0561c10": "其根無初來處非今始空始破無明明無有始。",
    "X36n0659_015:0561c11": "云何菩薩觀於性空是菩薩摩訶薩觀一切法本性",
    "X36n0659_015:0561c12": "皆空謂陰界入常無常苦樂淨不淨我無我觀如是",
    "X36n0659_015:0561c13": "等一切諸法不見本性是名菩薩摩訶薩觀於性空。",
    "X36n0659_015:0561c14": "性空一云破性說性空二云本性皆空如貧窮人",
    "X36n0659_015:0561c15": "一切皆空。",
    "X36n0659_015:0561c16": "云何菩薩摩訶薩觀無所有空如人無子言舍宅空",
    "X36n0659_015:0561c17": "畢竟觀空無有親愛愚癡之人言諸方安貧窮之人",
    "X36n0659_015:0561c18": "言一切空如是所計或空或非空菩薩觀時如貧窮",
    "X36n0659_015:0562a01": "人一切皆空是名菩薩摩訶薩觀無所有空。",
    "X36n0659_015:0562a02": "云何菩薩摩訶薩觀第一義空善男子菩薩摩訶薩",
    "X36n0659_015:0562a03": "觀第一義時是眼生時無所從來及其滅時去無所",
    "X36n0659_015:0562a04": "至本無今有已有還無推其實性無眼無主如眼一",
    "X36n0659_015:0562a05": "切諸法亦復如是何等名為第一義空有業有報不",
    "X36n0659_015:0562a06": "見作者如是空法名第一義空是名菩薩摩訶薩觀",
    "X36n0659_015:0562a07": "第一義空。",
    "X36n0659_015:0562a08": "舊云從眼生滅去就法空明第一義從何等去就",
    "X36n0659_015:0562a09": "人空明第一義開善云何得用於淺近生法兩空",
    "X36n0659_015:0562a10": "釋大涅槃又諸經無不前明生空何故此中前明",
    "X36n0659_015:0562a11": "法空觀師云眼生時無所從來即不生義滅時無",
    "X36n0659_015:0562a12": "所去即不滅義還是中論兩不之義若眼是有不",
    "X36n0659_015:0562a13": "應本無今有已有還無推其實性無眼無主推一",
    "X36n0659_015:0562a14": "切法亦應如是問第一義空何得有業有報答此",
    "X36n0659_015:0562a15": "寄有以明無寄無以明有不有不無即第一義。",
    "X36n0659_015:0562a16": "空空者為三謂歎釋結歎者。",
    "X36n0659_015:0562a17": "云何菩薩摩訶薩觀於空空是空空中乃是聲聞辟",
    "X36n0659_015:0562a18": "支佛等所迷沒處。",
    "X36n0659_015:0562a19": "此是凡小所迷沒處。",
    "X36n0659_015:0562a20": "是有是無正釋也。",
    "X36n0659_015:0562a21": "善男子是有是無是名空空是是非是是名空空善",
    "X36n0659_015:0562a22": "男子十住菩薩尚於是中通達少分猶如微塵況復",
    "X36n0659_015:0562a23": "餘人。",
    "X36n0659_015:0562a24": "一云是有是無是二章門後言是是還牒上兩是",
    "X36n0659_015:0562b01": "又言非是者兩是皆空二云上明有無兩境皆空",
    "X36n0659_015:0562b02": "下明權實二智皆空是是即權智非是即實智今",
    "X36n0659_015:0562b03": "更作三句責為空境名空空為空來空智名空空",
    "X36n0659_015:0562b04": "為空來空能空之法名空空耶若直空境空智此猶",
    "X36n0659_015:0562b05": "是偏未得名圓若將空來空空乃是圓正中道之空",
    "X36n0659_015:0562b06": "大品云一切諸法悉皆是空是空亦空有兩師不",
    "X36n0659_015:0562b07": "同一云一切法空者空猶未妙今更將空來空此",
    "X36n0659_015:0562b08": "空二云不爾前一切法已是妙空今空亦空只能",
    "X36n0659_015:0562b09": "空之法亦空河西同後解故云或謂萬法雖空而",
    "X36n0659_015:0562b10": "智體不空遣破惑情故曰空空是有亦空是無亦",
    "X36n0659_015:0562b11": "空下句即云前計既空智不獨有真悟之心理無",
    "X36n0659_015:0562b12": "竝照雖無竝照遣義可知有漏空無漏空人多重",
    "X36n0659_015:0562b13": "無漏空將有漏空輕無漏空二空體一豈應輕重",
    "X36n0659_015:0562b14": "萬法既寂智體又空蓋謂妙空非二乘所及。",
    "X36n0659_015:0562b15": "善男子如是空空亦不同於聲聞所得空空三昧是",
    "X36n0659_015:0562b16": "名菩薩觀於空空。",
    "X36n0659_015:0562b17": "善男子云何菩薩摩訶薩觀於大空善男子言大空",
    "X36n0659_015:0562b18": "者謂般若波羅蜜是名大空。",
    "X36n0659_015:0562b19": "有人言大空即般若空者色大故般若大釋論解",
    "X36n0659_015:0562b20": "大空有事理事者東方空乃至十方空理者即涅",
    "X36n0659_015:0562b21": "槃第一義空大品指涅槃涅槃般若更互相顯今",
    "X36n0659_015:0562b22": "約三諦釋十一空內空者真諦空外空者俗諦空",
    "X36n0659_015:0562b23": "內外空者即二俱空有為空者生死俗空無為空",
    "X36n0659_015:0562b24": "者涅槃真空無始空者三諦相即不見元祖名無",
    "X36n0659_015:0562c01": "始空性空者三諦體性本來自空故名性空第一",
    "X36n0659_015:0562c02": "義空者真即是中中即是真名第一義空空空者",
    "X36n0659_015:0562c03": "一空一切空大空者三諦俱空後歎文亦約三諦",
    "X36n0659_015:0562c04": "為歎三諦相即諸凡小聖所迷沒處是有是無者",
    "X36n0659_015:0562c05": "雙照二諦故言兩是一一諦悉備真中故言空空",
    "X36n0659_015:0562c06": "是是非是者單照一諦即具空假空故是是假故",
    "X36n0659_015:0562c07": "非是即備中道故言空空若雙若隻若三若一皆",
    "X36n0659_015:0562c08": "不可思議具足無缺故非凡小所議。",
    "X36n0659_015:0562c09": "善男子菩薩下第三結歎。",
    "X36n0659_015:0562c10": "善男子菩薩摩訶薩得如是空門則得住於虗空等",
    "X36n0659_015:0562c11": "地。",
    "X36n0659_015:0562c12": "我今於下第三明利益又二一明悟空。",
    "X36n0659_015:0562c13": "善男子我今於是大眾之中說如是等諸空義時有",
    "X36n0659_015:0562c14": "十恒河沙菩薩摩訶薩即得住於虗空等地。",
    "X36n0659_015:0562c15": "二住是地已下說功能。",
    "X36n0659_015:0562c16": "善男子菩薩摩訶薩住是地已於一切法中無有滯",
    "X36n0659_015:0562c17": "閡繫縛拘執心無迷悶以是義故名虗空等地善男",
    "X36n0659_015:0562c18": "子譬如虗空於可愛色不生貪著不愛色中不生瞋",
    "X36n0659_015:0562c19": "恚菩薩摩訶薩住是地中亦復如是於好惡色心無",
    "X36n0659_015:0562c20": "貪恚善男子譬如虗空廣大無對悉能容受一切諸",
    "X36n0659_015:0562c21": "物菩薩摩訶薩住是地中亦復如是廣大無對悉能",
    "X36n0659_015:0562c22": "容受一切諸法以是義故復得名為虗空等地。",
    "X36n0659_015:0562c23": "即是前離後得之意。",
    "X36n0659_015:0562c24": "善男子菩薩住是地中去第二廣辨知見知見廣",
    "X36n0659_015:0563a01": "遠良由空寂亦是即寂而照文為四一明知見二",
    "X36n0659_015:0563a02": "無所得三會通四結歎即寂而照故明知見即照",
    "X36n0659_015:0563a03": "而寂故無所得其性不二是故會通此法奇特是",
    "X36n0659_015:0563a04": "故稱歎初文為三一知十三法二得八種知見三",
    "X36n0659_015:0563a05": "得四無礙智。",
    "X36n0659_015:0563a06": "善男子菩薩摩訶薩住是地中於一切法亦見亦知",
    "X36n0659_015:0563a07": "若行若緣若性若相若因若緣若眾生心若根若禪",
    "X36n0659_015:0563a08": "定若乘若善知識若持禁戒若所施如是等法一切",
    "X36n0659_015:0563a09": "知見。",
    "X36n0659_015:0563a10": "初文云行即是心緣即是境性即是內相即是外",
    "X36n0659_015:0563a11": "親者為因疎者為緣。",
    "X36n0659_015:0563a12": "復次知而不見下第二明八知見一知非處二知",
    "X36n0659_015:0563a13": "是處三知共行四知因果五知轉障六知佛性七",
    "X36n0659_015:0563a14": "知二諦八知二智。",
    "X36n0659_015:0563a15": "復次善男子菩薩摩訶薩住是地中知而不見云何",
    "X36n0659_015:0563a16": "為知知自餓法投淵赴火自墜高巖常翹一脚五熱",
    "X36n0659_015:0563a17": "炙身常臥灰土棘刺編椽樹葉惡草牛糞之上衣",
    "X36n0659_015:0563a18": "麤麻衣塜間所棄糞埽氀偈欽婆羅衣麞鹿皮革芻",
    "X36n0659_015:0563a19": "草衣裳茄菜啖果藕根油滓牛糞根果若行乞食限",
    "X36n0659_015:0563a20": "從一家主若言無即便捨去設復還喚終不回顧不",
    "X36n0659_015:0563a21": "食鹽肉五種牛味常所飲服糠汁沸湯受持牛戒雞",
    "X36n0659_015:0563a22": "狗雉戒以灰塗身長髮為相以羊祠天先呪後殺四",
    "X36n0659_015:0563a23": "月事火七日服風百千億華供養諸天諸所欲願因",
    "X36n0659_015:0563a24": "此成就如是等法能為無上解脫因者無有是處是",
    "X36n0659_015:0563b01": "名為知云何不見菩薩摩訶薩不見一人行如是法",
    "X36n0659_015:0563b02": "得正解脫是名不見。",
    "X36n0659_015:0563b03": "知外道邪法是知非處。",
    "X36n0659_015:0563b04": "復次善男子菩薩摩訶薩亦見亦知何等為見見諸",
    "X36n0659_015:0563b05": "眾生行是邪法必墮地獄是名為見云何為知知諸",
    "X36n0659_015:0563b06": "眾生從地獄出生於人中若能修行檀波羅蜜乃至",
    "X36n0659_015:0563b07": "具足諸波羅蜜是人必得入正解脫是名為知。",
    "X36n0659_015:0563b08": "知善惡報知是處。",
    "X36n0659_015:0563b09": "復次善男子菩薩摩訶薩復有亦見亦知云何為見",
    "X36n0659_015:0563b10": "見常無常苦樂淨不淨我無我是名為見云何為知",
    "X36n0659_015:0563b11": "知諸如來定不畢竟入於涅槃知如來身金剛無壞",
    "X36n0659_015:0563b12": "非是煩惱所成就身又非臭穢腐敗之身亦復能知",
    "X36n0659_015:0563b13": "一切眾生悉有佛性是名為知。",
    "X36n0659_015:0563b14": "知常無常四德等是知共行。",
    "X36n0659_015:0563b15": "復次善男子菩薩摩訶薩復有亦知亦見云何為知",
    "X36n0659_015:0563b16": "知是眾生心信成就知是眾生求於大乘是人順流",
    "X36n0659_015:0563b17": "是人逆流是人正住知是眾生已到彼岸順流者謂",
    "X36n0659_015:0563b18": "凡夫人逆流者從須陀洹乃至緣覺正住者諸菩薩",
    "X36n0659_015:0563b19": "等到彼岸者所謂如來應供正徧知是名為知云何",
    "X36n0659_015:0563b20": "為見菩薩摩訶薩住於大乘大涅槃典修梵行心以",
    "X36n0659_015:0563b21": "淨天眼見諸眾生造身口意三業不善墮於地獄畜",
    "X36n0659_015:0563b22": "生餓鬼見諸眾生修善業者命終當生天上人中見",
    "X36n0659_015:0563b23": "諸眾生從闇入闇有諸眾生從闇入明有諸眾生從",
    "X36n0659_015:0563b24": "明入闇有諸眾生從明入明是名為見。",
    "X36n0659_015:0563c01": "求大乘是知因到彼岸是知果。",
    "X36n0659_015:0563c02": "復次善男子菩薩摩訶薩復有亦知亦見菩薩摩訶",
    "X36n0659_015:0563c03": "薩知諸眾生修身修戒修心修慧是人今世惡業成",
    "X36n0659_015:0563c04": "就或因貪欲瞋恚愚癡是業必應地獄受報是人直",
    "X36n0659_015:0563c05": "以修身修戒修心修慧現世輕受不墮地獄云何是",
    "X36n0659_015:0563c06": "業能得現報懺悔發露所有諸惡既悔之後更不敢",
    "X36n0659_015:0563c07": "作慚愧成就故供養三寶故常自訶責故是人以是",
    "X36n0659_015:0563c08": "善業因緣不墮地獄現世受報所謂頭痛目痛腹痛",
    "X36n0659_015:0563c09": "背痛橫羅死殃訶責罵辱鞭杖閉繫饑餓困苦受如",
    "X36n0659_015:0563c10": "是等現世輕報是名為知云何為見菩薩摩訶薩見",
    "X36n0659_015:0563c11": "如是人不能修習身戒心慧造少惡業此業因緣應",
    "X36n0659_015:0563c12": "現受報是人少惡不能懺悔不自訶責不生慚愧無",
    "X36n0659_015:0563c13": "有怖懼是業增長地獄受報是名為見。",
    "X36n0659_015:0563c14": "身戒心慧是知轉障。",
    "X36n0659_015:0563c15": "佛性為三一據凡夫二據十住三就諸佛。",
    "X36n0659_015:0563c16": "復有知而不見云何知而不見知諸眾生皆有佛性",
    "X36n0659_015:0563c17": "為諸煩惱之所覆蔽不能得見是名知而不見。",
    "X36n0659_015:0563c18": "復有知而少見十住菩薩摩訶薩等知諸眾生皆有",
    "X36n0659_015:0564a01": "佛性見不明了猶如闇夜所見不了。",
    "X36n0659_015:0564a02": "復有亦見亦知所謂諸佛如來亦見亦知。",
    "X36n0659_015:0564a03": "復有亦見亦知不見不知亦見亦知者所謂世間文",
    "X36n0659_015:0564a04": "字言語男女車乘缾盆舍宅城邑衣裳飲食山河園",
    "X36n0659_015:0564a05": "林眾生壽命是名亦見亦知云何不見不知聖人所",
    "X36n0659_015:0564a06": "有微密之語無有男女乃至園林是名不見不知。",
    "X36n0659_015:0564a07": "不知不見是知真亦知亦見是知俗。",
    "X36n0659_015:0564a08": "復有知而不見知所慧施知所供處知於受者知因",
    "X36n0659_015:0564a09": "果報是名為知云何不見不見所施供處受者及以",
    "X36n0659_015:0564a10": "果報是名不見菩薩摩訶薩知有八種即是如來五",
    "X36n0659_015:0564a11": "眼所知。",
    "X36n0659_015:0564a12": "慧施等是知權不見所施等是知實。",
    "X36n0659_015:0564a13": "迦葉白佛下第三明四無礙智又二前問次答。",
    "X36n0659_015:0564a14": "迦葉菩薩白佛言世尊菩薩摩訶薩能如是知得何",
    "X36n0659_015:0564a15": "等利。",
    "X36n0659_015:0564a16": "答為三一章門二釋三料簡初如文。",
    "X36n0659_015:0564a17": "佛言善男子菩薩摩訶薩能如是知得四無閡法無",
    "X36n0659_015:0564a18": "閡義無閡詞無閡樂說無閡。",
    "X36n0659_015:0564a19": "次釋為五一就世諦釋二就出世釋三就無著釋",
    "X36n0659_015:0564a20": "四就譬釋五就往因釋初世諦釋者。",
    "X36n0659_015:0564a21": "法無閡者知一切法及法名字義無閡者知一切法",
    "X36n0659_015:0564a22": "所有諸義能隨諸法所立名字而為作義詞無閡者",
    "X36n0659_015:0564a23": "隨字論正音論闡陀論世辯論樂說無閡者所謂菩",
    "X36n0659_015:0564a24": "薩摩訶薩凡所演說無有障閡不可動轉無所畏懼",
    "X36n0659_015:0564b01": "難可摧伏善男子是名菩薩能如是見知即得如是",
    "X36n0659_015:0564b02": "四無閡智。",
    "X36n0659_015:0564b03": "法者知法及法名字義者知法下義及名下義辭",
    "X36n0659_015:0564b04": "者音聲清雅分別了亮樂說者能宛轉變換無窮",
    "X36n0659_015:0564b05": "無盡隨字論者定其文字善識字體正音論者正",
    "X36n0659_015:0564b06": "其音辭分明切齒闡陀者法句論亦言合聲如合",
    "X36n0659_015:0564b07": "聲唄河西云即是此間詠歌聲也又言唯是外法",
    "X36n0659_015:0564b08": "未必全爾乃是偈聲通於內外。",
    "X36n0659_015:0564b09": "復次下次就出世釋者。",
    "X36n0659_015:0564b10": "復次善男子法無閡者菩薩摩訶薩徧知聲聞緣覺",
    "X36n0659_015:0564b11": "菩薩諸佛之法義無閡者乘雖有三知其歸一終不",
    "X36n0659_015:0564b12": "謂有差別之相詞無閡者菩薩摩訶薩於一法中作",
    "X36n0659_015:0564b13": "種種名經無量劫說不可盡聲聞緣覺能作是說無",
    "X36n0659_015:0564b14": "有是處樂說無閡者菩薩摩訶薩於無量劫為諸眾",
    "X36n0659_015:0564b15": "生演說諸法若名若義種種異說不可窮盡。",
    "X36n0659_015:0564b16": "知三乘義悉皆歸一。",
    "X36n0659_015:0564b17": "三就無著釋為二初釋次論義。",
    "X36n0659_015:0564b18": "復次善男子法無閡者菩薩摩訶薩雖知諸法而不",
    "X36n0659_015:0564b19": "取著義無閡者菩薩摩訶薩雖知諸義而不取著詞",
    "X36n0659_015:0564b20": "無閡者菩薩摩訶薩雖知名字而亦不著樂說無閡",
    "X36n0659_015:0564b21": "者菩薩摩訶薩雖知樂說如是最上而亦不著何以",
    "X36n0659_015:0564b22": "故善男子若取著者不名菩薩。",
    "X36n0659_015:0564b23": "他云是遣執釋今依難意為無著釋。",
    "X36n0659_015:0564b24": "迦葉下論義先問次答。",
    "X36n0659_015:0564c01": "迦葉菩薩復白佛言世尊若不取著則不知法若知",
    "X36n0659_015:0564c02": "法者則是取著若知不著則無所知云何如來說言",
    "X36n0659_015:0564c03": "知法而不取著。",
    "X36n0659_015:0564c04": "初迦葉難意云知即是著。",
    "X36n0659_015:0564c05": "佛言善男子夫取著者不名無閡無所取著乃名無",
    "X36n0659_015:0564c06": "閡善男子是故一切諸菩薩等有取著者則無無閡",
    "X36n0659_015:0564c07": "若無無閡不名菩薩當知是人名為凡夫何故取著",
    "X36n0659_015:0564c08": "名為凡夫一切凡夫取著於色乃至著識以著色故",
    "X36n0659_015:0564c09": "則生貪心生貪心故為色繫縛乃至為識之所繫縛",
    "X36n0659_015:0564c10": "以繫縛故則不得免生老病死憂悲大苦一切煩惱",
    "X36n0659_015:0564c11": "是故取著名為凡夫以是義故一切凡夫無四無閡。",
    "X36n0659_015:0564c12": "善男子菩薩摩訶薩已於無量阿僧祇劫知見法相",
    "X36n0659_015:0564c13": "以知見故則知其義以見法相及知義故而於色中",
    "X36n0659_015:0564c14": "不生繫著乃至識中亦復如是以不著故菩薩於色",
    "X36n0659_015:0564c15": "不生貪心乃至識中亦不生貪以無貪故則不為色",
    "X36n0659_015:0564c16": "之所繫縛乃至不為識之所縛以不縛故則能得脫",
    "X36n0659_015:0564c17": "生老病死憂悲大苦一切煩惱以是義故一切菩薩",
    "X36n0659_015:0564c18": "得四無閡善男子以是因緣我為弟子十二部中說",
    "X36n0659_015:0565a01": "繫著者名為魔縛若不著者則脫魔縛譬如世間有",
    "X36n0659_015:0565a02": "罪之人為王所縛無罪之人王不能縛菩薩摩訶薩",
    "X36n0659_015:0565a03": "亦復如是有繫著者為魔所縛無繫著者魔不能縛",
    "X36n0659_015:0565a04": "以是義故菩薩摩訶薩而無所著。",
    "X36n0659_015:0565a05": "佛答以無著故知。",
    "X36n0659_015:0565a06": "復次善男子法無閡者菩薩摩訶薩善知字持而不",
    "X36n0659_015:0565a07": "忘失所謂持者如地如山如眼如雲如人如母一切",
    "X36n0659_015:0565a08": "諸法亦復如是義無閡者菩薩雖知諸法名字而不",
    "X36n0659_015:0565a09": "知義得義無閡則知其義云何知義謂地持者如地",
    "X36n0659_015:0565a10": "普持一切眾生及非眾生以是義故名地為持善男",
    "X36n0659_015:0565a11": "子謂山持者菩薩摩訶薩作是思惟以何義故名山",
    "X36n0659_015:0565a12": "為持山能持地令無傾動是故名持何名眼持眼能",
    "X36n0659_015:0565a13": "持光故名為持何名雲持雲名龍氣龍氣持水故名",
    "X36n0659_015:0565a14": "為持何名人持人能持法及以非法故名為持何名",
    "X36n0659_015:0565a15": "母持母能持子故名為持菩薩摩訶薩知一切法名",
    "X36n0659_015:0565a16": "字句義亦復如是詞無閡者菩薩摩訶薩以種種詞",
    "X36n0659_015:0565a17": "演說一義亦無有義猶如男女舍宅車乘眾生等名",
    "X36n0659_015:0565a18": "何故無義善男子夫義者乃是菩薩諸佛境界詞者",
    "X36n0659_015:0565a19": "凡夫境界以知義故得詞無閡樂說無閡者菩薩摩",
    "X36n0659_015:0565a20": "訶薩知詞知義故於無量阿僧祇劫說詞說義而不",
    "X36n0659_015:0565a21": "可盡是名樂說無閡。",
    "X36n0659_015:0565a22": "四就譬釋中初舉六譬釋法無礙解還指六譬釋",
    "X36n0659_015:0565a23": "義無礙解言地持者持眾生非眾生勝鬘云大地",
    "X36n0659_015:0565a24": "持四重擔謂山海草木眾生彼廣此略山取壓地",
    "X36n0659_015:0565b01": "地取安山互相持故眼能持光有二解優樓迦計",
    "X36n0659_015:0565b02": "眼光與意合時能見借此為譬二云非借外義眼",
    "X36n0659_015:0565b03": "有清淨四大之色因外光能見。",
    "X36n0659_015:0565b04": "善男子菩薩下五就往因釋。",
    "X36n0659_015:0565b05": "善男子菩薩於無量無邊阿僧祇劫修行世諦以修",
    "X36n0659_015:0565b06": "行故知法無閡復於無量阿僧祇劫修第一義諦故",
    "X36n0659_015:0565b07": "得義無閡亦於無量阿僧祇劫習毗伽羅論故得詞",
    "X36n0659_015:0565b08": "無閡亦於無量阿僧祇劫修習說世辨論故得樂說",
    "X36n0659_015:0565b09": "無閡。",
    "X36n0659_015:0565b10": "善男子聲聞緣覺下第三料簡又二初料簡後論",
    "X36n0659_015:0565b11": "義初為三一明二乘無無礙二別釋三總結初如",
    "X36n0659_015:0565b12": "文。",
    "X36n0659_015:0565b13": "善男子聲聞緣覺若有得是四無閡者無有是處善",
    "X36n0659_015:0565b14": "男子九部經中我說聲聞緣覺之人有四無閡聲聞",
    "X36n0659_015:0565b15": "緣覺真實無有。",
    "X36n0659_015:0565b16": "次別釋中先釋緣覺。",
    "X36n0659_015:0565b17": "何以故菩薩摩訶薩為度眾生故修如是四無閡智緣",
    "X36n0659_015:0565b18": "覺之人修寂滅法志樂獨處若化眾生但現神通終",
    "X36n0659_015:0565b19": "日默然無所宣說云何當有四無閡智何故默然而",
    "X36n0659_015:0565b20": "無所說緣覺不能說法度人令得煗法頂法世第一",
    "X36n0659_015:0565b21": "法須陀洹斯陀含阿那含阿羅漢辟支佛菩薩摩訶",
    "X36n0659_015:0565b22": "薩不能令人發阿耨多羅三藐三菩提心何以故善",
    "X36n0659_015:0565b23": "男子緣覺出世世間無有九部經典是故緣覺無詞",
    "X36n0659_015:0565b24": "無閡樂說無閡善男子緣覺之人雖知諸法無法無",
    "X36n0659_015:0565c01": "閡何以故法無閡者名為知字緣覺之人雖知文字",
    "X36n0659_015:0565c02": "無字無閡何以故不知常住二字故是故緣覺不得",
    "X36n0659_015:0565c03": "法無閡雖知於義無義無閡真知義者知諸眾生悉",
    "X36n0659_015:0565c04": "有佛性佛性義者名為阿耨多羅三藐三菩提以是",
    "X36n0659_015:0565c05": "義故緣覺之人不得義無閡是故緣覺一切無有四",
    "X36n0659_015:0565c06": "無閡智。",
    "X36n0659_015:0565c07": "次釋聲聞。",
    "X36n0659_015:0565c08": "云何聲聞無四無閡聲聞之人無有三種善巧方便",
    "X36n0659_015:0565c09": "何等為三一者必須耎語然後受法二者必須麤語",
    "X36n0659_015:0565c10": "然後受化三者不耎不麤然後受化聲聞之人無此",
    "X36n0659_015:0565c11": "三故無四無閡。",
    "X36n0659_015:0565c12": "復次聲聞緣覺不能畢竟知詞知義無自在智知於",
    "X36n0659_015:0565c13": "境界無有十力四無所畏不能畢竟度彼十二因緣",
    "X36n0659_015:0565c14": "大海不能善知眾生諸根利鈍差別未能永斷二諦",
    "X36n0659_015:0565c15": "疑心不知眾生種種諸心所緣境界不能善說第一",
    "X36n0659_015:0565c16": "義空是故二乘無四無閡。",
    "X36n0659_015:0565c17": "迦葉下二論義先問次答。",
    "X36n0659_015:0565c18": "迦葉菩薩白佛言世尊若諸聲聞緣覺之人一切無",
    "X36n0659_015:0566a01": "有四無閡者云何世尊說舍利弗智慧第一大目楗",
    "X36n0659_015:0566a02": "連神通第一摩訶拘絺羅四無閡第一若其無者如",
    "X36n0659_015:0566a03": "來何故作如是說。",
    "X36n0659_015:0566a04": "答為三一正答二開昔權三顯今實如文。",
    "X36n0659_015:0566a05": "爾時世尊讚迦葉言善哉善哉善男子譬如恒河有",
    "X36n0659_015:0566a06": "無量水辛頭大河水亦無量博又大河水亦無量私",
    "X36n0659_015:0566a07": "陀大河水亦無量阿耨達池水亦無量大海之中水",
    "X36n0659_015:0566a08": "亦無量如是諸水雖同無量然其多少其實不等聲",
    "X36n0659_015:0566a09": "聞緣覺及諸菩薩四無閡智亦復如是善男子若說",
    "X36n0659_015:0566a10": "等者無有是處。",
    "X36n0659_015:0566a11": "善男子我為凡夫說摩訶拘絺羅四無閡智為最第",
    "X36n0659_015:0566a12": "一汝所問者其義如是。",
    "X36n0659_015:0566a13": "善男子聲聞之人或有得一或有得二若具足四無",
    "X36n0659_015:0566a14": "有是處。",
    "X36n0659_015:0566a15": "迦葉白下第二明無所得知見又三一明無所得",
    "X36n0659_015:0566a16": "二引偈證三無得而得初又三一問二答三領解",
    "X36n0659_015:0566a17": "問又三初領指前文。",
    "X36n0659_015:0566a18": "迦葉白佛言世尊如佛上說梵行品中菩薩知見得",
    "X36n0659_015:0566a19": "四無閡者。",
    "X36n0659_015:0566a20": "前文已遠故言梵行。",
    "X36n0659_015:0566a21": "次菩薩知見下正難。",
    "X36n0659_015:0566a22": "菩薩知見則無所得亦無有心言無所得世尊是菩",
    "X36n0659_015:0566a23": "薩摩訶薩實無所得若使菩薩心有得者則非菩薩",
    "X36n0659_015:0566a24": "名為凡夫。",
    "X36n0659_015:0566b01": "三云何如來下結難。",
    "X36n0659_015:0566b02": "云何如來說言菩薩而有所得。",
    "X36n0659_015:0566b03": "佛答又二初歎其問。",
    "X36n0659_015:0566b04": "佛言善男子善哉善哉我將欲說而汝復問。",
    "X36n0659_015:0566b05": "次正答又二先正答次結正簡邪。",
    "X36n0659_015:0566b06": "善男子菩薩摩訶薩實無所得無所得者名四無閡。",
    "X36n0659_015:0566b07": "善男子以何義故無所得者名為無閡若有得者則",
    "X36n0659_015:0566b08": "名為閡有障閡者名四顛倒善男子菩薩摩訶薩無",
    "X36n0659_015:0566b09": "四倒故故得無閡是故菩薩名無所得復次善男子",
    "X36n0659_015:0566b10": "無所得者則名為慧菩薩摩訶薩得是慧故名無所",
    "X36n0659_015:0566b11": "得有所得者名為無明菩薩永斷無明闇故故無所",
    "X36n0659_015:0566b12": "得是故菩薩名無所得復次善男子無所得者名大",
    "X36n0659_015:0566b13": "涅槃菩薩摩訶薩安住如是大涅槃中不見一切諸",
    "X36n0659_015:0566b14": "法性相是故菩薩名無所得有所得者名二十五有",
    "X36n0659_015:0566b15": "菩薩永斷二十五有得大涅槃是故菩薩名無所得。",
    "X36n0659_015:0566b16": "復次善男子無所得者名為大乘菩薩摩訶薩不住",
    "X36n0659_015:0566b17": "諸法故得大乘是故菩薩名無所得有所得者名為",
    "X36n0659_015:0566b18": "聲聞辟支佛道菩薩永斷二乘之道故得佛道是故",
    "X36n0659_015:0566b19": "菩薩名無所得復次善男子無所得者名方等經菩",
    "X36n0659_015:0566b20": "薩讀誦如是經故得大涅槃是故菩薩名無所得有",
    "X36n0659_015:0566b21": "所得者名十一部經菩薩不修純說方等大乘經典",
    "X36n0659_015:0566b22": "是故菩薩名無所得復次善男子無所有者名為虗",
    "X36n0659_015:0566b23": "空世間無物名為虗空菩薩得是虗空三昧無所見",
    "X36n0659_015:0566b24": "故是故菩薩名無所得有所得者名生死輪一切凡",
    "X36n0659_015:0566c01": "夫輪回生死故有所見菩薩永斷一切生死是故菩",
    "X36n0659_015:0566c02": "薩名無所得復次善男子無所得者名常樂我淨菩",
    "X36n0659_015:0566c03": "薩摩訶薩見佛性故得常樂我淨是故菩薩名無所",
    "X36n0659_015:0566c04": "得有所得者名無常無樂無我無淨菩薩摩訶薩斷",
    "X36n0659_015:0566c05": "是無常無樂無我無淨是故菩薩名無所得復次善",
    "X36n0659_015:0566c06": "男子無所得者名第一義空菩薩摩訶薩觀第一義",
    "X36n0659_015:0566c07": "空悉無所見是故菩薩名無所得有所得者名為五",
    "X36n0659_015:0566c08": "見菩薩永斷是五見故得第一義空是故菩薩名無",
    "X36n0659_015:0566c09": "所得復次善男子無所得者名為阿耨多羅三藐三",
    "X36n0659_015:0566c10": "菩提菩薩摩訶薩得阿耨多羅三藐三菩提時悉無",
    "X36n0659_015:0566c11": "所見是故菩薩名無所得有所得者名聲聞緣覺菩",
    "X36n0659_015:0566c12": "提菩薩永斷二乘菩提是故菩薩名無所得。",
    "X36n0659_015:0566c13": "初正答中凡十復次得無得相對得者非謂得中",
    "X36n0659_015:0566c14": "之得乃是無得之得此無非是析滅之無是體達",
    "X36n0659_015:0566c15": "無十對者所謂得無得倒無倒智慧無明涅槃諸",
    "X36n0659_015:0566c16": "有大乘小乘方等三藏真空生死常無常真空五",
    "X36n0659_015:0566c17": "見菩提二乘。",
    "X36n0659_015:0566c18": "次善男子汝之所問下結如文。",
    "X36n0659_015:0567a01": "善男子汝之所問亦無所得我之所說亦無所得若",
    "X36n0659_015:0567a02": "說有得是魔眷屬非我弟子。",
    "X36n0659_015:0567a03": "大品明諸有二者是有所得諸無二者名無所得",
    "X36n0659_015:0567a04": "(云云)。",
    "X36n0659_015:0567a05": "迦葉白佛下三領解又二有領解有得益。",
    "X36n0659_015:0567a06": "迦葉白佛言世尊為我說是菩薩無所得時。",
    "X36n0659_015:0567a07": "無量眾生斷有相心以是事故我敢諮啟無所得義",
    "X36n0659_015:0567a08": "令如是等無量眾生離魔眷屬為佛弟子。",
    "X36n0659_015:0567a09": "次引偈證者如來上云於此正在雙樹云何更指",
    "X36n0659_015:0567a10": "雙樹解言直是語法未必別處指此雙樹二云見",
    "X36n0659_015:0567a11": "聞不同寧有定所假使異處指此何妨此偈是第",
    "X36n0659_015:0567a12": "二出釋得無得文為二一舉偈請問二釋偈為答。",
    "X36n0659_015:0567a13": "迦葉菩薩白佛言世尊如來上為純陀說偈。",
    "X36n0659_015:0567a14": "　本有今無　　本無今有　　三世有法　　無有是處",
    "X36n0659_015:0567a15": "世尊是義云何。",
    "X36n0659_015:0567a16": "答為三一別釋二總釋三結釋別又三一略標二",
    "X36n0659_015:0567a17": "重問三正釋。",
    "X36n0659_015:0567a18": "佛言善男子我為化度諸眾生故而作是說亦為聲",
    "X36n0659_015:0567a19": "聞辟支佛故而作是說亦為文殊師利法王子故而",
    "X36n0659_015:0567a20": "作是說不但正為純陀一人說是偈也時文殊師利",
    "X36n0659_015:0567a21": "將欲問我我知其心而為說之我既說已文殊師利",
    "X36n0659_015:0567a22": "即得解了。",
    "X36n0659_015:0567a23": "迦葉菩薩言世尊如文殊等詎有幾人能了是義唯",
    "X36n0659_015:0567a24": "願如來更為大眾廣分別說。",
    "X36n0659_015:0567b01": "釋中二先誡許次正答。",
    "X36n0659_015:0567b02": "善男子諦聽諦聽今當為汝重敷演之。",
    "X36n0659_015:0567b03": "答中凡有八番前六番正釋後兩明不果得說。",
    "X36n0659_015:0567b04": "言本有者我昔本有無量煩惱以煩惱故現在無有",
    "X36n0659_015:0567b05": "大般涅槃言本無者本無般若波羅蜜以無般若波羅",
    "X36n0659_015:0567b06": "蜜故現在具有諸煩惱結若有沙門若婆羅門若天",
    "X36n0659_015:0567b07": "若魔若梵若人說言如來去來現在有煩惱者無有",
    "X36n0659_015:0567b08": "是處復次善男子言本有者我昔本有父母和合之",
    "X36n0659_015:0567b09": "身是故現在無有金剛微妙法身言本無者我身本",
    "X36n0659_015:0567b10": "無三十二相八十種好以本無有三十二相八十種",
    "X36n0659_015:0567b11": "好故現在具有四百四病若有沙門若婆羅門若天",
    "X36n0659_015:0567b12": "若魔若梵若人說言如來去來現在有病苦者無有",
    "X36n0659_015:0567b13": "是處復次善男子言本有者我昔本有無常無樂無我無",
    "X36n0659_015:0567b14": "淨以有無常無我無樂無淨故現在無有阿耨多羅",
    "X36n0659_015:0567b15": "三藐三菩提言本無者本不見佛性以不見故無常",
    "X36n0659_015:0567b16": "樂我淨若有沙門若婆羅門若天若魔若梵若人說",
    "X36n0659_015:0567b17": "言如來去來現在無常樂我淨者無有是處復次善",
    "X36n0659_015:0567b18": "男子言本有者本有凡夫修苦行心謂得阿耨多羅",
    "X36n0659_015:0567b19": "三藐三菩提以是事故現在不能破壞四魔言本無",
    "X36n0659_015:0567b20": "者本無六波羅蜜以無六波羅蜜故修行凡夫苦行",
    "X36n0659_015:0567b21": "之心謂得阿耨多羅三藐三菩提若有沙門若婆羅",
    "X36n0659_015:0567b22": "門若天若魔若梵若人說言如來去來現在有苦行",
    "X36n0659_015:0567b23": "者無有是處復次善男子言本有者我昔本有雜食",
    "X36n0659_015:0567b24": "之身以有食身故現在無有無邊之身言本無者本",
    "X36n0659_015:0567c01": "無三十七助道之法以無三十七助道法故現在具",
    "X36n0659_015:0567c02": "有雜食之身若有沙門若婆羅門若天若魔若梵若",
    "X36n0659_015:0567c03": "人說言如來去來現在有食身者無有是處復次善",
    "X36n0659_015:0567c04": "男子言本有者我昔本有一切法中取著之心以是",
    "X36n0659_015:0567c05": "事故現在無有畢竟空定言本無者我本無有中道",
    "X36n0659_015:0567c06": "實義以無中道真實義故於一切法則有著心若有",
    "X36n0659_015:0567c07": "沙門若婆羅門若天若魔若梵若人說言如來去來",
    "X36n0659_015:0567c08": "現在說一切法是有相者無有是處。",
    "X36n0659_015:0567c09": "復次善男子言本有者我初得阿耨多羅三藐三菩",
    "X36n0659_015:0567c10": "提時有諸鈍根聲聞弟子以有鈍根聲聞弟子故不",
    "X36n0659_015:0567c11": "得演說一乘之實言本無者本無利根人中象王迦",
    "X36n0659_015:0567c12": "葉菩薩等以無利根迦葉等故隨宜方便開示三乘",
    "X36n0659_015:0567c13": "若有沙門若婆羅門若天若魔若梵若人說言如來",
    "X36n0659_015:0567c14": "去來現在畢竟演說三乘法者無有是處復次善男",
    "X36n0659_015:0567c15": "子言本有者我本說言却後三月於娑羅雙樹當般",
    "X36n0659_015:0567c16": "涅槃是故現在不得演說大方等典大般涅槃言本",
    "X36n0659_015:0567c17": "無者本昔無有文殊師利大菩薩等以無有故現在",
    "X36n0659_015:0567c18": "說言如來無常若有沙門若婆羅門若天若魔若梵",
    "X36n0659_015:0568a01": "若人說言如來去來現在是無常者無有是處。",
    "X36n0659_015:0568a02": "一一竝前釋上半後釋下半又須望下總釋之意",
    "X36n0659_015:0568a03": "舊釋此偈本有煩惱即是昔本今無涅槃即是昔",
    "X36n0659_015:0568a04": "今不得云是今日之今何者今有涅槃故若天魔",
    "X36n0659_015:0568a05": "梵說言如來有煩惱者無有是處此乃今日佛果",
    "X36n0659_015:0568a06": "不為三世所攝如此釋文一往得去不遣他難只",
    "X36n0659_015:0568a07": "為昔日有無無常後乃是常還是本無今有焉能",
    "X36n0659_015:0568a08": "遣疑興皇云本無今有皆是隨緣本有煩惱非有",
    "X36n0659_015:0568a09": "說有今無涅槃非無說無若天魔梵能解此者說",
    "X36n0659_015:0568a10": "言如來有煩惱者無有是處遣難釋文二途俱了",
    "X36n0659_015:0568a11": "今謂乃是總答中意若別釋文猶自未去此之偈",
    "X36n0659_015:0568a12": "意為化眾生眾生唯作善惡之見謂昔有惡今則",
    "X36n0659_015:0568a13": "有善二乘作真俗不一之見菩薩作三諦各別之",
    "X36n0659_015:0568a14": "見文殊作三諦相即之解亦是四門四悉等解豈",
    "X36n0659_015:0568a15": "可只作如上諸人一種解耶私謂如來自作八重",
    "X36n0659_015:0568a16": "解釋佛意乃將此八為式當知其義徧一切法若",
    "X36n0659_015:0568a17": "如諸師各一種見佛何不唯一種釋耶欲許諸師",
    "X36n0659_015:0568a18": "一一皆是若欲非之假使諸釋寧得佛意略如章",
    "X36n0659_015:0568a19": "安四悉故悉是離悉故俱非故知四出則四是各",
    "X36n0659_015:0568a20": "計亦四非四非故一切俱非四是故八番皆是故",
    "X36n0659_015:0568a21": "更總釋以總冠別方稱佛旨四悉四門具如前釋",
    "X36n0659_015:0568a22": "如來普為下第二總釋。",
    "X36n0659_015:0568a23": "善男子如來普為諸眾生故雖知諸法說言不知雖",
    "X36n0659_015:0568a24": "見諸法說言不見有相之法說言無相無相之法說",
    "X36n0659_015:0568b01": "言有相實有無常說言有常實有有常說言無常我",
    "X36n0659_015:0568b02": "樂淨等亦復如是三乘之法說言一乘一乘之法隨",
    "X36n0659_015:0568b03": "宜說三略相說廣廣相說略四重之法說偷蘭遮偷",
    "X36n0659_015:0568b04": "蘭遮法說為四重犯說非犯非犯說犯輕罪說重重",
    "X36n0659_015:0568b05": "罪說輕何以故如來明見眾生根故善男子如來雖",
    "X36n0659_015:0568b06": "作是說終無虗妄何以故虗妄之語即是罪過如來",
    "X36n0659_015:0568b07": "悉斷一切罪過云何當有虗妄語耶善男子如來雖",
    "X36n0659_015:0568b08": "無虗妄之言若知眾生因虗妄說得法利者隨宜方",
    "X36n0659_015:0568b09": "便則為說之。",
    "X36n0659_015:0568b10": "總成前意故知言有不有言無不無皆為利益悉",
    "X36n0659_015:0568b11": "皆無定隨國土人其相不同是故輕重犯不犯異。",
    "X36n0659_015:0568b12": "善男子一切世諦下第三總結釋。",
    "X36n0659_015:0568b13": "善男子一切世諦若於如來即是第一義諦何以故",
    "X36n0659_015:0568b14": "諸佛世尊為第一義故說於世諦亦令眾生得第一",
    "X36n0659_015:0568b15": "義諦若使眾生不得如是第一義者諸佛終不宣說",
    "X36n0659_015:0568b16": "世諦善男子如來有時演說世諦眾生謂佛說第一",
    "X36n0659_015:0568b17": "義諦有時演說第一義諦眾生謂佛說於世諦是則",
    "X36n0659_015:0568b18": "諸佛甚深境界非是聲聞緣覺所知。",
    "X36n0659_015:0568b19": "皆以生死為世涅槃為第一義有時說世謂第一",
    "X36n0659_015:0568b20": "義或說諸法空寂即是生死謂說第一義或說妙",
    "X36n0659_015:0568b21": "有常住即是第一義人謂是生死如來說空欲明",
    "X36n0659_015:0568b22": "不空說有欲明不有眾緣皆作有無之見。",
    "X36n0659_015:0568b23": "善男子是故汝上不應難言下第三明無得而得",
    "X36n0659_015:0568b24": "又三先標次問三答初標如文。",
    "X36n0659_015:0568c01": "善男子是故汝先不應難言菩薩摩訶薩無所得也",
    "X36n0659_015:0568c02": "菩薩常得第一義諦云何難言無所得耶。",
    "X36n0659_015:0568c03": "次問中二先問次難初問者若有得應是無常自",
    "X36n0659_015:0568c04": "有法譬合。",
    "X36n0659_015:0568c05": "迦葉復言世尊第一義諦亦名為道亦名菩提亦名",
    "X36n0659_015:0568c06": "涅槃若有菩薩言有得道菩提涅槃即是無常何以",
    "X36n0659_015:0568c07": "故法若常者則不可得。",
    "X36n0659_015:0568c08": "猶如虗空誰有得者世尊如世間物本無今有名為",
    "X36n0659_015:0568c09": "無常。",
    "X36n0659_015:0568c10": "道亦如是道若可得則名無常法若常者無得無生",
    "X36n0659_015:0568c11": "猶如佛性無得無生。",
    "X36n0659_015:0568c12": "夫道者非色下次難若常則應無得。",
    "X36n0659_015:0568c13": "世尊夫道者非色非不色不長不短非高非下非生",
    "X36n0659_015:0568c14": "非滅非赤非白非青非黃非有非無云何如來說言",
    "X36n0659_015:0568c15": "可得菩提涅槃亦復如是。",
    "X36n0659_015:0568c16": "三佛答為二先答初問次答後難初文先泛明。",
    "X36n0659_015:0568c17": "佛言如是如是善男子道有二種一者常二者無常",
    "X36n0659_015:0568c18": "菩提之相亦有二種一者常二者無常涅槃亦爾外",
    "X36n0659_015:0568c19": "道道者名為無常內道道者名之為常聲聞緣覺所",
    "X36n0659_015:0568c20": "有菩提名為無常菩薩諸佛所有菩提名之為常外",
    "X36n0659_015:0568c21": "解脫者名為無常內解脫者名之為常。",
    "X36n0659_015:0568c22": "道有二種常道雖得而非無常。",
    "X36n0659_015:0568c23": "道與菩提悉皆名常下第二正答。",
    "X36n0659_015:0568c24": "善男子道與菩提及以涅槃悉名為常一切眾生常",
    "X36n0659_015:0569a01": "為無量煩惱所覆無慧眼故不能得見而諸眾生為",
    "X36n0659_015:0569a02": "欲見故修戒定慧以修行故見道菩提及以涅槃是",
    "X36n0659_015:0569a03": "名菩薩得道菩提涅槃道之性相實不生滅以是義",
    "X36n0659_015:0569a04": "故不可捉持。",
    "X36n0659_015:0569a05": "今云道定圓常本來有之為惑所覆斷惑復本義",
    "X36n0659_015:0569a06": "言其得得而是常。",
    "X36n0659_015:0569a07": "次善男子道者雖無色像下答後難為三法譬合",
    "X36n0659_015:0569a08": "初法說。",
    "X36n0659_015:0569a09": "善男子道者雖無色像可見稱量可知而實有用。",
    "X36n0659_015:0569a10": "次如眾生心下譬說。",
    "X36n0659_015:0569a11": "善男子如眾生心雖非是色非長非短非麤非細非",
    "X36n0659_015:0569a12": "縛非解非是見法而亦是有以是義故我為須達說",
    "X36n0659_015:0569a13": "言長者心為城主若不護心則不護身口若護心者",
    "X36n0659_015:0569a14": "則護身口以不善護是身口故令諸眾生到三惡趣",
    "X36n0659_015:0569a15": "護身口者則令眾生得人天涅槃得名真實不得者",
    "X36n0659_015:0569a16": "名不真實。",
    "X36n0659_015:0569a17": "善男子道與菩提及以涅槃亦復如是亦有亦常若",
    "X36n0659_015:0569a18": "其無者云何能斷一切煩惱以其有故一切菩薩了",
    "X36n0659_015:0569a19": "了見知。",
    "X36n0659_015:0569a20": "然實是常能修者得不修不得。",
    "X36n0659_015:0569a21": "善男子見有二種下第三會通又為二一會通二",
    "X36n0659_015:0569a22": "論義初會通者會前所說知見等法皆有似真似",
    "X36n0659_015:0569a23": "是相貌了了即真真又為二一菩薩了了二如來",
    "X36n0659_015:0569a24": "了了此下盡卷是會通兩章如文。",
    "X36n0659_015:0569b01": "善男子見有二種一相貌見二了了見云何相貌見",
    "X36n0659_015:0569b02": "如遠見烟名為見火實不見火雖不見火亦非虗妄",
    "X36n0659_015:0569b03": "見空中鶴便言見水雖不見水亦非虗妄如見華葉",
    "X36n0659_015:0569b04": "便言見根雖不見根亦非虗妄如人遙見籬閒牛角",
    "X36n0659_015:0569b05": "便言見牛雖不見牛亦非虗妄如見女人懷妊便言",
    "X36n0659_015:0569b06": "見欲雖不見欲亦非虗妄又如見樹生葉便言見水",
    "X36n0659_015:0569b07": "雖不見水亦非虗妄又如見雲便言見雨雖不見雨",
    "X36n0659_015:0569b08": "亦不虗妄如見身業及以口業便言見心雖不見心",
    "X36n0659_015:0569b09": "亦非虗妄是名相貌見云何了了見如眼見色善男",
    "X36n0659_015:0569b10": "子如人眼根清淨不壞自觀掌中阿摩勒果菩薩了",
    "X36n0659_015:0569b11": "了見道菩提涅槃亦復如是雖如是見初無見相善",
    "X36n0659_015:0569b12": "男子以是因緣我於往昔告舍利弗舍利弗一切世",
    "X36n0659_015:0569b13": "間若有沙門若婆羅門若天若魔若梵若人所不知",
    "X36n0659_015:0569b14": "不見不覺唯有如來悉知見覺及諸菩薩亦復如是",
    "X36n0659_015:0569b15": "舍利弗若諸世間所知見覺我與菩薩亦知見覺世",
    "X36n0659_015:0569b16": "間眾生之所不知不見不覺亦不自知不知見覺世",
    "X36n0659_015:0569b17": "間眾生所知見覺便自說言我知見覺舍利弗如來",
    "X36n0659_015:0569b18": "一切悉知見覺亦不自言我知見覺一切菩薩亦復",
    "X36n0659_015:0569b19": "如是何以故若使如來作知見覺相當知是則非佛",
    "X36n0659_015:0569b20": "世尊名為凡夫菩薩亦爾。",
    "X36n0659_015:0569b21": "大般涅槃經卷第十五",
    "X36n0659_015:0569b22": "日東　天台沙門本純　分會",
    "X36n0659_015:0569b24": "南本大般涅槃經會疏卷第十五"
}