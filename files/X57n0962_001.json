{
    "X57n0962_001:0121b03": "No. 962",
    "X57n0962_001:0121b04": "不可剎那無此君",
    "X57n0962_001:0121b06": "宋達磨山沙門 義銛 述",
    "X57n0962_001:0121b07": " 空蕩&#x4EEE;立中絕對  此乃天然體上名",
    "X57n0962_001:0121b08": " 俱破俱立俱法界  此乃天然名下體",
    "X57n0962_001:0121b09": " 體不二故體常融  名非濫故名常定",
    "X57n0962_001:0121b10": " 空彰蕩德三俱破  三千三諦是相如",
    "X57n0962_001:0121b11": " 假彰建德三俱立  三千三諦如是相",
    "X57n0962_001:0121b12": " 中彰妙德俱法界  三千三諦相如是",
    "X57n0962_001:0121b13": " 界蹄十如三世界  事理因果依正盡",
    "X57n0962_001:0121b14": " 三周正體不出此  只在平常一念中",
    "X57n0962_001:0121b15": " 終窮究畢光極談  甚深境界不思議",
    "X57n0962_001:0121b16": " 以此為境曰妙境  三千三諦非他物",
    "X57n0962_001:0121b17": " 以此為觀曰妙觀  三千三諦皆本無",
    "X57n0962_001:0121b18": " 境即觀故能所忘  是故初乘不名觀",
    "X57n0962_001:0121b19": " 境觀難思何所用  只要剎那&#x8657;妄融",
    "X57n0962_001:0121b20": " 妄心融處真亦亡  一牧了事隨緣漢",
    "X57n0962_001:0121b21": " 善惡都不思量著  任運惡滅而成善",
    "X57n0962_001:0121b22": " 無用心處願行增  一超直入如來地",
    "X57n0962_001:0121b23": " &#x63D1;不成團劈不開  看來看去只成獃",
    "X57n0962_001:0121b24": " 若能親到獃田地  三觀元來是禍胎",
    "X57n0962_001:0121c01": "No. 962-A",
    "X57n0962_001:0121c02": "[0121c02] 元享釋書(十三年戒)泉涌寺俊&#x82BF;傳曰山陰義銛述不",
    "X57n0962_001:0121c03": "可剎那無此君贈&#x82BF;銛號朴翁內外兼明禪教并",
    "X57n0962_001:0121c04": "通可謂會稽名士葛天民字無懷者也。",
    "X57n0962_001:0121c06": "[0121c06] 叡山沙門秀雲不可剎那無此君纂註曰華嚴疏",
    "X57n0962_001:0121c07": "曰般若能成萬行何法而不用之寂照盡於理極",
    "X57n0962_001:0121c08": "不得一行無此君耳所以開即萬行森然泯則一",
    "X57n0962_001:0121c09": "不為一得意即無所不通耳鈔曰言一得一行無",
    "X57n0962_001:0121c10": "此君者借外典語晉書中說王獻之好竹到處即",
    "X57n0962_001:0121c11": "皆樹之人問其故答曰人生不得一日無此君耳",
    "X57n0962_001:0121c12": "意在&#x8657;心貞節歲寒不移今明萬行不得暫時而",
    "X57n0962_001:0121c13": "無般若雲按清涼云王獻之誤也蓋徽之之事也",
    "X57n0962_001:0121c14": "徽之義之子而獻之兄也晉書列傳第五十曰王",
    "X57n0962_001:0121c15": "徽之字子猷嘗寄居空居中便令種竹或問其故",
    "X57n0962_001:0121c16": "徽之但嘯詠指竹曰何可一日無此君耶本按瀛",
    "X57n0962_001:0121c17": "奎律髓夏日載葛無懷詩曰僧義銛字朴翁以事",
    "X57n0962_001:0121c18": "還俗葛其姓無懷號也今錄律髓所載朴翁詩(七首)",
    "X57n0962_001:0121c19": "于此。",
    "X57n0962_001:0121c20": "郊原避暑曰",
    "X57n0962_001:0121c21": " 有暑猶當避  無憂可得忘  竹&#x758E;身共瘦",
    "X57n0962_001:0121c22": " 湖近意先涼  靜勝寧須奕  幽朗不待觴",
    "X57n0962_001:0121c23": " 還同殘夢樂  炙背負朝陽",
    "X57n0962_001:0121c24": "夏日曰",
    "X57n0962_001:0122a01": " 曉荷承墜露  晚岫障斜陽  樹下地常蔭",
    "X57n0962_001:0122a02": " 水邊風景&#x51C9;  蟬移驚鵲近  鷺超得魚忙",
    "X57n0962_001:0122a03": " 獨坐觀群動  閑消夏日長",
    "X57n0962_001:0122a04": "湖提晚步曰",
    "X57n0962_001:0122a05": " 照影怜寒水  關情奈夕陽  雪慳天欠冷",
    "X57n0962_001:0122a06": " 年近曰添長  好句誰相寄  浮生各自忙",
    "X57n0962_001:0122a07": " 有身聊頓放  無事可思量",
    "X57n0962_001:0122a08": "訪端叔提幹曰",
    "X57n0962_001:0122a09": " 水趁潮頭行  山隨柁尾行  大江中夜滿",
    "X57n0962_001:0122a10": " 雙櫓半空鳴  雁冷來無幾  鷗清睡不成",
    "X57n0962_001:0122a11": " 平生師友地  此夕最關情",
    "X57n0962_001:0122a12": "雪夜曰",
    "X57n0962_001:0122a13": " 冷&#x8603;通幽信  孤山欠幾遭  杯因寒更滿",
    "X57n0962_001:0122a14": " 句到淡方高  雪滴晴檐雨  松翻夜壑濤",
    "X57n0962_001:0122a15": " 布衾雖仍鐵  猶念早趨朝",
    "X57n0962_001:0122a16": "宿裴菴曰",
    "X57n0962_001:0122a17": " 一徑松杉迴  成陰見日稀  山晴僧盡出",
    "X57n0962_001:0122a18": " 風暖燕交飛  結子華拋樹  欄人犬護扉",
    "X57n0962_001:0122a19": " 閑看山月上  清坐更添衣",
    "X57n0962_001:0122a20": "小亭曰",
    "X57n0962_001:0122a21": " 小亭終日對幽叢  兀坐無言似定中",
    "X57n0962_001:0122a22": " 蒼鮮靜連湘竹紫  綠陰深映蜀葵紅",
    "X57n0962_001:0122a23": " &#x732B;來戲捉穿華蝶  雀下偷銜卷葉蟲"
}