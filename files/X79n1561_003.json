{
    "X79n1561_003:0565a17": "僧寶正續傳卷第三",
    "X79n1561_003:0565a19": "隆興府沙門 祖琇 撰",
    "X79n1561_003:0565a20": "龍門遠禪師",
    "X79n1561_003:0565a21": "[0565a21] 禪師諱清遠。生李氏。蜀之臨&#x536D;人。出家。十四具戒。&#x751E;",
    "X79n1561_003:0565a22": "依毗尼師究其說。因讀法華經。至是法非思量分別",
    "X79n1561_003:0565a23": "之所能解。持以問。講師莫能對。乃曰。義學名相。非所",
    "X79n1561_003:0565a24": "以了生死大事。遂捐舊習。南游江淮間。遍歷叢席。聞",
    "X79n1561_003:0565b01": "舒州太平演道者為宗師第一流。往造其室。演一見",
    "X79n1561_003:0565b02": "深奇之。謂可以弘持法忍。壁立不少假。冀其深造。師",
    "X79n1561_003:0565b03": "棲遲七年。未&#x751E;妄發一語。一日因撥火。忽有省。即說",
    "X79n1561_003:0565b04": "偈曰。深深撥有些子。平生事只如此。由是洞徹超詣。",
    "X79n1561_003:0565b05": "機辯峻捷。莫敢當鋒。衲子爭歸之。師益靜默自晦。不",
    "X79n1561_003:0565b06": "自為得。隱居四面山大中庵。屬天下新崇寧寺。方擇",
    "X79n1561_003:0565b07": "人以處。舒守王渙之迎師住持。未幾引去。會龍門&#x8657;",
    "X79n1561_003:0565b08": "席。遂補焉。示眾曰。學道之士。有二種病。一騎驢&#x8994;驢。",
    "X79n1561_003:0565b09": "二騎&#x5374;驢了不肯下。且如騎&#x5374;驢了更&#x8994;驢。可殺是",
    "X79n1561_003:0565b10": "大病。龍門向道不要&#x8994;。靈利人。當下識得。除&#x5374;&#x8994;底",
    "X79n1561_003:0565b11": "病。狂心遂息。既識得驢了。騎&#x5374;不肯下。此一病最難",
    "X79n1561_003:0565b12": "醫。龍門向道不要騎。你便是驢。盡大地是箇驢。且作",
    "X79n1561_003:0565b13": "麼生騎。你若騎。管取病不去。若不騎。十方世界廓落",
    "X79n1561_003:0565b14": "地。此二病一時去。心下無事。名為道人。所以趙州問",
    "X79n1561_003:0565b15": "南泉如何是道。泉云。平常心是道。州從此頓息馳求。",
    "X79n1561_003:0565b16": "識得祖病佛病。無不透得。後來遍到諸方。莫有出其",
    "X79n1561_003:0565b17": "右者。&#x8462;緣他識病。又曰。釋迦老子在什麼處。自云。作",
    "X79n1561_003:0565b18": "麼。復云。達磨大師在什麼處。自云。只在且作麼生。說",
    "X79n1561_003:0565b19": "箇只在底道理。也不妨難明。若於斯明得。始知正法",
    "X79n1561_003:0565b20": "常住。禪僧家多分只道那舉處便是。你若身壞命終",
    "X79n1561_003:0565b21": "時。若病說不得時。又作麼生。須是證入始得。不見。僧",
    "X79n1561_003:0565b22": "問德山。從上諸聖。向甚麼處去。山云。作麼作麼。莫是",
    "X79n1561_003:0565b23": "作麼便是諸聖麼。你諸人若不將言語會。便落他聲",
    "X79n1561_003:0565b24": "響流布。縱饒不落聲響言句。便落他無言無說處。此",
    "X79n1561_003:0565c01": "事實無。你意解卜度。若存一絲毫。便成趣向於己&#x758E;",
    "X79n1561_003:0565c02": "也。直饒你將玄機妙義去。合他決定合不著。若總不",
    "X79n1561_003:0565c03": "思量。亦不可。須是親證始得。明見無疑。又曰。有般宗",
    "X79n1561_003:0565c04": "師向人道。莫作計較道理。開口便沒交涉。與他不相",
    "X79n1561_003:0565c05": "應。也去空劫已前認取。都無言說。又有一般宗師向",
    "X79n1561_003:0565c06": "人道。癡漢你這一段因何不會。先將自心做箇窠臼。",
    "X79n1561_003:0565c07": "然後將心去取證。喚作釘樁了。繞樁走便恁麼。流傳",
    "X79n1561_003:0565c08": "將去。便恁麼承當去。敲床&#x7AEA;拂用將去。喚作將心用",
    "X79n1561_003:0565c09": "心。一似坐箇氣毬相似。有甚安樂處。又似蝦蟆努氣",
    "X79n1561_003:0565c10": "相似。你恁麼見解。面前一似黑霧罩定了也。師居龍",
    "X79n1561_003:0565c11": "門十有二年。道風大振。四方學者皆曰。吾必師龍門。",
    "X79n1561_003:0565c12": "由是雲集座下。居無所容。師應機酬酢。未&#x751E;有&#x52CC;色。",
    "X79n1561_003:0565c13": "示曲折數篇。學者聚而編之。名曰心要。其略曰。不應",
    "X79n1561_003:0565c14": "於無際中立分限。若立分限。是無際空乃自隨。所以",
    "X79n1561_003:0565c15": "解空者無空想。若人以言語名狀心。終不得心。不以",
    "X79n1561_003:0565c16": "言語名狀心。亦不得心。言語本是心名狀之故。不得",
    "X79n1561_003:0565c17": "也。無言語本是心不名狀之故不得也。種種會當。皆",
    "X79n1561_003:0565c18": "不與自心契。上祖曰。默契而已為若此。又曰。道若為",
    "X79n1561_003:0565c19": "達。但無妄念耳。若人知是妄念。作意止之者。見有妄",
    "X79n1561_003:0565c20": "念故也。見有妄念作意觀照。令是正理亦見。有妄念",
    "X79n1561_003:0565c21": "也。知妄元是道。乃無妄焉。故達道乃無所得也。又曰。",
    "X79n1561_003:0565c22": "證者絕能所也。非別有玄理。在尋常日用處。如見色",
    "X79n1561_003:0565c23": "時是證時。聞聲時是證時。飲水食粥時是證時。一一",
    "X79n1561_003:0565c24": "絕能所。此非久習不假薰煉。&#x8462;見成之事。世人不識。",
    "X79n1561_003:0566a01": "名曰流浪。故云唯證乃知難可測。又曰。學道者明知",
    "X79n1561_003:0566a02": "有是事。何故不得旨而長疑。&#x8462;信未極。疑未深也。唯",
    "X79n1561_003:0566a03": "深與極。若信與疑。真是事也。不解如此返照。遂迷亂。",
    "X79n1561_003:0566a04": "不知由緒。困躓中途。能自返省。更無第二人也。既曰",
    "X79n1561_003:0566a05": "此事。又豈更知耶。知是妄慮。此事則不失也。又曰。道不",
    "X79n1561_003:0566a06": "止說與示而後顯。&#x8462;體自常露。說示者方便道用耳。",
    "X79n1561_003:0566a07": "省悟者亦暫時岐路也。或因說而證。或因示而入。或",
    "X79n1561_003:0566a08": "自覺觸以知歸。終無異事。別得至心源而止也。又曰。",
    "X79n1561_003:0566a09": "人言悟了方修此。屬對治門。雖禪門亦許以正知見",
    "X79n1561_003:0566a10": "治之。若論當人。即不須若是也。又曰。人不識問。遂依",
    "X79n1561_003:0566a11": "來問而答。不知乃自問耳。欲答誰邪。人不識答。遂依",
    "X79n1561_003:0566a12": "言起見。不知乃自答耳。何有旨趣邪。故曰。總是你好",
    "X79n1561_003:0566a13": "看好看。又曰。從上來有二種方便。有真實方便。所謂",
    "X79n1561_003:0566a14": "說無有間。有善巧方便。所謂妙應群機。若從真實方",
    "X79n1561_003:0566a15": "便。得入不假思量。性自神解。求無有退。妙用河沙也。",
    "X79n1561_003:0566a16": "若從善巧方便得入。得坐披衣。向後自看始得。未可",
    "X79n1561_003:0566a17": "將為究竟。此二種方便。皆一法也。不可須臾有失。學",
    "X79n1561_003:0566a18": "者思之。又曰。悟心見性。當如雪峰玄沙。履實踐真。當",
    "X79n1561_003:0566a19": "如南泉趙州。今時學者。但以古人方便為禪道。不知",
    "X79n1561_003:0566a20": "與古人同參也。十二時中。學道無頃刻&#x5F03;捨。此人縱",
    "X79n1561_003:0566a21": "未得入。念念已是修行也。尋常說修行。不過三業六",
    "X79n1561_003:0566a22": "根清淨禪門。更不必如是。何故禪定之門。念念與智",
    "X79n1561_003:0566a23": "波羅蜜平等。一切處自無過患也。久久心地通明之",
    "X79n1561_003:0566a24": "日。從前並得滿足。名一行三昧。今時人全無定力。復",
    "X79n1561_003:0566b01": "不開智眼。所以機緣語句。只成諍論。生滅心行。夫禪",
    "X79n1561_003:0566b02": "學不是小小。未用超佛越祖得了要超。亦不難也。政",
    "X79n1561_003:0566b03": "和末。道行聞于朝。有旨移和州褒禪山。歲餘以疾辭。",
    "X79n1561_003:0566b04": "時圜悟禪師住蔣山。與師友愛素善。因往依之。&#x751E;著",
    "X79n1561_003:0566b05": "三自省察。叢林共高仰之。復以近世問話者。不知伸",
    "X79n1561_003:0566b06": "問致疑咨請之意。後生相承。多用祝贊語。或奉在座",
    "X79n1561_003:0566b07": "官員。或莊嚴修設檀信。俱無衲子氣味。師深惡之。誡",
    "X79n1561_003:0566b08": "曰。夫問話者。激揚玄極。不在多進語。三兩轉足矣。貴",
    "X79n1561_003:0566b09": "得生人信。不致流蕩取笑俗子。又曰。諸方老宿臨終",
    "X79n1561_003:0566b10": "必留偈辭世。世可辭耶。且將安之。宣和二年冬至前",
    "X79n1561_003:0566b11": "一日。飯食訖。整衣趺坐。合掌怡然而逝。春秋五十四。",
    "X79n1561_003:0566b12": "坐四十夏。門人奉靈骨舍利。葬龍門之靈光塔。師風",
    "X79n1561_003:0566b13": "儀秀異。操守嚴正。性淡泊寡言。笑動有規則。學者瞻",
    "X79n1561_003:0566b14": "形儀而服膺。其為教。&#x8E08;通廣大。剴切禪病中衲子之",
    "X79n1561_003:0566b15": "心。至入室提綱。則絕蹊徑。離文字。亦不滯乎空荒漫",
    "X79n1561_003:0566b16": "誕之說。其徒非大有契證。不妄許可。平居以道自任。",
    "X79n1561_003:0566b17": "不從事於務。&#x751E;曰。長老端居丈室。傳道而已。與士大",
    "X79n1561_003:0566b18": "夫游。不為利屈。道合則忻然造之。不爾雖過門。或不",
    "X79n1561_003:0566b19": "得見。君子以是高之。樞密鄧公洵武。奏錫命服佛眼",
    "X79n1561_003:0566b20": "之號。左司陳公瓘見師法語。歎曰。諸佛心宗。眾生性",
    "X79n1561_003:0566b21": "海。遠公涵泳深矣。與靈源禪師少友善。其趣尚施設",
    "X79n1561_003:0566b22": "略相似焉。有三會廣語偈頌數萬言。行于世。",
    "X79n1561_003:0566b23": "[0566b23] 贊曰。圜悟佛眼同出東山之門。為臨濟十世孫。圜悟",
    "X79n1561_003:0566b24": "固已名&#x8462;天下。佛眼則精深醇粹。克荷正傳。殆與圜",
    "X79n1561_003:0566c01": "悟連衡而並驅。學者疑其旋設異乎圜悟。或謂龍門",
    "X79n1561_003:0566c02": "&#x751E;與靈源處。而漸習使然。嗚呼是何言之陋哉。&#x8462;&#x751E;",
    "X79n1561_003:0566c03": "三復龍門之錄。觀其指示心法。辯如百丈黃蘗。作為",
    "X79n1561_003:0566c04": "偈句。詞如汾陽雪竇。悟門超極。不愧雪峰玄妙。履踐",
    "X79n1561_003:0566c05": "明驗。端如南泉趙州。真一代之大宗師也。彼以頰舌",
    "X79n1561_003:0566c06": "為禪而欺世每生者。烏足與識龍門靈源相契者哉。",
    "X79n1561_003:0566c07": "要其所以不為圜悟者。譬如韓柳文章。世之悅韓者",
    "X79n1561_003:0566c08": "固多。然子厚非深識博雅之士。則不能窺其縕奧。此",
    "X79n1561_003:0566c09": "所以萬世之下不凝並驅而為韓柳也。由是而觀。二",
    "X79n1561_003:0566c10": "公之後。抑可見矣。",
    "X79n1561_003:0566c11": "禾山方禪師",
    "X79n1561_003:0566c12": "[0566c12] 禪師名惠方。道號超宗。臨江龔氏子。出家禪居寺。年",
    "X79n1561_003:0566c13": "十九試經得度。具戒。遍參知識。晚入黃龍。見死心禪",
    "X79n1561_003:0566c14": "師。機緣有契。遂留執待。閱十有四年。于時死心高視",
    "X79n1561_003:0566c15": "諸方。以壁立險絕為方便。學者莫可近傍。鮮有投其",
    "X79n1561_003:0566c16": "機者。獨於廣眾中。稱師堪任正續。以最後大事[田/廾]託",
    "X79n1561_003:0566c17": "之。師膺記&#x8382;。隱&#x8FF9;叢林。而聲價益高。宣和中。出世螺",
    "X79n1561_003:0566c18": "川之隆慶。遷禾山。宗風大震。僧問。如何是一印印空。",
    "X79n1561_003:0566c19": "答曰。想你摸索不著。問。如何是一印印水。師曰。湛湛",
    "X79n1561_003:0566c20": "地。問。如何是一印印泥。師云。前後相應。問。如何是死",
    "X79n1561_003:0566c21": "中活。答曰。照中有用。問。如何是活中死。答曰。用中有",
    "X79n1561_003:0566c22": "照。問。如何是死中恒死。答曰。照用臨時。問如何是活",
    "X79n1561_003:0566c23": "中恒活。師曰。平出。死心和尚忌日。僧問。死心每舉隻",
    "X79n1561_003:0566c24": "履西歸意旨如何。師云。還見麼。進曰。即此見聞非見",
    "X79n1561_003:0567a01": "聞。未審作麼生見。師曰。若非見聞。猶滯&#x8FF9;在。問。報德",
    "X79n1561_003:0567a02": "慇懃。未審死心還赴也無。師云。言中有響。僧云。若然",
    "X79n1561_003:0567a03": "者。頂門拶出金剛眼。照破凌霄千萬峰。師云。你且道",
    "X79n1561_003:0567a04": "隻履西歸作麼生。進云。葉落歸根。來時無口。師云。只",
    "X79n1561_003:0567a05": "得一橛。乃曰。死心先師。每好舉隻履西歸話。問衲子。",
    "X79n1561_003:0567a06": "且巴陵和尚。於得法師忌日。以三轉語為報。禾山今",
    "X79n1561_003:0567a07": "日因行不妨掉臂。只以明隻履西歸話。用報先師之",
    "X79n1561_003:0567a08": "德。況此話古今難明。諸方或謂之隱顯。或謂不可兩",
    "X79n1561_003:0567a09": "箇。或謂唯此一事實。若也如是。殊未識祖師意旨。諸",
    "X79n1561_003:0567a10": "人要見麼。濁中清清中濁。勿謂麒麟生隻角。西行東。",
    "X79n1561_003:0567a11": "向路不差。大用頭頭如啐啄。莫莫玄要。靈機休卜度。",
    "X79n1561_003:0567a12": "樞密徐公師川&#x751E;致三問。師各以偈答之。問曰。洞山",
    "X79n1561_003:0567a13": "云。擬將心意學玄宗。大似西行&#x5374;向東。十二時中動",
    "X79n1561_003:0567a14": "轉施為。莫非是擬底心。到此作麼生別辨。答曰。擬將",
    "X79n1561_003:0567a15": "心意學玄宗。妙用縱橫觸處涌。捩轉箇中關&#x68D9;子。休",
    "X79n1561_003:0567a16": "論南北與西東。問。維摩經云。佛以一音演說法。或有",
    "X79n1561_003:0567a17": "怖畏。或斷疑者。答曰。或有怖畏或斷疑。雙明一句絕",
    "X79n1561_003:0567a18": "針錐。於斯切莫生忻猒。覿面還須眼似眉間。維摩經",
    "X79n1561_003:0567a19": "云。眾生病故我病。即今他人病時。為什麼自己&#x5374;不",
    "X79n1561_003:0567a20": "病。答曰。眾生病故維摩病。妙見全提越我人。既了病",
    "X79n1561_003:0567a21": "源無箇事。何如出現宰官身。龍圖蔣公宣卿。亦從之",
    "X79n1561_003:0567a22": "問道。師居禾山十年。遷豫章雲巖。建炎三年三月己",
    "X79n1561_003:0567a23": "酉示寂。壽五十有七。&#x81C8;三十八。火餘齒舌不燼。舍利",
    "X79n1561_003:0567a24": "五色。塔于寺之南天臺。師&#x7683;清悴。而悟門超徹。踐履",
    "X79n1561_003:0567b01": "高妙。圜悟禪師稱其縱談。雷震波駭。辨才出沒。電閃",
    "X79n1561_003:0567b02": "星飛。而性理淵源。極為奧妙。真全才也。世以為礭論",
    "X79n1561_003:0567b03": "云。",
    "X79n1561_003:0567b04": "文殊道禪師",
    "X79n1561_003:0567b05": "[0567b05] 禪師諱心道。眉州丹稜徐氏子。出家。三十得度。游成",
    "X79n1561_003:0567b06": "都從師。受唯識論。研覃者十年。自以為至。一日同門",
    "X79n1561_003:0567b07": "者詰之曰。三界唯心。萬法唯識。今目前森然。心識安",
    "X79n1561_003:0567b08": "布。師茫然不知所對。盡&#x5F03;所學去。而之襄陽。依谷隱",
    "X79n1561_003:0567b09": "顯禪師參扣者又十年。亦自以為至。周流江淮間。抵",
    "X79n1561_003:0567b10": "舒州太平。夜聽佛鑒懃禪師小參舉趙州庭&#x6822;話。至",
    "X79n1561_003:0567b11": "覺鐵觜云先師無此語莫謗先師好。大疑之。又盡&#x5F03;",
    "X79n1561_003:0567b12": "其所學。專以禪寂為事。一夕料理前語。豁如夢覺。亟",
    "X79n1561_003:0567b13": "趨丈室。懃望而可之。即分半座。命以法施來者。政和",
    "X79n1561_003:0567b14": "二年。襄陽守游定夫以禮致師。開法天寧萬壽。遷大",
    "X79n1561_003:0567b15": "別山。宣和初。徙鼎州文殊。會有詔。更釋氏名。上堂曰。",
    "X79n1561_003:0567b16": "祖意西來事。今朝特地新。昔時比丘相。今作老君形。",
    "X79n1561_003:0567b17": "鶴氅披銀褐。頭包蕉葉巾。林泉無事客。兩度受君恩。",
    "X79n1561_003:0567b18": "所以欲識佛性義。當觀時節因緣。且道即今是什麼",
    "X79n1561_003:0567b19": "時節。毗盧遮那頂戴花冠。為顯真中有俗。文殊老叟",
    "X79n1561_003:0567b20": "身披鶴氅。且要俯循時儀。一人既爾。眾人亦然。大家",
    "X79n1561_003:0567b21": "成立叢林。喜得群仙。聚會共酌。迷仙酎同。唱步&#x8657;詞。",
    "X79n1561_003:0567b22": "或看靈寶度人經。或說長生不死樂。琴彈月下。指端",
    "X79n1561_003:0567b23": "發太古之音。碁布軒前。妙著出神機之外。進一步便",
    "X79n1561_003:0567b24": "到大羅天上。退一步&#x5374;入九幽城中。且道不進不退",
    "X79n1561_003:0567c01": "又作麼生。直饒羽化三清路。終是輪迴一幻身。越明",
    "X79n1561_003:0567c02": "年。有旨復僧。上堂曰。不掛田衣著羽衣。老君形相頗",
    "X79n1561_003:0567c03": "相宜。一年半內閑思想。大抵興衰各有時。我佛預讖。",
    "X79n1561_003:0567c04": "法當有難。較量年代。適在此時。僧改俗形。佛更名字。",
    "X79n1561_003:0567c05": "妄生邪解。刪削教乘。鐃鈸停音。&#x9262;盂添足。賴我皇帝",
    "X79n1561_003:0567c06": "陛下聖德欽明。不忘佛囑。邇乃特頒明詔。賜僧尼重",
    "X79n1561_003:0567c07": "新削髮。實謂寒&#x7070;再焰。枯木重榮。不離俗形而作僧",
    "X79n1561_003:0567c08": "形。不出魔界而入佛界。重鳴法&#x76B7;。再整&#x983A;綱。迷仙酎",
    "X79n1561_003:0567c09": "化為甘露瓊漿。步&#x8657;詞翻作還鄉曲子。放下銀木簡。",
    "X79n1561_003:0567c10": "拈起尼師壇。昨朝稽首擎拳。今日和南問訊。只改舊",
    "X79n1561_003:0567c11": "時相。不改舊時人。且道舊時人與今時人。是一是二。",
    "X79n1561_003:0567c12": "良久云。春風也解嫌狼籍。吹盡當年道教&#x7070;。師於偈",
    "X79n1561_003:0567c13": "頌。尤為精粹。衲子雅傳之。其趙州勘婆因緣頌曰。三",
    "X79n1561_003:0567c14": "月春光上國游。祥雲瑞氣瑣龍樓。親從宣德門前過。",
    "X79n1561_003:0567c15": "更問行人&#x8994;汴州。&#x758E;山咸通已前法身因緣頌曰。咸",
    "X79n1561_003:0567c16": "通已後咸通前。法身向上法身邊。一對枯樁門外立。",
    "X79n1561_003:0567c17": "千古萬古摩青天。法身該一切。莫向淨瓶邊。若不同",
    "X79n1561_003:0567c18": "&#x7240;睡。焉知被底穿。建炎三年春。頌臨濟入滅囑三聖",
    "X79n1561_003:0567c19": "正法眼因緣。示其徒曰。正法眼藏瞎驢滅。臨濟何曾",
    "X79n1561_003:0567c20": "有是說。今古時人皆忘傳。不信但看後三月。時逆賊",
    "X79n1561_003:0567c21": "鍾相作難。其徒欲奉師南奔者。師曰。學道所以了生",
    "X79n1561_003:0567c22": "死也。何死之避。以是春三月三日。遇害。壽七十有二。",
    "X79n1561_003:0567c23": "&#x81C8;四十二。塔于文殊之五髺峰。師之接物機用。得大",
    "X79n1561_003:0567c24": "自在。雖老且病。退處東堂。有問道者。臥而與之言。曾",
    "X79n1561_003:0568a01": "無&#x52CC;色。三坐道場皆小剎。老屋數楹。僅芘風雨。土爐",
    "X79n1561_003:0568a02": "紙帳。四壁蕭然。處之裕如也。其徒不過數十輩。然皆",
    "X79n1561_003:0568a03": "一時祖室楝幹者。以故師之名稱焯焯。為佛鑑克家",
    "X79n1561_003:0568a04": "子云。",
    "X79n1561_003:0568a05": "法輪端禪師",
    "X79n1561_003:0568a06": "[0568a06] 禪師諱應端。南昌余氏子。依化度寺善月落髮為大",
    "X79n1561_003:0568a07": "僧。初游廬山圓通。以般若夙熏。談禪袞袞。老衲多敬",
    "X79n1561_003:0568a08": "異之。頗自以為至。及會宗叔僧智嶼者折困之。俾令",
    "X79n1561_003:0568a09": "實參。繇是走歸宗。依真淨禪師。未幾真淨遷泐潭。而",
    "X79n1561_003:0568a10": "羅漢小南禪師道價鼎盛。往從之。俄而南公化去。師",
    "X79n1561_003:0568a11": "方銳意於道。遽失所從。聞老演大本靈源之道。欲見",
    "X79n1561_003:0568a12": "之。而未能決。即炷臂香。禱于像前。誌三老之名而探",
    "X79n1561_003:0568a13": "之。得靈源。時靈源首眾僧于雲居。於是造焉。傾心奉",
    "X79n1561_003:0568a14": "事。雖咨參決擇無間。而義象纏心。未能脫洒。靈源&#x751E;",
    "X79n1561_003:0568a15": "痛劄之。師必引援馬祖百丈機緣及華嚴宗旨為表",
    "X79n1561_003:0568a16": "佐。靈源笑曰。馬祖百丈固錯矣。而華嚴宗旨與箇事",
    "X79n1561_003:0568a17": "喜沒交涉。師憤欲他往。因造室請辭。比至門。方揭簾。",
    "X79n1561_003:0568a18": "忽大悟。遍體汗下。靈源見而喜曰。是子識好惡矣。馬",
    "X79n1561_003:0568a19": "祖百丈文殊普賢。幾被汝帶累也。自是投機契會。擊",
    "X79n1561_003:0568a20": "節賞音。若合符契。迨死心禪師出世雲巖。靈源遣二",
    "X79n1561_003:0568a21": "三子。往佐之。死心迅機逸辯。雷轟電掃。學者莫敢嬰",
    "X79n1561_003:0568a22": "其鋒。師為侍者。每當機不少讓。至差別因緣洞下語",
    "X79n1561_003:0568a23": "句。靡不迎刃而解。死心撫愛之。異乎等輩。及靈源出",
    "X79n1561_003:0568a24": "世太平遷黃龍。師皆枉焉。去游京浙。歷講肆。學首楞",
    "X79n1561_003:0568b01": "嚴法界觀圓覺肇論。尤邃於金剛般若。崇寧中。省親",
    "X79n1561_003:0568b02": "南昌。厥父素誦此經。而未喻其旨。因以精義。直注經",
    "X79n1561_003:0568b03": "文之下。俾讀之易曉。學者爭傳之。目為金剛直解。死",
    "X79n1561_003:0568b04": "心知之罵曰。我欲此子荷大法。今乃在三家村裏。說",
    "X79n1561_003:0568b05": "義學邪。師聞而笑曰。以法報親。庸何傷乎。顯謨朱世",
    "X79n1561_003:0568b06": "英守臨川。&#x524F;昭默堂將迎致靈源。靈源辭以疾。舉師",
    "X79n1561_003:0568b07": "代行。朱亦雅聞師名。&#x8657;明水以遲其來。師廉知謝曰。",
    "X79n1561_003:0568b08": "若以道相期則可。今爾乃世諦求我矣。請從此辭。世",
    "X79n1561_003:0568b09": "英欽歎不已。大觀中。洪師。范伯履請任雙嶺。師宵遁",
    "X79n1561_003:0568b10": "他境。久之歸雲巖。首眾分座。以法施學者。政和末。大",
    "X79n1561_003:0568b11": "師張司成請出世百丈嗣法靈源。僧問。如何是賓中",
    "X79n1561_003:0568b12": "賓。師云。芒鞋竹杖走紅塵。問。如何是賓中主。師云。十",
    "X79n1561_003:0568b13": "字街頭逢上祖。問。如何是主中賓。師云。御馬金鞭混",
    "X79n1561_003:0568b14": "四民。問。如何是主中主。師云。金門誰敢&#x64E1;眸&#x89B7;。問。賓",
    "X79n1561_003:0568b15": "主既蒙師指示。向上宗乘事若何。師云。昨夜霜風刮",
    "X79n1561_003:0568b16": "地寒。老猿嶺上啼殘月。僧請益大隨劫火洞然因緣。",
    "X79n1561_003:0568b17": "師以頌答曰。六合傾翻劈面來。暫披麻縷混塵埃。因",
    "X79n1561_003:0568b18": "風吹火渾閑事。引得游人不肯回。壞不壞。隨不隨。徒",
    "X79n1561_003:0568b19": "將聞見強針錐。太湖三萬六千頃。月在波心說向誰。",
    "X79n1561_003:0568b20": "閱六年退居西庵。宣和中。樞密郭公三益帥豫章。與",
    "X79n1561_003:0568b21": "徐公師川合謀。欲師促席論道。以觀音致請。師力辭。",
    "X79n1561_003:0568b22": "至三返。不得已。赴之。州人以二公之意。盛飾香輿鐃",
    "X79n1561_003:0568b23": "&#x76B7;。江津候迎。師聞之。即由間道。入據丈室。而人輿知",
    "X79n1561_003:0568b24": "者。衲子翔集。至數千指。二公每過從。必以微言。相滯",
    "X79n1561_003:0568c01": "彌日。稍遷上藍。建炎初。郭鎮長沙。再遷南嶽之法輪。",
    "X79n1561_003:0568c02": "三年六月十一日。檀越至。陞座。食罷。會大眾茶。客退。",
    "X79n1561_003:0568c03": "徐入方丈。令侍者&#x5FA7;告有眾。吾且遊矣。侍者承命。眾",
    "X79n1561_003:0568c04": "未及至。師聳身趺坐。湛然而化。幻住六十有一。僧&#x81C8;",
    "X79n1561_003:0568c05": "四十二。師性和易。以慈攝物。不事邊幅。得樂說無礙",
    "X79n1561_003:0568c06": "辯才。每患學者不善致問。必自激以啟疑。至會心處。",
    "X79n1561_003:0568c07": "亹亹多忘寢食。不畜餘貲。寺任一[田/廾]執事者。每得人",
    "X79n1561_003:0568c08": "則歲粗給。否則米鹽屢空。人或以是少之。師曰。我之",
    "X79n1561_003:0568c09": "所任。佛祖任也。彼屑屑然錙銖是計。顧與流俗何異",
    "X79n1561_003:0568c10": "哉。後二年。門弟子奉靈骨舍利。塔于百丈之大雄峰。",
    "X79n1561_003:0568c11": "[0568c11] 贊曰。昔張司成師豫章。命秀峰出世泐潭。草堂開法",
    "X79n1561_003:0568c12": "黃龍。端公出世百丈。是三人&#x8462;一時眾中巉巉露頭",
    "X79n1561_003:0568c13": "角者也。及司成歸見廟堂諸公。首言出補獲三大士",
    "X79n1561_003:0568c14": "出世。或問。三大士謂誰。張以其名答之。厥後諸公求",
    "X79n1561_003:0568c15": "外補。必以南州為請。&#x8462;欲面見所謂三大士者。故徐",
    "X79n1561_003:0568c16": "郭二樞相。於百丈也睠睠如此。鳴呼賢者不出世。抑",
    "X79n1561_003:0568c17": "可謂無賢哉。&#x8462;知賢而後為賢。吾道濱茲叔世。釋子",
    "X79n1561_003:0568c18": "不勵行。外護不卹賢。世與道交相喪矣。悲夫。",
    "X79n1561_003:0568c19": "黃龍逢禪師",
    "X79n1561_003:0568c20": "[0568c20] 禪師名德逢。豫章靖安胡氏子。生而庵眉&#x9834;異。不為",
    "X79n1561_003:0568c21": "童戲。不肯混俗。去依上籃晉禪師。十七得度。受滿分",
    "X79n1561_003:0568c22": "戒。晉名重當世。學兼內外。師奉巾匜。頗領其要。辭之",
    "X79n1561_003:0568c23": "泐潭。見乾禪師。參扣久之。游吳中歷講肆。博貫諸部。",
    "X79n1561_003:0568c24": "宿師爭下之。&#x751E;竊歎曰。出家當究竟死生大事。奚空",
    "X79n1561_003:0569a01": "言之滯哉。時靈源禪師出世龍舒。名壓叢林。趨往依",
    "X79n1561_003:0569a02": "之。師恃慧辯。與之爭鋒。不少下。靈源曰。禪止於口吻",
    "X79n1561_003:0569a03": "邪。師默而負墮。痛自韜晦。久之發明己見。於是不動",
    "X79n1561_003:0569a04": "神色。而鯤化鵬博。&#x8462;天匝地。靈源深可之。英聲藉藉。",
    "X79n1561_003:0569a05": "著叢林間。及靈源遷席黃龍。師侍行。因與死心禪師",
    "X79n1561_003:0569a06": "激昂游戲。死心稱之。以為類己。其後楷禪師弘法東",
    "X79n1561_003:0569a07": "都天寧。適師至。命居第一座。分席接衲。未幾楷得罪",
    "X79n1561_003:0569a08": "投臨淄。臨淄守&#x8657;天寧以致師。楷亦以偈招之。略曰。",
    "X79n1561_003:0569a09": "勿謂皇都留便住。也應飛錫向東來。將命者至。師宵",
    "X79n1561_003:0569a10": "遁南歸。庵新吳山中。政和初。出世雲巖。唱靈源之道。",
    "X79n1561_003:0569a11": "宗風盛行。六年有旨。移餘杭中天竺。以疾固辭。宣和",
    "X79n1561_003:0569a12": "初。江西帥徐任道請居天寧。閱三年。尚書胡少汲遷",
    "X79n1561_003:0569a13": "任黃龍。時黃龍自老南晦堂靈源死心三世授道。天",
    "X79n1561_003:0569a14": "下目為法窟。師以曾孫繼席。叢林至今稱之。以為能",
    "X79n1561_003:0569a15": "世其家者。僧問。人天普集。龍象交參。學人上來請師",
    "X79n1561_003:0569a16": "說法。師曰。枯木無橫枝。鳥來難措足。進云。一音纔剖",
    "X79n1561_003:0569a17": "人皆委。五湖衲子盡沾恩。師云。一句截流。萬機寢削。",
    "X79n1561_003:0569a18": "進云。錦上添花即不問。毛吞巨海事如何。師云。闍黎",
    "X79n1561_003:0569a19": "在裏許。進云。信手拈來總是禪。鐵牛路破趙州關。師",
    "X79n1561_003:0569a20": "云。且緩緩。進云。古德道。二破不成一。一法鎮長存。如",
    "X79n1561_003:0569a21": "何二破不成一。師云。逢上座到這裏&#x5374;不知。進云。如",
    "X79n1561_003:0569a22": "何一法鎮長存。師云。三世諸佛舌上生草。進云。承聞",
    "X79n1561_003:0569a23": "和尚親見靈源。是否。師云。誰向你道。進云。且道靈源",
    "X79n1561_003:0569a24": "鼻孔重多少。師云。也知你摸索不&#x7740;。進云。六六三十",
    "X79n1561_003:0569b01": "六。碧眼胡僧數不足。便禮拜。師云。何不早恁麼。法輪",
    "X79n1561_003:0569b02": "實禪師圓寂。師上堂曰。緬想當年皖水&#x6FF5;。師門同叩",
    "X79n1561_003:0569b03": "幾經春。分燈各副全提令。荷眾俱為第一人。寶月俄",
    "X79n1561_003:0569b04": "驚&#x53CE;慧焰。曇花何處現迷津。遙知白塔藏雲際。千古",
    "X79n1561_003:0569b05": "遺蹤孰與&#x96A3;。大眾。起滅全身。去來何有。切忌情中作",
    "X79n1561_003:0569b06": "解。須知淨地無塵。諸人還識法輪禪師麼。&#x7AEA;起拂子",
    "X79n1561_003:0569b07": "云。八字眉分新月樣。霜髯白髮&#x5FA4;精神。實&#x8462;南昌人。",
    "X79n1561_003:0569b08": "於靈源之道。最先悟入。生平苦節力道。叢林以頭陀",
    "X79n1561_003:0569b09": "名之。六年有詔。移東都報恩。皇叔祖(仲榮)奏賜命服",
    "X79n1561_003:0569b10": "通照師名。晴康建元。乞身南歸。樞密郭公三益帥長",
    "X79n1561_003:0569b11": "沙。請居開福。久之得風痺病。益猒紛華。遷小廬山。時",
    "X79n1561_003:0569b12": "兵戈浸擾。師瑟縮以病臥。建炎四年十月己卯。力疾",
    "X79n1561_003:0569b13": "說偈辭眾。囑以火餘。藏本山之海倉塔。言訖而逝。春",
    "X79n1561_003:0569b14": "秋五十有八。&#x81C8;四十有一。師嚴重有威。以弘法為己",
    "X79n1561_003:0569b15": "任。所至叢林勃興。臨事剛決。不少假。雖常所疑密者。",
    "X79n1561_003:0569b16": "亦敬憚之。深達教乘。而提綱訓徒。未&#x751E;及經論一字。",
    "X79n1561_003:0569b17": "特以孤峻門庭。期學者悟徹而後已。初在黃龍。入死",
    "X79n1561_003:0569b18": "心室。靈源以諸子優劣為問。死心曰。前逢後才。才即",
    "X79n1561_003:0569b19": "佛心。晚乃震耀。師則早負英望。靈源實倚之。興黃龍",
    "X79n1561_003:0569b20": "宗旨。不幸疾病而早世云。"
}