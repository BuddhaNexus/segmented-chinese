{
    "T30n1579_068:0674a02": "瑜伽師地論卷第六十八",
    "T30n1579_068:0674a04": "彌勒菩薩說",
    "T30n1579_068:0674a05": "三藏法師玄奘奉 詔譯",
    "T30n1579_068:0674a06": "攝決擇分中聲聞地之二",
    "T30n1579_068:0674a07": "[0674a07] 問諸行寂滅是滅諦耶。設是滅諦諸行寂滅",
    "T30n1579_068:0674a08": "耶。答若是滅諦亦諸行寂滅。或諸行寂滅然",
    "T30n1579_068:0674a09": "非滅諦。謂由無常滅故非擇滅故。諸行寂",
    "T30n1579_068:0674a10": "滅。",
    "T30n1579_068:0674a11": "[0674a11] 問何等法滅故名滅諦耶。答略有二種。一",
    "T30n1579_068:0674a12": "煩惱滅故。二依滅故。煩惱滅故得有餘依滅",
    "T30n1579_068:0674a13": "諦。依滅故得無餘依滅諦。問若此滅諦先無",
    "T30n1579_068:0674a14": "後有。云何是常。若常時有。何不一切有情",
    "T30n1579_068:0674a15": "於一切時般涅槃耶。答不流轉相不現行",
    "T30n1579_068:0674a16": "相。是滅諦相。此諦云何先無後有。又無生",
    "T30n1579_068:0674a17": "相無滅相。是常相。滅諦亦爾。是故名常。若",
    "T30n1579_068:0674a18": "有證得一切&#x9E81;重永息滅者。彼般涅槃。若",
    "T30n1579_068:0674a19": "未證得者。彼不般涅槃。有滅諦故。諸有情",
    "T30n1579_068:0674a20": "類有證得者。是故涅槃是證所顯。非生所",
    "T30n1579_068:0674a21": "顯。復次若有遠離四種過失說滅諦者。是",
    "T30n1579_068:0674a22": "名正說。何等名為四種過失。一增益過失。",
    "T30n1579_068:0674a23": "二自相邪分別過失。三相雜亂過失。四損減",
    "T30n1579_068:0674a24": "過失。若言諸行盡滅有異者。是增益過失。",
    "T30n1579_068:0674a25": "言無異者是自相邪分別過失。言亦有異",
    "T30n1579_068:0674a26": "亦無異者。是相雜亂過失。言非有異非無",
    "T30n1579_068:0674a27": "異者。是損減過失。問若唯一切出世間五非",
    "T30n1579_068:0674a28": "取蘊皆道諦攝。何因緣故唯說正見為先八",
    "T30n1579_068:0674a29": "聖支道而為道諦。答依三學故作如是說",
    "T30n1579_068:0674b01": "由有學者於時時間依增上戒學而起修",
    "T30n1579_068:0674b02": "學於時時間依增上心學而起修學。於時",
    "T30n1579_068:0674b03": "時間依增上慧學而起修學。又此八聖支",
    "T30n1579_068:0674b04": "道三蘊所攝。是故唯此說名道諦。",
    "T30n1579_068:0674b05": "[0674b05] 問何因緣故正語正業正命說為戒蘊。答二",
    "T30n1579_068:0674b06": "因緣故。一依正受用法故。二依正受用財",
    "T30n1579_068:0674b07": "故。謂正語正業戒為根本戒為所依。方能",
    "T30n1579_068:0674b08": "受用一切正法。是故說名依受用法。由正",
    "T30n1579_068:0674b09": "命故不依矯詐等起邪命法求衣服等。此",
    "T30n1579_068:0674b10": "為根本此為依處。正受用財。是故說名",
    "T30n1579_068:0674b11": "依受用財。又於是處世尊說為增上清淨意",
    "T30n1579_068:0674b12": "現行性。此中依止貪等起犯戒思。依止矯",
    "T30n1579_068:0674b13": "詐等。起邪追求衣服等思。若離此事應知",
    "T30n1579_068:0674b14": "是名增上清淨意現行性。問何因緣故正見",
    "T30n1579_068:0674b15": "正思惟正精進說為慧蘊。答由此慧蘊略",
    "T30n1579_068:0674b16": "有三種作業因此三法方得究竟。謂通達",
    "T30n1579_068:0674b17": "諸法真義。是初業。通達諸法真義已。即於",
    "T30n1579_068:0674b18": "真義為他宣說施設建立分別開示令其易",
    "T30n1579_068:0674b19": "了。是第二業。為斷餘結法隨法行。是第三",
    "T30n1579_068:0674b20": "業。如是三業由正見正思惟正精進故。如",
    "T30n1579_068:0674b21": "其次第而得究竟。",
    "T30n1579_068:0674b22": "[0674b22] 問何因緣故正念正定說為定蘊。答二因緣",
    "T30n1579_068:0674b23": "故。一由自性故。二由所依故。由自性者。",
    "T30n1579_068:0674b24": "謂三摩地。由所依者。四因緣故。念於此定",
    "T30n1579_068:0674b25": "能作所依。一繫所緣故。謂於四念住繫攝",
    "T30n1579_068:0674b26": "其心。二隨順定故。謂由此念。於守護根",
    "T30n1579_068:0674b27": "門正知而住順歡喜處隨念作意中。能隨",
    "T30n1579_068:0674b28": "順定。三能斷蓋故。謂於各別不淨觀等諸蓋",
    "T30n1579_068:0674b29": "對治作意中。能斷諸蓋。四極多修習相作意",
    "T30n1579_068:0674c01": "故。謂遠離者於止舉捨相無間殷重加行中",
    "T30n1579_068:0674c02": "能多修習。是故此念為定所依。",
    "T30n1579_068:0674c03": "[0674c03] 復次正見差別略有十一。謂如病見。如癰見。",
    "T30n1579_068:0674c04": "乃至無我見。結見。離繫見。能離結見。於四",
    "T30n1579_068:0674c05": "種行如其次第有四種見。謂於諸煩惱纏",
    "T30n1579_068:0674c06": "俱行行中。於煩惱隨眠俱行行中。於愛味俱",
    "T30n1579_068:0674c07": "行行中。於過患俱行行中。次第觀為如病",
    "T30n1579_068:0674c08": "如癰如箭如障。若於諸行觀為生滅。名",
    "T30n1579_068:0674c09": "無常見。觀為三苦之所隨逐。名為苦見。觀",
    "T30n1579_068:0674c10": "彼遠離餘我我所。名為空見。觀彼諸行體",
    "T30n1579_068:0674c11": "性非我及我所相。名無我見。如是八種。是",
    "T30n1579_068:0674c12": "緣苦諦正見。若於集諦觀為因集生緣。名",
    "T30n1579_068:0674c13": "為結見。由彼集諦於苦諦中起雜染結故。",
    "T30n1579_068:0674c14": "若於滅諦觀滅靜妙離。名離繫見。由彼滅",
    "T30n1579_068:0674c15": "諦一切煩惱及依離繫所顯故。若於道諦",
    "T30n1579_068:0674c16": "觀道如行出。名能離結見。由彼道諦究竟",
    "T30n1579_068:0674c17": "能離結縛所顯故。",
    "T30n1579_068:0674c18": "[0674c18] 問若先起無常苦空無我見。後方起如病如",
    "T30n1579_068:0674c19": "癰如箭如障見。何緣此中先說如病等見。",
    "T30n1579_068:0674c20": "答此中依已得道補特伽羅說彼為先。何以",
    "T30n1579_068:0674c21": "故。已得聖道諸有學者。由增上意樂。於",
    "T30n1579_068:0674c22": "諸取蘊。觀為如病乃至如障。如是觀已為",
    "T30n1579_068:0674c23": "斷餘結。復起上位清淨無常見乃至無我",
    "T30n1579_068:0674c24": "見。當知此中略有二種無常等見。一是如",
    "T30n1579_068:0674c25": "病等見。所依不清淨見。以此為先此為引",
    "T30n1579_068:0674c26": "導。為欲獲得所未得故。二是如病等見。能",
    "T30n1579_068:0674c27": "依清淨見。已得如病等見。復令增長。及為",
    "T30n1579_068:0674c28": "得心善解脫故。如是十一正見中空行無",
    "T30n1579_068:0674c29": "我行見名為空行。餘行見名無願行。一行見",
    "T30n1579_068:0675a01": "名無相行。謂於滅諦離繫行見。",
    "T30n1579_068:0675a02": "[0675a02] 復次於修道中。一切出世間道緣四諦為",
    "T30n1579_068:0675a03": "境。當知皆能對治三界一切煩惱。何以故。",
    "T30n1579_068:0675a04": "由諸有學已見&#x8FF9;者。先由法智類智於現",
    "T30n1579_068:0675a05": "不現一切行中起現觀。已後於修道攝一",
    "T30n1579_068:0675a06": "切行。總為一團一分一聚。以無常等行次",
    "T30n1579_068:0675a07": "第觀察。而不分別此是欲行。此是色行。此",
    "T30n1579_068:0675a08": "無色行。此是現見。此非現見。是故當知。於",
    "T30n1579_068:0675a09": "修道中諸出世道所攝聖道。能總對治下地",
    "T30n1579_068:0675a10": "上地一切煩惱。",
    "T30n1579_068:0675a11": "[0675a11] 復次彼諸聖者。於修道中由出世道而昇",
    "T30n1579_068:0675a12": "進時。多分以無相行數數作意思惟無相。",
    "T30n1579_068:0675a13": "何以故。由此作意。最能引發現法樂住。斷",
    "T30n1579_068:0675a14": "煩惱故。",
    "T30n1579_068:0675a15": "[0675a15] 復次五神通無諍願智無礙解等。及諸如來",
    "T30n1579_068:0675a16": "力無畏等所有一切不共佛法。皆是道後所",
    "T30n1579_068:0675a17": "得其性清淨道所建立。由此因緣皆道諦",
    "T30n1579_068:0675a18": "攝。問一切四諦皆應遍知。何緣但說苦諦是",
    "T30n1579_068:0675a19": "應遍知。答由於苦諦以二種相應遍知",
    "T30n1579_068:0675a20": "故。所謂自相及與共相。於所餘諦但知自",
    "T30n1579_068:0675a21": "相。謂以因等行知集諦自相。以滅等行知",
    "T30n1579_068:0675a22": "滅諦自相。以道等行知道諦自相。是故唯",
    "T30n1579_068:0675a23": "說苦諦是應遍知。",
    "T30n1579_068:0675a24": "[0675a24] 問苦諦亦應永斷。何緣唯說集諦是應永",
    "T30n1579_068:0675a25": "斷。答由集諦永斷能顯苦諦永斷。是故唯",
    "T30n1579_068:0675a26": "說集諦是應永斷。",
    "T30n1579_068:0675a27": "[0675a27] 復次於諸諦中略有二種現觀。一智現觀。",
    "T30n1579_068:0675a28": "二斷現觀。智現觀者。謂隨次第於諸諦中",
    "T30n1579_068:0675a29": "別相智生。斷現觀者。謂隨次第無倒智生",
    "T30n1579_068:0675b01": "為依止故。證得所有煩惱斷滅。",
    "T30n1579_068:0675b02": "[0675b02] 復次略有五種發起正精進因緣。一宣說",
    "T30n1579_068:0675b03": "正法。二修行共住。三察懈怠過失見精進",
    "T30n1579_068:0675b04": "功德。四由思擇力相續成熟。五知所證得",
    "T30n1579_068:0675b05": "前後差別。",
    "T30n1579_068:0675b06": "[0675b06] 復次略有二種於斷作證。一於種子伏斷",
    "T30n1579_068:0675b07": "作證。二於種子永斷作證。當知離繫亦有",
    "T30n1579_068:0675b08": "二種。一於諸煩惱品別離繫。二於煩惱事",
    "T30n1579_068:0675b09": "相屬離繫。",
    "T30n1579_068:0675b10": "[0675b10] 問如世尊言。汝等苾芻勿行諂誑。此中如",
    "T30n1579_068:0675b11": "來觀見諂曲幾種過患。誡諸苾芻不令行",
    "T30n1579_068:0675b12": "諂。答觀諂曲者有十二過患故。一諂曲因",
    "T30n1579_068:0675b13": "緣不能證得真實智慧。二退失名譽。三退",
    "T30n1579_068:0675b14": "失他信。四退失功德增長。五退失於智者",
    "T30n1579_068:0675b15": "邊聽聞正法教誡教授。六諸惡增長。七令",
    "T30n1579_068:0675b16": "心相續遠離諸善。八由諂不平損害其心",
    "T30n1579_068:0675b17": "常懷苦惱不安隱住。九慮後苦法。十非聖",
    "T30n1579_068:0675b18": "法器。十一臨終追悔。十二身壞已後墮諸惡",
    "T30n1579_068:0675b19": "趣生那落迦。",
    "T30n1579_068:0675b20": "[0675b20] 復次欲界中諂有八種行及七種事。云何八",
    "T30n1579_068:0675b21": "行。一迷惑諂行。二覆藏諂行。三顯示諂行。四",
    "T30n1579_068:0675b22": "結搆諂行。五恭順諂行。六謀計諂行。七推注",
    "T30n1579_068:0675b23": "諂行。八現悲諂行。云何七事。一言說事。二詰",
    "T30n1579_068:0675b24": "問事。三違諍事。四現親友事。五現委信事。六",
    "T30n1579_068:0675b25": "所作假託事。七艱辛事。由初事故其諂曲",
    "T30n1579_068:0675b26": "者。與諸世間隨起言說。於非義中示現為",
    "T30n1579_068:0675b27": "義。以相迷惑。或於義中示現非義。如於",
    "T30n1579_068:0675b28": "義非義。於有非有當知亦爾。又於現行",
    "T30n1579_068:0675b29": "諂曲所起諸惡行中。若他詰問諂者。則便",
    "T30n1579_068:0675c01": "覆藏實罪顯不實德。又諍論者將欲推其",
    "T30n1579_068:0675c02": "功德過失。爾時諂者則便結搆諸惡朋黨。又",
    "T30n1579_068:0675c03": "諂曲者見諍論人有力暴惡。心生怖懼。即",
    "T30n1579_068:0675c04": "以卑下身語二業。隨順恭敬現親友相。又諂",
    "T30n1579_068:0675c05": "曲者若見耎直可規其利。內與不可委信",
    "T30n1579_068:0675c06": "者等。而外現已極可委信謂行住中虛詐",
    "T30n1579_068:0675c07": "積集清善之相。又諂曲者於諸親善得意友",
    "T30n1579_068:0675c08": "朋未來廣大所作事中。先詐為伴。後所作",
    "T30n1579_068:0675c09": "事現在前時。矯現種種方便推注。謂為遮",
    "T30n1579_068:0675c10": "防自劬勞故。又諂曲者隨遭一種苦惱事",
    "T30n1579_068:0675c11": "已。於彼怨對所遭苦事。實無如是重憂重",
    "T30n1579_068:0675c12": "苦。然自顯示有重憂苦。謂深歎恨愁憂苦",
    "T30n1579_068:0675c13": "惱乃至悶絕。",
    "T30n1579_068:0675c14": "[0675c14] 復次&#x9E81;語聲聞。尚不應得於諸諦中教誡",
    "T30n1579_068:0675c15": "教授。況當能得真諦現觀或復清淨。又有",
    "T30n1579_068:0675c16": "九種&#x9E81;語聲聞&#x9E81;語之相。若有成就如是",
    "T30n1579_068:0675c17": "相者。當知此名不可與語&#x9E81;語聲聞。何等",
    "T30n1579_068:0675c18": "為九。謂能舉罪補特伽羅正詰問時。以不",
    "T30n1579_068:0675c19": "美言假合而答。或不相應或不圓滿。或託",
    "T30n1579_068:0675c20": "餘事方便而答。是名初相。又以謬言假設",
    "T30n1579_068:0675c21": "餘論。方便推遣所詰問事。是第二相。又瞋",
    "T30n1579_068:0675c22": "恚纏擾亂。懵憒渾濁自心。是第三相。又瞋恚",
    "T30n1579_068:0675c23": "纏發起憤怨詈言鄙語。是第四相。又起高",
    "T30n1579_068:0675c24": "心。彼既說我。我當何故而不說彼。是第五",
    "T30n1579_068:0675c25": "相。又堅覆藏自所作罪。是第六相。又結怨",
    "T30n1579_068:0675c26": "心相續不捨。是第七相。又多發起報怨之",
    "T30n1579_068:0675c27": "心。是第八相。又他顯說能舉罪者若實不實",
    "T30n1579_068:0675c28": "諸功德時。不生信解非撥毀罵。是第九相。",
    "T30n1579_068:0675c29": "此中略有二種舉罪補特伽羅。一共所尊重。",
    "T30n1579_068:0676a01": "二非共尊重。當知此中初二種相。依初能",
    "T30n1579_068:0676a02": "舉補特伽羅。餘七種相。依第二能舉補特伽",
    "T30n1579_068:0676a03": "羅。",
    "T30n1579_068:0676a04": "[0676a04] 復次本地分中依戒律儀諸毘奈耶相應之",
    "T30n1579_068:0676a05": "相。今當決擇。嗢&#x62D5;南曰。",
    "T30n1579_068:0676a06": " 攝制立尸羅  無逸障學觀",
    "T30n1579_068:0676a07": " 依攝受受用  甚深說喻事",
    "T30n1579_068:0676a08": "[0676a08] 略有七處。攝毘奈耶及別解脫。何等為七。",
    "T30n1579_068:0676a09": "一教&#x52C5;。二開聽。三制止。四犯處。五有犯。六",
    "T30n1579_068:0676a10": "無犯。七出罪。",
    "T30n1579_068:0676a11": "[0676a11] 云何教&#x52C5;。謂佛世尊毘奈耶中&#x52C5;諸苾芻。捨",
    "T30n1579_068:0676a12": "不善法增長善法。當知是名略說一切教",
    "T30n1579_068:0676a13": "&#x52C5;之相。若廣分別無量無邊。",
    "T30n1579_068:0676a14": "[0676a14] 云何開聽。謂佛世尊毘奈耶中開許一切能",
    "T30n1579_068:0676a15": "無染污現所受用資生因緣。云何制止。謂",
    "T30n1579_068:0676a16": "佛世尊毘奈耶中制止一切自性罪法違無",
    "T30n1579_068:0676a17": "罪法。",
    "T30n1579_068:0676a18": "[0676a18] 云何犯處。略有十八。一不善。二違善。三身",
    "T30n1579_068:0676a19": "業。四語業。五意業。六戒壞。七見壞。八軌則",
    "T30n1579_068:0676a20": "壞。九正命壞。十隨護他心。十一護他損惱。十",
    "T30n1579_068:0676a21": "二護非處疑慮。十三婬。十四&#x9262;。十五衣。十六",
    "T30n1579_068:0676a22": "食。十七臥具。十八病緣醫藥及餘資具。不善",
    "T30n1579_068:0676a23": "者。謂所有性罪。違善者。謂所有遮罪。身語意",
    "T30n1579_068:0676a24": "業處。隨其所應於一切五犯聚中當知其",
    "T30n1579_068:0676a25": "相。如是所餘犯處。亦於五犯聚中如其所",
    "T30n1579_068:0676a26": "應當知其相。云何有犯。謂若略說有五犯",
    "T30n1579_068:0676a27": "聚。何故於此五犯聚中起諸違犯。謂五因",
    "T30n1579_068:0676a28": "故。一因緣故。二發起故。三事故。四方便故。",
    "T30n1579_068:0676a29": "五究竟故。此分別義。於攝事分毘奈耶摩",
    "T30n1579_068:0676b01": "呾理迦中我當廣說。",
    "T30n1579_068:0676b02": "[0676b02] 復有九種犯。一近事男犯。二近事女犯。三勤",
    "T30n1579_068:0676b03": "策男犯。四勤策女犯。五正學犯。六苾芻尼犯。",
    "T30n1579_068:0676b04": "七苾芻犯。八異生犯。九有學犯無有無學犯。",
    "T30n1579_068:0676b05": "何以故。由彼更無所應作故。法爾獲得小",
    "T30n1579_068:0676b06": "及隨小一切學處悉皆止息。又定不能犯染",
    "T30n1579_068:0676b07": "污罪。云何無犯。略有四種。一初業。二顛狂。",
    "T30n1579_068:0676b08": "三心亂。四苦受所逼。",
    "T30n1579_068:0676b09": "[0676b09] 云何出罪。略由五相。一由自故。二由他故。",
    "T30n1579_068:0676b10": "三由自他故。四依轉故。五依捨故。由自故",
    "T30n1579_068:0676b11": "者。謂應自靜息故。由他故者。謂見諦者有",
    "T30n1579_068:0676b12": "所違犯不染污罪。由自他者。謂諸異生染",
    "T30n1579_068:0676b13": "不染罪。依轉故者。謂轉捨苾芻依轉得苾",
    "T30n1579_068:0676b14": "芻尼依。或轉捨苾芻尼依轉得苾芻依。爾",
    "T30n1579_068:0676b15": "時苾芻苾芻尼各所犯罪。或轉餘形或轉",
    "T30n1579_068:0676b16": "無形。依捨故者。謂命終已。[0676b16] 復次略有十種",
    "T30n1579_068:0676b17": "制立學處清淨。一道理清淨。二果清淨。三攝",
    "T30n1579_068:0676b18": "受清淨。四外清淨。五內清淨。六具分清淨。七",
    "T30n1579_068:0676b19": "愛敬清淨。八伏對治修清淨。九隨眠斷對治",
    "T30n1579_068:0676b20": "修清淨。十相續不斷清淨。復有差別。謂有",
    "T30n1579_068:0676b21": "因緣制立學處清淨。遠離受用欲樂邊清淨。",
    "T30n1579_068:0676b22": "遠離受用自苦邊清淨。勝行清淨。勝命清淨。",
    "T30n1579_068:0676b23": "同法共住清淨。無違諍清淨。制伏煩惱清淨。",
    "T30n1579_068:0676b24": "煩惱離繫清淨。任持正法清淨。",
    "T30n1579_068:0676b25": "[0676b25] 復次略有十種尸羅過失。一毀壞所學過失。",
    "T30n1579_068:0676b26": "二不喜樂過失。三伴相違過失。四期願過失。",
    "T30n1579_068:0676b27": "五放逸過失。六增上慢過失。七隨眠不清淨",
    "T30n1579_068:0676b28": "過失。八意樂不清淨過失。九不出離過失。十",
    "T30n1579_068:0676b29": "邪禁過失。",
    "T30n1579_068:0676c01": "[0676c01] 復有十種尸羅功德。一和合尸羅。二無間尸",
    "T30n1579_068:0676c02": "羅。三無怨對尸羅。四無損害尸羅。五堅固尸",
    "T30n1579_068:0676c03": "羅。六出離尸羅。七勝所治尸羅。八不退轉尸",
    "T30n1579_068:0676c04": "羅。九不共尸羅。十無上尸羅。",
    "T30n1579_068:0676c05": "[0676c05] 復次於毘奈耶勤學苾芻。依於十時應不",
    "T30n1579_068:0676c06": "放逸。何等為十。一依犯時。二依定時。三依",
    "T30n1579_068:0676c07": "生時。四依乞食時。五依所作時。六依受用",
    "T30n1579_068:0676c08": "利養恭敬時。七依求多聞時。八依思正法時。",
    "T30n1579_068:0676c09": "九依遠離時。十依通達究竟時。",
    "T30n1579_068:0676c10": "[0676c10] 云何於毘奈耶勤學苾芻依犯初時應不放",
    "T30n1579_068:0676c11": "逸。謂有苾芻成就五支所攝不放逸即前",
    "T30n1579_068:0676c12": "際俱行等。如前廣說。如是名為於毘奈耶",
    "T30n1579_068:0676c13": "勤學苾芻於初時中修不放逸。",
    "T30n1579_068:0676c14": "[0676c14] 云何於毘奈耶勤學苾芻依定第二時應不",
    "T30n1579_068:0676c15": "放逸。謂有苾芻。或住空閑或居樹下。生貪",
    "T30n1579_068:0676c16": "欲蓋乃至疑蓋。終不安忍。則便棄捨除遣",
    "T30n1579_068:0676c17": "變吐彼。由五蓋能染污心乃至能令不得",
    "T30n1579_068:0676c18": "涅槃。為欲斷故於時時間應修止相。於",
    "T30n1579_068:0676c19": "時時間應修舉相。於時時間應修捨相。",
    "T30n1579_068:0676c20": "彼於如是止舉捨相得善巧已。由下劣心",
    "T30n1579_068:0676c21": "慮恐下劣便正修舉。由掉舉心慮恐掉舉",
    "T30n1579_068:0676c22": "便修內止。心得平等便修上捨。又於已得",
    "T30n1579_068:0676c23": "三摩地中。不生愛味不起顧戀。無有貪",
    "T30n1579_068:0676c24": "染無著而住。如是名為於毘奈耶勤學苾",
    "T30n1579_068:0676c25": "芻第二時中修不放逸。云何於毘奈耶勤學",
    "T30n1579_068:0676c26": "苾芻依生第三時中應不放逸。謂有苾芻。",
    "T30n1579_068:0676c27": "臨命終時其心猛利。發起如是正加行心。",
    "T30n1579_068:0676c28": "謂我今者應以緣佛緣法緣僧正命而",
    "T30n1579_068:0676c29": "死。應以緣善善心而死。彼遂發起如是",
    "T30n1579_068:0677a01": "如是善守護心。正念現前。以緣於佛法僧",
    "T30n1579_068:0677a02": "正念及緣諸善善心而死。彼由緣佛緣法",
    "T30n1579_068:0677a03": "緣僧所有正念。及由緣善所有善心而命",
    "T30n1579_068:0677a04": "終故。名賢善死賢善夭沒。亦名賢善趣。於",
    "T30n1579_068:0677a05": "後世。如是名為於毘奈耶勤學苾芻第三",
    "T30n1579_068:0677a06": "時中修不放逸。",
    "T30n1579_068:0677a07": "[0677a07] 云何於毘奈耶勤學苾芻依於乞食第四時",
    "T30n1579_068:0677a08": "中應不放逸。謂有苾芻依於村邑聚落而",
    "T30n1579_068:0677a09": "住。彼即於此村邑聚落。廣說如乞食清淨",
    "T30n1579_068:0677a10": "經。如是名為於毘奈耶勤學苾芻第四時",
    "T30n1579_068:0677a11": "中修不放逸。云何於毘奈耶勤學苾芻依",
    "T30n1579_068:0677a12": "於所作第五時中應不放逸。謂有苾芻於",
    "T30n1579_068:0677a13": "&#x9262;作業。於衣作業。於諸智者同梵行所看",
    "T30n1579_068:0677a14": "侍作業。或復於餘所有作業皆無縱逸。無",
    "T30n1579_068:0677a15": "縱逸故不燋不爛。不失不壞。亦不零落",
    "T30n1579_068:0677a16": "不過。所作不鄙所作不惡。所作不急所作",
    "T30n1579_068:0677a17": "不緩。所作不掉所作不染。所作隨順世間。",
    "T30n1579_068:0677a18": "順毘奈耶所有軌則。如是名為於毘奈耶",
    "T30n1579_068:0677a19": "勤學苾芻第五時中修不放逸。",
    "T30n1579_068:0677a20": "[0677a20] 云何於毘奈耶勤學苾芻依受用利養恭",
    "T30n1579_068:0677a21": "敬第六時中應不放逸。謂有苾芻。隨所獲",
    "T30n1579_068:0677a22": "得利養恭敬。於所獲得不染不著。不耽",
    "T30n1579_068:0677a23": "不湎。不悶不執。亦不保玩而受用之。深",
    "T30n1579_068:0677a24": "見過患。善知出離而受用之。隨其所得利",
    "T30n1579_068:0677a25": "養恭敬能自制伏。不因所得利養恭敬心",
    "T30n1579_068:0677a26": "住憍傲。如是名為於毘奈耶勤學苾芻第",
    "T30n1579_068:0677a27": "六時中修不放逸。",
    "T30n1579_068:0677a28": "[0677a28] 云何於毘奈耶勤學苾芻依求多聞第七",
    "T30n1579_068:0677a29": "時中應不放逸。謂有苾芻。棄捨世間所有",
    "T30n1579_068:0677b01": "諷誦綺飾詞論。絢藻文章。隨順世間相應",
    "T30n1579_068:0677b02": "多聞。於佛所說所有甚深。相似甚深空性",
    "T30n1579_068:0677b03": "相應緣性緣起。若順若逆一切經典。恭敬受",
    "T30n1579_068:0677b04": "持。令得究竟。非觀諸法存有所得所獲",
    "T30n1579_068:0677b05": "勝利。名得究竟。非觀諸法免脫論難所",
    "T30n1579_068:0677b06": "獲勝利。名得究竟。非為利養非為恭敬。",
    "T30n1579_068:0677b07": "乃至但為自得調伏。自得寂靜。自得涅槃。",
    "T30n1579_068:0677b08": "自得沙門若婆羅門最上義利故。於此法",
    "T30n1579_068:0677b09": "善聽善受讀誦通利純熟究竟。如是名為於",
    "T30n1579_068:0677b10": "毘奈耶勤學苾芻第七時中修不放逸。",
    "T30n1579_068:0677b11": "[0677b11] 云何於毘奈耶勤學苾芻依思正法第八",
    "T30n1579_068:0677b12": "時中應不放逸。謂有苾芻。獨處空閑。如其",
    "T30n1579_068:0677b13": "所聞如其所受如其所得。所有諸法思惟",
    "T30n1579_068:0677b14": "其義稱量觀察。思所應思離不應思。於",
    "T30n1579_068:0677b15": "其少分但生信解。於其少分以慧觀察。凡",
    "T30n1579_068:0677b16": "所思惟但依於義不依於文。如實了知",
    "T30n1579_068:0677b17": "黑說大說。堅固思惟審諦思惟。相續思惟。",
    "T30n1579_068:0677b18": "隨所思惟要當究竟。於其中間終無退",
    "T30n1579_068:0677b19": "屈。如是名為於毘奈耶勤學苾芻第八時",
    "T30n1579_068:0677b20": "中修不放逸。",
    "T30n1579_068:0677b21": "[0677b21] 云何於毘奈耶勤學苾芻依於遠離第九時",
    "T30n1579_068:0677b22": "中應不放逸。謂有苾芻。不與在家及出家",
    "T30n1579_068:0677b23": "眾共相雜住。不同其喜不同其憂。廣說乃",
    "T30n1579_068:0677b24": "至於所生起世事業中。終不許其究竟隨",
    "T30n1579_068:0677b25": "轉。處空閑林邊際臥具。遠離一切有情方邑",
    "T30n1579_068:0677b26": "散亂懈怠及障止觀諸隨煩惱。如是名為",
    "T30n1579_068:0677b27": "於毘奈耶勤學苾芻第九時中修不放逸。",
    "T30n1579_068:0677b28": "[0677b28] 云何於毘奈耶勤學苾芻依通達究竟第十",
    "T30n1579_068:0677b29": "時中應不放逸。謂有苾芻。於有如實知有。",
    "T30n1579_068:0677c01": "於非有。如實知非有。於有上如實知有",
    "T30n1579_068:0677c02": "上。於無上如實知無上。由彼於有非有有",
    "T30n1579_068:0677c03": "上無上如實知故。於所未得不生得想。",
    "T30n1579_068:0677c04": "於所未證不生證想。離增上慢。非增上",
    "T30n1579_068:0677c05": "慢。所攝持故自記所解。如是名為於毘奈",
    "T30n1579_068:0677c06": "耶勤學苾芻第十時中修不放逸。",
    "T30n1579_068:0677c07": "[0677c07] 復次有四種障能障出家。謂意樂障。所依",
    "T30n1579_068:0677c08": "障。業障。不自在障。意樂障者。謂或為王威",
    "T30n1579_068:0677c09": "所逼迫而求出家。如是等。所依障者。謂或",
    "T30n1579_068:0677c10": "盲聾或扇擇迦或半擇迦。或為疥癩禿攣躄",
    "T30n1579_068:0677c11": "等種種惡疾逼切其身。如是等。業障者。謂",
    "T30n1579_068:0677c12": "害母等諸重惡業。不自在障者。謂父母等所",
    "T30n1579_068:0677c13": "不聽許。若諸僮僕若王大臣他所劫掠。若",
    "T30n1579_068:0677c14": "蘭所得。若有辯答。如是等。[0677c14] 復次略有五處。",
    "T30n1579_068:0677c15": "諸出家者於毘奈耶決定應學。何等為五。",
    "T30n1579_068:0677c16": "謂應學知有犯無犯若重若輕及略所說別",
    "T30n1579_068:0677c17": "解脫經。有犯無犯如前已說。由六種差別所",
    "T30n1579_068:0677c18": "犯成重。一制立差別。謂於學處而制立",
    "T30n1579_068:0677c19": "故。二事差別。謂雖同是波逸底迦。然殺生",
    "T30n1579_068:0677c20": "等所有性罪於餘遮罪有差別故。三穿穴",
    "T30n1579_068:0677c21": "差別。謂如有一數數犯故。四煩惱差別。謂",
    "T30n1579_068:0677c22": "如有一用其猛利貪瞋癡纏而毀犯故。五",
    "T30n1579_068:0677c23": "智差別。謂如有一善品微少智慧狹劣。雖",
    "T30n1579_068:0677c24": "等建立等事等穿等煩惱起。然其所犯成極",
    "T30n1579_068:0677c25": "重障。非此相違有所犯者。如小水流少草",
    "T30n1579_068:0677c26": "能偃。於彼細草不能漂沒。如大水流聚積",
    "T30n1579_068:0677c27": "草木亦不能偃。此中道理當知亦爾。六時",
    "T30n1579_068:0677c28": "差別。謂如有一於其所犯不能速疾如法",
    "T30n1579_068:0677c29": "悔除。長時習已然後對治。與此相違應知所",
    "T30n1579_068:0678a01": "犯名為輕罪。[0678a01] 復次諸持律者。應以五相觀",
    "T30n1579_068:0678a02": "察所犯然後斷罪。何等為五。謂一向雜染",
    "T30n1579_068:0678a03": "故。一向不行故。制立依處故。現彼過失生",
    "T30n1579_068:0678a04": "不生故。非一向現行故。此中一向雜染所",
    "T30n1579_068:0678a05": "犯。謂諸性罪應當一向教令不犯。若毀犯",
    "T30n1579_068:0678a06": "者如其所應當為顯示令速悔除。又佛世",
    "T30n1579_068:0678a07": "尊依此補特伽羅此方此時。制立如是遮罪",
    "T30n1579_068:0678a08": "學處。若有所餘補特伽羅。餘方餘時犯此",
    "T30n1579_068:0678a09": "過失。由觀此失而制立故。如其所犯應",
    "T30n1579_068:0678a10": "為顯示對治之法。若有不犯如是過失。不",
    "T30n1579_068:0678a11": "應於此斷其有犯。亦不應顯對治之法。",
    "T30n1579_068:0678a12": "如是名為總略宣說觀察所犯。[0678a12] 復次於毘",
    "T30n1579_068:0678a13": "奈耶勤學苾芻。依止七處於六處中應修",
    "T30n1579_068:0678a14": "加行。云何依止七處於六處中應修加行。",
    "T30n1579_068:0678a15": "謂依止大師。依止親教。依止軌範。依止衣",
    "T30n1579_068:0678a16": "服。依止乞食。依止臥具。依止病緣醫藥什",
    "T30n1579_068:0678a17": "物。於法於學教授教誡等持供養不放逸中。",
    "T30n1579_068:0678a18": "應修加行。此中法者。謂別解脫經及廣分",
    "T30n1579_068:0678a19": "別。學者。謂增上戒學增上心學增上慧學。教",
    "T30n1579_068:0678a20": "授教誡者。謂依增上戒學教授教誡。依增",
    "T30n1579_068:0678a21": "上心學教授教誡。依增上慧學教授教誡。",
    "T30n1579_068:0678a22": "等持者。謂九次第定。供養者。謂財供養及法",
    "T30n1579_068:0678a23": "供養。財供養者。謂由一種可愛樂法。法供",
    "T30n1579_068:0678a24": "養者。謂由所餘。不放逸者。謂於五種善巧",
    "T30n1579_068:0678a25": "相續無間勤修加行。謂蘊善巧乃至處非處",
    "T30n1579_068:0678a26": "善巧。",
    "T30n1579_068:0678a27": "[0678a27] 復次毘奈耶中有五種攝受。一屬己受。二承",
    "T30n1579_068:0678a28": "受受。三委寄受。四捨施受。五為他受。由二",
    "T30n1579_068:0678a29": "因緣令屬己受不得清淨。一生染著故。",
    "T30n1579_068:0678b01": "二擬蓄積故。與此相違乃得清淨。由二因",
    "T30n1579_068:0678b02": "緣令承受受不得清淨。一非處受故。二非",
    "T30n1579_068:0678b03": "量非法受故。與此相違乃得清淨。由二因",
    "T30n1579_068:0678b04": "緣令委寄受不得清淨。一不觀察人而委",
    "T30n1579_068:0678b05": "寄故。二於不淨物心繫著故。與此相違乃",
    "T30n1579_068:0678b06": "得清淨。由二因緣令捨施受不得清淨。一",
    "T30n1579_068:0678b07": "於鄙惡田而捨施故。二非無悕望而捨施",
    "T30n1579_068:0678b08": "故。除三種田當知所餘名鄙惡田。謂功德",
    "T30n1579_068:0678b09": "田。悲田。恩田。與此相違乃得清淨。由二因",
    "T30n1579_068:0678b10": "緣令為他受不得清淨。一非宿交。又不",
    "T30n1579_068:0678b11": "告白。及性不識故。二有染心故。與此相違",
    "T30n1579_068:0678b12": "乃得清淨。",
    "T30n1579_068:0678b13": "[0678b13] 復次毘奈耶中由五因緣所受用事不得",
    "T30n1579_068:0678b14": "清淨。一性有罪故。二不端嚴故。三不任用",
    "T30n1579_068:0678b15": "故。四非攝屬故。五不作淨故。性有罪者。謂",
    "T30n1579_068:0678b16": "依偽斗偽秤偽函繫縛撾打若斫若殺及",
    "T30n1579_068:0678b17": "&#x6463;撮等所獲財物而受用之。名不清淨。不",
    "T30n1579_068:0678b18": "端嚴者。謂受田宅及諸賄貨象馬牛羊雞&#x732A;",
    "T30n1579_068:0678b19": "狗犬大男大女小男小女奴婢作使金銀珍寶",
    "T30n1579_068:0678b20": "及生穀等。而受用之。名不清淨。不任用者。",
    "T30n1579_068:0678b21": "謂大小便利洟唾所污膿血肪膏。此等塗",
    "T30n1579_068:0678b22": "染。復有所餘如是等類。若受用者名不清",
    "T30n1579_068:0678b23": "淨。如世尊言。便利等器皆不清淨。不應受",
    "T30n1579_068:0678b24": "用。非攝屬者。謂或僧祇物。若不被差。不墮",
    "T30n1579_068:0678b25": "&#x9262;中。亦不屬&#x9262;。或別人物不與不捨亦不",
    "T30n1579_068:0678b26": "捐棄非處委信。亦復非量而受用之。名不",
    "T30n1579_068:0678b27": "清淨。不作淨者。謂五種淨。何等為五。一受",
    "T30n1579_068:0678b28": "得淨。二損壞淨。三委寄淨。四時法淨。五捨分",
    "T30n1579_068:0678b29": "別淨。與此相違所有受用名為清淨。"
}