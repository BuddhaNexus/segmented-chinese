{
    "T38n1777_005:0547b21": "維摩經玄疏卷第五",
    "T38n1777_005:0547b23": "天台山修禪寺沙門智顗撰",
    "T38n1777_005:0547b24": "[0547b24] 第一釋名前已開為二重。一釋此經別名已",
    "T38n1777_005:0547b25": "竟。二次釋通名。第二正釋通名者。即是釋經",
    "T38n1777_005:0547b26": "之一字也。若依天竺語。佛教之首通標修多",
    "T38n1777_005:0547b27": "羅。或云修單羅或云修&#x59AC;路。例如此土楚夏",
    "T38n1777_005:0547b28": "方言。修多羅者既是外國之語。古今諸師解",
    "T38n1777_005:0547b29": "釋有異。或言無翻或言有翻。今釋此義略為",
    "T38n1777_005:0547c01": "五意。第一明無翻。第二明有翻。第三通和有",
    "T38n1777_005:0547c02": "翻無翻。第四歷法解釋。第五約觀心。第一釋",
    "T38n1777_005:0547c03": "修多羅言無翻者。但外國有多含之語。即是",
    "T38n1777_005:0547c04": "修多羅名含五義。豈可但用經字往翻。故開",
    "T38n1777_005:0547c05": "善法師云。經非正翻。但以經字代修多羅也。",
    "T38n1777_005:0547c06": "至如此方。周孔聖教稱之為經。外國聖教此",
    "T38n1777_005:0547c07": "土宜用經字代也。所言修多羅名含五義者。",
    "T38n1777_005:0547c08": "一法本。二微發。三涌泉。四繩墨。五結鬘。一",
    "T38n1777_005:0547c09": "修多羅名含法本義者。大聖知一切皆不可",
    "T38n1777_005:0547c10": "說。以四悉檀因緣而有言教者。若世界悉檀",
    "T38n1777_005:0547c11": "說即為一切論本。若為人對治兩悉檀說即為",
    "T38n1777_005:0547c12": "行本。若第一義悉檀說即為理本。故修多羅",
    "T38n1777_005:0547c13": "含法本義也。二明修多羅名含微發義者。法",
    "T38n1777_005:0547c14": "王用四悉檀起教。巧妙玄辭從微至著靡所",
    "T38n1777_005:0547c15": "不詮。是則文義漸顯開發初心。初中後善圓",
    "T38n1777_005:0547c16": "滿具足。故修多羅含微發義也。三明修多羅",
    "T38n1777_005:0547c17": "含涌泉義者。此從譬以明義。如泉涌流滔滔",
    "T38n1777_005:0547c18": "無竭。佛用四悉檀說法。文義無盡法流不絕。",
    "T38n1777_005:0547c19": "津潤萌芽三草兩木一地所生皆得增長。故",
    "T38n1777_005:0547c20": "修多羅含涌泉義也。四修多羅含繩墨義者。",
    "T38n1777_005:0547c21": "亦是從譬以顯義。如世繩墨能栽邪就正。佛",
    "T38n1777_005:0547c22": "用四悉檀說法。裁愛論見論邪曲。令發真見",
    "T38n1777_005:0547c23": "無漏正道。故修多羅含繩墨義也。五修多羅",
    "T38n1777_005:0547c24": "含結鬘義者。此亦從譬以顯義。結鬘即是縷",
    "T38n1777_005:0547c25": "穿於華無有零落。大覺世尊以四悉檀說法",
    "T38n1777_005:0547c26": "詮諸法相。赴緣皆無漏失。又結鬘能嚴飾身",
    "T38n1777_005:0547c27": "首。如來言教莊嚴行人。一切敬愛。故修多羅",
    "T38n1777_005:0547c28": "含結鬘義也。此土既無含此五義之言。故用",
    "T38n1777_005:0547c29": "經字代也。問曰。修多羅多含五義。同用悉檀",
    "T38n1777_005:0548a01": "往釋有何五義之別耶。答曰。悉檀大意雖同。",
    "T38n1777_005:0548a02": "五義之別未&#x751E;混濫也。第二明修多羅有翻",
    "T38n1777_005:0548a03": "者。有師言。昔佛法初度。胡漢之語未通。故河",
    "T38n1777_005:0548a04": "西群學謂無翻也。爾來經論度此。翻譯胡漢",
    "T38n1777_005:0548a05": "之語既通修多羅定有翻也。但諸法師各異",
    "T38n1777_005:0548a06": "傳聞。言有翻者又成非一。今略出五翻不同。",
    "T38n1777_005:0548a07": "一有師云法本。二有師云此翻云契。三有",
    "T38n1777_005:0548a08": "師言此翻言綖。四有師翻云善語教。五有",
    "T38n1777_005:0548a09": "師言此翻云經。一有師言修多羅此翻云法",
    "T38n1777_005:0548a10": "本者。法本有三。一為論本。二為行本。三為",
    "T38n1777_005:0548a11": "義本。佛用四悉檀說法得為此三本。具如",
    "T38n1777_005:0548a12": "前釋。二有師言修多羅此翻言契。以契會",
    "T38n1777_005:0548a13": "為義。世尊如法相解。用四悉檀如法相說。",
    "T38n1777_005:0548a14": "世界悉檀說法即是契情。為人對治兩悉檀",
    "T38n1777_005:0548a15": "說法即是契行。第一義悉檀說法即契理",
    "T38n1777_005:0548a16": "也。三有師翻言綖者。此是因譬顯義。即與",
    "T38n1777_005:0548a17": "前結鬘義同也。又言綖以縫成為能。即是悉",
    "T38n1777_005:0548a18": "檀之說能成三乘行人三義也。四有師翻云",
    "T38n1777_005:0548a19": "善語教者。大聖大慈心順理說法故言善語。",
    "T38n1777_005:0548a20": "用悉檀赴機化物。順情成行人入理。故云善",
    "T38n1777_005:0548a21": "語教也。五有師言經字即是正翻。所以者何。",
    "T38n1777_005:0548a22": "彼方極聖說教名修多羅。此土聖人所說名",
    "T38n1777_005:0548a23": "之為經。以此類通即正翻也。所言經者。經由",
    "T38n1777_005:0548a24": "為義。經由聖人心口故稱為經。悉檀致教經",
    "T38n1777_005:0548a25": "由如來心口故名經也。又云。前聖後聖莫不",
    "T38n1777_005:0548a26": "經此悉檀所說之教而得成道。又云。經者訓",
    "T38n1777_005:0548a27": "法訓常。法云可軌。常則難可改變悉檀設教。",
    "T38n1777_005:0548a28": "此教能成三利。必定可軌。故云訓法也。悉檀",
    "T38n1777_005:0548a29": "致教若天若魔若梵若諸沙門及婆羅門乃至",
    "T38n1777_005:0548b01": "餘眾無能改易。故云常也。問曰。有翻既五種",
    "T38n1777_005:0548b02": "不同。豈得類用三義解釋。答曰。述彼顯此。彼",
    "T38n1777_005:0548b03": "義既申此意。又顯有何過也。第三和通無翻",
    "T38n1777_005:0548b04": "有翻。有翻者問無者曰。何故言外國有多含",
    "T38n1777_005:0548b05": "之語此土無有多含之語。此是經者法華明",
    "T38n1777_005:0548b06": "六根清淨。何得悉知六塵十法界之理耶。答",
    "T38n1777_005:0548b07": "曰。此是受持法華。六千切德莊嚴行人六根",
    "T38n1777_005:0548b08": "清淨。顯相似藏識之用。則六塵一切法皆是",
    "T38n1777_005:0548b09": "經也。問曰。一切法何得悉能詮理並是經耶。",
    "T38n1777_005:0548b10": "答曰。是事易明。世間現見祇是一墨色點作",
    "T38n1777_005:0548b11": "字。詮一切法靡所不周。香味觸等何得不然。",
    "T38n1777_005:0548b12": "故此經云。於食等者諸法亦等。諸法等者於",
    "T38n1777_005:0548b13": "食亦等。故能以一食施一切。大品經云。諸法",
    "T38n1777_005:0548b14": "等故般若波羅密等。又云。一切法趣色乃至",
    "T38n1777_005:0548b15": "意法是趣不過色尚不可得。云何當有趣非",
    "T38n1777_005:0548b16": "趣如是遍歷一切法。類可知也。第五約觀心",
    "T38n1777_005:0548b17": "明經者即為四意。一類無翻約觀心明經。二",
    "T38n1777_005:0548b18": "類有翻約觀心明經。三類和通有翻無翻約",
    "T38n1777_005:0548b19": "觀心明經。四類歷法約觀心明經。一類無翻",
    "T38n1777_005:0548b20": "約觀心明經者。何但修多羅無翻名含五義。",
    "T38n1777_005:0548b21": "眾生心含一切法。亦不可的詺。所以者何。若",
    "T38n1777_005:0548b22": "離一切心數詺何為心耶。今言觀心含五義",
    "T38n1777_005:0548b23": "者。一心含法本義。提謂經云。心是萬行之本",
    "T38n1777_005:0548b24": "眾靈之源。出入無亂往來無間。統御一身以",
    "T38n1777_005:0548b25": "立道根。此是言說之本即教本也。萬行之本",
    "T38n1777_005:0548b26": "即行本也。以立道根即理本也。二約觀心含",
    "T38n1777_005:0548b27": "微發義者。細微之法莫若剎那。因此相續成",
    "T38n1777_005:0548b28": "一切法。若觀此心發諸功德智慧。亦從微至",
    "T38n1777_005:0548b29": "著也。三明約觀心含涌泉義者。因觀心發功",
    "T38n1777_005:0548c01": "德智慧。如涌泉無盡也。故仁王經云。能觀心",
    "T38n1777_005:0548c02": "源得無量報。四約觀心含結鬘義者。心王穿",
    "T38n1777_005:0548c03": "一切心數之法。如縷穿華成鬘無零漏也。觀",
    "T38n1777_005:0548c04": "心穿一切法亦復如是。若發定慧還嚴飾於",
    "T38n1777_005:0548c05": "心也。五明約觀心含繩墨義者。觀心裁愛見",
    "T38n1777_005:0548c06": "邪曲成八直正道也。二類有翻明觀心者。若",
    "T38n1777_005:0548c07": "將法約心則可詺也。還須對前五種翻修多",
    "T38n1777_005:0548c08": "羅。一明觀心即是法本者。已如前引提謂經",
    "T38n1777_005:0548c09": "之所明也。二約觀心即是契者。觀心會理即",
    "T38n1777_005:0548c10": "是契也。三明約觀心即綖義者。觀心能成一",
    "T38n1777_005:0548c11": "切道法。如綖成衣。四明約觀心即是善語。方",
    "T38n1777_005:0548c12": "字訓一字或二訓乃至多訓。此即是多含之義",
    "T38n1777_005:0548c13": "正如經字。欲作含五義解釋。其意泠然。故知",
    "T38n1777_005:0548c14": "無翻之義非也。又無翻者問有翻者曰。若言",
    "T38n1777_005:0548c15": "昔兩國之言未通故云無翻。今兩國之語既。",
    "T38n1777_005:0548c16": "通定有翻者。修多羅但是外國之一言。今何",
    "T38n1777_005:0548c17": "得翻者不同五語各異。若一翻為是。餘四則",
    "T38n1777_005:0548c18": "非。孰是孰非。若五翻俱是。彼一此五。一不可",
    "T38n1777_005:0548c19": "為五。五不可為一。此為大妨。若五語俱非。定",
    "T38n1777_005:0548c20": "知無翻。設更出異翻皆不可用。今謂若不得",
    "T38n1777_005:0548c21": "佛法正意。有翻無翻俱是執滯。其得意者無",
    "T38n1777_005:0548c22": "翻有翻皆可從也。所以者何。若知悉檀起教",
    "T38n1777_005:0548c23": "是一。無翻有翻皆具三義。含一切佛法。執諍",
    "T38n1777_005:0548c24": "既息。正義圓通此有何過。故經云。依義不依",
    "T38n1777_005:0548c25": "語也。雖然今解釋直用經字則無所不該。又",
    "T38n1777_005:0548c26": "無翻有翻幸得縱容。所以者何。言無翻者亦",
    "T38n1777_005:0548c27": "用經字標題。言有翻者亦以經字標題。並不",
    "T38n1777_005:0548c28": "見用法本契綖善語教標教首也。若存經字",
    "T38n1777_005:0548c29": "是則有翻無翻兩情皆愜。即是通和二家執",
    "T38n1777_005:0549a01": "諍義也。如舊解涅槃或言有翻無翻。般若或",
    "T38n1777_005:0549a02": "言有翻無翻。若深解此意無所滯也。第四歷",
    "T38n1777_005:0549a03": "諸法明經者。有師言有三種經。一聲經。二色",
    "T38n1777_005:0549a04": "經。三法經。一明聲經者。大覺世尊聲能詮理。",
    "T38n1777_005:0549a05": "聞聲得理。故聲即是經。故大品經云。若從善",
    "T38n1777_005:0549a06": "知識處聞般若也。二明色經者。墨色之字為",
    "T38n1777_005:0549a07": "經也。墨色為字能詮於理。見色得理。色即是",
    "T38n1777_005:0549a08": "經。故大品經云。若從經卷中聞般若也。三法",
    "T38n1777_005:0549a09": "為經者。法是法塵。心與法合內心思惟修習",
    "T38n1777_005:0549a10": "於法。因法見理。法即是經。故經云。修我法者",
    "T38n1777_005:0549a11": "證。乃自知心無實。行何用問。為問曰。六塵何",
    "T38n1777_005:0549a12": "意。三塵是經。香味觸三塵非經耶。答曰。此土",
    "T38n1777_005:0549a13": "三根鈍故不能得香味觸之理。故三塵不名",
    "T38n1777_005:0549a14": "經也。若他方佛土或以香為佛事。或以味為",
    "T38n1777_005:0549a15": "佛事。或觸為佛事。此則三塵皆是經也。如此",
    "T38n1777_005:0549a16": "經文。具出他方國土佛事不同。則一切法皆",
    "T38n1777_005:0549a17": "能詮理悉是經也。問曰。若言此土三根鈍故",
    "T38n1777_005:0549a18": "三塵不得教者。經說覺觀是言語法。觀心既",
    "T38n1777_005:0549a19": "是順理之覺觀。即是善語能轉所觀煩惱即",
    "T38n1777_005:0549a20": "名為教。故此經云。弟子眾塵勞隨意之所轉",
    "T38n1777_005:0549a21": "也。五明觀心即是經者。經由觀心得成聖也。",
    "T38n1777_005:0549a22": "故般舟經云。諸佛從心得解脫。心者無垢名",
    "T38n1777_005:0549a23": "清淨。五道鮮潔不受色。有解此者成大道。三",
    "T38n1777_005:0549a24": "明類和通有翻無翻約觀心者。如此觀心之",
    "T38n1777_005:0549a25": "時。即知此心非可名目非不可名目。亦不可",
    "T38n1777_005:0549a26": "名目亦可名目。類似有翻無翻。若能通達無",
    "T38n1777_005:0549a27": "滯礙者。則於觀心破一切法。無所執著離諸",
    "T38n1777_005:0549a28": "戲論。無礙自在也。四明約觀心歷法悉是經",
    "T38n1777_005:0549a29": "者。一切萬法皆從心起。若心即是經。即諸法",
    "T38n1777_005:0549b01": "皆是經也。故華嚴經云。欲知如來心但觀眾",
    "T38n1777_005:0549b02": "生心。譬如一微塵中有三千大千世界經卷。",
    "T38n1777_005:0549b03": "無人知者。有人破此微塵即見三千世界經",
    "T38n1777_005:0549b04": "卷。若破眾生一念無明心者。則一切諸佛所",
    "T38n1777_005:0549b05": "說之經皆顯現也。若行人能用觀心尋讀心",
    "T38n1777_005:0549b06": "經。即見佛性住大涅槃也。於一切頓漸祕密",
    "T38n1777_005:0549b07": "不定諸經皆得明了。所以者何。觀心生滅。見",
    "T38n1777_005:0549b08": "一切三藏教橫&#x7AEA;分明。觀心不生滅。見一切",
    "T38n1777_005:0549b09": "通教橫&#x7AEA;分明。觀心假名。見一切別教橫&#x7AEA;",
    "T38n1777_005:0549b10": "分明。觀心中道。見一切圓教橫&#x7AEA;分明。四教",
    "T38n1777_005:0549b11": "對諸經如前分別(一名不可思議解脫)。第二次釋名大段。",
    "T38n1777_005:0549b12": "此即是從法受名也。今解略為七意。第一釋",
    "T38n1777_005:0549b13": "不思議解脫名。第二辨不思議解脫相。第三",
    "T38n1777_005:0549b14": "別解不思議解脫。第四類通三法。第五約教",
    "T38n1777_005:0549b15": "簡別。第六約觀心明不思議解脫。第七用人",
    "T38n1777_005:0549b16": "法通經。第一釋不思議解脫名者即為三意。",
    "T38n1777_005:0549b17": "一出古今解釋不同。二詳眾家解釋。三正明",
    "T38n1777_005:0549b18": "今家解釋。一明古今諸師釋不思議解脫不",
    "T38n1777_005:0549b19": "同者。諸法師解釋乃多。今略出七家不同。一",
    "T38n1777_005:0549b20": "者什法師云。不思議解脫者三昧神通之名",
    "T38n1777_005:0549b21": "也。二生法師解云。不思議解脫者莫測之用",
    "T38n1777_005:0549b22": "也。三肇法師解云。不思議解脫者幽微難測",
    "T38n1777_005:0549b23": "出二乘之境名不思議。塵累所不能拘名為",
    "T38n1777_005:0549b24": "解脫也。四關內舊解不思議解脫云。六地斷",
    "T38n1777_005:0549b25": "結與羅漢齊功。七地侵除習氣。八地習氣都",
    "T38n1777_005:0549b26": "盡道觀雙流名不思議。正習俱盡名為解脫",
    "T38n1777_005:0549b27": "也。近代南土諸法師解不思議解脫。終傍前",
    "T38n1777_005:0549b28": "解釋雖復小異大意終自是同。今不具述。五",
    "T38n1777_005:0549b29": "地論諸師解釋不思議解脫者。通教緣修用七",
    "T38n1777_005:0549c01": "識智照佛性真理。斷界內見思界外無明。若",
    "T38n1777_005:0549c02": "發真解斷結。則七識圓智蕭然累外名為解",
    "T38n1777_005:0549c03": "脫。此是不真宗明解脫非不思議解脫也。若",
    "T38n1777_005:0549c04": "真宗八識真修體顯離二障皆融無得無累名",
    "T38n1777_005:0549c05": "不思議解脫也。六真諦三藏法師解不思議",
    "T38n1777_005:0549c06": "解脫云。解脫有二種。一者不相離解脫。二者",
    "T38n1777_005:0549c07": "相離解脫。若不相離解脫即是法如如本有之",
    "T38n1777_005:0549c08": "理未與惑離也。所言相離解脫者。得法如如",
    "T38n1777_005:0549c09": "智斷心障與惑相離解脫。此相離解脫即是不",
    "T38n1777_005:0549c10": "思議解脫也。七三論師云。若他明縛脫。縛是",
    "T38n1777_005:0549c11": "自縛。脫是自脫。即是自性之縛脫。此非假縛",
    "T38n1777_005:0549c12": "脫。不得是非縛非脫之縛脫。此非不思議之",
    "T38n1777_005:0549c13": "解脫也。今明縛非自縛。由脫說縛。脫非自脫。",
    "T38n1777_005:0549c14": "由縛說脫。由脫說縛即是假縛。由縛說脫即",
    "T38n1777_005:0549c15": "是假脫。假縛非縛。假脫非脫。即是非縛非脫。",
    "T38n1777_005:0549c16": "畢竟清淨。而說縛脫者。即是假名不思議之",
    "T38n1777_005:0549c17": "縛脫也。不思議之縛即是不思議之脫。故言",
    "T38n1777_005:0549c18": "不思議解脫也。但彼假名方便之語轉側多",
    "T38n1777_005:0549c19": "方。豈可定述。此略出初章耳。二詳眾家者。若",
    "T38n1777_005:0549c20": "什師三昧神通為不思議解脫者。此祇是約",
    "T38n1777_005:0549c21": "通教禪定行行之用也。二生師以不測之用",
    "T38n1777_005:0549c22": "明不思議解脫者。亦是通教行行神用之莫",
    "T38n1777_005:0549c23": "測也。三肇師明幽微難測出二乘之境。祇是",
    "T38n1777_005:0549c24": "通教慧行證理斷結位過二乘也。四關內舊",
    "T38n1777_005:0549c25": "解不思議解脫八地習氣都盡道觀雙流名不",
    "T38n1777_005:0549c26": "思議解脫者。亦是通教慧行行行意也。五地",
    "T38n1777_005:0549c27": "論師明八識真修體顯斷二障明不思議解脫",
    "T38n1777_005:0549c28": "者。正是別教明義也。若依地論地相明義。即",
    "T38n1777_005:0549c29": "是別教明不思議解脫。就地實明義即是圓",
    "T38n1777_005:0550a01": "教明不思議解脫也。六真諦三藏意同地論",
    "T38n1777_005:0550a02": "別教。七三論師釋解脫。雖作假名虛玄之語。",
    "T38n1777_005:0550a03": "宗旨莫知所趣。若如下自他研覈他性之滯。",
    "T38n1777_005:0550a04": "次不可知中論觀法品所明由是通教意。四",
    "T38n1777_005:0550a05": "諦品明即有通別圓三教意。後兩品是三藏",
    "T38n1777_005:0550a06": "教意。約此明義即得有四教四種解脫義也。",
    "T38n1777_005:0550a07": "而天親多申別圓。龍樹多申通圓。兩家所申",
    "T38n1777_005:0550a08": "解脫同異義推可知。三正明一家釋不思議",
    "T38n1777_005:0550a09": "解脫名者即為三意。一通釋思議不思議解",
    "T38n1777_005:0550a10": "脫名。二正別釋不思議解脫。三料簡。一通釋",
    "T38n1777_005:0550a11": "思議不思議解脫者。對思議解脫明不思議",
    "T38n1777_005:0550a12": "解脫。若解思議之理而脫緣縛者。名思議解",
    "T38n1777_005:0550a13": "脫。若解不思議之理而脫緣縛者。名不思議",
    "T38n1777_005:0550a14": "解脫。思議解脫即是離文字之解脫。故身子",
    "T38n1777_005:0550a15": "答天女云。吾聞解脫無有言說。若不思議解",
    "T38n1777_005:0550a16": "脫即是不離文字之解脫。故天女云。無離文",
    "T38n1777_005:0550a17": "字說解脫相。文字性離即解脫也。二正別釋",
    "T38n1777_005:0550a18": "不思議解脫名者。即是不離文字之解脫也。",
    "T38n1777_005:0550a19": "故天女云。解脫之相不在內外兩間。文字之",
    "T38n1777_005:0550a20": "相亦不在內外兩間。是故文字性離即是解",
    "T38n1777_005:0550a21": "脫。解脫者即諸法也。今明不從自脫起故不",
    "T38n1777_005:0550a22": "約自性以立名。不從他脫起故不約他性以",
    "T38n1777_005:0550a23": "立名。解脫不從自他起故不約共性以立名。",
    "T38n1777_005:0550a24": "解脫不從離自他無因緣起故不約無因緣性",
    "T38n1777_005:0550a25": "以立名。從因緣起立解脫名尚不可得。何況",
    "T38n1777_005:0550a26": "無因緣起以立名。解脫不依四邊起。不依四",
    "T38n1777_005:0550a27": "性義而立解脫名者。即是解脫之相不在內",
    "T38n1777_005:0550a28": "外兩中間。名字之相亦不在內外兩中間。名",
    "T38n1777_005:0550a29": "字相離即是解脫也。解脫者即諸法也。故知",
    "T38n1777_005:0550b01": "縛亦如是。是則名字之縛脫。即是非縛非脫。",
    "T38n1777_005:0550b02": "而有縛脫之名者。即是不思議之縛脫也。不",
    "T38n1777_005:0550b03": "思議縛即是不思議之解脫也。故此經云。婬",
    "T38n1777_005:0550b04": "怒癡性即是解脫。住此不思議解脫能種種",
    "T38n1777_005:0550b05": "示現。若離文字之解脫。即是斷煩惱入涅槃。",
    "T38n1777_005:0550b06": "不離文字之解脫即不斷煩惱而入涅槃。名",
    "T38n1777_005:0550b07": "為不思議解脫也。三料簡者。問曰。若不離文",
    "T38n1777_005:0550b08": "字說解脫者。淨名何故默然。答曰。欲印諸菩",
    "T38n1777_005:0550b09": "薩聖說法即是聖默然義也。問曰。通教亦不",
    "T38n1777_005:0550b10": "依四句立名。即是不思議解脫之名不。答曰。",
    "T38n1777_005:0550b11": "通教但破三藏四句。不破別教四句。故非不",
    "T38n1777_005:0550b12": "思議也。圓教破別教四句。如上說真修緣修",
    "T38n1777_005:0550b13": "墮自他性也。問曰。若爾此經但破身子。應非",
    "T38n1777_005:0550b14": "不思議解脫耶。答曰不然。身子盡神力不能",
    "T38n1777_005:0550b15": "去華。天女訶云。結習未盡華即著身。此即破",
    "T38n1777_005:0550b16": "於別惑明不思議解脫故非通教也。問曰。何",
    "T38n1777_005:0550b17": "意不斷煩惱而入涅槃方是不思議解脫。答",
    "T38n1777_005:0550b18": "曰。須彌入芥。小不障大大不礙小。故云不思",
    "T38n1777_005:0550b19": "議耳。今有煩惱結惑不障智慧涅槃。智慧涅",
    "T38n1777_005:0550b20": "槃不礙煩惱結惑。乃名不思議。其無惑有智",
    "T38n1777_005:0550b21": "而入涅槃稱不思議者今即反難。亦應無芥",
    "T38n1777_005:0550b22": "子之小有須彌之大。論不思議耶。問曰。若不",
    "T38n1777_005:0550b23": "斷而入是不思議者。通教亦說不斷而入涅",
    "T38n1777_005:0550b24": "槃。何故非不思議解脫。答曰。通教不見惑相",
    "T38n1777_005:0550b25": "名為不斷。而實是斷。如明時實自無暗。不同",
    "T38n1777_005:0550b26": "有芥子之小不妨須彌之大也。第二辨不思",
    "T38n1777_005:0550b27": "議解脫相者。還就思議解脫不思議解脫以",
    "T38n1777_005:0550b28": "辨相。若思議解脫即是三藏教通教三乘人",
    "T38n1777_005:0550b29": "所得二種涅槃灰身滅智解脫也。若是不思",
    "T38n1777_005:0550c01": "議解脫即是別圓兩教菩薩諸佛所得大般涅",
    "T38n1777_005:0550c02": "槃常寂即是不思議之解脫也。今分此二種解",
    "T38n1777_005:0550c03": "脫之相不同略為七意。一者約理分別。二者",
    "T38n1777_005:0550c04": "約智分別。三者約斷不斷分別。四者約界內",
    "T38n1777_005:0550c05": "外分別。五者約有體無體分別。六者約有用",
    "T38n1777_005:0550c06": "無用分別。七者約共思議不共思議分別。一",
    "T38n1777_005:0550c07": "明約理分別者。若見思議之理而得解脫。即",
    "T38n1777_005:0550c08": "是思議解脫。若見不思議之理而得解脫者。",
    "T38n1777_005:0550c09": "是不思議解脫也。問曰。理無有二。云何分別",
    "T38n1777_005:0550c10": "思議不思議之異耶。答曰。若是真諦之理即",
    "T38n1777_005:0550c11": "是思議之理。若是中道佛性之理即是不思議",
    "T38n1777_005:0550c12": "之理。故此經云。如我病者非真非假。眾生之",
    "T38n1777_005:0550c13": "病亦不真不假。故知中道之理與真諦有異。",
    "T38n1777_005:0550c14": "真諦名思議理者非如來藏也以中道之理名",
    "T38n1777_005:0550c15": "不思議者即是如來藏也。無所積聚乃名為",
    "T38n1777_005:0550c16": "藏。故名不思議理也。二約智分別者。若是生",
    "T38n1777_005:0550c17": "滅之智所得解脫即是思議解脫。若是無生",
    "T38n1777_005:0550c18": "滅智所得解脫即是不思議解脫也。問曰。生",
    "T38n1777_005:0550c19": "滅無生滅智云何分別。答曰。若觀真諦之理",
    "T38n1777_005:0550c20": "發於真智即生滅之智。故此經淨名訶迦旃",
    "T38n1777_005:0550c21": "云。無以生滅心說實相法。若見中道之理發",
    "T38n1777_005:0550c22": "智即是無生滅智。故大涅槃經云。諸佛所師",
    "T38n1777_005:0550c23": "所謂法也。以法常故諸佛亦常。諸佛亦常者",
    "T38n1777_005:0550c24": "即是無生寂照之常智也。三約斷不斷分別",
    "T38n1777_005:0550c25": "思議不思議解脫智者。若斷煩惱得解脫即",
    "T38n1777_005:0550c26": "是思議之解脫。故此經云。佛為增上慢人斷",
    "T38n1777_005:0550c27": "婬怒癡名為解脫。若不斷煩惱而得解脫即",
    "T38n1777_005:0550c28": "是不思議解脫。故此經云。不斷癡愛起於明",
    "T38n1777_005:0550c29": "脫以五逆相而得解脫亦不縛不脫。問曰。若",
    "T38n1777_005:0551a01": "不斷煩惱結業云何而得解脫。答曰。譬如未",
    "T38n1777_005:0551a02": "得神通之人若在牢獄。必須穿牆破壁方得",
    "T38n1777_005:0551a03": "走脫。若是得神通之人處在牢獄。雖不穿牆",
    "T38n1777_005:0551a04": "破壁而出入無礙也。問曰。若不斷煩惱而得",
    "T38n1777_005:0551a05": "解脫名不思議解脫者。若別教菩薩斷煩惱",
    "T38n1777_005:0551a06": "得解脫亦應是思議之解脫耶。答曰。此是教",
    "T38n1777_005:0551a07": "道非是證道。若別教菩薩證不思議解脫亦",
    "T38n1777_005:0551a08": "不斷也。四約界內界外分別者。若是思議解",
    "T38n1777_005:0551a09": "脫但脫界內之縛。若不思議解脫脫界內之",
    "T38n1777_005:0551a10": "縛亦脫界外之縛也。問曰。云何名為脫界內",
    "T38n1777_005:0551a11": "之縛不脫界外之縛相。答曰。此經云。法名",
    "T38n1777_005:0551a12": "無染。若染於法乃至涅槃非求法也。法華",
    "T38n1777_005:0551a13": "經云。但離虛妄名為解脫。其實未得一切",
    "T38n1777_005:0551a14": "解脫。但離虛妄者界內見思分段生死也。",
    "T38n1777_005:0551a15": "其實未得一切解脫者即是界外見思無明之",
    "T38n1777_005:0551a16": "惑變易生死也。此如前別教分別。五約有",
    "T38n1777_005:0551a17": "體無體分別者。若思議解脫無有色心體。若",
    "T38n1777_005:0551a18": "不思議有色心體。問曰。何故思議解脫無色",
    "T38n1777_005:0551a19": "心不思議有色心。答曰。思議解脫滅色取",
    "T38n1777_005:0551a20": "空。是有餘解脫色心因滅。無餘解脫色心",
    "T38n1777_005:0551a21": "果滅。既約無色無心以明解脫故無體也。若",
    "T38n1777_005:0551a22": "是不思議解脫觀色心即是法性之色心。法",
    "T38n1777_005:0551a23": "性之色心本無因生故非果滅。見色心不生",
    "T38n1777_005:0551a24": "不滅而得解脫故有真善妙色妙心之體也。",
    "T38n1777_005:0551a25": "故涅槃經云。解脫有二種。亦色非色。非色者",
    "T38n1777_005:0551a26": "聲聞緣覺。色者諸佛如來所得解脫。又云。妙",
    "T38n1777_005:0551a27": "色湛然常安住。不為生老病死之所遷。又云。",
    "T38n1777_005:0551a28": "色解脫涅槃受想行識解脫涅槃即是仁王經",
    "T38n1777_005:0551a29": "明法性色受想行識解脫。若無色者如死人",
    "T38n1777_005:0551b01": "那得論解脫也。六約有用無用分別者。若是",
    "T38n1777_005:0551b02": "思議解脫無有無方大用。若不思議解脫即",
    "T38n1777_005:0551b03": "是有無方大用。問曰。何故如此。答曰。若思議",
    "T38n1777_005:0551b04": "有餘解脫證真入滅受想定。似涅槃法著身",
    "T38n1777_005:0551b05": "中證想受滅。猶如死人無所能用。若人無餘",
    "T38n1777_005:0551b06": "解脫灰身滅智猶如虛空無所施為。若生法",
    "T38n1777_005:0551b07": "二身住不思議解脫。能種種變現。如此經不",
    "T38n1777_005:0551b08": "思議品具明。故淨名訶身子言。不起滅定而",
    "T38n1777_005:0551b09": "現諸威儀是為宴坐也。七明約共不共不思",
    "T38n1777_005:0551b10": "議分別二種解脫相者。若是共不思議即是",
    "T38n1777_005:0551b11": "思議解脫。若是不共不思議即是不思議解",
    "T38n1777_005:0551b12": "脫。問曰。何等是共不思議。答曰。有諸法師云。",
    "T38n1777_005:0551b13": "八地道觀雙流。二乘及下地菩薩所不能思",
    "T38n1777_005:0551b14": "量。故名不思議。所以者何。若下地不能思八",
    "T38n1777_005:0551b15": "地。八地不能思九地。八地還成是思議。九地",
    "T38n1777_005:0551b16": "乃可名不思議。如是乃至十地不能思佛地。",
    "T38n1777_005:0551b17": "佛地是不思議。十地是思議。佛地能思於佛",
    "T38n1777_005:0551b18": "地還成是思議。若爾者何者不思議解脫耶。",
    "T38n1777_005:0551b19": "復次如經言。佛入三昧身子不能知。身子入",
    "T38n1777_005:0551b20": "定目連不能知。目連入定諸羅漢不能知。羅",
    "T38n1777_005:0551b21": "漢入定學人不能知。學人入定四善根人不",
    "T38n1777_005:0551b22": "能知。四善根人入定一切外道不能思。外道",
    "T38n1777_005:0551b23": "入定神通變現餘人不能思。乃至凡人伎術",
    "T38n1777_005:0551b24": "幻化世間皆不能思。如此皆名不思議。若論",
    "T38n1777_005:0551b25": "思議。至佛猶是思議。若論不思議。乃至黃蜂",
    "T38n1777_005:0551b26": "作蜜蜘&#x87F5;作網皆不可思議。是名共不可思",
    "T38n1777_005:0551b27": "議。皆有心數法之解脫。悉應是思議解脫也。",
    "T38n1777_005:0551b28": "豈可用此對不思議解脫相耶。問曰。若爾何",
    "T38n1777_005:0551b29": "故是不思議。答曰。不思議法性猶如虛空。無",
    "T38n1777_005:0551c01": "念無思湛然常寂。入一切諸法悉皆通達顯",
    "T38n1777_005:0551c02": "現。即是不共不思議也。不與一切通教三藏",
    "T38n1777_005:0551c03": "教三乘及諸凡夫共也。故涅槃經云。澄渟清",
    "T38n1777_005:0551c04": "淨即真解脫。法華經云。是法非思量分別之",
    "T38n1777_005:0551c05": "所能解般舟三昧經云。有心不知心。心者不",
    "T38n1777_005:0551c06": "見心。心起想即癡。無想即泥洹。大智論云。若",
    "T38n1777_005:0551c07": "分別憶想即是魔羅網。不動不分別是則為",
    "T38n1777_005:0551c08": "法印。此經云。若於佛法有所分別者名不如",
    "T38n1777_005:0551c09": "法。華嚴經云。究竟離虛妄無染如虛空。故知",
    "T38n1777_005:0551c10": "一切思量分別憶想畢竟不起名不思議。故",
    "T38n1777_005:0551c11": "涅槃經云。待水澄清珠相自現者。即不思議",
    "T38n1777_005:0551c12": "佛性理顯。不思議佛性顯即是不思議解脫",
    "T38n1777_005:0551c13": "也。問曰。共不思議者。下地思不能知上地。上",
    "T38n1777_005:0551c14": "地名不思議。上地思能知下地。下地名思議",
    "T38n1777_005:0551c15": "耶。答曰。雖復下地思不知上地上地思能知",
    "T38n1777_005:0551c16": "下地。皆是思量知非不思量知。故皆屬思議",
    "T38n1777_005:0551c17": "也。今不共不思議下地不以思思於上地。上",
    "T38n1777_005:0551c18": "地亦不以思思於下地。下地以不思思於上",
    "T38n1777_005:0551c19": "地而不能知上地。上地不思之智任運能知",
    "T38n1777_005:0551c20": "下地。下地不思故尚不能知上地思議之智。",
    "T38n1777_005:0551c21": "何況能知不思議之智。上地不思之智任運",
    "T38n1777_005:0551c22": "能知下地不思議之智。何況思議智耶。故知",
    "T38n1777_005:0551c23": "下地上地雖有知與不知。而俱是不思議也。",
    "T38n1777_005:0551c24": "問曰。不思云何知有分別。答曰。四十二地寂",
    "T38n1777_005:0551c25": "照雖同。無明品品盡異。故下地未盡一品不",
    "T38n1777_005:0551c26": "能知上地。上地盡一品則能知下地。二乘乃",
    "T38n1777_005:0551c27": "至凡夫皆有此不思議理。而思量分別惑障",
    "T38n1777_005:0551c28": "所覆。未破無明憶想分別。故不能不思而知。",
    "T38n1777_005:0551c29": "諸佛菩薩無明憶想分別破。故不思而知。譬",
    "T38n1777_005:0552a01": "如初月昇天不作思念我照世界及照眾生。",
    "T38n1777_005:0552a02": "而眾生世界自然光顯。至十五日月圓滿之",
    "T38n1777_005:0552a03": "時。亦不念言我照彼顯。圓教所明佛菩薩亦",
    "T38n1777_005:0552a04": "爾。豈同瑩光也。問曰。若以不思議佛性顯湛",
    "T38n1777_005:0552a05": "然無思無念為不共不思議者。此與地人明",
    "T38n1777_005:0552a06": "八識湛然真修體顯復有何異。答曰。地人言。",
    "T38n1777_005:0552a07": "六識是分別識。七識是智障波浪識。八識是",
    "T38n1777_005:0552a08": "真常識。智識是緣修。八識若顯七識即滅。八",
    "T38n1777_005:0552a09": "識名真修。任運體融常寂。而攝大乘論云。七",
    "T38n1777_005:0552a10": "識是執見心。八識是無記無沒識。豈得言是",
    "T38n1777_005:0552a11": "真修耶。又今所明六識即是不思議解脫。豈",
    "T38n1777_005:0552a12": "有六識七識滅已八識真修為不思議解脫。",
    "T38n1777_005:0552a13": "所以者何。如鴦掘經云。所謂彼眼根於諸如",
    "T38n1777_005:0552a14": "來常具足無減修。了了分明見。乃至意根亦",
    "T38n1777_005:0552a15": "復如是。法華經明父母所生六根清淨。以自",
    "T38n1777_005:0552a16": "湛然照十方界境。豈有六識滅別有真緣修",
    "T38n1777_005:0552a17": "也。故經云。佛知一切眾生畢竟寂滅。即大涅",
    "T38n1777_005:0552a18": "槃不可復滅。一切眾生不可復滅。即是六識",
    "T38n1777_005:0552a19": "不可滅。又此經云。解脫者即諸法也。豈不即",
    "T38n1777_005:0552a20": "是六識十八界一切法。若爾豈得但約八識",
    "T38n1777_005:0552a21": "明不思議解脫。復次若論四不可說。非但不",
    "T38n1777_005:0552a22": "生不生八識不可說。不生生七識亦不可說。",
    "T38n1777_005:0552a23": "生不生生生六識亦不可說。若論有因緣故",
    "T38n1777_005:0552a24": "亦可得說。四悉檀因緣故亦可復說。而南北",
    "T38n1777_005:0552a25": "二道執真緣成佛不同。豈不墮自他見耶。若",
    "T38n1777_005:0552a26": "知如來常不說法。何有真緣兩修成佛可說",
    "T38n1777_005:0552a27": "之可諍乎。而諸經論有此文者。特是聖人赴",
    "T38n1777_005:0552a28": "機之說。何有法身大士。不以四悉檀赴緣接",
    "T38n1777_005:0552a29": "物。龍樹天親各有所說耶。皆是末代弘法失",
    "T38n1777_005:0552b01": "意執文偏朋耳。若得此意。不應問與他何異",
    "T38n1777_005:0552b02": "也。問曰。若以絕思量之心為不共不思議者。",
    "T38n1777_005:0552b03": "法華經意根清淨何得云思惟無量義說法亦",
    "T38n1777_005:0552b04": "無量終始不妄錯以持法華故。答曰。若不思",
    "T38n1777_005:0552b05": "議解脫離思議終非不思議。如無餘涅槃無所",
    "T38n1777_005:0552b06": "思惟。即是不離不思議有不思議也。故此經",
    "T38n1777_005:0552b07": "云。能善分別諸法相。於第一義而不動。以於",
    "T38n1777_005:0552b08": "諸法得自在。是故稽首此法王於諸法得自",
    "T38n1777_005:0552b09": "在者。即是於六識思議分別法中得自在名",
    "T38n1777_005:0552b10": "不思議解脫也。第三釋不思議解脫義者。上",
    "T38n1777_005:0552b11": "已總辨不思議解脫之相。但總義含蘊意趣",
    "T38n1777_005:0552b12": "難知。今明三種解脫。即是別相解釋。就此略",
    "T38n1777_005:0552b13": "為二意。一略分別三種解脫之相。二約十二",
    "T38n1777_005:0552b14": "因緣簡別三種思議不思議解脫。一明分別",
    "T38n1777_005:0552b15": "三種解脫相者。一真性解脫。二實慧解脫。三",
    "T38n1777_005:0552b16": "方便解脫。一明真性解脫者。此經云。婬怒癡",
    "T38n1777_005:0552b17": "性即是解脫。今明婬怒癡性。即是勝鬘經明。",
    "T38n1777_005:0552b18": "自性清淨心不為煩惱所染。若煩惱不能染。",
    "T38n1777_005:0552b19": "是則生死莫之能拘。性自無累名為解脫。故",
    "T38n1777_005:0552b20": "此經云。如優波離以心相得解脫時。寧有垢",
    "T38n1777_005:0552b21": "不。一切眾生心相無垢亦復如是。是名不思",
    "T38n1777_005:0552b22": "議真性解脫也。二明實慧解脫者。此經云。有",
    "T38n1777_005:0552b23": "方便慧解即是實慧解脫也。所以者何。故勝",
    "T38n1777_005:0552b24": "鬘經明。自性清淨心不為煩惱所染。不染而",
    "T38n1777_005:0552b25": "染。難可了知。祇猶染故即有五住煩惱界內",
    "T38n1777_005:0552b26": "外二種生死之所拘縛。若能方便巧修實慧。",
    "T38n1777_005:0552b27": "不斷癡愛起諸明脫。明與無明等亦不縛不",
    "T38n1777_005:0552b28": "脫。即是實慧不思議解脫也。三明方便解脫",
    "T38n1777_005:0552b29": "者。此經云。有慧方便解即是方便解脫也。祇",
    "T38n1777_005:0552c01": "是實慧分別則行於非道通達佛道。住不思",
    "T38n1777_005:0552c02": "議解脫種種變現。大用無方物所不測。和光",
    "T38n1777_005:0552c03": "利物而不同塵。自既無縛能解他縛故名不",
    "T38n1777_005:0552c04": "思議方便解脫也。二約十二因緣簡別三種",
    "T38n1777_005:0552c05": "思議不思議解脫不同者。約十二因緣三道",
    "T38n1777_005:0552c06": "以簡別也。一過去現在三支是煩惱道。二過",
    "T38n1777_005:0552c07": "去現在二支是業道。三現在未來七支是苦",
    "T38n1777_005:0552c08": "道。今明十二因緣三道辨三種解脫。分別思",
    "T38n1777_005:0552c09": "議不思議不同。若通教雖說苦道即是真性。",
    "T38n1777_005:0552c10": "乃是偏真法性之理說煩惱即空。空非實慧。",
    "T38n1777_005:0552c11": "雖明業道即空。空非方便。故非三種不思議",
    "T38n1777_005:0552c12": "解脫也。若別教說苦道非即是真性大般涅",
    "T38n1777_005:0552c13": "槃。而有真性涅槃之理。若生死苦道滅方顯",
    "T38n1777_005:0552c14": "真性得常住涅槃。明煩惱道不即是實慧。斷",
    "T38n1777_005:0552c15": "煩惱盡實慧方圓。明業道不即是方便。斷業",
    "T38n1777_005:0552c16": "別起方便化物。是則十二因緣三道滅得三",
    "T38n1777_005:0552c17": "種解脫。雖辨真常三種解脫。猶是思議之相",
    "T38n1777_005:0552c18": "也。若圓教所明苦道即是不思議真性解脫。",
    "T38n1777_005:0552c19": "故此經云。一切眾生即大涅槃不可復滅。煩",
    "T38n1777_005:0552c20": "惱即是實慧解脫故。譬如不下巨海不得無",
    "T38n1777_005:0552c21": "價寶珠。如是不入煩惱大海不得一切智寶",
    "T38n1777_005:0552c22": "之心。業道即是方便解脫。故此經云。以五逆",
    "T38n1777_005:0552c23": "相而得解脫亦不縛不脫能起自在之業。普",
    "T38n1777_005:0552c24": "門示現無緣無念。而有十法界三業利物。如",
    "T38n1777_005:0552c25": "磁石吸鐵也。所以此經明行於非道通達佛",
    "T38n1777_005:0552c26": "道。非道者即是十二因緣之三道也。通達佛",
    "T38n1777_005:0552c27": "道者即是不思議三種解脫也。三種非道不",
    "T38n1777_005:0552c28": "礙三種解脫之佛道。三種解脫之佛道不破",
    "T38n1777_005:0552c29": "十二因緣三種之非道。如須彌入芥無相礙",
    "T38n1777_005:0553a01": "也。即是三種不思議解脫之相。此三種解脫",
    "T38n1777_005:0553a02": "不縱不橫如世伊字名祕密藏。亦名不思議",
    "T38n1777_005:0553a03": "大解脫九。第四類通三法者。此三種解脫即",
    "T38n1777_005:0553a04": "是佛法諸三法之異名。佛法三種法門乃有",
    "T38n1777_005:0553a05": "多種。今略類通十種三法。一者三道。二者三",
    "T38n1777_005:0553a06": "識。三者三種佛性。四者三種般若。五者三種",
    "T38n1777_005:0553a07": "菩提。六者三種大乘。七者三種法身。八者三",
    "T38n1777_005:0553a08": "種涅槃。九者一體三寶。十者三德涅槃。一類",
    "T38n1777_005:0553a09": "通三道者。即是十二因緣三道也。真性解脫",
    "T38n1777_005:0553a10": "即苦道。實慧解脫即是煩惱道。方便解脫即",
    "T38n1777_005:0553a11": "是業道。一真性解脫即是苦道。文殊說如來",
    "T38n1777_005:0553a12": "種云。身為種。六入為種。此是正因種。種即是",
    "T38n1777_005:0553a13": "性。性即真性解脫也。二煩惱道即是實慧解",
    "T38n1777_005:0553a14": "脫者。文殊師利言。貪欲為種。瞋癡為種。此即",
    "T38n1777_005:0553a15": "了因種也。又此經云。若知無明性即是明。明",
    "T38n1777_005:0553a16": "即是實慧解脫也。三方便解脫即是業道者。",
    "T38n1777_005:0553a17": "文殊師利云。十不善道為種。此即緣因種。方",
    "T38n1777_005:0553a18": "便解脫之種也。種即是性。故涅槃經云。十二",
    "T38n1777_005:0553a19": "因緣名為佛性。即十二因緣三道。三道三種",
    "T38n1777_005:0553a20": "佛性也。二類通三識者。一波陀那識即六識。",
    "T38n1777_005:0553a21": "二阿陀那識即七識。三阿黎耶識即八識也。",
    "T38n1777_005:0553a22": "真性解脫即阿黎耶識。實慧解脫即七識。方",
    "T38n1777_005:0553a23": "便解脫即六識。問曰。攝大乘論說阿黎耶識",
    "T38n1777_005:0553a24": "是無記生死根本。何關真性解脫耶。答曰。若",
    "T38n1777_005:0553a25": "爾與地人用楞伽經豈不碩相逆。今研兩家所",
    "T38n1777_005:0553a26": "執。互有得失。若言阿黎耶識非本性清淨者。",
    "T38n1777_005:0553a27": "攝大乘論何故云。如地即是金土。黎耶識亦",
    "T38n1777_005:0553a28": "爾。染同於土。淨同於金。故知義通二邊。何兩",
    "T38n1777_005:0553a29": "家偏執。今說黎耶識即是真性解脫者如金。",
    "T38n1777_005:0553b01": "即是生死根本者如土。問曰。攝大乘論師說",
    "T38n1777_005:0553b02": "七識是執見之心。何得言是實慧解脫耶。答",
    "T38n1777_005:0553b03": "曰。轉迷成解。若離迷執何處別有實慧之解。",
    "T38n1777_005:0553b04": "故知七識非迷非解得說迷解。解故即是實慧",
    "T38n1777_005:0553b05": "解脫。問曰。六識是顛倒憶想分別應須斷除。",
    "T38n1777_005:0553b06": "何得即是方便解脫耶。答曰。六識非善非惡。",
    "T38n1777_005:0553b07": "隨緣起善起惡。菩薩若能知六識非善非惡",
    "T38n1777_005:0553b08": "而起善惡。同事化物和光不同塵。即是方便",
    "T38n1777_005:0553b09": "解脫也。三類通三種佛性者。一正因佛性。二",
    "T38n1777_005:0553b10": "了因佛性。三緣因佛性。大涅槃經云。言佛性",
    "T38n1777_005:0553b11": "者亦一亦非一非一非非一。亦一者正因真",
    "T38n1777_005:0553b12": "正解脫也。非一者緣因佛性方便解脫也。非",
    "T38n1777_005:0553b13": "一非非一者了因佛性即是實慧解脫也。四",
    "T38n1777_005:0553b14": "類通三種般若者。一實相般若。二觀照般若。",
    "T38n1777_005:0553b15": "三方便般若。真性解脫即是實相般若。實慧",
    "T38n1777_005:0553b16": "解脫即觀照般若。方便解脫即方便般若。義",
    "T38n1777_005:0553b17": "推可解。五類通三種菩提者。一實相菩提。",
    "T38n1777_005:0553b18": "故此經云。佛知一切眾生即菩提相。二實智",
    "T38n1777_005:0553b19": "菩提。三方便菩提。真性解脫即實相菩提。實",
    "T38n1777_005:0553b20": "慧解脫即實智菩提。方便解脫即方便菩提。",
    "T38n1777_005:0553b21": "義推可解。六類通三種大乘者。一性乘。二得",
    "T38n1777_005:0553b22": "乘。三隨乘。一性乘者。涅槃經云。一切眾生即",
    "T38n1777_005:0553b23": "大乘也。二得乘者。即智慧能得理乘故名得",
    "T38n1777_005:0553b24": "乘。三隨乘者。即是大方便隨順智慧故名隨",
    "T38n1777_005:0553b25": "乘。真性解脫即是理乘。實慧解脫即是得乘。",
    "T38n1777_005:0553b26": "方便解脫即是隨乘也。七類通三種法身者。",
    "T38n1777_005:0553b27": "一法身佛。二報身佛。三應身佛。真性解脫即",
    "T38n1777_005:0553b28": "是法身。毘盧遮那佛性淨法身。實慧解脫即",
    "T38n1777_005:0553b29": "是報身。盧舍那佛淨滿法身也。方便解脫即",
    "T38n1777_005:0553c01": "是應身。釋迦牟尼佛應化法身也。義推可解。",
    "T38n1777_005:0553c02": "八類通三種涅槃者。一性淨涅槃。二圓淨涅",
    "T38n1777_005:0553c03": "槃。三方便淨涅槃。圓淨之名未見經文。有地",
    "T38n1777_005:0553c04": "論師云。方便淨涅槃出經文。義立應化涅槃。",
    "T38n1777_005:0553c05": "以為三涅槃也。若取義便。以圓淨為便。若取",
    "T38n1777_005:0553c06": "方便。方便淨為便。今明真性解脫即性淨涅",
    "T38n1777_005:0553c07": "槃。實慧解脫即圓淨涅槃。方便解脫即方便",
    "T38n1777_005:0553c08": "淨涅槃也。問曰。若明三種解脫類通三種般",
    "T38n1777_005:0553c09": "若。何得復用三種解脫類通三種涅槃。般若",
    "T38n1777_005:0553c10": "是因名。涅槃是果稱。是則因果混亂之過耶。",
    "T38n1777_005:0553c11": "答曰。別義經論有時作此說。圓通了義之教",
    "T38n1777_005:0553c12": "般若涅槃並通因果。故智度論云。若如法觀。",
    "T38n1777_005:0553c13": "佛般若與涅槃是三則一相其實無有異。又",
    "T38n1777_005:0553c14": "涅槃三德不縱不橫。豈得般若不至果耶。九",
    "T38n1777_005:0553c15": "類通一體三寶者。真性解脫即法寶。實慧解",
    "T38n1777_005:0553c16": "脫即佛寶。故涅槃經云。諸佛所師所謂法也。",
    "T38n1777_005:0553c17": "以法常故諸佛亦常。方便解脫即是僧寶。應",
    "T38n1777_005:0553c18": "身內和外同。十法界與一切眾生和合。亦能",
    "T38n1777_005:0553c19": "令一切入大和合海。備三和故是真僧也。十",
    "T38n1777_005:0553c20": "類通三德涅槃者。一法身。二般若。三解脫。真",
    "T38n1777_005:0553c21": "性解脫即法身。實慧解脫即摩訶般若。方",
    "T38n1777_005:0553c22": "便解脫即解脫也。故涅槃經云。諸佛菩薩",
    "T38n1777_005:0553c23": "隨所調伏眾生之處名為解脫。若斷煩惱離",
    "T38n1777_005:0553c24": "生死名為解脫者。與二乘何異。今明大乘解",
    "T38n1777_005:0553c25": "脫而生五道示現其身。自既無縛能解他縛。",
    "T38n1777_005:0553c26": "此三德不縱不橫。如首羅三目。名祕密藏成",
    "T38n1777_005:0553c27": "大涅槃。三種解脫三道三識三佛性三般若",
    "T38n1777_005:0553c28": "三種菩提三大乘三佛三涅槃三寶亦復如",
    "T38n1777_005:0553c29": "是。皆不縱不橫如世伊字名祕密藏名大解",
    "T38n1777_005:0554a01": "脫。即是大涅槃百句解脫。法華明一切解脫",
    "T38n1777_005:0554a02": "也。第五約教簡別思議不思議者。問曰。三藏",
    "T38n1777_005:0554a03": "教之位是不思議不。答曰。三藏教三乘若教",
    "T38n1777_005:0554a04": "若證皆非不思議也。問曰。通教位名不思議",
    "T38n1777_005:0554a05": "不。答曰。若明因通果通。通教三乘若教若證",
    "T38n1777_005:0554a06": "皆非不思議。若以別接通。教是思議證是不",
    "T38n1777_005:0554a07": "思議以圓接通。教證皆是不思議也。問曰。別",
    "T38n1777_005:0554a08": "教約位是不思議不。答曰。別教教是思議。證",
    "T38n1777_005:0554a09": "位有思議有不思議。三十心真證是思議。似",
    "T38n1777_005:0554a10": "證是相似不思議。登地已上證道皆是不思",
    "T38n1777_005:0554a11": "議也。若用圓接別。教證皆是不思議也。問曰。",
    "T38n1777_005:0554a12": "別若稟思議之教。何得證不思議之理。答曰。",
    "T38n1777_005:0554a13": "如三藏拙度。說見有得道發真悟第一義諦。",
    "T38n1777_005:0554a14": "即是通教第一義諦也。問曰。圓教明位悉是",
    "T38n1777_005:0554a15": "不思議不。答曰。圓教若教若證皆是不思議",
    "T38n1777_005:0554a16": "也。所以者何。圓滿修多羅詮不思議之理。即",
    "T38n1777_005:0554a17": "是教不思議。未稟教修習之人即是理即不",
    "T38n1777_005:0554a18": "思議。初聞不思議圓教信心領納。即名字即",
    "T38n1777_005:0554a19": "不思議。隨喜五品弟子即觀行即不思議。得",
    "T38n1777_005:0554a20": "六根清淨是相似即不思議。初住發真乃至",
    "T38n1777_005:0554a21": "等覺是分證真實即不思議解脫也。妙覺極",
    "T38n1777_005:0554a22": "地即是究竟即不思議解脫也。若法華明開",
    "T38n1777_005:0554a23": "權顯實。前三若數若證皆是不思議也。第六",
    "T38n1777_005:0554a24": "約觀心明不思議解脫者。若知婬怒癡性即",
    "T38n1777_005:0554a25": "是解脫。巧用觀心不斷不隨觀心畢竟清淨",
    "T38n1777_005:0554a26": "即是不思議解脫之義也。故此經云。諸佛解",
    "T38n1777_005:0554a27": "脫當於一切眾生心行中求。若能如是而求",
    "T38n1777_005:0554a28": "即有三種解脫氣分。類一切三法在一念觀",
    "T38n1777_005:0554a29": "心也。第七合人法通經者。人是毘摩羅詰即",
    "T38n1777_005:0554b01": "淨無垢稱三義如前分別。法即真性實慧方",
    "T38n1777_005:0554b02": "便之三法也。人若離法則非能弘之人。法若",
    "T38n1777_005:0554b03": "離人則非所弘之法。今人法相成。人是弘法",
    "T38n1777_005:0554b04": "之人。法是所弘之法約人明淨即真性也。約",
    "T38n1777_005:0554b05": "人明無垢即實慧無惑義也。約人明稱即是",
    "T38n1777_005:0554b06": "方便稱根緣也。人與法合即是住不思議解",
    "T38n1777_005:0554b07": "脫種種示現。故能輔佛弘三種解脫之法。方",
    "T38n1777_005:0554b08": "便解脫化諸凡夫。實慧解脫折諸聲聞。真性",
    "T38n1777_005:0554b09": "解脫訶諸菩薩。室內問疾一品明諸佛國土",
    "T38n1777_005:0554b10": "皆空。顯不思議解脫之大果。現於權疾。託",
    "T38n1777_005:0554b11": "疾興教。為生實疾菩薩三觀之善破三種實",
    "T38n1777_005:0554b12": "疾也。不思議解脫品重成於果。觀眾生品佛",
    "T38n1777_005:0554b13": "道品入不二法門品香積品重成三觀之因。",
    "T38n1777_005:0554b14": "辨果明因。因果雖殊。皆是說不思議解脫之",
    "T38n1777_005:0554b15": "教也。一期化緣既訖。故掌擎大眾還歸佛所。",
    "T38n1777_005:0554b16": "表所化之徒緣縛既斷當生淨國成淨佛國",
    "T38n1777_005:0554b17": "土之行。又欲遠益未來故勸供養斯法付屬",
    "T38n1777_005:0554b18": "流通。皆是闡揚不思議三種解脫之大道也。"
}