{
    "T04n0212_018:0704a02": "出曜經卷第十八",
    "T04n0212_018:0704a04": "姚秦涼州沙門竺佛念譯",
    "T04n0212_018:0704a05": "雜品之二",
    "T04n0212_018:0704a06": "◎「自歸大聖雄，  欲覲尊沙門，",
    "T04n0212_018:0704a07": "  今欲自悔過，  久來所作罪。」",
    "T04n0212_018:0704a08": "[0704a08] 爾時世尊還現色相威神炳著，手執指鬘詣",
    "T04n0212_018:0704a09": "祇洹精舍告諸比丘：「汝等將此指鬘度為比",
    "T04n0212_018:0704a10": "丘。」即如佛教得為道人，清旦著衣持&#x9262;入舍",
    "T04n0212_018:0704a11": "衛城分越。爾時城門裏有一牝象，懷妊欲",
    "T04n0212_018:0704a12": "產不時得產。象主遙見比丘來即起迎逆。「比",
    "T04n0212_018:0704a13": "丘若能使象時產者，可得入城乞；不能使象",
    "T04n0212_018:0704a14": "產者，不得入城分越。」比丘答曰：「吾先不誦",
    "T04n0212_018:0704a15": "此&#x546A;，且小停住，須吾還至世尊所受誦神&#x546A;，",
    "T04n0212_018:0704a16": "還當&#x546A;之使得產。」時指鬘比丘即至世尊所，",
    "T04n0212_018:0704a17": "頭面禮足白世尊曰：「向者入城分越，值城",
    "T04n0212_018:0704a18": "門裏有象欲產，責我&#x546A;術，象得產者然後得",
    "T04n0212_018:0704a19": "乞。唯願世尊願受神&#x546A;，使象得產使得分",
    "T04n0212_018:0704a20": "越。」佛告指鬘：「汝往彼所當以此言&#x546A;之：『今",
    "T04n0212_018:0704a21": "至誠&#x546A;，自生以來初不殺生。』持是至誠語",
    "T04n0212_018:0704a22": "使象得產無他。」爾時鴦掘魔從佛受&#x546A;術，",
    "T04n0212_018:0704a23": "即往&#x546A;象安隱得產。時諸人民皆稱：「善哉！世",
    "T04n0212_018:0704a24": "間乃有此奇怪之事。此指鬘前後殺生不可",
    "T04n0212_018:0704a25": "稱計，今方自&#x546A;從生以來初不殺生，持是",
    "T04n0212_018:0704a26": "至誠語使象得產無他。」便得入城，街巷人民",
    "T04n0212_018:0704a27": "見指鬘來，其中或父母兄弟妻息為指鬘",
    "T04n0212_018:0704a28": "所殺者，皆前報怨，或以刀杖瓦石打指鬘極",
    "T04n0212_018:0704a29": "使牢熟，破頭傷體裂壞衣被，&#x9262;盂亦破，即",
    "T04n0212_018:0704b01": "走出城竟不乞食。還至世尊所，頭面禮足自",
    "T04n0212_018:0704b02": "說緣本，佛知其意指鬘受緣報何其速哉？爾",
    "T04n0212_018:0704b03": "時世尊漸與說法，即於坐上得須陀洹果乃",
    "T04n0212_018:0704b04": "至羅漢六通清徹。[0704b04] 爾時波斯匿王，即集四種",
    "T04n0212_018:0704b05": "兵，馬兵象兵車兵步兵，欲往詣彼園與鴦",
    "T04n0212_018:0704b06": "掘魔共&#x9B2A;。出舍衛城中，道聞行人說，鴦掘",
    "T04n0212_018:0704b07": "魔大賊受如來教得為比丘，即停兵眾入祇",
    "T04n0212_018:0704b08": "洹精舍，與如來相見。爾時世尊知王當來，",
    "T04n0212_018:0704b09": "即以神足隱鴦掘魔形使不顯露。時，王波斯",
    "T04n0212_018:0704b10": "匿至世尊所，頭面禮足在一面坐，爾時世尊",
    "T04n0212_018:0704b11": "即知而問曰：「王嚴備戰具集四種兵，為欲何",
    "T04n0212_018:0704b12": "至？」王白佛言：「界內有賊，名鴦掘魔，依嶮作",
    "T04n0212_018:0704b13": "賊暴虐無道，故集兵眾欲往攻伐。中路聞人",
    "T04n0212_018:0704b14": "說：『鴦掘魔受佛來化得為道次。』不審其人",
    "T04n0212_018:0704b15": "今為所在？」佛知王意即攝神足，使王見鴦",
    "T04n0212_018:0704b16": "掘魔。王見恐懼面投於地，諸臣扶起以水",
    "T04n0212_018:0704b17": "灑之。佛告王曰：「是王大幸遇此小恐，其人",
    "T04n0212_018:0704b18": "已得阿羅漢果。設當王詣彼深園見其本形，",
    "T04n0212_018:0704b19": "頭戴指鬘人血塗體，身執利劍顏色隆怒，王",
    "T04n0212_018:0704b20": "當見者心肝摧碎即喪命根。」王白佛言：「如來",
    "T04n0212_018:0704b21": "今日未降者降、未度者度，云何世尊！其人乃",
    "T04n0212_018:0704b22": "殺無央數人，云何得成羅漢果？」佛言：「無苦，",
    "T04n0212_018:0704b23": "行有前後、有熟不熟、有初有終。」爾時世尊觀",
    "T04n0212_018:0704b24": "宿因緣，便於大眾而說斯頌：",
    "T04n0212_018:0704b25": "「人前為惡，  以善滅之，  是照世間，",
    "T04n0212_018:0704b26": " 如月雲消。」",
    "T04n0212_018:0704b27": "[0704b27] 人前為惡以善滅之者，如彼指鬘，殺害無數",
    "T04n0212_018:0704b28": "千人，以賢聖八品道而滅其惡，諸惡已盡永",
    "T04n0212_018:0704b29": "無根本，究竟清淨得不起法。是故說，人前為",
    "T04n0212_018:0704c01": "惡，以善滅之也。是照世間，如月雲消者，世間",
    "T04n0212_018:0704c02": "者其義有三：一名眾生世，二名器世，三名",
    "T04n0212_018:0704c03": "陰世。猶如秋月眾星圍繞，於中獨明光照遠",
    "T04n0212_018:0704c04": "近，弊惡比丘諸惡已盡，修清淨行，便於大",
    "T04n0212_018:0704c05": "眾廣有濟度。是故說，是照世間，如月雲消也。",
    "T04n0212_018:0704c06": " 人前為惡，  以善滅之，  世間愛著，",
    "T04n0212_018:0704c07": " 念空其義。",
    "T04n0212_018:0704c08": "[0704c08] 人前為惡，以善滅之者，夫作惡皆由愛著，彼",
    "T04n0212_018:0704c09": "梵志妻興惡向無害，皆由愛心。是故說，人前",
    "T04n0212_018:0704c10": "為惡，以善滅之也。世間愛著，念空其義者，愛",
    "T04n0212_018:0704c11": "心深固流轉三界，受四生分迴趣五道，皆由",
    "T04n0212_018:0704c12": "愛著不能捨離，行人分別虛而不真，知皆空",
    "T04n0212_018:0704c13": "寂不可恃怙，是故說，世間愛著，念空其義也。",
    "T04n0212_018:0704c14": " 少壯捨家，  盛修佛教，  是照世間，",
    "T04n0212_018:0704c15": " 如月雲消。",
    "T04n0212_018:0704c16": "[0704c16] 佛契經說：「因象師喻，時象師教訓少壯象，",
    "T04n0212_018:0704c17": "樂於曠野不被調御，即於曠野命終，復有中",
    "T04n0212_018:0704c18": "象不被調御，於彼取命終。少壯比丘此亦如",
    "T04n0212_018:0704c19": "是，不被教訓而取命終，長老比丘不被教訓",
    "T04n0212_018:0704c20": "而取命終。」比丘當知此亦如是，少壯象調御",
    "T04n0212_018:0704c21": "而取命終，中年象被調御而取命終，少壯比",
    "T04n0212_018:0704c22": "丘被教訓而取命終，長老比丘被教訓得賢",
    "T04n0212_018:0704c23": "聖法而取命終。少壯比丘盛修佛教，無所漏",
    "T04n0212_018:0704c24": "失具足佛法。云何為具足？越次取證成無上",
    "T04n0212_018:0704c25": "果，是故說，少壯捨家，盛修佛教也。是照世間，",
    "T04n0212_018:0704c26": "如月雲消者，猶如秋月光明遠照也。",
    "T04n0212_018:0704c27": " 少壯捨家，  盛修佛教，  世間愛著，",
    "T04n0212_018:0704c28": " 念空其義。",
    "T04n0212_018:0704c29": "[0704c29] 少壯捨家者，欲斷愛著，諸天、阿須倫所見敬",
    "T04n0212_018:0705a01": "侍，加留羅、乾沓和等皆悉承事供養，是故",
    "T04n0212_018:0705a02": "說，世間愛著，念空其義也。",
    "T04n0212_018:0705a03": " 生不施惱，  死而不慼，  是見道悍，",
    "T04n0212_018:0705a04": " 應中勿憂。",
    "T04n0212_018:0705a05": "[0705a05] 生不施惱，死而不慼者，自生以來不殺盜婬",
    "T04n0212_018:0705a06": "&#x59B7;，不犯諸邪，臨命終時，神識澄靜亦不驚懼，",
    "T04n0212_018:0705a07": "亦復不見地獄畜生餓鬼，不見弊惡鬼，但見",
    "T04n0212_018:0705a08": "吉祥瑞應，是故說，生不施惱，死而不慼也。是",
    "T04n0212_018:0705a09": "見道悍，應中勿憂者，彼見諦人已離五難，雖",
    "T04n0212_018:0705a10": "在憂慼之間淡然無為，亦不悲號哭泣生諸",
    "T04n0212_018:0705a11": "眾惱，是故說，是見道悍，應中勿憂也。",
    "T04n0212_018:0705a12": " 生不施惱，  死而不慼，  是見道悍，",
    "T04n0212_018:0705a13": " 在親獨明。",
    "T04n0212_018:0705a14": "[0705a14] 生不施惱，死而不慼者，自生已來，不由父母",
    "T04n0212_018:0705a15": "兄弟宗親五族而行惡法也，是故說，在親而",
    "T04n0212_018:0705a16": "獨明。",
    "T04n0212_018:0705a17": " 斷濁黑法，  學惟清白，  渡淵不反，",
    "T04n0212_018:0705a18": " 棄猗行止，  不復染樂，  欲斷無憂。",
    "T04n0212_018:0705a19": "[0705a19] 斷濁黑法者，云何名為濁黑法？答曰：「一切",
    "T04n0212_018:0705a20": "諸使縛結塵垢，一切諸不善法退墮法、諸染",
    "T04n0212_018:0705a21": "著生死者，當斷已斷永斷。」是故說，斷濁黑法",
    "T04n0212_018:0705a22": "也。學惟清白者，云何名曰清白法？答曰：",
    "T04n0212_018:0705a23": "「意止、意斷、神足、根、力、覺意、八正道，三十七品，",
    "T04n0212_018:0705a24": "正使有法離於生死得出要者，亦名清白法。」",
    "T04n0212_018:0705a25": "是故說，學惟清白也。渡淵不反者，何以故",
    "T04n0212_018:0705a26": "名為淵？所謂淵者，流在界趣轉增生死，由此",
    "T04n0212_018:0705a27": "淵故流轉生死不可稱記，墮三塗八難，是故",
    "T04n0212_018:0705a28": "世尊說，當滅四淵求無上道。是故說，渡淵不",
    "T04n0212_018:0705a29": "反也。棄猗行止者，云何為猗？所謂猗者，",
    "T04n0212_018:0705b01": "猗欲不善法，是故如來說，棄猗無著乃謂",
    "T04n0212_018:0705b02": "真行。是故說，棄猗行止也。不復染樂者，不",
    "T04n0212_018:0705b03": "染五樂，親近賢聖律終不捨離，是故說，不復",
    "T04n0212_018:0705b04": "樂也。欲斷無憂者，夫人不至於無為，皆由",
    "T04n0212_018:0705b05": "有欲，染著女色興意思想，念彼色貌髮毛爪",
    "T04n0212_018:0705b06": "齒肥白端正；行人執意除去彼念，欲想便息",
    "T04n0212_018:0705b07": "不復熾然。是故說，欲斷無憂也。",
    "T04n0212_018:0705b08": " 愛欲意為田，  婬怒癡為種，",
    "T04n0212_018:0705b09": " 故施度世者，  得福無有量。",
    "T04n0212_018:0705b10": "[0705b10] 愛欲意為田者，猶如荒田穢地不數修治，菅",
    "T04n0212_018:0705b11": "草競生傷害良苗，穀子不滋時不豐熟，人",
    "T04n0212_018:0705b12": "染著愛欲亦如是，是故說，愛欲意為田也。婬",
    "T04n0212_018:0705b13": "怒癡為種者，夫行人習行常自觀察，若人種",
    "T04n0212_018:0705b14": "德，為施何處而獲果報？答曰：「施無空入者少，",
    "T04n0212_018:0705b15": "施空入者多。」云何施無空入者少？答曰：「諸",
    "T04n0212_018:0705b16": "在外道異學及裸形梵志尼乾子等，愚人好",
    "T04n0212_018:0705b17": "施於中望福，於十六分而不獲一。」猶如穢田",
    "T04n0212_018:0705b18": "傷害善苗，穢行梵志傷害善根，為婬怒癡",
    "T04n0212_018:0705b19": "所覆不生道果。是故說，婬怒癡為種，故施度",
    "T04n0212_018:0705b20": "世者也。得福無有量者，嘆說如來聖眾施福",
    "T04n0212_018:0705b21": "之報，於大眾之中有斷欲人，所施雖少獲福",
    "T04n0212_018:0705b22": "無量，所得果報不可稱計，是故說，故施度世",
    "T04n0212_018:0705b23": "者，得福無有量。",
    "T04n0212_018:0705b24": " 猶如穢惡田，  瞋恚滋蔓生，",
    "T04n0212_018:0705b25": " 是故當離恚，  施報無有量。",
    "T04n0212_018:0705b26": "[0705b26] 猶如穢惡田，瞋恚滋蔓生者，何以故名為穢",
    "T04n0212_018:0705b27": "惡？所以名穢惡者，亦自毀己復毀他人。所",
    "T04n0212_018:0705b28": "以自毀者，瞋恚熾盛顏色變易本性改異，是",
    "T04n0212_018:0705b29": "謂自毀。復毀他人者，瞋恚熾盛毀損他人，乃",
    "T04n0212_018:0705c01": "至失其命根。是故說，猶如穢惡田，瞋恚滋蔓",
    "T04n0212_018:0705c02": "生也。是故當離恚，施報無有量者，人不懷",
    "T04n0212_018:0705c03": "恚後受恚報，人由瞋恚亡國破家，皆由瞋恚，",
    "T04n0212_018:0705c04": "仁施福德施無恚者，獲福無量，是故說，當離",
    "T04n0212_018:0705c05": "恚施，報無量也。",
    "T04n0212_018:0705c06": " 猶如穢惡田，  愚癡穢惡生，",
    "T04n0212_018:0705c07": " 是故當離愚，  獲報無有量。",
    "T04n0212_018:0705c08": "[0705c08] 猶如穢惡田，愚癡穢惡生者，猶彼盲人目不",
    "T04n0212_018:0705c09": "&#x89A9;高原平地，亦不見善色惡色青黃赤白。此",
    "T04n0212_018:0705c10": "眾生類亦復如是，以無明闇法而自纏絡，不",
    "T04n0212_018:0705c11": "&#x89A9;四諦善不善法，覆蔽慧明及三十七道品。",
    "T04n0212_018:0705c12": "外道異學及諸梵志，癡所覆蓋不識道真。如",
    "T04n0212_018:0705c13": "來聖眾，永無此患。是故說，猶如穢惡田，愚癡",
    "T04n0212_018:0705c14": "滋蔓生也。是故當離愚，獲福無有量者，彼",
    "T04n0212_018:0705c15": "修行人欲求無愚者，當從何求？答曰：「當從",
    "T04n0212_018:0705c16": "如來聖眾求。何以故？已其聖眾觀察本末，",
    "T04n0212_018:0705c17": "若大若小若好若醜，分別四諦眼明智覺毫",
    "T04n0212_018:0705c18": "釐不失，施彼如來聖眾無有愚癡者，獲報無",
    "T04n0212_018:0705c19": "量也。」是故說，當離癡施，報無有量也。",
    "T04n0212_018:0705c20": " 猶如穢惡田，  憍慢滋蔓生，",
    "T04n0212_018:0705c21": " 是故當離慢，  獲報無有量。",
    "T04n0212_018:0705c22": "[0705c22] 猶如穢惡田，憍慢滋蔓生者，外道異學憍慢",
    "T04n0212_018:0705c23": "最甚，是故如來說偈曰：「婆羅門憍慢滋多，",
    "T04n0212_018:0705c24": "從今世命終，當生六趣中，&#x9DC4;&#x732A;狗狼驢五泥",
    "T04n0212_018:0705c25": "犁六，施彼人者不獲其報。」是故說，猶如穢惡",
    "T04n0212_018:0705c26": "田，憍慢為滋多也。是故當離慢，獲報無有量",
    "T04n0212_018:0705c27": "者，於如來大法中除去憍慢，或時著衣持&#x9262;",
    "T04n0212_018:0705c28": "入村乞食，下意自卑如旃陀童女，身被寶衣",
    "T04n0212_018:0705c29": "價直百千，若詣他舍倚門侍立不敢入舍。侮",
    "T04n0212_018:0706a01": "慢比丘亦復如是，本出豪族自苦其形修乞",
    "T04n0212_018:0706a02": "士法，御心調意如執利劍，手執&#x9262;盂如世窮",
    "T04n0212_018:0706a03": "人，閻浮利人以髮為飾，我沙門便取剃之，閻",
    "T04n0212_018:0706a04": "浮利人衣裳多貪，白淨沙門染污為色，閻浮",
    "T04n0212_018:0706a05": "利人諸犯罪者逐著深山，沙門山藪為家，無",
    "T04n0212_018:0706a06": "欲之人執行如是，況得向果者心可移乎？是",
    "T04n0212_018:0706a07": "故說，當離憍慢，獲報無有量也。",
    "T04n0212_018:0706a08": " 猶如穢惡田，  貪欲為滋蔓，",
    "T04n0212_018:0706a09": " 是故當離貪，  獲報無有量。",
    "T04n0212_018:0706a10": "[0706a10] 猶如穢惡田，貪欲為滋蔓者，人懷慳貪至死",
    "T04n0212_018:0706a11": "不改，或由慳貪傷夭命根，是故智者去離慳",
    "T04n0212_018:0706a12": "貪，是故說，猶如穢惡田，貪欲為滋蔓，是故當",
    "T04n0212_018:0706a13": "離貪，獲報無有量也。",
    "T04n0212_018:0706a14": " 六增上王，  染為染首，  無染則離，",
    "T04n0212_018:0706a15": " 染者謂愚。",
    "T04n0212_018:0706a16": "[0706a16] 六增上王者，所謂王者何者是？曰意也。以",
    "T04n0212_018:0706a17": "次數者則名六，逆數者亦為六。增上者，意",
    "T04n0212_018:0706a18": "動則五隨走作五情，設使諸入盡意所造。如",
    "T04n0212_018:0706a19": "佛契經說，猶如五根各各有境界，不相錯涉",
    "T04n0212_018:0706a20": "亦不相侵。意者至此五處最為原首，侵彼",
    "T04n0212_018:0706a21": "五界，設使五情不得停住，於五事中最勝",
    "T04n0212_018:0706a22": "最妙，是故名為王。是故說，六為增上王也。染",
    "T04n0212_018:0706a23": "為染首者，云何為染？所謂染者，染色聲香味",
    "T04n0212_018:0706a24": "細滑法，是故說，染為染首。無染則離者，云",
    "T04n0212_018:0706a25": "何名無染？所謂無染者阿羅漢是。雖言須陀",
    "T04n0212_018:0706a26": "洹諸塵垢盡得法眼淨，不永得淨；羅漢者永",
    "T04n0212_018:0706a27": "已得淨，是故說，無染則離也。染者謂愚，愚",
    "T04n0212_018:0706a28": "人所習習，著色香味細滑法，應思惟者然不",
    "T04n0212_018:0706a29": "思惟，不應思惟者反更思惟，是故說，染者謂",
    "T04n0212_018:0706b01": "愚也。",
    "T04n0212_018:0706b02": " 骨幹以為城，  肉血而塗之，",
    "T04n0212_018:0706b03": " 根門盡開張，  結賊得縱逸。",
    "T04n0212_018:0706b04": "[0706b04] 骨幹以為城，肉血而塗之者，所謂城者，以五",
    "T04n0212_018:0706b05": "陰身為牆，骨幹垣壁以血染之，若當以內物",
    "T04n0212_018:0706b06": "現露於外者，便生惡露觀，不染著身，興不可",
    "T04n0212_018:0706b07": "樂想，以其皮膚覆骨莊飾為形，智者觀察無",
    "T04n0212_018:0706b08": "一可貪，是故說，骨幹以為城，肉血而塗之。根",
    "T04n0212_018:0706b09": "門盡開張，結賊得縱逸者，眼根開張受於外",
    "T04n0212_018:0706b10": "色，曰誰開乎？答曰：「由不思惟，故使結賊得入",
    "T04n0212_018:0706b11": "劫善根財貨。」耳鼻口身心亦復如是，意根開",
    "T04n0212_018:0706b12": "張結賊得入，是故說，根門得開張，結賊得縱",
    "T04n0212_018:0706b13": "逸也。",
    "T04n0212_018:0706b14": " 有緣則增苦，  觀彼三因縛，",
    "T04n0212_018:0706b15": " 滅之由賢眾，  不從外愚除。",
    "T04n0212_018:0706b16": "[0706b16] 有緣則增苦者，前有因緣後生增苦，前無",
    "T04n0212_018:0706b17": "因緣苦何由生？猶如泉源出水成江河，此亦",
    "T04n0212_018:0706b18": "如是，因前有緣則有苦際，漸漸增長至四百",
    "T04n0212_018:0706b19": "四患，是故說，有緣則增苦也。觀彼三因縛者，",
    "T04n0212_018:0706b20": "猶如遇事人閉在作坊役使不住，此亦如是，",
    "T04n0212_018:0706b21": "五盛陰身以結使為縛，憂愁苦惱役使心識",
    "T04n0212_018:0706b22": "不得停住，復當經歷四百四病，是故說，觀彼",
    "T04n0212_018:0706b23": "三因縛也。滅之由賢眾者，夫欲信施當詣大",
    "T04n0212_018:0706b24": "眾，施少獲福多，猶如勇健丈夫能&#x5374;外敵摧",
    "T04n0212_018:0706b25": "敗彼眾，乃名勇健，加得賞賜過出眾人。如來",
    "T04n0212_018:0706b26": "賢眾亦復如是，如海納萬川不拒細流，有",
    "T04n0212_018:0706b27": "來供養者不存用喜，不供養者亦不憂慼，是",
    "T04n0212_018:0706b28": "故說，滅之由賢眾也。不從外愚除者，世愚",
    "T04n0212_018:0706b29": "惑人顛倒來久計著吾我，著五陰身計為實",
    "T04n0212_018:0706c01": "身，猶如有人曾不被毒蛇螫而不避之，曾不",
    "T04n0212_018:0706c02": "被結使縛者而造其行，為外塵所染，是故說，",
    "T04n0212_018:0706c03": "不從外愚除也。何以故名為雜？所以言雜者，",
    "T04n0212_018:0706c04": "偈義種種演說不同，餘偈單義不與此同，是",
    "T04n0212_018:0706c05": "故說雜也(雜品第十七竟)。",
    "T04n0212_018:0706c06": "出曜經水品第十八",
    "T04n0212_018:0706c07": " 心淨得念，  無所貪樂，  已度癡淵，",
    "T04n0212_018:0706c08": " 如鴈棄池。",
    "T04n0212_018:0706c09": "[0706c09] 心淨得念，無所貪樂者，係心於淨，恒求巧便",
    "T04n0212_018:0706c10": "欲得出要，觀此生死如幻如化，常懷恐懼心",
    "T04n0212_018:0706c11": "如熾火，是故說，心淨得念，無所貪樂也。如鴈",
    "T04n0212_018:0706c12": "棄池者，知彼池水多諸畏懼，又為獵者數來",
    "T04n0212_018:0706c13": "驚怖，鳥即棄池高翔避此眾難，是故說，如鴈",
    "T04n0212_018:0706c14": "棄池也。已度癡淵者，癡淵所蔽入骨徹髓，",
    "T04n0212_018:0706c15": "便求方便永滅無餘，是故說，已度癡淵也。[0706c15] 譬",
    "T04n0212_018:0706c16": "如鴈鳥，從空暫下，求出惡道，至無為處。譬如",
    "T04n0212_018:0706c17": "鴈鳥者，畏諸眾鳥飛在虛空，避此諸難自求",
    "T04n0212_018:0706c18": "無為，是故說，譬如鴈鳥也。從空暫下者，身",
    "T04n0212_018:0706c19": "能飛行遠近無礙，去危就安，是故說，從空暫",
    "T04n0212_018:0706c20": "下也。求出惡道，到無為處也。賢聖弟子如來",
    "T04n0212_018:0706c21": "等正覺，為人除惡求出惡道，修於善業離",
    "T04n0212_018:0706c22": "一切結，是故說，求離惡道，至無為處也。亦名",
    "T04n0212_018:0706c23": "滅盡泥洹，無生滅著斷，恒不變易亦不磨滅，",
    "T04n0212_018:0706c24": "彼得定修行人，為老病所逼，四百四病恒切",
    "T04n0212_018:0706c25": "己身，厭患四大身，捨五陰形，入無為處。",
    "T04n0212_018:0706c26": " 不修梵行，  少不積財，  愚者睡眠，",
    "T04n0212_018:0706c27": " 守故不造。",
    "T04n0212_018:0706c28": "[0706c28] 昔佛在舍衛國祇樹給孤獨園。爾時世尊到",
    "T04n0212_018:0706c29": "時著衣持&#x9262;，將侍者阿難，見閻浮界二人耆",
    "T04n0212_018:0707a01": "老，形變色衰僂步而行，見已世尊便笑。爾時",
    "T04n0212_018:0707a02": "阿難更整衣服，右膝著地長跪叉手白佛言：",
    "T04n0212_018:0707a03": "「佛不妄笑，笑必有以，願說其意。」爾時世尊告",
    "T04n0212_018:0707a04": "阿難曰：「汝頗見此二耆舊長老不？形變色衰。",
    "T04n0212_018:0707a05": "若此二人，於此舍衛國從少積財者，於舍衛",
    "T04n0212_018:0707a06": "國第一豪富；若當捨妻子棄捐居業，出家學",
    "T04n0212_018:0707a07": "道，即成阿羅漢。若小積財至足今日，於此",
    "T04n0212_018:0707a08": "舍衛城里，復在第二家；若出家學道，得阿",
    "T04n0212_018:0707a09": "那含果。此二人若在中年，積財至今日足，在",
    "T04n0212_018:0707a10": "第三家；若出家學道者，得斯陀含果。愍此",
    "T04n0212_018:0707a11": "二人違前所願，捨本隨末，飢寒勤苦萬患并",
    "T04n0212_018:0707a12": "至。」爾時世尊觀察此義，為後眾生敷演大明，",
    "T04n0212_018:0707a13": "在於大眾而說斯偈。",
    "T04n0212_018:0707a14": " 不修梵行，  少不積財，  如鶴在池，",
    "T04n0212_018:0707a15": " 守故何益？",
    "T04n0212_018:0707a16": "[0707a16] 猶如老鶴伺立池邊，望魚上岸乃取食之，終",
    "T04n0212_018:0707a17": "日役思不果其願，用意不息自致亡軀。老有",
    "T04n0212_018:0707a18": "老法壯有壯力，鶴以老法行於壯力終日不",
    "T04n0212_018:0707a19": "果，但念少壯捕魚，不覺耆年已至。今此耆",
    "T04n0212_018:0707a20": "年長老亦復如是，自念力壯，歌舞戲笑博弈",
    "T04n0212_018:0707a21": "戲樂，不慮今日，年邁耆艾抱膝蹲踞。憶彼所",
    "T04n0212_018:0707a22": "更不行老法，但念少壯欺詐萬端，是故說，如",
    "T04n0212_018:0707a23": "鶴在池，守故何益。",
    "T04n0212_018:0707a24": " 莫輕小惡，  以為無殃，  水渧雖微，",
    "T04n0212_018:0707a25": " 漸盈大器，  凡罪充滿，  從小積成。",
    "T04n0212_018:0707a26": "[0707a26] 莫輕小惡，以為無殃者，人為惡行雖小不可",
    "T04n0212_018:0707a27": "輕，蚖&#x8675;雖小螫嚙人身，毒遍其身以喪命",
    "T04n0212_018:0707a28": "根，毒藥雖微人來得食見毒便死。此亦如",
    "T04n0212_018:0707a29": "是，為惡雖小妨人正行，不至究竟不慮於後",
    "T04n0212_018:0707b01": "當受其報，日復一日不肯改更，不念遠離惡",
    "T04n0212_018:0707b02": "遂滋長，是故說，莫輕小惡，以為無殃也。水渧",
    "T04n0212_018:0707b03": "雖微，漸盈大器者，猶如大器仰承水漏，渧渧",
    "T04n0212_018:0707b04": "相尋溢滿其器，是故說，水渧雖微，漸盈大器",
    "T04n0212_018:0707b05": "也。凡罪充滿，從小積成者，愚人習行從小",
    "T04n0212_018:0707b06": "至大，日日翫習不覺殃至，是故說，凡罪充滿，",
    "T04n0212_018:0707b07": "從小積成。",
    "T04n0212_018:0707b08": " 莫輕小善，  以為無福，  水渧雖微，",
    "T04n0212_018:0707b09": " 漸盈大器，  凡福充滿，  從纖纖積。",
    "T04n0212_018:0707b10": "[0707b10] 莫輕小善，以為無福者，如有善人詣彼塔寺",
    "T04n0212_018:0707b11": "禮拜求福，或上明燃燈燒香掃灑，作倡伎",
    "T04n0212_018:0707b12": "樂懸繒幡蓋，從一錢始，復勸前人使發施心，",
    "T04n0212_018:0707b13": "一摶已上供養聖眾，或以楊枝淨水供給清",
    "T04n0212_018:0707b14": "淨，或脂燈續明。如此小小亦不可輕，依彼",
    "T04n0212_018:0707b15": "心識獲報無量，如然一燈除舍闇冥，不知冥",
    "T04n0212_018:0707b16": "之蹤跡，如燒極微妙香，盡除臭穢不知所在，",
    "T04n0212_018:0707b17": "利劍雖小能斷毒樹。此亦如是，善行雖微能",
    "T04n0212_018:0707b18": "除重罪，往來人天不更苦惱，從此適彼受福",
    "T04n0212_018:0707b19": "無量現在可知，渧渧不絕遂滿大器，勇者",
    "T04n0212_018:0707b20": "行福漸漸成就。是故說，凡福充滿，從纖纖積。",
    "T04n0212_018:0707b21": " 猶如人渡河，  縛筏而牢固，",
    "T04n0212_018:0707b22": " 彼謂渡不渡，  聰叡乃謂渡。",
    "T04n0212_018:0707b23": "[0707b23] 縛筏而牢固者，猶彼眾生欲渡深淵，或筏",
    "T04n0212_018:0707b24": "而渡或腰船而渡，或浮瓠或載小船，或草",
    "T04n0212_018:0707b25": "木為筏，皆得至岸而無罣礙。是故說，猶如",
    "T04n0212_018:0707b26": "人渡河，縛筏而牢固也。彼謂渡不渡者，謂",
    "T04n0212_018:0707b27": "愛淵猶如深淵流出成河，彌滿世界流向三",
    "T04n0212_018:0707b28": "界，趣四生遍五道，復流至色聲香味細滑法，",
    "T04n0212_018:0707b29": "是故說，彼謂渡不渡也。聰叡乃謂渡者，所謂",
    "T04n0212_018:0707c01": "聰叡者佛辟支佛是，雖渡世淵不足為奇。何",
    "T04n0212_018:0707c02": "以故？世淵無盡，渡愛欲淵者，乃謂為奇。是故",
    "T04n0212_018:0707c03": "說，聰叡乃謂渡也。",
    "T04n0212_018:0707c04": "[0707c04] 佛世尊已渡，梵志渡彼岸，比丘入淵浴，聲",
    "T04n0212_018:0707c05": "聞縛牢筏。昔有兩師大梵志，造立波羅利弗",
    "T04n0212_018:0707c06": "多羅大城，功夫已舉莊飾成辦，便請佛及眾",
    "T04n0212_018:0707c07": "僧入城供養。未與諸門立號，梵志內心作",
    "T04n0212_018:0707c08": "是念：「若沙門瞿曇從所門出，當名為瞿曇門，",
    "T04n0212_018:0707c09": "若復如來渡恒伽水，當名彼渡為瞿曇渡。」爾",
    "T04n0212_018:0707c10": "時梵志復生是念：「不審如來為欲載筏渡，腰",
    "T04n0212_018:0707c11": "船浮瓠小船為載河渡？」爾時世尊知彼梵志",
    "T04n0212_018:0707c12": "心中所念，即以神力及比丘僧忽然而渡，在",
    "T04n0212_018:0707c13": "彼岸立。爾時世尊在大眾中，而說此偈：",
    "T04n0212_018:0707c14": "「佛世尊已渡，  梵志渡彼岸，",
    "T04n0212_018:0707c15": " 比丘入淵浴，  聲聞縛牢筏。」",
    "T04n0212_018:0707c16": "[0707c16] 說此偈已各還精舍。梵志聞佛所說，歡喜奉",
    "T04n0212_018:0707c17": "行。",
    "T04n0212_018:0707c18": " 是泉何用？  水恒停滿，  拔愛根本，",
    "T04n0212_018:0707c19": " 復欲何望？",
    "T04n0212_018:0707c20": "[0707c20] 是泉何用，水恒停滿者，三有者假謂為泉，愛",
    "T04n0212_018:0707c21": "亦名為泉，水恒停滿，一切諸結皆集愛泉，",
    "T04n0212_018:0707c22": "是故說，是泉何用，水恒停滿也。拔愛根本，復",
    "T04n0212_018:0707c23": "欲何望者，行人以能拔愛根本無復生死，猶",
    "T04n0212_018:0707c24": "如毒樹究盡其根，無復出生亦無枝葉，愛亦",
    "T04n0212_018:0707c25": "如是，無復枝葉拔其根本，復欲何望者？更",
    "T04n0212_018:0707c26": "不受有更不復生，是故說，復欲何望也。",
    "T04n0212_018:0707c27": " 水人調船，  弓師調角，  巧匠調木，",
    "T04n0212_018:0707c28": " 智人調身。",
    "T04n0212_018:0707c29": "[0707c29] 水人調船者，治牢固[牚*支]，治諸孔不使漏水，",
    "T04n0212_018:0708a01": "使眾生類從此岸得至彼岸；弓匠修治筋角",
    "T04n0212_018:0708a02": "調和得所，火炙筋被用不知折。是故說，水人",
    "T04n0212_018:0708a03": "調船，弓師調角也。巧匠調木者，墨縷拼直",
    "T04n0212_018:0708a04": "高下齊平，意欲造立宮室成就，是故說，巧匠",
    "T04n0212_018:0708a05": "調木。智者調身者，恒以正教不毀法律，搜",
    "T04n0212_018:0708a06": "求義味，求上人法，是故說，智者調身也。",
    "T04n0212_018:0708a07": " 猶如深泉，  表裏清徹，  聞法如是，",
    "T04n0212_018:0708a08": " 智者歡喜。",
    "T04n0212_018:0708a09": "[0708a09] 猶如深泉，表裏清徹者，所以說偈，智者以譬",
    "T04n0212_018:0708a10": "喻自解。或有深泉不清恒濁，或復有泉深而",
    "T04n0212_018:0708a11": "且清，於彼自照面像悉現，是故說，猶如深泉，",
    "T04n0212_018:0708a12": "表裏清徹也。聞法如是，智者歡喜者，昔有國",
    "T04n0212_018:0708a13": "王，厭患世典疲倦俗業，往至塔寺欲聽正法。",
    "T04n0212_018:0708a14": "時象力比丘得阿羅漢道，當次說法。時彼國",
    "T04n0212_018:0708a15": "王以巾覆頭，&#x811A;著履屣入眾聽法。羅漢比丘",
    "T04n0212_018:0708a16": "告彼王曰：「昔佛有制，不得為著屣者說法。」",
    "T04n0212_018:0708a17": "王內恚隆盛即脫履屣。羅漢比丘復告王曰：",
    "T04n0212_018:0708a18": "「昔佛如來亦說此限，不得與覆頭者說法。」王",
    "T04n0212_018:0708a19": "聞是語遂興瞋恚，內自思惟：「咄今為此比丘",
    "T04n0212_018:0708a20": "所辱，此比丘故當見我頭白禿，故欲辱我耳；",
    "T04n0212_018:0708a21": "若此比丘說法不入我耳者，當取斫頭。」爾時",
    "T04n0212_018:0708a22": "國王即&#x5374;頭覆，「沙門速為我說法。」比丘報曰：",
    "T04n0212_018:0708a23": "「如來、至真、等正覺亦說此教，不得為瞋恚者",
    "T04n0212_018:0708a24": "說法。王今瞋恚，何由得說法？王當正意聽說",
    "T04n0212_018:0708a25": "譬喻。猶如濁泉涌沸不停，王今如是，心意",
    "T04n0212_018:0708a26": "倒錯何由聞法？」爾時國王內自慚愧，即興",
    "T04n0212_018:0708a27": "敬心：「此比丘必是聖人，乃能玄鑒通達人心。」",
    "T04n0212_018:0708a28": "即從坐起右膝著地頭面禮足，白比丘言：「唯",
    "T04n0212_018:0708a29": "願聖尊與我說法，使此穢形永蒙蔭覆。」王即",
    "T04n0212_018:0708b01": "就坐欲得聞法。爾時比丘便以此偈，向王說",
    "T04n0212_018:0708b02": "曰：",
    "T04n0212_018:0708b03": "「猶如深泉，  表裏清徹，  聞法如是，",
    "T04n0212_018:0708b04": " 智者歡喜。」",
    "T04n0212_018:0708b05": "[0708b05] 爾時比丘重與王說法，令彼王心歡喜踊躍，",
    "T04n0212_018:0708b06": "道根信心而不傾動。是故說，聞法如是，智者",
    "T04n0212_018:0708b07": "歡喜也。",
    "T04n0212_018:0708b08": " 忍心如地，  不動如安明，",
    "T04n0212_018:0708b09": " 澄如清泉，  智者無亂。",
    "T04n0212_018:0708b10": "[0708b10] 忍心如地者，猶如此地亦受於淨亦受不淨，",
    "T04n0212_018:0708b11": "地亦不作是念：「我當捨是受是。」智者執行亦",
    "T04n0212_018:0708b12": "復如是，若人嘆譽不以為歡，有毀辱者不懷",
    "T04n0212_018:0708b13": "憂慼，見善不喜聞惡不怒。是故說，忍心如地",
    "T04n0212_018:0708b14": "也。不動如安明者，猶如安明獨處眾山，不為",
    "T04n0212_018:0708b15": "暴風所傾動。賢聖之人亦復如是，不為闕四",
    "T04n0212_018:0708b16": "事心有增減，是故說，不動如安明也。澄靜如",
    "T04n0212_018:0708b17": "清泉，智者無亂者，猶如澄靜泉表裏清徹，",
    "T04n0212_018:0708b18": "不為小流所嬈濁，智者如是，內既無非外姦",
    "T04n0212_018:0708b19": "不入，心如金剛不可沮壞，是故說，猶如澄泉，",
    "T04n0212_018:0708b20": "智者不亂也(水品第十八竟)。"
}