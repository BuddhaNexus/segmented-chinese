{
    "X63n1244_009:0515a11": "百丈叢林清規證義記卷第九",
    "X63n1244_009:0515a13": "唐洪州百丈山沙門　懷海　集編",
    "X63n1244_009:0515a14": "清古杭真寂寺苾蒭　儀潤　證義",
    "X63n1244_009:0515a15": "清越城戒珠寺住持　妙永　校閱",
    "X63n1244_009:0515a16": "法器章第九",
    "X63n1244_009:0515a17": "述曰。上古之世。有化而無教。化不足。而禮樂作",
    "X63n1244_009:0515a18": "焉。擊壤之歌。不如九成之奏。窪樽之飲。不若五",
    "X63n1244_009:0515a19": "齊之醇。固已。然文生於質。當思其本。吾天竺聖",
    "X63n1244_009:0515a20": "人。最初示化。謂人人妙覺。本無凡聖。物物全真。",
    "X63n1244_009:0515a21": "寧有淨穢。無假修證。不涉功用。而昧者。茫然自",
    "X63n1244_009:0515a22": "失。有若聾瞽。於是隨機設教。擊犍椎以集眾。演",
    "X63n1244_009:0515a23": "之為三藏。修之為禪定。迄於四十九年。而化儀",
    "X63n1244_009:0515a24": "終矣。梵語犍椎。凡瓦木銅鐵之有聲者。若鐘磬",
    "X63n1244_009:0515b01": "鐃鼓。椎板螺唄。叢林至今。倣其制而用之。於以",
    "X63n1244_009:0515b02": "警昏怠。肅教令。導幽滯。而和神人也。若夫大定",
    "X63n1244_009:0515b03": "常應。大用常寂。聞非有聞覺亦非覺。以考以擊。",
    "X63n1244_009:0515b04": "元風載揚。無思無為。化日自永。雍雍乎。仁壽之",
    "X63n1244_009:0515b05": "域。清泰之都矣。",
    "X63n1244_009:0515b06": "鐘",
    "X63n1244_009:0515b07": "鐘。有小。大。報。之別。大鐘。叢林號令資始也。曉擊。則破",
    "X63n1244_009:0515b08": "長夜。警睡眠。暮鳴則覺昏衢。疏冥昧。引杵宜緩。揚聲",
    "X63n1244_009:0515b09": "欲長。凡三通。緊緩各一十八椎。總一百零八下。起止",
    "X63n1244_009:0515b10": "三下稍緊。與大鼓。報鐘。互相照應。凡鳴鐘。先默誦願",
    "X63n1244_009:0515b11": "偈云。願此鐘聲超法界。鐵圍幽暗悉皆聞。聞塵清淨",
    "X63n1244_009:0515b12": "證圓通。一切眾生成正覺誦竟。方執椎。執椎已。誦云。",
    "X63n1244_009:0515b13": "洪鐘初扣。(二通三通。隨改二扣三扣)寶偈高吟。上通天堂。下徹地",
    "X63n1244_009:0515b14": "府(擊第一椎)。○上祝當今　　皇帝。大統乾坤。文武官僚",
    "X63n1244_009:0515b15": "高僧祿位(二椎)。○三界四生之內。各免輪迴。九有十類",
    "X63n1244_009:0515b16": "之中。悉離苦海(三椎)。○五風十雨。免遭飢饉之年。南畝",
    "X63n1244_009:0515b17": "東郊。俱沾堯舜之日(四椎)。○戰馬休征。地利人和。陣敗",
    "X63n1244_009:0515b18": "傷亡。俱生淨土(五椎)。○飛禽走獸。羅網不逢。浪子孤孫",
    "X63n1244_009:0515b19": "早還鄉籍(六椎)。○無邊世界。地久天長。遠近檀那。增延",
    "X63n1244_009:0515b20": "福壽(七椎)。○沙門興盛。佛法長昇。土地龍神。安僧護法",
    "X63n1244_009:0515b21": "(八椎)。○父母師長。存亡並利。歷代祖禰。同登彼岸(九椎)。○",
    "X63n1244_009:0515b22": "南。無清淨法身。毗盧遮那佛(十椎)。○南無圓滿報身。盧",
    "X63n1244_009:0515b23": "舍那佛(十一椎)。○南無千百億化身。本師釋迦牟尼佛",
    "X63n1244_009:0515b24": "(十二椎)。○南無當來下生彌勒尊佛(十三椎)。○南無極樂",
    "X63n1244_009:0515c01": "世界。阿彌陀佛(十四椎)。○南無五臺山。大智文殊師利",
    "X63n1244_009:0515c02": "菩薩。(十五椎)。○南無峨嵋山。大行普賢菩薩(十六椎)。○南",
    "X63n1244_009:0515c03": "無九華山。大慈地藏王菩薩(十七椎)。○南無普陀山大",
    "X63n1244_009:0515c04": "悲觀世音菩薩(十八椎)。○(次誦緊十八偈。一字一椎。即十八椎)所願。皇圖",
    "X63n1244_009:0515c05": "永固。帝道遐昌。佛日增輝。法輪常轉。(如是緊緩二通共成一百八椎)。",
    "X63n1244_009:0515c06": "(△或在報鐘前後。隨各家準定)若為度亡。撞幽冥鐘。須晝夜響聲連",
    "X63n1244_009:0515c07": "接。不緊不緩。亦須念佛。或念菩薩。或誦經呪。隨誦隨",
    "X63n1244_009:0515c08": "扣。其利甚大。故鐘頭為度生妙執也。凡集眾。各家鳴",
    "X63n1244_009:0515c09": "法。隨其準定。如禮祖。普佛。并戒期佛事等。俱三下。堂",
    "X63n1244_009:0515c10": "司主之。如接送尊宿住持官員。不以數限。庫司主之",
    "X63n1244_009:0515c11": "上堂與大鼓相宜。亦不定數限。亦堂司主之。其餘佛",
    "X63n1244_009:0515c12": "事。隨各家鳴法。但須各有準則。不得違亂。報鐘。見前",
    "X63n1244_009:0515c13": "禪堂恒規中說。小鐘。凡唱讚念佛等用。須劃定正板。",
    "X63n1244_009:0515c14": "不得參差亂擊。",
    "X63n1244_009:0515c15": "證義曰。大鐘。晨昏每一百八者。即事顯理。由是百",
    "X63n1244_009:0515c16": "八愚癡。聲聲喚醒。百八三昧。椎椎打就。聲須緩長",
    "X63n1244_009:0515c17": "者。昔誌公借梁武道眼。見地獄苦相問。何以止之。",
    "X63n1244_009:0515c18": "誌曰。唯聞鐘聲。其苦暫息。帝遂詔天下寺院。凡擊",
    "X63n1244_009:0515c19": "鐘。令舒徐其聲也。鳴時念誦者。增一阿含經云。若",
    "X63n1244_009:0515c20": "打時。願一切惡道諸苦。並皆停止。若聞鐘聲。兼說",
    "X63n1244_009:0515c21": "佛呪。得除五百億劫生死重罪。又金陵志云。民有",
    "X63n1244_009:0515c22": "暴死。陰司。見五木縲械者告之。曰。吾南唐先主也。",
    "X63n1244_009:0515c23": "為宋齊丘所誤殺。和州降卒千餘。人致此。每聞鐘",
    "X63n1244_009:0515c24": "暫息吾苦。仗汝歸。白嗣君。為吾造鐘。民還。具聞後",
    "X63n1244_009:0516a01": "主。因造大鐘於清凉寺。鐫曰。薦烈祖孝高皇帝。脫",
    "X63n1244_009:0516a02": "幽出厄。又雲棲崇行錄云。隋僧智興。居大莊嚴寺。",
    "X63n1244_009:0516a03": "執掌鐘頭。大業五年。同住僧三果者。有兄從駕道",
    "X63n1244_009:0516a04": "亡。其妻夢夫謂云。吾至彭城病死。墮地獄中。賴莊",
    "X63n1244_009:0516a05": "嚴寺鳴鐘。響振地獄。乃得解脫。欲報其恩。可奉絹",
    "X63n1244_009:0516a06": "十疋。妻奉絹。興以散眾。眾問。扣鐘何以致感。興曰。",
    "X63n1244_009:0516a07": "吾扣鐘。始祝曰。願諸聖賢。同入道場。乃發三下。及",
    "X63n1244_009:0516a08": "長扣。又祝曰。願諸惡趣。聞我鐘聲。俱離苦惱。嚴冬",
    "X63n1244_009:0516a09": "極凍。皮裂肉皴。掌內凝血。無所辭勞。或以此故。能",
    "X63n1244_009:0516a10": "冥感護所祝願耳。又鐘者。聚也。故凡集眾。須用之。",
    "X63n1244_009:0516a11": "板",
    "X63n1244_009:0516a12": "板。有內外之異。鐵木之別。報鐘下本板。(擊法隨各。家準定)禪",
    "X63n1244_009:0516a13": "堂內外。俱有小板。堂外名報板。進堂擊之。(和尚進堂。鳴板一下。",
    "X63n1244_009:0516a14": "尊客進堂。鳴板二下。堂師進堂。鳴板三下。隨改)堂內站香名站板。行香名催",
    "X63n1244_009:0516a15": "板。擊法見禪堂恒規。及規約中。客堂懸序板。亦木為",
    "X63n1244_009:0516a16": "之擊法見客堂規約中。夜巡有板。亦大為之。擊法見",
    "X63n1244_009:0516a17": "兩序章。夜巡執事條。厨房大板。鑄鐵為之名呼板。二",
    "X63n1244_009:0516a18": "時齋粥。及早課擊之。又小木板。送香擊之。又浴湯熱",
    "X63n1244_009:0516a19": "時浴頭擊小木板云云(載浴堂規約)。",
    "X63n1244_009:0516a20": "木魚",
    "X63n1244_009:0516a21": "圓木魚。念誦用之。相傳謂魚晝夜常醒。刻木象形。念",
    "X63n1244_009:0516a22": "誦擊之。所以警昏惰。抑以齊眾音也。長魚即梆。懸齋",
    "X63n1244_009:0516a23": "堂。二時粥飯。及晚課。厨房擊之。普請出坡鳴三通。(客堂",
    "X63n1244_009:0516a24": "主之)又浴室懸梆。擊法見浴堂規約。然鳴梆。亦諸家有",
    "X63n1244_009:0516b01": "小異。各隨宜改擊。",
    "X63n1244_009:0516b02": "犍椎",
    "X63n1244_009:0516b03": "犍椎。梵語也。聲論翻為磬。或翻鐘。增一阿含經云。阿",
    "X63n1244_009:0516b04": "難升講堂。擊犍椎者。此是如來信鼓也。又諸律論。並",
    "X63n1244_009:0516b05": "作犍槌。或作犍椎。槌。音地。羯磨疏中。直云犍地。故五",
    "X63n1244_009:0516b06": "分律云。隨有瓦木銅鐵。鳴者。皆名犍地。由此觀之。則",
    "X63n1244_009:0516b07": "凡取音齊眾者。皆是耳。至於上堂說法前擊磬。謂之",
    "X63n1244_009:0516b08": "白椎。(白椎云。法筵龍象眾。當觀第一義)說畢擊磬。謂之結椎。(結椎云。諦觀法",
    "X63n1244_009:0516b09": "王法。法王法如是)昔世尊一日陞座。大眾集定。文殊白椎云。",
    "X63n1244_009:0516b10": "諦觀法王法。法王法如是。世尊便下座。此即結椎也。",
    "X63n1244_009:0516b11": "磬",
    "X63n1244_009:0516b12": "圓磬。念誦所鳴。維那主之。凡住持。或尊宿。仕宦。施護",
    "X63n1244_009:0516b13": "等禮佛。皆鳴三下。匾磬。石為之。形似雲板。懸方丈廊",
    "X63n1244_009:0516b14": "外。有客見住持。知客鳴三下。又小手磬。(俗呼引磬)禮佛誦",
    "X63n1244_009:0516b15": "請。皆鳴之。為起止之節。具見大眾章付戒條說。又有",
    "X63n1244_009:0516b16": "鐃鈸鐺鉿等。皆唱誦佛事所用。並宜和雅。勿亂為準。",
    "X63n1244_009:0516b17": "皷",
    "X63n1244_009:0516b18": "大法鼓。與大鐘相偶。晨昏擊時。先重手三轉四下。然",
    "X63n1244_009:0516b19": "後重手徐徐發擂。中邊得所。使其緊慢相參。輕重相",
    "X63n1244_009:0516b20": "應。音聲知暢。起復連環。隱隱轟轟。若春雷之震蟄。第",
    "X63n1244_009:0516b21": "一通。沿聲長擊。少歇。轉第二通連聲稍促。更不歇聲。",
    "X63n1244_009:0516b22": "就轉第三通。一向纏聲擊之。完敲鼓磉二下。起止互",
    "X63n1244_009:0516b23": "相照應。凡上堂。說戒。迎送尊宿官員等事。與大鐘同",
    "X63n1244_009:0516b24": "時起止。凡佛事。隨各家擊法。宜各有常度。無令失準。",
    "X63n1244_009:0516c01": "又鐘鼓是人天號令。須熟手充之。中鼓。小鼓。念誦用",
    "X63n1244_009:0516c02": "之。亦與小鐘相偶。並須擊于中正。亦宜和雅勿亂。使",
    "X63n1244_009:0516c03": "誦持者。音與口合。口與心合。恍然入寂。念誦自在。此",
    "X63n1244_009:0516c04": "亦法器之一助也。",
    "X63n1244_009:0516c05": "證義曰。金光明經。信相菩薩。夜夢金鼓。其狀姝大。",
    "X63n1244_009:0516c06": "其明普照。踰如日光。光中得見十方諸佛。眾寶樹",
    "X63n1244_009:0516c07": "下。坐琉璃座。百干眷屬圍繞。而為說法。一人似婆",
    "X63n1244_009:0516c08": "羅門。以抱擊鼓。出大音聲。其聲出懺悔偈。信相菩",
    "X63n1244_009:0516c09": "薩。從夢寤已。至於佛所。以其夢中所見金鼓。及懺",
    "X63n1244_009:0516c10": "悔偈。向如來說云云。又楞嚴經云。阿難。汝更聽此",
    "X63n1244_009:0516c11": "祇園中。食辦擊鼓。眾集撞鐘鐘鼓音聲。前後相續",
    "X63n1244_009:0516c12": "云云。可見從來。皆以音聲而作佛事也。",
    "X63n1244_009:0516c14": "百丈叢林清規證義記卷第九(終)"
}