{
    "T24n1492_001:1090a02": "No. 1492",
    "T24n1492_001:1090a03": "佛說舍利弗悔過經",
    "T24n1492_001:1090a05": "後漢安息國三藏安世高譯",
    "T24n1492_001:1090a06": "[1090a06] 佛在羅閱祇耆闍崛山中，時與千二百五十",
    "T24n1492_001:1090a07": "比丘菩薩千人共坐。[1090a07] 第一弟子舍利弗起前",
    "T24n1492_001:1090a08": "長跪，叉手問佛言：「若有善男子、善女人意欲",
    "T24n1492_001:1090a09": "求佛道，若前世為惡，當何用悔之乎？」佛言：",
    "T24n1492_001:1090a10": "「善哉善哉！舍利弗！憂念諸天人民好乃如是。」",
    "T24n1492_001:1090a11": "佛言：「若有善男子、善女人，欲求阿羅漢道者、",
    "T24n1492_001:1090a12": "欲求辟支佛道者、欲求佛道者、欲知去來之",
    "T24n1492_001:1090a13": "事者，常以平旦、日中、日入、人定、夜半、雞鳴時，",
    "T24n1492_001:1090a14": "澡漱整衣服，叉手禮拜十方。自在所向，當",
    "T24n1492_001:1090a15": "悔過言：『某等宿命從無數劫以來所犯過惡，",
    "T24n1492_001:1090a16": "至今世所犯婬&#x59B7;、所犯瞋怒、所犯愚癡，不知",
    "T24n1492_001:1090a17": "佛時、不知法時、不知比丘僧時、不知善惡",
    "T24n1492_001:1090a18": "時。若身有犯過，若口犯過、若心犯過、若意",
    "T24n1492_001:1090a19": "犯過，若意欲害佛、嫉惡經道、若&#x9B2A;比丘僧、若",
    "T24n1492_001:1090a20": "殺阿羅漢、若自殺父母。若犯身三、口四、意三，",
    "T24n1492_001:1090a21": "自殺生、教人殺生、見人殺生代其喜；身自行",
    "T24n1492_001:1090a22": "盜、教人行盜、見人行盜代其喜；身自欺人、教",
    "T24n1492_001:1090a23": "人欺人、見人欺人代其喜；身自兩舌、教人兩",
    "T24n1492_001:1090a24": "舌、見人兩舌代其喜；身自罵詈、教人罵詈、見",
    "T24n1492_001:1090a25": "人罵詈代其喜；身自妄言、教人妄言、見人妄",
    "T24n1492_001:1090a26": "言代其喜；身自嫉&#x59AC;、教人嫉&#x59AC;、見人嫉&#x59AC;代",
    "T24n1492_001:1090a27": "其喜；身自貪&#x98FB;、教人貪&#x98FB;、見人貪&#x98FB;代",
    "T24n1492_001:1090a28": "其喜；身自不信、教人不信、見人不信代其",
    "T24n1492_001:1090a29": "喜；身不信作善得善作惡得惡、見人作惡",
    "T24n1492_001:1090b01": "代其喜；身自盜佛寺中神物若比丘僧財物、",
    "T24n1492_001:1090b02": "教人行盜、見人行盜代其喜；身自輕稱小斗",
    "T24n1492_001:1090b03": "短尺欺人、以重稱大斗長尺侵人、見人侵人",
    "T24n1492_001:1090b04": "代其喜；身自故賊、教人故賊、見人故賊代其",
    "T24n1492_001:1090b05": "喜；身自惡逆、教人惡逆、見人惡逆代其喜。",
    "T24n1492_001:1090b06": "身諸所更以來生五處者，在泥犁中時、在",
    "T24n1492_001:1090b07": "禽獸中時、在薜荔中時、在人中時，身在此",
    "T24n1492_001:1090b08": "五道中生時所犯過惡，不孝父母、不孝於師、",
    "T24n1492_001:1090b09": "不敬於善友、不敬於善沙門道人、不敬長老，",
    "T24n1492_001:1090b10": "輕易父母、輕易於師父、輕易求阿羅漢道者、",
    "T24n1492_001:1090b11": "輕易求辟支佛道者、若誹謗嫉&#x59AC;之。見佛道",
    "T24n1492_001:1090b12": "言非、見惡道言是、見正言不正、見不正言",
    "T24n1492_001:1090b13": "正。某等諸所作過惡，願從十方諸佛求哀悔",
    "T24n1492_001:1090b14": "過，令某等今世不犯此過殃，令某等後世亦",
    "T24n1492_001:1090b15": "不被此過殃。所以從十方諸佛求哀者何？佛",
    "T24n1492_001:1090b16": "能洞視徹聽，不敢於佛前欺。某等有過惡不",
    "T24n1492_001:1090b17": "敢覆藏，從今以後皆不敢復犯。』」[1090b17] 佛語舍利",
    "T24n1492_001:1090b18": "弗：「若有善男子、善女人，意不欲入泥犁、禽獸、",
    "T24n1492_001:1090b19": "薜荔中者，諸所作過皆當悔過之，不當覆藏，",
    "T24n1492_001:1090b20": "受戒以後不當復作惡。不欲生邊地無佛處、",
    "T24n1492_001:1090b21": "無經處、無比丘僧處、無義理處、善惡處者，皆",
    "T24n1492_001:1090b22": "當悔過，不當覆藏。意不欲愚癡聾盲瘖&#x7602;、不",
    "T24n1492_001:1090b23": "欲生屠生漁獵獄吏更生貧家，皆當悔過，不",
    "T24n1492_001:1090b24": "當覆藏。女人欲求男子者，皆當悔過。欲得須",
    "T24n1492_001:1090b25": "陀洹道不復入泥犁薜荔中者，皆當悔過。欲",
    "T24n1492_001:1090b26": "得斯陀含道上天作人、欲得阿那含道上二",
    "T24n1492_001:1090b27": "十四天、欲得阿羅漢泥洹去者，欲於世間得",
    "T24n1492_001:1090b28": "阿羅漢道者、欲得辟支佛道者、欲知去來",
    "T24n1492_001:1090b29": "之事者，皆當悔過，不當覆藏。」",
    "T24n1492_001:1090c01": "[1090c01] 佛語舍利弗：「若有善男子、善女人，各當日三",
    "T24n1492_001:1090c02": "稽首，為十方現在諸佛作禮。十方諸佛皆以",
    "T24n1492_001:1090c03": "中正迴教天下人，日月所照人民使作善。佛",
    "T24n1492_001:1090c04": "以經道雨於天下，譬如天雨百穀草木皆茂",
    "T24n1492_001:1090c05": "好。佛以經道雨於天下，故生侯王、四天王，上",
    "T24n1492_001:1090c06": "至三十三天上豪貴富樂。佛生須陀洹、斯陀",
    "T24n1492_001:1090c07": "含、阿那含、阿羅漢者，願十方諸佛聽某等所",
    "T24n1492_001:1090c08": "言：『天下人民蜎飛蠕動之類所作好惡，若布",
    "T24n1492_001:1090c09": "施者、若持道勤力不毀經戒者、若慈心念人",
    "T24n1492_001:1090c10": "民者、若作善無量者、若施於菩薩及諸比丘",
    "T24n1492_001:1090c11": "僧者、若施凡夫及貧窮者、下至禽獸慈哀者，",
    "T24n1492_001:1090c12": "某等勸其作善助其歡喜。諸過去佛所可過",
    "T24n1492_001:1090c13": "度人民得泥洹者，某等皆助其歡喜。諸當來",
    "T24n1492_001:1090c14": "佛教人作善、遠離五惡生死之道，至令得阿",
    "T24n1492_001:1090c15": "羅漢辟支佛道者，某等皆助某等勸樂，使作",
    "T24n1492_001:1090c16": "善令如佛。今十方現在諸佛所當過度者，教",
    "T24n1492_001:1090c17": "人布施不犯經戒、慈哀人民蜎飛蠕動之類",
    "T24n1492_001:1090c18": "者，皆令脫於泥犁、禽獸、薜荔、愚癡貧窮，至令",
    "T24n1492_001:1090c19": "得須陀洹、斯陀含、阿那含、阿羅漢、辟支佛泥洹",
    "T24n1492_001:1090c20": "道，某等皆勸樂使作善助其歡喜。諸過去菩",
    "T24n1492_001:1090c21": "薩未成佛者，奉行六波羅蜜所作善，行檀波",
    "T24n1492_001:1090c22": "羅蜜布施、行尸波羅蜜不犯道禁、行羼提波",
    "T24n1492_001:1090c23": "羅蜜忍辱、行精進波羅蜜精進、行禪波羅蜜",
    "T24n1492_001:1090c24": "一心、行般若波羅蜜智慧，成六波羅蜜。諸",
    "T24n1492_001:1090c25": "過去若菩薩奉行六波羅蜜，某等勸樂助其",
    "T24n1492_001:1090c26": "歡喜。諸當來菩薩奉行六波羅蜜者，某等勸",
    "T24n1492_001:1090c27": "樂助其歡喜。今現在菩薩奉行六波羅蜜者，",
    "T24n1492_001:1090c28": "某等勸樂助其歡喜。某等諸所得福，皆布施",
    "T24n1492_001:1090c29": "天下十方人民父母、蜎飛蠕動之類、兩足之類、",
    "T24n1492_001:1091a01": "四足之類、多足之類，皆令得佛。』福得辟支人、",
    "T24n1492_001:1091a02": "持四大城金銀寶物持用布施，百倍千倍萬",
    "T24n1492_001:1091a03": "倍億倍。」[1091a03] 佛語舍利弗：「若有善男子、善女人，當",
    "T24n1492_001:1091a04": "晝夜各當三過稽首，為十方佛拜言：『願聽某",
    "T24n1492_001:1091a05": "等所言。十方佛已得佛不說經，今某等勸",
    "T24n1492_001:1091a06": "勉，使為諸天人民、蜎飛蠕動之類說經，使脫",
    "T24n1492_001:1091a07": "於泥犁、禽獸、薜荔、愚癡貧窮，至令得泥洹道。",
    "T24n1492_001:1091a08": "諸十方欲般泥洹者，某等願從求哀且莫般",
    "T24n1492_001:1091a09": "泥洹，當令諸天人民、蜎飛蠕動之類得其福，",
    "T24n1492_001:1091a10": "皆令得脫於泥犁、薜荔。』」[1091a10] 佛語舍利弗：「某等宿",
    "T24n1492_001:1091a11": "命為菩薩時，某等當勸樂諸佛說經，且莫般",
    "T24n1492_001:1091a12": "泥洹。用是故某等為佛。第一四天王、第二天",
    "T24n1492_001:1091a13": "王釋來下，叉手作禮求哀，守我諸天人民",
    "T24n1492_001:1091a14": "說經。無數諸天曉我，且莫般泥洹。」[1091a14] 佛語舍",
    "T24n1492_001:1091a15": "利弗言：「如是人民種種各得其類，作善自",
    "T24n1492_001:1091a16": "得其福、作惡自得其殃。」[1091a16] 舍利弗白佛言：「若",
    "T24n1492_001:1091a17": "有善男子、善女人，欲求佛道者，當何以願",
    "T24n1492_001:1091a18": "為得之？」[1091a18] 佛言：「若有善男子、善女人，當晝夜各",
    "T24n1492_001:1091a19": "三稽首，為十方佛拜言：『願十方諸佛聽。某",
    "T24n1492_001:1091a20": "等宿命從無數劫以來所作得福，若布施、若",
    "T24n1492_001:1091a21": "持經道、若持善意、為佛作善、為經作善、為",
    "T24n1492_001:1091a22": "比丘僧作善、為凡人作善、若為禽獸作善",
    "T24n1492_001:1091a23": "作惡自得其殃，作善自得其福、為惡自悔。持",
    "T24n1492_001:1091a24": "經戒不毀，若受戒不與女人通，若勸樂諸佛",
    "T24n1492_001:1091a25": "菩薩萬民作善，若勸勉諸佛且莫般泥洹。某",
    "T24n1492_001:1091a26": "等取諸學道以來所得福德，皆集聚合會，以",
    "T24n1492_001:1091a27": "持好心施與天下十方人民父母、蜎飛蠕動之",
    "T24n1492_001:1091a28": "類，皆令得其福。有餘少所令某得之，令某",
    "T24n1492_001:1091a29": "等作佛道行佛經，諸未度者某當度之，諸未",
    "T24n1492_001:1091b01": "脫者某等當脫之，諸未得泥洹者某等當令",
    "T24n1492_001:1091b02": "得泥洹。』」",
    "T24n1492_001:1091b03": "[1091b03] 佛語舍利弗言：「使天下男子女人皆為得阿",
    "T24n1492_001:1091b04": "羅漢、辟支佛。若有人供養天下阿羅漢、辟支",
    "T24n1492_001:1091b05": "佛千歲，其福寧多不？」[1091b05] 舍利弗言：「但供養一",
    "T24n1492_001:1091b06": "阿羅漢辟支佛一日，其福無量，何況舉天下",
    "T24n1492_001:1091b07": "阿羅漢辟支佛千歲乎？」[1091b07] 佛言：「其供養天下阿",
    "T24n1492_001:1091b08": "羅漢辟支佛千歲，不如持悔過經晝夜各三",
    "T24n1492_001:1091b09": "過讀一日，其得福勝供養天下阿羅漢、辟支",
    "T24n1492_001:1091b10": "佛，百倍千倍萬倍億倍。」"
}