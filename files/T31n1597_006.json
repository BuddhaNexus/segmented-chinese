{
    "T31n1597_006:0349b06": "攝大乘論釋卷第六",
    "T31n1597_006:0349b08": "世親菩薩造",
    "T31n1597_006:0349b09": "三藏法師玄奘奉 詔譯",
    "T31n1597_006:0349b10": "入所知相分第四",
    "T31n1597_006:0349b11": "[0349b11] 論曰。如是已說所知相。入所知相云何應",
    "T31n1597_006:0349b12": "見。多聞熏習所依。非阿賴耶識所攝。如阿",
    "T31n1597_006:0349b13": "賴耶識成種子。如理作意所攝。似法似義而",
    "T31n1597_006:0349b14": "生。似所取事。有見意言。",
    "T31n1597_006:0349b15": "[0349b15] 釋曰。如能悟入如是種類所應知相今當",
    "T31n1597_006:0349b16": "顯說。入所知相者。謂能悟入所知境義。多聞",
    "T31n1597_006:0349b17": "熏習所依者。謂大乘法所熏自體。非阿賴耶",
    "T31n1597_006:0349b18": "識所攝者。謂能對治阿賴耶識故。如阿賴",
    "T31n1597_006:0349b19": "耶識成種子者。謂如阿賴耶識為一切雜",
    "T31n1597_006:0349b20": "染法因。此為一切清淨法因亦爾。如理作意",
    "T31n1597_006:0349b21": "所攝者。謂如理作意為自性。似法似義而生",
    "T31n1597_006:0349b22": "者。謂似法義相而生起時。似所取事者。謂",
    "T31n1597_006:0349b23": "似色等義。有見者。謂似於見此即成立有",
    "T31n1597_006:0349b24": "相見識。",
    "T31n1597_006:0349b25": "[0349b25] 論曰。此中誰能悟入所應知相。大乘多聞熏",
    "T31n1597_006:0349b26": "習相續。已得逢事無量諸佛出現於世。已",
    "T31n1597_006:0349b27": "得一向決定勝解。已善積集諸善根故。善",
    "T31n1597_006:0349b28": "備福智資糧菩薩。",
    "T31n1597_006:0349b29": "[0349b29] 釋曰。如是品類。如此方便而能悟入今當",
    "T31n1597_006:0349c01": "顯示。大乘多聞熏習相續者。簡聲聞等所",
    "T31n1597_006:0349c02": "有多聞熏習相續。已得逢事無量諸佛出現",
    "T31n1597_006:0349c03": "於世者。已得現前逢事諸佛出現世間超",
    "T31n1597_006:0349c04": "過數量。已得一向決定勝解者。謂於大乘",
    "T31n1597_006:0349c05": "所得勝解。非諸惡友所能動壞。即由無間",
    "T31n1597_006:0349c06": "所說三因。已善積集諸善根故。乃得名為",
    "T31n1597_006:0349c07": "善備福智資糧菩薩。又即如是福智資糧。云",
    "T31n1597_006:0349c08": "何漸次而得圓滿。謂由因力。由善友力。由",
    "T31n1597_006:0349c09": "作意力。由依持力。此中兩句即是二力如數",
    "T31n1597_006:0349c10": "應知。作意力者。即是一向決定勝解。此用",
    "T31n1597_006:0349c11": "大乘熏習為因。事佛為緣。以有一向決定",
    "T31n1597_006:0349c12": "勝解。能修正行。修正行故積集善根。如",
    "T31n1597_006:0349c13": "是名為由作意力。善修福智二種資糧。由",
    "T31n1597_006:0349c14": "此漸次善修福智二資糧故。能入大地。如",
    "T31n1597_006:0349c15": "是名為由依持力。",
    "T31n1597_006:0349c16": "[0349c16] 論曰。何處能入。謂即於彼有見似法似義意",
    "T31n1597_006:0349c17": "言。大乘法相等所生起勝解行地。見道修道",
    "T31n1597_006:0349c18": "究竟道中。於一切法唯有識性。隨聞勝解",
    "T31n1597_006:0349c19": "故。如理通達故。治一切障故。離一切障故。",
    "T31n1597_006:0349c20": "[0349c20] 釋曰。入如是類及入行相。今當顯示。意地",
    "T31n1597_006:0349c21": "尋思說名意言。如是意言以大乘法為因",
    "T31n1597_006:0349c22": "而生。此中顯示意言差別。大乘法相等所生",
    "T31n1597_006:0349c23": "者。是此教法為緣生義。或有即於勝解行",
    "T31n1597_006:0349c24": "地名能悟入。由但聽聞一切諸法唯有識",
    "T31n1597_006:0349c25": "性。深生信解故名能入。於見道中如是悟",
    "T31n1597_006:0349c26": "入。今當顯示。如理通達故者。謂於意言如",
    "T31n1597_006:0349c27": "理通達云何於此如理通達。謂此意言非法",
    "T31n1597_006:0349c28": "非義。非所取非能取。如是通達於修道",
    "T31n1597_006:0349c29": "中如是悟入。今當顯示。治一切障故者。謂",
    "T31n1597_006:0350a01": "觀此意言非法非義非所取非能取時。便能",
    "T31n1597_006:0350a02": "對治一切障故究竟道中如是悟入。今當",
    "T31n1597_006:0350a03": "顯示離一切障故者。謂善清淨妙智位中。",
    "T31n1597_006:0350a04": "最微細障亦無有故。",
    "T31n1597_006:0350a05": "[0350a05] 論曰。由何能入由善根力所任持故。謂三",
    "T31n1597_006:0350a06": "種相練磨心故。斷四處故緣法義境。止觀恒",
    "T31n1597_006:0350a07": "常慇重加行。無放逸故。",
    "T31n1597_006:0350a08": "[0350a08] 釋曰。由此能入今當顯示。由何能入由善",
    "T31n1597_006:0350a09": "根力所任持故。謂三種相練磨心故。乃至恒",
    "T31n1597_006:0350a10": "常慇重加行無放逸故者。謂於如是所說",
    "T31n1597_006:0350a11": "八句善順相應。名善根力所任持故。言恒",
    "T31n1597_006:0350a12": "常者。無間修故。言慇重者。恭敬修故。若於",
    "T31n1597_006:0350a13": "如是品類造修。即於如是能無放逸。",
    "T31n1597_006:0350a14": "[0350a14] 論曰。無量諸世界無量人。有情剎那剎那證",
    "T31n1597_006:0350a15": "覺無上正等菩提。是為第一練磨其心。由",
    "T31n1597_006:0350a16": "此意樂能行施等波羅蜜多。我已獲得如",
    "T31n1597_006:0350a17": "是意樂。我由此故少用功力。修習施等波",
    "T31n1597_006:0350a18": "羅蜜多當得圓滿。是名第二練磨其心。若",
    "T31n1597_006:0350a19": "有成就諸有障善。於命終時即便可愛。一",
    "T31n1597_006:0350a20": "切自體圓滿而生。我有妙善無障礙善。云何",
    "T31n1597_006:0350a21": "爾時不當獲得一切圓滿。是名第三練磨",
    "T31n1597_006:0350a22": "其心。",
    "T31n1597_006:0350a23": "[0350a23] 釋曰。此中對治三種退屈心故。唯修三種",
    "T31n1597_006:0350a24": "練磨心。所以者何。以諸菩薩聞於無上正等",
    "T31n1597_006:0350a25": "菩提最勝甚深廣大難可證得。心便退屈。",
    "T31n1597_006:0350a26": "對治此故修第一練磨心。又諸菩薩聞所",
    "T31n1597_006:0350a27": "修行波羅蜜多最勝甚深廣大難可證得。心",
    "T31n1597_006:0350a28": "便退屈。對治此故修第二練磨心。由此",
    "T31n1597_006:0350a29": "意樂能行施等波羅蜜多者。此中意樂。謂",
    "T31n1597_006:0350b01": "信及欲。菩薩於諸波羅蜜多。真實有性具功",
    "T31n1597_006:0350b02": "德性。有堪能性深生信解是名為信。深",
    "T31n1597_006:0350b03": "信解已樂欲修行。是名為欲。菩薩既得如",
    "T31n1597_006:0350b04": "是信欲。自性意樂少用功力。修習六種波",
    "T31n1597_006:0350b05": "羅蜜多當得圓滿。又諸菩薩於佛甚深廣",
    "T31n1597_006:0350b06": "大言教。思議決擇善巧轉時。如是思量。如",
    "T31n1597_006:0350b07": "是無上正等菩提難可證得。隔一念心方",
    "T31n1597_006:0350b08": "可證得。心便退窟。對治此故修第三練磨",
    "T31n1597_006:0350b09": "心。我有妙善者。我有一切十種地中妙善",
    "T31n1597_006:0350b10": "積集福智資糧。無障礙善者。謂金剛喻定能",
    "T31n1597_006:0350b11": "破在骨&#x9E81;重微細極難破障。此定無間得一",
    "T31n1597_006:0350b12": "切障離繫轉依。云何爾時不當獲得一切圓",
    "T31n1597_006:0350b13": "滿者。此中意說於障離繫。似彼命終時一",
    "T31n1597_006:0350b14": "切種智如彼體圓滿。又於此中三種練磨心",
    "T31n1597_006:0350b15": "者。謂諸菩薩善根無缺善根力持。由此力故",
    "T31n1597_006:0350b16": "則能三種練磨其心。心無退屈。初當顯示",
    "T31n1597_006:0350b17": "第一練磨心。謂人趣中無量世界無量有情。",
    "T31n1597_006:0350b18": "剎那剎那能證無上正等菩提。云何我今獨",
    "T31n1597_006:0350b19": "不能證。次當顯示第二練磨心。謂諸菩薩",
    "T31n1597_006:0350b20": "作是思惟。我此意樂離諸障礙。波羅蜜多慳",
    "T31n1597_006:0350b21": "等障礙皆無有故。不由功用波羅蜜多當",
    "T31n1597_006:0350b22": "得圓滿。此圓滿故證佛菩提。後當顯示第",
    "T31n1597_006:0350b23": "三練磨心。有障善者。謂由世善而成其善。",
    "T31n1597_006:0350b24": "此有障善尚命終時即便可愛一切自體圓",
    "T31n1597_006:0350b25": "滿而生。況我今者由無障善而成其善。不",
    "T31n1597_006:0350b26": "當成佛無上菩提無有是處。",
    "T31n1597_006:0350b27": "[0350b27] 論曰。此中有頌。",
    "T31n1597_006:0350b28": " 人趣諸有情  處數皆無量",
    "T31n1597_006:0350b29": " 念念證等覺  故不應退屈",
    "T31n1597_006:0350c01": " 諸淨心意樂  能修行施等",
    "T31n1597_006:0350c02": " 此勝者已得  故能修施等",
    "T31n1597_006:0350c03": " 善者於死時  得隨樂自滿",
    "T31n1597_006:0350c04": " 勝善由永斷  圓滿云何無",
    "T31n1597_006:0350c05": "[0350c05] 釋曰。復以伽他顯如是義。故不應退屈",
    "T31n1597_006:0350c06": "者。由上因緣策持其心令不怯弱。謂生",
    "T31n1597_006:0350c07": "是心。我不能證無上菩提。諸淨心者。是非",
    "T31n1597_006:0350c08": "不善無記心義。謂或有人以其散亂無記之",
    "T31n1597_006:0350c09": "心而行施等。如是外道以不善心而行施",
    "T31n1597_006:0350c10": "等。若求無上正等菩提。是最勝善故名淨",
    "T31n1597_006:0350c11": "心。此勝者已得故能修施等者。最勝菩薩名",
    "T31n1597_006:0350c12": "為勝者。此之意樂菩薩已得。是故能修施",
    "T31n1597_006:0350c13": "等諸度。即是已得能斷慳等所治心義等者。",
    "T31n1597_006:0350c14": "取始從尸羅乃至般若波羅蜜多。善者於",
    "T31n1597_006:0350c15": "死時得隨樂自滿者。是乃至得非想非非",
    "T31n1597_006:0350c16": "想處義。勝善由永斷圓滿云何無者。是由",
    "T31n1597_006:0350c17": "永斷障而成勝善圓滿佛果。云何無義。",
    "T31n1597_006:0350c18": "[0350c18] 論曰。由離聲聞獨覺作意。斷作意故。由於",
    "T31n1597_006:0350c19": "大乘諸疑離疑。以能永斷異慧疑故。由離",
    "T31n1597_006:0350c20": "所聞所思法中我我所執。斷法執故。由於",
    "T31n1597_006:0350c21": "現前現住安立一切相中。無所作意無所",
    "T31n1597_006:0350c22": "分別。斷分別故。此中有頌。",
    "T31n1597_006:0350c23": " 現前自然住  安立一切相",
    "T31n1597_006:0350c24": " 智者不分別  得最上菩提",
    "T31n1597_006:0350c25": "[0350c25] 釋曰。今當顯示斷除四處。斷作意故者。謂",
    "T31n1597_006:0350c26": "斷聲聞等諸作意故。以能永斷異慧疑故",
    "T31n1597_006:0350c27": "者。謂於大乘甚深廣大。能永斷除異慧及",
    "T31n1597_006:0350c28": "疑。此中異慧。謂鄙惡慧於理動搖。疑謂猶",
    "T31n1597_006:0350c29": "預。由於大乘諸疑離疑者。謂於大乘安",
    "T31n1597_006:0351a01": "立法相三自性教。謂若說諸法皆無自性",
    "T31n1597_006:0351a02": "無生無滅。本來寂靜自性涅槃。諸如是等永",
    "T31n1597_006:0351a03": "無異門。依遍計所執自性。而說若說諸法",
    "T31n1597_006:0351a04": "如幻陽炎夢相光影影像谷嚮水月變化。",
    "T31n1597_006:0351a05": "諸如是等虛妄異門。依依他起自性而說。",
    "T31n1597_006:0351a06": "若說諸法真如實際無相勝義法界空性。諸",
    "T31n1597_006:0351a07": "如是等真實異門。依圓成實自性而說。於",
    "T31n1597_006:0351a08": "此一切異慧及疑永無復轉。由離所聞所",
    "T31n1597_006:0351a09": "思法中我我所執者。此中意說斷除法執。",
    "T31n1597_006:0351a10": "斷法執故者。乃至所聞所思法中執我我",
    "T31n1597_006:0351a11": "所。終不於彼如實悟入。由於現前現住安",
    "T31n1597_006:0351a12": "立一切相中無所作意無所分別者。謂加",
    "T31n1597_006:0351a13": "行無分別智轉時。如理作意住一切定心。諸",
    "T31n1597_006:0351a14": "相作意分別皆斷。斷分別故者。謂於現前色",
    "T31n1597_006:0351a15": "等現住。及骨鎖等定所安立。一切所緣諸境",
    "T31n1597_006:0351a16": "界相。皆不作意無所分別。由無分別方便",
    "T31n1597_006:0351a17": "能入。若異分別終不能入。現前自然住等",
    "T31n1597_006:0351a18": "頌唯顯最後所斷義。",
    "T31n1597_006:0351a19": "[0351a19] 論曰。由何云何而得悟入。",
    "T31n1597_006:0351a20": "[0351a20] 釋曰。為顯由此如是悟入故為此問。",
    "T31n1597_006:0351a21": "[0351a21] 論曰。由聞熏習種類。如理作意所攝。似法似",
    "T31n1597_006:0351a22": "義有見意言。",
    "T31n1597_006:0351a23": "[0351a23] 釋曰。由此悟入今當顯示。此中由聞熏習",
    "T31n1597_006:0351a24": "種類者。謂由聞熏習為因。即前所說悟入",
    "T31n1597_006:0351a25": "任持大乘熏習等所生故。應知是圓成實自",
    "T31n1597_006:0351a26": "性所攝。",
    "T31n1597_006:0351a27": "[0351a27] 論曰。由四尋思。謂由名義自性差別。假立",
    "T31n1597_006:0351a28": "尋思。及由四種如實遍智。謂由名事自性差",
    "T31n1597_006:0351a29": "別。假立如實遍智。如是皆同不可得故。以",
    "T31n1597_006:0351b01": "諸菩薩如是如實為入唯識勤修加行。即",
    "T31n1597_006:0351b02": "於似文似義意言。推求文名唯是意言。推",
    "T31n1597_006:0351b03": "求依此文名之義亦唯意言。推求名義自",
    "T31n1597_006:0351b04": "性差別唯是假立。若時證得唯有意言。爾時",
    "T31n1597_006:0351b05": "證知若名若義自性差別皆是假立。自性差",
    "T31n1597_006:0351b06": "別義相無故同不可得。由四尋思。及由四種",
    "T31n1597_006:0351b07": "如實遍智。於此似文似義意言。便能悟入唯",
    "T31n1597_006:0351b08": "有識性。",
    "T31n1597_006:0351b09": "[0351b09] 釋曰。如是悟入今當顯示由四尋思者。謂",
    "T31n1597_006:0351b10": "由名義自性等文之所顯說。及由四種如實",
    "T31n1597_006:0351b11": "遍智者。謂由名事自性差別假立等文之所",
    "T31n1597_006:0351b12": "顯說。如實遍知若名若事自性差別。皆是假",
    "T31n1597_006:0351b13": "立。於中實義皆不可得。是故說言如是皆同",
    "T31n1597_006:0351b14": "不可得故。又先推求若名若義自性差別唯",
    "T31n1597_006:0351b15": "是假立。後如實知如是真實皆不可得。於",
    "T31n1597_006:0351b16": "推求時名為尋思。若如實知不可得時。即",
    "T31n1597_006:0351b17": "名四種如實遍智。",
    "T31n1597_006:0351b18": "[0351b18] 論曰。於此悟入唯識性中。何所悟入。如何悟",
    "T31n1597_006:0351b19": "入。入唯識性。相見二性及種種性。若名若",
    "T31n1597_006:0351b20": "義自性差別。假自性差別義。如是六種義皆",
    "T31n1597_006:0351b21": "無故。所取能取性現前故。一時現似種種相",
    "T31n1597_006:0351b22": "義而生起故。如闇中繩顯現似蛇。譬如",
    "T31n1597_006:0351b23": "繩上蛇非真實。以無有故。若已了知彼義",
    "T31n1597_006:0351b24": "無者。蛇覺雖滅繩覺猶在。若以微細品類",
    "T31n1597_006:0351b25": "分析。此又虛妄色香味觸為其相故。此覺為",
    "T31n1597_006:0351b26": "依繩覺當滅。如是於彼似文似義六相意",
    "T31n1597_006:0351b27": "言。伏除非實六相義時。唯識性覺猶如蛇",
    "T31n1597_006:0351b28": "覺。亦當除遣。由圓成實自性覺故。[0351b28] 釋曰。",
    "T31n1597_006:0351b29": "今於此中問所悟入及悟入譬。唯識性者。",
    "T31n1597_006:0351c01": "唯有識性。相見二性者。顯示有相有見之",
    "T31n1597_006:0351c02": "識。顯現似因似所建立故名為相。種種性",
    "T31n1597_006:0351c03": "者。唯是一識顯現。似有種種相生。非速",
    "T31n1597_006:0351c04": "疾故別別而現。於此悟入唯識性中。如是",
    "T31n1597_006:0351c05": "三種為所悟入。一時現似種種相義而",
    "T31n1597_006:0351c06": "生起故者。謂似種種名句文相而生起故。",
    "T31n1597_006:0351c07": "及似種種依止此義而生起故。此中繩喻。",
    "T31n1597_006:0351c08": "顯示悟入三種自性。伏除非實六相義時",
    "T31n1597_006:0351c09": "者。謂於遣滅六相義時。此中遣滅名為伏",
    "T31n1597_006:0351c10": "除。",
    "T31n1597_006:0351c11": "[0351c11] 論曰。如是菩薩悟入意言似義相故。悟入",
    "T31n1597_006:0351c12": "遍計所執性。悟入唯識故悟入依他起性。",
    "T31n1597_006:0351c13": "云何悟入圓成實性。若已滅除意言聞法熏",
    "T31n1597_006:0351c14": "習種類唯識之想。爾時菩薩已遣義想。一切",
    "T31n1597_006:0351c15": "似義無容得生。故似唯識亦不得生。由是",
    "T31n1597_006:0351c16": "因緣住一切義無分別名。於法界中便得",
    "T31n1597_006:0351c17": "現見相應而住。爾時菩薩平等平等所緣能",
    "T31n1597_006:0351c18": "緣無分別智已得生起。由此菩薩名已悟",
    "T31n1597_006:0351c19": "入圓成實性。",
    "T31n1597_006:0351c20": "[0351c20] 釋曰。悟入意言似義相故悟入遍計所執",
    "T31n1597_006:0351c21": "性者。謂知諸義唯是遍計分別所作。由是",
    "T31n1597_006:0351c22": "故言悟入遍計所執自性悟入唯識故悟入",
    "T31n1597_006:0351c23": "依他起性者。舉其唯識即取意言。了知一",
    "T31n1597_006:0351c24": "切唯意言性。由此悟入依他起性。一切似義",
    "T31n1597_006:0351c25": "無容得生者謂無如是品類實義可似其",
    "T31n1597_006:0351c26": "生。故似唯識亦不得生者。謂唯識相亦不",
    "T31n1597_006:0351c27": "得起。何以故。計有識時即有義故。從是",
    "T31n1597_006:0351c28": "已後現證真如。此現證位不可宣說。內自",
    "T31n1597_006:0351c29": "證故。爾時菩薩平等平等所緣能緣無分別",
    "T31n1597_006:0352a01": "智已得生起者。所緣謂真如。能緣謂真智。",
    "T31n1597_006:0352a02": "此二平等譬如虛空。即是不住。所取能取二",
    "T31n1597_006:0352a03": "種性義。由不分別所取能取。是故說名無分",
    "T31n1597_006:0352a04": "別智。如是悟入圓成實性。",
    "T31n1597_006:0352a05": "[0352a05] 論曰。此中有頌。",
    "T31n1597_006:0352a06": " 法補特伽羅  法義略廣性",
    "T31n1597_006:0352a07": " 不淨淨究竟  名所行差別",
    "T31n1597_006:0352a08": "[0352a08] 釋曰。如前所說住一切義無分別名。何等",
    "T31n1597_006:0352a09": "為名。幾品類義為答此問。以頌顯示名類",
    "T31n1597_006:0352a10": "差別。此中法名者。謂色受眼耳等。補特伽羅",
    "T31n1597_006:0352a11": "名者。謂佛及隨信行等。又法名者。謂契經",
    "T31n1597_006:0352a12": "等。義名者。謂依此法義。略名者。謂有情等。",
    "T31n1597_006:0352a13": "廣名者。謂彼一一各別能詮。姓名者。謂諸字",
    "T31n1597_006:0352a14": "本母。不淨名者。謂諸異生。淨名者。謂有學",
    "T31n1597_006:0352a15": "等。究竟名者。謂一切法總相所緣。是諸菩薩",
    "T31n1597_006:0352a16": "所緣名類略有十種。一法名謂眼等。二補特",
    "T31n1597_006:0352a17": "伽羅名謂我等。三法名謂十二分教。四義名",
    "T31n1597_006:0352a18": "謂此十二分教所詮諸義。五略名謂一切法",
    "T31n1597_006:0352a19": "為無為等。六廣名謂色受等及虛空等七姓",
    "T31n1597_006:0352a20": "名。謂阿字為初訶字為後。八不淨名謂諸異",
    "T31n1597_006:0352a21": "生。九淨名謂諸見諦。十究竟名謂一切法總",
    "T31n1597_006:0352a22": "相所緣。即是二智所緣境界。謂出世智及後",
    "T31n1597_006:0352a23": "得智。以一切法真如實際為所緣故。以一",
    "T31n1597_006:0352a24": "切法種種相別為所緣故。如十地等。此中",
    "T31n1597_006:0352a25": "意取於一切義總相緣智所緣境界。如是品",
    "T31n1597_006:0352a26": "類。是諸菩薩名所行別。",
    "T31n1597_006:0352a27": "[0352a27] 論曰。如是菩薩悟入唯識性故悟入所知",
    "T31n1597_006:0352a28": "相。悟入此故入極喜地。善達法界生如來",
    "T31n1597_006:0352a29": "家。得一切有情平等心性。得一切菩薩平等",
    "T31n1597_006:0352b01": "心性。得一切佛平等心性。此即名為菩薩見",
    "T31n1597_006:0352b02": "道。",
    "T31n1597_006:0352b03": "[0352b03] 釋曰。生如來家者。由此能令諸佛種性",
    "T31n1597_006:0352b04": "無斷絕故。得一切有情平等心性者。由作",
    "T31n1597_006:0352b05": "是思。如我自身欲般涅槃。一切有情亦如",
    "T31n1597_006:0352b06": "是故。得一切菩薩平等心性者。由得菩薩",
    "T31n1597_006:0352b07": "等意樂故。得一切佛平等心性者。由此位",
    "T31n1597_006:0352b08": "中得佛法身。證得此故得一切佛平等心",
    "T31n1597_006:0352b09": "性。又得一切有情平等心性者。謂證自他",
    "T31n1597_006:0352b10": "平等性故。如於自身欲盡眾苦。於他亦",
    "T31n1597_006:0352b11": "爾。得一切菩薩平等心性者。謂與一切菩",
    "T31n1597_006:0352b12": "薩意樂加行皆平等故。得一切佛平等心性",
    "T31n1597_006:0352b13": "者。見彼法界與己法界無差別故。",
    "T31n1597_006:0352b14": "[0352b14] 論曰。復次為何義故入唯識性。由緣總法",
    "T31n1597_006:0352b15": "出世止觀智故。由此後得種種相識智故。",
    "T31n1597_006:0352b16": "為斷及相阿賴耶識諸相種子。為長能觸",
    "T31n1597_006:0352b17": "法身種子。為轉所依。為欲證得一切佛法。",
    "T31n1597_006:0352b18": "為欲證得一切智智。入唯識性。又後得智。",
    "T31n1597_006:0352b19": "於一切阿賴耶識所生。一切了別相中。見如",
    "T31n1597_006:0352b20": "幻等性無倒轉。是故菩薩譬如幻師於所幻",
    "T31n1597_006:0352b21": "事於諸相中。及說因果常無顛倒。",
    "T31n1597_006:0352b22": "[0352b22] 釋曰。由緣總法出世止觀智故者。謂由止",
    "T31n1597_006:0352b23": "觀所顯智故。為斷及相阿賴耶識諸相種",
    "T31n1597_006:0352b24": "子者。此中及相是及因義。於阿賴耶識中。",
    "T31n1597_006:0352b25": "諸雜染法種子。名阿賴耶識諸相種子。復舉",
    "T31n1597_006:0352b26": "相者。為欲顯示即彼種子是所緣相。如是",
    "T31n1597_006:0352b27": "說已。顯彼種子因果俱斷。若無分別智斷一",
    "T31n1597_006:0352b28": "切障證得佛法。此後得智復何所用。無分",
    "T31n1597_006:0352b29": "別智不能宣說諸因果法。無分別故。由是",
    "T31n1597_006:0352c01": "因緣須後得智。宣說所有諸因果法常無顛",
    "T31n1597_006:0352c02": "倒。譬如幻師於所幻事。於一切阿賴耶識",
    "T31n1597_006:0352c03": "所生者。謂阿賴耶識為因。一切了別相中",
    "T31n1597_006:0352c04": "者。謂識為因見相分中。由後得智見如幻",
    "T31n1597_006:0352c05": "等。及宣說時皆無顛倒。",
    "T31n1597_006:0352c06": "[0352c06] 論曰。於此悟入唯識性時。有四種三摩地。",
    "T31n1597_006:0352c07": "是四種順決擇分依止。云何應知。應知由",
    "T31n1597_006:0352c08": "四尋思。於下品無義忍中。有明得三摩地。",
    "T31n1597_006:0352c09": "是煖順決擇分依止。於上品無義忍中。有明",
    "T31n1597_006:0352c10": "增三摩地。是頂順決擇分依止。復由四種如",
    "T31n1597_006:0352c11": "實遍智已入唯識。於無義中已得決定。",
    "T31n1597_006:0352c12": "有入真義一分三摩地。是諦順忍依止。從此",
    "T31n1597_006:0352c13": "無間伏唯識想。有無間三摩地。是世第一法",
    "T31n1597_006:0352c14": "依止。應知如是諸三摩地。是現觀邊。",
    "T31n1597_006:0352c15": "[0352c15] 釋曰。於一切處入真觀時。皆有四種順決",
    "T31n1597_006:0352c16": "擇分。故於此中亦應顯示。是順決擇分依",
    "T31n1597_006:0352c17": "止者。謂決擇分因所依止義。於下品無義忍",
    "T31n1597_006:0352c18": "中有明得三摩地者。謂於無義中起下品",
    "T31n1597_006:0352c19": "愛樂。以其明名。顯下品無義智三摩地名。",
    "T31n1597_006:0352c20": "顯此無義智所依止定。於上品無義忍中",
    "T31n1597_006:0352c21": "者。謂於無義中起上品愛樂。有明增三摩",
    "T31n1597_006:0352c22": "地者。謂以明名。顯上品無義智三摩地名。",
    "T31n1597_006:0352c23": "顯此無義智所依止定。諦順忍依止者。法無",
    "T31n1597_006:0352c24": "我理名諦。此忍順彼名諦順忍。此云何成。",
    "T31n1597_006:0352c25": "謂於外無中已決定者。於無能取亦深愛",
    "T31n1597_006:0352c26": "樂。應知於利順忍轉時。是現觀邊者。謂現",
    "T31n1597_006:0352c27": "觀時義。",
    "T31n1597_006:0352c28": "[0352c28] 論曰。如是菩薩已入於地。已得見道。已入",
    "T31n1597_006:0352c29": "唯識。於修道中云何修行。於如所說安立",
    "T31n1597_006:0353a01": "十地。攝一切經皆現前中。由緣總法出世後",
    "T31n1597_006:0353a02": "得止觀智故。經於無量百千俱胝那庾多劫。",
    "T31n1597_006:0353a03": "數修習故。而得轉依。為欲證得三種佛身",
    "T31n1597_006:0353a04": "精勤修行。",
    "T31n1597_006:0353a05": "[0353a05] 釋曰。於如所說安立十地者。謂於隨說安",
    "T31n1597_006:0353a06": "立菩薩十種地中。由緣總法者。謂緣總相",
    "T31n1597_006:0353a07": "非分別緣。言出世者。無分別智。後得即是",
    "T31n1597_006:0353a08": "能成立智。此不應說唯是世間。由於世間",
    "T31n1597_006:0353a09": "未積習故。亦不應說唯出世間。由隨世",
    "T31n1597_006:0353a10": "間而現前故。由是因緣不可定說而得",
    "T31n1597_006:0353a11": "轉依者。由緣總智故得轉依。為欲證得",
    "T31n1597_006:0353a12": "三種佛身精勤修行者。謂我當證三種佛",
    "T31n1597_006:0353a13": "身故勤修行。",
    "T31n1597_006:0353a14": "[0353a14] 論曰。聲聞現觀。菩薩現觀有何差別。謂菩薩",
    "T31n1597_006:0353a15": "現觀與聲聞異。由十一種差別應知。一由",
    "T31n1597_006:0353a16": "所緣差別。以大乘法為所緣故。二由資持",
    "T31n1597_006:0353a17": "差別。以大福智二種資糧為資持故。三由",
    "T31n1597_006:0353a18": "通達差別。以能通達補特伽羅法無我故。四",
    "T31n1597_006:0353a19": "由涅槃差別。攝受無住大涅槃故。五由地",
    "T31n1597_006:0353a20": "差別。依於十地而出離故。六七由清淨差",
    "T31n1597_006:0353a21": "別。斷煩惱習淨佛土故。八由於自他得",
    "T31n1597_006:0353a22": "平等心差別。成熟有情加行無休息故。九",
    "T31n1597_006:0353a23": "由生差別。生如來家故。十由受生差別。常",
    "T31n1597_006:0353a24": "於諸佛大集會中攝受生故。十一由果差別。",
    "T31n1597_006:0353a25": "十力無畏不共佛法。無量功德果成滿故。",
    "T31n1597_006:0353a26": "[0353a26] 釋曰。由涅槃差別者。以菩薩現觀攝受無",
    "T31n1597_006:0353a27": "住大般涅槃。聲聞不爾。由清淨差別者。以",
    "T31n1597_006:0353a28": "菩薩現觀永斷煩惱及諸習氣。能淨佛土。",
    "T31n1597_006:0353a29": "聲聞不爾。",
    "T31n1597_006:0353b01": "[0353b01] 論曰。此中有二頌。",
    "T31n1597_006:0353b02": " 名事互為客  其性應尋思",
    "T31n1597_006:0353b03": " 於二亦當推  唯量及唯假",
    "T31n1597_006:0353b04": " 實智觀無義  唯有分別三",
    "T31n1597_006:0353b05": " 彼無故此無  是即入三性",
    "T31n1597_006:0353b06": "[0353b06] 釋曰。將入真觀故說二頌。名事互為客其",
    "T31n1597_006:0353b07": "性應尋思者。謂名於事為客事於名為客。",
    "T31n1597_006:0353b08": "非稱彼體故。由定而觀故名尋思。於二亦",
    "T31n1597_006:0353b09": "當推唯量及唯假者。應當推尋義之自性差",
    "T31n1597_006:0353b10": "別並無。唯有識量。唯有自性差別假立。言",
    "T31n1597_006:0353b11": "實智者。應知即是如實遍智。謂由四種尋",
    "T31n1597_006:0353b12": "思為因。發生四種如實遍智。所言觀無義",
    "T31n1597_006:0353b13": "唯有分別三者。謂觀於義本無所有。唯有",
    "T31n1597_006:0353b14": "三種虛妄分別謂名分別。自性分別。差別分",
    "T31n1597_006:0353b15": "別。彼無故此無者。謂義無故分別亦無。何以",
    "T31n1597_006:0353b16": "故。若有所分別義。可有能緣分別。由義無",
    "T31n1597_006:0353b17": "所有故。當知分別亦無。是即入三性者。謂",
    "T31n1597_006:0353b18": "於此中悟入三性。觀見名事互為客故。即",
    "T31n1597_006:0353b19": "是悟入遍計所執性觀見二種本無有義",
    "T31n1597_006:0353b20": "唯有分別量。唯有名自性差別假立故。即",
    "T31n1597_006:0353b21": "是悟入依他起性。亦不觀見此分別故。即",
    "T31n1597_006:0353b22": "是悟入圓成實性。如是名為悟入三性。",
    "T31n1597_006:0353b23": "[0353b23] 論曰。復有教授二頌。如分別瑜伽論說。",
    "T31n1597_006:0353b24": " 菩薩於定位  觀影唯是心",
    "T31n1597_006:0353b25": " 義想既滅除  審觀唯自想",
    "T31n1597_006:0353b26": " 如是住內心  知所取非有",
    "T31n1597_006:0353b27": " 次能取亦無  後觸無所得",
    "T31n1597_006:0353b28": "[0353b28] 釋曰。為入真觀授以正教。於此義中說其",
    "T31n1597_006:0353b29": "二頌。菩薩依定位。觀影唯是心者。謂觀似",
    "T31n1597_006:0353c01": "法似義影像。唯是其心誰能觀。謂菩薩在何",
    "T31n1597_006:0353c02": "位於定位。義想既滅除審觀唯自想者。謂此",
    "T31n1597_006:0353c03": "位中義想既遣。審觀似法似義之想唯是自",
    "T31n1597_006:0353c04": "心。如是住內心者。如攝自心住於無義。",
    "T31n1597_006:0353c05": "即是令心住於內心。知所取非有者。謂了",
    "T31n1597_006:0353c06": "所取義無所有。次能取亦無者。由所取義既",
    "T31n1597_006:0353c07": "是非有。故能取心能取之性亦不得成。後觸",
    "T31n1597_006:0353c08": "無所得者。謂從此後觸證真如。由此真如",
    "T31n1597_006:0353c09": "無所得故名無所得。",
    "T31n1597_006:0353c10": "[0353c10] 論曰。復有別五現觀伽他。如大乘經莊嚴論",
    "T31n1597_006:0353c11": "說。",
    "T31n1597_006:0353c12": " 福德智慧二資糧  菩薩善備無邊際",
    "T31n1597_006:0353c13": " 於法思量善決已  故了義趣唯言類",
    "T31n1597_006:0353c14": " 若知諸義唯是言  即住似彼唯心理",
    "T31n1597_006:0353c15": " 便能現證真法界  是故二相悉蠲除",
    "T31n1597_006:0353c16": " 體知離心無別物  由此即會心非有",
    "T31n1597_006:0353c17": " 智者了達二皆無  等住二無真法界",
    "T31n1597_006:0353c18": " 慧者無分別智力  周遍平等常順行",
    "T31n1597_006:0353c19": " 滅依榛梗過失聚  如大良藥消眾毒",
    "T31n1597_006:0353c20": " 佛說妙法善成立  安慧并根法界中",
    "T31n1597_006:0353c21": " 了知念趣唯分別  勇猛疾歸德海岸",
    "T31n1597_006:0353c22": "[0353c22] 釋曰。復有現觀伽他如經莊嚴論說。其中",
    "T31n1597_006:0353c23": "難解於此顯示。福德智慧二資糧菩薩善備",
    "T31n1597_006:0353c24": "無邊際者。資糧有二種。一福德資糧。二智慧",
    "T31n1597_006:0353c25": "資糧。謂施等三波羅蜜多是福德資糧。第六",
    "T31n1597_006:0353c26": "般若波羅蜜多是智慧資糧。精進波羅蜜多",
    "T31n1597_006:0353c27": "二資糧攝。何以故。若為智慧而行精進。是",
    "T31n1597_006:0353c28": "智慧資糧。若為福德而行精進。是福德資",
    "T31n1597_006:0353c29": "糧。如是靜慮波羅蜜多亦通二種。若緣無",
    "T31n1597_006:0354a01": "量而修靜慮。是福德資糧。餘是智慧資糧。",
    "T31n1597_006:0354a02": "如是資糧是誰所有。謂諸菩薩長遠難度名",
    "T31n1597_006:0354a03": "無邊際。如無邊語非無有邊。但以多故",
    "T31n1597_006:0354a04": "得無邊稱此亦如是。於法思量善決已者。",
    "T31n1597_006:0354a05": "要由定後思惟諸法。方善決定非餘所能。",
    "T31n1597_006:0354a06": "故了義趣唯言類者。謂了知諸義唯意言",
    "T31n1597_006:0354a07": "為因。若知諸義唯是言即住似彼唯心理",
    "T31n1597_006:0354a08": "者。謂若了知似義顯現唯是意言。即住似",
    "T31n1597_006:0354a09": "義唯心正理。便能現證真法界。是故二相悉",
    "T31n1597_006:0354a10": "蠲除者。謂從此後現證真如。永離所取能",
    "T31n1597_006:0354a11": "取二相。如入現證次當顯示。體知離心",
    "T31n1597_006:0354a12": "無別物由此即會心非有者。體知離心無",
    "T31n1597_006:0354a13": "所緣義。彼無有故。即會能緣心亦非有。知",
    "T31n1597_006:0354a14": "者了達二皆無者。謂諸菩薩了達此二悉皆",
    "T31n1597_006:0354a15": "是無。等住二無真法界者。謂平等住離義",
    "T31n1597_006:0354a16": "離心真實法界。慧者無分別智力者。謂諸菩",
    "T31n1597_006:0354a17": "薩無分別智所有勢力。周遍平等常順行者。",
    "T31n1597_006:0354a18": "於平等中隨順而行。觀契經等一切諸法猶",
    "T31n1597_006:0354a19": "如虛空性平等故。內外諸法皆如是觀故名",
    "T31n1597_006:0354a20": "周遍。常者時恒。滅依榛梗過失聚如大良",
    "T31n1597_006:0354a21": "藥消眾毒者。滅謂除滅。依謂所依。即所依",
    "T31n1597_006:0354a22": "中雜染法因極難了故。如溪谷林榛梗難入。",
    "T31n1597_006:0354a23": "過失聚者。是雜染法熏習自性。佛說妙法善",
    "T31n1597_006:0354a24": "成立安慧并根法界中者。謂由佛教善安",
    "T31n1597_006:0354a25": "其慧置真如中。及能緣彼根本心中。根本",
    "T31n1597_006:0354a26": "心者。謂緣如來所有正教總為一相。應知",
    "T31n1597_006:0354a27": "即是無分別心。了知念趣唯分別者。謂彼",
    "T31n1597_006:0354a28": "安住根本心已。為說正教。由後得智念諸",
    "T31n1597_006:0354a29": "義趣。知此念趣唯是分別。勇猛疾歸德海",
    "T31n1597_006:0354b01": "岸者。謂諸菩薩由無分別智及後得智巧方",
    "T31n1597_006:0354b02": "便故。速趣佛果功德海岸。如是五頌總略",
    "T31n1597_006:0354b03": "義者。謂第一頌顯資糧道。第二初半顯加",
    "T31n1597_006:0354b04": "行道。後半第三顯於見道第四一頌顯於修",
    "T31n1597_006:0354b05": "道。第五一頌顯究竟道。"
}