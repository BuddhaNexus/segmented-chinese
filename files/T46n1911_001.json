{
    "T46n1911_001:0001a02": "No. 1911 [cf. No. 1912]",
    "T46n1911_001:0001a03": "摩訶止觀卷第一(上)",
    "T46n1911_001:0001a05": "隋天台智者大師說",
    "T46n1911_001:0001a06": "門人灌頂記",
    "T46n1911_001:0001a07": "[0001a07] 止觀明靜。前代未聞。智者。大隋開皇十四年",
    "T46n1911_001:0001a08": "四月二十六日。於荊州玉泉寺。一夏敷揚二",
    "T46n1911_001:0001a09": "時慈&#x9714;。雖樂說不窮纔至見境。法輪停轉",
    "T46n1911_001:0001a10": "後分弗宣。然挹流尋源聞香討根。論曰。我",
    "T46n1911_001:0001a11": "行無師保。經云。受&#x8382;於定光。書言。生知者",
    "T46n1911_001:0001a12": "上。學而次良。法門浩妙。為天真獨朗。為從",
    "T46n1911_001:0001a13": "藍而青。行人若聞付法藏。則識宗元。大覺",
    "T46n1911_001:0001a14": "世尊積劫行滿涉六年以伏見舉一指而",
    "T46n1911_001:0001a15": "降魔。始鹿苑。中鷲頭。後鶴林。法付大迦葉。",
    "T46n1911_001:0001a16": "迦葉八分舍利結集三藏。法付阿難。阿難",
    "T46n1911_001:0001a17": "河中入風三昧四派其身。法付商那和修。",
    "T46n1911_001:0001a18": "修手兩甘露現五百法門。法付&#x6BF1;多。多在",
    "T46n1911_001:0001a19": "俗得三果。受戒得四果。法付提迦多。多登",
    "T46n1911_001:0001a20": "壇得初果。三羯磨得四果。法付彌遮迦。迦",
    "T46n1911_001:0001a21": "付佛馱難提。提付佛馱蜜多。多授王三歸",
    "T46n1911_001:0001a22": "降伏算者。法付&#x8107;比丘。比丘出胎髮白手",
    "T46n1911_001:0001a23": "放光取經。法付富那奢。奢論勝馬鳴。剃髮",
    "T46n1911_001:0001a24": "為弟子。鳴造賴吒和羅妓。妓音演無常苦",
    "T46n1911_001:0001a25": "空。聞者悟道。法付毘羅。羅造無我論。論所",
    "T46n1911_001:0001a26": "向處邪見消滅。法付龍樹。樹生生身龍成",
    "T46n1911_001:0001a27": "法身。法付提婆。婆鑿天眼施萬肉眼。法付",
    "T46n1911_001:0001a28": "羅&#x777A;羅。羅識鬼名書降伏外道。法付僧佉",
    "T46n1911_001:0001a29": "難提。提說偈試羅漢。法付僧佉耶奢。奢遊",
    "T46n1911_001:0001b01": "海見城說偈。法付鳩摩羅馱。馱見萬騎記",
    "T46n1911_001:0001b02": "馬色。得人名分別衣。法付闍夜那。那為犯",
    "T46n1911_001:0001b03": "重人作火坑令入懺悔。坑成池罪滅。法",
    "T46n1911_001:0001b04": "付盤馱。馱付摩奴羅。羅分恒河為二分。自",
    "T46n1911_001:0001b05": "化一分。法付鶴勒夜那。那付師子。師子為",
    "T46n1911_001:0001b06": "檀彌羅王所害劍斬流乳。付法藏人。始迦",
    "T46n1911_001:0001b07": "葉終師子二十三人。末田地與商那同時",
    "T46n1911_001:0001b08": "取之。則二十四人。諸師皆金口所記。並是",
    "T46n1911_001:0001b09": "聖人能多利益。昔王不立&#x53A9;於寺。立&#x53A9;於",
    "T46n1911_001:0001b10": "屠。況好世值聖。寧無益耶。又婆羅門貨髑",
    "T46n1911_001:0001b11": "髏。孔達者半者不者。達者起塔禮供得生",
    "T46n1911_001:0001b12": "天。聞法之要功德若此。佛為此益付法藏",
    "T46n1911_001:0001b13": "也。此之止觀。天台智者說己心中所行法門。",
    "T46n1911_001:0001b14": "智者生光滿室目現雙瞳。行法華經懺發",
    "T46n1911_001:0001b15": "陀羅尼。代受法師講金字般若。陳隋二國",
    "T46n1911_001:0001b16": "宗為帝師。安禪而化。位居五品。故經云。施",
    "T46n1911_001:0001b17": "四百萬億那由他國人。一一皆與七寶又化",
    "T46n1911_001:0001b18": "令得六通。不如初隨喜人百千萬倍。況五",
    "T46n1911_001:0001b19": "品耶。文云。即如來使。如來所使行如來事。",
    "T46n1911_001:0001b20": "大經云。是初依菩薩。智者師事南岳。南岳德",
    "T46n1911_001:0001b21": "行不可思議。十年專誦。七載方等。九旬常",
    "T46n1911_001:0001b22": "坐一時圓證。大小法門朗然洞發。南岳事慧",
    "T46n1911_001:0001b23": "文禪師。當齊高之世獨步河淮。法門非世",
    "T46n1911_001:0001b24": "所知。履地戴天莫知高厚。文師用心一依",
    "T46n1911_001:0001b25": "釋論。論是龍樹所說。付法藏中第十三師。智",
    "T46n1911_001:0001b26": "者觀心論云。歸命龍樹師。驗知龍樹是高祖",
    "T46n1911_001:0001b27": "師也。疑者云。中論遣蕩止觀建立。云何得",
    "T46n1911_001:0001b28": "同。然天竺注論凡七十家。不應是青目。而",
    "T46n1911_001:0001b29": "非諸師。又論云。因緣所生法。我說即是空。",
    "T46n1911_001:0001c01": "亦為是假名。亦是中道義(云云)。天台傳南岳",
    "T46n1911_001:0001c02": "三種止觀。一漸次。二不定。三圓頓。皆是大",
    "T46n1911_001:0001c03": "乘。俱緣實相同名止觀。漸則初淺後深如",
    "T46n1911_001:0001c04": "彼梯&#x96A5;。不定前後更互。如金剛寶置之日中。",
    "T46n1911_001:0001c05": "圓頓初後不二如通者騰空。為三根性說",
    "T46n1911_001:0001c06": "三法門引三譬喻。略說竟。更廣說。漸初亦",
    "T46n1911_001:0001c07": "知實相。實相難解漸次易行。先修歸戒翻",
    "T46n1911_001:0001c08": "邪向正。止火血刀達三善道。次修禪定",
    "T46n1911_001:0001c09": "止欲散網。達色無色定道。次修無漏止三",
    "T46n1911_001:0001c10": "界獄。達涅槃道。次修慈悲止於自證。達菩",
    "T46n1911_001:0001c11": "薩道。後修實相止二邊偏。達常住道。是為",
    "T46n1911_001:0001c12": "初淺後深。漸次止觀相。不定者。無別階位",
    "T46n1911_001:0001c13": "約前漸後頓。更前更後。互淺互深。或事或",
    "T46n1911_001:0001c14": "理。或指世界為第一義。或指第一義為為",
    "T46n1911_001:0001c15": "人對治。或息觀為止。或照止為觀。故名不",
    "T46n1911_001:0001c16": "定止觀。疑者云。教境名同相頓爾異。然同而",
    "T46n1911_001:0001c17": "不同不同而同。漸次中六。善惡各三。無漏總",
    "T46n1911_001:0001c18": "中三。凡十二不同。從多為言。故名不定。此",
    "T46n1911_001:0001c19": "章同大乘同實相。同名止觀。何故名為辯",
    "T46n1911_001:0001c20": "差。然同而不同。不同而同。漸次中九不同。不",
    "T46n1911_001:0001c21": "定中四不同。總有十三不同。從多為言故",
    "T46n1911_001:0001c22": "名不同耳。一切聖人皆以無為法而有差",
    "T46n1911_001:0001c23": "別。即其義也。圓頓者。初緣實相造境即中",
    "T46n1911_001:0001c24": "無不真實。繫緣法界一念法界。一色一香",
    "T46n1911_001:0001c25": "無非中道。己界及佛界眾生界亦然。陰入皆",
    "T46n1911_001:0001c26": "如無苦可捨。無明塵勞即是菩提無集可",
    "T46n1911_001:0001c27": "斷。邊邪皆中正無道可修。生死即涅槃無",
    "T46n1911_001:0001c28": "滅可證。無苦無集故無世間。無道無滅故",
    "T46n1911_001:0001c29": "無出世間。純一實相。實相外更無別法。法",
    "T46n1911_001:0002a01": "性寂然名止。寂而常照名觀。雖言初後無",
    "T46n1911_001:0002a02": "二無別。是名圓頓止觀。漸與不定置而不",
    "T46n1911_001:0002a03": "論。今依經更明圓頓。如了達甚深妙德賢",
    "T46n1911_001:0002a04": "首曰。菩薩於生死最初發心時。一向求菩",
    "T46n1911_001:0002a05": "提堅固不可動。彼一念功德深廣無崖際。",
    "T46n1911_001:0002a06": "如來分別說窮劫不能盡。此菩薩聞圓法。",
    "T46n1911_001:0002a07": "起圓信。立圓行。住圓位。以圓功德而自莊",
    "T46n1911_001:0002a08": "嚴。以圓力用建立眾生。云何聞圓法。聞生",
    "T46n1911_001:0002a09": "死即法身。煩惱即般若。結業即解脫。雖有三",
    "T46n1911_001:0002a10": "名而無三體。雖是一體而立三名。是三即",
    "T46n1911_001:0002a11": "一相。其實無有異。法身究竟般若解脫亦究",
    "T46n1911_001:0002a12": "竟。般若清淨餘亦清淨。解脫自在餘亦自在。",
    "T46n1911_001:0002a13": "聞一切法亦如是。皆具佛法無所減少。",
    "T46n1911_001:0002a14": "是名聞圓法。云何圓信。信一切法即空即",
    "T46n1911_001:0002a15": "假即中。無一二三而一二三。無一二三是",
    "T46n1911_001:0002a16": "遮一二三。而一二三是照一二三。無遮無",
    "T46n1911_001:0002a17": "照皆究竟清淨自在。聞深不怖聞廣不疑。",
    "T46n1911_001:0002a18": "聞非深非廣意而有勇。是名圓信。云何圓",
    "T46n1911_001:0002a19": "行。一向專求無上菩提。即邊而中不餘趣",
    "T46n1911_001:0002a20": "向。三諦圓修不為無邊所寂有邊所動。不",
    "T46n1911_001:0002a21": "動不寂直入中道。是名圓行。云何入圓位。",
    "T46n1911_001:0002a22": "入初住時一住一切住。一切究竟一切清淨",
    "T46n1911_001:0002a23": "一切自在。是名圓位。云何圓自在莊嚴。彼經",
    "T46n1911_001:0002a24": "廣說自在相。或於此根入正受。或於彼根",
    "T46n1911_001:0002a25": "起出說。或於一根雙入出。或於一根不入",
    "T46n1911_001:0002a26": "出。餘一一根亦如是。或於此塵入正受。或",
    "T46n1911_001:0002a27": "於彼塵起出說或於一塵雙入出。或於一",
    "T46n1911_001:0002a28": "塵不入出。餘一一塵亦如是。或於此方入",
    "T46n1911_001:0002a29": "正受。或於彼方起出說。或於一方雙入出。",
    "T46n1911_001:0002b01": "或於一方不入出。或於一物入正受。或",
    "T46n1911_001:0002b02": "於一物起出說。或於一物雙入出。或於一",
    "T46n1911_001:0002b03": "物不入出。若委說者。秖於一根一塵即入",
    "T46n1911_001:0002b04": "即出。即雙入出。即不入出。於正報中一一",
    "T46n1911_001:0002b05": "自在。於依報中亦如是。是名圓自在莊嚴。",
    "T46n1911_001:0002b06": "譬如日光周四天下。一方中。一方旦。一方",
    "T46n1911_001:0002b07": "夕。一方夜半。輪迴不同。秖是一日而四處見",
    "T46n1911_001:0002b08": "異。菩薩自在亦如是。云何圓建立眾生。或",
    "T46n1911_001:0002b09": "放一光。能令眾生得即空即假即中益。得",
    "T46n1911_001:0002b10": "入出雙入出不入出益。歷行住坐臥語默作",
    "T46n1911_001:0002b11": "作亦如是。有緣者見如目&#x89A9;光。無緣不覺",
    "T46n1911_001:0002b12": "盲瞽常闇。故舉龍王為譬。&#x7AEA;遍六天橫&#x4E98;",
    "T46n1911_001:0002b13": "四域。興種種雲震種種雷耀種種電降種",
    "T46n1911_001:0002b14": "種雨。龍於本宮不動不搖。而於一切施設",
    "T46n1911_001:0002b15": "不同。菩薩亦如是。內自通達即空即假即",
    "T46n1911_001:0002b16": "中不動法性。而令獲種種益得種種用。",
    "T46n1911_001:0002b17": "是名圓力用建立眾生。初心尚爾。況中後",
    "T46n1911_001:0002b18": "心。如來殷勤稱歎此法。聞者歡喜。常啼東請",
    "T46n1911_001:0002b19": "善財南求。藥王燒手普明刎頭。一日三捨",
    "T46n1911_001:0002b20": "恒河沙身。尚不能報一句之力。況兩肩荷",
    "T46n1911_001:0002b21": "負百千萬劫。寧報佛法之恩。一經一說如",
    "T46n1911_001:0002b22": "此。餘經亦然。疑者云。餘三昧願聞誠證。然",
    "T46n1911_001:0002b23": "經論浩博。不可委引。略舉一兩。淨名云。始",
    "T46n1911_001:0002b24": "坐佛樹力降魔。得甘露滅覺道成。三轉法",
    "T46n1911_001:0002b25": "輪於大千。其輪本來常清淨。天人得道此為",
    "T46n1911_001:0002b26": "證。三寶於是現世間。此即漸教之始也。又",
    "T46n1911_001:0002b27": "云。佛以一音演說法。眾生隨類各得解。或",
    "T46n1911_001:0002b28": "有恐怖或歡喜。或生厭離或斷疑。斯則神",
    "T46n1911_001:0002b29": "力不共法。此證不定教也。又云。說法不有",
    "T46n1911_001:0002c01": "亦不無。以因緣故諸法生。無我無造無受",
    "T46n1911_001:0002c02": "者。善惡之業不敗亡。此證頓教也。大品云。",
    "T46n1911_001:0002c03": "次第行次第學次第道。此證漸也。又云。以",
    "T46n1911_001:0002c04": "眾色裹摩尼珠。置之水中隨物變色。此",
    "T46n1911_001:0002c05": "證不定也。又云。從初發心即坐道場。轉",
    "T46n1911_001:0002c06": "法輪度眾生。此證頓也。法華云。如是之人",
    "T46n1911_001:0002c07": "應以此法漸入佛慧。此證漸也。又云。若不",
    "T46n1911_001:0002c08": "信此法。於餘深法中示教利喜。此證不定",
    "T46n1911_001:0002c09": "也。又云。正直捨方便但說無上道。此證頓",
    "T46n1911_001:0002c10": "也。大經云。從牛出乳乃至醍醐。此證漸也。",
    "T46n1911_001:0002c11": "又云。置毒乳中乳即殺人。乃至置毒醍醐",
    "T46n1911_001:0002c12": "醍醐殺人。此證不定也。又云。雪山有草名",
    "T46n1911_001:0002c13": "曰忍辱牛若食者即得醍醐。此證頓也。無",
    "T46n1911_001:0002c14": "量義云。佛轉法輪微渧先墮淹諸欲塵。開",
    "T46n1911_001:0002c15": "涅槃門扇解脫風。除世熱惱致法清涼。次",
    "T46n1911_001:0002c16": "降十二因緣雨灑無明地掩邪見光。後澍",
    "T46n1911_001:0002c17": "無上大乘普令一切發菩提心。此證漸也。",
    "T46n1911_001:0002c18": "華嚴曰。娑伽羅龍車軸雨海餘地不堪。為",
    "T46n1911_001:0002c19": "上根性說圓滿修多羅。二乘如聾如&#x7602;。淨",
    "T46n1911_001:0002c20": "名曰。入瞻蔔林不嗅餘香。入此室者但",
    "T46n1911_001:0002c21": "聞諸佛功德之香。首楞嚴曰。擣萬種香為",
    "T46n1911_001:0002c22": "丸。若燒一塵具足眾氣。大品曰。以一切種",
    "T46n1911_001:0002c23": "智知一切法。當學般若波羅蜜。法華曰。合",
    "T46n1911_001:0002c24": "掌以敬心欲聞具足道。大經曰。譬如有人",
    "T46n1911_001:0002c25": "在大海浴。當知是人已用諸河之水。華嚴",
    "T46n1911_001:0002c26": "曰。譬如日出先照高山。次照幽谷。次照平",
    "T46n1911_001:0002c27": "地。平地不定也。幽谷漸也。高山頓也。上來皆",
    "T46n1911_001:0002c28": "是金口誠言。三世如來所尊重法。過去過",
    "T46n1911_001:0002c29": "去。久遠久遠。邈無&#x8420;始。現在現在。無邊無",
    "T46n1911_001:0003a01": "際。未來未來。展轉不窮。若已今當不可",
    "T46n1911_001:0003a02": "思議。當知止觀諸佛之師。以法常故諸佛",
    "T46n1911_001:0003a03": "亦常。樂我淨等亦復如是。如是引證寧不",
    "T46n1911_001:0003a04": "信乎。既信其法須知三文。次第禪門合三",
    "T46n1911_001:0003a05": "十卷。今之十軸。是大莊嚴寺法慎私記。不定",
    "T46n1911_001:0003a06": "文者如六妙門。以不定意歷十二禪九想",
    "T46n1911_001:0003a07": "八背。觀練熏修。因緣六度無礙旋轉縱橫自",
    "T46n1911_001:0003a08": "在。此是陳尚書令毛喜請智者出此文也。",
    "T46n1911_001:0003a09": "圓頓文者。如灌頂荊洲玉泉寺所記十卷是",
    "T46n1911_001:0003a10": "也。雖有三文無得執文而自疣害。論云。",
    "T46n1911_001:0003a11": "若見若不見般若皆縛皆脫。文亦例然。疑",
    "T46n1911_001:0003a12": "者云。諸法寂滅相不可以言宣。大經云。生",
    "T46n1911_001:0003a13": "生不可說。乃至不生不生不可說。若通若別",
    "T46n1911_001:0003a14": "言語道斷。無能說無所說。身子云。吾聞解",
    "T46n1911_001:0003a15": "脫之中無有言說。故吾於此不知所云。淨",
    "T46n1911_001:0003a16": "名云。其所說者無說無示。其聽法者無聞",
    "T46n1911_001:0003a17": "無得。斯人不能說斯法不可說。而言示",
    "T46n1911_001:0003a18": "人。然但引一邊不見其二。大經云。有因",
    "T46n1911_001:0003a19": "緣故亦可得說。法華云。無數方便種種因",
    "T46n1911_001:0003a20": "緣為眾生說。又云。以方便力故為五比丘",
    "T46n1911_001:0003a21": "說。若通若別皆可得說。大經云。有眼者為",
    "T46n1911_001:0003a22": "盲人說乳。此指真諦可說。天王般若云。總",
    "T46n1911_001:0003a23": "持無文字。文字顯總持。此指俗諦可說。又",
    "T46n1911_001:0003a24": "如來常依二諦說法。淨名云。文字性離即",
    "T46n1911_001:0003a25": "是解脫。即說是無說。大經云。若知如來常",
    "T46n1911_001:0003a26": "不說法是即多聞。此指不說而是說也。思",
    "T46n1911_001:0003a27": "益云。佛及弟子常行二事。若說若默。法華",
    "T46n1911_001:0003a28": "云。去來坐立。常宣妙法。如注大雨。又云。若",
    "T46n1911_001:0003a29": "欲求佛道常隨多聞人。善知識者是大因",
    "T46n1911_001:0003b01": "緣。所謂化導令得見佛。大經云。空中雲雷",
    "T46n1911_001:0003b02": "生象牙上華。何時一向無說。若競說默不",
    "T46n1911_001:0003b03": "解教意去理逾遠。離說無理離理無說。",
    "T46n1911_001:0003b04": "即說無說無說即說。無二無別即事而真。",
    "T46n1911_001:0003b05": "大悲憐愍一切無聞。如月隱重山舉扇類",
    "T46n1911_001:0003b06": "之。風息太虛動樹訓之。今人意鈍玄覽則",
    "T46n1911_001:0003b07": "難。眼依色入假文則易。若封文為害。須",
    "T46n1911_001:0003b08": "知文非文達一切文非文非不文。能於一",
    "T46n1911_001:0003b09": "文得一切解。為此義故。以三種文作達",
    "T46n1911_001:0003b10": "一門也。已略說緣起竟。[0003b10] ○今當開章為",
    "T46n1911_001:0003b11": "十。一大意。二釋名。三體相。四攝法。五偏圓。",
    "T46n1911_001:0003b12": "六方便。七正觀。八果報。九起教。十旨歸。十",
    "T46n1911_001:0003b13": "是數方不多不少。始則標期在茶。終則歸",
    "T46n1911_001:0003b14": "宗至極。善始令終總在十章中矣。生起者。",
    "T46n1911_001:0003b15": "專次第十章也。至理寂滅無生無生者。無",
    "T46n1911_001:0003b16": "起無起者。有因緣故十章通是生起。別論",
    "T46n1911_001:0003b17": "前章為生。次章為起。緣由趣次亦復如是。",
    "T46n1911_001:0003b18": "所謂無量劫來癡惑所覆。不知無明即是明。",
    "T46n1911_001:0003b19": "今開覺之故言大意。既知無明即明不復",
    "T46n1911_001:0003b20": "流動。故名為止。朗然大淨呼之為觀。既聞",
    "T46n1911_001:0003b21": "名得體。體即攝法攝於偏圓。以偏圓解起",
    "T46n1911_001:0003b22": "於方便。方便既立正觀即成。成正觀已獲",
    "T46n1911_001:0003b23": "妙果報。從自得法起教教他。自他俱安同",
    "T46n1911_001:0003b24": "歸常寂。秖為不達無生無起是故生起。既",
    "T46n1911_001:0003b25": "了無生無起。心行寂滅。言語道斷。寂然清淨。",
    "T46n1911_001:0003b26": "分別者。十章功德如囊中有寶。不探示人",
    "T46n1911_001:0003b27": "人無見者。今十章幾真幾俗幾非真非俗。幾",
    "T46n1911_001:0003b28": "聖說聖默非說非默。幾定幾慧幾非定慧。幾目",
    "T46n1911_001:0003b29": "足幾非目足。幾因果非因果。幾自他非自他。",
    "T46n1911_001:0003c01": "幾共不共非共非不共。幾通別非通別。幾廣",
    "T46n1911_001:0003c02": "略非廣略。幾橫&#x7AEA;非橫&#x7AEA;。如是等種種應自",
    "T46n1911_001:0003c03": "在作問。初八章即俗而真。果報一章即真而",
    "T46n1911_001:0003c04": "俗。旨歸章非真非俗。正觀聖默。餘八章聖",
    "T46n1911_001:0003c05": "說。旨歸非說非默。正觀一分是定。餘八章及",
    "T46n1911_001:0003c06": "一分是慧。旨歸非定非慧。大意至正觀是",
    "T46n1911_001:0003c07": "因。果報是果。旨歸非因非果。前八章自行",
    "T46n1911_001:0003c08": "起教化他。旨歸非自非他。大意至起教是",
    "T46n1911_001:0003c09": "目。方便至果報是足。旨歸非目非足。大意",
    "T46n1911_001:0003c10": "至正觀共。果報起教不共。旨歸非共非不",
    "T46n1911_001:0003c11": "共。大意一通八章別。旨歸非通非別。大意",
    "T46n1911_001:0003c12": "略八章廣。旨歸非廣非略。體相&#x7AEA;餘八橫。",
    "T46n1911_001:0003c13": "旨歸非橫非&#x7AEA;。料簡者。問。略指大意同異",
    "T46n1911_001:0003c14": "云何。答。通則名異意同。別則略指三門。大",
    "T46n1911_001:0003c15": "意在一頓。問。約顯教論顯觀。亦應約祕",
    "T46n1911_001:0003c16": "教論密觀。答。既分顯祕。今但明顯不說",
    "T46n1911_001:0003c17": "祕。問。分門可爾任論得不。答。或得或不得。",
    "T46n1911_001:0003c18": "教是上聖被下之言。聖能顯祕兩說。凡人宣",
    "T46n1911_001:0003c19": "述秖可傳顯不能傳祕。聽者因何作觀。",
    "T46n1911_001:0003c20": "或得者。六根淨位。能以一妙音遍滿三千",
    "T46n1911_001:0003c21": "界。隨意悉能至則能傳祕教。若修觀者。發",
    "T46n1911_001:0003c22": "所修顯法不發不修者。發宿習人得論密",
    "T46n1911_001:0003c23": "觀。問。初淺後深是漸觀。初深後淺是何觀相。",
    "T46n1911_001:0003c24": "答。是不定觀。問。初後俱淺是何觀相。答。小",
    "T46n1911_001:0003c25": "乘意非三止觀相也。問。小乘亦是佛說。何",
    "T46n1911_001:0003c26": "意言非。若言非者不應言漸。答。既分大小",
    "T46n1911_001:0003c27": "小非所論。今言漸者從微至著之漸耳。小",
    "T46n1911_001:0003c28": "乘初後俱不知實相。故非今漸也。問。示三",
    "T46n1911_001:0003c29": "文者。文是色。色是門為非門。若是門者。色",
    "T46n1911_001:0004a01": "是實相更何所通。若非門者。云何而言一",
    "T46n1911_001:0004a02": "色一香皆是中道。答。文門並是實相。眾生多",
    "T46n1911_001:0004a03": "顛倒少不顛倒。以文示之。即於文達文非",
    "T46n1911_001:0004a04": "文非文非不文。文是其門於門得實相故。",
    "T46n1911_001:0004a05": "文是其門門具一切法。即門即非門即非門",
    "T46n1911_001:0004a06": "非不門。[0004a06] ○解釋者釋十章也。初釋大意。囊",
    "T46n1911_001:0004a07": "括始終冠戴初後。意緩難見今撮為五。謂",
    "T46n1911_001:0004a08": "發大心。修大行。感大果。裂大網。歸大處。云",
    "T46n1911_001:0004a09": "何發大心。眾生昏倒不自覺知。勸令醒悟",
    "T46n1911_001:0004a10": "上求下化。云何行大行。雖復發心望路",
    "T46n1911_001:0004a11": "不動永無達期。勸牢強精進行四種三昧。",
    "T46n1911_001:0004a12": "云何感大果。雖不求梵天梵天自應。稱",
    "T46n1911_001:0004a13": "揚妙報慰悅其心。云何裂大網。種種經論",
    "T46n1911_001:0004a14": "開人眼目。而執此疑彼是一非諸。聞雪謂",
    "T46n1911_001:0004a15": "冷乃至聞鶴謂動。今融通經論解結出",
    "T46n1911_001:0004a16": "籠。云何歸大處。法無始終法無通塞。若",
    "T46n1911_001:0004a17": "知法界法界無始終無通塞。豁然大朗無",
    "T46n1911_001:0004a18": "礙自在。生起五略顯於十廣(云云)。[0004a18] ○就發",
    "T46n1911_001:0004a19": "心更為三。初方言。次簡非。後顯是。菩提者",
    "T46n1911_001:0004a20": "天竺音也此方稱道。質多者天竺音此方言",
    "T46n1911_001:0004a21": "心。即慮知之心也。天竺又稱污栗馱此方",
    "T46n1911_001:0004a22": "稱是草木之心也。又稱矣栗馱此方是積",
    "T46n1911_001:0004a23": "聚精要者為心也。今簡非者簡積聚草木等",
    "T46n1911_001:0004a24": "心。專在慮知心也。道亦有通有別。今亦簡",
    "T46n1911_001:0004a25": "之略為十。若其心念念專貪瞋癡。攝之不",
    "T46n1911_001:0004a26": "還拔之不出。日增月甚起上品十惡。如五",
    "T46n1911_001:0004a27": "扇提羅者。此發地獄心行火途道。若其心",
    "T46n1911_001:0004a28": "念念欲多眷屬。如海吞流如火焚薪。起",
    "T46n1911_001:0004a29": "中品十惡。如調達誘眾者。此發畜生心行",
    "T46n1911_001:0004b01": "血途道。若其心念念欲得名聞四遠八方",
    "T46n1911_001:0004b02": "稱揚欽詠。內無實德虛比賢聖。起下品十",
    "T46n1911_001:0004b03": "惡。如摩犍提者。此發鬼心行刀途道。若其",
    "T46n1911_001:0004b04": "心念念常欲勝彼不耐下人。輕他珍己",
    "T46n1911_001:0004b05": "如鴟高飛下視。而外揚仁義禮智信。起下",
    "T46n1911_001:0004b06": "品善心行阿脩羅道。若其心念念欣世間",
    "T46n1911_001:0004b07": "樂。安其臭身悅其癡心。此起中品善心行",
    "T46n1911_001:0004b08": "於人道。若其心念念知三惡苦多。人間苦樂",
    "T46n1911_001:0004b09": "相間。天上純樂。為天上樂關六根不出六",
    "T46n1911_001:0004b10": "塵不入。此上品善心行於天道。若其心念",
    "T46n1911_001:0004b11": "念欲大威勢。身口意纔有所作一切弭從。",
    "T46n1911_001:0004b12": "此發欲界主心行魔羅道。若其心念念欲",
    "T46n1911_001:0004b13": "得利智辯聰高才勇哲。鑒達六合十方顒",
    "T46n1911_001:0004b14": "顒。此發世智心行尼犍道。若其心念念五",
    "T46n1911_001:0004b15": "塵六欲外樂蓋微。三禪樂如石泉其樂內重。",
    "T46n1911_001:0004b16": "此發梵心行色無色道。若其心念念知善",
    "T46n1911_001:0004b17": "惡輪環。凡夫耽湎賢聖所呵。破惡由淨慧。",
    "T46n1911_001:0004b18": "淨慧由淨禪。淨禪由淨戒尚此三法如飢",
    "T46n1911_001:0004b19": "如渴。此發無漏心行二乘道。若心若道其",
    "T46n1911_001:0004b20": "非甚多。略言十耳。或開上合下。或開下合",
    "T46n1911_001:0004b21": "上。令十數方足而已。舉一種為語端。強",
    "T46n1911_001:0004b22": "者先牽。如論云。破戒心墮地獄。慳貪心墮",
    "T46n1911_001:0004b23": "餓鬼。無慚愧心墮畜生。即其義也。或先起",
    "T46n1911_001:0004b24": "非心。或先起是心。或是非並起。譬象魚風",
    "T46n1911_001:0004b25": "並濁池水。象譬外魚譬內。風譬並起。又象",
    "T46n1911_001:0004b26": "譬諸非自外而起。魚譬內觀羸弱為二",
    "T46n1911_001:0004b27": "邊所動。風譬內外合雜穢濁混和。又九種",
    "T46n1911_001:0004b28": "是生死如蠶自縛。後一是涅槃如&#x9E9E;獨跳。雖",
    "T46n1911_001:0004b29": "得自脫未具佛法。俱非故雙簡。前九是世",
    "T46n1911_001:0004c01": "間不動不出。後一雖出無大悲俱非雙簡",
    "T46n1911_001:0004c02": "也。有為無為有漏無漏。善惡染淨縛脫真俗",
    "T46n1911_001:0004c03": "等。種種法門亦如是。又九法約世間苦諦。",
    "T46n1911_001:0004c04": "後一非苦諦。雖非苦諦曲拙灰近故雙非",
    "T46n1911_001:0004c05": "簡&#x5374;。次有為有漏約集諦。後一非集諦。雖",
    "T46n1911_001:0004c06": "非集諦曲近灰拙亦雙非簡也。次善惡染淨",
    "T46n1911_001:0004c07": "約道諦。後一是道諦。雖是道諦亦如前簡。",
    "T46n1911_001:0004c08": "次縛脫真俗約滅諦。後一雖是滅諦亦如",
    "T46n1911_001:0004c09": "前簡。若得此意。歷一切根塵三業四儀生",
    "T46n1911_001:0004c10": "心動念。皆此觀察勿令濁心得起。設起速",
    "T46n1911_001:0004c11": "滅。如有明眼人能避險惡道。世有聰明人。",
    "T46n1911_001:0004c12": "能遠離眾惡。初心行者若見此意。堪為世",
    "T46n1911_001:0004c13": "間而作依止。問。行者自發心他教發心。答",
    "T46n1911_001:0004c14": "自他共離皆不可。但是感應道交而論發心",
    "T46n1911_001:0004c15": "耳。如子墮水火。父母騷擾救之。淨名云。其",
    "T46n1911_001:0004c16": "子得病父母亦病。大經云。父母於病子心",
    "T46n1911_001:0004c17": "則偏重。動法性山入生死海。故有病行嬰",
    "T46n1911_001:0004c18": "兒行。是名感應發心也。禪經云。佛以四隨",
    "T46n1911_001:0004c19": "說法。隨樂隨宜隨治隨義。將護彼意說悅",
    "T46n1911_001:0004c20": "其心。附先世習令易受行。觀病輕重設",
    "T46n1911_001:0004c21": "藥多少。道機時熟聞即悟道。豈非隨機感",
    "T46n1911_001:0004c22": "應利益。智度論四悉檀。世法間隔名世界。",
    "T46n1911_001:0004c23": "隨其堪能名為人。兩悉檀與四隨同。亦是",
    "T46n1911_001:0004c24": "感應意也。更引論五復次。一明菩薩種種",
    "T46n1911_001:0004c25": "行故。說般若波羅蜜經。二令菩薩增念佛",
    "T46n1911_001:0004c26": "三昧故。三說跋致相貌故。四拔弟子惡邪",
    "T46n1911_001:0004c27": "故。五說第一義故。說般若波羅蜜經。此五",
    "T46n1911_001:0004c28": "復次與四隨四悉皆不異。又與五因緣同。",
    "T46n1911_001:0004c29": "若不隨機惱他故。說於彼無益。若大悲雷",
    "T46n1911_001:0005a01": "雨得從微之著。論云。真法及說者聽眾難",
    "T46n1911_001:0005a02": "得故。如是則生死非有邊非無邊。實相非",
    "T46n1911_001:0005a03": "難非易非有非無。此名真法。能如此說聽",
    "T46n1911_001:0005a04": "名真說聽。有三悉檀益名有邊。第一義益",
    "T46n1911_001:0005a05": "名非有邊非無邊。故知緣起能辦大事。則",
    "T46n1911_001:0005a06": "感應意也。然四隨四悉五緣名異意義則同。",
    "T46n1911_001:0005a07": "今說之。四隨是大悲應益。悉檀是憐愍遍施。",
    "T46n1911_001:0005a08": "蓋左右之異耳。言因緣者。或因於聖緣於",
    "T46n1911_001:0005a09": "凡。或因於凡緣於聖。則感應道交。當知三",
    "T46n1911_001:0005a10": "法言味相符。則意同。隨樂欲偏語修因所",
    "T46n1911_001:0005a11": "尚。世界偏語受報間隔。蓋因果之異耳。便",
    "T46n1911_001:0005a12": "宜者選法以擬人。為人者觀人以逗法。此",
    "T46n1911_001:0005a13": "乃欣赴不同耳。又五因緣者。眾生信樂為因",
    "T46n1911_001:0005a14": "佛說一法一切法。大菩提心也。於經是樂",
    "T46n1911_001:0005a15": "欲。於論是世界。眾生有大精進勇猛佛說",
    "T46n1911_001:0005a16": "一行一切行。則四三昧。於經是便宜。於論",
    "T46n1911_001:0005a17": "是為人。眾生有平等大慧為因感佛說一",
    "T46n1911_001:0005a18": "破一切破。獲勝果報及通經論。於經論俱",
    "T46n1911_001:0005a19": "是對治。眾生有佛智眼為因感佛說一究",
    "T46n1911_001:0005a20": "竟一切究竟。得說旨歸寂滅。於經論俱是",
    "T46n1911_001:0005a21": "第一義也。又五緣五復次者。菩提心是諸行",
    "T46n1911_001:0005a22": "本。論舉種種行蓋枝本之異耳。四三昧是通",
    "T46n1911_001:0005a23": "修念佛是別修。蓋通別之異耳。勝報備說依",
    "T46n1911_001:0005a24": "正習果報果。跋致偏舉習果入位之相。蓋雙",
    "T46n1911_001:0005a25": "隻之異耳。除經論疑滯者。經論是起疑執",
    "T46n1911_001:0005a26": "處。拔弟子惡邪者是起過人。人處異耳。本",
    "T46n1911_001:0005a27": "末究竟等與第一義名同易見。所以不異",
    "T46n1911_001:0005a28": "是為義同。又聖說多端。或次說或不次說。",
    "T46n1911_001:0005a29": "或具說或不具說。或雜說或不雜說。眾生",
    "T46n1911_001:0005b01": "稟益不同。或次益不次益。或具益不具益。",
    "T46n1911_001:0005b02": "或雜益不雜益。或四悉檀成五緣。五緣成四",
    "T46n1911_001:0005b03": "悉。或四悉成一因緣。一因緣成一悉。或一",
    "T46n1911_001:0005b04": "一因緣皆具四悉。四悉具五緣。如是等種",
    "T46n1911_001:0005b05": "種互相成顯。還以三止觀結之。可以意知。",
    "T46n1911_001:0005b06": "又以一止觀結之。發菩提心即是觀。邪僻",
    "T46n1911_001:0005b07": "心息即是止。又五略秖是十廣。初五章秖是",
    "T46n1911_001:0005b08": "發菩提心一意耳。方便正觀秖是四三昧耳。",
    "T46n1911_001:0005b09": "果報一章秖明違順。違即二邊果報。順即勝",
    "T46n1911_001:0005b10": "妙果報。起教一章轉其自心利益於他。或",
    "T46n1911_001:0005b11": "作佛身施權實。或作九界像對揚漸頓。",
    "T46n1911_001:0005b12": "轉漸頓弘通漸頓。旨歸章秖是同歸大處",
    "T46n1911_001:0005b13": "祕密藏中。故知略廣意同也。[0005b13] ○顯是更為三。",
    "T46n1911_001:0005b14": "初四諦。次四弘。後六即。四諦名相出大經聖",
    "T46n1911_001:0005b15": "行品。謂生滅無生滅無量無作。生滅者苦集",
    "T46n1911_001:0005b16": "是世因果。道滅出世因果。苦則三相遷移。",
    "T46n1911_001:0005b17": "集則四心流動。道則對治易奪。滅則滅有還",
    "T46n1911_001:0005b18": "無。雖世出世皆是變異。故名生滅四諦也。",
    "T46n1911_001:0005b19": "無生者。苦無逼迫一切皆空。豈有空能遣",
    "T46n1911_001:0005b20": "空。即色是空。受想行識亦復如是。故無逼",
    "T46n1911_001:0005b21": "迫相也。集無和合相者。因果俱空。豈有因",
    "T46n1911_001:0005b22": "空與果空合。歷一切貪瞋癡亦復如是。道",
    "T46n1911_001:0005b23": "不二相無能治所治。空尚無一云何有二",
    "T46n1911_001:0005b24": "耶。法本不然今則無滅。不然不滅故名",
    "T46n1911_001:0005b25": "無生四諦也。無量者。分別校計苦有無量",
    "T46n1911_001:0005b26": "相。謂一法界苦尚復若干。況十法界則種種",
    "T46n1911_001:0005b27": "若干。非二乘若智若眼所能知見。乃是菩薩",
    "T46n1911_001:0005b28": "所能明了。謂地獄種種若干差別。鈹剝割截",
    "T46n1911_001:0005b29": "燒煮剉切。尚復若干不可稱計。況復餘界種",
    "T46n1911_001:0005c01": "種色種種受想行識。塵沙海渧寧當可盡。故",
    "T46n1911_001:0005c02": "非二乘知見。菩薩智眼乃能通達。又集有無",
    "T46n1911_001:0005c03": "量相。謂貪欲瞋癡種種心種種身口集業若",
    "T46n1911_001:0005c04": "干。身曲影斜聲喧響濁。菩薩照之不謬耳。",
    "T46n1911_001:0005c05": "又道有無量相。謂析體拙巧方便曲直長短",
    "T46n1911_001:0005c06": "權實菩薩精明而不謬濫。又滅有無量相。",
    "T46n1911_001:0005c07": "如是方便能滅見諦。如是方便能滅思惟。",
    "T46n1911_001:0005c08": "各有若干正助。菩薩洞覽無毫差也。又即",
    "T46n1911_001:0005c09": "空方便正助若干皆無若干。雖無若干而",
    "T46n1911_001:0005c10": "分別若干無謬無亂。又如是方便能析滅",
    "T46n1911_001:0005c11": "四住。又如是方便能體滅四住。如是方便",
    "T46n1911_001:0005c12": "能滅塵沙。如是方便能滅無明。雖種種若",
    "T46n1911_001:0005c13": "干彼彼不雜。又三悉檀分別故有若干。第",
    "T46n1911_001:0005c14": "一義悉檀則無若干。雖無若干從多為論",
    "T46n1911_001:0005c15": "故名若干。稱無量四諦也。無作四諦者。皆",
    "T46n1911_001:0005c16": "是實相不可思議。非但第一義諦無復若干。",
    "T46n1911_001:0005c17": "若三悉檀及一切法無復若干。此義可知",
    "T46n1911_001:0005c18": "不復委記。若以四諦&#x7AEA;對諸土有增有",
    "T46n1911_001:0005c19": "減。同居有四。方便則三。實報則二。寂光但",
    "T46n1911_001:0005c20": "一。若橫敵對者。同居生滅。方便無生滅。實報",
    "T46n1911_001:0005c21": "無量。寂光無作(云云)。又總說名四諦。別說名",
    "T46n1911_001:0005c22": "十二因緣。苦是識名色六入觸受生老死七",
    "T46n1911_001:0005c23": "支。集是無明行愛取有等五支。道是對治因",
    "T46n1911_001:0005c24": "緣方便。滅是無明滅乃至老死滅。故大經開",
    "T46n1911_001:0005c25": "四四諦。亦開四十二因緣。下智觀故得聲聞",
    "T46n1911_001:0005c26": "菩提。中智觀故得緣覺菩提。上智觀故得菩",
    "T46n1911_001:0005c27": "薩菩提。上上智觀故得佛菩提。又中論偈云。",
    "T46n1911_001:0005c28": "因緣所生法。即是生滅。我說即是空。是無生",
    "T46n1911_001:0005c29": "滅。亦名為假名。是無量。亦名中道義。是無",
    "T46n1911_001:0006a01": "作。又解。因緣即集。所生即苦。滅苦方便是",
    "T46n1911_001:0006a02": "道。苦集盡是滅。又偈言因緣。因緣即無明。",
    "T46n1911_001:0006a03": "所生法即行名色六入等。故文云。為利根弟",
    "T46n1911_001:0006a04": "子說十二因緣不生不滅相。指前二十五",
    "T46n1911_001:0006a05": "品。為鈍根弟子說十二因緣生滅相。指後",
    "T46n1911_001:0006a06": "兩品。當知論偈總說即四種四諦。別說即四",
    "T46n1911_001:0006a07": "種十二因緣也。已分別四四諦竟。諸經明",
    "T46n1911_001:0006a08": "種種發菩提心。或言推種種理發菩提心。",
    "T46n1911_001:0006a09": "或&#x89A9;佛種種相發菩提心。或&#x89A9;種種神通。",
    "T46n1911_001:0006a10": "或聞種種法。或遊種種土。或&#x89A9;種種眾。或",
    "T46n1911_001:0006a11": "見修種種行。或見種種法滅。或見種種過。",
    "T46n1911_001:0006a12": "或見他受種種苦而發菩提心。略舉十種",
    "T46n1911_001:0006a13": "為首廣說(云云)。推理發心者。法性自天而然。",
    "T46n1911_001:0006a14": "集不能染苦不能惱。道不能通滅不能",
    "T46n1911_001:0006a15": "淨。如雲籠月不能妨害。&#x5374;煩惱已乃見",
    "T46n1911_001:0006a16": "法性。經言。滅非真諦因滅會真。滅尚非真",
    "T46n1911_001:0006a17": "三諦焉是。煩惱中無菩提菩提中無煩惱。",
    "T46n1911_001:0006a18": "是名推生滅四諦上求佛道下化眾生發",
    "T46n1911_001:0006a19": "菩提心。推無生四諦發心者。法性不異苦",
    "T46n1911_001:0006a20": "集。但迷苦集失法性。如水結為水無別",
    "T46n1911_001:0006a21": "水也。達苦集無苦集即會法性。苦集尚",
    "T46n1911_001:0006a22": "是。何況道滅。經言。煩惱即是菩提。菩提即是",
    "T46n1911_001:0006a23": "煩惱。是名推無生四諦上求下化發菩提",
    "T46n1911_001:0006a24": "心。推無量者。夫法性者名為實相。尚非二",
    "T46n1911_001:0006a25": "乘境界況復凡夫。出二邊表別有淨法。如",
    "T46n1911_001:0006a26": "佛藏經十喻(云云)。是名推無量四諦上求下",
    "T46n1911_001:0006a27": "化發菩提心。推無作者。夫法性與一切法",
    "T46n1911_001:0006a28": "無二無別。凡法尚是。況二乘乎。離凡法更",
    "T46n1911_001:0006a29": "求實相。如避此空彼處求空。即凡法是",
    "T46n1911_001:0006b01": "實法。不須捨凡向聖。經言。生死即涅槃。",
    "T46n1911_001:0006b02": "一色一香皆是中道。是名推無作四諦上求",
    "T46n1911_001:0006b03": "下化發菩提心。若推一法即洞法界達邊",
    "T46n1911_001:0006b04": "到底。究竟橫&#x7AEA;事理具足。上求下化備在",
    "T46n1911_001:0006b05": "其中。方稱發菩提心。菩提名道。道能通到",
    "T46n1911_001:0006b06": "橫&#x7AEA;彼岸。名發心波羅蜜。故於推理委作",
    "T46n1911_001:0006b07": "淺深事理周遍。下去法法例爾。◎",
    "T46n1911_001:0006b08": "摩訶止觀卷第一(上)",
    "T46n1911_001:0006b11": "摩訶止觀卷第一(下)",
    "T46n1911_001:0006b13": "隋天台智者大師說",
    "T46n1911_001:0006b14": "門人灌頂記",
    "T46n1911_001:0006b15": "[0006b15] ◎觀佛相好發心者。若見如來。父母生身",
    "T46n1911_001:0006b16": "身相&#x661E;著。明了得處輝麗灼爍。毘首羯磨所",
    "T46n1911_001:0006b17": "不能作。勝轉輪王相好纏絡世間希有。天",
    "T46n1911_001:0006b18": "上天下無如佛。十方世界亦無比。願我得",
    "T46n1911_001:0006b19": "佛齊聖法王。我度眾生無數無央。是為見",
    "T46n1911_001:0006b20": "應佛相好上求下化發菩提心。若見如來",
    "T46n1911_001:0006b21": "知如來無如來。若見相好知相好非相好。",
    "T46n1911_001:0006b22": "如來及相皆如虛空。空中無佛況復相好。",
    "T46n1911_001:0006b23": "見如來非如來即見如來。見相非相即見",
    "T46n1911_001:0006b24": "諸相。願我得佛齊聖法王。我度眾生無數",
    "T46n1911_001:0006b25": "無央。是為見勝應相好上求下化發菩提",
    "T46n1911_001:0006b26": "心。若見如來身相一切靡所不現。如明淨",
    "T46n1911_001:0006b27": "鏡&#x89A9;眾色像。一一相好凡聖不得其邊。梵",
    "T46n1911_001:0006b28": "天不見其頂。目連不窮其聲。論云。無形第",
    "T46n1911_001:0006b29": "一體非莊嚴莊嚴。願我得佛齊聖法王。是",
    "T46n1911_001:0006c01": "為見報佛相好上求下化發菩提心。若見",
    "T46n1911_001:0006c02": "如來。知如來智深達罪福相遍照於十方。",
    "T46n1911_001:0006c03": "微妙淨法身。具相三十二。一一相好即是實",
    "T46n1911_001:0006c04": "相。實相法界具足無減。願我得佛齊聖法",
    "T46n1911_001:0006c05": "王。是為見法佛相好。上求下化發菩提心",
    "T46n1911_001:0006c06": "(云云)。云何見佛種種神變發菩提心。若見如",
    "T46n1911_001:0006c07": "來。依根本禪。一心作一不得眾多。若放一",
    "T46n1911_001:0006c08": "光從阿鼻獄上至有頂。火光晃耀天地洞",
    "T46n1911_001:0006c09": "明。日月戢重輝天光隱不現。願我得佛齊",
    "T46n1911_001:0006c10": "聖法王(云云)。若見如來依如來無生理。不",
    "T46n1911_001:0006c11": "以二相應諸眾生。能令眾生各各見佛獨",
    "T46n1911_001:0006c12": "在其前。願我得佛齊聖法王(云云)。若見如",
    "T46n1911_001:0006c13": "來。依如來藏三昧正受。十方塵剎起四威",
    "T46n1911_001:0006c14": "儀。而於法性未曾動搖。願我得佛齊聖法",
    "T46n1911_001:0006c15": "王(云云)。若見如來。與諸神變無二無異。如",
    "T46n1911_001:0006c16": "來作神變神變作如來。無記化化。化復作",
    "T46n1911_001:0006c17": "化。不可窮盡。皆不可思議。皆是實相而",
    "T46n1911_001:0006c18": "作佛事。願我得佛齊聖法王(云云)。云何聞",
    "T46n1911_001:0006c19": "種種法發菩提心。或從佛及善知識。或從",
    "T46n1911_001:0006c20": "經卷。聞生滅一句。即解世出世法。新新生",
    "T46n1911_001:0006c21": "滅念念遷移。戒慧解脫寂靜乃真。願我得佛",
    "T46n1911_001:0006c22": "能說淨道(云云)。或聞生滅。即解四諦皆不生",
    "T46n1911_001:0006c23": "不滅。空中無刺云何可拔。誰苦誰集誰修誰",
    "T46n1911_001:0006c24": "證。畢竟清淨能所寂然。願我得佛能說淨",
    "T46n1911_001:0006c25": "道(云云)。或聞生滅。即解生滅對不生滅為",
    "T46n1911_001:0006c26": "二。非生滅非不生滅為中。中道清淨獨",
    "T46n1911_001:0006c27": "拔。而出生死涅槃之表。願我得佛能為眾",
    "T46n1911_001:0006c28": "生說最上道。獨拔而出如華出水如月處",
    "T46n1911_001:0006c29": "空(云云)。或聞生滅。即解生滅不生滅非生滅",
    "T46n1911_001:0007a01": "非不生滅。雙照生滅不生滅。即一而三即",
    "T46n1911_001:0007a02": "三而一。法界祕密常樂具足。願我得佛能",
    "T46n1911_001:0007a03": "為眾生說祕密藏。如福德人執石成寶執",
    "T46n1911_001:0007a04": "毒成藥(云云)。若聞無生。謂二乘無三界生",
    "T46n1911_001:0007a05": "菩薩未無生。若聞無生。謂三乘皆無三界",
    "T46n1911_001:0007a06": "生。若聞無生。二乘非分但在菩薩。菩薩先",
    "T46n1911_001:0007a07": "無分段生。次無變易生。若聞無生一無生",
    "T46n1911_001:0007a08": "一切無生。若聞無量一句例如此。若聞無",
    "T46n1911_001:0007a09": "量。謂二乘方便道四諦十六諦等。以為無",
    "T46n1911_001:0007a10": "量。若聞無量。二乘自用伏惑不能化他。",
    "T46n1911_001:0007a11": "菩薩用此無量自去惑亦化他。若聞無量。",
    "T46n1911_001:0007a12": "謂二乘無分但在菩薩。菩薩用斷界內塵",
    "T46n1911_001:0007a13": "沙。亦伏界外塵沙。若聞無量。謂二乘無分",
    "T46n1911_001:0007a14": "但在菩薩。菩薩用斷界內外塵沙。亦伏無",
    "T46n1911_001:0007a15": "明。若聞無量但在菩薩。菩薩用伏斷無",
    "T46n1911_001:0007a16": "明。若聞無作一句例亦如此。若聞無作。謂",
    "T46n1911_001:0007a17": "非佛天人修羅所作。二乘證此無作。思益",
    "T46n1911_001:0007a18": "云。我等學於無作已作證得。而菩薩不能",
    "T46n1911_001:0007a19": "證得(云云)。若聞無作。謂三乘皆能證得。若",
    "T46n1911_001:0007a20": "聞無作。謂非二乘境界況復凡夫。菩薩破",
    "T46n1911_001:0007a21": "權無作證實無作。若聞無作。謂即權無作",
    "T46n1911_001:0007a22": "證實無作。若得此意。隨聞一句通達諸",
    "T46n1911_001:0007a23": "句。乃至一切句一切法而無障礙(云云)。夫一",
    "T46n1911_001:0007a24": "說眾解是義難明。更約論偈重說之。若言",
    "T46n1911_001:0007a25": "因緣所生法我說即是空者。既言因緣所生",
    "T46n1911_001:0007a26": "那得即空。須析因緣盡方乃會空。呼方",
    "T46n1911_001:0007a27": "空為即空。亦名假名者。有為虛弱勢不獨",
    "T46n1911_001:0007a28": "立。假眾緣成。賴緣故假非施權之假。亦名",
    "T46n1911_001:0007a29": "中道義者。離斷常名中道非佛性中道。若",
    "T46n1911_001:0007b01": "作如此解者。雖三句皆空。尚不成即空。",
    "T46n1911_001:0007b02": "況復即假即中。此生滅四諦義也。若因緣所",
    "T46n1911_001:0007b03": "生法不須破滅。體即是空而不得即假即",
    "T46n1911_001:0007b04": "中。設作假中皆順入空。何者。諸法皆即空",
    "T46n1911_001:0007b05": "無主我故。假亦即空假施設故。中亦即空離",
    "T46n1911_001:0007b06": "斷常二邊故。此三番語雖異俱順入空。退",
    "T46n1911_001:0007b07": "非二乘析法。進非別非圓。乃是三獸渡河",
    "T46n1911_001:0007b08": "共空之意耳。若謂即空即假即中者。三種邐",
    "T46n1911_001:0007b09": "迤各各有異。三語皆空者。無主故空。虛設",
    "T46n1911_001:0007b10": "故空。無邊故空。三種皆假者。同有名字故",
    "T46n1911_001:0007b11": "假。三語皆中者。中真中機中實故俱中。此得",
    "T46n1911_001:0007b12": "別失圓(云云)。若謂即空即假即中者。雖三",
    "T46n1911_001:0007b13": "而一雖一而三。不相妨礙。三種皆空者。言",
    "T46n1911_001:0007b14": "思道斷故。三種皆假者。但有名字故。三種",
    "T46n1911_001:0007b15": "皆中者。即是實相故。但以空為名。即具假",
    "T46n1911_001:0007b16": "中。悟空即悟假中。餘亦如是。當知聞於一",
    "T46n1911_001:0007b17": "法。起種種解立種種願。即是種種發菩提",
    "T46n1911_001:0007b18": "心。此亦可解。其淨土徒眾修行法滅。受苦起",
    "T46n1911_001:0007b19": "過。等發菩提心例前可解。不復委記。上來",
    "T46n1911_001:0007b20": "所說既多。今以三種止觀結之。然法性尚",
    "T46n1911_001:0007b21": "非一法。云何以三四推之。今言一二三四。",
    "T46n1911_001:0007b22": "說法性是所迷。苦集是能迷。能迷有輕重",
    "T46n1911_001:0007b23": "所迷有即離約界內外分別即有四種苦",
    "T46n1911_001:0007b24": "集。約根性取理即有一二三四不同(云云)。若",
    "T46n1911_001:0007b25": "界內鈍人迷真重苦集亦重。利人迷真輕苦",
    "T46n1911_001:0007b26": "集亦輕。界外利鈍輕重亦如是。法性是所解。",
    "T46n1911_001:0007b27": "道滅是能解。所解有即離能解有巧拙。界",
    "T46n1911_001:0007b28": "內鈍人所解離能解則拙。利人所解即能解",
    "T46n1911_001:0007b29": "亦巧。界外利鈍即離巧拙亦如是。所以者何。",
    "T46n1911_001:0007c01": "事理既殊昏惑亦甚。譬如父子兩謂路人瞋",
    "T46n1911_001:0007c02": "打俱重。瞋以譬集打以譬苦。若謂煩惱即",
    "T46n1911_001:0007c03": "法性事理相即。苦集則輕。實非骨肉兩謂",
    "T46n1911_001:0007c04": "父子瞋打則薄。&#x9E81;細枝本通別遍不遍難易",
    "T46n1911_001:0007c05": "等亦如是。或云。界內苦集底滯為重。界外",
    "T46n1911_001:0007c06": "升出為輕。或界內皮惑故為淺。界外肉惑故",
    "T46n1911_001:0007c07": "為深。或言。界內隨他意故為拙。界外隨自",
    "T46n1911_001:0007c08": "意故為巧。或言。界內稱機故為巧。界外不",
    "T46n1911_001:0007c09": "稱機故為拙。或言。界內有能所故為&#x9E81;。",
    "T46n1911_001:0007c10": "界外無能所故為細。或言。界內小道極在",
    "T46n1911_001:0007c11": "化城故為細。界外大道極在寶所故為&#x9E81;。",
    "T46n1911_001:0007c12": "或言。界內客塵故為枝。界外同體故為本。",
    "T46n1911_001:0007c13": "或言。界內在初故為本。界外在後故為枝。",
    "T46n1911_001:0007c14": "或言。界內小大共故為通。界外獨在大故為",
    "T46n1911_001:0007c15": "別。或言。界內偏故為小淺故為別。界外圓",
    "T46n1911_001:0007c16": "故為大無隔故為通。或言。界內短故為不",
    "T46n1911_001:0007c17": "遍。界外周法界故為遍。或言。界內在一切",
    "T46n1911_001:0007c18": "賢聖共故為遍。界外獨在大緣故為不遍。",
    "T46n1911_001:0007c19": "或言。界內用二乘方便故為難斷。界外但",
    "T46n1911_001:0007c20": "依無礙慧故為易斷。如是等種種互說。今",
    "T46n1911_001:0007c21": "若結之則易可解。若作淺深輕重者。漸次",
    "T46n1911_001:0007c22": "觀意也。若作一實四諦不分別者。圓觀意",
    "T46n1911_001:0007c23": "也。若作更互輕重者。不定觀意也。皆是大",
    "T46n1911_001:0007c24": "乘法相故須識之。若見此意。即知三種。漸",
    "T46n1911_001:0007c25": "次顯是。不定顯是。圓頓顯是(云云)。問。集既有",
    "T46n1911_001:0007c26": "四。苦果何二。答。惑隨於解集則有四。解",
    "T46n1911_001:0007c27": "隨於惑但感二死。例如小乘惑隨於解則",
    "T46n1911_001:0007c28": "有見諦思惟。若解隨於惑但是一分段生死",
    "T46n1911_001:0007c29": "耳。問。苦集可是因緣所生法。道滅何故爾。",
    "T46n1911_001:0008a01": "答。苦集是所破。道滅是能破。能破從所破",
    "T46n1911_001:0008a02": "得名俱是因緣生法。故大經云。因滅無明",
    "T46n1911_001:0008a03": "則得熾然三菩提燈。亦是因緣也。問。法性是",
    "T46n1911_001:0008a04": "所迷。何故二何故四。答。法性隨權實是故",
    "T46n1911_001:0008a05": "二。法性隨根緣是故四。若見此意。例見相",
    "T46n1911_001:0008a06": "聞法乃至起過。例作四種分別廣說(云云)。[0008a06] ○",
    "T46n1911_001:0008a07": "中約弘誓顯是者。前推法性聞法等其義已",
    "T46n1911_001:0008a08": "顯。為未了者更約四弘。又四諦中多約解",
    "T46n1911_001:0008a09": "明上求下化。四弘中多約願明上求下化。",
    "T46n1911_001:0008a10": "又四諦中通約三世佛明上求下化。四弘中",
    "T46n1911_001:0008a11": "多約未來佛明上求下化。又四諦中多約",
    "T46n1911_001:0008a12": "諸根明上求下化。四弘中專約意根明上",
    "T46n1911_001:0008a13": "求下化。如此分別令易解。得意者不俟也。",
    "T46n1911_001:0008a14": "夫心不孤生必託緣起。意根是因法塵是緣",
    "T46n1911_001:0008a15": "所起之心是所生法。此根塵能所三相遷動。",
    "T46n1911_001:0008a16": "竊起竊謝。新新生滅念念不住。睒爍如電",
    "T46n1911_001:0008a17": "耀。遄疾若奔流。色泡受沫想炎行城識幻。所",
    "T46n1911_001:0008a18": "有依報國土田宅妻子財產。一念喪失倏有忽",
    "T46n1911_001:0008a19": "無。三界無常一篋偏苦。四山合來無逃避處。",
    "T46n1911_001:0008a20": "唯當專心戒定智慧。&#x7AEA;破顛倒橫截死海",
    "T46n1911_001:0008a21": "超度有流。經言。我昔與汝等不見四真諦。",
    "T46n1911_001:0008a22": "是故久迴轉。火宅如此云何耽湎縱逸嬉戲。",
    "T46n1911_001:0008a23": "是故慈悲起四弘誓拔苦與樂。如釋迦之",
    "T46n1911_001:0008a24": "見耕墾。似彌勒之觀毀臺。即其義也。以明",
    "T46n1911_001:0008a25": "了四諦故非九縛。起四弘誓故非一脫。是",
    "T46n1911_001:0008a26": "為非縛非脫發真正菩提心。顯是義明矣。次",
    "T46n1911_001:0008a27": "秖觀根塵相對一念心起。能生所生無不即",
    "T46n1911_001:0008a28": "空。妄謂心起。起無自性無他性。無共性",
    "T46n1911_001:0008a29": "無無因性。起時不從自他共離來。去時不",
    "T46n1911_001:0008b01": "向東西南北去。此心不在內外兩中間。亦",
    "T46n1911_001:0008b02": "不常自有。但有名字名之為心。是字不住",
    "T46n1911_001:0008b03": "亦不不住。不可得故生即無生亦無無生。",
    "T46n1911_001:0008b04": "有無俱寂。凡愚謂有智者知無。如水中月",
    "T46n1911_001:0008b05": "得喜失憂。大人去取都無欣慘。鏡像幻化亦",
    "T46n1911_001:0008b06": "如是。思益云。苦無生集無和合道不二滅",
    "T46n1911_001:0008b07": "不生。大經云。解苦無苦而有真諦。乃至解",
    "T46n1911_001:0008b08": "滅無滅而有真諦。集既即空。不應如彼渴",
    "T46n1911_001:0008b09": "鹿馳逐陽焰。苦既即空。不應如彼癡猴",
    "T46n1911_001:0008b10": "捉水中月。道既即空。不應言我行即空不",
    "T46n1911_001:0008b11": "行不即空。如筏喻者。法尚應捨何況非法。",
    "T46n1911_001:0008b12": "滅既即空。不應言眾生壽命誰於此滅而",
    "T46n1911_001:0008b13": "證彼滅。生死即空云何可捨。涅槃即空云何",
    "T46n1911_001:0008b14": "可得。經言。我不欲令無生法中有修道。若",
    "T46n1911_001:0008b15": "四念處乃至八聖道。我不欲令無生法中",
    "T46n1911_001:0008b16": "有得果。若須陀洹乃至阿羅漢。依例亦應",
    "T46n1911_001:0008b17": "言。我不欲令無生法中有色受想行識。我",
    "T46n1911_001:0008b18": "不欲令無生法中有貪欲瞋恚癡。但愍念",
    "T46n1911_001:0008b19": "眾生興誓願拔兩苦與二樂。以達苦集",
    "T46n1911_001:0008b20": "空故非九縛。達道滅空故非一脫。是為非",
    "T46n1911_001:0008b21": "縛非脫發真正菩提心。顯是義明矣。秖觀根",
    "T46n1911_001:0008b22": "塵一念心起。心起即假。假名之心為迷解本。",
    "T46n1911_001:0008b23": "謂四諦有無量相。三界無別法唯是一心",
    "T46n1911_001:0008b24": "作。心如工畫師造種種色。心構六道。分別",
    "T46n1911_001:0008b25": "校記無量種別。謂如是見愛是界內輕重集",
    "T46n1911_001:0008b26": "相。界外輕重集相。如是生死是分段輕重苦",
    "T46n1911_001:0008b27": "相。界外輕重苦相。還翻此心而生於解。譬",
    "T46n1911_001:0008b28": "如畫師洗蕩諸色塗以墡彩。所謂觀身不",
    "T46n1911_001:0008b29": "淨乃至觀心無常。如是道品紆通化城。觀",
    "T46n1911_001:0008c01": "身身空乃至觀心心空。空中無無常。乃至",
    "T46n1911_001:0008c02": "無不淨。如是道品直通化城。觀身無常。無",
    "T46n1911_001:0008c03": "常即空乃至觀身法性。非常非無常非空",
    "T46n1911_001:0008c04": "非不空。乃至觀心亦如是。如是道品紆通",
    "T46n1911_001:0008c05": "寶所。觀身法性。非淨非不淨雙照淨不淨。",
    "T46n1911_001:0008c06": "乃至觀心法性。常無常雙照常無常。如是",
    "T46n1911_001:0008c07": "道品直通寶所。是人見諦滅名須陀洹。是人",
    "T46n1911_001:0008c08": "思惟滅名三果。是人見滅名見地。是人思滅",
    "T46n1911_001:0008c09": "名薄名離名已辦乃至侵習名辟支佛。",
    "T46n1911_001:0008c10": "是人見思滅名十住。塵沙滅名十行十迴向。",
    "T46n1911_001:0008c11": "無明滅名十地等覺妙覺。是人見思塵沙滅",
    "T46n1911_001:0008c12": "名十信。無明滅名十住十行十迴向十地等",
    "T46n1911_001:0008c13": "覺妙覺。分別十六門道滅不同。及一切洹沙",
    "T46n1911_001:0008c14": "佛法。分別校計不可說不可說。如觀掌果",
    "T46n1911_001:0008c15": "無有僻謬。皆從心生不餘處來。觀此一心",
    "T46n1911_001:0008c16": "能通不可說心。不可說心能通不可說法。不",
    "T46n1911_001:0008c17": "可說法能通不可說非心非法。觀一切心亦",
    "T46n1911_001:0008c18": "復如是。九縛凡夫不覺不知。如大富盲兒",
    "T46n1911_001:0008c19": "坐寶藏中。都無所見。動轉罣礙為寶所傷。",
    "T46n1911_001:0008c20": "二乘熱病謂諸珍寶是鬼虎龍蛇。棄捨馳走。",
    "T46n1911_001:0008c21": "&#x7ADB;竮辛苦五十餘年。雖縛脫之殊。俱貧如來",
    "T46n1911_001:0008c22": "無上珍寶。起大慈悲誓願拔苦與樂。是為",
    "T46n1911_001:0008c23": "非縛非脫發真正菩提心。顯是義明矣。次根",
    "T46n1911_001:0008c24": "塵相對。一念心起即空即假即中者。若根若",
    "T46n1911_001:0008c25": "塵並是法界。並是畢竟空。並是如來藏。並是",
    "T46n1911_001:0008c26": "中道。云何即空。並從緣生。緣生即無主。無",
    "T46n1911_001:0008c27": "主即空。云何即假。無主而生即是假。云何即",
    "T46n1911_001:0008c28": "中。不出法性並皆即中。當知一念即空即",
    "T46n1911_001:0008c29": "假即中。並畢竟空。並如來藏。並實相。非三",
    "T46n1911_001:0009a01": "而三三而不三。非合非散而合而散。非非",
    "T46n1911_001:0009a02": "合非非散。不可一異而一異。譬如明鏡。",
    "T46n1911_001:0009a03": "明喻即空。像喻即假。鏡喻即中。不合不散",
    "T46n1911_001:0009a04": "合散宛然。不一二三二三無妨。此一念心",
    "T46n1911_001:0009a05": "不縱不橫不可思議。非但己爾。佛及眾生",
    "T46n1911_001:0009a06": "亦復如是。華嚴云。心佛及眾生是三無差",
    "T46n1911_001:0009a07": "別。當知己心具一切佛法矣。思益云。愚於",
    "T46n1911_001:0009a08": "陰界入而欲求菩提。陰界入即是離是",
    "T46n1911_001:0009a09": "無菩提。淨名曰。如來解脫當於眾生心行",
    "T46n1911_001:0009a10": "中求。眾生即菩提不可復得。眾生即涅槃",
    "T46n1911_001:0009a11": "不可復滅。一心既然。諸心亦爾。一切法亦",
    "T46n1911_001:0009a12": "爾。普賢觀云。毘盧遮那遍一切處。即其義",
    "T46n1911_001:0009a13": "也。當知一切法即佛法。如來法界故。若爾。云",
    "T46n1911_001:0009a14": "何復言遊心法界如虛空。又言無明明者",
    "T46n1911_001:0009a15": "即畢竟空。此舉空為言端。空即不空亦即非",
    "T46n1911_001:0009a16": "空非不空。又言。一微塵中有大千經卷。心中",
    "T46n1911_001:0009a17": "具一切佛法如地種如香丸者。此舉有",
    "T46n1911_001:0009a18": "為言端。有即不有亦即非有非不有。又言。",
    "T46n1911_001:0009a19": "一色一香無非中道。此舉中道為言端。即",
    "T46n1911_001:0009a20": "中而邊。即非邊非不邊具足無減。勿守語",
    "T46n1911_001:0009a21": "害圓誣罔聖意。若得此解。根塵一念心起。",
    "T46n1911_001:0009a22": "根即八萬四千法藏。塵亦爾。一念心起。亦",
    "T46n1911_001:0009a23": "八萬四千法藏。佛法界對法界起法界無",
    "T46n1911_001:0009a24": "非佛法。生死即涅槃是名苦諦。一塵有三",
    "T46n1911_001:0009a25": "塵。一心有三心。一一塵有八萬四千塵勞",
    "T46n1911_001:0009a26": "門。一一心亦如是。貪瞋癡亦即是菩提。煩惱",
    "T46n1911_001:0009a27": "亦即是菩提。是名集諦。翻一一塵勞門。即",
    "T46n1911_001:0009a28": "是八萬四千諸三昧門。亦是八萬四千諸陀",
    "T46n1911_001:0009a29": "羅尼門。亦是八萬四千諸對治門。亦成八萬",
    "T46n1911_001:0009b01": "四千諸波羅蜜。無明轉即變為明。如融&#x6C37;",
    "T46n1911_001:0009b02": "成水。更非遠物不餘處來。但一念心普皆",
    "T46n1911_001:0009b03": "具足。如如意珠非有寶非無寶。若謂無",
    "T46n1911_001:0009b04": "者即妄語。若謂有者即邪見。不可以心知。",
    "T46n1911_001:0009b05": "不可以言辯眾生於此不思議不縛法中。",
    "T46n1911_001:0009b06": "而思想作縛。於無脫法中而求於脫。是故",
    "T46n1911_001:0009b07": "起大慈悲興四弘誓。拔兩苦與兩樂。故",
    "T46n1911_001:0009b08": "名非縛非脫發真正菩提心。前三皆約四",
    "T46n1911_001:0009b09": "諦為語。今約法藏塵勞三昧波羅蜜。其義",
    "T46n1911_001:0009b10": "宛然。問。前簡非併言非。今顯是何故併言",
    "T46n1911_001:0009b11": "是。答。所言併是者。皆非縛非脫故言併",
    "T46n1911_001:0009b12": "是。通皆上求故。又次第漸入到實故言併",
    "T46n1911_001:0009b13": "是。又實難知借權顯實故言併是。此三番",
    "T46n1911_001:0009b14": "擬世界悉檀言併是也。又權不攝實實則",
    "T46n1911_001:0009b15": "攝權。欲令攝顯易見故言併是。此一番擬",
    "T46n1911_001:0009b16": "為人悉檀故言是也。又一菩提心一切菩提",
    "T46n1911_001:0009b17": "心。若不說者不知一切。故言併是。此一番",
    "T46n1911_001:0009b18": "擬對治悉檀明是。若究竟而論。前三是約",
    "T46n1911_001:0009b19": "權後一約實。譬如良醫有一祕方總攝諸",
    "T46n1911_001:0009b20": "方。阿伽陀藥功兼諸藥。如食乳糜更無所",
    "T46n1911_001:0009b21": "須。一切具足如如意珠。權實顯是其義可",
    "T46n1911_001:0009b22": "知。又一是者一大事因緣故。云何為一。一",
    "T46n1911_001:0009b23": "實不虛故。一道清淨故。一切無礙人一道出",
    "T46n1911_001:0009b24": "生死故。云何為大。其性廣博多所含容。大",
    "T46n1911_001:0009b25": "智大斷大人所乘。大師子吼大益凡聖。故言",
    "T46n1911_001:0009b26": "為大。事者十方三世佛之儀式。以此自成",
    "T46n1911_001:0009b27": "佛道。以此化度眾生。故名為事。因緣者。眾",
    "T46n1911_001:0009b28": "生以此因感佛。佛以此緣起應。故言因",
    "T46n1911_001:0009b29": "緣。又是者。不可言三不可言一。不可言",
    "T46n1911_001:0009c01": "非三非一而言三一。故名不可思議是也。",
    "T46n1911_001:0009c02": "又是者。非作法非佛非天人脩羅所作。常",
    "T46n1911_001:0009c03": "境無相常智無緣。以無緣智緣無相境。無",
    "T46n1911_001:0009c04": "相之境相無緣之智。智境冥一而言境智。故",
    "T46n1911_001:0009c05": "名無作也。又是者。如文殊問經云。破一切",
    "T46n1911_001:0009c06": "發名發菩提心。常隨菩提相而發菩提心。",
    "T46n1911_001:0009c07": "又無發而發無隨而隨。又過一切破過一",
    "T46n1911_001:0009c08": "切隨雙照破隨。名發菩提心。如此三種不",
    "T46n1911_001:0009c09": "一不異。如理如事如非理非事。故名為",
    "T46n1911_001:0009c10": "是。若例此義。無作不可思議。一大事因緣等",
    "T46n1911_001:0009c11": "諸法門。皆言破皆言隨。皆言非破非隨雙",
    "T46n1911_001:0009c12": "照破隨。又前三是上中下智所觀。後一是上",
    "T46n1911_001:0009c13": "上智所觀。前三是共。後一是不共。前三淺近",
    "T46n1911_001:0009c14": "曲。後一深遠直(云云)。前三是小中大。後一是",
    "T46n1911_001:0009c15": "大中大。上中上。圓中圓。滿中滿。實中實。真",
    "T46n1911_001:0009c16": "中真。了義中了義。玄中玄。妙中妙。不可思議",
    "T46n1911_001:0009c17": "中不可思議。若能如此簡非顯是。體權識",
    "T46n1911_001:0009c18": "實而發心者。是一切諸佛種。譬如金剛從",
    "T46n1911_001:0009c19": "金性生。佛菩提心從大悲起。是諸行先。",
    "T46n1911_001:0009c20": "如服阿娑羅藥先用清水。諸行中最。如諸",
    "T46n1911_001:0009c21": "根中命根為最。佛正法正行中此心為最。",
    "T46n1911_001:0009c22": "如太子生具王儀相。大臣恭敬有大聲名。",
    "T46n1911_001:0009c23": "如迦陵頻伽鳥[穀-禾+卵]中鳴聲。已勝諸鳥。此菩提",
    "T46n1911_001:0009c24": "心有大勢力。如師子筋弦。如師子乳。如金",
    "T46n1911_001:0009c25": "剛槌。如那羅延箭。具足眾寶能除貧苦如",
    "T46n1911_001:0009c26": "如意珠。雖小懈怠小失威儀。猶勝二乘功",
    "T46n1911_001:0009c27": "德。舉要言之。此心即具一切菩薩功德。能",
    "T46n1911_001:0009c28": "成三世無上正覺。若解此心任運達於止",
    "T46n1911_001:0009c29": "觀。無發無礙即是觀。其性寂滅即是止。止觀",
    "T46n1911_001:0010a01": "即菩提。菩提即止觀。寶梁經云。比丘不修",
    "T46n1911_001:0010a02": "比丘法。大千無唾處。況受人供養。六十比",
    "T46n1911_001:0010a03": "丘悲泣白佛。我等乍死不能受人供養。佛",
    "T46n1911_001:0010a04": "言。汝起慚愧心善哉善哉。一比丘白佛。何",
    "T46n1911_001:0010a05": "等比丘能受供養。佛言。若在比丘數修僧",
    "T46n1911_001:0010a06": "業得僧利者。是人能受供養。四果四向是",
    "T46n1911_001:0010a07": "僧數。三十七品是僧業。四果是僧利。比丘重",
    "T46n1911_001:0010a08": "白佛。若發大乘心者復云何。佛言。若發大",
    "T46n1911_001:0010a09": "乘心求一切智。不墮數不修業不得利。",
    "T46n1911_001:0010a10": "能受供養。比丘驚問。云何是人能受供養。",
    "T46n1911_001:0010a11": "佛言。是人受衣用敷大地。受摶食若須彌",
    "T46n1911_001:0010a12": "山。亦能畢報施主之恩。當知小乘之極果",
    "T46n1911_001:0010a13": "不及大乘之初初。又如來密藏經說。若人",
    "T46n1911_001:0010a14": "父為緣覺而害。盜三寶物。母為羅漢而污。",
    "T46n1911_001:0010a15": "不實事謗佛。兩舌間賢聖。惡口罵聖人。壞",
    "T46n1911_001:0010a16": "亂求法者。五逆初業之瞋。奪持戒人物之",
    "T46n1911_001:0010a17": "貪。邊見之癡。是為十惡惡者。若能知如來",
    "T46n1911_001:0010a18": "說因緣法。無我人眾生壽命。無生無滅無",
    "T46n1911_001:0010a19": "染無著本性清淨。又於一切法知本性清",
    "T46n1911_001:0010a20": "淨。解知信入者。我不說是人趣向地獄及",
    "T46n1911_001:0010a21": "諸惡道果。何以故。法無積聚法無集惱。一",
    "T46n1911_001:0010a22": "切法不生不住。因緣和合而得生起起已",
    "T46n1911_001:0010a23": "還滅。若心生已滅。一切結使亦生已滅。如是",
    "T46n1911_001:0010a24": "解無犯處。若有犯有住無有是處。如百年",
    "T46n1911_001:0010a25": "闇室若然燈時。闇不可言我是室主。住此",
    "T46n1911_001:0010a26": "久而不肯去。燈若生闇即滅。其義亦如是。",
    "T46n1911_001:0010a27": "此經具指前四菩提心。若知如來說因緣",
    "T46n1911_001:0010a28": "法。即指初菩提心。若無生無滅指第二菩提",
    "T46n1911_001:0010a29": "心。若本性清淨指第三菩提心。若於一切法",
    "T46n1911_001:0010b01": "知本性清淨。指第四菩提心。初菩提心已能",
    "T46n1911_001:0010b02": "除重重十惡。況第二第三第四菩提心耶。行",
    "T46n1911_001:0010b03": "者聞此勝妙功德當自慶幸。如闇處伊蘭",
    "T46n1911_001:0010b04": "得光明栴檀。問。因緣語通。何意初觀獨當",
    "T46n1911_001:0010b05": "其名。答。以最初當名耳。又因緣事相初觀",
    "T46n1911_001:0010b06": "為便。若言生滅者即別。後三例有通別。而",
    "T46n1911_001:0010b07": "從別受名耳。[0010b07] ○約六即顯是者。為初心是",
    "T46n1911_001:0010b08": "後心是。答。如論焦炷。非初不離初。非後",
    "T46n1911_001:0010b09": "不離後。若智信具足。聞一念即是信故不",
    "T46n1911_001:0010b10": "謗智故不懼。初後皆是。若無信高推聖境",
    "T46n1911_001:0010b11": "非己智分。若無智起增上慢謂己均佛。初",
    "T46n1911_001:0010b12": "後俱非。為此事故須知六即。謂理即。名字",
    "T46n1911_001:0010b13": "即。觀行即。相似即。分真即。究竟即。此六即",
    "T46n1911_001:0010b14": "者。始凡終聖。始凡故除疑怯。終聖故除",
    "T46n1911_001:0010b15": "慢大(云云)。理即者。一念心即如來藏理。如故",
    "T46n1911_001:0010b16": "即空。藏故即假。理故即中。三智一心中具不",
    "T46n1911_001:0010b17": "可思議。如上說。三諦一諦非三非一。一色",
    "T46n1911_001:0010b18": "一香一切法。一切心亦復如是。是名理即",
    "T46n1911_001:0010b19": "是菩提心。亦是理即止觀。即寂名止即照名",
    "T46n1911_001:0010b20": "觀。名字即者。理雖即是日用不知。以未",
    "T46n1911_001:0010b21": "聞三諦全不識佛法。如牛羊眼不解方",
    "T46n1911_001:0010b22": "隅。或從知識或從經卷。聞上所說一實菩",
    "T46n1911_001:0010b23": "提。於名字中通達解了。知一切法皆是佛",
    "T46n1911_001:0010b24": "法。是為名字即菩提。亦是名字止觀。若未",
    "T46n1911_001:0010b25": "聞時處處馳求。既得聞已。攀覓心息名止。",
    "T46n1911_001:0010b26": "但信法性不信其諸名為觀。觀行即是者。",
    "T46n1911_001:0010b27": "若但聞名口說。如蟲食木偶得成字。是蟲",
    "T46n1911_001:0010b28": "不知是字非字。既不通達寧是菩提。必須",
    "T46n1911_001:0010b29": "心觀明了理慧相應。所行如所言。所言如",
    "T46n1911_001:0010c01": "所行。華首云。言說多不行我不以言說。但",
    "T46n1911_001:0010c02": "心行菩提。此心口相應是觀行菩提。釋論四",
    "T46n1911_001:0010c03": "句評聞慧具足。如眼得日照了無僻。觀行",
    "T46n1911_001:0010c04": "亦如是。雖未契理觀心不息。如首楞嚴",
    "T46n1911_001:0010c05": "中射的喻。是名觀行菩提。亦名觀行止觀。",
    "T46n1911_001:0010c06": "恒作此想名觀。餘想息名止(云云)。相似即是",
    "T46n1911_001:0010c07": "菩提者。以其逾觀逾明逾止逾寂。如勤射",
    "T46n1911_001:0010c08": "&#x96A3;的名相似觀慧。一切世間治生產業不相",
    "T46n1911_001:0010c09": "違背。所有思想籌量皆是先佛經中所說。如",
    "T46n1911_001:0010c10": "六根清淨中說。圓伏無明名止。似中道慧名",
    "T46n1911_001:0010c11": "觀(云云)。分真即者。因相似觀力入銅輪位。",
    "T46n1911_001:0010c12": "初破無明見佛性。開寶藏顯真如。名發心",
    "T46n1911_001:0010c13": "住。乃至等覺。無明微薄智慧轉著。如從初",
    "T46n1911_001:0010c14": "日至十四日。月光垂圓闇垂盡。若人應以",
    "T46n1911_001:0010c15": "佛身得度者。即八相成道。應以九法界身",
    "T46n1911_001:0010c16": "得度者。以普門示現。如經廣說。是名分",
    "T46n1911_001:0010c17": "真菩提。亦名分真止觀分真智斷。究竟即",
    "T46n1911_001:0010c18": "菩提者。等覺一轉入於妙覺。智光圓滿不",
    "T46n1911_001:0010c19": "復可增。名菩提果。大涅槃斷更無可斷。名",
    "T46n1911_001:0010c20": "果果。等覺不通唯佛能通。過茶無道可說。",
    "T46n1911_001:0010c21": "故名究竟菩提。亦名究竟止觀。總以譬譬",
    "T46n1911_001:0010c22": "之。譬如貧人家有寶藏而無知者。知識示",
    "T46n1911_001:0010c23": "之即得知也。耘除草穢而掘出之漸漸得",
    "T46n1911_001:0010c24": "近近已。藏開盡取用之。合六喻可解(云云)。",
    "T46n1911_001:0010c25": "問。釋論五菩提意云何。答。論&#x7AEA;判別位。今&#x7AEA;",
    "T46n1911_001:0010c26": "判圓位。會之發心對名字。伏心對觀行。明",
    "T46n1911_001:0010c27": "心對相似。出到對分真。無上對究竟。又用",
    "T46n1911_001:0010c28": "彼名名圓位。發心是十住。伏心是十行。問。",
    "T46n1911_001:0010c29": "住已斷。行云何伏。答。此用真道伏。例如小",
    "T46n1911_001:0011a01": "乘破見名斷思惟名伏。明心是十迴向。出",
    "T46n1911_001:0011a02": "到是十地。無上是妙覺。又從十住具五菩",
    "T46n1911_001:0011a03": "提。乃至妙覺究竟五菩提。故地義云。從初一",
    "T46n1911_001:0011a04": "地具諸地功德。即其義也問。何意約圓說",
    "T46n1911_001:0011a05": "六即。答。圓觀諸法皆云六即。故以圓意",
    "T46n1911_001:0011a06": "約一切法悉用六即判位。餘不爾故不用",
    "T46n1911_001:0011a07": "之。當其教用之胡為不得。而淺近非教正",
    "T46n1911_001:0011a08": "意也。然上來簡非。先約苦諦升沈世間簡",
    "T46n1911_001:0011a09": "耳。次約四諦智曲拙淺近簡耳。次約四弘",
    "T46n1911_001:0011a10": "行願。次約六即位。展轉深細方乃顯是。故",
    "T46n1911_001:0011a11": "知明月神珠在九重淵內驪龍頷下。有志有",
    "T46n1911_001:0011a12": "德方乃致之。豈如世人&#x9E81;淺浮虛。競執瓦",
    "T46n1911_001:0011a13": "石草木妄謂為寶。末學膚受太無所知。◎"
}