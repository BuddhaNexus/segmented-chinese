{
    "T32n1670A_002:0699a02": "那先比丘經卷下",
    "T32n1670A_002:0699a04": "失譯人名附東晉錄",
    "T32n1670A_002:0699a05": "[0699a05] 王復問那先言。人欲作善當前作之。須後作",
    "T32n1670A_002:0699a06": "之。那先言。當居前作之。在後作者不益人。那",
    "T32n1670A_002:0699a07": "先言。王渴時乃掘地作井。能趣渴不。王言。",
    "T32n1670A_002:0699a08": "不能趣渴。當居前作井耳。那先言。以是故所",
    "T32n1670A_002:0699a09": "作當居前。那先問王。飢時乃使人耕種。須穀",
    "T32n1670A_002:0699a10": "熟乃食耶。王言不。當先儲偫。那先言。人如是",
    "T32n1670A_002:0699a11": "當先作善。有急乃作善者無益於身。那先問",
    "T32n1670A_002:0699a12": "王。譬若王有怨。當臨時出戰&#x9B2A;具。王言不當",
    "T32n1670A_002:0699a13": "宿有儲偫。那先言。佛說經言。人當先自念作",
    "T32n1670A_002:0699a14": "善。於後作善無益。莫棄大道就邪道。勿效愚",
    "T32n1670A_002:0699a15": "人棄善作惡。後坐啼哭無益。人棄捐中正就",
    "T32n1670A_002:0699a16": "於不正臨死時乃悔耳。王言善哉善哉。",
    "T32n1670A_002:0699a17": "[0699a17] 王復問那先。卿曹諸沙門說言。世間火不如",
    "T32n1670A_002:0699a18": "泥犁中火熱。復言。持小石著世間火中至暮",
    "T32n1670A_002:0699a19": "不消。取大石著泥犁火中即消。是故我不",
    "T32n1670A_002:0699a20": "信。復言。人作惡死在泥犁中。數千萬歲其人",
    "T32n1670A_002:0699a21": "不消死。是故我重不信是語。那先問王。寧聞",
    "T32n1670A_002:0699a22": "見水中大蟒蛟龍魚&#x9F08;。以沙石為食不。王言",
    "T32n1670A_002:0699a23": "然。實以此為食。那先問王沙石寧消不。王",
    "T32n1670A_002:0699a24": "言皆消。那先言。其腹中懷子寧復消不。王言",
    "T32n1670A_002:0699a25": "不消。那先問王何故不消。王言。相祿獨當然",
    "T32n1670A_002:0699a26": "故使不消。那先言。泥犁中人數千萬歲不消",
    "T32n1670A_002:0699a27": "死者何所作。過惡未盡故不消死。那先問王",
    "T32n1670A_002:0699a28": "言。師子虎狼皆肉食噉骨。入腹中時寧消盡",
    "T32n1670A_002:0699a29": "不。王言消。那先問王。其腹中懷子寧復消不。",
    "T32n1670A_002:0699b01": "王言不消。那先言用何故不消。王言獨相祿",
    "T32n1670A_002:0699b02": "故不消死。那先問王言。牛馬麋鹿皆以&#x84AD;草",
    "T32n1670A_002:0699b03": "為食不。王言然。那先言。其&#x84AD;草寧於腹中消",
    "T32n1670A_002:0699b04": "不。王言皆消。那先言。其腹中懷子寧消不。王",
    "T32n1670A_002:0699b05": "言不消。那先言。何以故不消。王言。獨以相祿",
    "T32n1670A_002:0699b06": "當然故使不消。那先言。泥犁中人亦如是。過",
    "T32n1670A_002:0699b07": "惡未盡故不消死。那先問王言。世間女人飲",
    "T32n1670A_002:0699b08": "食皆美恣意食食於腹中寧消不。王言皆消。",
    "T32n1670A_002:0699b09": "那先言。腹中懷子寧消不。王言子不消。那先",
    "T32n1670A_002:0699b10": "言。何以故不消。王言獨相祿當然故使不消。",
    "T32n1670A_002:0699b11": "那先言。泥犁中人亦如是所以數千萬歲不",
    "T32n1670A_002:0699b12": "消死者。用先作惡未解故不消死。那先言。人",
    "T32n1670A_002:0699b13": "在泥犁中生。在泥犁中長在泥犁中老。過盡",
    "T32n1670A_002:0699b14": "乃當死。王言善哉善哉。",
    "T32n1670A_002:0699b15": "[0699b15] 王復問那先。卿曹諸沙門言。天下地皆在",
    "T32n1670A_002:0699b16": "水上水在風上風在空上我不信是。那先",
    "T32n1670A_002:0699b17": "前取王書水。適以指撮之問王言。風持水若",
    "T32n1670A_002:0699b18": "此。王言善哉。王復問。那先言。泥洹道皆過去",
    "T32n1670A_002:0699b19": "無所復有耶。那先言。泥洹道無所復有。那先",
    "T32n1670A_002:0699b20": "言。愚癡之人貪身愛惜。坐是故不能得度脫",
    "T32n1670A_002:0699b21": "生老病死者。那先言。智者學道內外身不愛",
    "T32n1670A_002:0699b22": "惜。便無有恩愛。無有恩愛者無貪欲。無貪欲",
    "T32n1670A_002:0699b23": "者無胞胎。無胞胎者不生。不生者不老。不老",
    "T32n1670A_002:0699b24": "者不病。不病者不死。不死者不憂。不憂者不",
    "T32n1670A_002:0699b25": "哭。不哭者不痛。便得泥洹道。王復問。那先",
    "T32n1670A_002:0699b26": "諸學道者。悉能得泥洹道不。那先言。不能悉",
    "T32n1670A_002:0699b27": "得泥洹道。正嚮善道者學知正事。當所奉行",
    "T32n1670A_002:0699b28": "者奉行之。不當奉行者棄遠之。當所念者念。",
    "T32n1670A_002:0699b29": "不當所念棄之。如是能得泥洹道。王復問那",
    "T32n1670A_002:0699c01": "先言。其不得泥洹道者。寧知泥洹道為快不。",
    "T32n1670A_002:0699c02": "那先言。然雖未得泥洹道。由知泥洹道為快。",
    "T32n1670A_002:0699c03": "王言。人未得泥洹道。何以故知快耶。那先問",
    "T32n1670A_002:0699c04": "王言。人生未&#x751E;截手足。寧知截手足為痛劇",
    "T32n1670A_002:0699c05": "不。王言。雖未曾更截手足。猶知為痛。那先",
    "T32n1670A_002:0699c06": "言。何用知為痛。王言見其人截手足呻呼。用",
    "T32n1670A_002:0699c07": "是故知為痛。那先言。人前有得泥洹道者。轉",
    "T32n1670A_002:0699c08": "相語泥洹道快。用是故信之。王言善哉善哉。",
    "T32n1670A_002:0699c09": "[0699c09] 王復問那先寧曾見佛不。那先言。未曾見。王",
    "T32n1670A_002:0699c10": "言。那先諸師寧見佛不。那先言。諸師亦未曾",
    "T32n1670A_002:0699c11": "見佛。王言。如使那先及諸師不見佛者。定為",
    "T32n1670A_002:0699c12": "無有佛。那先言。王寧見五百溪水所合聚處",
    "T32n1670A_002:0699c13": "不。王言我不見。王父及太父皆見水不。王",
    "T32n1670A_002:0699c14": "言皆不見。那先言。王父及太父皆不見此水。",
    "T32n1670A_002:0699c15": "天下定為無此五百溪水所聚處不。王言。雖",
    "T32n1670A_002:0699c16": "我不見父及太父皆不見此水者。實有此水。",
    "T32n1670A_002:0699c17": "那先言。雖我及諸師不見佛者。其實有佛。王",
    "T32n1670A_002:0699c18": "復問言。無有復勝佛者耶。那先言然。無有",
    "T32n1670A_002:0699c19": "勝佛者。王復問。何以為無能勝佛者。那先問",
    "T32n1670A_002:0699c20": "王言。如人未曾入大海中。寧知海水為大不。",
    "T32n1670A_002:0699c21": "有五河。河有五百小河流入大河。河一者名",
    "T32n1670A_002:0699c22": "恒。二名信他。三名私他。四名博叉。五名施",
    "T32n1670A_002:0699c23": "披夷爾。五河水晝夜流入海。海水亦不增減。",
    "T32n1670A_002:0699c24": "那先言。王寧能聞知不。王言實知。那先語。以",
    "T32n1670A_002:0699c25": "得道人共道說無有能勝佛者。是故我信之。",
    "T32n1670A_002:0699c26": "王言善哉善哉。",
    "T32n1670A_002:0699c27": "[0699c27] 王復問那先言。當何用知無有勝佛者。那先",
    "T32n1670A_002:0699c28": "問王。造書師者為誰。王言造書師者名質。",
    "T32n1670A_002:0699c29": "那先言。王寧曾見質不。王言。質已死久遠未",
    "T32n1670A_002:0700a01": "曾見。那先言。王未見質。何用知質為造書師。",
    "T32n1670A_002:0700a02": "王言。持古時書字轉相教告。用是故我知名",
    "T32n1670A_002:0700a03": "為質。那先言。用是故我曹見佛經戒如見佛",
    "T32n1670A_002:0700a04": "無異。佛所說經道甚深快人。知佛經戒以後",
    "T32n1670A_002:0700a05": "便相效。用是故我知為有不能勝佛者。王復問。",
    "T32n1670A_002:0700a06": "那先自見佛經道可久行之。那先言。佛所施教",
    "T32n1670A_002:0700a07": "禁戒經甚快。當奉行之至老。王言善哉善哉",
    "T32n1670A_002:0700a08": "王復問那先。人死已後身不隨後世生耶。那",
    "T32n1670A_002:0700a09": "先言。人死已後更受新身故身不隨。那先言。",
    "T32n1670A_002:0700a10": "譬若燈中炷更相然。故炷續在新炷更然。人",
    "T32n1670A_002:0700a11": "身如是故身不行更受新身。那先問王。王小",
    "T32n1670A_002:0700a12": "時從師學書讀經不。王言然我續念之。那先",
    "T32n1670A_002:0700a13": "問王。王所從師受經書師寧知本經書耶。王",
    "T32n1670A_002:0700a14": "悉奪得其本經書。王言不也。師續自知本經",
    "T32n1670A_002:0700a15": "書耳。那先言人身若此置故身更受新身。王",
    "T32n1670A_002:0700a16": "言善哉善哉。",
    "T32n1670A_002:0700a17": "[0700a17] 王復問那先。審為有智無。那先言無有智。",
    "T32n1670A_002:0700a18": "譬若人盜他人&#x83D3;蓏。盜者寧有過無。王言有",
    "T32n1670A_002:0700a19": "過。那先言。初種樹栽時上無有&#x83D3;何緣盜者",
    "T32n1670A_002:0700a20": "當有過。王言。設不種栽何緣有&#x83D3;。是故盜者",
    "T32n1670A_002:0700a21": "無狀。那先言人亦如是用今世身作善惡。生",
    "T32n1670A_002:0700a22": "於後世更受新身。王言人用是故身行作善",
    "T32n1670A_002:0700a23": "惡所在。那先言。人諸所作善惡隨人如影隨",
    "T32n1670A_002:0700a24": "身。人死但亡其身不亡其行。譬如然火夜書",
    "T32n1670A_002:0700a25": "火滅其字續在火至復更成之。今世所作行",
    "T32n1670A_002:0700a26": "後世成如受之如是。王言善哉善哉。王言。那",
    "T32n1670A_002:0700a27": "先寧能分別指示善惡所在不耶。那先言。不",
    "T32n1670A_002:0700a28": "可得知善惡所在。那先問王。樹木未有&#x83D3;時。",
    "T32n1670A_002:0700a29": "王寧能分別指示言某枝間有某&#x83D3;某枝間無",
    "T32n1670A_002:0700b01": "有&#x83D3;。寧可豫知之不耶。王言不可知。那先言。",
    "T32n1670A_002:0700b02": "人未得道不能豫知善惡所在。王言善哉善",
    "T32n1670A_002:0700b03": "哉。",
    "T32n1670A_002:0700b04": "[0700b04] 王復問。人當於後世生者。寧能自知不。那先",
    "T32n1670A_002:0700b05": "言。其當生者自知。王言何用知之。那先言。",
    "T32n1670A_002:0700b06": "譬如田家耕種。天雨時節其人寧豫知當得",
    "T32n1670A_002:0700b07": "穀不。王言然知。知田當得穀多。那先言。人",
    "T32n1670A_002:0700b08": "如是人當於後世生豫自知。王言善哉善哉。",
    "T32n1670A_002:0700b09": "[0700b09] 王復問那先。審有泥洹無。那先言審有。王言",
    "T32n1670A_002:0700b10": "那先寧能指示我佛在某處不。那先言。不能",
    "T32n1670A_002:0700b11": "指示佛處。佛已泥曰去不可得指示見處。那",
    "T32n1670A_002:0700b12": "先言。譬若人然大火已即滅其火焰。寧可復",
    "T32n1670A_002:0700b13": "指示知光所在不。王言不可知處。那先言。佛",
    "T32n1670A_002:0700b14": "已泥曰去不可復知處。王言善哉善哉。",
    "T32n1670A_002:0700b15": "[0700b15] 王又問那先。沙門寧能自愛其身不。那先言。",
    "T32n1670A_002:0700b16": "沙門不自愛其身。王言如令沙門不自愛其",
    "T32n1670A_002:0700b17": "身者。何以故。自消息臥欲得安溫濡飲食。欲",
    "T32n1670A_002:0700b18": "得美善自護視。何以故那先言。王寧曾入戰",
    "T32n1670A_002:0700b19": "&#x9B2A;中不。王言然。曾入戰&#x9B2A;中。那先言。在戰&#x9B2A;",
    "T32n1670A_002:0700b20": "中時。曾為刀刃牟箭瘡所中不。王言我頗為",
    "T32n1670A_002:0700b21": "刀刃所中。那先問王。奈刀刃牟箭瘡何。王言",
    "T32n1670A_002:0700b22": "我以膏藥綿裹耳。那先問王言。為愛瘡故。以",
    "T32n1670A_002:0700b23": "膏藥綿絮裹耶。王言我不愛瘡。那先言。殊不",
    "T32n1670A_002:0700b24": "愛瘡者。何以持膏藥綿絮裹而護之。王言。我",
    "T32n1670A_002:0700b25": "欲使瘡早愈。那先言。沙門亦如是。不愛其身。",
    "T32n1670A_002:0700b26": "雖飲食心。不樂用作美不用作好。不用作肌",
    "T32n1670A_002:0700b27": "色趣欲支身體。奉行佛經戒耳。佛經說言。人",
    "T32n1670A_002:0700b28": "有九孔為九弓瘡。諸孔皆臭處不淨。王言善",
    "T32n1670A_002:0700b29": "哉善哉。",
    "T32n1670A_002:0700c01": "[0700c01] 王復問那先。佛為有三十二相八十種好",
    "T32n1670A_002:0700c02": "身。皆金色有光影耶。那先言。佛審有三十二",
    "T32n1670A_002:0700c03": "相八十種好身。皆有金色光影。王言。佛父母",
    "T32n1670A_002:0700c04": "寧有三十二相八十種好身。皆有金色有光",
    "T32n1670A_002:0700c05": "影耶。那先言。佛父母無是相。王言如是相好",
    "T32n1670A_002:0700c06": "是父母無是相。佛亦無是相。王復言。人生子",
    "T32n1670A_002:0700c07": "像其種類。父母無是相者佛定無是相。那先",
    "T32n1670A_002:0700c08": "言。佛父母雖無是三十二相八十種好身金",
    "T32n1670A_002:0700c09": "光色者。佛審有是相。那先言。王曾見蓮花",
    "T32n1670A_002:0700c10": "不。王言我見之。那先言。此蓮花生於地長於",
    "T32n1670A_002:0700c11": "泥水。其色甚好寧復類泥水色不。王言。不類",
    "T32n1670A_002:0700c12": "地泥水色。那先言。雖佛父母無是相者。佛審",
    "T32n1670A_002:0700c13": "有是相。佛生於世間長於世間。而不像世間",
    "T32n1670A_002:0700c14": "之事。王言善哉善哉。",
    "T32n1670A_002:0700c15": "[0700c15] 王復問那先。佛審如第七天王梵所行。不與",
    "T32n1670A_002:0700c16": "婦女交會不。那先言然。審離於女人淨潔無",
    "T32n1670A_002:0700c17": "瑕穢。王言。假令佛如第七天王所行者。佛為",
    "T32n1670A_002:0700c18": "第七天王梵弟子。那先問王。第七天王者有",
    "T32n1670A_002:0700c19": "念無念。王言。第七天王梵有念。那先言。是",
    "T32n1670A_002:0700c20": "故第七天王梵及上諸天。皆為佛弟子。那先",
    "T32n1670A_002:0700c21": "問王言。象鳴聲何等類。王言。象鳴聲如鴈聲。",
    "T32n1670A_002:0700c22": "那先言。如是象為是鴈弟子。各自異類。佛亦",
    "T32n1670A_002:0700c23": "如是非第七天王梵弟子。王言善哉善哉。",
    "T32n1670A_002:0700c24": "[0700c24] 王復問那先。佛寧悉學知經戒不。那先言。佛",
    "T32n1670A_002:0700c25": "悉學知奉行經戒。王言。佛從誰師受經戒那",
    "T32n1670A_002:0700c26": "先言佛無師。佛得道時。便悉自知諸經道。佛",
    "T32n1670A_002:0700c27": "不如諸弟子學知。佛所教諸弟子皆當奉行",
    "T32n1670A_002:0700c28": "至老。王又問那先。人父母死時悲啼哭淚出。",
    "T32n1670A_002:0700c29": "人有聞佛經。亦復悲啼淚出俱爾。寧別異",
    "T32n1670A_002:0701a01": "不。那先言。人為父母啼泣皆感恩愛。恩念愁",
    "T32n1670A_002:0701a02": "憂苦痛。此曹憂者愚癡憂。其有聞佛經道淚",
    "T32n1670A_002:0701a03": "出者。皆有慈哀之心。念世間懃苦。是故淚出。",
    "T32n1670A_002:0701a04": "其得福甚大。王言善哉。王又問那先。以得度",
    "T32n1670A_002:0701a05": "脫者有何等別異。那先言。人未得脫者有貪",
    "T32n1670A_002:0701a06": "欲心。人得脫者無有貪欲之心。但欲趣得飯",
    "T32n1670A_002:0701a07": "食支命耳。王言。我見世間人皆欲快身欲得",
    "T32n1670A_002:0701a08": "美食。無有厭足。那先言。人未得度脫。飲食",
    "T32n1670A_002:0701a09": "者用作榮樂好美。得度脫者。雖飲食不以為",
    "T32n1670A_002:0701a10": "樂不以為甘。趣欲支命。王言善哉善哉。",
    "T32n1670A_002:0701a11": "[0701a11] 王復問那先。人家有所作能念久遠之事不。",
    "T32n1670A_002:0701a12": "那先言。人愁憂時皆念久遠之事。王用何等",
    "T32n1670A_002:0701a13": "念之。用志念耶用念念耶。那先問王言。寧曾",
    "T32n1670A_002:0701a14": "有所學知以後念之不。王言。然我曾有所學",
    "T32n1670A_002:0701a15": "知以後忽忘之。那先言。王是時無志耶而忘",
    "T32n1670A_002:0701a16": "之乎。王言我時忘念。那先言。可差王為有象。",
    "T32n1670A_002:0701a17": "王復問那先。人有作皆念耶。若甫始有所作念",
    "T32n1670A_002:0701a18": "見在所作。皆用念知耶。那先言。已去之事皆",
    "T32n1670A_002:0701a19": "用念知之。今現在之事。亦用念知之。王言如",
    "T32n1670A_002:0701a20": "是人但念去事。不能復念新事。那先言。假令",
    "T32n1670A_002:0701a21": "新者有所作。不可念者亦如是。王言人新學",
    "T32n1670A_002:0701a22": "書技巧為唐捐耶。那先言。人新學書畫者。有",
    "T32n1670A_002:0701a23": "念故令弟子學者有知。是故有念耳。王言善",
    "T32n1670A_002:0701a24": "哉善哉。王復問那先人用幾事生念念耶。那",
    "T32n1670A_002:0701a25": "先言人凡有十六事生念。一者久遠所作生",
    "T32n1670A_002:0701a26": "念。二者新有所學生念。三者若有大事生",
    "T32n1670A_002:0701a27": "念。四者思善生念五者曾所更苦生念。六",
    "T32n1670A_002:0701a28": "者自思惟生念。七者曾雜所作生念。八者",
    "T32n1670A_002:0701a29": "教人生念。九者象生念。十者曾有所忘生",
    "T32n1670A_002:0701b01": "念。十一者因識生念。十二者教計生念。十",
    "T32n1670A_002:0701b02": "三者負債生念。十四者一心生念。十五者",
    "T32n1670A_002:0701b03": "讀書生念。十六者曾有所寄更見生念。是",
    "T32n1670A_002:0701b04": "為十六事生念。王復問。那先何等為念久者。",
    "T32n1670A_002:0701b05": "那先言佛弟子阿難女弟子優婆夷鳩&#x8B90;",
    "T32n1670A_002:0701b06": "單罷念千億世宿命之事及餘道人。皆能念",
    "T32n1670A_002:0701b07": "去世之事。如阿難女弟子輩甚眾多。念此已",
    "T32n1670A_002:0701b08": "便生念。王又問。何等新所學生念者。那先言。",
    "T32n1670A_002:0701b09": "如人曾學知挍計。後復忘之。見人挍計便更",
    "T32n1670A_002:0701b10": "生念。王又問。那先何等為大事生念。那先言。",
    "T32n1670A_002:0701b11": "譬若大子立為王。自念為豪貴是大事生念。",
    "T32n1670A_002:0701b12": "王復問那先。何等為思善生念者。那先言。譬",
    "T32n1670A_002:0701b13": "若人為人所請呼。極善意賓延遇待之。其人",
    "T32n1670A_002:0701b14": "自念言。昔日為某所請呼。善意待人是為思",
    "T32n1670A_002:0701b15": "善生念。王又問那先。何等為更苦生念者。那",
    "T32n1670A_002:0701b16": "先言。譬若人曾為人所撾捶閉繫牢獄。是為",
    "T32n1670A_002:0701b17": "更苦生念。王復問那先言。何等為自惟生念",
    "T32n1670A_002:0701b18": "者。那先言。譬若人曾有所見。家室宗親及畜",
    "T32n1670A_002:0701b19": "生。是為自惟生念。王又問那先言。何等為曾",
    "T32n1670A_002:0701b20": "雜所作生念者。那先言。譬若人萬物字顏色",
    "T32n1670A_002:0701b21": "香臭酢苦。念此諸事是為曾雜生念。王復問",
    "T32n1670A_002:0701b22": "那先言。何等為教人生念者。那先言。人自喜",
    "T32n1670A_002:0701b23": "忘邊人。或有念者或有忘者。是教人生念。王",
    "T32n1670A_002:0701b24": "又問那先言。何等為象生念者。那先言。人牛",
    "T32n1670A_002:0701b25": "馬各自有象類。是為象生念。王又問那先言。",
    "T32n1670A_002:0701b26": "何等為曾所忘生念者。那先言。譬若人卒有",
    "T32n1670A_002:0701b27": "所忘。數數獨念得之。是為曾所忘生念。王復",
    "T32n1670A_002:0701b28": "問那先。何等為因識生念者。那先言。學書者",
    "T32n1670A_002:0701b29": "能次其字。是為因識生念。王復問那先。何等",
    "T32n1670A_002:0701c01": "為挍計生念者。那先言。如人共挍計。成就悉",
    "T32n1670A_002:0701c02": "知策術分明。是為挍計生念。王又問那先。何",
    "T32n1670A_002:0701c03": "者為負債生念者。那先言。如人所當債所當",
    "T32n1670A_002:0701c04": "歸。是為負債生念。王又問那先。何等為一心",
    "T32n1670A_002:0701c05": "生念者。那先言。沙門一其心。自念所從來生",
    "T32n1670A_002:0701c06": "千億世時事。是我為一其心生念。王又問那",
    "T32n1670A_002:0701c07": "先。何等為讀書生念者。那先言。帝有久古之",
    "T32n1670A_002:0701c08": "書。念言某帝某吏時書也。是為讀書生念。何",
    "T32n1670A_002:0701c09": "等為曾有所寄更見生念者。那先言。若人有",
    "T32n1670A_002:0701c10": "所寄更眼見之便生念。是為所寄生念。王言",
    "T32n1670A_002:0701c11": "善哉善哉。",
    "T32n1670A_002:0701c12": "[0701c12] 王復問那先言。佛寧悉知去事甫始當來事",
    "T32n1670A_002:0701c13": "耶。那先言。然佛悉知之。王言。假令佛悉知諸",
    "T32n1670A_002:0701c14": "事者。何故不一時教弟子。何故稍稍教之。那",
    "T32n1670A_002:0701c15": "先問王。國中寧有醫師無。王言有醫師。那先",
    "T32n1670A_002:0701c16": "言。其醫師寧能悉知天下諸藥不。王言能悉",
    "T32n1670A_002:0701c17": "知諸藥。那先問王。其藥師治人病為一時與",
    "T32n1670A_002:0701c18": "藥為稍稍與之。王言未病不可豫與藥應病",
    "T32n1670A_002:0701c19": "乃與藥耳。那先言佛雖悉知去來現在之事。",
    "T32n1670A_002:0701c20": "亦不可一時教天下人。當稍稍授經戒令奉",
    "T32n1670A_002:0701c21": "行之耳。王言善哉善哉。",
    "T32n1670A_002:0701c22": "[0701c22] 王又問那先。卿曹沙門言。人在世間作惡至",
    "T32n1670A_002:0701c23": "百歲。臨欲死時念佛。死後者皆生天上。我不",
    "T32n1670A_002:0701c24": "信是語。復言殺一生死即入泥犁中。我不信",
    "T32n1670A_002:0701c25": "是也。那先問王。如人持小石置水上。石浮耶",
    "T32n1670A_002:0701c26": "沒耶。王言其石沒。那先言。如令持百枚大石",
    "T32n1670A_002:0701c27": "置船上。其船寧沒不。王言不沒。那先言船中",
    "T32n1670A_002:0701c28": "百枚大石。因船故不得沒。人雖有本惡一時",
    "T32n1670A_002:0701c29": "念佛。用是不入泥犁中。便生天上。其小石沒",
    "T32n1670A_002:0702a01": "者。如人作惡。不知佛經死後便入泥犁。王言",
    "T32n1670A_002:0702a02": "善哉善哉。",
    "T32n1670A_002:0702a03": "[0702a03] 王復問那先。卿曹用何等故。行學道作沙門。",
    "T32n1670A_002:0702a04": "那先言。我今以過去苦現在苦當來苦。欲",
    "T32n1670A_002:0702a05": "棄是諸苦。不欲復受更。故行學道作沙門。王",
    "T32n1670A_002:0702a06": "復問那先。苦乃在後世何為豫學道作沙門。",
    "T32n1670A_002:0702a07": "那先問王。王寧有敵國怨家。欲相攻擊不。王",
    "T32n1670A_002:0702a08": "言然。有敵國怨家常欲相攻擊也。那先問王。",
    "T32n1670A_002:0702a09": "敵主臨來時王乃作&#x9B2A;具備守掘塹耶。當豫作",
    "T32n1670A_002:0702a10": "之乎。王言當豫有儲偫。那先問王。何等故先",
    "T32n1670A_002:0702a11": "作儲偫。王言。備敵來無時故。那先問王。敵尚",
    "T32n1670A_002:0702a12": "未來何故豫備之。那先又問王。飢乃田種渴",
    "T32n1670A_002:0702a13": "乃鑿井。何故豫作備度。王言善哉善哉。王又",
    "T32n1670A_002:0702a14": "問那先。第七梵天去是幾所。那先言甚遠。令",
    "T32n1670A_002:0702a15": "大如王殿石。從第七梵天上墮之六日乃墮",
    "T32n1670A_002:0702a16": "此間地耳。王言。卿曹諸沙門言。得羅漢道如",
    "T32n1670A_002:0702a17": "人屈伸臂頃。以飛上第七梵天上。王言我不",
    "T32n1670A_002:0702a18": "信。是行數千萬億里。何以疾乃爾。那先問王。",
    "T32n1670A_002:0702a19": "王本生何國。王言我本生大秦國。國名阿",
    "T32n1670A_002:0702a20": "荔散。那先問王。阿荔散去是間幾里。王言。去",
    "T32n1670A_002:0702a21": "是二千由旬合八萬里。那先問王。曾頗於",
    "T32n1670A_002:0702a22": "此遙念本國中事不。王言然恒念本國中事",
    "T32n1670A_002:0702a23": "耳。那先言。王試復更念本國中事。曾有所作",
    "T32n1670A_002:0702a24": "為者。王言我即念已。那先言。王行八萬里反",
    "T32n1670A_002:0702a25": "覆何以疾。王言善哉善哉。王復問那先。若有",
    "T32n1670A_002:0702a26": "兩人於此俱死。一人上生第七梵天。一人生",
    "T32n1670A_002:0702a27": "罽賓。罽賓去七百二十里。誰為先到者。那",
    "T32n1670A_002:0702a28": "先言。試念阿荔國。王言我已念之。那先復言。",
    "T32n1670A_002:0702a29": "王試復念罽賓。王言我已念之。那先問王。念",
    "T32n1670A_002:0702b01": "是兩國何所疾者。王言俱等耳。那先言。兩人",
    "T32n1670A_002:0702b02": "俱死一人生第七梵天上。一人生罽賓亦等",
    "T32n1670A_002:0702b03": "耳。那先問王。若有一雙飛鳥。一於一高樹上",
    "T32n1670A_002:0702b04": "止。一鳥於卑樹上止。兩鳥俱飛誰影先在地",
    "T32n1670A_002:0702b05": "者。王言其影俱到地耳。那先言。兩人俱死一",
    "T32n1670A_002:0702b06": "人生第七天上。一人生罽賓。亦俱時至耳。王",
    "T32n1670A_002:0702b07": "言善哉善哉。",
    "T32n1670A_002:0702b08": "[0702b08] 王復問那先。人用幾事學知道。那先言。用七",
    "T32n1670A_002:0702b09": "事學知道。何等為七。一者念善惡之事。二者",
    "T32n1670A_002:0702b10": "精進。三者樂道。四者伏意為善。五者念道。六",
    "T32n1670A_002:0702b11": "者一心。七者適無所憎愛。王又問那先。人用",
    "T32n1670A_002:0702b12": "此七事學知道耶。那先言不悉用七事學知",
    "T32n1670A_002:0702b13": "道。知者持知善惡。用是一事別知耳。王又問",
    "T32n1670A_002:0702b14": "那先。假令用一事知者。何為說七言。那先問",
    "T32n1670A_002:0702b15": "王。如人持刀著鞘中倚壁。刀寧能自有所割",
    "T32n1670A_002:0702b16": "截不。王言。不能有所割截。那先言。人心雖明",
    "T32n1670A_002:0702b17": "會。當得是六事共成智耳。王言善哉善哉。",
    "T32n1670A_002:0702b18": "[0702b18] 王復問那先。人家作善得福大耶。作惡得殃",
    "T32n1670A_002:0702b19": "大耶。那先言。人作善得福大。作惡得殃小。",
    "T32n1670A_002:0702b20": "人家作惡日日自悔過。是故其過日小。人家",
    "T32n1670A_002:0702b21": "作善日夜自念歡喜。是故得福大。那先言。昔",
    "T32n1670A_002:0702b22": "者佛在時。其國中有人掘無手足。而取蓮花",
    "T32n1670A_002:0702b23": "持上佛。佛即告諸比丘言。此掘足手兒。&#x5374;後",
    "T32n1670A_002:0702b24": "九十一劫不復入泥犁中畜生劈荔道中。得",
    "T32n1670A_002:0702b25": "生天上。天上壽終復還作人。是故我知人作",
    "T32n1670A_002:0702b26": "小善得福大。作其惡人自悔過日消滅而盡。",
    "T32n1670A_002:0702b27": "是故我知人作過其殃小。王言善哉善哉。王",
    "T32n1670A_002:0702b28": "復問那先。智者作惡愚人作惡。此兩人殃",
    "T32n1670A_002:0702b29": "咎誰得多者。那先言。愚人作惡得殃大。智人",
    "T32n1670A_002:0702c01": "作惡得殃小。王言不知。那先言。王言我國治",
    "T32n1670A_002:0702c02": "法。大臣有過則罪之重。小民有過罪之輕。是",
    "T32n1670A_002:0702c03": "故我知智者作過惡得殃大。愚者作惡得殃",
    "T32n1670A_002:0702c04": "小。那先問王。譬如燒鐵在地。一人知為燒鐵。",
    "T32n1670A_002:0702c05": "一人不知。兩人俱前取燒鐵。誰爛手大者耶。",
    "T32n1670A_002:0702c06": "王言。不知者手爛",
    "T32n1670A_002:0702c25": "大。那先言。愚者作惡不能自悔故其殃大。",
    "T32n1670A_002:0702c26": "智者作惡知不當所為。日自悔過。故其殃少。",
    "T32n1670A_002:0702c27": "王言善哉善哉。",
    "T32n1670A_002:0702c28": "[0702c28] 王復問那先。人有能持此身。飛行上至第七",
    "T32n1670A_002:0702c29": "梵天上。及至&#x6B1D;單曰地。及所欲至處者不",
    "T32n1670A_002:0703a01": "耶。那先言能。王言。奈何持此身上第七梵",
    "T32n1670A_002:0703a02": "天。及&#x6B1D;單曰地。及所欲至處乎。那先問王。",
    "T32n1670A_002:0703a03": "王寧自念。少小時跳戲一丈地不。王言。我年",
    "T32n1670A_002:0703a04": "少時意念欲跳。便跳一丈餘地。那先言。得道",
    "T32n1670A_002:0703a05": "之人意欲跳至第七天上。及至&#x6B1D;單曰地者",
    "T32n1670A_002:0703a06": "亦爾。王言善哉善哉。",
    "T32n1670A_002:0703a07": "[0703a07] 王復問那先。卿曹諸沙門言。有骨長四千",
    "T32n1670A_002:0703a08": "里。何等身骨長四千里。那先問。王曾聞大海",
    "T32n1670A_002:0703a09": "中有大魚名質。身長二萬八千里者不。王言",
    "T32n1670A_002:0703a10": "然有是。我曾聞之。那先言。如是二萬八千里",
    "T32n1670A_002:0703a11": "魚。其&#x8107;骨長四千里王怪之為。王復問那先。",
    "T32n1670A_002:0703a12": "卿曹諸沙門說言。我能斷喘息之事。王言奈",
    "T32n1670A_002:0703a13": "何可斷喘息氣耶。那先問王。寧曾聞志不。王",
    "T32n1670A_002:0703a14": "言我聞之。那先言。王以為志在人身中耶。王",
    "T32n1670A_002:0703a15": "言。我以為志在人身中。那先言。王以為愚人",
    "T32n1670A_002:0703a16": "不能制其身口者不能持經戒。如此曹人亦不樂其身。那先言。其學道人者。能制其身能制口能持經戒。能一其心得四禪。便能不復喘息耳。王言善哉善哉。王復問那先。為呼言海。海為是水名為海耶。用他事故言海。那先言。人所以呼為海者。水與鹽參各半。是故為海耳。王復問那先。何以故海悉&#x918E;如鹽味。那先言。所以海水&#x918E;者。啖畜以來久遠。及魚&#x9F08;虫多共漬水中。是故令&#x918E;耳。王言善哉善哉。王復問那先。人得道已寧能悉思惟深奧眾事不。那先言然。人得道已。能悉思惟深奧之事。佛經最深奧知眾事。不可稱量眾事。皆以智評之。王言善哉善哉。王復問那先。人神智自然此三事寧同不各異。那先言。人神者生覺。智者曉道。自然者虛空無有人也。王又問那先。人言得人何等為得人者。今眼視色耳聽聲鼻聞香臭口知味身知軟&#x9E81;。志知善惡之事。何所為得人者。那先問王。如今合解用目視脫瞳子去",
    "T32n1670A_002:0703a17": "之視寧廣遠不。裂大其耳聽聲寧廣遠不。決",
    "T32n1670A_002:0703a18": "鼻令大其聞香寧多不。吻口令大知味寧多",
    "T32n1670A_002:0703a19": "不。剝割肌膚寧令信知&#x9E81;軟不。拔去其意盛",
    "T32n1670A_002:0703a20": "念寧多不王言不也。那先言。佛所作甚難佛",
    "T32n1670A_002:0703a21": "所知甚妙。王復問那先。所作何等甚難何等",
    "T32n1670A_002:0703a22": "甚妙。那先言。佛能知人腹中目所不見事悉",
    "T32n1670A_002:0703a23": "能解之。能解目事能解耳事。能解鼻事能解",
    "T32n1670A_002:0703a24": "口事。能解身事能解販事。能解所念事能解",
    "T32n1670A_002:0703a25": "神事。那先言。人取海水含之。寧能別知口中",
    "T32n1670A_002:0703a26": "水。是某泉水是某流水。是某河水不。王言眾",
    "T32n1670A_002:0703a27": "水皆合為一難各別知。那先言。佛所作為甚",
    "T32n1670A_002:0703a28": "難。皆能別知。今人神不見人身。中有六事不",
    "T32n1670A_002:0703a29": "可見。那先言。是故佛解之。從心念至目所見。",
    "T32n1670A_002:0703b01": "從心念至耳所聽。從心念至鼻所嗅。從心念",
    "T32n1670A_002:0703b02": "至口知味。從心念至身知苦樂寒溫&#x9E81;堅。從",
    "T32n1670A_002:0703b03": "心念有所向。佛悉知分別解之。王言善哉善",
    "T32n1670A_002:0703b04": "哉。",
    "T32n1670A_002:0703b05": "[0703b05] 那先言。夜已半我欲去。王即&#x52C5;傍臣。取四端",
    "T32n1670A_002:0703b06": "[疊*毛]布搵置油麻中持以為炬。當送那先歸。恭",
    "T32n1670A_002:0703b07": "事那先如事我身。傍臣皆言受教。王言得師",
    "T32n1670A_002:0703b08": "如那先。作弟子如我。可得道疾。王諸所問那",
    "T32n1670A_002:0703b09": "先輒事事答之。王大歡喜王即出中藏好衣",
    "T32n1670A_002:0703b10": "直十萬。以上那先。王語那先。從今以去願那",
    "T32n1670A_002:0703b11": "先日與八百沙門共於宮中飯食。及所欲皆",
    "T32n1670A_002:0703b12": "從王取之。那先報王。我為道人略無所欲。王",
    "T32n1670A_002:0703b13": "言那先當自護。亦當護我身。那先言。何等當",
    "T32n1670A_002:0703b14": "自護護王身。王報言。恐人論議呼王為慳。那",
    "T32n1670A_002:0703b15": "先為解諸狐疑。而不能賜與。或恐人言。那先",
    "T32n1670A_002:0703b16": "不能解王疑故王不賞賜。王言那先受者令",
    "T32n1670A_002:0703b17": "我得其福。那先亦當護其名。王言譬若師子",
    "T32n1670A_002:0703b18": "在金檻中。由為拘閉常有欲望去心。今我雖",
    "T32n1670A_002:0703b19": "為國宮省中。其意不樂。欲棄國去而行學道。",
    "T32n1670A_002:0703b20": "王語竟那先便歸佛寺。那先適去王竊自念。",
    "T32n1670A_002:0703b21": "我問那先為何等事。那先為我解何等事。王",
    "T32n1670A_002:0703b22": "自念。我所問那先莫不解我意者。那先歸佛",
    "T32n1670A_002:0703b23": "寺亦自念王問我何等事。我亦報王何等事。",
    "T32n1670A_002:0703b24": "那先自念王所問者。我亦悉解之。念此事至",
    "T32n1670A_002:0703b25": "天明。明日那先被袈裟持&#x9262;直入宮上殿坐",
    "T32n1670A_002:0703b26": "王前為那先作禮已乃&#x5374;坐。王白那先。那先",
    "T32n1670A_002:0703b27": "適去我自念。問那先何等語。那先報我何等",
    "T32n1670A_002:0703b28": "語。我又自念所問那先。那先莫不解我意者。",
    "T32n1670A_002:0703b29": "念是語歡喜安臥至明。那先言。我行歸舍亦",
    "T32n1670A_002:0703c01": "自念。王為問我何等事。我亦為王解何等事。",
    "T32n1670A_002:0703c02": "我復自念王所問我輒為解之。用是故歡喜",
    "T32n1670A_002:0703c03": "至明。語竟那先欲去。王便起為那先作禮。"
}