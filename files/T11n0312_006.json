{
    "T11n0312_006:0716a18": "佛說如來不思議祕密大乘經卷",
    "T11n0312_006:0716a19": "第六",
    "T11n0312_006:0716a21": "譯經三藏朝散大夫試光祿卿",
    "T11n0312_006:0716a22": "光梵大師賜紫沙門臣惟淨等",
    "T11n0312_006:0716a23": "奉　詔譯",
    "T11n0312_006:0716a24": "菩提道品第六",
    "T11n0312_006:0716a25": "佛告寂慧菩薩言：「若諸菩薩摩訶薩欲證阿",
    "T11n0312_006:0716a26": "耨多羅三藐三菩提果者，當學彼諸大士所",
    "T11n0312_006:0716a27": "行，非但以其語言得最勝道，要當真實修行",
    "T11n0312_006:0716a28": "乃得菩提正道。此中云何名菩提道？謂於一",
    "T11n0312_006:0716a29": "切眾生無諸損害，隨起慈心勤修波羅蜜多；",
    "T11n0312_006:0716b01": "以四攝法普攝一切，修四梵行；勤行三十七",
    "T11n0312_006:0716b02": "品菩提道法；圓滿六種神通事業，以善方便",
    "T11n0312_006:0716b03": "攝化眾生；長養一切善根法行；此說是名大",
    "T11n0312_006:0716b04": "菩提道。",
    "T11n0312_006:0716b05": "「復次寂慧！菩提道者，所謂意樂信重，深心清",
    "T11n0312_006:0716b06": "淨正直無諂。心平等故，行平等法；不作諸罪",
    "T11n0312_006:0716b07": "故，無諸怖畏；彼菩提道增長法故，即是布施",
    "T11n0312_006:0716b08": "波羅蜜多；彼菩提道向安樂道故，即是持戒",
    "T11n0312_006:0716b09": "波羅蜜多；彼菩提道無損害故，即是忍辱波",
    "T11n0312_006:0716b10": "羅蜜多；彼菩提道建立諸法故，即是精進波",
    "T11n0312_006:0716b11": "羅蜜多；彼菩提道無雜亂故，即是禪定波羅",
    "T11n0312_006:0716b12": "蜜多；彼菩提道善了知故，即是般若波羅蜜",
    "T11n0312_006:0716b13": "多；彼菩提道通達出生無礙智故，即是大慈；",
    "T11n0312_006:0716b14": "彼菩提道無退轉故，即是大悲；彼菩提道作",
    "T11n0312_006:0716b15": "歡喜故，即是大喜；彼菩提道隨入真實故，即",
    "T11n0312_006:0716b16": "是大捨；彼菩提道去除荊棘故，即能遠離貪",
    "T11n0312_006:0716b17": "瞋害疑等染法；彼菩提道順安樂法故，即心",
    "T11n0312_006:0716b18": "無障礙；彼菩提道離險惡故，即不著色、聲、香、",
    "T11n0312_006:0716b19": "味、觸；彼菩提道離邪外法故，即善觀蘊、處、界；",
    "T11n0312_006:0716b20": "彼菩提道能降諸魔故，即能除去一切煩惱；",
    "T11n0312_006:0716b21": "彼菩提道是廣大法故，即能遠離聲聞、緣覺作",
    "T11n0312_006:0716b22": "意；彼菩提道順正法故，即能隨順先佛、如來、",
    "T11n0312_006:0716b23": "應供、正等正覺；彼菩提道廣能積集大法寶",
    "T11n0312_006:0716b24": "故，即善隨順一切智寶；彼菩提道常開明故，",
    "T11n0312_006:0716b25": "即能顯發無礙智光；彼菩提道為善說者故，",
    "T11n0312_006:0716b26": "即得諸善知識共所攝受；彼菩提道離高下",
    "T11n0312_006:0716b27": "想故，即無違順；彼菩提道離塵暗故，即無瞋",
    "T11n0312_006:0716b28": "忿疲懈；彼菩提道向善趣故。即能遠離諸不",
    "T11n0312_006:0716b29": "善法。彼菩提道善住安樂方故，畢竟趣證大",
    "T11n0312_006:0716c01": "涅槃法。「寂慧！當知此如是等皆是菩薩所行",
    "T11n0312_006:0716c02": "大菩提道——若非趣非道者，所謂一切聲聞、緣",
    "T11n0312_006:0716c03": "覺——此中真實建立菩薩摩訶薩，悉令成就阿",
    "T11n0312_006:0716c04": "耨多羅三藐三菩提果。」",
    "T11n0312_006:0716c05": "如來身密不思議品第七之一",
    "T11n0312_006:0716c06": "爾時寂慧菩薩摩訶薩前白金剛手菩薩大",
    "T11n0312_006:0716c07": "祕密主言：「大祕密主！為我略說如來祕密。",
    "T11n0312_006:0716c08": "此中云何是為如來祕密之法？」金剛手菩薩",
    "T11n0312_006:0716c09": "告寂慧菩薩言：「善男子！諦聽諦聽。我今承佛",
    "T11n0312_006:0716c10": "威神，為汝宣說如來祕密。有其三種。何等為",
    "T11n0312_006:0716c11": "三？一者身密、二者語密、三者心密。「云何名為",
    "T11n0312_006:0716c12": "如來身密？寂慧！當知所謂如來於無思惟、無",
    "T11n0312_006:0716c13": "分別中，而能示現諸威儀相。善男子！若天若",
    "T11n0312_006:0716c14": "人，或有見如來坐生尊重者，即令彼等見如",
    "T11n0312_006:0716c15": "來坐。或有天人樂見行者，即令彼等見如來",
    "T11n0312_006:0716c16": "行。或有天人樂見住者，即令彼等見如來住。",
    "T11n0312_006:0716c17": "或有天人樂見臥者，即令彼等見如來臥。或",
    "T11n0312_006:0716c18": "有天人樂聞說法生尊重者，即令彼等見佛",
    "T11n0312_006:0716c19": "說法。或有天人樂見寂默者，即令彼等見佛",
    "T11n0312_006:0716c20": "寂默。或有天人樂禪定者，即令彼等見佛在",
    "T11n0312_006:0716c21": "定。或有天人樂出定者，即令彼等見佛出定。",
    "T11n0312_006:0716c22": "或有天人樂見不瞬觀視者，即令彼等見佛",
    "T11n0312_006:0716c23": "不瞬觀視。或有天人樂神變者，即令彼等見",
    "T11n0312_006:0716c24": "佛神變。或有天人樂欲觀佛金色相者，即令",
    "T11n0312_006:0716c25": "彼等見金色身。或有樂見白銀色者、水精色",
    "T11n0312_006:0716c26": "者、瑠璃色者、瑪瑙色者、珊瑚色者、琥珀色",
    "T11n0312_006:0716c27": "者、赤珠色者、白珠色者、青黃赤白等諸色者，",
    "T11n0312_006:0716c28": "如月色者、如日色者、如火色者、如光聚色者，",
    "T11n0312_006:0716c29": "如帝釋色者、如梵王色者，如雪色者、如雌黃",
    "T11n0312_006:0717a01": "色者、如朱砂色者、如水色者，如無憂樹花色",
    "T11n0312_006:0717a02": "者、如瞻波迦花色者、如蘇摩那花色者、如婆",
    "T11n0312_006:0717a03": "師迦花色者、如俱母陀花色者、如鉢訥摩花",
    "T11n0312_006:0717a04": "色者、如奔拏利迦花色者、如眾妙花色者，如",
    "T11n0312_006:0717a05": "毘沙門天王色者、如持國天王色者，如初開",
    "T11n0312_006:0717a06": "蓮花色者，如吉祥藏寶色者、如摩尼寶色者、",
    "T11n0312_006:0717a07": "如帝青寶色者、如虛空淨光色者，此如是等",
    "T11n0312_006:0717a08": "種種色相，乃至無邊功德色相，隨諸信樂，",
    "T11n0312_006:0717a09": "如來各各皆令彼等悉得見佛諸色相身。",
    "T11n0312_006:0717a10": "「復次寂慧！乃至三千大千世界如殑伽沙數",
    "T11n0312_006:0717a11": "等一切眾生皆得人身，彼彼眾生各於如來",
    "T11n0312_006:0717a12": "形顯色相及威儀事，隨所思惟信解皆得成",
    "T11n0312_006:0717a13": "辦。如一眾生如是信解亦然，彼彼一切眾生",
    "T11n0312_006:0717a14": "皆於如來形顯色相及威儀事，思惟信解皆",
    "T11n0312_006:0717a15": "得成辦。又復眾生心所信解而各差別。寂慧！",
    "T11n0312_006:0717a16": "以是緣故，如來普令一切眾生各隨信解威",
    "T11n0312_006:0717a17": "儀事等，心生歡喜；隨信解已，令諸眾生了知",
    "T11n0312_006:0717a18": "如來威儀事等，亦非如來若身若心有所動",
    "T11n0312_006:0717a19": "亂，亦無發悟，而能善知一切眾生往昔行業",
    "T11n0312_006:0717a20": "心意差別，是故如來隨應普現威儀事等。譬",
    "T11n0312_006:0717a21": "如清淨圓鏡置諸方所光照眾色，隨安掛處",
    "T11n0312_006:0717a22": "一切影像悉於中現，所照平等無增無減，而",
    "T11n0312_006:0717a23": "是圓鏡無所思惟亦無分別。寂慧！如來亦復",
    "T11n0312_006:0717a24": "如是，了知一切眾生心意，隨所現相悉令歡",
    "T11n0312_006:0717a25": "喜，而佛如來無所思惟，亦無分別復無發悟。",
    "T11n0312_006:0717a26": "此即是名如來身密。「復次寂慧！如來身者，非",
    "T11n0312_006:0717a27": "蘊、處、界之所成立，非業所成、非煩惱生，不從",
    "T11n0312_006:0717a28": "父母胞胎所生，非羯邏藍等大種所生，非血",
    "T11n0312_006:0717a29": "肉染污筋骨聯續出入息等資養所生。",
    "T11n0312_006:0717b01": "「復次寂慧！如來身者即非身也。所謂法身如",
    "T11n0312_006:0717b02": "虛空身，非色相身，離諸戲論無所行身。若諸",
    "T11n0312_006:0717b03": "眾生樂見色相而生信重所應度者，如來乃",
    "T11n0312_006:0717b04": "現色身諸對礙境。若諸眾生樂法離相生信",
    "T11n0312_006:0717b05": "重者，於一切處一切種類無對礙境，天眼亦",
    "T11n0312_006:0717b06": "復不能觀見。寂慧！當知一佛會中所有大眾",
    "T11n0312_006:0717b07": "其見各異，或有眾生見佛身者、或不見者，或",
    "T11n0312_006:0717b08": "遠處即見、近處不見，或近處即見、遠處不見，",
    "T11n0312_006:0717b09": "或遠處亦不見、近處亦不見，或專注心見、散",
    "T11n0312_006:0717b10": "亂心不見，或散亂心見、專注心不見，或他觀",
    "T11n0312_006:0717b11": "即見、自觀不見，或自觀即見、他觀不見，或夢",
    "T11n0312_006:0717b12": "境中見、寤已不見，或覺寤已見、夢中不見、或",
    "T11n0312_006:0717b13": "定中見、出定不見，或出定見、定中不見，或善",
    "T11n0312_006:0717b14": "相即見、不善相不見，或不善相見、善相不見，",
    "T11n0312_006:0717b15": "或發悟心見、無發悟心不見，或無發悟心見、",
    "T11n0312_006:0717b16": "發悟心不見，或加行心見、無加行心不見，或",
    "T11n0312_006:0717b17": "無加行心見、加行心不見，此如是等及餘無",
    "T11n0312_006:0717b18": "量種相觀如來身。「彼色界天子，身相寂靜所",
    "T11n0312_006:0717b19": "行寂靜，善威儀道住等引心，善寂善調然目",
    "T11n0312_006:0717b20": "睢動，亦復不能觀如來身分量色相。何以",
    "T11n0312_006:0717b21": "故？如來身者具無量種莊嚴色相，與虛空等，",
    "T11n0312_006:0717b22": "以其法身所成性故。譬如虛空廣大無際，如",
    "T11n0312_006:0717b23": "來身相廣大亦然。又如虛空遍入一切處、一",
    "T11n0312_006:0717b24": "切處通達，如來身相亦復如是，遍入一切處、",
    "T11n0312_006:0717b25": "一切處通達。又如虛空離諸戲論，如來身相",
    "T11n0312_006:0717b26": "亦復如是離諸戲論。又如虛空普能滋養一",
    "T11n0312_006:0717b27": "切眾生，如來身相亦復如是，普能滋養一切",
    "T11n0312_006:0717b28": "眾生。又如虛空無其種類亦無分別，如來身",
    "T11n0312_006:0717b29": "相亦復如是，無其種類亦無分別。又如虛空",
    "T11n0312_006:0717c01": "隨入一切色相光明，如來身相亦復如是，隨",
    "T11n0312_006:0717c02": "入一切色相光明。又如虛空所有一切色相",
    "T11n0312_006:0717c03": "光明悉住其中，如來身相亦復如是，一切眾",
    "T11n0312_006:0717c04": "生色相光明住佛身中。又如虛空一切藥草",
    "T11n0312_006:0717c05": "樹林悉依止故而得滋長，如來身相亦復如",
    "T11n0312_006:0717c06": "是，悉能滋長一切眾生所有善根。又如虛空",
    "T11n0312_006:0717c07": "非常非無常而不可以語言宣說，如來身",
    "T11n0312_006:0717c08": "相亦復如是非常非無常，而不可以語言宣",
    "T11n0312_006:0717c09": "說，亦復不能觀其頂相。",
    "T11n0312_006:0717c10": "「復次寂慧！我不見有世間一切天人魔梵、沙門",
    "T11n0312_006:0717c11": "婆羅門等，而能觀見如來、應供、正等正覺最",
    "T11n0312_006:0717c12": "勝頂相。所以者何？寂慧當知，我念一時世尊",
    "T11n0312_006:0717c13": "如來成道未久，在波羅奈國仙人墮處鹿野",
    "T11n0312_006:0717c14": "苑中轉妙法輪。是時東方有佛世尊，號瞻波",
    "T11n0312_006:0717c15": "迦花色，世界名如幻，國名調冤。彼有菩薩名",
    "T11n0312_006:0717c16": "曰風持，來此娑婆世界，瞻禮親近世尊釋迦",
    "T11n0312_006:0717c17": "牟尼如來。到已頭面頂禮佛足，右遶七匝住",
    "T11n0312_006:0717c18": "立佛前。爾時風持菩薩承佛威神，即作是念：",
    "T11n0312_006:0717c19": "『今佛世尊身相廣大無量無邊，不能觀其頂",
    "T11n0312_006:0717c20": "相；我今或可於佛世尊身量邊際求以度量。』",
    "T11n0312_006:0717c21": "風持菩薩作是念已，自見其身長六萬八千",
    "T11n0312_006:0717c22": "由旬，見佛身相長八百四十萬由旬。復作是",
    "T11n0312_006:0717c23": "念：『我今或以自所得者遊戲神力，而可度量",
    "T11n0312_006:0717c24": "如來身相分量邊際邪？』作是念已，即時菩薩",
    "T11n0312_006:0717c25": "承佛威神，以自通力乃往上方，過百俱胝殑",
    "T11n0312_006:0717c26": "伽沙數等佛土，有世界名大蓮華，佛號蓮華",
    "T11n0312_006:0717c27": "吉祥藏王如來，現住說法教化眾生。菩薩到",
    "T11n0312_006:0717c28": "已審諦觀察，不能得見如來頂相，亦復不能",
    "T11n0312_006:0717c29": "度量佛身分量邊際。「時風持菩薩前詣世尊",
    "T11n0312_006:0718a01": "蓮華吉祥藏王如來所，頭面禮足右遶七匝住",
    "T11n0312_006:0718a02": "立佛前，白佛言：『世尊！我所來此，其遠近邪？』彼",
    "T11n0312_006:0718a03": "佛告言：『善男子！過百俱胝殑伽沙數等佛國",
    "T11n0312_006:0718a04": "土已，到此世界。』風持菩薩白彼佛言：『世尊！我",
    "T11n0312_006:0718a05": "為不能觀彼世尊釋迦牟尼如來頂相，亦復",
    "T11n0312_006:0718a06": "不能觀彼佛身分量邊際，故遠來此而伸請",
    "T11n0312_006:0718a07": "問。』彼佛答言：『善男子！假使汝今盡其神力，極",
    "T11n0312_006:0718a08": "盡上方一切世界，經于殑伽沙數等劫，亦復",
    "T11n0312_006:0718a09": "不能知彼佛身分量邊際。又善男子！假使盡",
    "T11n0312_006:0718a10": "諸喻法，不能譬喻彼佛如來所有戒、定、慧、解",
    "T11n0312_006:0718a11": "脫、解脫知見種種功德，若身語心、若色若相，",
    "T11n0312_006:0718a12": "一切喻法皆不能喻，以彼如來超數法故。唯",
    "T11n0312_006:0718a13": "除虛空而可喻之，所謂如來戒、定、慧、解脫、解",
    "T11n0312_006:0718a14": "脫知見悉如虛空故，若身語心、若色若相，此",
    "T11n0312_006:0718a15": "說一切皆如虛空。是故應知，虛空無量故，如",
    "T11n0312_006:0718a16": "來身相亦復無量。』「寂慧！彼風持菩薩於彼佛",
    "T11n0312_006:0718a17": "所聞是說已，發希有心，踊躍歡喜適悅慶快，",
    "T11n0312_006:0718a18": "即時頭面禮彼佛足，右繞七匝承佛威神，於",
    "T11n0312_006:0718a19": "剎那間隱彼佛土，還復至此娑婆世界，住立",
    "T11n0312_006:0718a20": "世尊釋迦牟尼佛前，頂禮佛足右繞三匝，合",
    "T11n0312_006:0718a21": "掌諦誠向佛世尊，說伽陀曰：",
    "T11n0312_006:0718a22": "「『一切佛法極廣大，　　與虛空等無邊際，",
    "T11n0312_006:0718a23": "　　若人意欲度其邊，　　彼即自招於損害。",
    "T11n0312_006:0718a24": "　　我過百俱胝數量，　　殑伽沙等佛剎土，",
    "T11n0312_006:0718a25": "　　往一如來剎土中，　　欲觀如來身分量。",
    "T11n0312_006:0718a26": "　　我既至彼佛剎已，　　世界名曰大蓮華，",
    "T11n0312_006:0718a27": "　　不能觀佛頂相高，　　亦復不知身分量。",
    "T11n0312_006:0718a28": "　　化主世尊居彼剎，　　其名吉祥藏王尊，",
    "T11n0312_006:0718a29": "　　彼佛知我意所思，　　發如是言為我說：",
    "T11n0312_006:0718b01": "　「若人欲以譬喻法，　　喻其無邊諸佛法，",
    "T11n0312_006:0718b02": "　　彼佛不可隨相知，　　是人返招謗佛罪。",
    "T11n0312_006:0718b03": "　　唯其一法可為喻，　　與諸佛法等無異，",
    "T11n0312_006:0718b04": "　　所謂周廣太虛空，　　分量邊際不可得。」",
    "T11n0312_006:0718b05": "　　如其虛空廣大故，　　佛功德聚亦復然，",
    "T11n0312_006:0718b06": "　　謂戒定慧解脫門，　　及彼解脫知見等。",
    "T11n0312_006:0718b07": "　　如其虛空無分量，　　佛色相等亦復然，",
    "T11n0312_006:0718b08": "　　頂相高廣不能觀，　　與彼虛空界無異。",
    "T11n0312_006:0718b09": "　　如其虛空廣大故，　　佛身廣大亦復然，",
    "T11n0312_006:0718b10": "　　由身廣大量無邊，　　光明廣大亦如是，",
    "T11n0312_006:0718b11": "　　由其光明廣大故，　　語密廣大亦復然，",
    "T11n0312_006:0718b12": "　　語密廣大量無邊，　　心密廣大亦如是，",
    "T11n0312_006:0718b13": "　　由其心密廣大故，　　佛慈廣大亦復然，",
    "T11n0312_006:0718b14": "　　佛慈廣大量無邊，　　佛智廣大亦如是，",
    "T11n0312_006:0718b15": "　　由其佛智廣大故，　　佛身廣大亦復然，",
    "T11n0312_006:0718b16": "　　菩提出生勝福門，　　廣大無際亦如是。",
    "T11n0312_006:0718b17": "　　由菩提心所生福，　　勝相從彼福門生，",
    "T11n0312_006:0718b18": "　　圓滿虛空界無邊，　　出生勝上諸功德。",
    "T11n0312_006:0718b19": "　　所有一切眾生類，　　普攝一切諸福蘊，",
    "T11n0312_006:0718b20": "　　一切菩薩亦復然，　　皆從菩提心所出。",
    "T11n0312_006:0718b21": "　　所有一切菩薩眾，　　宣說福蘊極廣大，",
    "T11n0312_006:0718b22": "　　若能護持正法門，　　所獲福聚多於彼。",
    "T11n0312_006:0718b23": "　　假使諸佛加行智，　　經俱胝劫共宣揚，",
    "T11n0312_006:0718b24": "　　護持正法福無邊，　　畢竟不知其邊際。",
    "T11n0312_006:0718b25": "　　大菩提心所生福，　　護持正法福無邊，",
    "T11n0312_006:0718b26": "　　空解脫門若校量，　　十六分中不及一。",
    "T11n0312_006:0718b27": "　　空解脫門此所攝，　　亦復不離菩提心，",
    "T11n0312_006:0718b28": "　　護持正法諸福門，　　一切皆同此中攝。",
    "T11n0312_006:0718b29": "　　若能了此妙法趣，　　是即菩薩大名稱，",
    "T11n0312_006:0718c01": "　　菩提功德獲無邊，　　此乃是修菩薩行。",
    "T11n0312_006:0718c02": "　　我今說是伽陀時，　　俱胝剎土皆震動，",
    "T11n0312_006:0718c03": "　　有千俱胝眾天人，　　鼓吹歌音俱胝數，",
    "T11n0312_006:0718c04": "　　有千俱胝眾生數，　　悉發廣大菩提心。",
    "T11n0312_006:0718c05": "　　聞佛如是大威神，　　風持我今如實說，",
    "T11n0312_006:0718c06": "　　佛有如是不思議，　　無量無邊復無上。",
    "T11n0312_006:0718c07": "　　諸佛普現眾相門，　　即自然智真祕密。』",
    "T11n0312_006:0718c08": "「寂慧！當知如是等說，是即名為如來祕密。",
    "T11n0312_006:0718c09": "佛說如來不思議祕密大乘經卷第六"
}