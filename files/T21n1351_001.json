{
    "T21n1351_001:0864c09": "佛說持句神呪經",
    "T21n1351_001:0864c11": "吳月支優婆塞支謙譯",
    "T21n1351_001:0864c12": "聞如是。一時佛在舍衛國祇樹給孤獨園。與",
    "T21n1351_001:0864c13": "大比丘眾千二百五十人菩薩萬人。爾時從",
    "T21n1351_001:0864c14": "是佛土過億百千佛國。有世界名無量華。",
    "T21n1351_001:0864c15": "其佛號鄧尊王如來無所著至真等正覺。今",
    "T21n1351_001:0864c16": "現在說法。彼佛遣二菩薩。一名無量光明二",
    "T21n1351_001:0864c17": "名大光明。時二菩薩來至釋迦文佛所。稽首",
    "T21n1351_001:0864c18": "佛足却住一面。前白佛言。唯然世尊從是",
    "T21n1351_001:0864c19": "佛土過億百千佛國。有世界名無量華。其",
    "T21n1351_001:0864c20": "佛號鄧尊王如來。遣我等來。世尊如常不",
    "T21n1351_001:0864c21": "其眾安隱無他耶。天龍鬼神餓鬼女鬼鳩桓。",
    "T21n1351_001:0864c22": "若人非人虎狼毒獸。得無嬈亂人民。用是故",
    "T21n1351_001:0864c23": "佛遣是持句呪來。哀念眾生令安。吉善名",
    "T21n1351_001:0864c24": "聞威神得力。如是。",
    "T21n1351_001:0864c25": "闍梨摩訶　闍梨羅尼　優佉目佉　沙波",
    "T21n1351_001:0864c26": "提　摩訶沙波提",
    "T21n1351_001:0864c27": "佛告阿難。受是持句呪執持誦說。佛世難值。",
    "T21n1351_001:0864c28": "持句呪亦為難遇。善男子善女人。受是持",
    "T21n1351_001:0864c29": "句呪。諷誦讀識七世宿命。受持者一切浮陀",
    "T21n1351_001:0865a01": "鬼神若人非人。不得嬈近。毒蛇不敢螫。毒",
    "T21n1351_001:0865a02": "藥自然除。刀亦不能傷。王亦不能害。梵亦",
    "T21n1351_001:0865a03": "不瞋之。是持句呪。七十七億佛所說。犯是",
    "T21n1351_001:0865a04": "呪者當獲重罪。復有菩薩彌勒等八十人。告",
    "T21n1351_001:0865a05": "賢者阿難。我亦當說持句呪。哀念眾生令",
    "T21n1351_001:0865a06": "安。吉善名聞威神得力。如是。",
    "T21n1351_001:0865a07": "阿知和知　吒佉羅羅　里彌喜利　彌利提",
    "T21n1351_001:0865a08": "盧　留彌勒佛告阿難。受是持句呪執持",
    "T21n1351_001:0865a09": "誦說。佛世難值。持句呪諷誦讀識。十四世宿",
    "T21n1351_001:0865a10": "命。受持者一切浮陀鬼神。若人非人不得嬈",
    "T21n1351_001:0865a11": "近。毒蛇不敢螫。毒藥自然除。刀亦不能傷。",
    "T21n1351_001:0865a12": "王亦不敢害。梵亦不瞋之。是持句呪八十四",
    "T21n1351_001:0865a13": "億佛所說。謗是呪者當獲重罪。",
    "T21n1351_001:0865a14": "佛告阿難。我亦當說持句呪。哀念眾生令安。",
    "T21n1351_001:0865a15": "吉善名聞威神得力。如是。",
    "T21n1351_001:0865a16": "阿知和知　那知鳩那知　提梨　沙羅波提",
    "T21n1351_001:0865a17": "　阿那波提　波那提　波那迦和尼　摩訶",
    "T21n1351_001:0865a18": "迦和尼",
    "T21n1351_001:0865a19": "佛告阿難。受是持句呪執持誦說。佛世難值。",
    "T21n1351_001:0865a20": "持句呪亦為難遇。善男子善女人。受是持句",
    "T21n1351_001:0865a21": "呪諷誦讀。識無數世宿命。受持者一切浮陀",
    "T21n1351_001:0865a22": "鬼神。若人非人不敢嬈近。毒蛇不敢螫。毒藥",
    "T21n1351_001:0865a23": "自然除。刀亦不敢傷。王亦不敢害。梵亦不瞋",
    "T21n1351_001:0865a24": "之。是持句呪無數億佛所說。犯是呪者當獲",
    "T21n1351_001:0865a25": "重罪。佛告阿難。是持句呪。行道中當念之。若",
    "T21n1351_001:0865a26": "至縣官若行賊中。若蠱道若毒若刀刃中。若",
    "T21n1351_001:0865a27": "人非人中當念之。是持句呪於枯樹令生葉",
    "T21n1351_001:0865a28": "華實。何況為人結縷也。當使吉百病消除。",
    "T21n1351_001:0865a29": "自然安隱辟除凶害。南無佛令呪皆得從願。",
    "T21n1351_001:0865b01": "佛說經已皆大歡喜。",
    "T21n1351_001:0865b02": "佛說持句神呪經"
}