{
    "T13n0400_004:0482c02": "佛說海意菩薩所問淨印法門經",
    "T13n0400_004:0482c03": "卷第四",
    "T13n0400_004:0482c05": "西天譯經三藏朝散大夫試鴻臚卿傳",
    "T13n0400_004:0482c06": "梵大師賜紫沙門臣法護等奉 詔譯",
    "T13n0400_004:0482c07": "[0482c07] ◎爾時，世尊重說頌曰：",
    "T13n0400_004:0482c08": "「菩薩若聞菩提心，  乃能貫穿一切法；",
    "T13n0400_004:0482c09": " 即此所有貫穿智，  於諸法中無所著。",
    "T13n0400_004:0482c10": " 雖復了知甚深法，  菩薩於中不生怖；",
    "T13n0400_004:0482c11": " 而亦不起恐怯心，  彼能獲得最勝道。",
    "T13n0400_004:0482c12": " 諸法若因、若所緣，  如實覺了緣生法；",
    "T13n0400_004:0482c13": " 有慧隨順諸法生，  而實不執於邊見。",
    "T13n0400_004:0482c14": " 諸法若斷、若常中，  智者不生於著礙；",
    "T13n0400_004:0482c15": " 覺了中際亦復然，  是故實際不思議。",
    "T13n0400_004:0482c16": " 若法自性本無我，  是中我亦無自性；",
    "T13n0400_004:0482c17": " 諸法無性亦復然，  本來不生皆空寂。",
    "T13n0400_004:0482c18": " 諸法無生亦無起，  空無所取常清淨；",
    "T13n0400_004:0482c19": " 遠離戲論無相門，  一切皆與虛空等。",
    "T13n0400_004:0482c20": " 無心亦復無求願，  遠離一切諸欲貪；",
    "T13n0400_004:0482c21": " 現觀諸色自性中，  其猶聚沫知無實。",
    "T13n0400_004:0482c22": " 受如浮泡暫起滅，  想如陽焰妄相生；",
    "T13n0400_004:0482c23": " 行如芭蕉中不堅，  識如幻法非久固。",
    "T13n0400_004:0482c24": " 所有四界性無動，  與彼虛空界同等；",
    "T13n0400_004:0482c25": " 內、外諸入亦復然，  境互相生而冥默。",
    "T13n0400_004:0482c26": " 應知心法不在內，  亦非於外有所得；",
    "T13n0400_004:0482c27": " 意法無我亦復然，  是中諸識皆無住。",
    "T13n0400_004:0482c28": " 彼一切法無作意，  而亦遠離於我相；",
    "T13n0400_004:0482c29": " 於一切法平等中，  如實覺了於正性。",
    "T13n0400_004:0483a01": " 法本一味無異性，  一道一乘皆同等；",
    "T13n0400_004:0483a02": " 道智如實若了知，  此義顯示於勝義。",
    "T13n0400_004:0483a03": " 智者於義能悟入，  觀聲、非聲能覺了；",
    "T13n0400_004:0483a04": " 世間所有一切聲，  前際後際二俱斷。",
    "T13n0400_004:0483a05": " 若文、若義雖善解，  於中了知無二法；",
    "T13n0400_004:0483a06": " 解此不可說義門，  即能現證真實性。",
    "T13n0400_004:0483a07": " 諸法不生是苦智，  諸法平等是集智，",
    "T13n0400_004:0483a08": " 諸法盡義是滅智，  諸法無為是道智。",
    "T13n0400_004:0483a09": " 於彼身受心法中，  如理隨觀一一法；",
    "T13n0400_004:0483a10": " 無念復無作意行，  此說是為四念處。",
    "T13n0400_004:0483a11": " 若觀法界非界性，  平等正盡而平等；",
    "T13n0400_004:0483a12": " 無斷之斷正法門，  此說是為四正斷。",
    "T13n0400_004:0483a13": " 於心若得大自在，  此說是為四神足。",
    "T13n0400_004:0483a14": " 超越一切有著心，  此即是名為信根；",
    "T13n0400_004:0483a15": " 若於一切法寂靜，  此說名為精進根；",
    "T13n0400_004:0483a16": " 無念之念正法門，  此說是名為念根；",
    "T13n0400_004:0483a17": " 若了諸法無作意，  此說是名為定根；",
    "T13n0400_004:0483a18": " 超越諸法戲論門，  此說是名為慧根；",
    "T13n0400_004:0483a19": " 若法不起於他信，  即能獲得真實智。",
    "T13n0400_004:0483a20": " 於心亦無所覺知，  此名信力、精進力；",
    "T13n0400_004:0483a21": " 若了無生、無滅智，  此即是名為念力；",
    "T13n0400_004:0483a22": " 寂定於心無所行，  此即定力得成就；",
    "T13n0400_004:0483a23": " 非有、非離於分別，  此即是名為慧力。",
    "T13n0400_004:0483a24": " 諸法義中實覺知，  此說是為七覺分。",
    "T13n0400_004:0483a25": " 於法平等無差別，  此說是名為正見；",
    "T13n0400_004:0483a26": " 無二法中如實觀，  無生是觀諸正道。",
    "T13n0400_004:0483a27": " 無生是為無常義，  無起是名為苦義；",
    "T13n0400_004:0483a28": " 無行是名無我義，  止息句是寂靜義。",
    "T13n0400_004:0483a29": " 調伏心即是布施，  寂靜心即是持戒，",
    "T13n0400_004:0483b01": " 盡法隨向是忍門，  正慧伺察名精進，",
    "T13n0400_004:0483b02": " 畢竟寂止是禪定，  如實了知是為慧。",
    "T13n0400_004:0483b03": " 眾生本來清淨心，  了知此說名為慈，",
    "T13n0400_004:0483b04": " 與虛空等名為悲，  清淨適悅是為喜，",
    "T13n0400_004:0483b05": " 一切所緣無住心，  此說是名為捨行。",
    "T13n0400_004:0483b06": " 若復三輪得清淨，  即能了知一切法；",
    "T13n0400_004:0483b07": " 如是貫穿諸法門，  而復永斷諸見執。",
    "T13n0400_004:0483b08": " 此中所有定及慧，  即此二法能貫穿；",
    "T13n0400_004:0483b09": " 遍入無量境界門，  此說是名正法智。」",
    "T13n0400_004:0483b10": "[0483b10] 爾時，世尊復告海意菩薩摩訶薩言：「海意！",
    "T13n0400_004:0483b11": "若菩薩得如是淨遍淨已，於一切眾生所起",
    "T13n0400_004:0483b12": "無虛假意。若為眾生之所摧壓，不生逼惱及",
    "T13n0400_004:0483b13": "諸障礙，得善覺了智，得決定慧；而彼菩薩，",
    "T13n0400_004:0483b14": "即能於此自說淨印三摩地根本，無住中住。",
    "T13n0400_004:0483b15": "云何是為安住三摩地根本？謂於一切眾生",
    "T13n0400_004:0483b16": "無障礙故，起大悲故；若得一切眾生常所恭",
    "T13n0400_004:0483b17": "敬，心亦不高，若不恭敬，心亦不下；由是之",
    "T13n0400_004:0483b18": "故，即法無所起，亦不生慢心，是故乃能隨",
    "T13n0400_004:0483b19": "住諸法，不住癡法，能生法智，普遍皆得。智為",
    "T13n0400_004:0483b20": "先導身業具足，智為先導語業具足，智為先",
    "T13n0400_004:0483b21": "導意業具足，若身、語、意諸所作業，一切皆以",
    "T13n0400_004:0483b22": "智為先導，菩薩即能隨智而轉。云何是菩薩",
    "T13n0400_004:0483b23": "智為先導身業具足？謂若眾生應見色身而",
    "T13n0400_004:0483b24": "可化度及調伏者，菩薩即當現威儀相，令彼",
    "T13n0400_004:0483b25": "眾生心得調伏。菩薩雖復如是現相，然無發",
    "T13n0400_004:0483b26": "悟，亦無分別。若或菩薩身起過失，愛&#x7740;於",
    "T13n0400_004:0483b27": "身，身起異相，身行屈曲，身有動亂，身生計",
    "T13n0400_004:0483b28": "度。若如是者，而彼菩薩諸有過失集現其",
    "T13n0400_004:0483b29": "前，如斷多羅樹心，而於諸法後不復生。又",
    "T13n0400_004:0483c01": "若菩薩身得清淨，一切勝相莊嚴其身，手足",
    "T13n0400_004:0483c02": "柔&#x8F2D;殊妙可愛，成福生身，諸根無劣身分",
    "T13n0400_004:0483c03": "圓滿。菩薩雖具如是莊嚴之身，然於色相亦",
    "T13n0400_004:0483c04": "不驕恃，身雖嚴好而不生於和合之想。菩薩",
    "T13n0400_004:0483c05": "若見一切眾生種種色相有缺壞者，菩薩爾",
    "T13n0400_004:0483c06": "時不起慢心，為求法故謙下恭敬。所以者",
    "T13n0400_004:0483c07": "何？若自身法性與一切眾生身之法性，皆悉",
    "T13n0400_004:0483c08": "平等依止於智。菩薩於身及身法性，悉了知",
    "T13n0400_004:0483c09": "已，即得法身，不受分&#x53DA;身。何名法身？謂",
    "T13n0400_004:0483c10": "以禪悅而為飲食，非分&#x53DA;食。菩薩為欲順世",
    "T13n0400_004:0483c11": "間故，愍眾生故，示現受彼世間之食，不為",
    "T13n0400_004:0483c12": "身支治瘦劣故。菩薩但於法身，以其法命而",
    "T13n0400_004:0483c13": "為資養，非假世間&#x53DA;食所資。何名法命？謂所",
    "T13n0400_004:0483c14": "資養，不從因緣所造作故，不越聖行。何名",
    "T13n0400_004:0483c15": "聖行？所謂無貪、無瞋、無癡，離諸煩惱，隨所",
    "T13n0400_004:0483c16": "施設密護於戒，是名聖行。菩薩由此智為先",
    "T13n0400_004:0483c17": "導身業具足，故獲諸智通，神力成就。以",
    "T13n0400_004:0483c18": "無發悟心，於一切佛剎中普為現身，隨諸佛",
    "T13n0400_004:0483c19": "剎一一眾生，應見菩薩色相光明莊嚴身者，",
    "T13n0400_004:0483c20": "菩薩即住無所發悟無分別中，具足光明莊",
    "T13n0400_004:0483c21": "嚴身相；於其身中放大光明，是光普照無量",
    "T13n0400_004:0483c22": "無數諸佛剎土。一切地獄、惡趣眾生，蒙光照",
    "T13n0400_004:0483c23": "觸悉得快樂。由快樂故樂觸現前，得樂觸故，",
    "T13n0400_004:0483c24": "一切眾生煩惱燒然，皆悉止息，咸得清涼身",
    "T13n0400_004:0483c25": "心調暢，彼諸眾生得調暢故善作佛事。海",
    "T13n0400_004:0483c26": "意！如是等法，名為菩薩智為先導身業具",
    "T13n0400_004:0483c27": "足。",
    "T13n0400_004:0483c28": "[0483c28] 「復次，海意！何名菩薩智為先導語業具足？謂",
    "T13n0400_004:0483c29": "若菩薩凡出語言，而常遠離語中一切&#x9E81;惡",
    "T13n0400_004:0484a01": "過失。海意！何名語中&#x9E81;惡過失？所謂菩薩常",
    "T13n0400_004:0484a02": "當遠離六十四種語之過失。何等六十四？一",
    "T13n0400_004:0484a03": "者、菩薩無&#x9E81;&#x6F81;語；二者、無濁亂語；三者、無壞",
    "T13n0400_004:0484a04": "器聲語；四者、無衰弱聲語；五者、無極高聲語；",
    "T13n0400_004:0484a05": "六者、無極下聲語；七者、無猛惡聲語；八者、無",
    "T13n0400_004:0484a06": "堅硬語；九者、無謇吃語；十者、無逼惱語；十一",
    "T13n0400_004:0484a07": "者、無離散語；十二者、無燒然語；十三者、無迷",
    "T13n0400_004:0484a08": "惑語；十四者、無怨恨語；十五者、無密切語；十",
    "T13n0400_004:0484a09": "六者、無染著語；十七者、無呻吟語；十八者、無",
    "T13n0400_004:0484a10": "童稚語；十九者、無震吼聲語；二十者、無熾盛",
    "T13n0400_004:0484a11": "語；二十一者、無掁觸語；二十二者、無不知時",
    "T13n0400_004:0484a12": "語；二十三者、無貪隨卑語；二十四者、無瞋障",
    "T13n0400_004:0484a13": "礙語；二十五者、無癡狂亂語；二十六者、無驚",
    "T13n0400_004:0484a14": "怖語；二十七者、無慢執語；二十八者、無作破",
    "T13n0400_004:0484a15": "壞語；二十九者、無諂曲語；三十者、無高慢語；",
    "T13n0400_004:0484a16": "三十一者、無離慢卑下語；三十二者、無隨愛",
    "T13n0400_004:0484a17": "覆藏語；三十三者、無非愛訐露語；三十四者、",
    "T13n0400_004:0484a18": "無不實說語；三十五者、無缺失語；三十六者、",
    "T13n0400_004:0484a19": "無虛妄語；三十七者、無&#x9B2A;亂語；三十八者、無",
    "T13n0400_004:0484a20": "兩舌語；三十九者、無惡口語；四十者、無綺",
    "T13n0400_004:0484a21": "語；四十一者、無破朋友語；四十二者、無極利",
    "T13n0400_004:0484a22": "語；四十三者、無極柔軟語；四十四者、無凡俗",
    "T13n0400_004:0484a23": "語；四十五者、無不藏護語；四十六者、無繁多",
    "T13n0400_004:0484a24": "語；四十七者、無瞋害語；四十八者、無&#x9B2A;諍",
    "T13n0400_004:0484a25": "語；四十九者、無賤劣語；五十者、無動亂語；五",
    "T13n0400_004:0484a26": "十一者、無輕浮語；五十二者、無面譏語；五十",
    "T13n0400_004:0484a27": "三者、無戲劇語；五十四者、無歌音語；五十五",
    "T13n0400_004:0484a28": "者、無非法語；五十六者、無離間語；五十七者、",
    "T13n0400_004:0484a29": "無自讚語；五十八者、無毀他語；五十九者、無",
    "T13n0400_004:0484b01": "侮翫語；六十者、無激動語；六十一者、無違背",
    "T13n0400_004:0484b02": "佛、法、僧語；六十二者、無毀謗賢聖語；六十三",
    "T13n0400_004:0484b03": "者、無非理作證語；六十四者、無一切&#x9E81;惡過",
    "T13n0400_004:0484b04": "失等語。海意！如是六十四種語中過失，菩",
    "T13n0400_004:0484b05": "薩凡所發言皆悉遠離，即得語業清淨。凡所",
    "T13n0400_004:0484b06": "發言皆說無間斷語，說如實語，說正真語，",
    "T13n0400_004:0484b07": "說誠諦分位語，說隨諦轉語。隨入一切眾",
    "T13n0400_004:0484b08": "生語言，知一切眾生意樂，令諸眾生皆生歡",
    "T13n0400_004:0484b09": "喜，照明一切眾生根性，息諸煩惱。住佛威",
    "T13n0400_004:0484b10": "神，任持正法，所發語言，分明顯了，美妙可",
    "T13n0400_004:0484b11": "愛離諸過失，皆由福行之所成故。不生於貪",
    "T13n0400_004:0484b12": "攝功德語，不生於瞋深無源底，不生於癡十",
    "T13n0400_004:0484b13": "方世界施設語言。非無義利，隨往一切處",
    "T13n0400_004:0484b14": "皆無作相。海意！此為菩薩智為先導語業具",
    "T13n0400_004:0484b15": "足。",
    "T13n0400_004:0484b16": "[0484b16] 「復次，海意！何名菩薩智為先導意業具足？所",
    "T13n0400_004:0484b17": "謂菩薩剎那於一心中，遍入一切眾生心行，",
    "T13n0400_004:0484b18": "皆悉明了。住三摩呬多中，現諸威儀事，然",
    "T13n0400_004:0484b19": "亦不起彼三摩地。一切魔眾，悉不能知菩薩",
    "T13n0400_004:0484b20": "心業。遍入一切聲聞、緣覺之心，彼亦不知。而",
    "T13n0400_004:0484b21": "是菩薩，終不生心自害害他，亦不俱害。非",
    "T13n0400_004:0484b22": "心意所表，無少法中而生障礙。於一切法中，",
    "T13n0400_004:0484b23": "起智了知。由彼心意無表了故，即無所了知。",
    "T13n0400_004:0484b24": "不受而受，未具佛法，亦不滅受而為取證。",
    "T13n0400_004:0484b25": "海意！此名菩薩智為先導意業具足。[0484b25] 「海意！",
    "T13n0400_004:0484b26": "如是等法，是為菩薩安住自說淨印三摩地",
    "T13n0400_004:0484b27": "根本。此根本者，謂即菩薩身、語、意業，皆以",
    "T13n0400_004:0484b28": "智為先導。由其三業智先導故，即能獲得自",
    "T13n0400_004:0484b29": "說淨印三摩地法。海意當知！有十種法，此",
    "T13n0400_004:0484c01": "三摩地名為自說。何等為十？一者、初發起",
    "T13n0400_004:0484c02": "行，名為自說深心清淨故；二者、菩薩之行，名",
    "T13n0400_004:0484c03": "為自說六波羅蜜多清淨故；三者、顯示潔白",
    "T13n0400_004:0484c04": "之行，名為自說一切善法清淨故；四者、相好",
    "T13n0400_004:0484c05": "圓滿之行，名為自說無礙福行清淨故；五者、",
    "T13n0400_004:0484c06": "得辯才行，名為自說隨聞法行善令他得清",
    "T13n0400_004:0484c07": "淨故；六者、念定不散亂智，名為自說遠離一",
    "T13n0400_004:0484c08": "切&#x9E81;重蓋障，現起煩惱清淨故；七者、菩提分",
    "T13n0400_004:0484c09": "法智，名為自說不放逸清淨故；八者、表示奢",
    "T13n0400_004:0484c10": "摩他、毘&#x9262;舍那智，名為自說心意識清淨故；",
    "T13n0400_004:0484c11": "九者、十地次第之智，名為自說，一切對治建",
    "T13n0400_004:0484c12": "立法中，超越障礙悉清淨故；十者、大菩提場",
    "T13n0400_004:0484c13": "莊嚴之智，名為自說斷一切不善法，集一切",
    "T13n0400_004:0484c14": "善法清淨故。海意！具是十種法故，此三摩",
    "T13n0400_004:0484c15": "地名為自說。[0484c15] 「海意當知！復有二十種法，此",
    "T13n0400_004:0484c16": "三摩地名為淨印。何等二十？一者、內淨名為",
    "T13n0400_004:0484c17": "淨印，我清淨故；二者、外淨名為淨印，我所",
    "T13n0400_004:0484c18": "清淨故；三者、身淨名為淨印，一切見中悉清",
    "T13n0400_004:0484c19": "淨故；四者、一切法無我清淨，名為淨印，本",
    "T13n0400_004:0484c20": "來清淨故；五者、於一切法平等覺了清淨，名",
    "T13n0400_004:0484c21": "為淨印，一味清淨故；六者、空無相無願清淨，",
    "T13n0400_004:0484c22": "名為淨印，一切解脫清淨故；七者、虛空清",
    "T13n0400_004:0484c23": "淨，名為淨印，畢竟清淨故；八者、眾生界、法",
    "T13n0400_004:0484c24": "界清淨，名為淨印，離諸所作故；九者、現所",
    "T13n0400_004:0484c25": "見清淨，名為淨印，自智通清淨故；十者、日",
    "T13n0400_004:0484c26": "輪光明清淨，名為淨印，常照曜清淨故；十",
    "T13n0400_004:0484c27": "一者、三世無礙知見清淨，名為淨印，離諸障",
    "T13n0400_004:0484c28": "礙清淨故；十二者、表了門清淨，名為淨印，",
    "T13n0400_004:0484c29": "識智無住清淨故；十三者、無為清淨，名為淨",
    "T13n0400_004:0485a01": "印，有為自性清淨故；十四者、了知緣生清淨，",
    "T13n0400_004:0485a02": "名為淨印，善觀緣法故；十五者、隨證力無所",
    "T13n0400_004:0485a03": "畏佛法清淨，名為淨印，無能敵實智清淨故；",
    "T13n0400_004:0485a04": "十六者、了知佛法相清淨，名為淨印，先業清",
    "T13n0400_004:0485a05": "淨故；十七者、大慈、大悲清淨，名為淨印，不捨",
    "T13n0400_004:0485a06": "眾生清淨故；十八者、降伏諸魔外道清淨，名",
    "T13n0400_004:0485a07": "為淨印，一切所行清淨故；十九者、破一切煩",
    "T13n0400_004:0485a08": "惱種習清淨，名為淨印，諸法自性清淨故；",
    "T13n0400_004:0485a09": "二十者、於一剎那心中，普盡一切佛法之門，",
    "T13n0400_004:0485a10": "隨知清淨，名為淨印，積集圓滿清淨故。海",
    "T13n0400_004:0485a11": "意！具是二十種法故，此三摩地名為淨印。[0485a11] 「海",
    "T13n0400_004:0485a12": "意當知！菩薩當坐菩提場時，乃能獲得是三",
    "T13n0400_004:0485a13": "摩地。得是三摩地後，當獲八種不共大神",
    "T13n0400_004:0485a14": "通相。何等為八？一者、忽然此三千大千世界，",
    "T13n0400_004:0485a15": "悉變金剛所成之地；二者、一切樹林花果枝",
    "T13n0400_004:0485a16": "葉，皆悉開敷俱向菩提樹，低垂曲折作恭敬",
    "T13n0400_004:0485a17": "相；三者、一切眾生於剎那間，不為一切煩惱",
    "T13n0400_004:0485a18": "之所惱害；四者、一切地獄惡趣眾生，悉見菩",
    "T13n0400_004:0485a19": "薩坐菩提場，見已皆獲快樂具足；五者、一切",
    "T13n0400_004:0485a20": "世界，空中悉現金色光明廣大照曜；六者、大",
    "T13n0400_004:0485a21": "地皆悉震動，然於其中亦無少分眾生而生",
    "T13n0400_004:0485a22": "嬈害；七者、所有十方現住說法教化諸佛世",
    "T13n0400_004:0485a23": "尊，以無畏法施其安慰，作如是言：『汝善男",
    "T13n0400_004:0485a24": "子，最勝最勝，是大導師。』八者、於一剎那心中，",
    "T13n0400_004:0485a25": "一切佛法集現其前。海意！而是菩薩得彼淨",
    "T13n0400_004:0485a26": "印三摩地已，後獲如是八種不共大神通相，",
    "T13n0400_004:0485a27": "而能出生無量功德之事，一切悉同此三摩",
    "T13n0400_004:0485a28": "地神通威力。」"
}