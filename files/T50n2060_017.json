{
    "T50n2060_017:0560c21": "續高僧傳卷第十七",
    "T50n2060_017:0560c23": "大唐西明寺沙門釋道宣撰",
    "T50n2060_017:0560c24": "習禪篇之二 本傳十一人附見九人",
    "T50n2060_017:0560c25": "[0560c25] 周湎陽仙城山善光寺釋慧命傳一(戴逵 慧朗",
    "T50n2060_017:0560c26": " 慧曉)",
    "T50n2060_017:0560c27": "[0560c27] 陳南岳衡山釋慧思傳二",
    "T50n2060_017:0560c28": "[0560c28] 隋國師智者天台山國清寺釋智顗傳三",
    "T50n2060_017:0560c29": "[0560c29] 隋京師清禪寺釋曇崇傳四",
    "T50n2060_017:0561a01": "[0561a01] 隋慧日內道場釋慧越傳五",
    "T50n2060_017:0561a02": "[0561a02] 隋蔣州履道寺釋慧實傳六",
    "T50n2060_017:0561a03": "[0561a03] 隋文成郡馬頭山釋僧善傳七(僧襲 僧集)",
    "T50n2060_017:0561a04": "[0561a04] 隋相州鄴下釋玄景傳八(玄覺)",
    "T50n2060_017:0561a05": "[0561a05] 隋趙郡障洪山釋智舜傳九(智贊)",
    "T50n2060_017:0561a06": "[0561a06] 隋九江廬山大林寺釋智鍇傳十",
    "T50n2060_017:0561a07": "[0561a07] 隋天台山國清寺釋智越傳十一(波若 法彥)",
    "T50n2060_017:0561a08": "[0561a08] 釋慧命。姓郭。太原晉陽人。晉徵士郭琦之後",
    "T50n2060_017:0561a09": "也。以梁大通五年辛亥之歲。生于湘州長",
    "T50n2060_017:0561a10": "沙郡。天挺英姿秀拔群表。雖居綺年人多",
    "T50n2060_017:0561a11": "傾異。覺夢之際光觸其身。明悟條序深有",
    "T50n2060_017:0561a12": "殊致。時湘部名僧相謂曰。珍闍梨。位地難",
    "T50n2060_017:0561a13": "測。然入如來室者。即慧命矣。故自結髮日",
    "T50n2060_017:0561a14": "新開裕。八歲能詩書。體貌凝遠。識者知非",
    "T50n2060_017:0561a15": "常器。然而銳精聽習妙入深義。故使理超",
    "T50n2060_017:0561a16": "文外照出機前。智不驚愚貞無絕俗。道親",
    "T50n2060_017:0561a17": "物&#x758E;。州閭贊重。年十五誦法華經。兩旬有",
    "T50n2060_017:0561a18": "半一部都了。尋事剃落學無常師。專行方",
    "T50n2060_017:0561a19": "等普賢等懺。討據華嚴以致明道。行自",
    "T50n2060_017:0561a20": "襄&#x6C94;。聞恩光先路二大禪師千里來儀投心",
    "T50n2060_017:0561a21": "者眾。乃往從之。後遊仙城山。即古松仙之",
    "T50n2060_017:0561a22": "本地也。先有道士孟壽者。幽栖積歲祈心",
    "T50n2060_017:0561a23": "返正必果所願。捨所居館充建寺塔。及命",
    "T50n2060_017:0561a24": "未至山夕。壽忽恍焉如夢。大見神祇嚴衛",
    "T50n2060_017:0561a25": "館側。至覺驚喜登巖悵望。遂&#x89A9;梵旅盈",
    "T50n2060_017:0561a26": "林。乃命至也。趨而禮謁。即捨所住為善光",
    "T50n2060_017:0561a27": "寺焉。供事駢羅眾侶咸會。晚於州治講維",
    "T50n2060_017:0561a28": "摩經。大乘駕御之津。入道乘玄之&#x8FF9;。禪智所",
    "T50n2060_017:0561a29": "指罔弗倒戈。既滿九旬便辭四部。衣&#x9262;",
    "T50n2060_017:0561b01": "隨從還返故林。有法音禪師者。同郡祁人。",
    "T50n2060_017:0561b02": "本姓王氏。不言知已。兩遂得朋。同就",
    "T50n2060_017:0561b03": "長沙果願寺能禪師。修學心定。未結數旬",
    "T50n2060_017:0561b04": "法門開發諮質遲疑。乃惟反啟。懼失正理",
    "T50n2060_017:0561b05": "通訪德人。故首自江南終于河北。遇思邈",
    "T50n2060_017:0561b06": "兩師方祛所滯。後俱還仙城。僅得五稔預",
    "T50n2060_017:0561b07": "知亡日。乃&#x643A;音手於松林相顧笑曰。即斯",
    "T50n2060_017:0561b08": "兩處便可終焉。侍者初聞未之悟也。不盈",
    "T50n2060_017:0561b09": "旬望同時遇疾。命以周天和三年十一月五",
    "T50n2060_017:0561b10": "日精爽不謬。正坐跏趺面西念佛。咸&#x89A9;",
    "T50n2060_017:0561b11": "佛來合掌而卒。同眾有夢天人下地幢幡",
    "T50n2060_017:0561b12": "照日。又聞房宇唱善哉者。奇香異樂聞熏",
    "T50n2060_017:0561b13": "非一。音以其月十七日。亦坐本處。所現瑞",
    "T50n2060_017:0561b14": "相頗亦同倫。然命音兩賢。俱年三十有八矣。",
    "T50n2060_017:0561b15": "即於樹下搆甓成墳。有弟子清信士鄭子",
    "T50n2060_017:0561b16": "文。立碑于寺。門人慧朗。祖傳命業不墜禪",
    "T50n2060_017:0561b17": "風。化行安&#x6C94;道明隨世。初命與慧思定",
    "T50n2060_017:0561b18": "業是同。贊激衡楚詞采高掞。命寔過之。深",
    "T50n2060_017:0561b19": "味禪心慧聲遐被。著大品義章融心論還",
    "T50n2060_017:0561b20": "原鏡行路難詳玄賦。通述佛理。識者咸誦",
    "T50n2060_017:0561b21": "文或隱逸未喻於時。有注解者。世宗為貴。",
    "T50n2060_017:0561b22": "自居山舍學徒騰聚名溢南北。有菩薩戒",
    "T50n2060_017:0561b23": "弟子濟北戴逵。學聲早被名高列國。乃貽",
    "T50n2060_017:0561b24": "書於命曰。竊以。渭清涇濁。共混朝宗之源。",
    "T50n2060_017:0561b25": "松長箭短。同秉堅貞之質。幸預含靈五常",
    "T50n2060_017:0561b26": "理宜範圍三教。是以闕里儒童。闡禮經於洙",
    "T50n2060_017:0561b27": "濟。苦縣迦葉。遷妙道於流沙。雖牢籠二儀。",
    "T50n2060_017:0561b28": "蓋限茲一世。豈如興法輪於鹿苑。蕩妄想",
    "T50n2060_017:0561b29": "於鷲山。半滿既陳權實斯顯。誠教有淺深人",
    "T50n2060_017:0561c01": "無內外。禪師德聲遠振。行高物表。攝受四",
    "T50n2060_017:0561c02": "依。因牧羊而成誦。負笈千里。歷龍宮而包",
    "T50n2060_017:0561c03": "括。故能內貫九部。搜雪山之祕藏。外該七",
    "T50n2060_017:0561c04": "略。探壁水之典墳。支遁天台之銘。竺真羅",
    "T50n2060_017:0561c05": "浮之記。曇賦七嶺汰詠三河。寶師妙析莊",
    "T50n2060_017:0561c06": "生。璩公著論表集。若吞雲夢如指諸掌。",
    "T50n2060_017:0561c07": "加以妙持淨戒如護明珠。善執律儀譬臨",
    "T50n2060_017:0561c08": "玄鏡。稟羅云之密行。種賓頭之福田。撫挹",
    "T50n2060_017:0561c09": "定水便登覺觀。高蔭禪支將逾喜捨。是",
    "T50n2060_017:0561c10": "以不遠瀟湘。來儀&#x6C94;陸。植杖龍泉乃為",
    "T50n2060_017:0561c11": "精舍。迴車馬首即創伽藍。鑿嶺安龕。詎",
    "T50n2060_017:0561c12": "假聚砂成塔。因山構苑。無勞布金買",
    "T50n2060_017:0561c13": "地。開士雲會。袂似華陰。法侶朋衝。眾齊&#x799D;",
    "T50n2060_017:0561c14": "下。禪室晨興時芳杜若。支提暮啟暫入桃",
    "T50n2060_017:0561c15": "源。香山梵響將阮嘯而相發。日殿妙音。與",
    "T50n2060_017:0561c16": "孫琴而高韻。紫蓋貞松仍撝上辯。洪",
    "T50n2060_017:0561c17": "崖神井即鎣高心。故以才堪買山。德邁同",
    "T50n2060_017:0561c18": "輦。崇&#x5CEF;景行牆仞懸絕。弟子業風鼓慮。欲",
    "T50n2060_017:0561c19": "海沈形。洎渚宮淪覆。將歷二紀。晝倦坐",
    "T50n2060_017:0561c20": "馳夜悲愕夢。未能忘懷彼我歸軫一乘。",
    "T50n2060_017:0561c21": "遣蕩胸衿朗開三達。既念鼠藤彌傷鳥繫。",
    "T50n2060_017:0561c22": "昔在志學家傳賜書。五禮優柔三玄饜飫。",
    "T50n2060_017:0561c23": "頗絕韋編構述餘緒。爰登弱冠捃摭百",
    "T50n2060_017:0561c24": "家。及乎從仕留連文翰。雖未能探龍門",
    "T50n2060_017:0561c25": "而梯會稽。賦鷦鷯而詠鸚鵡。若求其一",
    "T50n2060_017:0562a01": "分亦髣&#x9AF4;古人。但深悟聚泡。情悲交臂。",
    "T50n2060_017:0562a02": "常欲蟬蛻俗解貪味真如。一日鄖城許修。",
    "T50n2060_017:0562a03": "隗館屈膝。情欣係襪遇同進履。未盡開",
    "T50n2060_017:0562a04": "衿遽嗟飄忽。尋拂衣世網脫屣牽絲。滄",
    "T50n2060_017:0562a05": "浪濯纓漢陰抱甕。行&#x98E1;九轉用遣幽憂。漸",
    "T50n2060_017:0562a06": "悟三空將登苦忍。仙梁觀玉不廢從師。",
    "T50n2060_017:0562a07": "深澗折桃無妨請益。所希彌天勝氣乍酬",
    "T50n2060_017:0562a08": "鑿齒。雁門高論時答嘉賓。冬暖如春願珍",
    "T50n2060_017:0562a09": "清軌。室邇人遐彌軫襟帶。餘辭淺簡。望",
    "T50n2060_017:0562a10": "無金玉幽林。沙門釋慧命。酬書濟北戴先",
    "T50n2060_017:0562a11": "生。夫一真常湛。徼妙於是同玄。萬聖乘機。",
    "T50n2060_017:0562a12": "違順以之殊&#x8FF9;。是以西關明道東野談仁。",
    "T50n2060_017:0562a13": "彫朴改工有無異軫。今若括此二門。原茲",
    "T50n2060_017:0562a14": "兩教。豈不歸宗三轉會入五乘。藉淺之深",
    "T50n2060_017:0562a15": "資權顯實。斯若池分四水始則殊名。海",
    "T50n2060_017:0562a16": "控八河終無別味。檀越幼挺奇才。夙懷茂",
    "T50n2060_017:0562a17": "緒。華辭卓世雅致參玄。智涉五明學兼三",
    "T50n2060_017:0562a18": "教。益矣能忘。蹈顏生之逸軌。損之為道。慕",
    "T50n2060_017:0562a19": "李氏之玄蹤。雖復六經該廣百家繁富。聖賢",
    "T50n2060_017:0562a20": "異准儒墨分流。或事曠而文殷。或言高而旨",
    "T50n2060_017:0562a21": "遠。莫不納如瓶受說似河傾。明鏡匪疲洪",
    "T50n2060_017:0562a22": "鍾任扣。子建挹以奇文。長卿恧其高趣。故",
    "T50n2060_017:0562a23": "雖秦楚分墟周梁改俗。白眉青蓋。龜玉之",
    "T50n2060_017:0562a24": "價弗渝。栖鳳臥龍。魚水之交莫異。加以識",
    "T50n2060_017:0562a25": "鎣苦空志排塵俗。形雖廊廟器乃江湖。",
    "T50n2060_017:0562a26": "是以屬歎牽絲興言世網。辭同應陸調合",
    "T50n2060_017:0562a27": "張嚴。嗟失火之遽傳。愍清波之速逝。方應",
    "T50n2060_017:0562a28": "濯足從道洗耳辭榮。九轉充虛四扇排疾。",
    "T50n2060_017:0562a29": "然後尋八正以味一真。解十纏而遣三患。",
    "T50n2060_017:0562b01": "斯之德也寧不至哉。貧道識鏡難清心塵易",
    "T50n2060_017:0562b02": "擁。定慚花水戒非草繫。才侔撤燭學謝",
    "T50n2060_017:0562b03": "傳燈。內有愧於德充。外無狎於人世。是",
    "T50n2060_017:0562b04": "以淹滯一丘寓形蓬柳。端居千仞託志筠",
    "T50n2060_017:0562b05": "松。測四序於風霜。候二旬於眺魄。至乃",
    "T50n2060_017:0562b06": "夜聞山鳥仍代九成。晝視遊魚聊追二",
    "T50n2060_017:0562b07": "子。蓽戶弊衿。既在原非病。朱門結駟。亦於",
    "T50n2060_017:0562b08": "我如雲。所歎藤鼠易侵樹&#x7328;難靜。勞想鷲",
    "T50n2060_017:0562b09": "頭倦思&#x9DC4;足。至於林凋秋葉曾無獨覺之",
    "T50n2060_017:0562b10": "明。谷響春&#x9E0E;終切寡聞之歎。忽承來問曲",
    "T50n2060_017:0562b11": "見光譽。幽氣若蘭清音如玉。誠復溢目致",
    "T50n2060_017:0562b12": "歡。而實撫膺多愧。雖識謝天池未辯北",
    "T50n2060_017:0562b13": "溟之說。而事同泥井慚聞東海之談。所冀",
    "T50n2060_017:0562b14": "伊人於焉好我黃石匪遙。結期明旦白駒",
    "T50n2060_017:0562b15": "可縶。用永今朝善敬清猷。時因素札言不",
    "T50n2060_017:0562b16": "洗意。報此何伸。時或以逵即晉代譙國戴",
    "T50n2060_017:0562b17": "逵。今考挍行事非也。晉書云。大元十二",
    "T50n2060_017:0562b18": "年徵隱士戴逵。不久尋卒。至梁大通三年。",
    "T50n2060_017:0562b19": "經一百四十三載。命公方生。計不相見。又",
    "T50n2060_017:0562b20": "非濟北明矣。時又有沙門慧曉。厥姓傅氏。",
    "T50n2060_017:0562b21": "亦以禪績獻公。文才亞於慧命。北遊齊",
    "T50n2060_017:0562b22": "壤居止靈巖。數十年間幽閑精業。眾初",
    "T50n2060_017:0562b23": "不異之也。及鄉民有任山荐令者。曉去",
    "T50n2060_017:0562b24": "鄉歲久思問親親。行至縣門使人通令。",
    "T50n2060_017:0562b25": "令正對客未許進之。踟&#x8E70;之間又催通引。",
    "T50n2060_017:0562b26": "客猶未散。令且更延。曉悟曰。非令之為進",
    "T50n2060_017:0562b27": "退。乃吾之愛憎耳。豈鄉壤之可懷耶。命省",
    "T50n2060_017:0562b28": "事取紙援筆。而裁釋子賦。紙盡辭窮。告曰。",
    "T50n2060_017:0562b29": "若令問覓。可以此文示之。吾其去矣。於是",
    "T50n2060_017:0562c01": "潛遁。故賦云。咄哉失念。欻爾還覺。是也。及",
    "T50n2060_017:0562c02": "後追靈巖。窮討不見。出賦示僧。方知曉",
    "T50n2060_017:0562c03": "之才也。於是人藏一本。用祛鄙吝。曉後尋",
    "T50n2060_017:0562c04": "諸名岳。養素栖心。時復流目人世。而還晦",
    "T50n2060_017:0562c05": "形幽阜。卒不測其所終。",
    "T50n2060_017:0562c06": "[0562c06] 釋慧思。俗姓李氏。武津人也。少以弘恕慈",
    "T50n2060_017:0562c07": "育知名。閭里稱言頌逸恒問。嘗夢梵僧勸",
    "T50n2060_017:0562c08": "令出俗。駭悟斯瑞辭親入道。所投之寺",
    "T50n2060_017:0562c09": "非是練若。數感神僧訓令齋戒。奉持守",
    "T50n2060_017:0562c10": "素梵行清慎。及稟具足道志彌隆。&#x9008;栖",
    "T50n2060_017:0562c11": "幽靜常坐綜業。日惟一食不受別供。周旋",
    "T50n2060_017:0562c12": "迎送都皆杜絕。誦法華等經三十餘卷。數年",
    "T50n2060_017:0562c13": "之間千遍便滿。所止菴舍野人所焚。遂顯",
    "T50n2060_017:0562c14": "厲疾求誠乞懺。仍即許焉。既受草室持",
    "T50n2060_017:0562c15": "經如故。其人不久所患平復。又夢梵僧數",
    "T50n2060_017:0562c16": "百形服&#x74CC;異。上坐命曰。汝先受戒律儀非",
    "T50n2060_017:0562c17": "勝。安能開發於正道也。既遇清眾。宜更",
    "T50n2060_017:0562c18": "翻壇祈請師僧三十二人。加羯磨法具足",
    "T50n2060_017:0562c19": "成就。後忽驚寤方知夢受。自斯已後勤務",
    "T50n2060_017:0562c20": "更深。剋念翹專無棄昏曉。坐誦相尋用為恒",
    "T50n2060_017:0562c21": "業。由此苦行得見三生所行道事。又夢彌",
    "T50n2060_017:0562c22": "勒彌陀說法開悟。故造二像並同供養。又",
    "T50n2060_017:0562c23": "夢隨從彌勒與諸眷屬同會龍華。心自惟",
    "T50n2060_017:0562c24": "曰。我於釋迦末法受持法華。今值慈尊感",
    "T50n2060_017:0562c25": "傷悲泣豁然覺悟。轉復精進靈瑞重沓。瓶水",
    "T50n2060_017:0562c26": "常滿供事嚴備。若有天童侍衛之者。因讀",
    "T50n2060_017:0562c27": "妙勝定經。歎禪功德。便爾發心修尋定友。",
    "T50n2060_017:0562c28": "時禪師慧文。聚徒數百。眾法清肅道俗高尚。",
    "T50n2060_017:0562c29": "乃往歸依從受正法。性樂苦節營僧為業。",
    "T50n2060_017:0563a01": "冬夏供養不憚勞苦。晝夜攝心理事籌度。",
    "T50n2060_017:0563a02": "訖此兩時未有所證。又於來夏束身長坐",
    "T50n2060_017:0563a03": "繫念在前。始三七日發少靜觀。見一生來",
    "T50n2060_017:0563a04": "善惡業相。因此驚嗟倍復勇猛。遂動八觸",
    "T50n2060_017:0563a05": "發本初禪自此禪障忽起。四肢緩弱不勝",
    "T50n2060_017:0563a06": "行步。身不隨心。即自觀察。我今病者皆從",
    "T50n2060_017:0563a07": "業生。業由心起。本無外境。反見心源業非",
    "T50n2060_017:0563a08": "可得。身如雲影相有體空。如是觀已。顛倒",
    "T50n2060_017:0563a09": "想滅。心性清淨。所苦消除。又發空定心境",
    "T50n2060_017:0563a10": "廓然。夏竟受歲慨無所獲自傷昏沈。生為",
    "T50n2060_017:0563a11": "空過深懷慚愧。放身倚壁。背未至間霍爾",
    "T50n2060_017:0563a12": "開悟。法華三昧大乘法門一念明達。十六特",
    "T50n2060_017:0563a13": "勝背捨除入。便自通徹不由他悟。後往鑒",
    "T50n2060_017:0563a14": "最等師。述己所證。皆蒙隨喜。研練逾久前",
    "T50n2060_017:0563a15": "觀轉增。名行遠聞四方欽德。學徒日盛機悟",
    "T50n2060_017:0563a16": "寔繁。乃以大小乘中定慧等法。敷揚引喻用",
    "T50n2060_017:0563a17": "攝自他。眾雜精&#x9E81;是非由起。怨嫉鴆毒毒",
    "T50n2060_017:0563a18": "所不傷。異道興謀謀不為害。乃顧徒屬",
    "T50n2060_017:0563a19": "曰。大聖在世不免流言。況吾無德豈逃此",
    "T50n2060_017:0563a20": "責。責是宿作。時來須受。此私事也。然我佛",
    "T50n2060_017:0563a21": "法不久應滅。當往何方以避此難。時冥空",
    "T50n2060_017:0563a22": "有聲曰。若欲修定。可往武當南岳。此入",
    "T50n2060_017:0563a23": "道山也。以齊武平之初。背此嵩陽。領徒南",
    "T50n2060_017:0563a24": "逝高騖前賢。以希栖隱。初至光州。值梁孝",
    "T50n2060_017:0563a25": "元傾覆國亂前路梗塞。權止大蘇山。數年之",
    "T50n2060_017:0563a26": "間歸從如市。其地陳齊邊境。兵刃所衝。佛",
    "T50n2060_017:0563a27": "法云崩五眾離潰。其中英挺者。皆輕其生",
    "T50n2060_017:0563a28": "重其法。忽夕死慶朝聞。相從跨險而到者。",
    "T50n2060_017:0563a29": "填聚山林。思供以事資。誨以理味。又以道",
    "T50n2060_017:0563b01": "俗福施。造金字般若二十七卷金字法華。琉",
    "T50n2060_017:0563b02": "璃寶函莊嚴炫曜。功德傑異大發眾心。又請",
    "T50n2060_017:0563b03": "講二經。即而敘構。隨文造盡莫非幽賾。",
    "T50n2060_017:0563b04": "後命學士江陵智顗。代講金經。至一心具",
    "T50n2060_017:0563b05": "萬行處。顗有疑焉。思為釋曰。汝向所疑。此",
    "T50n2060_017:0563b06": "乃大品次第意耳。未是法華圓頓旨也。吾昔",
    "T50n2060_017:0563b07": "夏中苦節思此。後夜一念頓發諸法。吾既身",
    "T50n2060_017:0563b08": "證不勞致疑。顗即諮受法華行法。三七",
    "T50n2060_017:0563b09": "境界難卒載敘。又諮。師位即是十地。思曰非",
    "T50n2060_017:0563b10": "也。吾是十信鐵輪位耳。時以事驗。解行高明",
    "T50n2060_017:0563b11": "根識清淨。相同初依能知密藏。又如仁王。",
    "T50n2060_017:0563b12": "十善發心長別苦海。然其謙退言難見實",
    "T50n2060_017:0563b13": "故本&#x8FF9;叵詳。後在大蘇。弊於烽警。山侶栖",
    "T50n2060_017:0563b14": "遑不安其地。又將四十餘僧經趣南岳。",
    "T50n2060_017:0563b15": "即陳光大年六月二十二日也。既至告曰。",
    "T50n2060_017:0563b16": "吾寄此山正當十載。過此已後必事遠遊。",
    "T50n2060_017:0563b17": "又曰。吾前世時曾履此處。巡至衡陽值一",
    "T50n2060_017:0563b18": "佳所。林泉竦淨見者悅心。思曰。此古寺也。",
    "T50n2060_017:0563b19": "吾昔曾住。依言掘之。果獲之房殿基&#x588C;僧",
    "T50n2060_017:0563b20": "用器皿。又往巖下。吾此坐禪。賊斬吾首。由",
    "T50n2060_017:0563b21": "此命終。有全身也。僉共尋覓。乃得枯骸",
    "T50n2060_017:0563b22": "一聚。又下細尋便獲髏骨。思得而頂之。為",
    "T50n2060_017:0563b23": "起勝塔。報昔恩也。故其往往傳事驗如合",
    "T50n2060_017:0563b24": "契。其類非一。自陳世心學莫不歸宗。大",
    "T50n2060_017:0563b25": "乘經論鎮長講悟。故使山門告集日積高名。",
    "T50n2060_017:0563b26": "致有異道懷嫉密告陳主。誣思北僧受齊",
    "T50n2060_017:0563b27": "國募掘破南岳。&#x52C5;使至山。見兩虎咆憤。驚",
    "T50n2060_017:0563b28": "駭而退。數日更進。乃有小蜂來螫思額。尋",
    "T50n2060_017:0563b29": "有大蜂喫殺小者。銜首思前飛揚而去。",
    "T50n2060_017:0563c01": "陳主具聞。不以誡意。不久謀罔一人暴",
    "T50n2060_017:0563c02": "死。二為猘狗嚙死。蜂相所徵。於是驗矣。",
    "T50n2060_017:0563c03": "&#x52C5;承靈應。乃迎下都止栖玄寺。嘗往瓦官。",
    "T50n2060_017:0563c04": "遇雨不濕履泥不污。僧正慧暠與諸學徒。",
    "T50n2060_017:0563c05": "相逢於路。曰此神異人。如何至此。舉朝屬",
    "T50n2060_017:0563c06": "目道俗傾仰。大都督吳明徹。敬重之至奉以",
    "T50n2060_017:0563c07": "犀枕。別將夏候孝威。往寺禮勤。在道念言。",
    "T50n2060_017:0563c08": "吳儀同所奉枕者。如何可見。比至思所將",
    "T50n2060_017:0563c09": "行致敬。便語威曰。欲見犀枕可往視之。",
    "T50n2060_017:0563c10": "又於一日忽有聲告。洒掃庭宇。聖人尋至。",
    "T50n2060_017:0563c11": "即如其語。須臾思到。威懷仰之言於道俗。",
    "T50n2060_017:0563c12": "故貴賤皁素不敢延留。人船供給送別江",
    "T50n2060_017:0563c13": "渚。思云。寄於南岳止十年耳。年滿當移不",
    "T50n2060_017:0563c14": "識其旨。及還山舍。每年陳主三信參勞。供",
    "T50n2060_017:0563c15": "填眾積。榮盛莫加。說法倍常神異難測。或",
    "T50n2060_017:0563c16": "現形小大。或寂爾藏身。或異香奇色祥瑞亂",
    "T50n2060_017:0563c17": "舉。臨將終時。從山頂下半山道場。大集門",
    "T50n2060_017:0563c18": "學連日說法。苦切呵責聞者寒心。告眾人",
    "T50n2060_017:0563c19": "曰。若有十人不惜身命常修法華般舟念",
    "T50n2060_017:0563c20": "佛三昧方等懺悔常坐苦行者。隨有所須",
    "T50n2060_017:0563c21": "吾自供給必相利益。如無此人吾當遠去。",
    "T50n2060_017:0563c22": "苦行事難竟無答者。因屏眾斂念。泯然命",
    "T50n2060_017:0563c23": "終。小僧雲辯。見氣乃絕號吼大叫。思便",
    "T50n2060_017:0563c24": "開目曰。汝是惡魔。我將欲去。眾聖畟然相",
    "T50n2060_017:0563c25": "迎極多。論受生處。何意驚動妨亂吾耶。癡",
    "T50n2060_017:0563c26": "人出去。因更攝心諦坐至盡。咸聞異香滿",
    "T50n2060_017:0563c27": "於室內。頂&#x7157;身軟顏色如常。即陳太建九",
    "T50n2060_017:0563c28": "年六月二十二日也。取驗十年宛同符矣。",
    "T50n2060_017:0563c29": "春秋六十有四。自江東佛法弘重義門。至",
    "T50n2060_017:0564a01": "於禪法。蓋蔑如也。而思慨斯南服。定慧雙",
    "T50n2060_017:0564a02": "開。晝談理義夜便思擇。故所發言無非致",
    "T50n2060_017:0564a03": "遠便驗因定發慧。此旨不虛。南北禪宗罕",
    "T50n2060_017:0564a04": "不承緒。然而身相挺特。能自勝持。不倚不",
    "T50n2060_017:0564a05": "斜。牛行象視。頂有肉髻異相莊嚴。見者",
    "T50n2060_017:0564a06": "迴心不覺傾伏。又善識人心鑒照冥伏。訥",
    "T50n2060_017:0564a07": "於言過方便誨引。行大慈悲奉菩薩戒。至",
    "T50n2060_017:0564a08": "如繒纊皮革。多由損生。故其徒屬服章。率",
    "T50n2060_017:0564a09": "加以布。寒則艾納用犯風霜。自佛法東流。",
    "T50n2060_017:0564a10": "幾六百載。惟斯南岳慈行可歸。余嘗參傳",
    "T50n2060_017:0564a11": "譯屢&#x89A9;梵經。討問所被法衣。至今都無蠶",
    "T50n2060_017:0564a12": "服。縱加受法不示得成。故知若乞若得蠶",
    "T50n2060_017:0564a13": "綿作衣。准律結科斬捨定矣。約情貪附何",
    "T50n2060_017:0564a14": "由縱之。思所獨斷高遵聖檢。凡所著作口",
    "T50n2060_017:0564a15": "授成章。無所刪改。造四十二字門兩卷。無",
    "T50n2060_017:0564a16": "諍行門兩卷。釋論玄。隨自意。安樂行。次第禪",
    "T50n2060_017:0564a17": "要。三智觀門等五部各一卷。並行於世。",
    "T50n2060_017:0564a18": "[0564a18] 釋智顗。字德安。姓陳氏。潁川人也。有晉遷",
    "T50n2060_017:0564a19": "都。寓居荊州之華容焉。即梁散騎孟陽公",
    "T50n2060_017:0564a20": "起祖之第二子也。母徐氏夢。香煙五采縈",
    "T50n2060_017:0564a21": "迴在懷。欲拂去之。聞人語曰。宿世因緣",
    "T50n2060_017:0564a22": "寄託王道。福德自至何以去之。又夢吞白",
    "T50n2060_017:0564a23": "鼠。如是再三。怪而卜之。師曰。白龍之兆",
    "T50n2060_017:0564a24": "也。及誕育之夜。室內洞明。信宿之間其光乃",
    "T50n2060_017:0564a25": "止。內外胥悅。盛陳鼎&#x723C;相慶。乃火滅湯冷。",
    "T50n2060_017:0564a26": "為事不成。忽有二僧扣門曰。善哉兒德所",
    "T50n2060_017:0564a27": "熏。必出家矣。言訖而隱。賓客異焉。&#x96A3;室",
    "T50n2060_017:0564a28": "憶先靈瑞。呼為王道。兼用後相復名光",
    "T50n2060_017:0564a29": "道。故小立二名字。參互稱之。眼有重瞳。",
    "T50n2060_017:0564b01": "二親藏掩而人已知。兼以臥便合掌。坐必面",
    "T50n2060_017:0564b02": "西。年一紀來口不妄噉。見像便禮逢僧必",
    "T50n2060_017:0564b03": "敬。七歲喜往伽藍。諸僧訝其情志。口授普",
    "T50n2060_017:0564b04": "門品。初契一遍即得。二親遏絕不許更誦。",
    "T50n2060_017:0564b05": "而情懷惆悵。奄忽自然通餘文句。豈非夙",
    "T50n2060_017:0564b06": "植德本業延于今。志學之年士梁承聖",
    "T50n2060_017:0564b07": "屬元帝淪沒。北度硤州。依乎舅氏。而俊朗",
    "T50n2060_017:0564b08": "通悟儀止溫恭。尋討名師冀依出有。年十",
    "T50n2060_017:0564b09": "有八。投湘州果願寺沙門法緒而出家焉。緒",
    "T50n2060_017:0564b10": "授以十戒導以律儀。仍攝以北度詣慧",
    "T50n2060_017:0564b11": "曠律師。地面橫經具蒙指誨。因潛大賢山。",
    "T50n2060_017:0564b12": "誦法華經及無量義普賢觀等。二旬未淹三",
    "T50n2060_017:0564b13": "部究竟。又詣光州大蘇山慧思禪師。受業心",
    "T50n2060_017:0564b14": "觀。思又從道於就師。就又受法於最師。此",
    "T50n2060_017:0564b15": "三人者。皆不測其位也。思每歎曰。昔在靈",
    "T50n2060_017:0564b16": "山同聽法華。宿緣所追今復來矣。即示普",
    "T50n2060_017:0564b17": "賢道場。為說四安樂行。顗乃於此山行法",
    "T50n2060_017:0564b18": "華三昧。始經三夕。誦至藥王品。心緣苦",
    "T50n2060_017:0564b19": "行。至是真精進句。解悟便發。見共思師處",
    "T50n2060_017:0564b20": "靈鷲山七寶淨土聽佛說法。故思云。非爾",
    "T50n2060_017:0564b21": "弗感。非我莫識。此法華三昧前方便也。又",
    "T50n2060_017:0564b22": "入熙州白砂山。如前入觀。於經有疑。輒",
    "T50n2060_017:0564b23": "見思來冥為披釋。爾後常令代講。聞者伏",
    "T50n2060_017:0564b24": "之。惟於三三昧三觀智。用以諮審。自餘並",
    "T50n2060_017:0564b25": "任裁解。曾不留意。思躬執如意。在坐觀",
    "T50n2060_017:0564b26": "聽。語學徒曰。此吾之義兒。恨其定力少耳。",
    "T50n2060_017:0564b27": "於是師資改觀名聞遐邇。及學成往辭。思",
    "T50n2060_017:0564b28": "曰。汝於陳國有緣。往必利益。思既遊南岳。",
    "T50n2060_017:0564b29": "顗便詣金陵。與法喜等三十餘人在瓦官",
    "T50n2060_017:0564c01": "寺。創弘禪法。僕射徐陵尚書毛喜等。明時貴",
    "T50n2060_017:0564c02": "望學統釋儒。並稟禪慧俱傳香法。欣重",
    "T50n2060_017:0564c03": "頂戴時所榮仰。長干寺大德智辯。延入宋",
    "T50n2060_017:0564c04": "熙。天宮寺僧晃。請居佛窟。斯由道弘行感",
    "T50n2060_017:0564c05": "故為時彥齊迎。顗任機便動。即而開悟。白",
    "T50n2060_017:0564c06": "馬警韶奉誠智文禪眾慧命。及梁代宿德大",
    "T50n2060_017:0564c07": "忍法師等。一代高流江表聲望。皆捨其先講",
    "T50n2060_017:0564c08": "欲啟禪門。率其學徒問津取濟。禹穴慧榮",
    "T50n2060_017:0564c09": "住莊嚴寺。道跨吳會。世稱義窟。辯號懸",
    "T50n2060_017:0564c10": "流。聞顗講法故來設問。數關徵覈莫非",
    "T50n2060_017:0564c11": "深隱。輕誕自矜揚眉舞扇。扇便墮地。顗應",
    "T50n2060_017:0564c12": "對事理渙然清遣榮曰。禪定之力不可",
    "T50n2060_017:0564c13": "難也。時沙門法歲。撫榮背曰。從來義龍今",
    "T50n2060_017:0564c14": "成伏鹿。扇既墮地。何以遮羞。榮曰。輕敵失",
    "T50n2060_017:0564c15": "勢未可欺也。綿歷八周講智度論。肅諸",
    "T50n2060_017:0564c16": "來學。次說禪門用清心海。語默之際每思",
    "T50n2060_017:0564c17": "林澤。乃夢巖崖萬重雲日半垂。其側滄海無",
    "T50n2060_017:0564c18": "畔。泓澄在于其下。又見一僧搖手申臂至",
    "T50n2060_017:0564c19": "于岥麓挽顗上山云云。顗以夢中所見。",
    "T50n2060_017:0564c20": "通告門人。咸曰。此乃會稽之天台山也。聖賢",
    "T50n2060_017:0564c21": "之所託矣。昔僧光道猷法蘭曇密。晉宋英達",
    "T50n2060_017:0564c22": "無不栖焉。因與慧辯等二十餘人。挾道南",
    "T50n2060_017:0564c23": "征隱淪斯岳。先有青州僧定光。久居此山。",
    "T50n2060_017:0564c24": "積四十載。定慧兼習。蓋神人也。顗未至",
    "T50n2060_017:0564c25": "二年。預告山民曰。有大善知識當來相就。",
    "T50n2060_017:0564c26": "宜種豆造醬編蒲為席更起屋舍用以待",
    "T50n2060_017:0564c27": "之。會陳始興王出鎮洞庭。公卿餞送。迴車",
    "T50n2060_017:0564c28": "瓦官與顗談論。幽極既唱貴位傾心。捨散",
    "T50n2060_017:0564c29": "山積虔拜殷重。因歎曰。吾昨夢逢強盜。今乃",
    "T50n2060_017:0565a01": "表諸軟賊。毛繩截骨。則憶曳尾泥中。仍遣",
    "T50n2060_017:0565a02": "謝門人曰。吾聞闇射則應於弦。何以知之。",
    "T50n2060_017:0565a03": "無明是暗也。脣舌是弓也。心慮如弦。音聲",
    "T50n2060_017:0565a04": "如箭。長夜虛發無所覺知。又法門如鏡。方",
    "T50n2060_017:0565a05": "圓任象。初瓦官寺四十人坐。半入法門。今",
    "T50n2060_017:0565a06": "者二百坐禪。十人得法。爾後歸宗轉倍。而據",
    "T50n2060_017:0565a07": "法無幾。斯何故耶。亦可知矣。吾自行化",
    "T50n2060_017:0565a08": "導可各隨所安。當從吾志也。即往天",
    "T50n2060_017:0565a09": "台。既達彼山與光相見。即陳賞要。光曰。大",
    "T50n2060_017:0565a10": "善知識。憶吾早年山上搖手相喚不乎。顗驚",
    "T50n2060_017:0565a11": "異焉。知通夢之有在也。時以陳太建七年",
    "T50n2060_017:0565a12": "秋九月矣。又聞鍾聲滿谷。眾咸怪異。光曰。",
    "T50n2060_017:0565a13": "鍾是召集有緣。爾得住也。顗乃卜居勝",
    "T50n2060_017:0565a14": "地。是光所住之北。佛壟山南。螺溪之源處。",
    "T50n2060_017:0565a15": "既閑敞易得尋真。地平泉清徘徊止宿。俄",
    "T50n2060_017:0565a16": "見三人。皂帽絳衣。執疏請云。可於此行",
    "T50n2060_017:0565a17": "道。於是聿創草菴。樹以松果。數年之間造",
    "T50n2060_017:0565a18": "展相從。復成衢會。光曰。且隨宜安堵。至",
    "T50n2060_017:0565a19": "國清時。三方總一。當有貴人為禪師立",
    "T50n2060_017:0565a20": "寺堂宇滿山矣。時莫測其言也。顗後於寺",
    "T50n2060_017:0565a21": "北華頂&#x5CEF;獨靜頭陀。大風拔木雷霆震吼。",
    "T50n2060_017:0565a22": "魑魅千群一形百狀。吐火聲叫駭異難陳。",
    "T50n2060_017:0565a23": "乃抑心安忍。湛然自失。又患身心煩痛。如",
    "T50n2060_017:0565a24": "被火燒。又見亡沒二親枕顗膝上陳苦",
    "T50n2060_017:0565a25": "求哀。顗又依止法忍。不動如山。故使強軟",
    "T50n2060_017:0565a26": "兩緣所感便滅。忽致西域神僧。告曰。制敵",
    "T50n2060_017:0565a27": "勝怨乃可為勇。文多不載。陳宣帝下詔曰。",
    "T50n2060_017:0565a28": "禪師佛法雄傑。時匠所宗。訓兼道俗。國之",
    "T50n2060_017:0565a29": "望也。宜割始豐縣調以充眾費。蠲兩戶民",
    "T50n2060_017:0565b01": "用供薪水。天台山縣名為安樂。令陳郡袁",
    "T50n2060_017:0565b02": "子雄。崇信正法。每夏常講淨名。忽見三道",
    "T50n2060_017:0565b03": "寶階從空而降。有數十梵僧乘階而下。入",
    "T50n2060_017:0565b04": "堂禮拜。手擎香爐遶顗三匝。久之乃滅。雄",
    "T50n2060_017:0565b05": "及大眾同見驚歎山喧。其行達靈感皆如此",
    "T50n2060_017:0565b06": "也。永陽王伯智。出撫吳興。與其眷屬就",
    "T50n2060_017:0565b07": "山請戒。又建七夜方等懺法。王晝則理治。",
    "T50n2060_017:0565b08": "夜便習觀。顗謂門人智越。吾欲勸王更修",
    "T50n2060_017:0565b09": "福攘禍可乎。越對云。府僚無舊必應寒",
    "T50n2060_017:0565b10": "熱。顗曰。息世譏嫌。亦復為善。俄而王因出",
    "T50n2060_017:0565b11": "獵墮馬將絕。時乃悟意。躬自率眾作觀音",
    "T50n2060_017:0565b12": "懺法。不久王覺小醒。憑几而坐。見梵僧一",
    "T50n2060_017:0565b13": "人。擎爐直進問王所苦。王流汗無答。乃遶",
    "T50n2060_017:0565b14": "王一匝。坦然痛止。仍躬著願文曰。仰惟天",
    "T50n2060_017:0565b15": "台闍梨。德侔安遠道邁光猷。遐邇傾渴振",
    "T50n2060_017:0565b16": "錫雲聚。紹像法之墜緒。以救昏蒙。顯慧日",
    "T50n2060_017:0565b17": "之重光。用拯澆俗。加以遊浪法門貫通禪",
    "T50n2060_017:0565b18": "苑。有為之結已離。無生之忍現前。弟子飄",
    "T50n2060_017:0565b19": "蕩業風沈淪愛水。雖餐法喜。弗祛蒙蔽之",
    "T50n2060_017:0565b20": "心。徒仰禪悅。終懷散動之慮。日輪馳騖。義",
    "T50n2060_017:0565b21": "和之[戀-心+口]不停。月鏡迴幹。恒娥之景難駐。",
    "T50n2060_017:0565b22": "有離有會歎息何言。愛法敬法潺湲無已。",
    "T50n2060_017:0565b23": "願生生世世值天台闍梨。恒修供養如智積",
    "T50n2060_017:0565b24": "奉智勝如來。若藥王覲雷音正覺。安養兜",
    "T50n2060_017:0565b25": "率俱蕩一乘(云云)其為天王信敬為此類也。",
    "T50n2060_017:0565b26": "於即化移海岸法政歐閩。陳疑請道日",
    "T50n2060_017:0565b27": "昇山席。陳帝意欲面禮。將申謁敬。顧問群",
    "T50n2060_017:0565b28": "臣。釋門誰為名勝。陳暄奏曰。瓦官禪師德",
    "T50n2060_017:0565b29": "邁風霜禪鏡淵海。昔在京邑群賢所宗。今",
    "T50n2060_017:0565c01": "高步天台法雲東藹。願陛下詔之還都。使",
    "T50n2060_017:0565c02": "道俗咸荷。因降璽書重沓徵入。顗以重法",
    "T50n2060_017:0565c03": "之務不賤其身。乃辭之。後為永陽苦諫。因",
    "T50n2060_017:0565c04": "又降&#x52C5;。前後七使。並帝手疏。顗以道通惟",
    "T50n2060_017:0565c05": "人王為法寄。遂出都焉。迎入太極殿之東",
    "T50n2060_017:0565c06": "堂。請講智論。有詔羊車童子列導於前。",
    "T50n2060_017:0565c07": "主書舍人翊從登陛。禮法一如國師瓘闍",
    "T50n2060_017:0565c08": "梨故事。陳主既降法筵。百僚盡敬。希聞未",
    "T50n2060_017:0565c09": "聞。奉法承道。因即下&#x52C5;。立禪眾於靈曜寺。",
    "T50n2060_017:0565c10": "學徒又結。望眾森然。頻降&#x52C5;於太極殿講",
    "T50n2060_017:0565c11": "仁王經。天子親臨。僧正慧&#x6685;僧都慧曠京師",
    "T50n2060_017:0565c12": "大德。皆設巨難。顗接問承對盛啟法門。&#x6685;",
    "T50n2060_017:0565c13": "執爐賀曰。國十餘齋。身當四講。分文析義",
    "T50n2060_017:0565c14": "謂得其歸。今日出星收見巧知陋矣。其為",
    "T50n2060_017:0565c15": "榮望未可加之。然則江表法會。由來諍競",
    "T50n2060_017:0565c16": "不足。及顗之御法即坐。肅穆有餘。遂使",
    "T50n2060_017:0565c17": "千支花錠七夜恬耀。舉事驗心。顗之力",
    "T50n2060_017:0565c18": "也。晚出住光曜。禪慧雙弘。動郭奔隨傾意",
    "T50n2060_017:0565c19": "清耳。陳主於廣德殿下&#x52C5;謝云。今以佛法",
    "T50n2060_017:0565c20": "仰委。亦願示諸不逮。于時檢括僧尼。無",
    "T50n2060_017:0565c21": "貫者萬計。朝議云。策經落第者。並合休",
    "T50n2060_017:0565c22": "道。顗表諫曰。調達誦六萬象經。不免地獄。",
    "T50n2060_017:0565c23": "槃特誦一行偈。獲羅漢果。篤論道也。豈",
    "T50n2060_017:0565c24": "關多誦。陳主大悅。即停搜簡。是則萬人出",
    "T50n2060_017:0565c25": "家。由顗一諫矣。末為靈曜褊隘。更求閑靜。",
    "T50n2060_017:0565c26": "忽夢一人。翼從嚴正自稱名云。余冠達也。請",
    "T50n2060_017:0565c27": "住三橋。顗曰。冠達梁武法名。三橋豈非光",
    "T50n2060_017:0565c28": "宅耶。乃移居之。其年四月。陳主幸寺修行",
    "T50n2060_017:0565c29": "大施。又講仁王。帝於眾中起拜殷勤。儲后",
    "T50n2060_017:0566a01": "已下並崇戒範。故受其法。文云。仰惟化導",
    "T50n2060_017:0566a02": "無方隨機濟物。衛護國王汲引天人。照",
    "T50n2060_017:0566a03": "燭光輝託&#x8FF9;師友。比丘入夢。符契之象久",
    "T50n2060_017:0566a04": "彰。和上來儀。高座之德斯炳。是以翹心十",
    "T50n2060_017:0566a05": "地渴仰四依。大小二乘內外兩教。尊師重",
    "T50n2060_017:0566a06": "道由來尚矣伏希俯提。所請世世結緣遂",
    "T50n2060_017:0566a07": "其本願。日日增長。今奉請為菩薩戒師。便",
    "T50n2060_017:0566a08": "傳香在手。而瞼下垂淚。斯亦德動人主。屈",
    "T50n2060_017:0566a09": "幸從之。及金陵敗覆。策杖荊湘路次盆城。",
    "T50n2060_017:0566a10": "夢老僧曰。陶侃瑞象敬屈護持。於即往憩",
    "T50n2060_017:0566a11": "匡山。見遠圖繢。驗其靈也。宛如其夢。不",
    "T50n2060_017:0566a12": "久潯陽反叛寺宇焚燒。獨有茲山全無",
    "T50n2060_017:0566a13": "侵擾。信護象之力矣。未&#x5257;&#x8FF9;雲&#x5CEF;。終焉其",
    "T50n2060_017:0566a14": "致。會大業在藩。任總淮海。承風佩德。欽注",
    "T50n2060_017:0566a15": "相仍。欲遵一戒法奉以為師。乃致書累請。",
    "T50n2060_017:0566a16": "顗初陳寡德。次讓名僧。後舉同學。三辭不",
    "T50n2060_017:0566a17": "免。乃求四願。其辭曰。一雖好學禪。行不",
    "T50n2060_017:0566a18": "稱法。年既西夕薳守繩床。撫臆循心假",
    "T50n2060_017:0566a19": "名而已。吹噓在彼惡聞過實。願勿以禪法",
    "T50n2060_017:0566a20": "見期。二生在邊表長逢離亂。身闇庠序",
    "T50n2060_017:0566a21": "口拙暄涼。方外虛玄久非其分。域間撙節",
    "T50n2060_017:0566a22": "無一可取。雖欲自慎樸直忤人。願不責",
    "T50n2060_017:0566a23": "其規矩。三徵欲傳燈以報法恩。若身當戒",
    "T50n2060_017:0566a24": "範。應重去就。去就若重傳燈則闕。去就若",
    "T50n2060_017:0566a25": "輕則來嫌誚。避嫌安身。未若通法而命。",
    "T50n2060_017:0566a26": "願許其為法。勿嫌輕動。四三十餘年水石",
    "T50n2060_017:0566a27": "之間因以成性。今王途既一佛法再興。謬課",
    "T50n2060_017:0566a28": "庸虛沐此恩化。內竭朽力仰酬外護。若丘",
    "T50n2060_017:0566a29": "壑念起。願隨心飲啄以卒殘年。許此四心",
    "T50n2060_017:0566b01": "乃赴優旨。晉王方希淨戒。如願唯諾。故",
    "T50n2060_017:0566b02": "躬制請戒文云。弟子基承積善生在皇",
    "T50n2060_017:0566b03": "家。庭訓早趍眙教夙漸。福履攸臻妙機頃",
    "T50n2060_017:0566b04": "悟。恥崎嶇於小徑。希優遊於大乘。笑息止",
    "T50n2060_017:0566b05": "於化城。誓舟航於彼岸。開士萬行戒善為",
    "T50n2060_017:0566b06": "先。菩薩十受專持最上。喻宮室先基趾。",
    "T50n2060_017:0566b07": "徒架虛空終不能成。孔老釋門咸資鎔鑄。",
    "T50n2060_017:0566b08": "不有軌儀孰將安仰。誠復能仁奉為和上。",
    "T50n2060_017:0566b09": "文殊冥作闍梨。而必藉人師顯傳聖授。自",
    "T50n2060_017:0566b10": "近之遠感而遂通。波崙罄髓於無竭。善才",
    "T50n2060_017:0566b11": "亡身於法界。經有明文非徒臆說。深信佛",
    "T50n2060_017:0566b12": "語幸遵時導。禪師佛法龍象。戒珠圓淨定",
    "T50n2060_017:0566b13": "水淵澄。因靜發慧安無礙辯。先物後己謙",
    "T50n2060_017:0566b14": "挹成風。名稱遠聞眾所知識。弟子所以虔誠",
    "T50n2060_017:0566b15": "遙注。命&#x6A9D;遠迎。每慮緣差值諸留難。師亦既",
    "T50n2060_017:0566b16": "至。心路豁然。及披雲霧即銷煩惱。今開",
    "T50n2060_017:0566b17": "皇十一年十一月二十三日。於揚州總管寺",
    "T50n2060_017:0566b18": "城設千僧會。敬屈授菩薩戒。戒名為孝亦",
    "T50n2060_017:0566b19": "名制止。方便智度歸宗奉極。作大莊嚴。同",
    "T50n2060_017:0566b20": "如來慈普諸佛愛。等視四生猶如一子",
    "T50n2060_017:0566b21": "云云。即於內第躬傳戒香。授律儀法。告",
    "T50n2060_017:0566b22": "曰。大士為度遠濟為宗。名實相符義非輕",
    "T50n2060_017:0566b23": "約。今可法名為總持也。用攝相兼之道也。",
    "T50n2060_017:0566b24": "王頂受其旨教曰。大師禪慧內融。導之法",
    "T50n2060_017:0566b25": "澤。輒奉名為智者。自是專師率誘日進幽",
    "T50n2060_017:0566b26": "玄。所獲施物六十餘事。一時迴施悲敬兩",
    "T50n2060_017:0566b27": "田。願使福德增繁用昌家國。便欲返故林。",
    "T50n2060_017:0566b28": "王仍固請。顗曰。先有明約事無兩違。即拂",
    "T50n2060_017:0566b29": "衣而起。王不敢重邀。合掌尋送至于城門。",
    "T50n2060_017:0566c01": "顧曰。國鎮不輕道務致隔。幸觀佛化弘護",
    "T50n2060_017:0566c02": "在懷。王禮望目極銜泣而返。便泝流上江。",
    "T50n2060_017:0566c03": "重尋匡嶺。結徒行道頻感休徵。百越邊僧",
    "T50n2060_017:0566c04": "聞風至者累&#x8FF9;相造。又上渚宮鄉壤。以答",
    "T50n2060_017:0566c05": "生地恩也。道俗延頸老幼相&#x643A;。戒場講坐眾",
    "T50n2060_017:0566c06": "將及萬。遂於當陽縣玉泉山立精舍。&#x52C5;給",
    "T50n2060_017:0566c07": "寺額。名為一音。其地昔惟荒嶮神獸蛇暴。創",
    "T50n2060_017:0566c08": "寺之後快無憂患。是春亢旱。百姓咸謂神",
    "T50n2060_017:0566c09": "怒。顗到泉源帥眾轉經。便感雲興雨&#x9714;。",
    "T50n2060_017:0566c10": "虛誣自滅。總管宜陽公王積。到山禮拜戰",
    "T50n2060_017:0566c11": "汗不安。出曰。積屢經軍陣。臨危更勇。未嘗",
    "T50n2060_017:0566c12": "怖懼頓如今日。其年晉王又遺手疏請還。",
    "T50n2060_017:0566c13": "辭云。弟子多幸謬稟師資。無量劫來悉憑",
    "T50n2060_017:0566c14": "開悟。色心無作昔年虔受。身雖&#x758E;漏心護",
    "T50n2060_017:0566c15": "明珠。定水禪支屏散歸靜。荷國鎮蕃為臣",
    "T50n2060_017:0566c16": "為子。豈寂四緣能入三昧。電光斷結其類",
    "T50n2060_017:0566c17": "甚多。慧解脫人厥朋不少。即日欲伏膺智",
    "T50n2060_017:0566c18": "斷率先名教。永汎法流兼用治國。未知",
    "T50n2060_017:0566c19": "底滯可開化不。師嚴導尊可降意不。宿世",
    "T50n2060_017:0566c20": "根淺可發萌不。菩薩應機可逗時不。書云。",
    "T50n2060_017:0566c21": "民生在三。事之如一。況覃釋典而不從",
    "T50n2060_017:0566c22": "師。今之慊言備瀝素&#x6B35;。成就事重請棄飾",
    "T50n2060_017:0566c23": "詞。顗答書云。謬承人乏擬&#x8FF9;師資。顧此",
    "T50n2060_017:0566c24": "庸微以非時許。況隆今命彌匪克當。徒",
    "T50n2060_017:0566c25": "欲沈吟必乖深寄。王重請云。學貴承師事",
    "T50n2060_017:0566c26": "推物論。歷求法界厝心有在。仰惟久殖",
    "T50n2060_017:0566c27": "善根非一生得初乃由學俄逢聖境。南岳",
    "T50n2060_017:0566c28": "記&#x8382;說法第一。無以仰過。照禪師來具述",
    "T50n2060_017:0566c29": "此事。于時心喜以域寸誠。智者昔入陳朝。",
    "T50n2060_017:0567a01": "彼國明試。瓦官大集眾論鋒起。榮公強口先",
    "T50n2060_017:0567a02": "被折角。兩瓊繼軌纔獲交綏。忍師讚歎",
    "T50n2060_017:0567a03": "嗟唱希有。弟子仰延之始。屈登無畏。釋難",
    "T50n2060_017:0567a04": "如流。親所聞見。眾咸瞻仰。承前荊楚莫不",
    "T50n2060_017:0567a05": "歸伏。非禪不智。驗乎金口。比釋所談。智",
    "T50n2060_017:0567a06": "者融會甚有階位。譬若群流歸乎大海。此",
    "T50n2060_017:0567a07": "之包舉始得佛意。惟願未得令得。未度令",
    "T50n2060_017:0567a08": "度。樂說不窮法施無盡。乃從之重現。令",
    "T50n2060_017:0567a09": "造淨名疏。河東柳顧言。東海徐儀。並才華",
    "T50n2060_017:0567a10": "冑績。應奉文義。緘封寶藏。王躬受持。後蕭",
    "T50n2060_017:0567a11": "妃疾苦。醫治無術。王遣開府柳顧言等。致",
    "T50n2060_017:0567a12": "書請命願救所疾。顗又率侶建齋七日。行",
    "T50n2060_017:0567a13": "金光明懺至第六夕。忽降異鳥飛入齋壇。",
    "T50n2060_017:0567a14": "宛轉而死。須臾飛去。又聞豕吟之聲。眾並同",
    "T50n2060_017:0567a15": "矚。顗曰。此相現者。妃當愈矣。鳥死復蘇。表",
    "T50n2060_017:0567a16": "盍棺還起。豕幽鳴顯示齋福相乘。至于翌",
    "T50n2060_017:0567a17": "日。患果遂瘳。王大嘉慶。時遇入朝。旋歸台",
    "T50n2060_017:0567a18": "岳躬率禪門。更行前懺。仍立誓云。若於三",
    "T50n2060_017:0567a19": "寶有益者。當限此餘年。若其徒生。願速從",
    "T50n2060_017:0567a20": "化。不久告眾曰。吾當卒此地矣。所以每",
    "T50n2060_017:0567a21": "欲歸山今奉冥告。勢當將盡。死後安措西",
    "T50n2060_017:0567a22": "南&#x5CEF;上。累石周屍植松覆坎。仍立白塔。",
    "T50n2060_017:0567a23": "使見者發心。又云。商客寄金醫去留藥。吾",
    "T50n2060_017:0567a24": "雖不敏。狂子可悲。仍口授觀心論。隨略疏",
    "T50n2060_017:0567a25": "成不加點潤。命學士智越。往石城寺掃",
    "T50n2060_017:0567a26": "洒。於彼佛前命終。施床東壁面向西方。",
    "T50n2060_017:0567a27": "稱阿彌陀佛波若觀音。又遣多然香火。索",
    "T50n2060_017:0567a28": "三衣&#x9262;杖。以近身自餘道具。分為二分。一",
    "T50n2060_017:0567a29": "奉彌勒。一擬羯磨。有欲進藥者。答曰。藥",
    "T50n2060_017:0567b01": "能遣病。留殘年乎。病不與身合。藥何所",
    "T50n2060_017:0567b02": "遣。年不與心合。藥何所留。智晞往曰。復",
    "T50n2060_017:0567b03": "何所聞觀心論內復何所道。紛紜醫藥累擾",
    "T50n2060_017:0567b04": "於他。又請進齋飯。答曰。非但步影而為",
    "T50n2060_017:0567b05": "齋也。能無觀無緣即真齋矣。吾生勞毒器",
    "T50n2060_017:0567b06": "死悅休歸。世相如是不足多歎。又出所",
    "T50n2060_017:0567b07": "制淨名疏并犀角如意蓮華香爐。與晉王",
    "T50n2060_017:0567b08": "別遺書七紙。文極該綜詞釆風標。屬以大",
    "T50n2060_017:0567b09": "法。末乃手注疏曰。如意香爐是大王者。還用",
    "T50n2060_017:0567b10": "仰別。使永布德香長保如意也。便令唱",
    "T50n2060_017:0567b11": "法華經題。顗贊引曰。法門父母慧解由生。",
    "T50n2060_017:0567b12": "本&#x8FF9;彌大微妙難測。輟斤絕絃於今日",
    "T50n2060_017:0567b13": "矣。又聽無量壽竟。仍贊曰。四十二願莊嚴",
    "T50n2060_017:0567b14": "淨土。華池寶樹易往無人云云。又索香湯",
    "T50n2060_017:0567b15": "漱口。說十如四不生十法界三觀四教四無",
    "T50n2060_017:0567b16": "量六度等。有問其位者。答曰汝等嬾種善",
    "T50n2060_017:0567b17": "根。問他功德如盲問乳蹶者訪路云云。",
    "T50n2060_017:0567b18": "吾不領眾必淨六根。為他損己。只是五品",
    "T50n2060_017:0567b19": "內位耳。吾諸師友從觀音勢至皆來迎我。",
    "T50n2060_017:0567b20": "波羅提木叉是汝宗仰。四種三昧是汝明導。",
    "T50n2060_017:0567b21": "又&#x52C5;維那。人命將終。聞鍾磬聲增其正念。",
    "T50n2060_017:0567b22": "唯長唯久氣盡為期。云何身冷方復響磬。世",
    "T50n2060_017:0567b23": "間哭泣著服皆不應作。且各默然。吾將去",
    "T50n2060_017:0567b24": "矣。言已端坐如定而卒於天台山大石像前。",
    "T50n2060_017:0567b25": "春秋六十有七。即開皇十七年十一月二十",
    "T50n2060_017:0567b26": "二日也。滅後依有遺教而殮焉。至仁壽",
    "T50n2060_017:0567b27": "末年已前。忽振錫披衣猶如平昔。凡經",
    "T50n2060_017:0567b28": "七現重降山寺一還佛壟。語弟子曰。案",
    "T50n2060_017:0567b29": "行故業。各安隱耶。舉眾皆見悲敬言問。良久",
    "T50n2060_017:0567c01": "而隱。自顗降靈龍象育神江漢。憑積善",
    "T50n2060_017:0567c02": "而託生。資德本而化世。身過七尺目佩",
    "T50n2060_017:0567c03": "異光。解統釋門行開僧位。往還山世不",
    "T50n2060_017:0567c04": "染俗塵。屢感幽祥殆非可測。初帝於蕃",
    "T50n2060_017:0567c05": "日。遣信入山迎之。因散什物標域寺院。",
    "T50n2060_017:0567c06": "殿堂&#x53A8;宇以為圖樣。告弟子曰。此非小緣",
    "T50n2060_017:0567c07": "所能締構。當有皇太子為吾造寺。可依",
    "T50n2060_017:0567c08": "此作。汝等見之。後果如言。事見別傳。往",
    "T50n2060_017:0567c09": "居臨海。民以滬魚為業。罾網相連四百餘",
    "T50n2060_017:0567c10": "里。江滬溪梁六十餘所。顗惻隱觀心彼此",
    "T50n2060_017:0567c11": "相害。勸捨罪業教化福緣。所得金帛乃成",
    "T50n2060_017:0567c12": "山聚。即以買斯海曲。為放生之池。又遣沙",
    "T50n2060_017:0567c13": "門慧拔。表聞于上。陳宣下&#x52C5;。嚴禁此池",
    "T50n2060_017:0567c14": "不得採捕。國為立碑。詔國子祭酒徐孝",
    "T50n2060_017:0567c15": "克為文樹于海濱。詞甚悲楚。覽者不解墮",
    "T50n2060_017:0567c16": "淚。時還佛壟如常習定。忽有黃雀滿空",
    "T50n2060_017:0567c17": "翱翔相慶。鳴呼山寺三日乃散。顗曰。此乃",
    "T50n2060_017:0567c18": "魚來報吾恩也。至今貞觀猶無敢犯。下&#x52C5;",
    "T50n2060_017:0567c19": "禁之猶同陳世。此慈濟博大仁惠難加。又",
    "T50n2060_017:0567c20": "居山有蕈觸樹皆垂。隨採隨出供僧常調。",
    "T50n2060_017:0567c21": "顗若他涉蕈即不生。因斯以談。誠道感矣。",
    "T50n2060_017:0567c22": "所著法華疏止觀門修禪法等。各數十卷。",
    "T50n2060_017:0567c23": "又著淨名疏至佛道品。有三十七卷。皆出",
    "T50n2060_017:0567c24": "口成章。侍人抄略。而自不畜一字。自餘隨",
    "T50n2060_017:0567c25": "事流卷不可殫言。皆幽指爽徹摛思開",
    "T50n2060_017:0567c26": "天。煬帝奉以周旋。重猶符命。及臨大寶便",
    "T50n2060_017:0567c27": "藏諸麟閣。所以聲光溢于宇宙。威相被于",
    "T50n2060_017:0567c28": "當今矣。而枯骸特立端坐如生。瘞以石門",
    "T50n2060_017:0567c29": "關以金鑰。所有事由一關別&#x52C5;。每年諱日",
    "T50n2060_017:0568a01": "帝必廢朝。預遣中使就山設供。尚書令楊",
    "T50n2060_017:0568a02": "素。性度虛簡事必臨信。乃陳其意。云何枯",
    "T50n2060_017:0568a03": "骨特坐如生。&#x52C5;授以戶鑰令自尋視。既",
    "T50n2060_017:0568a04": "如前告得信而歸。顗東西垂範化通萬里。",
    "T50n2060_017:0568a05": "所造大寺三十五所。手度僧眾四千餘人。",
    "T50n2060_017:0568a06": "寫經一十五藏。金檀畫像十萬許軀。五十",
    "T50n2060_017:0568a07": "餘州道俗受菩薩戒者。不可稱紀。傳業學",
    "T50n2060_017:0568a08": "士三十二人。習禪學士散流江漢。莫限其",
    "T50n2060_017:0568a09": "數。沙門灌頂侍奉多年。歷其景行可二十",
    "T50n2060_017:0568a10": "餘紙。又終南山龍田寺沙門法琳。夙預宗門",
    "T50n2060_017:0568a11": "觀傳戒法。以德音遽遠拱木俄森。為之行",
    "T50n2060_017:0568a12": "傳廣流於世。隋煬末歲巡幸江都。夢感智",
    "T50n2060_017:0568a13": "者言及遺寄。帝自製碑。文極宏麗。未及鐫",
    "T50n2060_017:0568a14": "勒。值亂便失。",
    "T50n2060_017:0568a15": "[0568a15] 釋曇崇。姓孟氏。咸陽人。生知正見幼解信",
    "T50n2060_017:0568a16": "奉。七歲入道。博誦法言。勤注無絕。後循聽",
    "T50n2060_017:0568a17": "講肆雄辯無前。乃以慧燈欲全本資攝",
    "T50n2060_017:0568a18": "念。聖果將克必固定想。因從開禪師而",
    "T50n2060_017:0568a19": "從依止。逮乎受戒志逾清厲。遂學僧祇",
    "T50n2060_017:0568a20": "十有餘遍。依而講解。聽徒三百。京輔律要此",
    "T50n2060_017:0568a21": "而為宗。後弊於言說更崇前觀。額上鼻端",
    "T50n2060_017:0568a22": "是所存想。山間樹下為其居處。既而光明內",
    "T50n2060_017:0568a23": "發。色相外除。形木若枯心灰猶死。偏精六",
    "T50n2060_017:0568a24": "行冠達五門。開公處眾稱為第一。遂得同",
    "T50n2060_017:0568a25": "學齊敬。又號為無上士也。及師亡遺囑令",
    "T50n2060_017:0568a26": "攝後徒。于時五眾二百餘人依崇習靜。聲",
    "T50n2060_017:0568a27": "馳隴塞化滿關河。尋路追風千里相屬。填",
    "T50n2060_017:0568a28": "門盈室坐誨門人。或初修不淨。或終學人",
    "T50n2060_017:0568a29": "空。念彼慈悲弘斯正則。周武皇帝特所欽",
    "T50n2060_017:0568b01": "承。乃下&#x52C5;云。崇禪師德行無玷精悟獨絕。",
    "T50n2060_017:0568b02": "所預學徒未聞有犯。當是尊以德義。故",
    "T50n2060_017:0568b03": "則眾絕形清。可為周國三藏年任陟岵寺",
    "T50n2060_017:0568b04": "主。即從而教導。僧尼有序響名稱焉。每為",
    "T50n2060_017:0568b05": "僧職滯蹤。未許遊涉乃假以他緣遂蒙放",
    "T50n2060_017:0568b06": "免。末遺法淪蕩便從流俗。外順王威內持",
    "T50n2060_017:0568b07": "道素。又授金紫光祿等銜。並不依就。雖",
    "T50n2060_017:0568b08": "沈厄運無癈利人。大象之初皇隋肇",
    "T50n2060_017:0568b09": "命。法炬還炤。即預百二十僧。&#x52C5;住興善。尋",
    "T50n2060_017:0568b10": "復別&#x52C5;令宰寺任。重勤辭遜又不受之。而",
    "T50n2060_017:0568b11": "道冠僧群。王公戒範。昔以佛法頹毀。私願",
    "T50n2060_017:0568b12": "早隆。謹造一寺用光末法。因以奏上。帝乃",
    "T50n2060_017:0568b13": "立九寺以副崇願。皆國家供給終于文世。",
    "T50n2060_017:0568b14": "高唐公素稟行門偏所歸信。遂割宅為寺",
    "T50n2060_017:0568b15": "引眾居之。&#x52C5;以虛靜所歸禪徒有譽。賜額",
    "T50n2060_017:0568b16": "可為清禪。今之清明門內寺是也。隋氏晉王",
    "T50n2060_017:0568b17": "欽敬禪林。降威為寺檀越。前後送戶七十",
    "T50n2060_017:0568b18": "有餘。水磑及碾。上下六具永充基業。傳利",
    "T50n2060_017:0568b19": "于今。天子昔所承名。今親正業。開皇之初",
    "T50n2060_017:0568b20": "&#x52C5;送絹一萬四千疋布五千端綿一千屯綾二",
    "T50n2060_017:0568b21": "百疋錦二十張五色上米前後千石。皇后又",
    "T50n2060_017:0568b22": "下令送錢五十貫氈五十領剃刀五十具。",
    "T50n2060_017:0568b23": "崇福感於今願。流於後望。建浮圖一區。用",
    "T50n2060_017:0568b24": "酬國俸。帝聞大悅。內送舍利六粒。以同弘",
    "T50n2060_017:0568b25": "業。于時釋教初開。圖象全闕。崇興此塔深",
    "T50n2060_017:0568b26": "會帝心。&#x52C5;為追匠杜崇。令其繕績。料錢三",
    "T50n2060_017:0568b27": "千餘貫計。塼八十萬。帝以功業引費。恐",
    "T50n2060_017:0568b28": "有匱竭。又送身所著衣及皇后所服者總",
    "T50n2060_017:0568b29": "一千三百對。以助隨喜。開皇十一年。晉王",
    "T50n2060_017:0568c01": "鎮總楊越。為造露盤并諸莊飾。十四年內方",
    "T50n2060_017:0568c02": "始成就。舉高一十一級。竦耀太虛。京邑稱",
    "T50n2060_017:0568c03": "最。爾後嚫遺相接。眾具繁委。王又造佛堂",
    "T50n2060_017:0568c04": "僧院。并送五行調度。種植樹林等事。並",
    "T50n2060_017:0568c05": "委僧眾。監檢助成。崇既令重當朝。往還無",
    "T50n2060_017:0568c06": "壅。宮閤之禁門籍未安。須有所論執錫",
    "T50n2060_017:0568c07": "便進。時處大內為述淨業。文帝禮接自稱",
    "T50n2060_017:0568c08": "師兒。獻后延德又稱師女。及在于本寺則",
    "T50n2060_017:0568c09": "&#x52C5;令載馳。問以起居。無晨不至。自所獲外",
    "T50n2060_017:0568c10": "利盡施伽藍。緣身資蓄衣&#x9262;而已。開皇十",
    "T50n2060_017:0568c11": "四年十月三十日。遷化寺房。春秋八十矣。皇",
    "T50n2060_017:0568c12": "情哀慘下&#x52C5;葬焉。所須喪事有司供給。皁白",
    "T50n2060_017:0568c13": "弟子五千餘人。送于終南至相寺之右。為",
    "T50n2060_017:0568c14": "建白塔。勒銘存今。初崇未終七日。寺內幡",
    "T50n2060_017:0568c15": "竿無故自折。門外汲井忽爾便枯。眾怪其",
    "T50n2060_017:0568c16": "由也。及至晦夜。崇遺告曰。吾有去處今",
    "T50n2060_017:0568c17": "須付囑。即以衣資施於三寶。及至後夜",
    "T50n2060_017:0568c18": "覺有異相。就而觀之方知氣絕。無疾而逝。",
    "T50n2060_017:0568c19": "形色如生。因以奏聞。莫不懷慟。",
    "T50n2060_017:0568c20": "[0568c20] 釋慧越。嶺南人。住羅浮山中。聚眾業禪。有",
    "T50n2060_017:0568c21": "聞南越。性多汎愛慈救蒼生。栖頓幽阻虎",
    "T50n2060_017:0568c22": "豹無擾。曾有群獸來前。因為說法。虎遂以",
    "T50n2060_017:0568c23": "頭枕膝。越便捋其鬚面。情無所畏。眾咸",
    "T50n2060_017:0568c24": "&#x89A9;之以為異倫也。化行五嶺聲流三楚。隋",
    "T50n2060_017:0568c25": "煬在蕃搜選英異。開皇末年。遣舍人王延",
    "T50n2060_017:0568c26": "壽。往召追入晉府慧日道場。并隨王至京",
    "T50n2060_017:0568c27": "在所通化。末還楊州。路中感疾而卒。停屍",
    "T50n2060_017:0568c28": "船上。有若生焉。夜見焰光從足而出入于",
    "T50n2060_017:0568c29": "頂上。還從頂出而從足入。竟夕不斷。道俗",
    "T50n2060_017:0569a01": "殊歎未曾有也。王教歸葬本山。以旌誠敬。",
    "T50n2060_017:0569a02": "[0569a02] 釋慧實。俗姓許氏。潁川人。少出家。志敦幽",
    "T50n2060_017:0569a03": "尚遍履名山。梁末遊步天台綜習禪業。入",
    "T50n2060_017:0569a04": "房閉戶。出即蕩門。衣&#x9262;隨身惟留床席。",
    "T50n2060_017:0569a05": "寔輕清之丈夫也。陳祚伊始負錫龍盤。絕",
    "T50n2060_017:0569a06": "跡人世五十餘年。貴尚頭陀恒居宴默。自",
    "T50n2060_017:0569a07": "少及終&#x8107;不親物。雖形衰年積。而精節之",
    "T50n2060_017:0569a08": "志。老而彌厲。以仁壽四年八月二十三日。",
    "T50n2060_017:0569a09": "遷于蔣州履道寺之房。春秋九十有六。遺旨",
    "T50n2060_017:0569a10": "令屍陀北嶺。後收窆於山南。奉造三層塼",
    "T50n2060_017:0569a11": "塔。就而紀德。",
    "T50n2060_017:0569a12": "[0569a12] 釋僧善。姓席氏。絳郡正平人。童少出家。便",
    "T50n2060_017:0569a13": "從定業。與汲郡林落泉方公齊名。各聚其",
    "T50n2060_017:0569a14": "類。依巖服道。往還駱驛白鹿太行抱犢林",
    "T50n2060_017:0569a15": "慮等山。振名四遠歸宗殷滿。有弟子僧襲",
    "T50n2060_017:0569a16": "者。愍斯汾曲往延通化。善以山眾常業恐",
    "T50n2060_017:0569a17": "有乖離。雖經頻請曾未之許。襲曰。前後邀",
    "T50n2060_017:0569a18": "迎三十餘度。元元之情情無已已。磨踵有",
    "T50n2060_017:0569a19": "盡誓心難捨。善乃從焉。居住馬頭山中大",
    "T50n2060_017:0569a20": "行禪道。蒲虞晉絳荷襆相諠。眾聚繁多遂分",
    "T50n2060_017:0569a21": "為四部。即東西二林杯盤大黃等處是也。皆",
    "T50n2060_017:0569a22": "零房別室星散林巖。宴坐所指十一切入而",
    "T50n2060_017:0569a23": "為標據。徒屬五百肅然靜謐。仁壽之歲其道",
    "T50n2060_017:0569a24": "彌隆。及疾篤將極。告弟子曰。吾患腹中",
    "T50n2060_017:0569a25": "冷結者。昔在少年。山居服業。糧粒既斷。",
    "T50n2060_017:0569a26": "嬾往追求。噉小石子用充日給。因覺為",
    "T50n2060_017:0569a27": "病耳。死後可破腸看之。果如所言。又累",
    "T50n2060_017:0569a28": "曰。各勤修業不勞化俗。癈爾正務。若吾",
    "T50n2060_017:0569a29": "終後不須焚燎外損物命。可坐于瓮中埋",
    "T50n2060_017:0569b01": "之。以大業初年三月十一日。加坐如生。",
    "T50n2060_017:0569b02": "卒于大黃巖中。道俗依言而殯。僧襲本住",
    "T50n2060_017:0569b03": "絳州。結心定業。承習善公不虧其化。晚",
    "T50n2060_017:0569b04": "住晉州寶嚴寺。充僧直歲。監當稻田。見殺",
    "T50n2060_017:0569b05": "水陸諸蟲不勝其酷。因擲棄公名追崇故",
    "T50n2060_017:0569b06": "業。以善師終日他行不在。借訪時人又並",
    "T50n2060_017:0569b07": "終沒。遂齎諸供度就山設會。悲慟先&#x8FF9;顧",
    "T50n2060_017:0569b08": "奉無由。尋其遺骸莫知所在。忽聞爆聲",
    "T50n2060_017:0569b09": "振裂。響發林谷。見地分涌瓮出于外。骸",
    "T50n2060_017:0569b10": "骨如雪唯舌存焉。紅赤鮮映逾於生日。因",
    "T50n2060_017:0569b11": "取骨舌兩以為塔。襲以貞觀十五年正月",
    "T50n2060_017:0569b12": "九日卒於山舍。春秋六十有四。臨終神思",
    "T50n2060_017:0569b13": "安隱稱念而逝。時晉州西小榆山有沙門僧",
    "T50n2060_017:0569b14": "集者。苦節山林聚徒禪業。養蛇畜鼠。馴",
    "T50n2060_017:0569b15": "附可以手持。常現左右驅逐不去。有俗",
    "T50n2060_017:0569b16": "人來輒便自隱。",
    "T50n2060_017:0569b17": "[0569b17] 釋玄景。姓石氏。滄州人。十八被舉秀才。至",
    "T50n2060_017:0569b18": "鄴都。為和王省事。讀書一遍便究文義。",
    "T50n2060_017:0569b19": "須便輒引曾無所遺。五載之中無書可讀。",
    "T50n2060_017:0569b20": "晚從和禪師所聽大品維摩。景既後來門側",
    "T50n2060_017:0569b21": "立聽。深鑒超拔將歸受學。和以定業之望",
    "T50n2060_017:0569b22": "參問繁廣。令依止慧法師授以大乘祕奧",
    "T50n2060_017:0569b23": "之極。既沃乃心便志存捨俗。二十有七。",
    "T50n2060_017:0569b24": "與諸妻子執別。告云。自臨漳已南屬吾所",
    "T50n2060_017:0569b25": "遊。名涅槃境。臨漳已比是生死分。爾之行",
    "T50n2060_017:0569b26": "往也。吾誓非聖更不重涉。還從和公剃",
    "T50n2060_017:0569b27": "落。授以正法。景晨霄思擇統解玄微。遭",
    "T50n2060_017:0569b28": "周滅法逃潛林薄。又以禪道內外相融。開",
    "T50n2060_017:0569b29": "皇初年就緣講導。儀設華約事事翹心。故",
    "T50n2060_017:0569c01": "二時法會必香湯洒地。熏爐引導前經後景",
    "T50n2060_017:0569c02": "初無一絕。洗穢護淨欽若戒科。常讀開經",
    "T50n2060_017:0569c03": "行不過五。尋訖更展。其例如前。故每振",
    "T50n2060_017:0569c04": "法鼓。動即千人屯赴。供施為儔罕匹。所以景",
    "T50n2060_017:0569c05": "之房內。黃紫緇衣上下之服各百餘副。一時",
    "T50n2060_017:0569c06": "一換。為生初善。經身一著便以施僧。其",
    "T50n2060_017:0569c07": "感利之殷為如此也。後因臥疾三日。告侍",
    "T50n2060_017:0569c08": "人曰。玄覺。吾欲見彌勒佛。云何乃作夜",
    "T50n2060_017:0569c09": "摩天主。又云。賓客極多。事須看視。有問其",
    "T50n2060_017:0569c10": "故。答云。凡夫識想何可檢校。向有天眾邀",
    "T50n2060_017:0569c11": "迎耳。爾後異香充戶。眾共聞之。又曰。吾欲",
    "T50n2060_017:0569c12": "去矣。當願生世為善知識。遂終於所住。",
    "T50n2060_017:0569c13": "即大業二年六月也。自生常立願。沈骸水",
    "T50n2060_017:0569c14": "中。及其沒後遵用前旨。葬于紫陌河深瀅",
    "T50n2060_017:0569c15": "之中。三日往觀。所沈之處返成沙墳。極高",
    "T50n2060_017:0569c16": "峻而水分兩派。道俗異其雅瑞。傳&#x8FF9;于今。",
    "T50n2060_017:0569c17": "玄覺孝慈居性祖學先謨。後住京師&#x96B7;莊",
    "T50n2060_017:0569c18": "嚴寺純講大乘。於文殊般若偏為意得。榮",
    "T50n2060_017:0569c19": "觀帝壤譽顯當鋒。",
    "T50n2060_017:0569c20": "[0569c20] 釋智舜。俗姓孟。趙州大陸人。少為書生。博",
    "T50n2060_017:0569c21": "通丘索工書善說。庠序附焉。年二十餘。",
    "T50n2060_017:0569c22": "厭世出家。事雲門稠公居于白鹿。始末十",
    "T50n2060_017:0569c23": "載。常樂幽隱不事囂雜。纔有昏情便有",
    "T50n2060_017:0569c24": "靈祇相誡。或動身衣。或有聲相。又現白服。",
    "T50n2060_017:0569c25": "形量丈餘遶院相警。往往非一。嘗與沙門",
    "T50n2060_017:0569c26": "曇詢。同修念定經于四年。後北遊贊皇許",
    "T50n2060_017:0569c27": "亭山。依倚結業聲績及遠。有資其道供者。",
    "T50n2060_017:0569c28": "便權避之。遂經紀載不須資待。又獵者",
    "T50n2060_017:0569c29": "逐雉飛入舜房。苦加勸勉終不肯止。遂",
    "T50n2060_017:0570a01": "將雉去。情不忍此。因割耳遺之。感舜苦",
    "T50n2060_017:0570a02": "諫。便投弓解鷹。從舜請道漸學經義。於",
    "T50n2060_017:0570a03": "是課篤數村捨其獵業。斯則仁濟之誠也。",
    "T50n2060_017:0570a04": "後專習道觀不務有緣。妄心卒起不可禁",
    "T50n2060_017:0570a05": "者。即刺股流血。或抱石巡塔。須臾不逸其",
    "T50n2060_017:0570a06": "慮也。故髀上刺處。班駮如鋪錦焉。其翹勵",
    "T50n2060_017:0570a07": "之操。同伍誠不共矣。處山積歲剪剃無人。",
    "T50n2060_017:0570a08": "便以火燒髮。弊服遺食屢結寒炎。度",
    "T50n2060_017:0570a09": "景分功無忘造次。性少貪惱手不執財。每",
    "T50n2060_017:0570a10": "見貧餒淚垂盈面。或解衣以給。或割口以",
    "T50n2060_017:0570a11": "施。由此內撤外化。所親之中。見其彌敬",
    "T50n2060_017:0570a12": "十人出家。並依舜行。練心節量。踵武揚",
    "T50n2060_017:0570a13": "風。後年疾既侵身力斯盡。常令人稱念。繫",
    "T50n2060_017:0570a14": "想淨方。遂終于老。末感氣疾忽增。十有五",
    "T50n2060_017:0570a15": "日。勵念如初。卒于元氏縣屈嶺禪坊。時年",
    "T50n2060_017:0570a16": "七十有二。即仁壽四年正月二十日也。初葬",
    "T50n2060_017:0570a17": "于終所山側。後房子縣界嶂洪山民。素重舜",
    "T50n2060_017:0570a18": "道。夜偷屍柩瘞于巖中。及往追覓皆藏其",
    "T50n2060_017:0570a19": "所。三年之後開示焚之起白塔于崖上。自",
    "T50n2060_017:0570a20": "舜之入道精厲其誠。昔處儒宗頗自矜伐。",
    "T50n2060_017:0570a21": "忽因旬假得不淨觀。腸腑流外驚厭叵",
    "T50n2060_017:0570a22": "陳。所見餘人例皆不淨內溢。乃就稠師具",
    "T50n2060_017:0570a23": "蒙印旨。為雲門官供當擬是難。因就靜山",
    "T50n2060_017:0570a24": "曉夕通業。不&#x96B7;公名不行公寺。而內德潛",
    "T50n2060_017:0570a25": "運遠聞帝闕。開皇十年下詔曰。皇帝敬問",
    "T50n2060_017:0570a26": "趙州房子界嶂洪山南谷舊禪房寺智舜禪",
    "T50n2060_017:0570a27": "師。冬日極寒。禪師道體清勝。教導蒼生。使",
    "T50n2060_017:0570a28": "早成就。朕甚嘉焉。朕統在兆民之上。弘護",
    "T50n2060_017:0570a29": "正法夙夜無怠。今遣上開府盧元壽。指宣",
    "T50n2060_017:0570b01": "往意。并送香物如別。時趙州刺史楊達。以",
    "T50n2060_017:0570b02": "舜無公貫素絕名問。依&#x52C5;散下方始知",
    "T50n2060_017:0570b03": "之。乃為繫名同果寺。用承詔旨而舜亦",
    "T50n2060_017:0570b04": "不臨赴。山民為之起寺。三處交絡四方聞",
    "T50n2060_017:0570b05": "造。欣斯念定。而莫堪其精到。不久還返。斯",
    "T50n2060_017:0570b06": "勇猛之誠不可例也。每於冬初化諸緣",
    "T50n2060_017:0570b07": "集。多辦複貯之衣。就施獄囚。春秋二時方",
    "T50n2060_017:0570b08": "等行道。餘則加坐幽林。塊然不寐及登耳",
    "T50n2060_017:0570b09": "順心用力疲。轉讀藏經凡得四遍。左手執",
    "T50n2060_017:0570b10": "卷右手執燭十宿五宿目不曾斂。佛名贊",
    "T50n2060_017:0570b11": "德誦閱如流。昏晝六時禮懺終化。有弟子智",
    "T50n2060_017:0570b12": "贊。幼奉清誨長悟玄理。攝論涅槃是所",
    "T50n2060_017:0570b13": "綜博。今住藍田化感寺。承習禪慧榮其光",
    "T50n2060_017:0570b14": "緒。比多徵引終遁林泉。",
    "T50n2060_017:0570b15": "[0570b15] 釋智鍇。姓夏侯。豫章人。少出家在楊州興",
    "T50n2060_017:0570b16": "皇寺。聽朗公講三論。善受玄文。有名當",
    "T50n2060_017:0570b17": "日。開皇十五年遇天台顗公。修習禪法特",
    "T50n2060_017:0570b18": "有念力。顗歎重之。晚講涅槃法華及十誦",
    "T50n2060_017:0570b19": "律。弘敷之盛見重於時。又善外學。文筆史",
    "T50n2060_017:0570b20": "籍彌是所長。晚住廬山造大林精舍。締構",
    "T50n2060_017:0570b21": "伊始並是營綜。末又治西林寺。兩處監護皆",
    "T50n2060_017:0570b22": "終其事。然守志大林。二十餘載足不下山。",
    "T50n2060_017:0570b23": "常修定業。隋文重之。下&#x52C5;追召。稱疾不",
    "T50n2060_017:0570b24": "赴。後豫章請講。苦違不往。云吾意終山",
    "T50n2060_017:0570b25": "舍。豈死城邑。道俗虔請。不獲志而臨之。未",
    "T50n2060_017:0570b26": "幾遂卒于州治之寺。時以為知命也。春秋",
    "T50n2060_017:0570b27": "七十有八。即大業六年六月也。氣屬炎熱。而",
    "T50n2060_017:0570b28": "加坐如生。接還廬阜形不摧變。都無臭腐",
    "T50n2060_017:0570b29": "反有異香。道俗歎訝。遂緘于石室。至今如",
    "T50n2060_017:0570c01": "初焉。",
    "T50n2060_017:0570c02": "[0570c02] 釋智越。姓鄭氏。南陽人也。少懷離塵之志。",
    "T50n2060_017:0570c03": "父為求婚。方便祈止。長則勇幹清美。于時",
    "T50n2060_017:0570c04": "樂陽殿下統御荊州。徵任甚高。非其所欲。",
    "T50n2060_017:0570c05": "惟以情願出家。王感彼誠素。因遂夙心。剪",
    "T50n2060_017:0570c06": "落已後隨方問道。仍到金陵。便值智者。北",
    "T50n2060_017:0570c07": "面請業。授以禪法。便深達五門窮通六妙。",
    "T50n2060_017:0570c08": "戒行清白律儀淳粹。又誦法華萬有餘遍。",
    "T50n2060_017:0570c09": "瓶水自盈。經之力也。學徒雖眾。其最居稱",
    "T50n2060_017:0570c10": "首。有臨海露山精舍。梵僧所造。巨有靈異。",
    "T50n2060_017:0570c11": "智者每臨。命越令影響之。晦&#x8FF9;已後。台嶺",
    "T50n2060_017:0570c12": "山眾一焉是囑。二十年間詢詢善誘無違遺",
    "T50n2060_017:0570c13": "寄。便為二眾依止四部歸崇。姿容&#x74CC;偉。德",
    "T50n2060_017:0570c14": "感物情。頗存汲引。每於師忌&#x52C5;設千僧官",
    "T50n2060_017:0570c15": "齋。越以衣&#x76CB;之餘以充大施。隨文皇帝",
    "T50n2060_017:0570c16": "獻后崩日設齋&#x546A;願。每獲百段曾不固留。",
    "T50n2060_017:0570c17": "括州刺史鄭係伯。臨海鎮將楊神貴。師友義",
    "T50n2060_017:0570c18": "重待遇不輕。大業十二年十一月二十三日。",
    "T50n2060_017:0570c19": "寢疾經旬。右&#x8107;而臥。卒于國清舊房。春秋",
    "T50n2060_017:0570c20": "七十有四。臨終之時山崩地動。境內道俗",
    "T50n2060_017:0570c21": "咸所見聞。台山又有沙門波若者。俗姓高句",
    "T50n2060_017:0570c22": "麗人也。陳世歸國。在金陵聽講。深解義",
    "T50n2060_017:0570c23": "味。開皇併陳。遊方學業。十六入天台北",
    "T50n2060_017:0570c24": "而智者求授禪法。其人利根上智。即有所",
    "T50n2060_017:0570c25": "證。謂曰。汝於此有緣。宜須閑居靜處成備",
    "T50n2060_017:0570c26": "妙行今天台山最高&#x5CEF;。名為華頂。去寺將",
    "T50n2060_017:0570c27": "六七十里。是吾昔頭陀之所。彼山祇是大乘",
    "T50n2060_017:0570c28": "根性。汝可往彼學道進行必有深益不須",
    "T50n2060_017:0570c29": "愁慮衣食。其即遵旨。以開皇十八年往彼",
    "T50n2060_017:0571a01": "山所。曉夜行道不敢睡臥。影不出山十有",
    "T50n2060_017:0571a02": "六載。大業九年二月忽然自下。初到佛壟上",
    "T50n2060_017:0571a03": "寺。淨人見三白衣擔衣&#x9262;從。須臾不見。至",
    "T50n2060_017:0571a04": "於國清下寺。仍密向善友同意云。波若自",
    "T50n2060_017:0571a05": "知壽命將盡非久。今故出與大眾別耳。",
    "T50n2060_017:0571a06": "不盈數日。無疾端坐。正念而卒于國清。春",
    "T50n2060_017:0571a07": "秋五十有二。送龕山所。出寺大門迴輿示",
    "T50n2060_017:0571a08": "別。眼即便開至山仍閉。是時也莫問官私",
    "T50n2060_017:0571a09": "道俗。咸皆歎仰俱發道心。外&#x89A9;靈瑞若",
    "T50n2060_017:0571a10": "此。餘則山中神異人所不見。固難詳矣。時",
    "T50n2060_017:0571a11": "天台又有釋法彥者。姓張氏。清河人。周朝",
    "T50n2060_017:0571a12": "廢教之時。避難投陳。於金陵奉遇智者。",
    "T50n2060_017:0571a13": "以太建七年陪從入天台。伏膺請業。授",
    "T50n2060_017:0571a14": "以禪那。既蒙訓誨不停房舍。每處山間",
    "T50n2060_017:0571a15": "林樹之下專修禪寂。三十年中常坐不臥。",
    "T50n2060_017:0571a16": "或時入定七日方起。具向師說所證法相。",
    "T50n2060_017:0571a17": "有人聽聞曰。如汝所說。是背捨觀中第二觀",
    "T50n2060_017:0571a18": "相。亦有山祇數相嬈試。宴坐怡然不干其",
    "T50n2060_017:0571a19": "慮。大業七年二月三十日卒于國清。春秋六",
    "T50n2060_017:0571a20": "十六。智者門徒極多。故敘其三數耳。"
}