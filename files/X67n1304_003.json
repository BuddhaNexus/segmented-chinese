{
    "X67n1304_003:0341c01": "林泉老人評唱丹霞淳禪師頌古&#x8657;堂集卷三",
    "X67n1304_003:0341c02": "後學性一閱",
    "X67n1304_003:0341c03": "生生道人梓",
    "X67n1304_003:0341c04": "第三十四則 海胡行道(大道)",
    "X67n1304_003:0341c05": "[0341c05] 示眾云。權衡在手枉來詢問低昂。縱奪臨時切忌推",
    "X67n1304_003:0341c06": "排戒臘。擔干負計者知是阿誰。",
    "X67n1304_003:0341c07": "[0341c07] 舉海湖禪師有座主問。和尚甚麼年行道(沒手沒&#x811A;撩撥",
    "X67n1304_003:0341c08": "關索)。湖云座主近前來(善降善降)。主近前(照顧&#x6312;鼻木)。湖云且",
    "X67n1304_003:0341c09": "道憍陳如甚年行道(適來記得而今忘&#x5374;)。座主茫然無對(雖然",
    "X67n1304_003:0341c10": "講得千經論。一句臨機下口難)。湖云尿&#x7240;鬼子(點檢將來不可放過)。",
    "X67n1304_003:0341c11": "[0341c11] 師云。太原海湖禪師。因有人請灌頂三藏供養。敷坐",
    "X67n1304_003:0341c12": "訖師乃就彼位坐。時有雲涉座主問曰。和尚甚麼年",
    "X67n1304_003:0341c13": "行道。待似新生犢兒不怕虎。引惹詞訟勾賊破家。海",
    "X67n1304_003:0341c14": "湖慣臨大敵豈怕鶵。卒遂喚座主近前來。把棒喚狗",
    "X67n1304_003:0341c15": "那是好心。涉近前一展不縮一進不退。不免須索與",
    "X67n1304_003:0341c16": "他當賭。湖曰祇如憍陳如甚麼年行道。雖是隔壁過",
    "X67n1304_003:0341c17": "狀。爭奈苦屈難伸。為伊拙口鈍辭所以強詞奪正。果",
    "X67n1304_003:0341c18": "是當&#x5872;茫然無對。怎不惹教覿面槍白對人陵辱道",
    "X67n1304_003:0341c19": "這尿&#x7240;鬼子。休&#x6060;座主白日詐惺惺。都為海湖臨機",
    "X67n1304_003:0341c20": "活潑潑。憍陳如者。世尊始於鹿野苑中初度五人。此",
    "X67n1304_003:0341c21": "之一也。還知座主失利處麼。早知今日成閑管。悔不",
    "X67n1304_003:0341c22": "當時用好心。更看丹霞別般花劈。頌曰。",
    "X67n1304_003:0341c23": "[0341c23] 多是從人學得來(今日露栓索)。一生空把口胡開(道三不&#x7740;",
    "X67n1304_003:0341c24": "兩)。欲窮此片&#x8657;明地(眨眼蹉過)。七佛前前總不該(猶有這箇",
    "X67n1304_003:0342a01": "在)。",
    "X67n1304_003:0342a02": "[0342a02] 師云。參須實參悟須實悟。閻羅大王不怕多語。雖是",
    "X67n1304_003:0342a03": "走南掠北指東畫西。向人眉尖眼角口內舌邊漸[呼*乎]",
    "X67n1304_003:0342a04": "得幾句終不濟事。所以道一一須向自己胸中流出",
    "X67n1304_003:0342a05": "方始&#x76D6;天&#x76D6;地。這裏全不用你靈牙利齒文過飾非。",
    "X67n1304_003:0342a06": "窮觜餓舌頭勦呵閑賣俏。枉&#x609E;平生&#x8657;勞神思。況此",
    "X67n1304_003:0342a07": "靈明覺照不有邊疆。&#x8657;闊心田亦無界畔。以至七佛",
    "X67n1304_003:0342a08": "前前。始自過去毗婆尸佛乃至釋迦牟尼。總難該括",
    "X67n1304_003:0342a09": "莫可追求。是知此事無始以來孤&#x9008;&#x9008;峭危危。剔圌",
    "X67n1304_003:0342a10": "&#x571D;無縫罅。&#x7AEA;窮三際橫遍十方。未審向甚麼處撈摸",
    "X67n1304_003:0342a11": "即是。雲散水流去。寂然天地寬。",
    "X67n1304_003:0342a12": "第三十五則 天&#x76D6;浴室(沐浴)",
    "X67n1304_003:0342a13": "[0342a13] 示眾云。來居建化門不免垂方便。為對箇中人所以",
    "X67n1304_003:0342a14": "重洗面。莫有見義勇為當仁不讓肯開疏者麼。",
    "X67n1304_003:0342a15": "[0342a15] 舉僧問天蓋幽禪師。有一院名無垢淨光禪院。化",
    "X67n1304_003:0342a16": "造浴室(增新祖業開拓門風)。有人問。既是無垢淨光。為甚麼",
    "X67n1304_003:0342a17": "&#x5374;造浴堂(若知頻浴身安。管取外宣無病)。僧無語(果是沒湯錢)。天蓋代",
    "X67n1304_003:0342a18": "云。三秋明月夜。不是騁團圓(差之毫釐。失之千里)。",
    "X67n1304_003:0342a19": "[0342a19] 師舉跋&#x9641;婆羅并其同伴十六開士。即從座起頂禮",
    "X67n1304_003:0342a20": "佛足而白佛言。我等先於威音王佛聞法出家。於浴",
    "X67n1304_003:0342a21": "僧時隨例入室。忽悟水因。既不洗塵。亦不洗體。中間",
    "X67n1304_003:0342a22": "安然。得無所有。宿習無忘乃至今時。從佛出家令得",
    "X67n1304_003:0342a23": "無學。彼佛名我跋&#x9641;婆羅。妙觸宣明成佛子住。佛問",
    "X67n1304_003:0342a24": "圓通。如我所證。觸因為上。此豈非無垢淨光根源者",
    "X67n1304_003:0342b01": "也。或有人問。既是無垢淨光。為甚麼&#x5374;造浴室。殊不",
    "X67n1304_003:0342b02": "知若非浴室爭能無垢。其僧被問閉口無言。枉滯情",
    "X67n1304_003:0342b03": "關難逃識&#x93BB;。可謂養子不及父。家門一世衰。故天&#x76D6;",
    "X67n1304_003:0342b04": "代云。三秋明月夜不是騁團圓。此與問辭意句稍劣。",
    "X67n1304_003:0342b05": "然一期應機不足&#x6060;也。誰想丹霞放他不過。頌曰。",
    "X67n1304_003:0342b06": "[0342b06] 雖然答盡深深意(一手&#x64E1;)。爭奈投機句未親(一手搦)。欲",
    "X67n1304_003:0342b07": "會本來無垢的(願聞佳作)。更須入水見長人(須是一&#x5EFB;親到始得)。",
    "X67n1304_003:0342b08": "[0342b08] 師云。家有諍子國有諍臣。有智不揀笄年。無智漫勞",
    "X67n1304_003:0342b09": "百歲。古德云。意到句不到。句到意不到。意句俱到。意",
    "X67n1304_003:0342b10": "句俱不到。久參上士皆悉知矣。然舡子道。一句合頭",
    "X67n1304_003:0342b11": "語。萬劫繫驢橛者。其奈宗趣不同施設各異。有時建",
    "X67n1304_003:0342b12": "化門中著&#x811A;。有時實際理地安身。有時以言遣言。有",
    "X67n1304_003:0342b13": "時以理顯理。把定則真金失色。放行則瓦礫生光。若",
    "X67n1304_003:0342b14": "解繫驢橛上&#x98DC;身。合頭語中脫絆。無不可也。昔外道",
    "X67n1304_003:0342b15": "問佛。昨日說何法。曰定法。云今日說何法。曰不定法。",
    "X67n1304_003:0342b16": "云。昨日說定法。今日何說不定法。曰。昨日定。今日不",
    "X67n1304_003:0342b17": "定。若向這裏會得。投機一語。轉見新鮮。至賾幽微不",
    "X67n1304_003:0342b18": "言可曉。入水見長人者。按耀禪師錄。唐武后詔嵩山",
    "X67n1304_003:0342b19": "老安．北宗神秀入禁中供養。因澡浴以宮姬給侍。獨",
    "X67n1304_003:0342b20": "安怡然無他。后歎曰。入水始知有長人矣。還知丹霞",
    "X67n1304_003:0342b21": "意句俱到處麼。不勞重舉似。何必別商量。",
    "X67n1304_003:0342b22": "第三十六則 九&#x5CEF;有言(佛祖)",
    "X67n1304_003:0342b23": "[0342b23] 示眾云。雲門正令誰肯提持。禪苑良規汝還會否。舉",
    "X67n1304_003:0342b24": "頭盡是兒孫事。祖父從來不出門。有達此理者麼。",
    "X67n1304_003:0342c01": "[0342c01] 舉僧問九峰虔禪師。承聞和尚有言。諸聖間出只",
    "X67n1304_003:0342c02": "是傳語人是否(你向甚麼處得這消息來)。峰云是(〔冬〕能諱得)。僧云。世",
    "X67n1304_003:0342c03": "尊一手指天一手指地。天上天下唯我獨尊。和尚",
    "X67n1304_003:0342c04": "為甚麼&#x5374;喚作傳語人(果然疑&#x7740;)。峰云。只為一手指天",
    "X67n1304_003:0342c05": "一手指地。所以喚作傳語人(巧說不如直道)。",
    "X67n1304_003:0342c06": "[0342c06] 師云。僧問九峰。古人道。直得不恁麼來者猶是兒孫。",
    "X67n1304_003:0342c07": "意旨如何。曰古人不謾語。云如何是來底兒孫。曰猶",
    "X67n1304_003:0342c08": "守珍御在。云如何是父。曰無家可坐無世可興。復問。",
    "X67n1304_003:0342c09": "諸聖間出只是箇傳語人。豈不是和尚語。林泉道。尋",
    "X67n1304_003:0342c10": "言逐句有甚了期。口耳之徒那堪共語。峰曰是。林泉",
    "X67n1304_003:0342c11": "道。實語當懺悔。爭肯自謾心。云。只如世尊生下。一手",
    "X67n1304_003:0342c12": "指天一手指地云。天上天下唯我獨尊。為甚麼喚作",
    "X67n1304_003:0342c13": "傳語人。好笑這僧。攀高接貴要釋狐疑。殊不知擬心",
    "X67n1304_003:0342c14": "動念盡落今時。豈非傳語人也。峰曰。為他指天指地",
    "X67n1304_003:0342c15": "所以喚作傳語人。此豈非十字打開兩手分付。既不",
    "X67n1304_003:0342c16": "囊藏被蓋。必應吐膽傾心。當時僧便禮拜。可謂知恩",
    "X67n1304_003:0342c17": "報恩人間幾幾。不意丹霞重宣此義為伊說破。頌曰。",
    "X67n1304_003:0342c18": "[0342c18] 妙相圓明不可親(無近傍處)。奴兒婢子自殷勤(從來即勢)。指",
    "X67n1304_003:0342c19": "天指地稱尊貴(且莫自媒)。也是傳言送語人(遭他笑&#x6060;)。",
    "X67n1304_003:0342c20": "[0342c20] 師云。妙密難明。巍巍相好。擬之則識莫可識。議之則",
    "X67n1304_003:0342c21": "智莫可知。自無始來從今以去。非凡情可測非聖解",
    "X67n1304_003:0342c22": "可量。庸愚之流莫可得而親近者也。設使朝朝暮暮",
    "X67n1304_003:0342c23": "兀兀騰騰。覓茶姑姑尋酒姨姨。一向世諦流布。至今",
    "X67n1304_003:0342c24": "不得從良。雖然用盡殷勤。到了難為自在。直饒指天",
    "X67n1304_003:0343a01": "指地獨貴獨尊。第二門頭不勞出現。子細看來。怎如",
    "X67n1304_003:0343a02": "向然燈前威音外。無名無姓無是無非。&#x5374;救得一半。",
    "X67n1304_003:0343a03": "擬乘白象欲降王宮。乃至出家成道說法度人。安待",
    "X67n1304_003:0343a04": "不名傳言送語者歟。只如尊貴一路。未審合向甚麼",
    "X67n1304_003:0343a05": "處瞻仰。還相委悉麼。欲識誕生王子父。鶴騰霄漢出",
    "X67n1304_003:0343a06": "銀籠。",
    "X67n1304_003:0343a07": "第三十七則 九峰相傳(佛祖)",
    "X67n1304_003:0343a08": "[0343a08] 示眾云。住持千嶂月。孰可依栖。衣&#x9262;一溪雲。誰堪承",
    "X67n1304_003:0343a09": "受。儻肯舒心將去。休愁信手拈來。冬&#x82FD;印莫錯摶跋。",
    "X67n1304_003:0343a10": "西祖意試詳思忖。有敢奔湊者麼。",
    "X67n1304_003:0343a11": "[0343a11] 舉僧問九峰。祖祖相傳。當傳何事(誰敢妄傳消息)。峰云。釋",
    "X67n1304_003:0343a12": "迦慳。迦葉富(說破家門)。僧云如何是釋迦慳(無法可說)。峰云",
    "X67n1304_003:0343a13": "無物與人(是名說法)。僧云如何是迦葉富(不惜家珍盡情分付)。峰",
    "X67n1304_003:0343a14": "云國內孟&#x751E;君(未為暢漢)。僧云畢竟傳底事作麼生(聲前",
    "X67n1304_003:0343a15": "一句圓音美。物外三山片月輝)。峰云百歲老兒分夜燈(更嫌何處不分明)。",
    "X67n1304_003:0343a16": "[0343a16] 師云。世尊靈山會上拈花示眾。是時眾皆默然。唯迦",
    "X67n1304_003:0343a17": "葉尊者破顏微笑。世尊曰。吾有正法眼藏。涅槃妙心。",
    "X67n1304_003:0343a18": "實相無相微妙法門。不立文字教外別傳。今付摩訶",
    "X67n1304_003:0343a19": "迦葉。為說偈曰。法本法無法。無法法亦法。今付無法",
    "X67n1304_003:0343a20": "時。法法何曾法。又參同契云。竺土大仙心。東西密相",
    "X67n1304_003:0343a21": "付。人根有利鈍。道無南北祖。一日阿難問迦葉云。師",
    "X67n1304_003:0343a22": "兄。世尊傳金襴袈裟外。別傳箇甚麼。迦葉召阿難。難",
    "X67n1304_003:0343a23": "應喏。迦葉曰倒&#x5374;門前剎竿著。汾陽昭云。不問那知。",
    "X67n1304_003:0343a24": "林泉道。用知作麼。五祖戒云。露。林泉道。漏泄。雲門一",
    "X67n1304_003:0343b01": "字禪。翠巖芝云。千年無影樹。今時沒底靴。林泉道。這",
    "X67n1304_003:0343b02": "些消息少人知。相傳的意。慳富緣由。靈利衲僧不勞",
    "X67n1304_003:0343b03": "重舉。無物與人則財施有盡。法施無窮。孟&#x751E;君賢則",
    "X67n1304_003:0343b04": "四海五湖心。幾人能出彀。這僧不識好惡。復問畢竟",
    "X67n1304_003:0343b05": "如何。峰以百歲老兒分夜燈為對。若也於此明得。這",
    "X67n1304_003:0343b06": "畔無妨那邊不礙。其或未然。雲暗不知天早晚。雪深",
    "X67n1304_003:0343b07": "難辨路高低。向不明不暗處試看丹霞為伊出理。頌",
    "X67n1304_003:0343b08": "曰。",
    "X67n1304_003:0343b09": "[0343b09] 寂光影裏現全身(堂堂獨露)。貴異天然&#x9008;出倫(比類難齊)。家",
    "X67n1304_003:0343b10": "富兒奴偏得力(堪人誇羨)。夜分燈火照西&#x96A3;(幸有一陰地。何勞不",
    "X67n1304_003:0343b11": "為人)。",
    "X67n1304_003:0343b12": "[0343b12] 師云。雲門道。人人盡有光明在。看時不見暗昏昏。又",
    "X67n1304_003:0343b13": "石頭云。迴光返照便歸來。廓達靈根非向背。若向這",
    "X67n1304_003:0343b14": "裏會得。即寂之照即照之寂。靈光獨耀&#x9008;脫根塵。萬",
    "X67n1304_003:0343b15": "象之中獨露身。唯人自肯乃方親。果必如是甚生次",
    "X67n1304_003:0343b16": "第。斯乃一切眾生本具靈明覺性。非吾強言。豈非天",
    "X67n1304_003:0343b17": "然貴。異&#x9008;出流倫。雖積代簪纓暫時落泊。其柰屏風",
    "X67n1304_003:0343b18": "雖破古格猶存。特似家富兒奴體段終別。況復將勤",
    "X67n1304_003:0343b19": "補拙著小做姦。於三更初夜月明以前。剔晃晃心燈",
    "X67n1304_003:0343b20": "然煌煌智炬。不光東舍唯照西&#x96A3;。何也。不是世情看",
    "X67n1304_003:0343b21": "冷暖。亦非人面逐高低。若明劫外真如理。管取今時",
    "X67n1304_003:0343b22": "事不迷。祖祖相傳的事。莫只這便是麼。言中休取則。",
    "X67n1304_003:0343b23": "句外可明宗。",
    "X67n1304_003:0343b24": "第三十八則 九峰侍者(遷化)",
    "X67n1304_003:0343c01": "[0343c01] 示眾云。人將語探。水將杖探。深淺高低豈容混濫。可",
    "X67n1304_003:0343c02": "怜一點情塵。致使半明半暗。儻能輸己從他。敢保當",
    "X67n1304_003:0343c03": "時無憾。莫有不放閑者麼。",
    "X67n1304_003:0343c04": "[0343c04] 舉九峰在石霜作侍者(少當努力)。石霜遷化後眾欲請",
    "X67n1304_003:0343c05": "堂中第一座接續住持(好因緣是惡因緣)。峰不肯(歡喜未盡。煩惱",
    "X67n1304_003:0343c06": "早來)。乃云。待某甲問過。若會先師意。如先師侍奉(未必",
    "X67n1304_003:0343c07": "心頭似口頭)。遂問首座云。先師道。休去歇去(坐&#x7740;即不可)。一",
    "X67n1304_003:0343c08": "念萬年去(猶有這箇在)。寒&#x7070;枯木去(切忌冷清清)。古廟香爐",
    "X67n1304_003:0343c09": "去(全無氣息)。一條白練去(染汙了也)。且道明甚麼邊事(有甚不知。",
    "X67n1304_003:0343c10": "有甚難見)。座云明一色邊事(好語若說盡。令人必定輕)。峰云恁麼則",
    "X67n1304_003:0343c11": "未會先師意在(謝證據)。座云。你不肯我那。裝香來(都緣",
    "X67n1304_003:0343c12": "茅草火。燒&#x5374;太行山)。乃焚香云。我不會先師。意香&#x70DF;起處脫",
    "X67n1304_003:0343c13": "去不得者(休認蒲團便做天)。言訖便坐脫(只因一轉語。不籍老殘生)。峰",
    "X67n1304_003:0343c14": "乃撫其背云。坐脫立亡則不無。先師意未在(半肯半不",
    "X67n1304_003:0343c15": "肯。誰不恁評論)。",
    "X67n1304_003:0343c16": "[0343c16] 師云。尋師訪道輔弼叢林。居&#x751E;親為石霜侍者。霜既",
    "X67n1304_003:0343c17": "歸寂眾請首座接續住持。九峰勘辨甚有來由。故經",
    "X67n1304_003:0343c18": "云。眾生被解礙。菩薩未離覺。何況首座恃賴靜功。非",
    "X67n1304_003:0343c19": "是侍者不肯許伊。以逆順境&#x6B35;&#x6B35;勘驗。果露栓索。難",
    "X67n1304_003:0343c20": "道八風吹不動。今古鎮常安。一日曹山見紙衣道者",
    "X67n1304_003:0343c21": "來便問。莫是紙衣道者否。衣云不敢。山曰如何是紙",
    "X67n1304_003:0343c22": "衣下事。衣云。一裘纔挂體。萬法悉皆如。山曰如何是",
    "X67n1304_003:0343c23": "紙衣下用。衣近前應喏便立脫去。曰。汝既解恁麼去。",
    "X67n1304_003:0343c24": "何不恁麼來。衣忽開眼問曰。一靈真性不假包胎時",
    "X67n1304_003:0344a01": "如何。山曰未是妙。衣云如何是妙。山曰不借借。衣便",
    "X67n1304_003:0344a02": "珍重&#x5374;便坐化去。山乃有頌曰。覺性圓明無相身。莫",
    "X67n1304_003:0344a03": "將知見妄&#x758E;親。念異便於玄旨昧。心差不與道相&#x96A3;。",
    "X67n1304_003:0344a04": "情分萬法沉前境。識鑒多端喪本真。如是句中能曉",
    "X67n1304_003:0344a05": "會。了然無事昔時人。此與九峰侍者不肯首座無兩",
    "X67n1304_003:0344a06": "樣也。況石霜首座雖解恁麼去不解恁麼來。紙衣道",
    "X67n1304_003:0344a07": "者更解恁麼去更解恁麼來。曹山尚自不放出頭。大",
    "X67n1304_003:0344a08": "抵情存向背見處偏枯。只貪滯跡沉空不管聯芳續",
    "X67n1304_003:0344a09": "焰。且道利害在甚麼處。自有丹霞與伊和會。頌曰。",
    "X67n1304_003:0344a10": "[0344a10] 戴角披毛異類身(猿中見猿。鹿中見鹿)。寒&#x7070;枯木眼中塵(誰能",
    "X67n1304_003:0344a11": "撥&#x5374;)。雖然未會先師意(用會作麼)。爭奈臨行一句新(若非丹霞",
    "X67n1304_003:0344a12": "誰能賞鑑)。",
    "X67n1304_003:0344a13": "[0344a13] 師云。先覺覺後。自利利他。接物利生。妙用非一。即體",
    "X67n1304_003:0344a14": "之用兮把住放行全在我。即用之體兮拈來拋去更",
    "X67n1304_003:0344a15": "由誰。所以披毛戴角異類橫身。隴月耕雲入廛垂手。",
    "X67n1304_003:0344a16": "設使寒&#x7070;枯木冷冷清清。正眼觀來皆為塵垢。何一",
    "X67n1304_003:0344a17": "色而可定奪哉。當時雖未會先師意。丹霞滿口許他",
    "X67n1304_003:0344a18": "道。爭奈臨行一句新。雖此句是新。何似當初對九峰",
    "X67n1304_003:0344a19": "侍者道。恁麼則未會先師意在。這裏道的一句不更",
    "X67n1304_003:0344a20": "新鮮。若然則何必裝香坐脫。令人撫背道先師意未",
    "X67n1304_003:0344a21": "會在。還知褒貶自由縱奪自在處麼。衲被蒙頭萬事",
    "X67n1304_003:0344a22": "休。此時山僧都不會。",
    "X67n1304_003:0344a23": "第三十九則 大光達磨(佛祖)",
    "X67n1304_003:0344a24": "[0344a24] 示眾云。迷頭認影怎做得眼裏有筋。越聖超凡敢想",
    "X67n1304_003:0344b01": "必心中無事。有真不掩偽善分別者麼。",
    "X67n1304_003:0344b02": "[0344b02] 舉僧問大光誨禪師。達磨還是祖否(莫錯認)。光云不",
    "X67n1304_003:0344b03": "是祖(劈腹剜心盡情吐露)。僧云。既不是祖。又來作甚麼(你便不道)。",
    "X67n1304_003:0344b04": "光云為汝不薦(老婆心切)。僧云薦後如何(照顧刺破眼睛)。光云",
    "X67n1304_003:0344b05": "方知不是祖(頭正尾正)。",
    "X67n1304_003:0344b06": "[0344b06] 師云。潭州大光山居誨禪師。初造石霜。長坐不臥。麻",
    "X67n1304_003:0344b07": "衣草屨。亡身為法。遂令主性空塔院。一日霜知緣熟。",
    "X67n1304_003:0344b08": "試其所得。問曰。國家每年放舉人及第朝門。還得拜",
    "X67n1304_003:0344b09": "也無。光云有一人不求進。曰憑何。云他且不為名。曰",
    "X67n1304_003:0344b10": "除&#x5374;今日別更有時也無。云他亦不道今日是。如是",
    "X67n1304_003:0344b11": "酬對往復無滯。盤桓二十餘祀。眾請出世。僧問只如",
    "X67n1304_003:0344b12": "達磨還是祖否。光云不是祖。這僧迷己逐物以偽為",
    "X67n1304_003:0344b13": "真。大光不惜唇皮分明指示。故經云。凡所有相皆是",
    "X67n1304_003:0344b14": "&#x8657;妄。若見諸相非相即見如來。這僧不達此意展轉",
    "X67n1304_003:0344b15": "狐疑。又問。既不是祖又來作甚麼。光云為汝不薦。可",
    "X67n1304_003:0344b16": "謂前箭猶輕後箭深猶。自不知痛痒。&#x98DC;覆更問薦後",
    "X67n1304_003:0344b17": "如何。光云方知不是祖。為伊十字轟開。更不囊藏被",
    "X67n1304_003:0344b18": "&#x76D6;。欲使這僧不離花下路便見洞中天。丹霞藉此美",
    "X67n1304_003:0344b19": "景良辰。分付賞心樂事。頌曰。",
    "X67n1304_003:0344b20": "[0344b20] 少林續焰事堪奇(佳運傳千載)。臘夜方開雪後枝(清香遍九",
    "X67n1304_003:0344b21": "垓)。黃蘗昔年曾有語(道甚麼來)。大唐國裏沒禪師(將謂忘&#x5374;)。",
    "X67n1304_003:0344b22": "[0344b22] 師云。嵩山少林寺乃魏沙門跋陀製。菩提達磨應般",
    "X67n1304_003:0344b23": "若多羅之讖。梁大通元年泛舶至此土。會武帝問答",
    "X67n1304_003:0344b24": "不契。遂渡江之魏。止洛陽嵩少面壁九年。遇神光立",
    "X67n1304_003:0344c01": "雪斷臂。葉綴花聯心燈續焰者矣。筠州黃蘗希運禪",
    "X67n1304_003:0344c02": "師示眾云。汝等諸人盡是&#x5647;酒糟漢。與麼行&#x811A;何處",
    "X67n1304_003:0344c03": "有今日。還知大唐國裏無禪師麼。時有僧出云。只如",
    "X67n1304_003:0344c04": "諸方匡徒領眾又作麼生。蘗曰不道無禪只是無師。",
    "X67n1304_003:0344c05": "林泉道。若不得後語。前話也難圓。大光不見有祖。黃",
    "X67n1304_003:0344c06": "蘗不道無禪。還知二大宗師眼高四海傍若無人處",
    "X67n1304_003:0344c07": "麼。不踏今時路。常遊劫外春。",
    "X67n1304_003:0344c08": "第四十則 強德上座(牛鹿)",
    "X67n1304_003:0344c09": "[0344c09] 示眾云。心麤者失。豈免胡顏。欺敵者亡。不無&#x61E1;[怡-台+羅]。輸",
    "X67n1304_003:0344c10": "己筭人者且道阿誰。",
    "X67n1304_003:0344c11": "[0344c11] 舉強德二上座曾參九峰(不得點胸檐板)。於路次見湧泉",
    "X67n1304_003:0344c12": "忻禪師騎牛不識(屬猴人本命。屬虎人相衝)。強云。蹄角甚分明。",
    "X67n1304_003:0344c13": "爭奈騎者不鑒(撩&#x882D;剔蝎)。泉拍牛避路(饒人不是癡)。二上座",
    "X67n1304_003:0344c14": "至樹下憩息煎茶次。泉亦至(不是冤家不聚頭)。乃問二上",
    "X67n1304_003:0344c15": "座近離甚麼處(照顧捩鼻木)。強云那邊(刺腦入膠盆)。泉云那",
    "X67n1304_003:0344c16": "邊事作麼生(便下毒手)。強提起茶盞(果是手亂&#x811A;忙)。泉云此猶",
    "X67n1304_003:0344c17": "是這邊事。那邊事作麼生(三徑就荒歸便得。舊時松菊尚芳馨)。強無",
    "X67n1304_003:0344c18": "語(沒手來多少時也)。泉云莫道騎者不鑒(無因果不生)。",
    "X67n1304_003:0344c19": "[0344c19] 師云。台州湧泉景忻禪師。自石霜開示而止湧泉。不",
    "X67n1304_003:0344c20": "披袈裟喫飯。有僧問莫成俗否。師曰即今豈是僧邪。",
    "X67n1304_003:0344c21": "上堂云。我四十九年在這裏尚自有時走作。汝等諸",
    "X67n1304_003:0344c22": "人莫開大口。見解人多。行解人萬中無一箇。見解言",
    "X67n1304_003:0344c23": "語總要知通。若識不盡。敢道輪回去在。為何如此。蓋",
    "X67n1304_003:0344c24": "為識漏未盡。汝但盡&#x5374;。今時始得成立。亦喚作立中",
    "X67n1304_003:0345a01": "功轉功就他去。亦喚作就中功親他去。我所以道親",
    "X67n1304_003:0345a02": "人不得度。渠不度親人。恁麼譬喻尚不會薦取渾侖",
    "X67n1304_003:0345a03": "底。但管取心性。莫亂動舌頭。不見洞山道。相續也大",
    "X67n1304_003:0345a04": "難。汝須知有。此事若不知有。啼哭有日在。林泉道。不",
    "X67n1304_003:0345a05": "是苦辛人不知。據湧泉強德。一則逢強即弱。一則遇",
    "X67n1304_003:0345a06": "柔即剛。一則舌藏鋒刃口隱雌黃。一則破膽麤豪尖",
    "X67n1304_003:0345a07": "頭利腦。正到肴關把節處。閉口無言祇麼休。幸遇丹",
    "X67n1304_003:0345a08": "霞善能高鑒。頌曰。",
    "X67n1304_003:0345a09": "[0345a09] 芳草漫漫豈變秋(能為萬象主。不逐四時凋)。牧童白牯恣優游",
    "X67n1304_003:0345a10": "(千自由百自在)。異中有路人難見(恰似瞎一般)。&#x5374;謂騎牛不識",
    "X67n1304_003:0345a11": "牛(反責他非)。",
    "X67n1304_003:0345a12": "[0345a12] 師云。無根瑞草不假陽和。異境靈芝非從造化。莽莽",
    "X67n1304_003:0345a13": "芊芊而雖蒙雨露。青青黯黯而[宋-木+取]耐風霜。縱日月之",
    "X67n1304_003:0345a14": "遷流。任歲寒之不變。管甚春秋榮悴。何關冬夏芟夷。",
    "X67n1304_003:0345a15": "牧&#x7AEA;高歌牯牛[跳-兆+孛]跳。閑邀過嶺慢&#x8D82;還家。優哉游哉",
    "X67n1304_003:0345a16": "暢矣快矣。以喻見忘執謝心意豁然。達道高流無拘",
    "X67n1304_003:0345a17": "繫也。雖則異中來往。非同造次庸愚。深藏底蘊莫可",
    "X67n1304_003:0345a18": "觀瞻。故不得而見也。嗟呼拍盲衲子&#x5374;謂騎牛不識",
    "X67n1304_003:0345a19": "其牛。如龜負圖自取喪身之兆。真所謂以己方人反",
    "X67n1304_003:0345a20": "遭受屈。他時一縱芒繩斷。袖手歸田不用鞭。",
    "X67n1304_003:0345a21": "第四十一則 文殊僧繇(真像)",
    "X67n1304_003:0345a22": "[0345a22] 示眾云。擬心即差。下筆即錯。世間無限丹青手。到了",
    "X67n1304_003:0345a23": "終須畫不成。莫有賞鑑者麼。",
    "X67n1304_003:0345a24": "[0345a24] 舉僧問文殊禪師。僧繇為甚麼邈志公真不得(無下",
    "X67n1304_003:0345b01": "乎處)。殊云。非但僧繇。志公亦邈不得(身聖不覺聖)。僧云志",
    "X67n1304_003:0345b02": "公為甚麼邈不得(果是疑&#x7740;)。殊云彩繪不將來(善說道理)。僧",
    "X67n1304_003:0345b03": "云和尚還邈得也無(上身來也)。殊云我亦邈不得(謙謙君子)。",
    "X67n1304_003:0345b04": "僧云和尚為甚麼邈不得(一狐疑了一狐疑)。殊云。渠不苟",
    "X67n1304_003:0345b05": "我顏色。教我如何邈(王婆上磨。且是一推)。",
    "X67n1304_003:0345b06": "[0345b06] 師云。本來面目妍醜難評。費盡丹青莫能傳寫。這僧",
    "X67n1304_003:0345b07": "以世諦路頭夢宅陋質欲配法身。焉得不霄壤懸殊",
    "X67n1304_003:0345b08": "者邪。所以文殊據實祗對道非但僧繇志公亦邈不",
    "X67n1304_003:0345b09": "得。可謂水不洗水金不&#x613D;金。眼不自見耳不自聞。這",
    "X67n1304_003:0345b10": "僧本是鶵兒剛為俊鷂。怎不教文殊重重再按道彩",
    "X67n1304_003:0345b11": "繪不將來。這僧放沒底賴就口便嗢道和尚還邈得",
    "X67n1304_003:0345b12": "也無。文殊本不推三拉五昧己謾心。稱實而論分明",
    "X67n1304_003:0345b13": "與道我亦邈不得。可謂&#x8657;空無面目何用與粧眉。這",
    "X67n1304_003:0345b14": "僧不識好惡漫費唇舌。本意買綿&#x5374;來賣絮。文殊既",
    "X67n1304_003:0345b15": "知抖擻不下。不免推惡離己尋脫身計。向他道渠不",
    "X67n1304_003:0345b16": "苟我顏色教我如何邈。林泉道。出身猶可易。脫體道",
    "X67n1304_003:0345b17": "應難。僧繇志公事跡。投子頌古中具載。茲不復云。別",
    "X67n1304_003:0345b18": "看丹霞如何舉薦。頌曰。",
    "X67n1304_003:0345b19": "[0345b19] 身光熾盛相巍巍(觀之不足。玩之有餘)。妙手如何彩繪伊(下筆",
    "X67n1304_003:0345b20": "即錯)。休問僧繇吳道子(總未勦絕)。志公他日不能知(&#x5374;最親切)。",
    "X67n1304_003:0345b21": "[0345b21] 師云。茶陵郁和尚悟道頌曰。我有神珠一顆。久被塵",
    "X67n1304_003:0345b22": "勞關&#x93BB;。如今塵盡光生。照破山河萬朵。雲門亦云。人",
    "X67n1304_003:0345b23": "人盡有光明在。看時不見暗&#x662C;&#x662C;。又藥師本願經云。",
    "X67n1304_003:0345b24": "願我來世得阿耨多羅三藐三菩提時。自身光明熾",
    "X67n1304_003:0345c01": "然照耀。功德巍巍。身善安住。燄網莊嚴過於日月。幽",
    "X67n1304_003:0345c02": "冥眾生悉蒙開曉。隨意所趣作諸事業。此亦方便誘",
    "X67n1304_003:0345c03": "進群迷。其實見在未來何曾有間。任是妙絕匠手彩",
    "X67n1304_003:0345c04": "繪實難。吳道．僧繇亦應討後。然志公神異舉世咸聞。",
    "X67n1304_003:0345c05": "欲對丹青亦莫能委。唐吳道子者。姓吳名道元。字道",
    "X67n1304_003:0345c06": "子。陽翟人。舊名道子。少孤貧。客游洛陽學書於張顛",
    "X67n1304_003:0345c07": "賀知章不成。因工畫未冠深造妙處。若悟之於性。非",
    "X67n1304_003:0345c08": "積習所能致。初為&#x5156;州瑕丘尉。明皇聞之召入供奉。",
    "X67n1304_003:0345c09": "更今名。復以道子為字。由此名振天下。恁麼舉來。志",
    "X67n1304_003:0345c10": "公神采還知否。六耳不同謀。別時說向汝。",
    "X67n1304_003:0345c11": "第四十二則 鳳翔石柱(人境)",
    "X67n1304_003:0345c12": "[0345c12] 示眾云。跛挈痿羸。無用處成真用處。盲聾瘖&#x7602;。不風",
    "X67n1304_003:0345c13": "流處轉風流。儻能踏碎情關。便解掣開識&#x93BB;。且道誰",
    "X67n1304_003:0345c14": "是其人。",
    "X67n1304_003:0345c15": "[0345c15] 舉鳳翔府石柱禪師遊方日到洞山。時虔和尚垂",
    "X67n1304_003:0345c16": "語。有四種人(且忌分別)。一人說過佛祖一步行不得(多是",
    "X67n1304_003:0345c17": "[踞-古+?]法師)。一人行過佛祖一句說不得(必是&#x7602;上座)。一人說",
    "X67n1304_003:0345c18": "得行得(不唯誇大口。更敢費盤纏)。一人說不得行不得(眾中如百拙。一",
    "X67n1304_003:0345c19": "世作閑人)。那箇是其人(尊鑒不錯)。柱出眾對云。一人說過佛",
    "X67n1304_003:0345c20": "祖一步行不得者。只是無舌不許行(都因五色線)。一人",
    "X67n1304_003:0345c21": "行過佛祖一句說不得者。只是無足不許說(難逃十字",
    "X67n1304_003:0345c22": "關)。一人說得行得者。只是函蓋相稱(甜言美語暢殺飢人)。一",
    "X67n1304_003:0345c23": "人說不得行不得者。斷命求活(試作死馬醫)。如石女兒",
    "X67n1304_003:0345c24": "披枷帶&#x93BB;(曲為今時。理當如此)。洞山云。闍梨分上又作麼生",
    "X67n1304_003:0346a01": "(事不厭細)。柱云。該通分上。卓卓寧彰(明人不作暗事)。洞山云。祇",
    "X67n1304_003:0346a02": "如海上明公秀又作麼生(更是謾他一點不得)。柱云。幻人相",
    "X67n1304_003:0346a03": "逢。撫掌呵呵(都在嘻嘻一笑中)。",
    "X67n1304_003:0346a04": "[0346a04] 師云。門庭施設萬種千般。入理深談了無一語。左敲",
    "X67n1304_003:0346a05": "右擊正按傍提。祇是要汝離心意識參。出凡聖路學。",
    "X67n1304_003:0346a06": "雪峰一日問德山。從上宗乘。學人還有分也無。山打",
    "X67n1304_003:0346a07": "一棒曰道甚麼。云不會。至明日請益。山曰。我宗無語",
    "X67n1304_003:0346a08": "句。實無一法與人。峰因此有省。巖頭聞之曰。德山老",
    "X67n1304_003:0346a09": "人一條脊梁骨硬似鐵拗不折。然雖如是。於唱教門",
    "X67n1304_003:0346a10": "中猶較些子。林泉道。放開一線許商量。所以古德云。",
    "X67n1304_003:0346a11": "說得一丈不如行取一尺。說得一尺不如行取一寸。",
    "X67n1304_003:0346a12": "當初九峰住洞山時垂語示眾。舉此四種人。說得行",
    "X67n1304_003:0346a13": "不得。行得說不得。行得說得。說不得行不得。石柱出",
    "X67n1304_003:0346a14": "眾應口酬酢。既有來由非無意思。慎勿競空花濃淡",
    "X67n1304_003:0346a15": "爭兔角短長。上乘菩薩信無疑。中下聞之必生&#x6060;。故",
    "X67n1304_003:0346a16": "喻石女披枷帶&#x93BB;。雖是無中出有。何奈去偽存真。洞",
    "X67n1304_003:0346a17": "山復以本分鉗鎚重重楔磕。是他久經&#x7145;煉豈怕烹",
    "X67n1304_003:0346a18": "煎。大冶精金果無變色。幻人撫掌呵呵處。點鐵端能",
    "X67n1304_003:0346a19": "到十成。頌曰。",
    "X67n1304_003:0346a20": "[0346a20] 水底泥牛耕白月(切忌隨波逐浪)。雲中木馬驟清風(不應趍漢",
    "X67n1304_003:0346a21": "騰空)。胡僧懶捧西乾&#x9262;(縮手有分)。半夜乘舟過海東(氣急作麼)。",
    "X67n1304_003:0346a22": "[0346a22] 師云。理極忘情謂。如何有喻齊。到頭霜夜月。任運落",
    "X67n1304_003:0346a23": "前溪。果熟兼猿重。山長似路迷。舉頭殘照在。元是舊",
    "X67n1304_003:0346a24": "居西。故般若智．無師智．自然智非學解識情而可積",
    "X67n1304_003:0346b01": "習進趣無上佛祖之道邪。不得已&#x8D82;水底泥牛。藉雲",
    "X67n1304_003:0346b02": "中木馬。耕白月於晴空。驟清風於曉野。從教[跳-兆+孛]跳一",
    "X67n1304_003:0346b03": "任奔馳。蹈翻怒浪狂瀾。掣脫名韁利&#x93BB;。管甚南泉懶",
    "X67n1304_003:0346b04": "牧。任他支遁深憐。若知弄假像真自不費心勞力。況",
    "X67n1304_003:0346b05": "胡僧懶墮。倦捧&#x9262;於千門。共商主&#x8DA6;趄。擬乘舟於三",
    "X67n1304_003:0346b06": "島。才交半夜未至三更。片帆早過海門東。柔櫓久別",
    "X67n1304_003:0346b07": "江岸北。此雖&#x63D1;合索恁評量。須知意不在言。且對癡",
    "X67n1304_003:0346b08": "人說夢。忽遇箇精細靈利者合作麼生道。枉搖三寸",
    "X67n1304_003:0346b09": "舌。漫費一生心。",
    "X67n1304_003:0346b10": "第四十三則 僧問曹山(賓主)",
    "X67n1304_003:0346b11": "[0346b11] 示眾云。正不居正。入戶當堂慵正坐。偏不垂偏。出門",
    "X67n1304_003:0346b12": "猶懶下&#x5826;行。覿面相呈時合作麼生回互。",
    "X67n1304_003:0346b13": "[0346b13] 舉僧問曹山寂禪師。五位對賓時如何(大眼覷小眼)。山",
    "X67n1304_003:0346b14": "云汝今問那箇位(事窮的要)。僧云。某甲從偏中來。請師",
    "X67n1304_003:0346b15": "正位中接(當頭諱字寰中禁。誰敢依稀犯聖顏)。山云不接(心真語亦真)。僧",
    "X67n1304_003:0346b16": "云為甚麼不接(休沒理會)。山云恐落偏位中去(平生心膽向人",
    "X67n1304_003:0346b17": "傾)。山復問僧。祇如不接。是對賓不是對賓(深窮妙理。細辨",
    "X67n1304_003:0346b18": "根源)。僧云早是對賓了也(不枉垂絲向碧潭)。山云如是如是",
    "X67n1304_003:0346b19": "(針芥相投處。寰中幾箇知)。",
    "X67n1304_003:0346b20": "[0346b20] 師云。撫州曹山本寂禪師。嗣洞山价。因僧問五位君",
    "X67n1304_003:0346b21": "臣旨訣。山曰正位即空界本來無物。偏位即色界有",
    "X67n1304_003:0346b22": "萬象形。正中偏者背理就事。偏中正者舍事入理。兼",
    "X67n1304_003:0346b23": "帶者冥應眾緣。不墮諸有。非染非淨非正非偏。故云",
    "X67n1304_003:0346b24": "&#x8657;玄大道無著真宗。從上先德推此一位最妙最玄",
    "X67n1304_003:0346c01": "當詳審辨明。君為正位。臣為偏位。臣向君偏中正。君",
    "X67n1304_003:0346c02": "視臣是正中偏。君臣合道是兼帶語。僧問如何是君。",
    "X67n1304_003:0346c03": "曰。妙德尊寰宇。高明朗太&#x8657;。云如何是臣。曰。靈機弘",
    "X67n1304_003:0346c04": "聖道。真智利群生。云如何是臣向君。曰。不墮諸異趣。",
    "X67n1304_003:0346c05": "凝情望聖容。云如何是君視臣。曰。妙容雖不動。光燭",
    "X67n1304_003:0346c06": "本無偏。云如何是君臣合道。曰。混然無內外。和融上",
    "X67n1304_003:0346c07": "下平。林泉道。偏正若能無向背。君臣自不有差殊。由",
    "X67n1304_003:0346c08": "是這僧取問五位對賓時如何。所以曹山反問汝今",
    "X67n1304_003:0346c09": "問那箇位。此謂之點燈喫飯兩家分明。這僧不免道",
    "X67n1304_003:0346c10": "某甲從偏中來請師正位中接。山云不接。林泉道。棋",
    "X67n1304_003:0346c11": "逢敵手難藏倖。詩到重吟始見功。這僧嬴姦賣俏故",
    "X67n1304_003:0346c12": "意羅織道為甚麼不接。山云恐落偏位中去。是知舉",
    "X67n1304_003:0346c13": "頭盡是兒孫事。祖父從來不出門。汝豈不聞雲蓋問",
    "X67n1304_003:0346c14": "石霜。萬戶俱閉即不問。萬戶俱開是如何。霜云堂中",
    "X67n1304_003:0346c15": "事作麼生。蓋無對。經半年方道得語云。無人接得渠。",
    "X67n1304_003:0346c16": "霜云道則太晒道。只道得八成。蓋云和尚又如何。霜",
    "X67n1304_003:0346c17": "云無人識得渠。何似曹山應只便道不接。若接豈非",
    "X67n1304_003:0346c18": "流落今時墮偏位中也。山復勘僧道。祇如不接是對",
    "X67n1304_003:0346c19": "賓不是對賓。林泉道。休辭入火重烹煉。祇恐臨時是",
    "X67n1304_003:0346c20": "假銀。這僧可謂久經爐&#x97B4;慣受鉗鎚。具實祗對道早",
    "X67n1304_003:0346c21": "是對賓了也。曹山利物情深老婆心切。順毛勃挲道",
    "X67n1304_003:0346c22": "如是如是。林泉道。既是當家人。索說著實話。未審丹",
    "X67n1304_003:0346c23": "霞看作麼生倒斷。頌曰。",
    "X67n1304_003:0346c24": "[0346c24] 月中玉兔夜懷胎(看你怎生)。日裏金烏朝抱卵(有誰能見)。黑",
    "X67n1304_003:0347a01": "漆崑崙踏雪行(正偏兼到)。轉身打破&#x7460;璃&#x6900;(〔罄〕快平生)。",
    "X67n1304_003:0347a02": "[0347a02] 師云。金烏東出玉兔西沒。曉夜相續人皆知有。懷胎",
    "X67n1304_003:0347a03": "抱卵妙密難明。識情卜度知無數。到了終非杜撰成。",
    "X67n1304_003:0347a04": "況此一事藉言顯理。理本無言。若認無言死於句下。",
    "X67n1304_003:0347a05": "恰與口欲談而辭喪。心欲緣而慮忘為道侶也。汝豈",
    "X67n1304_003:0347a06": "不聞花嚴大經云。世法即佛法。佛法即世法。莫於佛",
    "X67n1304_003:0347a07": "法中分別世間法。世間法中分別佛法。又般若經云。",
    "X67n1304_003:0347a08": "麤言及細語。皆歸第一義。古不云乎。是處語言皆合",
    "X67n1304_003:0347a09": "道。誰家絃管不傳心。明明百草頭。明明祖師意。豈&#x8657;",
    "X67n1304_003:0347a10": "語哉。又云。明暗相參殺活機。大人境界普賢知。非久",
    "X67n1304_003:0347a11": "參上士莫可得而措置者也。黑漆崑崙踏雪行處。正",
    "X67n1304_003:0347a12": "偏兼帶理事&#x53F6;通。非言可及非說可說。言說俱忘猶",
    "X67n1304_003:0347a13": "帶識在。不見道除時又起一重塵。直得轉身吐氣及",
    "X67n1304_003:0347a14": "盡玄微。返本還源勦絕滲漏。問甚&#x7460;璃&#x6900;琥珀盃。收",
    "X67n1304_003:0347a15": "拾將來都合摵碎。何也。向此若能離法愛。不妨袖手",
    "X67n1304_003:0347a16": "伴閑雲。",
    "X67n1304_003:0347a17": "第四十四則 曹辭洞山(遊山)",
    "X67n1304_003:0347a18": "[0347a18] 示眾云。不須折柳何用擎杯。比及臨岐須窮下落。雪",
    "X67n1304_003:0347a19": "後始知松柏操。事難方表丈夫心。且道是誰具斯作",
    "X67n1304_003:0347a20": "略。汝還見麼。",
    "X67n1304_003:0347a21": "[0347a21] 舉曹山辭洞山(人義道中理當如此)。山問子向甚麼處去(兒行",
    "X67n1304_003:0347a22": "千里。母行千里)。曹山云不變異處去(及盡今時始得成立)。洞山云不",
    "X67n1304_003:0347a23": "變異處豈有去耶(再上試金石)。曹山云去亦不變異(果然",
    "X67n1304_003:0347a24": "無彈剝)。",
    "X67n1304_003:0347b01": "[0347b01] 師云。負&#x9262;挑囊任所之。登山驀嶺為尋師。一朝興盡",
    "X67n1304_003:0347b02": "投巖壑。爭忍來參去不辭。&#x76D6;為恩霑法乳擬效南回。",
    "X67n1304_003:0347b03": "故恁伸誠取別丈室。洞山以養子之緣不免審問道",
    "X67n1304_003:0347b04": "子向甚麼處去。曹山深知這邊冷淡那畔相應。故云",
    "X67n1304_003:0347b05": "不變異處去。那知起心動念開口動舌。早是變異了",
    "X67n1304_003:0347b06": "也。所以洞山道不變異處豈有去耶。此一則語有搜",
    "X67n1304_003:0347b07": "人短處。有為人長處。具眼衲僧不宜造次。亦如還丹",
    "X67n1304_003:0347b08": "一粒點鐵成金。至理一言轉凡成聖。果然曹山告往",
    "X67n1304_003:0347b09": "知來顯仁藏用。便道去亦不變異。言至於此。正偏兼",
    "X67n1304_003:0347b10": "帶理事混然。當成事時即見體空。於隨緣處本來不",
    "X67n1304_003:0347b11": "變。汝等諸人十二時中居常恁麼行履。何事而不辦",
    "X67n1304_003:0347b12": "哉。雖然如是。更向丹霞頌中參詳則箇。頌曰。",
    "X67n1304_003:0347b13": "[0347b13] 家家門掩蟾蜍月(清光何處無)。處處鶯啼楊柳風(好音常在",
    "X67n1304_003:0347b14": "耳)。若謂縱橫無變異(認&#x7740;則不堪)。猶如擲&#x5292;擬揮空(終不",
    "X67n1304_003:0347b15": "傷鋒犯手)。",
    "X67n1304_003:0347b16": "[0347b16] 師云。天下無二道。聖人無兩心。設教雖殊教化皆一。",
    "X67n1304_003:0347b17": "經不云乎。蠢動含靈皆有佛性。何彼此而間別者也。",
    "X67n1304_003:0347b18": "況汝本來真性妙覺明心。迷之則觸途成滯。悟之則",
    "X67n1304_003:0347b19": "坦蕩無拘。儻若狂情頓歇鏡智圓明。無一法而不周。",
    "X67n1304_003:0347b20": "無一法而不遍。塵塵爾法法爾。何止家家門掩蟾蜍",
    "X67n1304_003:0347b21": "皎月之清光。處處鶯啼楊柳曉風之美韻。當可超情",
    "X67n1304_003:0347b22": "離見。不應隨色逐聲。若謂縱橫無變異者。&#x5F03;有著空",
    "X67n1304_003:0347b23": "病亦然。還如避溺而投火。猶如擲&#x5292;擬揮空。丹霞恁",
    "X67n1304_003:0347b24": "麼道。未審向甚麼處著落。還相委悉麼。轉盡無功伊",
    "X67n1304_003:0347c01": "就位。孤標不與汝同盤。",
    "X67n1304_003:0347c02": "第四十五則 甚物[宋-木+取]貴(&#x732B;犬)",
    "X67n1304_003:0347c03": "[0347c03] 示眾云。漫臺高價。自有新條。本分商量。索依舊例。莫",
    "X67n1304_003:0347c04": "比尋常買賣。非同往日看承。有具別寶眼者麼。",
    "X67n1304_003:0347c05": "[0347c05] 舉僧問曹山。世間甚麼物[宋-木+取]貴(誰敢錯評量)。山云死&#x732B;",
    "X67n1304_003:0347c06": "兒頭(履變知肥)。僧云為甚死&#x732B;兒頭[宋-木+取]貴(果然疑&#x7740;)。山云無",
    "X67n1304_003:0347c07": "人著價(開口廝當)。",
    "X67n1304_003:0347c08": "[0347c08] 師云。世之徒知有用之必用。而不知無用之大用。至",
    "X67n1304_003:0347c09": "若七珍八寶唯益貪婪。何如四智三身可增利益。這",
    "X67n1304_003:0347c10": "僧擬索形山之寶如意神珠。豈意曹山以不貴之貨",
    "X67n1304_003:0347c11": "打發學人道死&#x732B;兒頭。這僧若便承言滯句墮落常",
    "X67n1304_003:0347c12": "情。向貴賤上鑽研。於行市內窮究。直至彌勒下生也",
    "X67n1304_003:0347c13": "著交不得。這僧果然滿肚懷疑整理不下。道為甚麼",
    "X67n1304_003:0347c14": "死&#x732B;兒頭[宋-木+取]貴。惹得曹山盡情吐露道只為無人著",
    "X67n1304_003:0347c15": "價。且道不作貴不作賤合作麼定奪。還知麼。若是牙",
    "X67n1304_003:0347c16": "人逢販子。兩和交易自無差。頌曰。",
    "X67n1304_003:0347c17": "[0347c17] 腥臊洪爛不堪親(莫動&#x7740;)。觸動輕輕血污身(我道甚來)。何",
    "X67n1304_003:0347c18": "事杳無人著價(不識便宜)。為伊非是世間珍(希逢罕遇)。",
    "X67n1304_003:0347c19": "[0347c19] 師云。古人近取諸身遠取諸物以喻至極之道。故以",
    "X67n1304_003:0347c20": "死&#x732B;兒頭對之。臊腥洪爛者穢惡狼藉之甚也。故不",
    "X67n1304_003:0347c21": "堪親近。而況大道窅漠&#x8657;廓寂寥。小根小智之流貪",
    "X67n1304_003:0347c22": "奢侈樂榮華。粧飾畫瓶留連濁世。那肯趣寂寥之大",
    "X67n1304_003:0347c23": "道乎。此乃不堪親之繇緒也。觸動輕輕血污身者。於",
    "X67n1304_003:0347c24": "事易曉於理當明。若肯念茲在茲將錯就錯。常作不",
    "X67n1304_003:0348a01": "淨觀。頓&#x5F03;有為身&#x80A8;脹青瘀臭惡現前。此豈非濃血",
    "X67n1304_003:0348a02": "恒污心田者也。曹山舉處無人著價。不可&#x6060;伊。為非",
    "X67n1304_003:0348a03": "同世間珍寶而眩惑人眼。此正合著石頭道。住此庵。",
    "X67n1304_003:0348a04": "休作解。誰誇鋪席圖人買。回光返照便歸來。廓達靈",
    "X67n1304_003:0348a05": "根非向背。林泉恁麼鏤冰琢雪。關空&#x93BB;夢。掉老婆舌。",
    "X67n1304_003:0348a06": "念合嬰孩。是與曹山著價不著價。還知麼。自古以來",
    "X67n1304_003:0348a07": "常恁道。賣金不遇買金人。",
    "X67n1304_003:0348a08": "第四十六則 枯木花開(花&#x83D3;)",
    "X67n1304_003:0348a09": "[0348a09] 示眾云。潛通劫外曲為今時。既能綴葉聯枝。爭免蜂",
    "X67n1304_003:0348a10": "遊蝶戲。只如蠱惑之際合作麼生裁斷。",
    "X67n1304_003:0348a11": "[0348a11] 舉靈泉問&#x758E;山仁禪師。枯木生花始與他合。是這",
    "X67n1304_003:0348a12": "邊句是那邊句(得坐披衣向後自看)。山云亦是這邊句(巧說不如",
    "X67n1304_003:0348a13": "直道)。泉云如何是那邊句(閉口牢藏舌。安身第一方)。山云。石牛吐",
    "X67n1304_003:0348a14": "出三春霧。靈雀不棲無影林(無中能唱出。幾箇是知音)。",
    "X67n1304_003:0348a15": "[0348a15] 師云。萬木凍欲折。孤根暖獨回。前村深雪裏。昨夜一",
    "X67n1304_003:0348a16": "枝開。既分春意必落今時。絕後重甦欺君不得。祇知",
    "X67n1304_003:0348a17": "始與他合。到了終非自利。不見道密移一步六門曉。",
    "X67n1304_003:0348a18": "無限風光大地春。這邊那畔顯然無忒。偏來正去豁",
    "X67n1304_003:0348a19": "爾寧差。靈泉雖恁疑著。是他據實通報道亦是這邊",
    "X67n1304_003:0348a20": "句。豈免疑情杳邈玄路周遮。的確商量親切話會。復",
    "X67n1304_003:0348a21": "問如何是那邊句。是他&#x758E;山老漢不惜眉毛。撥向上",
    "X67n1304_003:0348a22": "關。縱無礙辯。語帶玄而無路。舌頭談而不談。十字打",
    "X67n1304_003:0348a23": "開兩手分付道。石牛吐出三春霧。靈雀不栖無影林。",
    "X67n1304_003:0348a24": "子細看來。這邊尋不見。那畔&#x8994;無門。頌曰。",
    "X67n1304_003:0348b01": "[0348b01] 滄海無風波浪平(高低普應)。&#x70DF;收水色&#x8657;涵碧(上下冥通)。寒",
    "X67n1304_003:0348b02": "光一帶望何窮(觀之不足)。誰辨箇中龍退骨(罕逢明鑑)。",
    "X67n1304_003:0348b03": "[0348b03] 師云。天共白雲曉。水和明月秋。漁舟別古岸。停棹宿",
    "X67n1304_003:0348b04": "灘頭。管甚無明海&#x6FF6;。業習風恬。識浪狂波。任伊平穩。",
    "X67n1304_003:0348b05": "直得&#x70DF;收霧斂龍隱魚潛。水色&#x8657;涵而碧落寂寥。寒",
    "X67n1304_003:0348b06": "光瀲&#x7054;而丹霄縹緲。枉將有限擬&#x8D82;無窮。劫波空處",
    "X67n1304_003:0348b07": "妙難傳。至理明時應自委。深深莫辨隱隱那窺。匹似",
    "X67n1304_003:0348b08": "箇中&#x8994;蒼龍之退骨。爭如向上看丹鳳之&#x51B2;霄。不拘",
    "X67n1304_003:0348b09": "這畔那邊。論甚今時劫外。昧之者觸途成滯。明之者",
    "X67n1304_003:0348b10": "到處優遊。活句休同死句參。鷓鴣啼在深花裏。",
    "X67n1304_003:0348b11": "第四十七則 &#x8E08;山壽塔(塔廟)",
    "X67n1304_003:0348b12": "[0348b12] 示眾云。預&#x5079;不虞肅宗帝。曾施孝道請垂樣。致忠國",
    "X67n1304_003:0348b13": "師豈&#x6061;慈悲。後來到處興功。往往增添價例。莫有會",
    "X67n1304_003:0348b14": "商量者麼。",
    "X67n1304_003:0348b15": "[0348b15] 舉僧與&#x758E;山造壽塔畢來白&#x758E;山(般[土*尃]不易)。山云汝將",
    "X67n1304_003:0348b16": "多少錢與匠人(官憑私約)。僧云一切在和尚(讓則有餘)。山云。",
    "X67n1304_003:0348b17": "為將三文錢與匠人。為將兩文錢與匠人。為將一",
    "X67n1304_003:0348b18": "文錢與匠人(尋常語裏布槍旗)。若道得與吾親造塔(和尚幸是",
    "X67n1304_003:0348b19": "大人。且莫造次)。僧無語(一句臨機下口難)。後舉似大嶺(走口送舌)。嶺云",
    "X67n1304_003:0348b20": "還有人道得麼(青山誰管你閑事)。僧云未有人道得(莫累他好)。",
    "X67n1304_003:0348b21": "嶺云。汝回舉似&#x758E;山道。大嶺聞舉有語云。若將三",
    "X67n1304_003:0348b22": "文錢與匠人。和尚今生決定不得塔(待要作麼)。若將兩",
    "X67n1304_003:0348b23": "文錢與匠人。和尚與匠人共垂一隻手(徒勞摸索)。若將",
    "X67n1304_003:0348b24": "一文錢與匠人。累他匠人眉鬚墮落(好心招惡報)。其僧",
    "X67n1304_003:0348c01": "回舉似&#x758E;山(來往不易)。山具威儀望大嶺禮拜嘆云。大",
    "X67n1304_003:0348c02": "嶺古佛放光射至此間(惺惺怜惺惺)。雖然如是。也是臘",
    "X67n1304_003:0348c03": "月蓮花(且恁將無做有)。大嶺後聞此語云。我恁麼道也是",
    "X67n1304_003:0348c04": "龜毛長三尺(不知誰識斟量)。",
    "X67n1304_003:0348c05": "[0348c05] 師云。魏府老元花嚴示眾曰。佛法在日用處。行住坐",
    "X67n1304_003:0348c06": "臥處。喫茶喫飯處。語言相問處。祇如這僧恁麼問。&#x758E;",
    "X67n1304_003:0348c07": "山恁麼答。且道佛法其安在哉。你若向三文兩文一",
    "X67n1304_003:0348c08": "文上追求。本利俱失受窮一生。枉費功夫漫勞神力。",
    "X67n1304_003:0348c09": "其僧果落圈圚閉口無言。不辭途路奔波。擬決情懷",
    "X67n1304_003:0348c10": "疑慮。遂至大嶺重伸詢問。是他大嶺見義勇為當仁",
    "X67n1304_003:0348c11": "不讓。便與從頭酬價道。若將三文錢與匠人和尚今",
    "X67n1304_003:0348c12": "生決定不得塔。何故勞而無益。為伊多酒慢功。若將",
    "X67n1304_003:0348c13": "兩文錢與匠人和尚與匠人共出一隻手。兩不相虧",
    "X67n1304_003:0348c14": "並無懸欠。若將一文錢與匠人。累他匠人眉鬚墮落。",
    "X67n1304_003:0348c15": "皆為&#x758E;山一毛不&#x39DE;。還知林泉恁麼判斷處麼。醉漢",
    "X67n1304_003:0348c16": "口。沒量斗。閑割炒。胡廝毆。半&#x7A93;&#x51C9;月酒醒時。燈火清",
    "X67n1304_003:0348c17": "熒何所有。其僧回舉似&#x758E;山。山具威儀望大嶺禮拜",
    "X67n1304_003:0348c18": "嘆云。將謂無人。大嶺古佛放光射至此間。此之所謂",
    "X67n1304_003:0348c19": "欲要佛法興。無過僧敬僧。豈非贊之雙美者也。&#x758E;山",
    "X67n1304_003:0348c20": "云。雖然如是。也是臘月蓮花。林泉道。休嫌開較晚。本",
    "X67n1304_003:0348c21": "是強生枝。大嶺後聞此語云。我恁麼道也是龜毛長",
    "X67n1304_003:0348c22": "三尺。林泉道。從教大嶺誇長短。一任諸方漫較量。蓋",
    "X67n1304_003:0348c23": "為利物情深。隨波逐浪。致使丹霞二俱看破。頌曰。",
    "X67n1304_003:0348c24": "[0348c24] 清風吹動釣魚舡(往復無際)。&#x76B7;起澄江浪接天(動靜一原)。堪",
    "X67n1304_003:0349a01": "笑錦鱗爭戲水(非唯滯句者迷)。到頭俱被曲&#x920E;牽(皆為承言者喪)。",
    "X67n1304_003:0349a02": "[0349a02] 師云。性海汪洋。辭源浩渺。穩駕慈航。釣絲輕裊。既被",
    "X67n1304_003:0349a03": "慧風鼓扇。不無識浪翻騰。致令遠接禪天。解使&#x8657;含",
    "X67n1304_003:0349a04": "心月。引流泉之不絕。三文兩文而莫可輕酬。逗阿賭",
    "X67n1304_003:0349a05": "之具陳。千貫萬貫而亦難塞命。叢林衲子恣意評量。",
    "X67n1304_003:0349a06": "塵世高流無不[多*農]茸。若錦鱗之戲水。逐華藻之&#x98DC;身。",
    "X67n1304_003:0349a07": "口貪香餌忽吞&#x920E;。渾似尋言逐句者。所以先德云。離",
    "X67n1304_003:0349a08": "心意識參。出凡聖路學。還省得麼。休被業錢閑使作。",
    "X67n1304_003:0349a09": "朝晡計筭費神思。",
    "X67n1304_003:0349a10": "第四十八則 雲居上堂(示眾)",
    "X67n1304_003:0349a11": "[0349a11] 示眾云。方來便去。特教倜儻縱橫。正按傍提。祇要英",
    "X67n1304_003:0349a12": "靈俏措。且道誰恁老婆心切。",
    "X67n1304_003:0349a13": "[0349a13] 舉雲居膺禪師上堂云。得者不輕微。明者不賤用",
    "X67n1304_003:0349a14": "(道合平常)。識者不咨嗟。解者無厭惡(平常合道)。從天降下則",
    "X67n1304_003:0349a15": "貧寒(有心用處還應錯)。從地湧出則富貴(無意看時&#x5374;宛然)。門裏",
    "X67n1304_003:0349a16": "出身易。身裏出門難(將相本無種。男兒當自強)。動則埋身千丈。",
    "X67n1304_003:0349a17": "不動則當處生苗(直恁沒轉裏)。一言&#x9008;脫獨拔當時(根塵",
    "X67n1304_003:0349a18": "如透脫。心性自圓明)。言語不要多。多則無用處(維摩一默千載難忘)。",
    "X67n1304_003:0349a19": "[0349a19] 師云。陞堂上堂元無二種。聚眾集眾只是一般。朝夕",
    "X67n1304_003:0349a20": "不廢指南。便是人天眼目。自百丈以來。立禪居。設法",
    "X67n1304_003:0349a21": "座。開闢祖道。訓誨學徒。故有頌云。入門無佛殿。說法",
    "X67n1304_003:0349a22": "有&#x8657;堂。祇此傳心印。當知是法王。直至於今。典刑具",
    "X67n1304_003:0349a23": "在。當是時叢林尤盛。雲居所以依法作法。振領提綱。",
    "X67n1304_003:0349a24": "開發後進。豈&#x6061;慈悲。故垂語云。得者不輕微。明者不",
    "X67n1304_003:0349b01": "賤用。是汝靈知不昧本有之性。不假他求匪從人得。",
    "X67n1304_003:0349b02": "何敢輕微賤用者邪。識者不咨嗟。解者無厭惡。既具",
    "X67n1304_003:0349b03": "正知正見。雙眼圓明。六根解脫。何咨嗟厭惡而可縈",
    "X67n1304_003:0349b04": "繫哉。從天降下則貧寒。從地湧出則富貴。林泉曾有",
    "X67n1304_003:0349b05": "頌云。貧富應知祇在人。乾坤元不有&#x758E;親。隨家豐儉",
    "X67n1304_003:0349b06": "元平等。幣服華房各任真。門裏出身易。身裏出門難。",
    "X67n1304_003:0349b07": "不見天童道。草漫漫。門裏門外君自看。荊棘林中下",
    "X67n1304_003:0349b08": "&#x811A;易。夜明簾外轉身難。且隨老木同寒瘠。將逐春風",
    "X67n1304_003:0349b09": "入燒瘢。動則埋身千丈。不動則當處生苗。若定若動",
    "X67n1304_003:0349b10": "當人變弄。埋沒生苗休閑打&#x95A7;。一言&#x9008;脫獨拔當時。",
    "X67n1304_003:0349b11": "正是古靈道底。靈光獨耀&#x9008;脫根塵。正當此是。若是",
    "X67n1304_003:0349b12": "洒洒落落。何慮不能超群拔萃者也。雖道言語不要",
    "X67n1304_003:0349b13": "多。多則無用處。點檢將來。大似擔枷過狀。揚聲止響。",
    "X67n1304_003:0349b14": "祇如許一落索有用處無用處。是他丹霞自知下落。",
    "X67n1304_003:0349b15": "頌曰。",
    "X67n1304_003:0349b16": "[0349b16] 門頭戶尾事千差(徒勞屈指從頭數)。了盡猶來未到家(&#x7ADB;竮",
    "X67n1304_003:0349b17": "辛苦幾時休)。明月堂前無影木(能為萬象主)。嚴凝雪夜正開",
    "X67n1304_003:0349b18": "花(不逐四時凋)。",
    "X67n1304_003:0349b19": "[0349b19] 師云。門門有路戶戶無私。明之者弄影搖頭。昧之者",
    "X67n1304_003:0349b20": "磕天絆地。非止斜街暗巷生客頭迷。亦猶深院幽庭",
    "X67n1304_003:0349b21": "愚夫意慘。忙忙世事杳杳塵緣。污坌心田眯昏道眼。",
    "X67n1304_003:0349b22": "何止千差而已哉。縱使見忘執謝捨妄歸真。翳金屑",
    "X67n1304_003:0349b23": "於眼中。掇太山於心上。去&#x5374;一兮拈得七。笑倒雲門",
    "X67n1304_003:0349b24": "六不收。所以道直饒玄會得。猶是眼中塵。此雖半路",
    "X67n1304_003:0349c01": "抽身終未到其家矣。當可從偏入正。兼帶&#x53F6;通。向明",
    "X67n1304_003:0349c02": "月堂前受用時時九夏。於太陽門下看承日日三秋。",
    "X67n1304_003:0349c03": "無影林中列森森之古木。大庾嶺上綻馥馥之寒梅。",
    "X67n1304_003:0349c04": "既逢凜冽深冬。必值嚴凝雪夜。遂&#x7AEA;起拂子云。一花",
    "X67n1304_003:0349c05": "五葉正開時。休往前村獨自&#x8994;。",
    "X67n1304_003:0349c06": "第四十九則 青林逕往(兔蛇)",
    "X67n1304_003:0349c07": "[0349c07] 示眾云。驀直去處決省盤纏。舉意問時不無猶豫。端",
    "X67n1304_003:0349c08": "然指出長安道。爭奈時人不肯行。莫有西出陽關要",
    "X67n1304_003:0349c09": "餞送者麼。",
    "X67n1304_003:0349c10": "[0349c10] 舉僧問青林虔禪師。學人徑往時如何(迂迴作麼)。林云。",
    "X67n1304_003:0349c11": "死蛇當大路。勸子莫當頭(早是孩兒怕。更把麻胡諕)。僧云當頭",
    "X67n1304_003:0349c12": "者如何(甚的大如割捨)。林云喪子命根(心直口快)。僧云不當頭",
    "X67n1304_003:0349c13": "時如何(&#x5374;又&#x7740;忙)。林云亦無迴避處(天寬地&#x6FF6;無處安身)。僧云正",
    "X67n1304_003:0349c14": "當恁麼時如何(坐&#x7740;即不堪)。林云失&#x5374;也(終日尋不得)。僧云",
    "X67n1304_003:0349c15": "未審向甚麼處去(果然不知下落)。林云草深無&#x8994;處(佛眼窺不",
    "X67n1304_003:0349c16": "見)。僧云和尚也須隄防始得(慈悲生患害)。林撫掌云一",
    "X67n1304_003:0349c17": "等是箇毒氣(明眼人前一場漏逗)。",
    "X67n1304_003:0349c18": "[0349c18] 師云。短長亭畔路迢遙。多幸臨岐肯見招。若遇窮途",
    "X67n1304_003:0349c19": "休慟哭。縱橫無處不通霄。這僧擬乎徑往。那知已早",
    "X67n1304_003:0349c20": "周遮。況洞山云。向道莫去。歸來背父。故青林以死蛇",
    "X67n1304_003:0349c21": "諕他。恐犯當頭於身無益。這僧不&#x980B;危亡放沒抵賴",
    "X67n1304_003:0349c22": "道當頭者如何。不見雪峰示眾云。南山有條&#x9F08;鼻蛇。",
    "X67n1304_003:0349c23": "汝等諸人切須好看。長慶云。今日堂中大有人喪身",
    "X67n1304_003:0349c24": "失命。青林舉處好本多同。這僧雖有走智未必獲安。",
    "X67n1304_003:0350a01": "不見永嘉道。&#x5F03;有著空病亦然。還如避溺而投火。設",
    "X67n1304_003:0350a02": "使不當頭。亦無迴避處。這僧無可奈何往前當賭道。",
    "X67n1304_003:0350a03": "正當恁麼時如何。林云失&#x5374;也。秤槌移到徹梢頭。忽",
    "X67n1304_003:0350a04": "然拶落&#x98DC;斤斗。這僧亦不放閑又問。未審向甚麼處",
    "X67n1304_003:0350a05": "去。將謂知下落。不免折便宜。豈想青林撒手離&#x811A;。當",
    "X67n1304_003:0350a06": "面諱&#x5374;道草深無覓處。殊不知已露栓索。被伊窺破",
    "X67n1304_003:0350a07": "道和尚也須隄防始得。這僧特似喫苦不甘當仁不",
    "X67n1304_003:0350a08": "讓。致使青林撫掌云一等是箇毒氣。未審這僧還知",
    "X67n1304_003:0350a09": "痛痒也無。丹霞向風恬浪靜處著眼傍觀。頌曰。",
    "X67n1304_003:0350a10": "[0350a10] 長江澄澈即蟾華(水月交光)。滿目清光未是家(枉恁奔波)。借",
    "X67n1304_003:0350a11": "問漁舟何處去(隄防動落今時)。夜深依舊宿蘆花(切忌靜沉死水)。",
    "X67n1304_003:0350a12": "[0350a12] 師云。性水真空。湛玄淵而澄江似練。禪天心月。皎祖",
    "X67n1304_003:0350a13": "域而皓彩如銀。所以道清光照眼似迷家。明白轉身",
    "X67n1304_003:0350a14": "還墮位。直得正不居正偏不垂偏。恁麼會得。無死蛇",
    "X67n1304_003:0350a15": "之可遮攔。有活句之可救濟。任伊徑往。縱汝當頭。若",
    "X67n1304_003:0350a16": "能明得劫初時。愁甚草深無覓處。且恁收綸罷釣趍",
    "X67n1304_003:0350a17": "岸停舟。不消借問緣由。何必追求去處。兩頭截斷中",
    "X67n1304_003:0350a18": "道非安。向夜深時撥轉舡頭。於水寒處不離沙觜。既",
    "X67n1304_003:0350a19": "依舊曾宿蘆花。想從此不虧蒻笠。若解隨流深得妙。",
    "X67n1304_003:0350a20": "肯教住岸即迷源。"
}