{
    "X66n1296_016:0091c14": "宗門拈古彚集卷第十六",
    "X66n1296_016:0091c16": "古杭白巖嗣祖沙門　淨符　彚集",
    "X66n1296_016:0091c17": "　　△南三",
    "X66n1296_016:0091c18": "趙州因僧問。學人乍入叢林。乞師指示。州曰喫粥了",
    "X66n1296_016:0091c19": "也未。曰喫粥了也。州曰洗鉢盂去。僧大悟。",
    "X66n1296_016:0091c20": "雲門偃徵云。且道有指示無指示。若言有。趙州向",
    "X66n1296_016:0091c21": "伊曾道個甚麼來。若言無。這僧因甚悟去。",
    "X66n1296_016:0091c22": "雪竇顯云。我不似雲門為蛇畵足。直言向你道。問",
    "X66n1296_016:0091c23": "者如虫禦木。答者偶爾成文。然雖與麼。瞎却衲僧",
    "X66n1296_016:0091c24": "眼。作麼生免得此過。諸仁者。要會麼。還你趙州喫",
    "X66n1296_016:0092a01": "粥也未。拈却這僧喫粥了也。雪竇與你拄杖子歸",
    "X66n1296_016:0092a02": "堂。",
    "X66n1296_016:0092a03": "雲峰悅云。雲門與麼道。大似為黃門栽鬚。與蛇畵",
    "X66n1296_016:0092a04": "足。山僧則不然。這僧恁麼悟去。入地獄如箭射。",
    "X66n1296_016:0092a05": "黃龍心云。雲門雪竇雖善鋤強輔弱捨富從貧。要",
    "X66n1296_016:0092a06": "且不能安家立國。乃問僧。你朝來亦喫粥亦洗鉢。",
    "X66n1296_016:0092a07": "而今是迷是悟。僧禮拜起。龍喚近前云。我有一柄",
    "X66n1296_016:0092a08": "拂與汝。歸堂。",
    "X66n1296_016:0092a09": "龍門遠云。山僧今日喫粥了也。洗鉢盂了也。只是",
    "X66n1296_016:0092a10": "不悟。既是善知識。為甚麼不悟。還會麼。豈可喚鐘",
    "X66n1296_016:0092a11": "作甕。終不指鹿為馬。善人難犯。水銀無假。冷地忽",
    "X66n1296_016:0092a12": "然覰破。管取一時放下。",
    "X66n1296_016:0092a13": "開福寧云。大眾且道。那裏是這僧悟處。還委悉麼。",
    "X66n1296_016:0092a14": "幾般雲色出峰頂。一樣泉聲落檻前。",
    "X66n1296_016:0092a15": "徑山杲云。雲門大似阿修羅王托動三有大城諸",
    "X66n1296_016:0092a16": "煩惱海。隨後喝云。寐語作麼。復云。雲峰雖善背手",
    "X66n1296_016:0092a17": "抽金鏃。翻身控角弓。爭奈蹉過雲門何。又云。趙州",
    "X66n1296_016:0092a18": "與這僧若不得雲門。一生受屈。而今諸方有一種",
    "X66n1296_016:0092a19": "瞎漢。往往盡作洗鉢盂話會了。",
    "X66n1296_016:0092a20": "天寧琦云。諸仁者見雲門則易。見妙喜則難。誵訛",
    "X66n1296_016:0092a21": "在甚麼處。劒去久矣。爾方刻舟。",
    "X66n1296_016:0092a22": "雲居莊云。趙州以楔出楔。雲門看樓打樓。這僧悟",
    "X66n1296_016:0092a23": "去。還有勘破處也無。良久云。風不鳴條。雨不破塊。",
    "X66n1296_016:0092a24": "古南門云。住住。雪竇但知雲門無蛇畵足。自亦未",
    "X66n1296_016:0092b01": "免靈龜曳尾。忽若總拈過時如何。瞎。",
    "X66n1296_016:0092b02": "愚菴盂云。趙州向蝎瓮裏蹲踞。雲門入蛇阬中坐",
    "X66n1296_016:0092b03": "臥。雲峰向虎牢裏遊戲。蝎不能螫。蛇不能毒。虎不",
    "X66n1296_016:0092b04": "能措其爪牙。果然妙手。據山僧判斷。趙州也無洗",
    "X66n1296_016:0092b05": "鉢盂話。雲門縱有畵蛇之筆。向甚處添足。還是雲",
    "X66n1296_016:0092b06": "峰入地獄。這僧入地獄。拍案一下云。山僧今日將",
    "X66n1296_016:0092b07": "三大老頂相光明神通妙用拈向諸人面前。漆桶",
    "X66n1296_016:0092b08": "不快。若作佛法商量。入地獄如箭射。喝一喝云。萬",
    "X66n1296_016:0092b09": "山紫翠烟嵐裏。濃淡浮沉畵不成。",
    "X66n1296_016:0092b10": "東明際云。子丑寅卯辰巳午未。就裏知音本無忌",
    "X66n1296_016:0092b11": "諱。阿呵呵。會也未。脚頭脚底任縱橫。長安風月何",
    "X66n1296_016:0092b12": "足貴。",
    "X66n1296_016:0092b13": "清化嶾云。一個裙拖地。一個褲更長。雖然這僧悟",
    "X66n1296_016:0092b14": "去。也只會得個奴兒婢子邊事。",
    "X66n1296_016:0092b15": "佛日晳云。大慧道諸方拈掇甚多。下註脚亦不少。",
    "X66n1296_016:0092b16": "未甞有一人分明說破。妙喜今日為諸人分明說",
    "X66n1296_016:0092b17": "破。喫粥了便洗鉢盂。且道還曾指示無。黑豆從來",
    "X66n1296_016:0092b18": "好合醬。比丘尼定是師姑。這大慧老漢牙如劒樹",
    "X66n1296_016:0092b19": "口似血盆。原來只在這裏。洗鉢盂話何曾說得破。",
    "X66n1296_016:0092b20": "隆安今晚不惜唇齒。為汝諸人分明說破。喫粥了",
    "X66n1296_016:0092b21": "便洗鉢盂。趙州東壁掛葫蘆。拈得鼻好打失口。達",
    "X66n1296_016:0092b22": "磨不是老臊鬍。",
    "X66n1296_016:0092b23": "本覺微云。大小趙州鼓粥飯氣。這僧悟去也是刺",
    "X66n1296_016:0092b24": "腦入膠盆。",
    "X66n1296_016:0092c01": "趙州到黃檗。檗見來便閉却方丈門。州乃把火於法",
    "X66n1296_016:0092c02": "堂內呌曰救火救火。檗開門捉住曰道道。州曰賊過",
    "X66n1296_016:0092c03": "後張弓。",
    "X66n1296_016:0092c04": "保福展云。黃檗有頭無尾。趙州有尾無頭。",
    "X66n1296_016:0092c05": "五祖戒云。黃檗只會買賤不會賣貴。趙州因禍致",
    "X66n1296_016:0092c06": "福。",
    "X66n1296_016:0092c07": "雪竇顯云。直是好笑。笑須三十年。忽有個衲僧問",
    "X66n1296_016:0092c08": "笑個甚麼。笑賊過後張弓。",
    "X66n1296_016:0092c09": "南堂欲云。重門擊柝。黃檗過於隄防。囓鏃破關。趙",
    "X66n1296_016:0092c10": "州慣得其便。雖然兩不相傷。笑破雪竇鼻孔。",
    "X66n1296_016:0092c11": "古南門云。雪竇好一笑。祇是不合隨趙州語脉走。",
    "X66n1296_016:0092c12": "畢竟如何。賊賊。",
    "X66n1296_016:0092c13": "雲溪挺云。一個開門入盜。一個把髻投衙。惹得黃",
    "X66n1296_016:0092c14": "口小兒笑破嘴脣皮。",
    "X66n1296_016:0092c15": "趙州與侍者文遠論義曰。鬬劣不鬬勝。勝者輸胡餅。",
    "X66n1296_016:0092c16": "遠曰請和尚立義。州曰我是一頭驢。遠曰我是驢胃。",
    "X66n1296_016:0092c17": "州曰我是驢糞。遠曰我是糞中虫。州曰你在彼中作",
    "X66n1296_016:0092c18": "麼。遠曰我在彼中過夏。州曰把將胡餅來。",
    "X66n1296_016:0092c19": "五祖戒云。禍不單行。",
    "X66n1296_016:0092c20": "瑯瑘覺云。趙州文遠也是蕭何置律。",
    "X66n1296_016:0092c21": "徑山杲云。文遠在驢糞中過夏。面赤不如語直。趙",
    "X66n1296_016:0092c22": "州貪他少利贏得箇胡餅。撿點將來也。是普州人",
    "X66n1296_016:0092c23": "送賊。畢竟如何。鵞王擇乳素非鴨類。",
    "X66n1296_016:0092c24": "天童覺云。高高標不出。低低望不及。眼自爭先得。",
    "X66n1296_016:0093a01": "籌因打結贏。",
    "X66n1296_016:0093a02": "天寧琦云。當時文遠待趙州道我是一頭驢。便好",
    "X66n1296_016:0093a03": "道輸却胡餅了也。老漢取餅就手。奪得便行。",
    "X66n1296_016:0093a04": "寶華忍云。文遠勝裏輸。明輸暗勝。趙州輸裏勝。明",
    "X66n1296_016:0093a05": "勝暗輸。纔勝即輸。輸即勝。算來胡餅都無分。而今",
    "X66n1296_016:0093a06": "拈出大家看。動着些兒成話柄。咄。",
    "X66n1296_016:0093a07": "演教泐云。趙州只知貪程不覺錯路。文遠雖輸果",
    "X66n1296_016:0093a08": "餅未免暗得便宜。山僧與麼道。具眼者辨取。",
    "X66n1296_016:0093a09": "趙州外出路逢一婆子。乃問什麼處去。婆曰偷趙州",
    "X66n1296_016:0093a10": "笋去。州曰忽遇趙州又作麼生。婆便與州一掌。州休",
    "X66n1296_016:0093a11": "去。",
    "X66n1296_016:0093a12": "雪竇顯云。好掌。更下兩掌也無勘處。",
    "X66n1296_016:0093a13": "五祖演云。趙州休去作麼生商量。白雲露箇消息。",
    "X66n1296_016:0093a14": "貴要諸人共知。婆子雖行正令。一生不了。趙州被",
    "X66n1296_016:0093a15": "打兩掌。咬定牙關。婆子可謂去路一身輕似葉。趙",
    "X66n1296_016:0093a16": "州高名千古重如山。",
    "X66n1296_016:0093a17": "南堂欲云。將謂胡須赤。更有赤須胡。",
    "X66n1296_016:0093a18": "龍池傳云。且道趙州休去。是肯伊是不肯伊。",
    "X66n1296_016:0093a19": "古南門云。趙州今日小出大遇。",
    "X66n1296_016:0093a20": "南山寶云。這兩個漢都來病入膏肓。雖針藥有所",
    "X66n1296_016:0093a21": "不能救。若人撿點得出。許伊具一隻眼。",
    "X66n1296_016:0093a22": "圓照森云。還識趙州老漢麼。雲縷縷。風絮絮。寄言",
    "X66n1296_016:0093a23": "行路兒。莫上山頭去。",
    "X66n1296_016:0093a24": "甌峰承云。賊是小人。智過君子。",
    "X66n1296_016:0093b01": "白巖符云。這婆子不惟竊笋。亦且并竹而歸。可謂",
    "X66n1296_016:0093b02": "偷天手段不讓礄跖。然趙州休去。又豈止偷天而",
    "X66n1296_016:0093b03": "已。",
    "X66n1296_016:0093b04": "趙州一日於雪中倒臥曰相救相救。有僧便去身邊",
    "X66n1296_016:0093b05": "臥。州便起去。",
    "X66n1296_016:0093b06": "翠巖芝云。此僧在趙州圈繢裏。還有人出得麼。",
    "X66n1296_016:0093b07": "天童華云。這僧如虫禦木。要見趙州天地懸隔。有",
    "X66n1296_016:0093b08": "般瞎漢便道山僧扶強不扶弱。殊不知我王庫內",
    "X66n1296_016:0093b09": "無如是刀。喝一喝。",
    "X66n1296_016:0093b10": "勝法法云。這僧只顧救人。不解自救。",
    "X66n1296_016:0093b11": "趙州到道吾。纔入堂。吾曰南泉一隻箭來也。州曰看",
    "X66n1296_016:0093b12": "箭。吾曰過。州曰中。(有本作茱萸。非也。今依會元)",
    "X66n1296_016:0093b13": "雪竇顯云。二俱作家。葢是道吾趙州二俱不作家。",
    "X66n1296_016:0093b14": "箭鋒不相拄。直饒齊發齊中。也只是個射垛漢。",
    "X66n1296_016:0093b15": "報慈遂云。且道二大老相見還有優劣也無。若撿",
    "X66n1296_016:0093b16": "點得出。許你於中字上有個入處。",
    "X66n1296_016:0093b17": "古南門云。趙州道吾露個爪牙。不枉同條。雖然。祗",
    "X66n1296_016:0093b18": "如雪竇道直饒齊發齊中也只是個射垛漢。是肯",
    "X66n1296_016:0093b19": "伊是不肯伊。還會麼。好手手中呈好手。紅心心裏",
    "X66n1296_016:0093b20": "中紅心。擊禪牀一下。",
    "X66n1296_016:0093b21": "明招補云。好手手中呈好手。則不無趙州。然在作",
    "X66n1296_016:0093b22": "家不啐啄。啐啄同時失。又作麼生。",
    "X66n1296_016:0093b23": "趙州因見僧掃地乃問與麼掃還潔淨也無。曰轉掃",
    "X66n1296_016:0093b24": "轉多。州曰豈無撥塵者。曰誰是撥塵者。州顧視曰會",
    "X66n1296_016:0093c01": "麼。曰不會。州曰問取雲居去。僧後問雲居如何是撥",
    "X66n1296_016:0093c02": "塵者。居曰者瞎漢。",
    "X66n1296_016:0093c03": "古塘□云。二老當斷不斷。致使這僧轉掃轉多。山",
    "X66n1296_016:0093c04": "僧則不然。待云誰是撥塵者。便接過掃帚痛與一",
    "X66n1296_016:0093c05": "頓。為甚如此。不見道為人須為徹。",
    "X66n1296_016:0093c06": "趙州見文遠侍者在佛殿禮佛。州以拄杖打一下曰",
    "X66n1296_016:0093c07": "作甚麼。遠曰禮佛也是好事。州曰好事不如無。",
    "X66n1296_016:0093c08": "中峰本云。文遠云禮佛也是好事。不妨頑軟。趙州",
    "X66n1296_016:0093c09": "云好事不如無。話墮了也。要知趙州老人話隨處",
    "X66n1296_016:0093c10": "麼。待伊磕破腦門即向你道。",
    "X66n1296_016:0093c11": "趙州因僧問狗子還有佛性也無。州曰無。僧曰。上從",
    "X66n1296_016:0093c12": "諸佛。下及螻蟻。皆有佛性。狗子因甚麼却無。州曰為",
    "X66n1296_016:0093c13": "伊有業識在。又僧問狗子還有佛性也無。州曰有。僧",
    "X66n1296_016:0093c14": "曰。既有。為什麼入這皮袋裏來。州曰為伊知而故犯。",
    "X66n1296_016:0093c15": "翠巖芝云。說有說無。兩彩一賽。如今作麼生。",
    "X66n1296_016:0093c16": "高峰妙云。大小趙州拈出一粒巴豆子。攪亂衲僧",
    "X66n1296_016:0093c17": "肚腸。設有吞吐得者。亦不免喪身失命。何故。急急。",
    "X66n1296_016:0093c18": "愽山來云。道有道無。靈鋒橫握。盡大地人向趙州",
    "X66n1296_016:0093c19": "手裏乞命有分。惟不跨石橋者不在其限。為什麼。",
    "X66n1296_016:0093c20": "剛刀雖快。不斬無罪之人。",
    "X66n1296_016:0093c21": "愚菴盂云。這僧好似個遼東賣猪漢。得一白頸猪",
    "X66n1296_016:0093c22": "以為奇貨。到淮南來不覺慙惶無地。趙州老漢好",
    "X66n1296_016:0093c23": "似美髯公。慣使拖刀。計不出常策。若是山僧則不",
    "X66n1296_016:0093c24": "然。有問狗子還有佛性也無。我則向他道癩斯吞",
    "X66n1296_016:0094a01": "蝦蟆。",
    "X66n1296_016:0094a02": "白巖符云。趙州這漢等閒出一言。是返魂香。起死",
    "X66n1296_016:0094a03": "回生只在片時。是鴆毒酒。失身喪命只在片地。且",
    "X66n1296_016:0094a04": "道為甚得如此利害聻。良久云。還他肘後有靈符。",
    "X66n1296_016:0094a05": "趙州因南泉曰。今時人須向異類中行始得。州曰異",
    "X66n1296_016:0094a06": "即不問。如何是類。泉以兩手托地。州近前一踏踏倒。",
    "X66n1296_016:0094a07": "却向涅槃堂裏呌曰。悔悔。泉令侍者問悔個甚麼。州",
    "X66n1296_016:0094a08": "曰悔不更與兩踏。",
    "X66n1296_016:0094a09": "白巖符云。路當窮處不解轉身。鋒到銳時欠於趨",
    "X66n1296_016:0094a10": "避。總是墮身死漢。南泉父子可謂善轉身矣。善趨",
    "X66n1296_016:0094a11": "避矣。然細撿將來。尤欠一着。且道那裏是他欠一",
    "X66n1296_016:0094a12": "着處。",
    "X66n1296_016:0094a13": "天井新云。南泉欠趙州一着。趙州輸南泉一機。作",
    "X66n1296_016:0094a14": "麼生會。千年故紙好合藥。",
    "X66n1296_016:0094a15": "趙州示眾。老僧今夜答話去也。有解問者致將一問",
    "X66n1296_016:0094a16": "來。時有僧出禮拜。州曰比來拋磚引玉。却引得箇墼",
    "X66n1296_016:0094a17": "子。",
    "X66n1296_016:0094a18": "保壽沼云。射虎不真。徒勞沒羽。",
    "X66n1296_016:0094a19": "法眼益舉問覺銕嘴此意如何。覺云如國家拜將。",
    "X66n1296_016:0094a20": "乃問甚人去得。或有人出云某甲去得。須云汝去",
    "X66n1296_016:0094a21": "不得。眼云我會也。",
    "X66n1296_016:0094a22": "報慈遂云。甚麼處却成墼子去。叢林中道纔出來",
    "X66n1296_016:0094a23": "便成墼子。祇如每日出入行住坐臥。不可總成墼",
    "X66n1296_016:0094a24": "子。且道這僧出來。具眼不具眼。",
    "X66n1296_016:0094b01": "光孝覺因長慶問。那僧纔出禮拜。為什麼便將為",
    "X66n1296_016:0094b02": "墼子。孝云適來那邊亦有人恁麼問。慶云向伊道",
    "X66n1296_016:0094b03": "什麼。孝云亦向伊道比來拋磚引玉。却引得箇墼",
    "X66n1296_016:0094b04": "子。",
    "X66n1296_016:0094b05": "雪竇顯云。靈俐漢纔聞舉着便知落處。然雖如此。",
    "X66n1296_016:0094b06": "放過覺鐵嘴。夫宗師家語不虗發。出來必是作家。",
    "X66n1296_016:0094b07": "因甚麼拋磚引墼。諸禪德。要識趙州麼。從前汗馬",
    "X66n1296_016:0094b08": "無人識。只要重論葢代功。",
    "X66n1296_016:0094b09": "昭覺勤云。諸方盡道趙州得逸羣之機。一期施設",
    "X66n1296_016:0094b10": "不妨自在。這僧要擊節扣關。閃電光中卒。着手脚",
    "X66n1296_016:0094b11": "不辦。覺銕嘴能近取譬。不墜宗風。法眼有通方鑑",
    "X66n1296_016:0094b12": "才。便知落處。敢問諸人。既是宗師。為甚麼拋磚只",
    "X66n1296_016:0094b13": "引得箇墼子。",
    "X66n1296_016:0094b14": "白巖符云。覺公錯下名言。法眼隨語生解。且置一",
    "X66n1296_016:0094b15": "邊。趙州以勢欺人。放過不可。當時這僧出來。便與",
    "X66n1296_016:0094b16": "掀倒禪牀。看他作何合煞。",
    "X66n1296_016:0094b17": "趙州因僧問如何是咬人師子。州曰。歸依佛。歸依法。",
    "X66n1296_016:0094b18": "歸依僧。莫咬老僧。",
    "X66n1296_016:0094b19": "天寧琦云。這僧也只是個喋屎狗。為甚麼。趙州一",
    "X66n1296_016:0094b20": "見便撒屎彩奔齪家。",
    "X66n1296_016:0094b21": "趙州因僧問。至道無難。唯嫌揀擇。是時人窠窟否。州",
    "X66n1296_016:0094b22": "曰曾有人問老僧。直得五年分踈不下。",
    "X66n1296_016:0094b23": "雪竇顯云。識語不能轉。死卻了也。好與二十棒。這",
    "X66n1296_016:0094b24": "棒須有分付處。若辨不出。且放此話大行。",
    "X66n1296_016:0094c01": "古南門云。趙州答話深辨來風。雪竇道識語不能",
    "X66n1296_016:0094c02": "轉死卻了也好與二十棒。古南道無端無端。又道",
    "X66n1296_016:0094c03": "這棒須有分付處。若辨不出且放此話大行。古南",
    "X66n1296_016:0094c04": "道個瞎。若人辨得。管取丹霄獨步。",
    "X66n1296_016:0094c05": "愚菴盂云。趙州古佛尚且經及五年道不得。何况",
    "X66n1296_016:0094c06": "其餘。你們只管亂開大口。時旁僧哂之。余乃打三",
    "X66n1296_016:0094c07": "下曰。舉似明眼人看。",
    "X66n1296_016:0094c08": "趙州到百丈。丈問近離甚處。州曰南泉。丈曰南泉近",
    "X66n1296_016:0094c09": "日有何言句。州曰未得之人直須悄然。丈便喝。州作",
    "X66n1296_016:0094c10": "怕勢。丈曰大好悄然。州乃作舞而出。",
    "X66n1296_016:0094c11": "瑯瑘覺云。趙州老人向獅子窟中換得爪牙。",
    "X66n1296_016:0094c12": "昭覺勤云。作家相見。彼此難搆。茫然悄然。進前退",
    "X66n1296_016:0094c13": "後。揑不成塑不就。大路不行草裏走。",
    "X66n1296_016:0094c14": "天童忞云。賊是小人智過君子。然二人賊漢之中。",
    "X66n1296_016:0094c15": "有一正賊。有一草賊。若定當得出。許你是個漢子。",
    "X66n1296_016:0094c16": "不然。總須著賊。",
    "X66n1296_016:0094c17": "趙州問座主講什麼經。主曰涅槃經。州曰問一段義",
    "X66n1296_016:0094c18": "得麼。主曰得。州以脚向空趯一趯。吹一吹。曰是什麼",
    "X66n1296_016:0094c19": "義。主曰經中無此義。州曰脫空謾語漢。此是五百力",
    "X66n1296_016:0094c20": "士揭石義也不識。",
    "X66n1296_016:0094c21": "老宿代講主云。和尚謾某甲謾大眾。",
    "X66n1296_016:0094c22": "雪竇顯別云。和尚慣得其便。",
    "X66n1296_016:0094c23": "趙州問僧發足何處。曰雪峰。州曰雪峰有何言句示",
    "X66n1296_016:0094c24": "徒。曰尋常道盡十方世界是沙門一隻眼。汝等諸人",
    "X66n1296_016:0095a01": "向甚處屙。州曰。闍黎若回。寄箇鍬子去。",
    "X66n1296_016:0095a02": "瑯瑘覺云。眾中有云寄鍬子去埋卻雪峰。若道寄",
    "X66n1296_016:0095a03": "鉢盂去。便說盛粥飯用。狂解夢見。作麼商量。不是",
    "X66n1296_016:0095a04": "僧繇手。謾說學丹青。",
    "X66n1296_016:0095a05": "清化嶾云。當時可惜不遇作家。若是山僧見道闍",
    "X66n1296_016:0095a06": "黎若回寄箇鍬子去。便云不將去。他若問為什麼",
    "X66n1296_016:0095a07": "不將去。和尚這裏少他不得。",
    "X66n1296_016:0095a08": "趙州到雲居。居曰老老大大何不覓箇住處。州曰什",
    "X66n1296_016:0095a09": "麼處是從諗住處。居曰山前有箇古寺基。州曰和尚",
    "X66n1296_016:0095a10": "自住取。又到茱萸。萸曰老老大大何不覓箇住處。州",
    "X66n1296_016:0095a11": "曰什麼處是從諗住處。萸曰老老大大住處也不知。",
    "X66n1296_016:0095a12": "州曰。三十年弄馬騎。今日卻被驢子撲。",
    "X66n1296_016:0095a13": "雲居錫云。甚麼處是趙州被驢撲處。",
    "X66n1296_016:0095a14": "溈山哲云。雲居茱萸為人猶如為己。爭奈趙州不",
    "X66n1296_016:0095a15": "入這綣繢。然雖如是。不得雪霜力。焉知松栢操。",
    "X66n1296_016:0095a16": "大溈泰云。二老只解把住不解放行。趙州只解放",
    "X66n1296_016:0095a17": "行不解把住。撿點將來。未為全美。且雙放雙收一",
    "X66n1296_016:0095a18": "句作麼生道。畢竟水須朝海去。到頭雲定覓山歸。",
    "X66n1296_016:0095a19": "趙州問僧曾看法華經麼。曰曾看。州曰。衲衣在空閑。",
    "X66n1296_016:0095a20": "假名阿練若。誑惑世間人。汝作麼生會。僧擬禮拜。州",
    "X66n1296_016:0095a21": "曰汝披衲衣來麼。曰披來。州曰莫惑我。曰作麼生得",
    "X66n1296_016:0095a22": "不惑去。州曰莫取我語。",
    "X66n1296_016:0095a23": "雪竇顯云。大小趙州龍頭蛇尾。諸人若能辨得。便",
    "X66n1296_016:0095a24": "乃識破趙州。如或不辨。個個高擁衲衣。莫惑翠峰",
    "X66n1296_016:0095b01": "好。",
    "X66n1296_016:0095b02": "古南門云。雪竇也是繩上生蛇。揑目自惑。且問諸",
    "X66n1296_016:0095b03": "人。只如趙州恁麼問。這僧恁麼答。還是這僧惑趙",
    "X66n1296_016:0095b04": "州。趙州惑這僧。當時要得不惑。待伊問汝披衲衣",
    "X66n1296_016:0095b05": "來麼。但云和尚眼中不可著屑。",
    "X66n1296_016:0095b06": "趙州在井樓上打水次。見南泉過乃抱柱懸脚曰。相",
    "X66n1296_016:0095b07": "救相救。泉遂向踏梯上打曰。一二三四五。州少頃卻",
    "X66n1296_016:0095b08": "具威儀上方丈曰。適來謝和尚相救。",
    "X66n1296_016:0095b09": "昭覺勤云。一人將錯就錯。一人看樓打樓。雖然如",
    "X66n1296_016:0095b10": "是。父為子隱。直在其中。",
    "X66n1296_016:0095b11": "徑山策云。趙州懸半賣狗。南泉有年無德。作這去",
    "X66n1296_016:0095b12": "就。當時只好拽翻梯子。教這漢一生蹭蹬。還知麼。",
    "X66n1296_016:0095b13": "養子方知父慈。",
    "X66n1296_016:0095b14": "西山音云。土老師若不將錯就錯。趙州這漢幾乎",
    "X66n1296_016:0095b15": "懸殺。",
    "X66n1296_016:0095b16": "趙州問新到。曾到此間麼。曰曾到。州曰喫茶去。又問",
    "X66n1296_016:0095b17": "一僧。曾到此間麼。曰不曾到。州曰喫茶去。院主問。和",
    "X66n1296_016:0095b18": "尚為甚曾到也喫茶去。不曾到也喫茶去。州喚院主。",
    "X66n1296_016:0095b19": "主應諾。州曰喫茶去。",
    "X66n1296_016:0095b20": "保福展云。趙州慣得其便。",
    "X66n1296_016:0095b21": "鏡清怤舉問僧云。汝作麼生會。僧便去。清云邯鄲",
    "X66n1296_016:0095b22": "學唐步。",
    "X66n1296_016:0095b23": "雪竇顯云。這僧不是邯鄲人。為甚學唐步。若辨得",
    "X66n1296_016:0095b24": "出。與汝茶喫。",
    "X66n1296_016:0095c01": "青龍斯云。趙州老漢通身為人。不免被院主看破。",
    "X66n1296_016:0095c02": "趙州因僧辭。州問甚處去。曰諸方學佛法去。州豎拂",
    "X66n1296_016:0095c03": "曰。有佛處不得住。無佛處急走過。三千里外逢人不",
    "X66n1296_016:0095c04": "得錯舉。曰與麼則不去也。州曰。摘楊花。摘楊花。",
    "X66n1296_016:0095c05": "徑山杲云。有佛處不得住。生鐵秤錘被蟲蛀。無佛",
    "X66n1296_016:0095c06": "處急走過。撞著嵩山破竈墮。三千里外逢人不得",
    "X66n1296_016:0095c07": "錯舉。兩個石人相耳語。恁麼則不去也。此語已徧",
    "X66n1296_016:0095c08": "天下。摘楊花摘楊花。唵摩尼達哩吽[口*發]吒。",
    "X66n1296_016:0095c09": "天童覺云。沉空滯跡。犯手傷鋒。俱未是衲僧去就。",
    "X66n1296_016:0095c10": "直須不入人行市。不上他牀榻。正不立玄。偏不附",
    "X66n1296_016:0095c11": "物。方能把住放行有自由分。",
    "X66n1296_016:0095c12": "薦福璨云。趙州說話如巫師祭鬼相似。真實懇切",
    "X66n1296_016:0095c13": "要令病人當下安樂。末後一道神呪雖然靈驗。爭",
    "X66n1296_016:0095c14": "奈救這僧不得。",
    "X66n1296_016:0095c15": "天寧琦云。妙喜老祖唱之於前。天寧遠孫和之於",
    "X66n1296_016:0095c16": "後。門前種萵苣。萵苣生火筯。火筯開蓮花。蓮花結",
    "X66n1296_016:0095c17": "木瓜。木瓜忽然顛落地。撒出無限無限芝蔴。何也。",
    "X66n1296_016:0095c18": "且要入拍。",
    "X66n1296_016:0095c19": "寶壽新云。斬新鐵蒺藜。直透兩重關。欲透兩重關。",
    "X66n1296_016:0095c20": "嶺頭依舊月彎彎。",
    "X66n1296_016:0095c21": "趙州聞沙彌喝參。乃向侍者曰。教伊去。侍者纔教沙",
    "X66n1296_016:0095c22": "彌去。沙彌便珍重。州向傍僧曰。沙彌得入門。侍者在",
    "X66n1296_016:0095c23": "門外。",
    "X66n1296_016:0095c24": "雲居錫云。什麼處是沙彌入門。侍者在門外。這裏",
    "X66n1296_016:0096a01": "會得。便見趙州。",
    "X66n1296_016:0096a02": "趙州因僧問二龍爭珠誰是得者。州曰老僧祇管看。",
    "X66n1296_016:0096a03": "雪竇顯云。看即不無。爭即不得。且道扶這僧扶趙",
    "X66n1296_016:0096a04": "州。",
    "X66n1296_016:0096a05": "雲居莊云。爭者不得。得者不爭。趙州只管看。要且",
    "X66n1296_016:0096a06": "不失珠。",
    "X66n1296_016:0096a07": "古南門云。爭即不無。看即不得。且道珠在甚麼處。",
    "X66n1296_016:0096a08": "趙州到一庵主處。問有麼有麼。主豎起拳頭。州曰水",
    "X66n1296_016:0096a09": "淺不是泊船處。便去。又到一庵主處。問有麼有麼。主",
    "X66n1296_016:0096a10": "亦豎起拳頭。州曰能縱能奪。能殺能活。便禮拜。",
    "X66n1296_016:0096a11": "姜山愛云。趙州只見錐頭利。不見鑿頭方。",
    "X66n1296_016:0096a12": "雲居舜云。趙州當時甚生意氣。雖然如是。要且鼻",
    "X66n1296_016:0096a13": "孔在二庵主手裏。",
    "X66n1296_016:0096a14": "龍門遠云。庵主一等豎拳。趙州因甚肯一個不肯",
    "X66n1296_016:0096a15": "一個。且道得失在甚麼處。要識趙州麼。拍禪牀左",
    "X66n1296_016:0096a16": "邊一下。要識二庵主麼。拍禪牀右邊一下。還有檢",
    "X66n1296_016:0096a17": "點得出者麼。良久云。易開終始口。難保歲寒心。",
    "X66n1296_016:0096a18": "溈山果云。泣露千般草。吟風一樣松。為什麼肯一",
    "X66n1296_016:0096a19": "個不肯一個。這裏見得透。釋迦不先。彌勒不後。坐",
    "X66n1296_016:0096a20": "斷要津。天長地久。苟或不然。月庵為你下箇註脚。",
    "X66n1296_016:0096a21": "良久云。若不如是。爭知如是。",
    "X66n1296_016:0096a22": "昭覺勤云。佛祖命脉列聖鉗錘。換斗移星驚天動",
    "X66n1296_016:0096a23": "地。有般漢未出窠窟。只管道舌頭在趙州口裏。殊",
    "X66n1296_016:0096a24": "不知自己性命已屬他人。若能握向上綱宗與二",
    "X66n1296_016:0096b01": "庵主相見。便可以定龍蛇。別緇素。正好著力。還知",
    "X66n1296_016:0096b02": "趙州落處麼。切忌瞞頇。",
    "X66n1296_016:0096b03": "萬峰藏云。可惜趙州不遇三峰。老漢當時若見與",
    "X66n1296_016:0096b04": "麼揑怪。便與對眾三十拄杖趂出院。免得天下人",
    "X66n1296_016:0096b05": "論量。",
    "X66n1296_016:0096b06": "通玄奇云。二庵主懷藏至寶以待其人。趙州更是",
    "X66n1296_016:0096b07": "大海經商酬價。罕有人識。",
    "X66n1296_016:0096b08": "明果淖云。趙州慣做白拈賊。不消庵主一箇拳頭。",
    "X66n1296_016:0096b09": "口欵盡供了也。雖然。且道二庵主還識趙州麼。",
    "X66n1296_016:0096b10": "西遯超云。盡道二庵主本無優劣。趙州無風興浪",
    "X66n1296_016:0096b11": "惑亂人一上。料掉沒交涉。又謂趙州權衡在手抬",
    "X66n1296_016:0096b12": "搦任意。借庵主拳頭顯自家作用。這便是趙州自",
    "X66n1296_016:0096b13": "贊殺活縱奪處。亦料掉沒交涉。還有知趙州落處",
    "X66n1296_016:0096b14": "者麼。咄。蓮華峰一條拄杖子未放你在。",
    "X66n1296_016:0096b15": "雲庵悅云。水淺不是泊船處。言中有響。能縱能奪",
    "X66n1296_016:0096b16": "便禮拜。句裏藏鋒。老趙州可謂用盡神通。二庵主",
    "X66n1296_016:0096b17": "善能坐觀成敗。如今有般無主孤魂。不具透關眼。",
    "X66n1296_016:0096b18": "乃只管較得較失。不惟蹉過古人。亦且埋沒自己。",
    "X66n1296_016:0096b19": "明眼見那禁一笑。還委落處麼。大冶精金應無變",
    "X66n1296_016:0096b20": "色。",
    "X66n1296_016:0096b21": "東塔熹云。兩個擔板漢坐觀成敗。帶累老趙州淨",
    "X66n1296_016:0096b22": "地喫交。",
    "X66n1296_016:0096b23": "理安洸云。權衡佛祖。龜鑒宗乘。須是趙州。直捷擔",
    "X66n1296_016:0096b24": "荷。不負來機。還他庵主。既同豎一拳頭。因甚有恁",
    "X66n1296_016:0096c01": "麼有不恁麼。鴛鴦繡出從君看。不把金針度與人。",
    "X66n1296_016:0096c02": "蓮柎策云。趙州著緉草鞋到處行脚。不怕疑殺人。",
    "X66n1296_016:0096c03": "乃向二菴主手裏納敗闕。顧左右云。且道甚處是",
    "X66n1296_016:0096c04": "趙州納敗闕處。兩行孤鴈撲地高飛。一對鴛鴦池",
    "X66n1296_016:0096c05": "邊獨立。",
    "X66n1296_016:0096c06": "趙州因僧問。道人相見時如何。州曰呈漆器。",
    "X66n1296_016:0096c07": "雪竇顯云。諸禪德。還有識趙州底麼。出來相共商",
    "X66n1296_016:0096c08": "量。若未能辨明。大好從頭舉。與你點破。四九三十",
    "X66n1296_016:0096c09": "六收。",
    "X66n1296_016:0096c10": "古南門云。趙州已是無折合。雪竇更添鹽添醬。雖",
    "X66n1296_016:0096c11": "然。還有識得趙州者麼。三生六十劫。",
    "X66n1296_016:0096c12": "靈巖儲云。趙州古佛雖是當門只一齒。等閒吐露",
    "X66n1296_016:0096c13": "些兒。直令人五年分疎不下。",
    "X66n1296_016:0096c14": "趙州因二僧相推不肯作第一座。主事白州。州曰總",
    "X66n1296_016:0096c15": "教伊作第二座。曰第一座教誰作。州曰裝香著。曰裝",
    "X66n1296_016:0096c16": "香了也。州曰。戒香．定香．慧香．解脫香。",
    "X66n1296_016:0096c17": "天童華云。趙州下一槌。不妨驚羣動眾。仔細檢點",
    "X66n1296_016:0096c18": "將來。也是泥裏洗土塊。若是薦福門下。不用相推。",
    "X66n1296_016:0096c19": "第一座也有人。第二座也有人。第三座也有人。雖",
    "X66n1296_016:0096c20": "然如是。不免從頭註破。第一座鐵眼銅睛覷不破。",
    "X66n1296_016:0096c21": "第二座陽春白雪無人和。第三座真實身心同達",
    "X66n1296_016:0096c22": "磨。且道與趙州是同是別。",
    "X66n1296_016:0096c23": "愚庵盂云。趙州著個座元於佛祖位上。使天下叢",
    "X66n1296_016:0096c24": "林無敢正座。規繩自此一跌。直至於今整理不上。",
    "X66n1296_016:0097a01": "還有人為法社正紀綱者麼。不必相推請來相見。",
    "X66n1296_016:0097a02": "如無。山僧擯却聖僧去也。",
    "X66n1296_016:0097a03": "趙州到保壽。壽見來便背面而坐。州乃展坐具。壽便",
    "X66n1296_016:0097a04": "起歸方丈。州收坐具便下去。",
    "X66n1296_016:0097a05": "保福展云。保壽忘頭失尾。趙州平地喫撲。",
    "X66n1296_016:0097a06": "趙州因一僧曰。某甲從長安來。橫一條拄杖不曾撥",
    "X66n1296_016:0097a07": "著一人。州曰自是大德拄杖短。僧無語。",
    "X66n1296_016:0097a08": "天童悟代僧云。某甲罪過。不意輕觸和尚。",
    "X66n1296_016:0097a09": "趙州因僧問。久嚮石橋。到來祇見略彴。州曰。汝祇見",
    "X66n1296_016:0097a10": "略彴。且不見石橋。曰如何是石橋。州曰渡驢渡馬。",
    "X66n1296_016:0097a11": "城山洽云。這僧借事驗主邈視趙州。趙州不妨頑",
    "X66n1296_016:0097a12": "軟。用白拈手段輕輕按過。果然上釣。你道渡驢渡",
    "X66n1296_016:0097a13": "馬是賞他罰他。這裏看破。一生參學事畢。不然喫",
    "X66n1296_016:0097a14": "水也須防噎。",
    "X66n1296_016:0097a15": "趙州上堂。金佛不度爐。木佛不度火。泥佛不度水。真",
    "X66n1296_016:0097a16": "佛屋裏坐。",
    "X66n1296_016:0097a17": "徑山杲云。趙州和尚吐心吐膽。恁麼告報了也。還",
    "X66n1296_016:0097a18": "有知恩報恩者麼。便下座。",
    "X66n1296_016:0097a19": "仰山欽云。揭示如來正體。發明向上宗猷。趙州固",
    "X66n1296_016:0097a20": "是好手。只是不合強生節目。雪崖見處又且不然。",
    "X66n1296_016:0097a21": "金佛度爐。木佛度火。泥佛度水。真佛[口*尒]。切忌話墮。",
    "X66n1296_016:0097a22": "忽有個漢出來道你恁麼說正是強生節目。拍膝",
    "X66n1296_016:0097a23": "一下云。將謂無人證明。",
    "X66n1296_016:0097a24": "天界盛云。大小妙喜不識好惡。盡大地人被趙州",
    "X66n1296_016:0097b01": "刳了眼睛鼻孔。將個無位真人推下萬丈深坑。至",
    "X66n1296_016:0097b02": "今求出頭不得。徑山今日為伊出隻手救拔去也。",
    "X66n1296_016:0097b03": "金佛須度爐。木佛須度火。泥佛須度水。真佛不許",
    "X66n1296_016:0097b04": "他在黑山下作鬼家活計。直教劒刃上行。火燄裏",
    "X66n1296_016:0097b05": "走。入生死流。闢聖凡路。顯全機大用。向如意頭上",
    "X66n1296_016:0097b06": "縱橫無礙去也。會麼。換骨洗腸重整頓。通身手眼",
    "X66n1296_016:0097b07": "更須參。",
    "X66n1296_016:0097b08": "趙州示眾曰。老僧三十年前在南方火爐頭有一則",
    "X66n1296_016:0097b09": "無賓主話。直至於今無人舉著。",
    "X66n1296_016:0097b10": "淨慈聞云。森羅萬象。明暗色空。日夜舉揚。趙州古",
    "X66n1296_016:0097b11": "佛不是不知。只為貪程太速。",
    "X66n1296_016:0097b12": "白巖符云。者裏也有一則無賓主話。山僧三十年",
    "X66n1296_016:0097b13": "前未發意行脚時。早已舉示諸人了也。是汝諸人",
    "X66n1296_016:0097b14": "還記得麼。趙州三十年無人舉著。白巖未發意行",
    "X66n1296_016:0097b15": "脚時早已舉示。且道早已舉示底是。無人舉著底",
    "X66n1296_016:0097b16": "是。若言無人舉著底是。錯過白巖。若言早已舉示",
    "X66n1296_016:0097b17": "底是。錯過趙州。直饒你二俱坐斷。中亦不存。更要",
    "X66n1296_016:0097b18": "問你喚什麼作無賓主話。擬議不來。痛棒打出。",
    "X66n1296_016:0097b19": "瓶山謙云。趙州祇知賣弄。殊不知未開口前早落",
    "X66n1296_016:0097b20": "賓主行隊。",
    "X66n1296_016:0097b22": "宗門拈古彚集卷第十六"
}