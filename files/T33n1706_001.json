{
    "T33n1706_001:0286a13": "No. 1706 [cf. Nos. 245, 1705]",
    "T33n1706_001:0286a14": "仁王護國般若經疏神寶記序",
    "T33n1706_001:0286a16": "[0286a16] 易於通經難於作記。欺佛也。易於作記難於",
    "T33n1706_001:0286a17": "通經。欺祖也。愚於佛祖之道不敢欺。而或有",
    "T33n1706_001:0286a18": "述焉。亦各適其緣爾。先是經疏始播於日本。",
    "T33n1706_001:0286a19": "卒授於海舶。其教法之隆污往來之艱險如",
    "T33n1706_001:0286a20": "此。晁文元公之後景迂先生之序詳矣。方今",
    "T33n1706_001:0286a21": "聖君賢相主盟宗教之秋。顧此經法寔為國寶。",
    "T33n1706_001:0286a22": "而獨得未記述。為教門缺典。一日昭慶講者",
    "T33n1706_001:0286a23": "行彬。抱負是書謁余於靈山。賓次作而曰。願",
    "T33n1706_001:0286a24": "得一記發揮。余謝不敏不得已。挾以東歸。暇",
    "T33n1706_001:0286a25": "日馨爐啟卷三復其旨。顧謂或者曰。難矣乎。",
    "T33n1706_001:0286a26": "非所敢知也。抑又年運衰矣。學荒志索。於此",
    "T33n1706_001:0286a27": "豈能及哉。或者勉之曰。此亦宗教一盛事。使",
    "T33n1706_001:0286a28": "見義不為惡得為勇乎。余曰諾。姑試圖之。未",
    "T33n1706_001:0286a29": "敢以為善也。[葶-丁+呆]成目之曰神寶記。云惟通人",
    "T33n1706_001:0286b01": "有以訂之。庶為他日奉行之張本耳。",
    "T33n1706_001:0286b02": "[0286b02] 紹定庚寅中元日 善月  序",
    "T33n1706_001:0286b05": "佛說仁王護國般若波羅蜜經疏",
    "T33n1706_001:0286b06": "神寶記卷第一",
    "T33n1706_001:0286b08": "[0286b08] 【註】是經有二名。其末名龍寶神王。今摭二",
    "T33n1706_001:0286b09": "字以名所釋。抑輪王興世有神寶自至",
    "T33n1706_001:0286b10": "之言故云。",
    "T33n1706_001:0286b11": "四明沙門柏庭善月述",
    "T33n1706_001:0286b12": "[0286b12] 天台名家。寔以傳宗為本。而釋經次焉。然以",
    "T33n1706_001:0286b13": "得佛心宗發旋總持故。凡申一經釋一義。亦",
    "T33n1706_001:0286b14": "必有法於是首開二門。曰懸談大義。曰依文",
    "T33n1706_001:0286b15": "申釋。凡諸大旨必搜在首題。申之以五重玄",
    "T33n1706_001:0286b16": "義。謂名體宗用教相。夫法必有名名必有體。",
    "T33n1706_001:0286b17": "體者其實也。亦主也。印也。苟得其印斯可信",
    "T33n1706_001:0286b18": "受。否則邪外而已。宗者顯體之要也。以因果",
    "T33n1706_001:0286b19": "為宗則體得其要。體顯故有用。備是四者說",
    "T33n1706_001:0286b20": "而為教。則小大半滿頓漸權實得以區別。此",
    "T33n1706_001:0286b21": "所以為相也。廣如法華玄義等文云云。此經",
    "T33n1706_001:0286b22": "以人法下。別列此經五義也。以人法為名。謂",
    "T33n1706_001:0286b23": "能說及所說法兼而目之也。據下出諸經題則",
    "T33n1706_001:0286b24": "又有人法譬三單複具足之式云云。實相為體",
    "T33n1706_001:0286b25": "者。凡諸大乘總指一實相印為體。以三德言",
    "T33n1706_001:0286b26": "之。此經既名般若。凡具三義。正當實相即性",
    "T33n1706_001:0286b27": "德法身體也。體必歸一而不離宗用。於是有",
    "T33n1706_001:0286b28": "離合義焉云云。自行因果為宗者。謂宗必約",
    "T33n1706_001:0286b29": "行而有因果。即此為宗。充體言之。正當觀照。",
    "T33n1706_001:0286c01": "則自行。始因終果。無非般若也。權實二智為",
    "T33n1706_001:0286c02": "用者。然用本解脫。正當文字般若照用為義",
    "T33n1706_001:0286c03": "故。進取二智為用也。大乘熟酥為教相者。謂",
    "T33n1706_001:0286c04": "諸部般若融通諸法。淘汰二乘成熟酥益相。",
    "T33n1706_001:0286c05": "此當其一也。名有通別者。就一題內總十二",
    "T33n1706_001:0286c06": "字。兼序品第一具三通別。如文云云。又佛說",
    "T33n1706_001:0286c07": "二字為通。餘字為別。可知。言佛者下。隨釋一",
    "T33n1706_001:0286c08": "題。謂佛為能說人。佛具十德以彰十號。覺其",
    "T33n1706_001:0286c09": "一也。覺有自他覺滿之義。雖所對異其為覺",
    "T33n1706_001:0286c10": "一也。亦可謂。三覺果圓名佛。八辯宣暢為說。",
    "T33n1706_001:0286c11": "八音如常解云云。起信所謂圓音一演異類",
    "T33n1706_001:0286c12": "等解是也。仁王下。明所說法。初仁王護國四",
    "T33n1706_001:0286c13": "字。即發起一經之要也。仁王謂古今有道帝",
    "T33n1706_001:0286c14": "王也。以今所釋則施恩布德為仁。統化自在",
    "T33n1706_001:0286c15": "為王。此特見其德用爾。究明其道非此可盡。",
    "T33n1706_001:0286c16": "文具四釋。初因緣。凡諸事義及機應能所皆",
    "T33n1706_001:0286c17": "因緣也。言護國者。有能護所護。凡三義。一以",
    "T33n1706_001:0286c18": "王為能護國為所護。則以王道而治國也。二",
    "T33n1706_001:0286c19": "以般若為能護王為所護。則由持般若故。是",
    "T33n1706_001:0286c20": "王與國皆得安隱。三以王為能弘法為所弘。",
    "T33n1706_001:0286c21": "所謂人能弘道也。雖通三義而實正顯般若",
    "T33n1706_001:0286c22": "以為能護。餘則助釋而已。又仁王下。約字訓",
    "T33n1706_001:0286c23": "釋。言仁者忍也。亦含弘為義。謂其德能含弘",
    "T33n1706_001:0286c24": "故。不即喜怒而發必中節。有以見其仁厚也。",
    "T33n1706_001:0286c25": "二約教釋者。一家教門以藏通別圓為釋義",
    "T33n1706_001:0286c26": "之綱目。故一一文義必約此四以辯淺深。則",
    "T33n1706_001:0286c27": "教旨有歸機解無失。若約今昔部旨。則又有",
    "T33n1706_001:0286c28": "開判義焉云云。文復為四。一一各二。謂約教",
    "T33n1706_001:0286c29": "詮旨依文帖釋。初明藏教。若見諸法生等。則",
    "T33n1706_001:0287a01": "藏詮生滅。法不即空必析滅會空故。生即有",
    "T33n1706_001:0287a02": "也。滅即空也。空則塵等皆容是為國義。故不",
    "T33n1706_001:0287a03": "動轉約文帖釋。則國安而王泰也。二乘所得",
    "T33n1706_001:0287a04": "名為王者。以果從因而實兼果。對土可知。餘",
    "T33n1706_001:0287a05": "三例爾。通詮諸法色即是空。與藏體析之異。",
    "T33n1706_001:0287a06": "故不生滅。悉如幻化。三界煩惱一時頓斷。從",
    "T33n1706_001:0287a07": "果言也。若亦從因仍通次斷。住於界外下。約",
    "T33n1706_001:0287a08": "文帖釋也。別詮三諦次第。言空不異通。色無",
    "T33n1706_001:0287a09": "邊故等假也。雖復無邊而與心不相妨礙中",
    "T33n1706_001:0287a10": "也。若據教道止應齊此。而言無邊之法在一心",
    "T33n1706_001:0287a11": "中。則似妨詮旨。今以二義通之。謂一約能造",
    "T33n1706_001:0287a12": "心是。不妨在心亦融。但所造法非。於色不可",
    "T33n1706_001:0287a13": "耳。二約住果而不在因。如說八地入無功用",
    "T33n1706_001:0287a14": "道現十種身。是亦不妨教道之說。從於初地",
    "T33n1706_001:0287a15": "下。帖釋。言不動轉而能動轉者。即華嚴十地",
    "T33n1706_001:0287a16": "菩薩隨力隨分住十度中。其於事行無礙自",
    "T33n1706_001:0287a17": "在故也。六字恐誤。應作十。若觀下。圓詮諸法",
    "T33n1706_001:0287a18": "本唯理性故無生滅。以圓見事理一念具足",
    "T33n1706_001:0287a19": "故。雖無生滅而生滅宛然。失唯生滅宛然則",
    "T33n1706_001:0287a20": "約俗以名照。本無生滅。則約真以言亡。是亦",
    "T33n1706_001:0287a21": "照真照俗以言照。遮真遮俗以言亡。則亡前",
    "T33n1706_001:0287a22": "遮照照前遮照。亡照叵得而契乎中道。三皆",
    "T33n1706_001:0287a23": "稱性故廣大如法性。三皆不動故究竟若虛空。",
    "T33n1706_001:0287a24": "從初住下。約分真究竟。帖釋住國稱王等義",
    "T33n1706_001:0287a25": "也。又三藏下。通約四教因果以判二字有得",
    "T33n1706_001:0287a26": "不得。則三藏四果以惑盡故。得稱仁王。餘皆",
    "T33n1706_001:0287a27": "未得。合名王而不仁。通教以去並從果說故。",
    "T33n1706_001:0287a28": "通稱王亦可。三教止名小王。所謂二三小王",
    "T33n1706_001:0287a29": "各理蒼品是也。當教自有優劣者。謂各當其",
    "T33n1706_001:0287b01": "教相望言之。則仁王二字自為優劣。故曰非",
    "T33n1706_001:0287b02": "仁則王。即優劣可知云云。又以世教言之。仁",
    "T33n1706_001:0287b03": "而不王者有之。未有不仁而王者也。不仁而",
    "T33n1706_001:0287b04": "王則桀紂是矣。三本&#x8FF9;釋者。其說有二。謂久",
    "T33n1706_001:0287b05": "遠本&#x8FF9;則唯在法華。&#x8FF9;門尚非所聞。況餘部",
    "T33n1706_001:0287b06": "耶。其餘&#x8FF9;中但得借用體用本&#x8FF9;。此復略開",
    "T33n1706_001:0287b07": "二義。謂一約偏圓本&#x8FF9;云云。二約分論淺深。",
    "T33n1706_001:0287b08": "則圓行為本別果為&#x8FF9;。通教佛地雖當果位",
    "T33n1706_001:0287b09": "而望別成&#x8FF9;。三藏二乘雖同小果而望通屬",
    "T33n1706_001:0287b10": "末。末猶&#x8FF9;也。故知屈轉相望其義皆通。或約",
    "T33n1706_001:0287b11": "當教自論。各有本&#x8FF9;義不一揆。又約本&#x8FF9;高",
    "T33n1706_001:0287b12": "下等四句論之云云。四觀心釋者。於前三釋",
    "T33n1706_001:0287b13": "雖極圓妙。而望觀屬事。唯圓觀自行乃得其",
    "T33n1706_001:0287b14": "理。故曰。譬如貧窮人日夜數他寶。為是故須",
    "T33n1706_001:0287b15": "觀心釋也。文凡有四。即生滅無生無量無作。",
    "T33n1706_001:0287b16": "約四諦觀門。觀色空等境隨教觀別故曰。觀",
    "T33n1706_001:0287b17": "生滅法見色是有等三藏觀也。謂生滅色由心",
    "T33n1706_001:0287b18": "所轉故。心得自在也。觀色即是空等通觀也。",
    "T33n1706_001:0287b19": "不唯心得自在。以即空故色亦自在。故曰空",
    "T33n1706_001:0287b20": "色自在。若觀空是色次第而入別觀也。瓔珞",
    "T33n1706_001:0287b21": "所謂以二觀為方便得入中道是也。若觀色",
    "T33n1706_001:0287b22": "空不二圓觀也。惟其圓頓色空本唯一理。以",
    "T33n1706_001:0287b23": "約照邊不二而二。即照而亡二而不二。雙照",
    "T33n1706_001:0287b24": "雙亡只在一念。體即中道故無非實相。一心",
    "T33n1706_001:0287b25": "三觀三觀一心。本無前後。是亦一心三觀故",
    "T33n1706_001:0287b26": "非縱。三觀一心故非橫。不縱不橫如天目等。",
    "T33n1706_001:0287b27": "自在之妙莫極於斯。我今聖主下。約觀心釋。",
    "T33n1706_001:0287b28": "推功主上。以道化故。具仁王之德。以正觀故。",
    "T33n1706_001:0287b29": "彰護國之能。備斯眾善本&#x8FF9;高深莫得而擬",
    "T33n1706_001:0287c01": "議也。是亦觀心具前三釋之意。配釋可知云",
    "T33n1706_001:0287c02": "云。此下合釋護國義。如前釋王。已略明竟。亦",
    "T33n1706_001:0287c03": "如後委解。故不別示。次釋般若。具言般若波",
    "T33n1706_001:0287c04": "羅蜜。即一經能護之法也。良以般若智力能",
    "T33n1706_001:0287c05": "使國王安隱政化宣流。其言本不可翻。經論",
    "T33n1706_001:0287c06": "凡明五不翻義。此當尊重乃其一也。不翻之",
    "T33n1706_001:0287c07": "旨理不可盡。今略對古論之。先指論所出。凡",
    "T33n1706_001:0287c08": "二文。一則可翻。即開善所用。一不可翻。即莊",
    "T33n1706_001:0287c09": "嚴旻師所承。故曰名含眾義。是亦多含義也。",
    "T33n1706_001:0287c10": "若翻智慧則其理單淺。非全不可。今疏評二",
    "T33n1706_001:0287c11": "說先斥次融會。則曰。各成諍競今為通之。謂",
    "T33n1706_001:0287c12": "般若有二種。初約部旨具偏圓權實。有翻轉",
    "T33n1706_001:0287c13": "不翻轉義。融會兩家之說。雖未正意容或有",
    "T33n1706_001:0287c14": "此。次結斥。言火焰不可取者如論云云。謂般",
    "T33n1706_001:0287c15": "若正智不可以偏見取。取則傷手害實。不可",
    "T33n1706_001:0287c16": "取而取雖取之可也。但於取不取之間。不落",
    "T33n1706_001:0287c17": "思惟不涉擬議。直下承當則實當有在。智慧",
    "T33n1706_001:0287c18": "之言該離合二釋。亦未始偏於一端。故成論",
    "T33n1706_001:0287c19": "作合釋。淨名以離言。苟如經釋。當是智以分",
    "T33n1706_001:0287c20": "別為性。慧以無著為言。以分別故智即是有。",
    "T33n1706_001:0287c21": "以無著故慧即是空。故離則為空為有。合則",
    "T33n1706_001:0287c22": "中道斯存。而論作合釋。真慧即智。其於般",
    "T33n1706_001:0287c23": "若為近。何定住之有乎。今此下。示部帙同異。",
    "T33n1706_001:0287c24": "按經下文。佛於二十九年說般若。兼今所問",
    "T33n1706_001:0287c25": "正當仁王。則五部而已。此言八部者。所出不",
    "T33n1706_001:0287c26": "同。當是部帙開合異耳云云。有云。天王即仁",
    "T33n1706_001:0287c27": "王部者。今所不取。若即是者。不應已說仁王",
    "T33n1706_001:0287c28": "而再有所請。故知非也。雖有大經之文一往",
    "T33n1706_001:0287c29": "名同。非謂正言二部。問人仁下。通論。人仁義",
    "T33n1706_001:0288a01": "別云何得同。答據大經。仁即名人。與書所謂",
    "T33n1706_001:0288a02": "人也者仁也合而言之道也。其旨頗類。而老",
    "T33n1706_001:0288a03": "經云。聖人不仁等。疏謂以仁王行仁不求恩",
    "T33n1706_001:0288a04": "報云爾。非不仁之謂也。正言仁與不仁。則道",
    "T33n1706_001:0288a05": "非道而已。今仁王云者。正謂行道之主。若夫",
    "T33n1706_001:0288a06": "背道則人猶不可。況得為仁乎。又問仁之言",
    "T33n1706_001:0288a07": "何謂也。答以仁未易言。姑以字體論之可也。",
    "T33n1706_001:0288a08": "故曰。從人從二為人二。即二畫等則三才之",
    "T33n1706_001:0288a09": "道備矣。又曰。貫三為王即其義也。所謂下學",
    "T33n1706_001:0288a10": "而上達者。其在斯釋乎。又問。昔人以此經為",
    "T33n1706_001:0288a11": "非正譯。以其不見之目錄故也。答意大率以",
    "T33n1706_001:0288a12": "目錄有無。恐偶遺耳。如後出三譯。豈得非正",
    "T33n1706_001:0288a13": "邪。況有長房目錄。可考。信不誣矣。海庸下。",
    "T33n1706_001:0288a14": "引事斥非。謂海上之庸古初之聖。皆以耳目",
    "T33n1706_001:0288a15": "所不見聞。而臆斷其有無。焉知其實哉。革或",
    "T33n1706_001:0288a16": "音棘。文見列子云云。且準下。正出廣略二本。",
    "T33n1706_001:0288a17": "前後三譯明其真偽。作此評者過莫大矣。然",
    "T33n1706_001:0288a18": "於三本獨疏秦譯者。以望餘二本而什譯為",
    "T33n1706_001:0288a19": "優。辭理兼暢亦時所宗尚故也。波羅蜜者。翻",
    "T33n1706_001:0288a20": "事究竟。又翻到彼岸。並彰般若之勝用也。謂",
    "T33n1706_001:0288a21": "事究竟則其理可知。以前五度屬事。般若一",
    "T33n1706_001:0288a22": "度屬理。事由理導尚為究竟。況理為能導得",
    "T33n1706_001:0288a23": "非究竟乎。言到彼岸者。譬以船筏濟大海。而",
    "T33n1706_001:0288a24": "有此彼中流之異。在此在中皆未究竟。唯到",
    "T33n1706_001:0288a25": "彼岸則吾事濟矣。是皆至極義也。故曰生死",
    "T33n1706_001:0288a26": "為此岸等。此雖帖釋而義猶通總。且屬因緣",
    "T33n1706_001:0288a27": "爾。次約教釋者。藏以實有生死為此。滅有",
    "T33n1706_001:0288a28": "涅槃為彼。中流則見思惑。所詮在小六度皆",
    "T33n1706_001:0288a29": "事。未得為究竟到岸故。取道品八正為筏也。",
    "T33n1706_001:0288b01": "通教此彼與藏不殊。但詮有體析故六度為",
    "T33n1706_001:0288b02": "理。若望三藏則彼事理皆事。此則事理俱理",
    "T33n1706_001:0288b03": "為異耳。別詮既以無明為中流。義當凡小色",
    "T33n1706_001:0288b04": "空為此。此界內也。以菩薩假法為彼。彼界外",
    "T33n1706_001:0288b05": "也。而以無量行願為舟楫。圓頓則極。事理言",
    "T33n1706_001:0288b06": "之。事極極於理則。二而不二。理極極於事。",
    "T33n1706_001:0288b07": "則不二而二。以例生死涅槃為此為彼。其義",
    "T33n1706_001:0288b08": "可知。而實無生死涅槃可得。以之濟行則一",
    "T33n1706_001:0288b09": "行一切行以為船筏。究竟至於大涅槃岸。此",
    "T33n1706_001:0288b10": "之謂也。次觀心釋彼岸者。要不出約空假中。",
    "T33n1706_001:0288b11": "以色空等為彼此義。而論修相。即託事觀門",
    "T33n1706_001:0288b12": "也。如文云云。三假義如後釋。經有下。釋經字",
    "T33n1706_001:0288b13": "義。梵云修多羅。舊云有翻或無翻。歷貫線等",
    "T33n1706_001:0288b14": "五。一一約教行理三成十五義。委如玄釋云",
    "T33n1706_001:0288b15": "云。又經者。訓法訓常。亦經緯為義。又如六經",
    "T33n1706_001:0288b16": "之經。以此代彼故曰經耳。約教六塵下。則又",
    "T33n1706_001:0288b17": "因經以明教體。夫經者。聖人所以示教也。因",
    "T33n1706_001:0288b18": "教以悟道則有通有別。通謂十方佛土該於",
    "T33n1706_001:0288b19": "六塵。皆為教體。如文云云。或以光明等。備",
    "T33n1706_001:0288b20": "列六塵而作佛事。其於香飯自該三塵。香即",
    "T33n1706_001:0288b21": "香塵。飯食入口自相綿味即味塵也。&#x751E;於唇",
    "T33n1706_001:0288b22": "舌之間。有軟美等相即觸塵也。或寂默無言",
    "T33n1706_001:0288b23": "而得三昧即法塵也。推而廣之。彼一一塵皆",
    "T33n1706_001:0288b24": "具六根。而一一根皆具六塵。遍法界中根根",
    "T33n1706_001:0288b25": "塵塵皆可入道。何適而非教體也。至於約教",
    "T33n1706_001:0288b26": "本&#x8FF9;觀心皆可例作云云。縱使教外別傳心",
    "T33n1706_001:0288b27": "要。至於無言無字但有一法當情及無當情者。",
    "T33n1706_001:0288b28": "是亦教體。何處何法為別傳耶。自非深見此",
    "T33n1706_001:0288b29": "理。難以筆舌既也。別則正以聲色為體。有佛",
    "T33n1706_001:0288c01": "世滅後之殊。仍對名句文三。謂之一實。三假",
    "T33n1706_001:0288c02": "和合成體。其為教也備矣。若以經緯之經釋",
    "T33n1706_001:0288c03": "者。則如世端帛必先經緯以成文采。今為經",
    "T33n1706_001:0288c04": "教亦爾。以文字為經則其常也。以人之心行",
    "T33n1706_001:0288c05": "紬繹於其間為緯。雖出世正覺亦必由之而",
    "T33n1706_001:0288c06": "成。故喻之以經。序者下。釋序品第一。亦相帶",
    "T33n1706_001:0288c07": "來耳。大略可知。第二辯體為二。先評古釋。有",
    "T33n1706_001:0288c08": "以文字為體。其義甚&#x758E;。固不足評。有以無相",
    "T33n1706_001:0288c09": "為體。雖若得理而名言未的。故評曰永漫。亦",
    "T33n1706_001:0288c10": "通漫也。猶不近云爾。有云。五忍十地為體。此",
    "T33n1706_001:0288c11": "雖本經旨有文有理。謂羅什宗可也。而非體",
    "T33n1706_001:0288c12": "義。夫體必歸一。未聞以數義為體。故知非也。",
    "T33n1706_001:0288c13": "今釋為三。初依義釋云云。謂體者法也。別尊",
    "T33n1706_001:0288c14": "卑崇君父。君臣撙節莫不有法。譬出世法體",
    "T33n1706_001:0288c15": "亦若是。雖十界之別而同依一法性體。惟其",
    "T33n1706_001:0288c16": "體未始異。則所顯極唯在佛。故凡大乘諸經",
    "T33n1706_001:0288c17": "通指實相以為正體也。若約開廢簡體。非部",
    "T33n1706_001:0288c18": "正意。故所不論。二引證云云。謂依於實相法",
    "T33n1706_001:0288c19": "性而辯因果。就實相因果證經體。若如古師",
    "T33n1706_001:0288c20": "所用。乃成以因果證實相為所斥。夫豈知所",
    "T33n1706_001:0288c21": "謂宗家之體。體家之宗。義各有歸。如玄籤",
    "T33n1706_001:0288c22": "云云。三約部教別論者。然向義猶通。故須",
    "T33n1706_001:0288c23": "別辯。而右共別權實之判約部義也。次明傍",
    "T33n1706_001:0288c24": "正。別指則曰云云。謂般若本菩薩法。而有共",
    "T33n1706_001:0288c25": "不共義。共謂共二乘說。通教是也。不共者。別",
    "T33n1706_001:0288c26": "菩薩法。別圓是也。準教明理。則實相之體亦",
    "T33n1706_001:0288c27": "復二異。謂偏真實相。即所謂諸法實相三乘",
    "T33n1706_001:0288c28": "皆得亦不名佛是也。中道實相對教可知。約",
    "T33n1706_001:0288c29": "共不共以判權實。則共為化他權實。不共即",
    "T33n1706_001:0289a01": "自行權實。若相望以論故。化他雖有權實並",
    "T33n1706_001:0289a02": "名為權。自行例知。則成自他權實。故注云",
    "T33n1706_001:0289a03": "云。今如上分別也。約教下。對前部義。今此正",
    "T33n1706_001:0289a04": "約四教以論。則般若一時雖通諸部。廢半明",
    "T33n1706_001:0289a05": "滿。唯說三教摩訶衍門融通諸法。其於二乘",
    "T33n1706_001:0289a06": "寄大存小。密輪轉入故。有三乘共行十地等。",
    "T33n1706_001:0289a07": "以傍正則通正接傍。以權實則偏權圓實。既",
    "T33n1706_001:0289a08": "唯三教從極顯體。則正指圓極實相為體。亦",
    "T33n1706_001:0289a09": "如光明有判教屬通就圓釋體之論是也。第",
    "T33n1706_001:0289a10": "三明宗者。顯體之行也。行該修證總攝因果。",
    "T33n1706_001:0289a11": "故以因果為宗不亦宜乎。於是有評古。有今",
    "T33n1706_001:0289a12": "釋。昔人有以無生正觀為宗。多是肇師般若",
    "T33n1706_001:0289a13": "無知論意。謂般若體本無生。則無生滅之知",
    "T33n1706_001:0289a14": "也。即之為觀則離有無二邊。假名中道是為",
    "T33n1706_001:0289a15": "正觀也。故文云下引證也。意本其文。以示之",
    "T33n1706_001:0289a16": "曰。無生體空無所之見。雖知而無知。見而無",
    "T33n1706_001:0289a17": "見。不行不受等。今家斥之。此得通教意。所謂",
    "T33n1706_001:0289a18": "肇什釋經多附通意是也。雖得通意之權。而",
    "T33n1706_001:0289a19": "失圓頓之實。苟為失實則權實俱非云云。次",
    "T33n1706_001:0289a20": "今釋言以佛自行因果為宗者。謂佛所證極",
    "T33n1706_001:0289a21": "智靈知寂照。為今般若之宗。夫言自行則證",
    "T33n1706_001:0289a22": "唯在佛。他莫能知。言因果則行無不包。德無",
    "T33n1706_001:0289a23": "不攝。既證是智。必契是境。所以一色一香無",
    "T33n1706_001:0289a24": "非中道。說智及智處。皆名為般若。不可以有",
    "T33n1706_001:0289a25": "心得。不可以無心取。離有離無玄契中道。然",
    "T33n1706_001:0289a26": "則離有無者寂也。體也。有無宛然者照也。用",
    "T33n1706_001:0289a27": "也。惟其遮照一時智亦叵得。無相亦無相。只",
    "T33n1706_001:0289a28": "自無相無別無相也。以是為宗要莫過此。問",
    "T33n1706_001:0289a29": "宗與體下。料簡同異。答以綱裘為喻者。夫綱",
    "T33n1706_001:0289b01": "所以維網。舉綱則網目自隨。毛所以成裘。振",
    "T33n1706_001:0289b02": "領則毛為之動。此譬以體從宗顯宗得其要",
    "T33n1706_001:0289b03": "或以梁柱屋空喻。則空為所取。以宗從體言。",
    "T33n1706_001:0289b04": "各有當也。今明同異。百在非同非異。如論離",
    "T33n1706_001:0289b05": "合亦然。四明所謂如此辯體。不即宗用不離",
    "T33n1706_001:0289b06": "宗用。方彰一家宗體之妙。又如金莊嚴具。本",
    "T33n1706_001:0289b07": "譬非異非不異。今意少別云云。第四辨用者。",
    "T33n1706_001:0289b08": "宗既顯體。體顯則有用。故次宗明用。亦即般",
    "T33n1706_001:0289b09": "若功能力用也。有人下。評古。舊以內外二護",
    "T33n1706_001:0289b10": "為用。如文云云。七難不起。如下列釋云云。今",
    "T33n1706_001:0289b11": "評之。義有與奪。與其內外之言得真俗之一",
    "T33n1706_001:0289b12": "端。奪則十地名通而不的顯言俗。只知其一",
    "T33n1706_001:0289b13": "而不知其二。故不可依。是即奪也。今以佛",
    "T33n1706_001:0289b14": "二智為用。則尚攝佛國因果依正。焉有世間",
    "T33n1706_001:0289b15": "依報國土等而不護邪。故以勝攝劣舉正收",
    "T33n1706_001:0289b16": "依。即內外二護靡不該盡。況二智之言其理",
    "T33n1706_001:0289b17": "深長。優於古釋遠矣。抑凡言權實必照自他。",
    "T33n1706_001:0289b18": "照自即照理。照他即鑒機。所謂上冥法性下",
    "T33n1706_001:0289b19": "契機緣。未有照一而不照二者也。若附教以",
    "T33n1706_001:0289b20": "論。則有三雙權實。如文云云。如薩婆下。引事",
    "T33n1706_001:0289b21": "證用而有強弱。通別二智力用弱。如凡人弓",
    "T33n1706_001:0289b22": "箭。圓中二智力用強。猶如聖箭。次何者下。徵",
    "T33n1706_001:0289b23": "釋。言或等者。進退不定之辭。謂其通雖二智",
    "T33n1706_001:0289b24": "平等。而是真空故照理不遍。別雖次第證道",
    "T33n1706_001:0289b25": "方知義不及圓。故若照若證悉須捨偏從圓。",
    "T33n1706_001:0289b26": "則其用勝矣。即權智下。以二智對同居等土。",
    "T33n1706_001:0289b27": "令見思等惑難不起者。帖釋護國義也。所謂",
    "T33n1706_001:0289b28": "十地行等雖通三教。而十地所行護義一也。",
    "T33n1706_001:0289b29": "準此寂光亦應云護。文讓極果故不說耳。下",
    "T33n1706_001:0289c01": "文雖有護果之言。而不在果。還在因心。後當",
    "T33n1706_001:0289c02": "更明。又楞伽有須金剛力士護者。約化身說。",
    "T33n1706_001:0289c03": "如彼云云。第五明教相者。通標指廣。然名等",
    "T33n1706_001:0289c04": "四章具論總別。若非教相無以辯其淺深半",
    "T33n1706_001:0289c05": "滿等義。此教相所以明也。今略明下。正判。謂",
    "T33n1706_001:0289c06": "此部當般若。即諸部之一。以半滿即對三藏。",
    "T33n1706_001:0289c07": "此當滿教。摩訶衍門該通別圓。摩訶翻大多",
    "T33n1706_001:0289c08": "勝云云。衍亦大也。以五味次第。此當方等出",
    "T33n1706_001:0289c09": "般若。譬從生酥出熟酥味相。二乘於是融通",
    "T33n1706_001:0289c10": "淘汰遣蕩執情。堪至法華開顯一味。此猶通",
    "T33n1706_001:0289c11": "相。若夫今部則別說護佛果德十地因行及",
    "T33n1706_001:0289c12": "外護國土等。乃出世之至談。佛化之要道也。",
    "T33n1706_001:0289c13": "又波斯匿王問佛。摩訶衍義當云何照。佛言",
    "T33n1706_001:0289c14": "云云。既以摩訶衍為所照境。故知非三藏明",
    "T33n1706_001:0289c15": "矣。雖非三藏。而所破并能通具四教。但三藏",
    "T33n1706_001:0289c16": "既為所廢。故全非正意耳。雖有八偈下。釋疑",
    "T33n1706_001:0289c17": "也。若部旨正意唯說大乘。而經有八偈談無",
    "T33n1706_001:0289c18": "常生滅。此復何耶。故釋云云。謂普明王為斑",
    "T33n1706_001:0289c19": "足所得。將以祭神。普明請依七佛法集百法",
    "T33n1706_001:0289c20": "師說般若然乃就死。斑足聽之。於是法師者",
    "T33n1706_001:0289c21": "為王說四非常偈(文見下卷初)王因以得空平等三",
    "T33n1706_001:0289c22": "昧。輔行判之云云。即此文所謂勸王捨國。則",
    "T33n1706_001:0289c23": "屬助道。非正經旨也。玄談大旨竟。",
    "T33n1706_001:0289c24": "[0289c24] 次依文申釋為二。初通示分經。凡古今釋經。",
    "T33n1706_001:0289c25": "隨其方土或分不分。故此列之。應云天竺震",
    "T33n1706_001:0289c26": "旦。文闕略耳。如大論釋般若天親解涅槃。即",
    "T33n1706_001:0289c27": "西竺分不分也。安師分三分。劉&#x866C;釋法華。此",
    "T33n1706_001:0289c28": "土分不分也(其二聖二賢德行事&#x8FF9;解經法式。具如大部補注)。夫釋經貴乎",
    "T33n1706_001:0289c29": "通理。分與不分惟義所在。初無固必。但分則",
    "T33n1706_001:0290a01": "明乎起盡。否則免乎分裂。務在得旨。故曰人",
    "T33n1706_001:0290a02": "情蘭菊。妓當作好。字之誤也。二正分三分。夫",
    "T33n1706_001:0290a03": "聖人說法豈無所自而遽有所說邪。必也言之",
    "T33n1706_001:0290a04": "有本。聞必其人。有時有方證信非謬。或光或",
    "T33n1706_001:0290a05": "瑞發起無疑。於是有序分焉。有正宗焉。有流",
    "T33n1706_001:0290a06": "通焉。文言序彰正顯者。本言正宗相帶云爾。",
    "T33n1706_001:0290a07": "正宗則當機設教。流通則益在未來。乃其大",
    "T33n1706_001:0290a08": "分也。二依經科判為二。初隨品分文。即序品",
    "T33n1706_001:0290a09": "為序。此且約品分齊。非分文分齊。依文分者。",
    "T33n1706_001:0290a10": "即自品末佛告月光下。訖經。為流通分也。二",
    "T33n1706_001:0290a11": "隨文正釋又三。初序分為三。初標列異名。凡",
    "T33n1706_001:0290a12": "為三對。謂通別對。主伴對。前後對。總不出一",
    "T33n1706_001:0290a13": "序品也。二釋義者。兼本列釋總為四義。謂以",
    "T33n1706_001:0290a14": "六事。列於經首。各得其實。驗非謬誤。故可證",
    "T33n1706_001:0290a15": "信。由如來現瑞等五。得以發起正宗。通釋二",
    "T33n1706_001:0290a16": "名一也。通序經經有之。別則惟在今品二也。",
    "T33n1706_001:0290a17": "三世經初所列六事。皆金口所命。名如來序。",
    "T33n1706_001:0290a18": "亦是阿難所傳證信。當是阿難序三也。列之",
    "T33n1706_001:0290a19": "經初。名經前序。而言佛在時者。謂通序之六",
    "T33n1706_001:0290a20": "事。在佛世亦是將涅槃時所命云爾。集者所",
    "T33n1706_001:0290a21": "置。時在滅後名經後序四也。今且依下。對經",
    "T33n1706_001:0290a22": "重結云云。三重述緣起。又二。初指經。二智論",
    "T33n1706_001:0290a23": "下。引論凡二文。一如阿難申請四事。佛隨問",
    "T33n1706_001:0290a24": "答。五事證信乃其一也。一如迦葉所問云者。",
    "T33n1706_001:0290a25": "即正結集時迦葉所問阿難如佛所答云云。",
    "T33n1706_001:0290a26": "四帖釋又二。初科文為六。如常解云云。次隨",
    "T33n1706_001:0290a27": "釋六義。初言如是者。指所聞法。如下一部皆",
    "T33n1706_001:0290a28": "所聞體。一言蔽之攝無不盡。若不如是則非",
    "T33n1706_001:0290a29": "法也。故曰釋如是竟一部炳然。此之謂也。略",
    "T33n1706_001:0290b01": "為二釋。初因緣為四悉檀。皆因緣也。文以道",
    "T33n1706_001:0290b02": "同不與世諍為初悉者。仰則同知俯則順俗。",
    "T33n1706_001:0290b03": "故皆無諍。舉時及方。為生物信。信為善本故",
    "T33n1706_001:0290b04": "當為人。此本下科。通取足成爾。以破漚阿為",
    "T33n1706_001:0290b05": "對治者。凡外道計不出有無。今以如是破之",
    "T33n1706_001:0290b06": "則對治之正也。舊以信順釋如是。此當第一",
    "T33n1706_001:0290b07": "義者。既信且順理莫如之。二約教釋。依教所",
    "T33n1706_001:0290b08": "詮明如是義。謂若詮真俗一有一無。阿難傳",
    "T33n1706_001:0290b09": "之不異曰如是者。即三藏義。若色空不二不",
    "T33n1706_001:0290b10": "異曰如曰是者。通義也。別詮生死為有涅槃",
    "T33n1706_001:0290b11": "為無。如是有無次第出入。別義也。圓詮生死",
    "T33n1706_001:0290b12": "即涅槃無非實相為如。如如不動名是。即圓",
    "T33n1706_001:0290b13": "經如是義也。此經具詮三教如是之義。阿難",
    "T33n1706_001:0290b14": "一一傳之無差。亦令後世隨教取解也。本&#x8FF9;",
    "T33n1706_001:0290b15": "觀心文略者。本非部旨。觀義則備也。我聞者。",
    "T33n1706_001:0290b16": "我謂阿難。聞持之人。論以耳兼眾緣。則有所",
    "T33n1706_001:0290b17": "聞。為世界悉。舉總攝別世諦義也。以結集法",
    "T33n1706_001:0290b18": "藏稱我聞為為人者。因感悲泣等皆生物善",
    "T33n1706_001:0290b19": "故也。以稱我聞故三疑即遣為對治者。疑而",
    "T33n1706_001:0290b20": "不決則眾懷未暢。遣疑所以破惡也。三疑論",
    "T33n1706_001:0290b21": "如別章云云。實諦本無有我。隨俗稱我。而了",
    "T33n1706_001:0290b22": "無所聞。故以無我而我不聞而聞。當第一義。",
    "T33n1706_001:0290b23": "約教釋我者。我凡有三。謂見慢名字。對凡夫",
    "T33n1706_001:0290b24": "等而有多少。阿難既是學人。而斷見伏慢。隨",
    "T33n1706_001:0290b25": "世稱我。三藏意也。又阿難本當無學。&#x8FF9;為侍",
    "T33n1706_001:0290b26": "者故退居學地。非實未至。至結集時須發前",
    "T33n1706_001:0290b27": "&#x8FF9;示證四果。方堪結集。良有以也。舊多不明",
    "T33n1706_001:0290b28": "此。因以示之。十住婆沙四句稱我者。謂凡",
    "T33n1706_001:0290b29": "墮四句皆名邪見。若無有我誰當聞者。通意",
    "T33n1706_001:0290c01": "也。若大經稱。阿難多聞士。能解我無我。以至",
    "T33n1706_001:0290c02": "分別我無我二不二等。前後次第者。別意也。",
    "T33n1706_001:0290c03": "知我無我二而不二遮照雙融。方便為侍者。",
    "T33n1706_001:0290c04": "圓意也。又正法念下。明阿難有四。釋四我義。",
    "T33n1706_001:0290c05": "謂歡喜賢海次第持三法藏。阿含有典藏阿",
    "T33n1706_001:0290c06": "難。持菩薩藏。蓋只一人而具四德。衍小令大",
    "T33n1706_001:0290c07": "持四法藏者。約教意也。觀心釋者。不出以我",
    "T33n1706_001:0290c08": "無我等用配三觀。則妙境義成。妙觀斯立。觀",
    "T33n1706_001:0290c09": "心意也。次釋聞者。為二。初設疑徵起。謂阿難",
    "T33n1706_001:0290c10": "佛得道夜生。命侍以來方二十餘年。爾前之",
    "T33n1706_001:0290c11": "經應不聞邪。二引經論約因緣釋。具四悉檀",
    "T33n1706_001:0290c12": "義。即論云下。約展轉聞世界悉也。報恩經下。",
    "T33n1706_001:0290c13": "願乞重聞。聞則生善為人悉也。胎經下。追現",
    "T33n1706_001:0290c14": "入胎等相。則爾前化事悉應見聞。胎表不淨",
    "T33n1706_001:0290c15": "破惡悉也。法華下。以得記故憶念現前。得佛",
    "T33n1706_001:0290c16": "覺三昧無不聞者。即第一義。文多一令字。總",
    "T33n1706_001:0290c17": "略結釋意不煩也。二約教釋聞者。如前釋",
    "T33n1706_001:0290c18": "我具我我等義。今准我釋聞。亦應例爾。以次",
    "T33n1706_001:0290c19": "配釋。則歡喜持聞聞。三藏法也。後三可知云",
    "T33n1706_001:0290c20": "云。一一教下。委釋所以。具在諸疏。不煩引",
    "T33n1706_001:0290c21": "也。一時者。聞持和合之時。謂聞即所聞。持即",
    "T33n1706_001:0290c22": "能持。二者苟不一時不名和合。機應一際佛",
    "T33n1706_001:0290c23": "化斯成。此復為二。初因緣釋。肇師所解事顯",
    "T33n1706_001:0290c24": "理文。當世界釋宜也。大論釋時有假實者。時",
    "T33n1706_001:0290c25": "本不異。詮義有殊。故以二三字別之。非必難",
    "T33n1706_001:0290c26": "易也。所以迦羅詮時是實。為內教弟子依時",
    "T33n1706_001:0290c27": "食護明相晷刻不可差故。三摩耶詮時是假。",
    "T33n1706_001:0290c28": "為破外道計時為常彰念念無常故。今分配",
    "T33n1706_001:0290c29": "二釋。文旨顯然。不必他解。第一義以無時無",
    "T33n1706_001:0291a01": "不時為時者。雙非假實正顯中道第一義也。",
    "T33n1706_001:0291a02": "故知時義大矣哉。指廣可知。二約教明一時",
    "T33n1706_001:0291a03": "者。然以教所詮理行所歷位在藏通。則智有",
    "T33n1706_001:0291a04": "析體。於別圓則證分地住。雖有下中上上上",
    "T33n1706_001:0291a05": "之別而證入之妙不容前後。故云一時。若論",
    "T33n1706_001:0291a06": "此經。具說三教。合各從正。如上分別可也。而",
    "T33n1706_001:0291a07": "此別圓約接入說者。以般若通為初門。接正",
    "T33n1706_001:0291a08": "分岐故。從初為言。乍分接正。以正例接卒歸",
    "T33n1706_001:0291a09": "乎正也。佛者。能說教主也。雖通四教讓在下",
    "T33n1706_001:0291a10": "文。今且總作四悉義釋。謂佛名為覺。諸煩惱",
    "T33n1706_001:0291a11": "者所覺也。身心二病者。兼業報也。因果圓",
    "T33n1706_001:0291a12": "滿等。三覺義足。能所具也。具故覺道能破有",
    "T33n1706_001:0291a13": "縛。乃名為佛。而有機感時處之異。即世界悉",
    "T33n1706_001:0291a14": "也。謂劫初無病等。皆非感佛時也。東天下富",
    "T33n1706_001:0291a15": "而壽等言。不感佛處也。八萬歲時。雖曰長壽",
    "T33n1706_001:0291a16": "非感佛時。南天下人能未見果而修因。是能",
    "T33n1706_001:0291a17": "前覺者也。故雖減初乃至百歲。通能感佛。所",
    "T33n1706_001:0291a18": "以佛出其地。日若不出下。文有譬合。謂佛",
    "T33n1706_001:0291a19": "譬如日。日若不出則池花不現。出則生也。是",
    "T33n1706_001:0291a20": "花因日出。善以應生。為人悉也。委合可知。三",
    "T33n1706_001:0291a21": "乘根性下。以有出世機故即能感佛。所謂斷",
    "T33n1706_001:0291a22": "有頂種者。即第九地一品思盡永出三界。故",
    "T33n1706_001:0291a23": "曰永度生死流。反顯若未破惡則不能感。此",
    "T33n1706_001:0291a24": "對治悉也。佛於法性下。以法性體遍一切處。",
    "T33n1706_001:0291a25": "未始動出。若有機感。於無動出見有動出。然",
    "T33n1706_001:0291a26": "則見有動出者。應化也。本無動出者。法性之",
    "T33n1706_001:0291a27": "身第一義也。",
    "T33n1706_001:0291a28": "佛說仁王護國般若波羅蜜經疏神寶記卷第"
}