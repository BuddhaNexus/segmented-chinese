{
    "T07n0220_459:0316c20": "大般若波羅蜜多經卷第四百五",
    "T07n0220_459:0316c21": "十九",
    "T07n0220_459:0316c23": "三藏法師玄奘奉　詔譯",
    "T07n0220_459:0316c24": "第二分相攝品第六十七",
    "T07n0220_459:0316c25": "爾時，具壽善現白佛言：「世尊！云何菩薩摩",
    "T07n0220_459:0316c26": "訶薩安住布施波羅蜜多攝取淨戒、安忍、精",
    "T07n0220_459:0316c27": "進、靜慮、般若波羅蜜多？」佛告善現：「若菩薩",
    "T07n0220_459:0316c28": "摩訶薩以無貪著、無慳悋心修行布施，持此",
    "T07n0220_459:0316c29": "布施與諸有情同共迴向一切智智，於諸有",
    "T07n0220_459:0317a01": "情住慈身業、語業、意業，離諸罪犯。善現！是",
    "T07n0220_459:0317a02": "為菩薩摩訶薩安住布施波羅蜜多攝取淨戒",
    "T07n0220_459:0317a03": "波羅蜜多。「善現！若菩薩摩訶薩以無貪著、",
    "T07n0220_459:0317a04": "無慳悋心修行布施，持此布施與諸有情同",
    "T07n0220_459:0317a05": "共迴向一切智智，若有受者餘惡有情非理",
    "T07n0220_459:0317a06": "毀罵、嫌害、凌辱，菩薩於彼不生變異瞋忿害",
    "T07n0220_459:0317a07": "心、身、語加報，唯起憐愍慈悲之心，以善愛",
    "T07n0220_459:0317a08": "言慚愧遜謝。善現！是為菩薩摩訶薩安住",
    "T07n0220_459:0317a09": "布施波羅蜜多攝取安忍波羅蜜多。「善現！",
    "T07n0220_459:0317a10": "若菩薩摩訶薩以無貪著、無慳悋心修行布",
    "T07n0220_459:0317a11": "施，持此布施與諸有情同共迴向一切智",
    "T07n0220_459:0317a12": "智，設有受者餘惡有情，非理毀罵、嫌害、凌辱，",
    "T07n0220_459:0317a13": "菩薩爾時便作是念：『諸有造作如是類業，",
    "T07n0220_459:0317a14": "還自感得如是類果，我今不應計彼所作，廢",
    "T07n0220_459:0317a15": "修自業。』復作是念：『我應於彼及餘有情，捨",
    "T07n0220_459:0317a16": "心施心倍更增長，無所顧惜。』作是念已，發",
    "T07n0220_459:0317a17": "起增上身心精進，常行惠捨。善現！是為",
    "T07n0220_459:0317a18": "菩薩摩訶薩安住布施波羅蜜多攝取精進波",
    "T07n0220_459:0317a19": "羅蜜多。「善現！若菩薩摩訶薩以無貪著、無",
    "T07n0220_459:0317a20": "慳悋心修行布施，持此布施與諸有情同共",
    "T07n0220_459:0317a21": "迴向一切智智，於諸受者及餘境界心無散",
    "T07n0220_459:0317a22": "亂，不求諸欲三界二乘，唯求佛果。善現！是",
    "T07n0220_459:0317a23": "為菩薩摩訶薩安住布施波羅蜜多攝取靜慮",
    "T07n0220_459:0317a24": "波羅蜜多。「善現！若菩薩摩訶薩以無貪著、無",
    "T07n0220_459:0317a25": "慳悋心修行布施，持此布施與諸有情同共",
    "T07n0220_459:0317a26": "迴向一切智智，觀諸受者、施者、施物皆如幻",
    "T07n0220_459:0317a27": "事，不見此施於諸有情有益有損，達一切",
    "T07n0220_459:0317a28": "法勝義空故。善現！是為菩薩摩訶薩安住",
    "T07n0220_459:0317a29": "布施波羅蜜多攝取般若波羅蜜多。」具壽善",
    "T07n0220_459:0317b01": "現復白佛言：「世尊！云何菩薩摩訶薩安住",
    "T07n0220_459:0317b02": "淨戒波羅蜜多攝取布施、安忍、精進、靜慮、般若",
    "T07n0220_459:0317b03": "波羅蜜多？」佛告善現：「若菩薩摩訶薩安住",
    "T07n0220_459:0317b04": "淨戒波羅蜜多，造身、語、心三種福業，由斯",
    "T07n0220_459:0317b05": "福業離斷生命乃至邪見，不求聲聞、獨覺乘",
    "T07n0220_459:0317b06": "等，唯求無上正等菩提。菩薩爾時安住淨",
    "T07n0220_459:0317b07": "戒，廣行布施隨諸有情所須之物盡皆施",
    "T07n0220_459:0317b08": "與，復持如是布施善根，與諸有情同共迴向",
    "T07n0220_459:0317b09": "一切智智，不求聲聞、獨覺等果。善現！是為",
    "T07n0220_459:0317b10": "菩薩摩訶薩安住淨戒波羅蜜多攝取布施波",
    "T07n0220_459:0317b11": "羅蜜多。「善現！若菩薩摩訶薩安住淨戒波",
    "T07n0220_459:0317b12": "羅蜜多，若諸有情競來分割菩薩支體，各取",
    "T07n0220_459:0317b13": "持去，菩薩於彼不生一念忿恨之心，但作",
    "T07n0220_459:0317b14": "是念：『我今獲得廣大善利，謂捨臭穢危脆之",
    "T07n0220_459:0317b15": "身，得佛清淨金剛之身。』善現！是為菩薩摩",
    "T07n0220_459:0317b16": "訶薩安住淨戒波羅蜜多攝取安忍波羅蜜",
    "T07n0220_459:0317b17": "多。「善現！若菩薩摩訶薩安住淨戒波羅蜜",
    "T07n0220_459:0317b18": "多，身心精進恒無間斷，著大悲甲發弘誓言：",
    "T07n0220_459:0317b19": "『一切有情沈溺可畏暴惡難出生死苦海，我",
    "T07n0220_459:0317b20": "當拔置不死界中。』善現！是為菩薩摩訶薩安",
    "T07n0220_459:0317b21": "住淨戒波羅蜜多攝取精進波羅蜜多。「善現！",
    "T07n0220_459:0317b22": "若菩薩摩訶薩安住淨戒波羅蜜多，雖入四",
    "T07n0220_459:0317b23": "靜慮或四無量、四無色定、或滅盡定，而不墮",
    "T07n0220_459:0317b24": "聲聞、獨覺等地，亦不證實際，隨本願力作",
    "T07n0220_459:0317b25": "是念言：『一切有情沈溺可畏暴惡難出生",
    "T07n0220_459:0317b26": "死苦海，我今既住清淨尸羅，方便引發清淨",
    "T07n0220_459:0317b27": "靜慮，定當拔置不死界中。』善現！是為菩薩",
    "T07n0220_459:0317b28": "摩訶薩安住淨戒波羅蜜多攝取靜慮波羅蜜",
    "T07n0220_459:0317b29": "多。「善現！若菩薩摩訶薩安住淨戒波羅蜜多，",
    "T07n0220_459:0317c01": "不見有法若善若非善、若有記若無記、若有",
    "T07n0220_459:0317c02": "漏若無漏、若世間若出世間、若有為若無",
    "T07n0220_459:0317c03": "為、若墮有數若墮無數、若墮有相若墮無",
    "T07n0220_459:0317c04": "相，唯觀諸法不離真如，廣說乃至不思議界，",
    "T07n0220_459:0317c05": "此真如等亦不可得，由此般若波羅蜜多方",
    "T07n0220_459:0317c06": "便善巧，不墮聲聞、獨覺等地，唯求無上正等",
    "T07n0220_459:0317c07": "菩提。善現！是為菩薩摩訶薩安住淨戒波羅",
    "T07n0220_459:0317c08": "蜜多攝取般若波羅蜜多。」",
    "T07n0220_459:0317c09": "具壽善現復白佛言：「世尊！云何菩薩摩訶薩",
    "T07n0220_459:0317c10": "安住安忍波羅蜜多攝取布施、淨戒、精進、靜慮、",
    "T07n0220_459:0317c11": "般若波羅蜜多？」佛告善現：「若菩薩摩訶薩",
    "T07n0220_459:0317c12": "安住安忍波羅蜜多，從初發心乃至安坐妙",
    "T07n0220_459:0317c13": "菩提座，於其中間設有種種有情之類，非理",
    "T07n0220_459:0317c14": "毀罵、嫌害、凌辱，乃至分割支節持去，菩薩爾",
    "T07n0220_459:0317c15": "時都無瞋恨，但作是念：『此諸有情深可憐",
    "T07n0220_459:0317c16": "愍，煩惱鬼病擾亂身心不得自在，無依無",
    "T07n0220_459:0317c17": "護貧苦所逼，我當施彼隨意所須飲食、衣服",
    "T07n0220_459:0317c18": "及餘種種財寶、資具，令無匱乏。』復持如是布",
    "T07n0220_459:0317c19": "施善根，以無所得而為方便，與諸有情同共",
    "T07n0220_459:0317c20": "迴向一切智智，於迴向時無二心轉，謂誰迴",
    "T07n0220_459:0317c21": "向？何所迴向？善現！是為菩薩摩訶薩安住安",
    "T07n0220_459:0317c22": "忍波羅蜜多攝取布施波羅蜜多。「善現！若菩",
    "T07n0220_459:0317c23": "薩摩訶薩安住安忍波羅蜜多，從初發心乃",
    "T07n0220_459:0317c24": "至安坐妙菩提座，於其中間，設極為救自命",
    "T07n0220_459:0317c25": "因緣，於諸有情終不損害，乃至不起諸惡邪",
    "T07n0220_459:0317c26": "見。菩薩如是修淨戒時，不求聲聞、獨覺等地，",
    "T07n0220_459:0317c27": "復持如是淨戒善根，以無所得而為方便，與",
    "T07n0220_459:0317c28": "諸有情同共迴向一切智智，於迴向時無二",
    "T07n0220_459:0317c29": "心轉，謂誰迴向？何所迴向？善現！是為菩薩",
    "T07n0220_459:0318a01": "摩訶薩安住安忍波羅蜜多攝取淨戒波羅蜜",
    "T07n0220_459:0318a02": "多。「善現！若菩薩摩訶薩安住安忍波羅蜜",
    "T07n0220_459:0318a03": "多，發起勇猛增上精進，常作是念：『若一有",
    "T07n0220_459:0318a04": "情在一踰繕那外，或十、或百乃至無量踰繕那",
    "T07n0220_459:0318a05": "外，或在一世界外，或十、或百乃至無量諸世",
    "T07n0220_459:0318a06": "界外，應可度者我必當往方便教化，令其受",
    "T07n0220_459:0318a07": "持或八學處、或五、或十、或具學處，或令",
    "T07n0220_459:0318a08": "安住淨觀、種姓、第八、預流、一來、不還、阿羅漢",
    "T07n0220_459:0318a09": "果、獨覺菩提，或令安住諸菩薩地，乃至無上",
    "T07n0220_459:0318a10": "正等菩提，尚不辭勞，況為教化無量無數無",
    "T07n0220_459:0318a11": "邊有情，皆令獲得利益安樂而當懈倦！』復持",
    "T07n0220_459:0318a12": "如是精進善根，以無所得而為方便，與諸有",
    "T07n0220_459:0318a13": "情同共迴向一切智智，於迴向時無二心轉，",
    "T07n0220_459:0318a14": "謂誰迴向？何所迴向？善現！是為菩薩摩訶",
    "T07n0220_459:0318a15": "薩安住安忍波羅蜜多攝取精進波羅蜜多。",
    "T07n0220_459:0318a16": "「善現！若菩薩摩訶薩安住安忍波羅蜜多，",
    "T07n0220_459:0318a17": "攝心不亂、離欲惡不善法，有尋有伺，離生喜",
    "T07n0220_459:0318a18": "樂，入初靜慮，廣說乃至入滅想受定，是諸定",
    "T07n0220_459:0318a19": "中隨所生起心、心所法及諸善根一切合集，",
    "T07n0220_459:0318a20": "以無所得而為方便，與諸有情同共迴向一",
    "T07n0220_459:0318a21": "切智智，於迴向時無二心轉，謂誰迴向？何所",
    "T07n0220_459:0318a22": "迴向？善現！是為菩薩摩訶薩安住安忍波羅",
    "T07n0220_459:0318a23": "蜜多攝取靜慮波羅蜜多。「善現！若菩薩摩訶",
    "T07n0220_459:0318a24": "薩安住安忍波羅蜜多，於諸法中住循法觀，",
    "T07n0220_459:0318a25": "雖以遠離行相，或以寂靜行相，或以無盡行",
    "T07n0220_459:0318a26": "相、或以永滅行相觀一切法，而於寂靜能不",
    "T07n0220_459:0318a27": "作證，乃至能坐妙菩提座，證得無上正等菩",
    "T07n0220_459:0318a28": "提，從此座起轉妙法輪，利益安樂諸有情",
    "T07n0220_459:0318a29": "眾。復持如是妙慧善根，以無所得而為方",
    "T07n0220_459:0318b01": "便，與諸有情同共迴向一切智智，於迴向",
    "T07n0220_459:0318b02": "時無二心轉，謂誰迴向？何所迴向？善現！是",
    "T07n0220_459:0318b03": "為菩薩摩訶薩安住安忍波羅蜜多攝取般若",
    "T07n0220_459:0318b04": "波羅蜜多。」具壽善現復白佛言：「世尊！云何",
    "T07n0220_459:0318b05": "菩薩摩訶薩安住精進波羅蜜多攝取布施、淨",
    "T07n0220_459:0318b06": "戒、安忍、靜慮、般若波羅蜜多？」佛告善現：「若",
    "T07n0220_459:0318b07": "菩薩摩訶薩安住精進波羅蜜多，身心精進",
    "T07n0220_459:0318b08": "曾無懈息，求諸善法亦無厭倦，每作是念：",
    "T07n0220_459:0318b09": "『我必應得一切智智，不應不得。』是菩薩摩訶",
    "T07n0220_459:0318b10": "薩為欲利樂一切有情，常發誓願：『若一有情",
    "T07n0220_459:0318b11": "在一踰繕那外，或十、或百乃至無量踰繕那",
    "T07n0220_459:0318b12": "外；或在一世界外，或十、或百乃至無量諸世",
    "T07n0220_459:0318b13": "界外，應可度者我必當往方便教化，或令住",
    "T07n0220_459:0318b14": "聲聞乘，或令住獨覺乘，或令住無上乘，或令",
    "T07n0220_459:0318b15": "受行十善業道。如是皆以法施、財施而充足",
    "T07n0220_459:0318b16": "之，方便引攝。』復持如是布施善根，以無所得",
    "T07n0220_459:0318b17": "而為方便，與諸有情同共迴向一切智智，於",
    "T07n0220_459:0318b18": "迴向時無二心轉，謂誰迴向？何所迴向？善現！",
    "T07n0220_459:0318b19": "是為菩薩摩訶薩安住精進波羅蜜多攝取布",
    "T07n0220_459:0318b20": "施波羅蜜多。「善現！若菩薩摩訶薩安住精進",
    "T07n0220_459:0318b21": "波羅蜜多，從初發心乃至安坐妙菩提座，自",
    "T07n0220_459:0318b22": "離害生命，亦勸他離害生命，無倒稱揚離害",
    "T07n0220_459:0318b23": "生命法，歡喜讚歎離害生命者；如是乃至自",
    "T07n0220_459:0318b24": "離邪見，亦勸他離邪見，無倒稱揚離邪見法，",
    "T07n0220_459:0318b25": "歡喜讚歎離邪見者。是菩薩摩訶薩持此淨",
    "T07n0220_459:0318b26": "戒波羅蜜多，不求三界及二乘果，以無所得",
    "T07n0220_459:0318b27": "而為方便，與諸有情同共迴向一切智智，於",
    "T07n0220_459:0318b28": "迴向時無二心轉，謂誰迴向？何所迴向？善現！",
    "T07n0220_459:0318b29": "是為菩薩摩訶薩安住精進波羅蜜多攝取淨",
    "T07n0220_459:0318c01": "戒波羅蜜多。「善現！若菩薩摩訶薩安住精進",
    "T07n0220_459:0318c02": "波羅蜜多，從初發心乃至安坐妙菩提座，於",
    "T07n0220_459:0318c03": "其中間人非人等競來惱觸，或復斫刺、斷割",
    "T07n0220_459:0318c04": "支節，隨意持去，菩薩爾時不作是念：『誰斫刺",
    "T07n0220_459:0318c05": "我？誰斷割我？誰復持去？』但作是念：『我今獲得",
    "T07n0220_459:0318c06": "廣大善利，彼諸有情為益我故，來割截我",
    "T07n0220_459:0318c07": "身分支節，然我本為一切有情而受此身，",
    "T07n0220_459:0318c08": "彼來自取己所有物而成我事。』菩薩如是審",
    "T07n0220_459:0318c09": "諦思惟諸法實相而修安忍，持此安忍波羅",
    "T07n0220_459:0318c10": "蜜多，不求聲聞、獨覺等地，以無所得而為方",
    "T07n0220_459:0318c11": "便，與諸有情同共迴向一切智智，於迴向時",
    "T07n0220_459:0318c12": "無二心轉，謂誰迴向？何所迴向？善現！是為",
    "T07n0220_459:0318c13": "菩薩摩訶薩安住精進波羅蜜多攝取安忍波",
    "T07n0220_459:0318c14": "羅蜜多。「善現！若菩薩摩訶薩安住精進波",
    "T07n0220_459:0318c15": "羅蜜多，勤修諸定，謂離欲惡不善法，有尋",
    "T07n0220_459:0318c16": "有伺，離生喜樂，入初靜慮，廣說乃至入第四",
    "T07n0220_459:0318c17": "靜慮；於諸有情起與樂想，作意入慈無量，",
    "T07n0220_459:0318c18": "廣說乃至入捨無量；於諸色中起厭麁想，作",
    "T07n0220_459:0318c19": "意入空無邊處定，廣說乃至入滅想受定。",
    "T07n0220_459:0318c20": "是菩薩摩訶薩雖修如是靜慮、無量、無色、滅",
    "T07n0220_459:0318c21": "定，而不攝取彼異熟果，但隨有情應可受",
    "T07n0220_459:0318c22": "化，作利樂處而於中生。既生彼已，用四攝事",
    "T07n0220_459:0318c23": "而攝取之，方便安立令於布施乃至般若波",
    "T07n0220_459:0318c24": "羅蜜多精勤修學。是菩薩摩訶薩依諸靜慮",
    "T07n0220_459:0318c25": "起勝神通，從一佛國往一佛國，親近供養",
    "T07n0220_459:0318c26": "諸佛世尊，請問甚深諸法性相，精勤引發殊",
    "T07n0220_459:0318c27": "勝善根。持此善根以無所得而為方便，與諸",
    "T07n0220_459:0318c28": "有情同共迴向一切智智，於迴向時無二心",
    "T07n0220_459:0319a01": "轉，謂誰迴向？何所迴向？善現，是為菩薩摩訶",
    "T07n0220_459:0319a02": "薩安住精進波羅蜜多攝取靜慮波羅蜜多。",
    "T07n0220_459:0319a03": "「善現！若菩薩摩訶薩安住精進波羅蜜多，不",
    "T07n0220_459:0319a04": "見布施波羅蜜多乃至般若波羅蜜多若名、若",
    "T07n0220_459:0319a05": "事、若性、若相，不見四念住乃至八聖道支若",
    "T07n0220_459:0319a06": "名、若事、若性、若相，不見內空乃至無性自性",
    "T07n0220_459:0319a07": "空若名、若事、若性、若相，不見真如乃至不思",
    "T07n0220_459:0319a08": "議界若名、若事、若性、若相，不見苦、集、滅、道聖",
    "T07n0220_459:0319a09": "諦若名、若事、若性、若相，不見四靜慮、四無量、",
    "T07n0220_459:0319a10": "四無色定若名、若事、若性、若相，不見八解脫",
    "T07n0220_459:0319a11": "乃至十遍處若名、若事、若性、若相，不見淨觀",
    "T07n0220_459:0319a12": "地乃至如來地若名、若事、若性、若相，不見極",
    "T07n0220_459:0319a13": "喜地乃至法雲地若名、若事、若性、若相，不見",
    "T07n0220_459:0319a14": "一切陀羅尼門、三摩地門若名、若事、若性、若",
    "T07n0220_459:0319a15": "相，不見五眼、六神通若名、若事、若性、若相，不",
    "T07n0220_459:0319a16": "見如來十力乃至十八佛不共法若名、若事、若",
    "T07n0220_459:0319a17": "性、若相，不見三十二大士相、八十隨好若名、",
    "T07n0220_459:0319a18": "若事、若性、若相，不見無忘失法、恒住捨性若",
    "T07n0220_459:0319a19": "名、若事、若性、若相，不見一切智、道相智、一切",
    "T07n0220_459:0319a20": "相智若名、若事、若性、若相，不見預流果乃",
    "T07n0220_459:0319a21": "至獨覺菩提若名、若事、若性、若相，不見一",
    "T07n0220_459:0319a22": "切菩薩摩訶薩行若名、若事、若性、若相，不見",
    "T07n0220_459:0319a23": "諸佛無上正等菩提若名、若事、若性、若相，",
    "T07n0220_459:0319a24": "不見一切智智若名、若事、若性、若相，如是",
    "T07n0220_459:0319a25": "乃至不見一切法若名、若事、若性、若相，於諸",
    "T07n0220_459:0319a26": "法中不起想念，無所執著，如說能作。復以",
    "T07n0220_459:0319a27": "如是所集善根，以無所得而為方便，與諸",
    "T07n0220_459:0319a28": "有情同共迴向一切智智，於迴向時無二心",
    "T07n0220_459:0319a29": "轉，謂誰迴向？何所迴向？善現！是為菩薩",
    "T07n0220_459:0319b01": "摩訶薩安住精進波羅蜜多攝取般若波羅蜜",
    "T07n0220_459:0319b02": "多。」",
    "T07n0220_459:0319b03": "具壽善現復白佛言：「世尊！云何菩薩摩訶",
    "T07n0220_459:0319b04": "薩安住靜慮波羅蜜多攝取布施、淨戒、安忍、",
    "T07n0220_459:0319b05": "精進、般若波羅蜜多？」佛告善現：「若菩薩摩訶",
    "T07n0220_459:0319b06": "薩安住靜慮波羅蜜多，於諸有情住財、法施，",
    "T07n0220_459:0319b07": "謂離欲惡不善法，有尋有伺，離生喜樂，入初",
    "T07n0220_459:0319b08": "靜慮，廣說乃至入第四靜慮；於諸有情起",
    "T07n0220_459:0319b09": "與樂想，作意入慈無量，廣說乃至入捨無量；",
    "T07n0220_459:0319b10": "於諸色中起厭麁想，作意入空無邊處定，廣",
    "T07n0220_459:0319b11": "說乃至入滅想受定。是菩薩摩訶薩安住靜",
    "T07n0220_459:0319b12": "慮波羅蜜多，以無亂心，為諸有情宣說正法，",
    "T07n0220_459:0319b13": "行財、法施。是菩薩摩訶薩常自行財、法施，",
    "T07n0220_459:0319b14": "亦常勸他行財、法施，常無倒稱揚行財法、施",
    "T07n0220_459:0319b15": "法，常歡喜讚歎行財、法施者。持此善根，不",
    "T07n0220_459:0319b16": "求聲聞、獨覺等地，但無所得而為方便，與",
    "T07n0220_459:0319b17": "諸有情同共迴向一切智智，於迴向時無二",
    "T07n0220_459:0319b18": "心轉，謂誰迴向？何所迴向？善現！是為菩薩",
    "T07n0220_459:0319b19": "摩訶薩安住靜慮波羅蜜多攝取布施波羅蜜",
    "T07n0220_459:0319b20": "多。「善現！若菩薩摩訶薩安住靜慮波羅蜜多，",
    "T07n0220_459:0319b21": "受持淨戒，常不發起貪俱行心、瞋俱行心、",
    "T07n0220_459:0319b22": "癡俱行心、害俱行心、慳俱行心、嫉俱行心",
    "T07n0220_459:0319b23": "及毀淨戒俱行之心，但常發起一切智智俱",
    "T07n0220_459:0319b24": "行作意。復持如是淨戒善根，不求聲聞、獨覺",
    "T07n0220_459:0319b25": "等地，但無所得而為方便，與諸有情同共",
    "T07n0220_459:0319b26": "迴向一切智智，於迴向時無二心轉，謂誰",
    "T07n0220_459:0319b27": "迴向？何所迴向？善現！是為菩薩摩訶薩安",
    "T07n0220_459:0319b28": "住靜慮波羅蜜多攝取淨戒波羅蜜多。「善現！",
    "T07n0220_459:0319b29": "若菩薩摩訶薩安住靜慮波羅蜜多，修行安",
    "T07n0220_459:0319c01": "忍，觀色如聚沫，觀受如浮泡，觀想如陽焰，",
    "T07n0220_459:0319c02": "觀行如芭蕉，觀識如幻事。作是觀時，於五",
    "T07n0220_459:0319c03": "取蘊不堅實想，恒現在前，復作是念：『諸法",
    "T07n0220_459:0319c04": "皆空非我、我所，誰能割截？誰受割截？誰能",
    "T07n0220_459:0319c05": "毀罵？誰受毀罵？誰復於中發起瞋恨？色是",
    "T07n0220_459:0319c06": "誰色？受是誰受？想是誰想？行是誰行？識",
    "T07n0220_459:0319c07": "是誰識？』如是菩薩安住靜慮波羅蜜多，審",
    "T07n0220_459:0319c08": "觀法時能具安忍，復持如是所集善根，以",
    "T07n0220_459:0319c09": "無所得而為方便，與諸有情同共迴向一切",
    "T07n0220_459:0319c10": "智智，於迴向時無二心轉，謂誰迴向？何所迴",
    "T07n0220_459:0319c11": "向？善現！是為菩薩摩訶薩安住靜慮波羅",
    "T07n0220_459:0319c12": "蜜多攝取安忍波羅蜜多。「善現！若菩薩摩",
    "T07n0220_459:0319c13": "訶薩安住靜慮波羅蜜多，發勤精進，離欲惡",
    "T07n0220_459:0319c14": "不善法，有尋有伺，離生喜樂，入初靜慮具足",
    "T07n0220_459:0319c15": "住；尋伺寂靜，住內等淨，心一趣性，無尋無伺，",
    "T07n0220_459:0319c16": "定生喜樂，入第二靜慮具足住；離喜住捨，具",
    "T07n0220_459:0319c17": "念正知，領身受樂，聖者於中能說能捨，具念樂",
    "T07n0220_459:0319c18": "住，入第三靜慮具足住；斷樂斷苦，先喜憂沒，",
    "T07n0220_459:0319c19": "不苦不樂，捨念清淨，入第四靜慮具足住。菩",
    "T07n0220_459:0319c20": "薩如是修一切種靜慮、解脫、等持、等至，於中",
    "T07n0220_459:0319c21": "皆能不取其相，發起種種神境智通，能作",
    "T07n0220_459:0319c22": "無邊大神變事。或復發起天耳智通，明了",
    "T07n0220_459:0319c23": "清淨過人天耳，能如實聞十方世界情、非情",
    "T07n0220_459:0319c24": "類種種音聲。或復發起他心智通，能如實",
    "T07n0220_459:0319c25": "知十方世界他有情眾心、心所法。或復發起",
    "T07n0220_459:0319c26": "宿住智通，如實念知十方世界無量有情諸",
    "T07n0220_459:0319c27": "宿住事。或復發起天眼智通，明了清淨過",
    "T07n0220_459:0319c28": "人天眼，能如實見十方世界有情、無情種種",
    "T07n0220_459:0319c29": "色像，乃至業果皆如實知。是菩薩摩訶薩安",
    "T07n0220_459:0320a01": "住此五殊勝神通，從一佛國趣一佛國，親",
    "T07n0220_459:0320a02": "近供養諸佛世尊，請問如來甚深法義，廣植",
    "T07n0220_459:0320a03": "無量微妙善根，成熟有情、嚴淨佛土，勤修",
    "T07n0220_459:0320a04": "種種菩薩勝行。持此善根不求聲聞、獨覺等",
    "T07n0220_459:0320a05": "地，但無所得而為方便，與諸有情同共迴向",
    "T07n0220_459:0320a06": "一切智智，於迴向時無二心轉，謂誰迴向？何",
    "T07n0220_459:0320a07": "所迴向？善現！是為菩薩摩訶薩安住靜慮",
    "T07n0220_459:0320a08": "波羅蜜多攝取精進波羅蜜多。「善現！若菩",
    "T07n0220_459:0320a09": "薩摩訶薩安住靜慮波羅蜜多，觀色、受、想、行、",
    "T07n0220_459:0320a10": "識不可得，觀眼處乃至意處不可得，觀色",
    "T07n0220_459:0320a11": "處乃至法處不可得，觀眼界乃至意界不可",
    "T07n0220_459:0320a12": "得，觀色界乃至法界不可得，觀眼識界乃",
    "T07n0220_459:0320a13": "至意識界不可得，觀眼觸乃至意觸不可得，",
    "T07n0220_459:0320a14": "觀眼觸為緣所生諸受乃至意觸為緣所生諸",
    "T07n0220_459:0320a15": "受不可得，觀地界乃至識界不可得，觀因",
    "T07n0220_459:0320a16": "緣乃至增上緣不可得，觀無明乃至老死不",
    "T07n0220_459:0320a17": "可得，觀布施波羅蜜多乃至般若波羅蜜多",
    "T07n0220_459:0320a18": "不可得，觀內空乃至無性自性空不可得，觀",
    "T07n0220_459:0320a19": "真如乃至不思議界不可得，觀苦、集、滅、道聖",
    "T07n0220_459:0320a20": "諦不可得，觀四念住乃至八聖道支不可得，",
    "T07n0220_459:0320a21": "觀四靜慮、四無量、四無色定不可得，觀八解",
    "T07n0220_459:0320a22": "脫乃至十遍處不可得，觀空、無相、無願解脫",
    "T07n0220_459:0320a23": "門不可得，觀淨觀地乃至如來地不可得，",
    "T07n0220_459:0320a24": "觀極喜地乃至法雲地不可得，觀一切陀羅",
    "T07n0220_459:0320a25": "尼門、三摩地門不可得，觀五眼、六神通不可",
    "T07n0220_459:0320a26": "得，觀如來十力乃至十八佛不共法不可得，",
    "T07n0220_459:0320a27": "觀三十二大士相、八十隨好不可得，觀無忘",
    "T07n0220_459:0320a28": "失法、恒住捨性不可得，觀一切智、道相智、一",
    "T07n0220_459:0320a29": "切相智不可得，觀預流果乃至獨覺菩提不",
    "T07n0220_459:0320b01": "可得，觀一切菩薩摩訶薩行不可得，觀諸",
    "T07n0220_459:0320b02": "佛無上正等菩提不可得，觀一切智智不可",
    "T07n0220_459:0320b03": "得，觀有為界不可得，觀無為界不可得。「如",
    "T07n0220_459:0320b04": "是菩薩觀一切法不可得故無作，無作故無",
    "T07n0220_459:0320b05": "造，無造故無生，無生故無滅，無滅故無取，",
    "T07n0220_459:0320b06": "無取故畢竟清淨常住無變。所以者何？以",
    "T07n0220_459:0320b07": "一切法若佛出世若不出世，安住法性、法界、",
    "T07n0220_459:0320b08": "法住，無生無滅常無變異。是菩薩摩訶薩",
    "T07n0220_459:0320b09": "心常無亂，恒時安住一切智智相應作意，",
    "T07n0220_459:0320b10": "如實觀察一切法性都無所有。復持如是所",
    "T07n0220_459:0320b11": "集善根，以無所得而為方便，與諸有情同",
    "T07n0220_459:0320b12": "共迴向一切智智，於迴向時無二心轉，謂",
    "T07n0220_459:0320b13": "誰迴向？何所迴向？善現！是為菩薩摩訶薩安",
    "T07n0220_459:0320b14": "住靜慮波羅蜜多攝取般若波羅蜜多。」",
    "T07n0220_459:0320b15": "具壽善現復白佛言：「世尊！云何菩薩摩訶",
    "T07n0220_459:0320b16": "薩安住般若波羅蜜多攝取布施、淨戒、安忍、精",
    "T07n0220_459:0320b17": "進、靜慮波羅蜜多？」佛告善現：「若菩薩摩訶",
    "T07n0220_459:0320b18": "薩安住般若波羅蜜多，觀一切法空無所有。」",
    "T07n0220_459:0320b19": "「世尊！云何菩薩摩訶薩安住般若波羅蜜多，",
    "T07n0220_459:0320b20": "觀一切法空無所有？」「善現！諸菩薩摩訶薩",
    "T07n0220_459:0320b21": "安住般若波羅蜜多，觀內空內空性不可得，",
    "T07n0220_459:0320b22": "外空外空性不可得，內外空內外空性不可",
    "T07n0220_459:0320b23": "得，空空空空性不可得，大空大空性不可",
    "T07n0220_459:0320b24": "得，勝義空勝義空性不可得，有為空有為",
    "T07n0220_459:0320b25": "空性不可得，無為空無為空性不可得，畢竟",
    "T07n0220_459:0320b26": "空畢竟空性不可得，無際空無際空性不可",
    "T07n0220_459:0320b27": "得，散無散空散無散空性不可得，本性空本",
    "T07n0220_459:0320b28": "性空性不可得，自共相空自共相空性不可",
    "T07n0220_459:0320b29": "得，一切法空一切法空性不可得。是菩薩",
    "T07n0220_459:0320c01": "摩訶薩安住如是十四空中，不得色若空若",
    "T07n0220_459:0320c02": "不空，不得受、想、行、識若空若不空，不得眼",
    "T07n0220_459:0320c03": "處乃至意處若空若不空，不得色處乃至法",
    "T07n0220_459:0320c04": "處若空若不空，不得眼界乃至意界若空若",
    "T07n0220_459:0320c05": "不空，不得色界乃至法界若空若不空，不",
    "T07n0220_459:0320c06": "得眼識界乃至意識界若空若不空，不得眼",
    "T07n0220_459:0320c07": "觸乃至意觸若空若不空，不得眼觸為緣所",
    "T07n0220_459:0320c08": "生諸受乃至意觸為緣所生諸受若空若不",
    "T07n0220_459:0320c09": "空，不得地界乃至識界若空若不空，不得",
    "T07n0220_459:0320c10": "因緣乃至增上緣若空若不空，不得無明乃",
    "T07n0220_459:0320c11": "至老死若空若不空，不得布施波羅蜜多乃",
    "T07n0220_459:0320c12": "至般若波羅蜜多若空若不空，不得內空乃",
    "T07n0220_459:0320c13": "至無性自性空若空若不空，不得真如乃至",
    "T07n0220_459:0320c14": "不思議界若空若不空，不得苦、集、滅、道聖諦",
    "T07n0220_459:0320c15": "若空若不空，不得四念住乃至八聖道支若",
    "T07n0220_459:0320c16": "空若不空，不得四靜慮、四無量、四無色定若",
    "T07n0220_459:0320c17": "空若不空，不得八解脫乃至十遍處若空若",
    "T07n0220_459:0320c18": "不空，不得空、無相、無願解脫門若空若不空，",
    "T07n0220_459:0320c19": "不得淨觀地乃至如來地若空若不空，不得",
    "T07n0220_459:0320c20": "極喜地乃至法雲地若空若不空，不得一切",
    "T07n0220_459:0320c21": "陀羅尼門、三摩地門若空若不空，不得五眼、",
    "T07n0220_459:0320c22": "六神通若空若不空，不得如來十力乃至十",
    "T07n0220_459:0320c23": "八佛不共法若空若不空，不得三十二大士",
    "T07n0220_459:0320c24": "相、八十隨好若空若不空，不得無忘失法、恒",
    "T07n0220_459:0320c25": "住捨性若空若不空，不得一切智、道相智、一",
    "T07n0220_459:0320c26": "切相智若空若不空，不得預流果乃至獨覺",
    "T07n0220_459:0320c27": "菩提若空若不空，不得一切菩薩摩訶薩行",
    "T07n0220_459:0320c28": "若空若不空，不得諸佛無上正等菩提若空",
    "T07n0220_459:0320c29": "若不空，不得一切智智若空若不空，不得有",
    "T07n0220_459:0321a01": "為界若空若不空，不得無為界若空若不空。",
    "T07n0220_459:0321a02": "是菩薩摩訶薩安住般若波羅蜜多，於諸有",
    "T07n0220_459:0321a03": "情所有布施若食、若飲，及餘資具皆觀為空。",
    "T07n0220_459:0321a04": "若能施、若所施、若施福、若施果，如是一切亦",
    "T07n0220_459:0321a05": "觀為空。「菩薩爾時由住空觀，貪著、慳悋無",
    "T07n0220_459:0321a06": "容得起。所以者何？是菩薩摩訶薩修行般",
    "T07n0220_459:0321a07": "若波羅蜜多，從初發心乃至安坐妙菩提座，",
    "T07n0220_459:0321a08": "如是分別皆不得起。如諸如來、應、正等覺無",
    "T07n0220_459:0321a09": "時暫起著心、慳心，此菩薩摩訶薩亦復如是，",
    "T07n0220_459:0321a10": "行深般若波羅蜜多，著心、慳心皆永不起。",
    "T07n0220_459:0321a11": "當知般若波羅蜜多是諸菩薩摩訶薩師，能",
    "T07n0220_459:0321a12": "令菩薩摩訶薩眾不起一切妄想分別，所行",
    "T07n0220_459:0321a13": "布施皆無染著。是菩薩摩訶薩持此善根，以",
    "T07n0220_459:0321a14": "無所得而為方便，與諸有情同共迴向一切",
    "T07n0220_459:0321a15": "智智，於迴向時無二心轉，謂誰迴向？何所",
    "T07n0220_459:0321a16": "迴向？善現！是為菩薩摩訶薩安住般若波",
    "T07n0220_459:0321a17": "羅蜜多攝取布施波羅蜜多。「善現！若菩薩",
    "T07n0220_459:0321a18": "摩訶薩安住般若波羅蜜多受持淨戒，一切",
    "T07n0220_459:0321a19": "聲聞、獨覺等心無容得起。所以者何？是菩",
    "T07n0220_459:0321a20": "薩摩訶薩觀諸聲聞、獨覺等地皆不可得，迴",
    "T07n0220_459:0321a21": "向彼心亦不可得，迴向彼地身語律儀亦不",
    "T07n0220_459:0321a22": "可得。是菩薩摩訶薩安住般若波羅蜜多，",
    "T07n0220_459:0321a23": "從初發心乃至安坐妙菩提座，於其中間自",
    "T07n0220_459:0321a24": "離斷生命，亦勸他離斷生命，無倒稱揚離",
    "T07n0220_459:0321a25": "斷生命法，歡喜讚歎離斷生命者；如是乃",
    "T07n0220_459:0321a26": "至自離邪見，亦勸他離邪見，無倒稱揚離邪",
    "T07n0220_459:0321a27": "見法，歡喜讚歎離邪見者。是菩薩摩訶薩",
    "T07n0220_459:0321a28": "持此淨戒所生善根，不求三界及二乘法，",
    "T07n0220_459:0321a29": "但無所得而為方便，與諸有情同共迴向一",
    "T07n0220_459:0321b01": "切智智，於迴向時無二心轉，謂誰迴向？何",
    "T07n0220_459:0321b02": "所迴向？善現！是為菩薩摩訶薩安住般若",
    "T07n0220_459:0321b03": "波羅蜜多攝取淨戒波羅蜜多。「善現，若菩",
    "T07n0220_459:0321b04": "薩摩訶薩安住般若波羅蜜多起隨順忍，得",
    "T07n0220_459:0321b05": "此忍已，常作是念：『一切法中無有一法若起",
    "T07n0220_459:0321b06": "若滅、若生若老、若病若死、若能罵者、若",
    "T07n0220_459:0321b07": "受罵者、若能謗者、若受謗者、若能割截、斫",
    "T07n0220_459:0321b08": "刺、打縛、惱觸、加害，若所割截、斫刺、打縛、惱觸、",
    "T07n0220_459:0321b09": "加害，如是一切性相皆空，不應於中妄想",
    "T07n0220_459:0321b10": "分別。』是菩薩摩訶薩得此忍故，從初發心乃",
    "T07n0220_459:0321b11": "至安坐妙菩提座，於其中間假使一切有情",
    "T07n0220_459:0321b12": "之類，皆來訶毀、誹謗、凌辱，以諸刀杖瓦石",
    "T07n0220_459:0321b13": "塊等，損害打擲割截斫刺，乃至分解身諸",
    "T07n0220_459:0321b14": "支節。爾時菩薩心無變異，但作是念：『深可",
    "T07n0220_459:0321b15": "怪哉！諸法性中都無訶毀、誹謗、凌辱、加害等",
    "T07n0220_459:0321b16": "事，而諸有情妄想分別執為實有，發起種",
    "T07n0220_459:0321b17": "種煩惱惡業，現在當來受諸劇苦。』是菩薩",
    "T07n0220_459:0321b18": "摩訶薩持此善根，以無所得而為方便，與",
    "T07n0220_459:0321b19": "諸有情同共迴向一切智智，於迴向時無二",
    "T07n0220_459:0321b20": "心轉，謂誰迴向？何所迴向？善現！是為菩薩",
    "T07n0220_459:0321b21": "摩訶薩安住般若波羅蜜多攝取安忍波羅蜜",
    "T07n0220_459:0321b22": "多。「善現！若菩薩摩訶薩安住般若波羅蜜",
    "T07n0220_459:0321b23": "多，為諸有情宣說正法，令住布施波羅蜜",
    "T07n0220_459:0321b24": "多乃至般若波羅蜜多，或令住四念住乃至",
    "T07n0220_459:0321b25": "八聖道支，或令得預流果乃至阿羅漢果，",
    "T07n0220_459:0321b26": "或令得獨覺菩提，或令得一切智智。是菩薩",
    "T07n0220_459:0321b27": "摩訶薩雖為此事，而不住有為界亦不住無",
    "T07n0220_459:0321b28": "為界，復持如是所集善根，以無所得而為",
    "T07n0220_459:0321b29": "方便，與諸有情同共迴向一切智智，於迴",
    "T07n0220_459:0321c01": "向時無二心轉，謂誰迴向？何所迴向？善現！",
    "T07n0220_459:0321c02": "是為菩薩摩訶薩安住般若波羅蜜多攝取精",
    "T07n0220_459:0321c03": "進波羅蜜多。「善現！若菩薩摩訶薩安住般",
    "T07n0220_459:0321c04": "若波羅蜜多，除佛等持，於餘一切聲聞、獨覺、",
    "T07n0220_459:0321c05": "菩薩等持，皆能自在隨意入出。是菩薩摩",
    "T07n0220_459:0321c06": "訶薩安住菩薩自在等持，於八解脫皆能自",
    "T07n0220_459:0321c07": "在順逆入出。何等為八？一者、有色觀諸色",
    "T07n0220_459:0321c08": "解脫。二者、內無色想觀外諸色解脫。三者、",
    "T07n0220_459:0321c09": "淨勝解身作證解脫。四者、超一切色想滅有",
    "T07n0220_459:0321c10": "對想，不思惟種種想，入無邊空，空無邊處",
    "T07n0220_459:0321c11": "解脫。五者、超一切空無邊處，入無邊識，識無",
    "T07n0220_459:0321c12": "邊處解脫。六者、超一切識無邊處，入無少所",
    "T07n0220_459:0321c13": "有，無所有處解脫。七者、超一切無所有處，入",
    "T07n0220_459:0321c14": "非有想、非無想，非想非非想處解脫。八者、超",
    "T07n0220_459:0321c15": "一切非想、非非想處，入滅想受定，滅想受解",
    "T07n0220_459:0321c16": "脫。是菩薩摩訶薩復能於九次第定，若逆若",
    "T07n0220_459:0321c17": "順自在入出。何等為九？謂四靜慮、四無色定、",
    "T07n0220_459:0321c18": "滅想受定，是名為九。是菩薩摩訶薩於八解",
    "T07n0220_459:0321c19": "脫、九次第定順逆入出，善成熟已，能入師子",
    "T07n0220_459:0321c20": "奮迅等持。云何師子奮迅等持？善現！謂菩薩",
    "T07n0220_459:0321c21": "摩訶薩離欲惡不善法，有尋有伺，離生喜樂，入",
    "T07n0220_459:0321c22": "初靜慮，次第乃至超一切非想非非想處，入",
    "T07n0220_459:0321c23": "滅想受定，復從滅想受定起，還入非想非非",
    "T07n0220_459:0321c24": "想處定，次第乃至入初靜慮，是為師子奮迅",
    "T07n0220_459:0321c25": "等持。「善現！是菩薩摩訶薩於此師子奮迅等",
    "T07n0220_459:0321c26": "持善成熟已，復入菩薩超越等持。云何菩薩",
    "T07n0220_459:0321c27": "超越等持？善現！謂菩薩摩訶薩離欲惡不善",
    "T07n0220_459:0321c28": "法，有尋有伺，離生喜樂，入初靜慮，從初靜慮",
    "T07n0220_459:0321c29": "起，次第乃至入滅想受定，從滅想受定起入",
    "T07n0220_459:0322a01": "初靜慮，從初靜慮起入滅想受定；從滅想受",
    "T07n0220_459:0322a02": "定起入第二靜慮，從第二靜慮起入滅想受",
    "T07n0220_459:0322a03": "定；從滅想受定起入第三靜慮，從第三靜慮",
    "T07n0220_459:0322a04": "起入滅想受定；從滅想受定起入第四靜慮，",
    "T07n0220_459:0322a05": "從第四靜慮起入滅想受定；從滅想受定起",
    "T07n0220_459:0322a06": "入空無邊處定，從空無邊處定起入滅想受",
    "T07n0220_459:0322a07": "定；從滅想受定起入識無邊處定，從識無邊",
    "T07n0220_459:0322a08": "處定起入滅想受定；從滅想受定起入無所",
    "T07n0220_459:0322a09": "有處定，從無所有處定起入滅想受定；從滅",
    "T07n0220_459:0322a10": "想受定起入非想非非想處定，從非想非非",
    "T07n0220_459:0322a11": "想處定起入滅想受定；從滅想受定起復入",
    "T07n0220_459:0322a12": "非想非非想處定，從非想非非想處定起墮",
    "T07n0220_459:0322a13": "不定心；從不定心還入滅想受定，從滅想受",
    "T07n0220_459:0322a14": "定起住不定心；從不定心入非想非非想處",
    "T07n0220_459:0322a15": "定，從非想非非想處定起住不定心；從不定",
    "T07n0220_459:0322a16": "心入無所有處定，從無所有處定起住不定",
    "T07n0220_459:0322a17": "心；從不定心入識無邊處定，從識無邊處定",
    "T07n0220_459:0322a18": "起住不定心；從不定心入空無邊處定，從空",
    "T07n0220_459:0322a19": "無邊處定起住不定心；從不定心入第四靜",
    "T07n0220_459:0322a20": "慮，從第四靜慮起住不定心；從不定心入第",
    "T07n0220_459:0322a21": "三靜慮，從第三靜慮起住不定心；從不定心",
    "T07n0220_459:0322a22": "入第二靜慮，從第二靜慮起住不定心；從不",
    "T07n0220_459:0322a23": "定心入初靜慮，從初靜慮起住不定心。是為",
    "T07n0220_459:0322a24": "菩薩超越等持。若菩薩摩訶薩安住如是超",
    "T07n0220_459:0322a25": "越等持，得一切法平等實性，復持如是所集",
    "T07n0220_459:0322a26": "善根，以無所得而為方便，與諸有情同共迴",
    "T07n0220_459:0322a27": "向一切智智，於迴向時無二心轉，謂誰迴向？",
    "T07n0220_459:0322a28": "何所迴向？善現！是為菩薩摩訶薩安住般若",
    "T07n0220_459:0322a29": "波羅蜜多攝取靜慮波羅蜜多。」",
    "T07n0220_459:0322b01": "大般若波羅蜜多經卷第四百五十九"
}