{
    "T39n1795_001:0523b05": "大方廣圓覺修多羅了義經略疏",
    "T39n1795_001:0523b06": "序",
    "T39n1795_001:0523b08": "金紫光祿大夫守中書侍郎尚書門",
    "T39n1795_001:0523b09": "下平章事充集賢殿大學士裴休撰",
    "T39n1795_001:0523b10": "夫血氣之屬必有知。凡有知者必同體。所謂",
    "T39n1795_001:0523b11": "真淨明妙虛徹靈通。卓然而獨存者也。是眾",
    "T39n1795_001:0523b12": "生之本源。故曰心地。是諸佛之所得。故曰菩",
    "T39n1795_001:0523b13": "提。交徹融攝。故曰法界。寂靜常樂。故曰涅",
    "T39n1795_001:0523b14": "槃。不濁不漏。故曰清淨。不妄不變。故曰真",
    "T39n1795_001:0523b15": "如。離過絕非。故曰佛性。護善遮惡。故曰總",
    "T39n1795_001:0523b16": "持。隱覆含攝。故曰如來藏。超越玄閟。故曰密",
    "T39n1795_001:0523b17": "嚴國。統眾德而大備。爍群昏而獨照。故曰圓",
    "T39n1795_001:0523b18": "覺。其實皆一心也。背之則凡。順之則聖。迷",
    "T39n1795_001:0523b19": "之則生死始。悟之則輪迴息。親而求之。則止",
    "T39n1795_001:0523b20": "觀定慧。推而廣之。則六度萬行。引而為智。然",
    "T39n1795_001:0523b21": "後為正智。依而為因。然後為正因。其實皆一",
    "T39n1795_001:0523b22": "法也。終日圓覺。而未嘗圓覺者凡夫也。欲證",
    "T39n1795_001:0523b23": "圓而未極圓覺者菩薩也。具足圓覺。而住持",
    "T39n1795_001:0523b24": "圓覺者如來也。離圓覺無六道。捨圓覺無三",
    "T39n1795_001:0523b25": "乘。非圓覺無如來。泯圓覺無真法。其實皆一",
    "T39n1795_001:0523b26": "道也。三世諸佛之所證。蓋證此也。如來為一",
    "T39n1795_001:0523b27": "大事出現。蓋為此也。三藏十二部一切脩多",
    "T39n1795_001:0523b28": "羅。蓋詮此也。然如來垂教。指法有顯密。立",
    "T39n1795_001:0523b29": "義有廣略乘時有先後。當機有深淺。非上根",
    "T39n1795_001:0523c01": "圓智。其孰能大通之。故如來於光明藏。與十",
    "T39n1795_001:0523c02": "二大士。密說而顯演。潛通而廣被。以印定其",
    "T39n1795_001:0523c03": "法。為一切經之宗也。圭峯禪師。得法於荷澤",
    "T39n1795_001:0523c04": "嫡孫南印上足道圓和尚。一日隨眾僧。齋于",
    "T39n1795_001:0523c05": "州民任灌家。居下位以次受經。遇圓覺了義。",
    "T39n1795_001:0523c06": "卷未終軸。感悟流涕。歸以所悟告其師。師撫",
    "T39n1795_001:0523c07": "之曰。汝當大弘圓頓之教。此經諸佛授汝耳。",
    "T39n1795_001:0523c08": "禪師既佩南宗密印。受圓覺懸記。於是閱大",
    "T39n1795_001:0523c09": "藏經律。通唯識起信等論。然後頓轡於華嚴",
    "T39n1795_001:0523c10": "法界。宴坐於圓覺妙場。究一雨之所霑。窮五",
    "T39n1795_001:0523c11": "教之殊致。乃為之疏解。凡大疏三卷。大鈔十",
    "T39n1795_001:0523c12": "三卷。略疏兩卷。小鈔六卷。道場脩證儀一十",
    "T39n1795_001:0523c13": "八卷。並行於世。其敘教也圓。其見法也徹。其",
    "T39n1795_001:0523c14": "釋義也端如析薪。其入觀也明若秉燭。其辭",
    "T39n1795_001:0523c15": "也極於理而已。不虛騁。其文也扶於教而已。",
    "T39n1795_001:0523c16": "不苟飾。不以其所長病人。故無排斥之說。不",
    "T39n1795_001:0523c17": "以其未至蓋人。故無胸臆之論。蕩蕩然實十",
    "T39n1795_001:0523c18": "二部經之眼目。三十五祖之骨髓。生靈之大",
    "T39n1795_001:0523c19": "本。三世之達道。後世雖有作者。不能過矣。其",
    "T39n1795_001:0523c20": "四依之一乎。或淨土之親聞乎。何盡其義味如",
    "T39n1795_001:0523c21": "此也。或曰。道無形。視者莫能覩。道無方。行",
    "T39n1795_001:0523c22": "者莫能至。況文字乎。在性之而已。豈區區數",
    "T39n1795_001:0523c23": "萬言而可詮之哉。對曰。噫是不足以語道也。",
    "T39n1795_001:0523c24": "前不云乎。統眾德而大備。爍群昏而獨照者。",
    "T39n1795_001:0523c25": "圓覺也。蓋圓覺能出一切法。一切法未嘗離",
    "T39n1795_001:0523c26": "圓覺。今夫經律論三藏之文。傳于中國者五",
    "T39n1795_001:0523c27": "千餘卷。其所詮者何也。戒定慧而已。修戒定",
    "T39n1795_001:0523c28": "慧而求者何也。圓覺而已。圓覺一法也。張萬",
    "T39n1795_001:0523c29": "行而求之者何。眾生之根器異也。然則大藏",
    "T39n1795_001:0524a01": "皆圓覺之經。此疏乃大藏之疏也。羅五千軸",
    "T39n1795_001:0524a02": "之文。而以數卷之疏通之。豈不至簡哉。何言",
    "T39n1795_001:0524a03": "其繁也。及其斷言語之道。息思想之心。忘能",
    "T39n1795_001:0524a04": "所滅影像。然後為得也。固不在詮表耳。嗚呼。",
    "T39n1795_001:0524a05": "生靈之所以往來者。六道也。鬼神沈幽愁之",
    "T39n1795_001:0524a06": "苦。鳥獸懷獝狘之悲。脩多方瞋。諸天正樂。",
    "T39n1795_001:0524a07": "可以整心慮趣菩提。唯人道為能耳。人而不",
    "T39n1795_001:0524a08": "為。吾末如之何也已矣。休常遊禪師之閫域。",
    "T39n1795_001:0524a09": "受禪師之顯訣。無以自効。輒直讚其法。而普",
    "T39n1795_001:0524a10": "告大眾耳。其他備乎本序云。",
    "T39n1795_001:0524a13": "大方廣圓覺修多羅了義經序",
    "T39n1795_001:0524a15": "唐終南山草堂寺沙門宗密述",
    "T39n1795_001:0524a16": "元亨利貞乾之德也。始於一氣。常樂我淨佛",
    "T39n1795_001:0524a17": "之德也。本乎一心。專一氣而致柔。修一心而",
    "T39n1795_001:0524a18": "成道。心也者。沖虛妙粹炳煥靈明。無去無來。",
    "T39n1795_001:0524a19": "冥通三際。非中非外。洞徹十方。不滅不生。豈",
    "T39n1795_001:0524a20": "四山之可害。離性離相。奚五色之能盲。處生",
    "T39n1795_001:0524a21": "死流。驪珠獨耀於滄海。踞涅槃岸。桂輪孤朗",
    "T39n1795_001:0524a22": "於碧天。大矣哉。萬法資始也。萬法虛偽。緣會",
    "T39n1795_001:0524a23": "而生。生法本無。一切唯識。識如幻夢。但是一",
    "T39n1795_001:0524a24": "心。心寂而知。目之圓覺。彌滿清淨中不容他。",
    "T39n1795_001:0524a25": "故德用無邊。皆同一性。性起為相。境智歷",
    "T39n1795_001:0524a26": "然。相得性融。身心廓爾。方之海印。越彼太",
    "T39n1795_001:0524a27": "虛。恢恢焉晃晃焉。逈出思議之表也。我佛證",
    "T39n1795_001:0524a28": "此。愍物迷之。再嘆奇哉。三思大事。既全十",
    "T39n1795_001:0524a29": "力。能摧樹下魔軍。爰起四心。欲示宅中寶藏。",
    "T39n1795_001:0524b01": "然迷頭捨父。悟有易難故。仙苑覺場。教興頓",
    "T39n1795_001:0524b02": "漸。漸設五時之異。空有迭彰。頓無二諦之",
    "T39n1795_001:0524b03": "殊。幽靈絕待。今此經者。頓之類歟。故如來",
    "T39n1795_001:0524b04": "入寂光土。凡聖一源現受用身。主伴同會。曼",
    "T39n1795_001:0524b05": "殊大士創問本起之因。薄伽至尊。首提究竟",
    "T39n1795_001:0524b06": "之果。照斯真體滅彼夢形。知無我人。誰受輪",
    "T39n1795_001:0524b07": "轉。種種幻化生於覺心。幻盡覺圓。心通法遍",
    "T39n1795_001:0524b08": "心本是佛。由念起而漂沈。岸實不移。因舟行",
    "T39n1795_001:0524b09": "而鶩驟。頓除妄宰。空不生華。漸竭愛源。金無",
    "T39n1795_001:0524b10": "重鑛。理絕修證。智似階差。覺前前非。名後",
    "T39n1795_001:0524b11": "後位。況妄忘起滅。德等圓明者焉。然出厩良",
    "T39n1795_001:0524b12": "駒。已搖鞭影。埋塵大寶。須設治方。故三觀",
    "T39n1795_001:0524b13": "澄明。真假俱入。諸輪綺互。單複圓脩。四相潛",
    "T39n1795_001:0524b14": "神。非覺違拒。四病出體。心華發明。復令長中",
    "T39n1795_001:0524b15": "下期克念攝念而加行。別遍互習業障惑。障",
    "T39n1795_001:0524b16": "而消亡。成就慧身。靜極覺遍。百千世界佛境",
    "T39n1795_001:0524b17": "現前。是以聞五種名。超剎寶施福。說半偈義。",
    "T39n1795_001:0524b18": "勝河沙小乘。實由無法不持無機不被者也。",
    "T39n1795_001:0524b19": "噫巴歌和眾。似量騰於猿心。雪曲應稀。了義",
    "T39n1795_001:0524b20": "匿於龍藏。宗密[髟/石]專魯誥。冠討竺墳。俱溺筌",
    "T39n1795_001:0524b21": "罤。唯味糠粕。幸於涪上。針芥相投。禪遇南",
    "T39n1795_001:0524b22": "宗。教逢斯典。一言之下。心地開通。一軸之",
    "T39n1795_001:0524b23": "中。義天朗耀。頃以道非常道。諸行無常。今",
    "T39n1795_001:0524b24": "知心是佛心。定當作佛。然佛稱種智。修假多",
    "T39n1795_001:0524b25": "聞。故復行詣百城。坐探群籍。講雖濫泰。學且",
    "T39n1795_001:0524b26": "師安。叨沐猶吾之納。謬當真子之印。再逢親",
    "T39n1795_001:0524b27": "友。彌感佛恩。久慨孤貧。將陳法施。採集般",
    "T39n1795_001:0524b28": "若。綸貫華嚴。提挈毘尼。發明唯識。然醫方",
    "T39n1795_001:0524b29": "萬品。宜選對治。海寶千般。先求如意。觀夫文",
    "T39n1795_001:0524c01": "富義博。誠讓雜華。指體投機。無偕圓覺。故參",
    "T39n1795_001:0524c02": "詳諸論。反復百家。以利其器。方為疏解。冥心",
    "T39n1795_001:0524c03": "聖旨。極思研精。義備性相。禪兼頓漸。勒成三",
    "T39n1795_001:0524c04": "卷。以傳強學。然上中下品。根欲性殊。今將法",
    "T39n1795_001:0524c05": "彼曲成。從其易簡。更搜精要。直註本經。庶即",
    "T39n1795_001:0524c06": "事即心。日益日損者矣。",
    "T39n1795_001:0524c07": "大方廣圓覺修多羅了義經序",
    "T39n1795_001:0524c10": "大方廣圓覺修多羅了義經略疏",
    "T39n1795_001:0524c11": "註卷上之一",
    "T39n1795_001:0524c13": "唐終南山草堂寺沙門宗密述",
    "T39n1795_001:0524c14": "將解此經。十門分別。一教起因緣。二藏乘分",
    "T39n1795_001:0524c15": "攝。三權實對辯。四分齊幽深。五所被機宜。",
    "T39n1795_001:0524c16": "六能詮體性。七宗趣通別。八修證階差。九通",
    "T39n1795_001:0524c17": "釋名題十別解文義。初有通別通謂酬因酬",
    "T39n1795_001:0524c18": "請顯理度生。一代教興皆由是矣。若原佛本",
    "T39n1795_001:0524c19": "意。則唯為一大事因緣故。別者。有十所為故",
    "T39n1795_001:0524c20": "說此經。一顯示因行有本故　圓照淨覺了",
    "T39n1795_001:0524c21": "無明空。發清淨心方修萬行。",
    "T39n1795_001:0524c22": "二泯絕果相成圓故　本無菩提涅槃。唯是",
    "T39n1795_001:0524c23": "清淨覺性。故無始終增減。方為究竟之果。",
    "T39n1795_001:0524c24": "三決擇悟理應修故　普賢問意云。覺性本",
    "T39n1795_001:0524c25": "圓一切如幻。幻空無體。誰曰修行。如其不修",
    "T39n1795_001:0524c26": "何因證覺。佛說因起幻智以除諸幻。幻盡智",
    "T39n1795_001:0524c27": "泯覺心圓明。然今唯說空幻者。溺在無修。修",
    "T39n1795_001:0524c28": "習之徒縛於有得。良由悟修之意似反而符。",
    "T39n1795_001:0524c29": "故最難明。理須決擇。",
    "T39n1795_001:0525a01": "四窮盡甚深疑念故　菩薩難意云。眾生本",
    "T39n1795_001:0525a02": "佛。今既無明。十方如來後應煩惱。佛答意云。",
    "T39n1795_001:0525a03": "即此分別便是無明。故見圓覺亦同流轉。如",
    "T39n1795_001:0525a04": "雲駛月運等。但一念不生。則前後際斷。如",
    "T39n1795_001:0525a05": "醫差華亡等。眾生即佛。人罕能知。知而寡",
    "T39n1795_001:0525a06": "信。信而鮮解。解亦難臻此境。今經決了實",
    "T39n1795_001:0525a07": "謂窮源。苟能精通群疑自釋。",
    "T39n1795_001:0525a08": "五除斷輪迴根本故　發業成種。無明為根。",
    "T39n1795_001:0525a09": "潤業受生。貪愛為本。若不識其相賊即能為。",
    "T39n1795_001:0525a10": "若不達其空。永不可斷。故答文殊彌勒。究了",
    "T39n1795_001:0525a11": "盡其根源。",
    "T39n1795_001:0525a12": "六搜索菩提隱障故　謂我人眾生壽命。雖",
    "T39n1795_001:0525a13": "名同諸教。而行相深密。從麁至細展轉難除",
    "T39n1795_001:0525a14": "故淨業一章重重搜索。",
    "T39n1795_001:0525a15": "七少文能攝多門故　文唯二十八紙。義具",
    "T39n1795_001:0525a16": "頓漸空有悟修性相。",
    "T39n1795_001:0525a17": "八一法　一一文中。無不標依圓覺結入圓覺。",
    "T39n1795_001:0525a18": "巧被三根故　普眼觀門被上根。三觀諸輪",
    "T39n1795_001:0525a19": "被中根。道場加行被下根。",
    "T39n1795_001:0525a20": "九令修稱性深禪故　三觀皆以悟淨圓覺為",
    "T39n1795_001:0525a21": "本。",
    "T39n1795_001:0525a22": "十勸事離相明師故　佛本是而勤修。惑元",
    "T39n1795_001:0525a23": "無而須斷。無軌可則。無迹可依。必須離相明",
    "T39n1795_001:0525a24": "師觸向曉喻。故令親近盡命亡軀等。",
    "T39n1795_001:0525a25": "二藏乘分攝者。謂三藏之中修多羅攝。二藏",
    "T39n1795_001:0525a26": "之中菩薩藏攝。諸乘之中一乘所攝。十二分",
    "T39n1795_001:0525a27": "中　一契經。二應頌三授記。四諷頌。五因緣。",
    "T39n1795_001:0525a28": "六自說。七本事。八本生。九方廣。十未曾有。",
    "T39n1795_001:0525a29": "十一譬喻。十二論義。",
    "T39n1795_001:0525b01": "契經方廣二分所攝。三權實對辨者。然西域",
    "T39n1795_001:0525b02": "此方古今諸德立宗判教離合有殊。或一味",
    "T39n1795_001:0525b03": "不分或開宗料簡。今將略敘。且啟二門。初則",
    "T39n1795_001:0525b04": "不分。後明分教。不分之意其有五焉。一理本",
    "T39n1795_001:0525b05": "一味殊途同歸故。二一音普應一雨普滋故。",
    "T39n1795_001:0525b06": "三原佛本意為一事故。四隨一一文眾解不",
    "T39n1795_001:0525b07": "同故。五多種說法成枝流故。故不可分。即後",
    "T39n1795_001:0525b08": "魏流支。姚秦羅什。立一音教。是此意也。其",
    "T39n1795_001:0525b09": "分教者。有其八意　初五翻前後三別說。",
    "T39n1795_001:0525b10": "一理雖一味詮有淺深故。二佛雖一音教隨",
    "T39n1795_001:0525b11": "機異故。三本意未申隨他意語故。四言有通",
    "T39n1795_001:0525b12": "別就顯說故。五由辨權實不住枝流故。六王",
    "T39n1795_001:0525b13": "之密語語同事別故。七不識佛意。以深為淺",
    "T39n1795_001:0525b14": "失於大利。以淺為深虛其功故。八諸佛菩薩",
    "T39n1795_001:0525b15": "亦自分故。以斯等意。開則得多失少。合則得",
    "T39n1795_001:0525b16": "少失多。但能虛己求宗分。亦何乖大旨。故今",
    "T39n1795_001:0525b17": "分之。然就分教。又諸德不同。今依賢首大師。",
    "T39n1795_001:0525b18": "統收為五。一小乘教。二大乘始教。三終教。四",
    "T39n1795_001:0525b19": "一乘頓教。五圓教。初者以隨機故。隨他語故。",
    "T39n1795_001:0525b20": "說諸法數一向差別。以其簡邪正辯凡聖分",
    "T39n1795_001:0525b21": "欣厭明因果。然其所說法數有七十五但說",
    "T39n1795_001:0525b22": "人空不明法空。唯依六識三毒。建立染淨根",
    "T39n1795_001:0525b23": "本未盡法源。故多諍論。二始教者。亦名分教。",
    "T39n1795_001:0525b24": "以深密第二第三時教同許定性無性俱不成",
    "T39n1795_001:0525b25": "佛故。今合之總為一教此既未盡大乘法理。",
    "T39n1795_001:0525b26": "故立為初。有不成佛。故名為分。廣說法相。削",
    "T39n1795_001:0525b27": "繁錄數猶有一百。少說法性。所說法性即法",
    "T39n1795_001:0525b28": "相數。決擇分明故少諍論。三終教者。亦名實",
    "T39n1795_001:0525b29": "教。定性二乘無性闡提。悉當成佛。方盡大乘",
    "T39n1795_001:0525c01": "至極之說。故立為終。以稱實理故名為實。少",
    "T39n1795_001:0525c02": "說法相多說法性。所說法相亦會歸性。故無",
    "T39n1795_001:0525c03": "諍論。上二教並依地位漸次修成。總名為漸。",
    "T39n1795_001:0525c04": "然大乘教總有三宗。謂法相破相　二皆漸",
    "T39n1795_001:0525c05": "教之始。即戒賢智光二論師。各依一經立三",
    "T39n1795_001:0525c06": "時教。互相破斥。而傳習者。皆認法性之經。成",
    "T39n1795_001:0525c07": "立自宗之義。",
    "T39n1795_001:0525c08": "法性　通於頓漸。漸即終教。終於始故。頓如",
    "T39n1795_001:0525c09": "後說。",
    "T39n1795_001:0525c10": "今將法性對二宗料簡。即為二門。一對法相。",
    "T39n1795_001:0525c11": "二對破相。初中性相二宗有多差別。今隨類",
    "T39n1795_001:0525c12": "束略敘十條。一三乘　性五故也。初小次一",
    "T39n1795_001:0525c13": "不了。後具三乘為了。深密云云。",
    "T39n1795_001:0525c14": "一乘　生一故也。初小次二不了。後唯一",
    "T39n1795_001:0525c15": "乘為了。法華等云云。",
    "T39n1795_001:0525c16": "三五性　楞伽等中皆說五種性故。",
    "T39n1795_001:0525c17": "一性　法華楞伽涅槃皆唯一性。趣寂聲聞",
    "T39n1795_001:0525c18": "餘國佛度故。菩薩與記當作佛故。闡提有佛",
    "T39n1795_001:0525c19": "性故。攝論立法一居三後故法華破三多嫉",
    "T39n1795_001:0525c20": "怨故。",
    "T39n1795_001:0525c21": "三唯心妄　八識從惑業生。",
    "T39n1795_001:0525c22": "真　八識通如來藏。",
    "T39n1795_001:0525c23": "四真如凝然　八識生滅故非隨緣。",
    "T39n1795_001:0525c24": "隨緣　八識依藏性故但是真如隨緣成立。",
    "T39n1795_001:0525c25": "五三性空有離　遍計空依圓有。",
    "T39n1795_001:0525c26": "即　無性即圓。",
    "T39n1795_001:0525c27": "六生佛不增不減　定性無性決不成佛故。",
    "T39n1795_001:0525c28": "生界不滅。一理齊平故。無增無減。",
    "T39n1795_001:0525c29": "七二諦空有離　真俗條然。",
    "T39n1795_001:0526a01": "即　第一義空該通真妄。",
    "T39n1795_001:0526a02": "八四相前後　滅表後無。",
    "T39n1795_001:0526a03": "同時　體性即滅。",
    "T39n1795_001:0526a04": "九能所斷證離　根後緣境斷惑。以有為智",
    "T39n1795_001:0526a05": "證無為理。",
    "T39n1795_001:0526a06": "即　惑即菩提。見即真如。",
    "T39n1795_001:0526a07": "十佛身有為　四智依生滅識種故。報身有",
    "T39n1795_001:0526a08": "為。",
    "T39n1795_001:0526a09": "無為　智依如來藏故。佛化身即常即法不",
    "T39n1795_001:0526a10": "墮諸數。況報體耶。",
    "T39n1795_001:0526a11": "若知二教權實。二宗亦不相違。謂就機則三。",
    "T39n1795_001:0526a12": "約法則一。新熏則五。本有無二等。二對破相",
    "T39n1795_001:0526a13": "者。略有五別。一無性　以諸法無性為真如。",
    "T39n1795_001:0526a14": "本性　以常住真心為真如。",
    "T39n1795_001:0526a15": "二真智　能了無性者。",
    "T39n1795_001:0526a16": "真知　一心真實本自能知。通於理智。徹於",
    "T39n1795_001:0526a17": "染淨。如華嚴問明品說。",
    "T39n1795_001:0526a18": "二二諦　色等俗也空即真也。",
    "T39n1795_001:0526a19": "三諦　加第一義諦。謂一真心性非空非色。",
    "T39n1795_001:0526a20": "能空能色如鏡之明。",
    "T39n1795_001:0526a21": "四三性空有　空宗有謂依計。空謂圓成性",
    "T39n1795_001:0526a22": "宗。即遍計情有理無。依他相有性無。圓成情",
    "T39n1795_001:0526a23": "無理有。相無性有。",
    "T39n1795_001:0526a24": "五佛德空　雖說佛身五求不得。得則虛忘。",
    "T39n1795_001:0526a25": "無得乃真。離一切相名佛功德。",
    "T39n1795_001:0526a26": "有　諸佛皆具常樂我淨真實功德。身智通",
    "T39n1795_001:0526a27": "光一一無盡。性自本有。不待機緣。",
    "T39n1795_001:0526a28": "略辨此五。餘可例知。然得意者亦不相違。謂",
    "T39n1795_001:0526a29": "一切法既皆是真心緣起。緣起無性還即真",
    "T39n1795_001:0526b01": "心。始不異本。知外無智。餘諦性等例之可明。",
    "T39n1795_001:0526b02": "然此門與前後別。但教有始終漸頓之殊法",
    "T39n1795_001:0526b03": "非深淺之異。四頓教者。但一念不生即名為",
    "T39n1795_001:0526b04": "佛。不依地位漸次而。說故立為頓　思益經。",
    "T39n1795_001:0526b05": "云得諸法正性者。不從一地至於一地。楞伽",
    "T39n1795_001:0526b06": "經云。初地即為八。乃至無所有何次。",
    "T39n1795_001:0526b07": "總不說法性。唯辯真性。一切所有唯是忘",
    "T39n1795_001:0526b08": "想。一切法界唯是絕言。五法三自性皆空。八",
    "T39n1795_001:0526b09": "識二無我都遣。訶教勸離毀相泯心。生心即",
    "T39n1795_001:0526b10": "妄不生即佛　泯之迹絕方顯真性故。",
    "T39n1795_001:0526b11": "五圓教者。明一位即一切位。一切位即一位。",
    "T39n1795_001:0526b12": "是故十信滿心。即攝五位成正覺等。主伴具",
    "T39n1795_001:0526b13": "足故名圓教。即華嚴經也。所說唯是無盡法",
    "T39n1795_001:0526b14": "界。性海圓融緣起無礙。如帝網珠重重無盡。",
    "T39n1795_001:0526b15": "已知五教貫於群詮。未審此經與彼何攝。今顯",
    "T39n1795_001:0526b16": "此義分作三門。一彼全攝此。此分攝彼。謂圓",
    "T39n1795_001:0526b17": "教也。二此分攝彼彼不攝此。謂初二也。三彼",
    "T39n1795_001:0526b18": "此克體全相攝屬。即終頓也　權實對辨訖。",
    "T39n1795_001:0526b19": "四分齊幽深者。約起信論明諸染法本末五",
    "T39n1795_001:0526b20": "重。以顯諸宗所詮分齊深淺。論中初唯一心",
    "T39n1795_001:0526b21": "為本源。二依一心開二門。一者心真如門。謂",
    "T39n1795_001:0526b22": "心性不生不滅。二者心生滅門。謂依如來藏",
    "T39n1795_001:0526b23": "與生滅合。名阿黎耶識。三依此識明二義。一",
    "T39n1795_001:0526b24": "覺義(始本)。謂心體離念等。二不覺義。謂不如",
    "T39n1795_001:0526b25": "實知真如法一。不覺心起等。四依後義生三",
    "T39n1795_001:0526b26": "細。一依不覺故心動名業相。二依動故能見",
    "T39n1795_001:0526b27": "名轉相。三依見故境界妄現名現相。五依最",
    "T39n1795_001:0526b28": "後生六麁。一智相　依境分別也。即法執俱",
    "T39n1795_001:0526b29": "生。",
    "T39n1795_001:0526c01": "二相續相　依智起念不斷。即法執分別。",
    "T39n1795_001:0526c02": "三執取相　心起著故。即我執俱生。",
    "T39n1795_001:0526c03": "四計名字相　我見分別。上四皆惑。",
    "T39n1795_001:0526c04": "五起業相(業也)。六業繫苦相(報也)　言諸宗所詮分齊",
    "T39n1795_001:0526c05": "者。謂人天乘唯齊業報。小乘唯後四麁。法相",
    "T39n1795_001:0526c06": "極於三細。終頓通詮本末方窮初一心源。初",
    "T39n1795_001:0526c07": "一心源即此經圓覺妙心也。經標圓覺為宗",
    "T39n1795_001:0526c08": "本故。說染淨法皆從覺心所現起故　第一",
    "T39n1795_001:0526c09": "重。",
    "T39n1795_001:0526c10": "文殊章末即真如門。經名如來藏差別。即生",
    "T39n1795_001:0526c11": "滅門　第二重。",
    "T39n1795_001:0526c12": "普眼一章即始本覺。徵釋無明即是不覺",
    "T39n1795_001:0526c13": "　第三重。",
    "T39n1795_001:0526c14": "淨業一章即三細二麁　第四重。",
    "T39n1795_001:0526c15": "彌勒章初輪迴因果。即後四麁　第五重。",
    "T39n1795_001:0526c16": "是知圓覺極盡五重。標云。幽深良在斯矣。五",
    "T39n1795_001:0526c17": "所被機宜者。略有二種。初料簡。後普收。初謂",
    "T39n1795_001:0526c18": "樂著名相以文為解者。繫滯行位高推聖境",
    "T39n1795_001:0526c19": "者。情尚於空觸言賓無者。自恃天真輕厭進",
    "T39n1795_001:0526c20": "習者。固執先聞擔麻棄金者。如上皆非其器。",
    "T39n1795_001:0526c21": "反上即皆是器。後普收者。一切眾生皆本有",
    "T39n1795_001:0526c22": "佛性。但得聞之無不獲益。謂宿機深者悟入。",
    "T39n1795_001:0526c23": "淺者信解。都無宿種者。亦皆熏成圓頓種性。",
    "T39n1795_001:0526c24": "如華嚴經食金剛喻。六能詮體性者。略作四",
    "T39n1795_001:0526c25": "門。一隨相門。復有二種。一聲名句文體。體用",
    "T39n1795_001:0526c26": "假實相資故。故十地經有空中風(喻聲)畫(名等)之",
    "T39n1795_001:0526c27": "喻。二通攝所詮體。若不詮義文非教故。二唯",
    "T39n1795_001:0526c28": "識門。前二不離識故。然有本影之異。三歸性",
    "T39n1795_001:0526c29": "門。此識無體唯是真如故。四無礙門。心境理",
    "T39n1795_001:0527a01": "事交徹相攝故。以一心法有二門故。七宗",
    "T39n1795_001:0527a02": "　當部所崇。",
    "T39n1795_001:0527a03": "趣　宗之所歸。",
    "T39n1795_001:0527a04": "通別者通論佛教因緣為宗　於中有小乘空",
    "T39n1795_001:0527a05": "宗法相法性圓融等異。今即法性。",
    "T39n1795_001:0527a06": "別明此經又有總別。總以心(寂也)境(空也)空　遍計",
    "T39n1795_001:0527a07": "如蛇鬼等。下云。非作故無等。",
    "T39n1795_001:0527a08": "寂　依他如影像等。下云。四大不動等。",
    "T39n1795_001:0527a09": "覺性圓滿　由空寂故圓滿成實。",
    "T39n1795_001:0527a10": "凡聖平等為宗　下云。覺圓明故。乃至根塵",
    "T39n1795_001:0527a11": "遍法界等。",
    "T39n1795_001:0527a12": "令修行者忘情　由悟宗故即下縛脫八不",
    "T39n1795_001:0527a13": "等佛　由情忘故。",
    "T39n1795_001:0527a14": "觀行速成為趣。又以前趣為宗。令惑業消滅",
    "T39n1795_001:0527a15": "永絕輪迴起大神用安樂自在為趣。別者有",
    "T39n1795_001:0527a16": "五對。一教義對。教說為宗義意為趣。二理事",
    "T39n1795_001:0527a17": "對。舉事為宗顯理為趣。三境行對。理境為宗",
    "T39n1795_001:0527a18": "觀行為趣。四行寂對。觀行為宗絕觀為趣。五",
    "T39n1795_001:0527a19": "寂用對。絕觀心寂為宗起大神用為趣。此五",
    "T39n1795_001:0527a20": "亦是從前起後漸漸相由矣。八修證階差者",
    "T39n1795_001:0527a21": "謂若但。約教文唯生義解。忘詮修證復有其",
    "T39n1795_001:0527a22": "門。故以心傳心歷代不絕。自佛屬迦葉展轉",
    "T39n1795_001:0527a23": "于今。燈燈相承明明無盡。然所傳法不出定",
    "T39n1795_001:0527a24": "慧悟修頓漸。無定無慧是狂是愚。偏修一門",
    "T39n1795_001:0527a25": "無明邪見。此二雙運成兩足尊。故天台修行",
    "T39n1795_001:0527a26": "宗於止觀。其頓漸悟修者。頓悟　日出孩生",
    "T39n1795_001:0527a27": "　漸修　霜消孩長。",
    "T39n1795_001:0527a28": "為解悟漸修頓悟　伐木入都。",
    "T39n1795_001:0527a29": "頓修漸悟　磨鏡學射。",
    "T39n1795_001:0527b01": "漸修漸悟　如登九層臺。足履漸高所鑑漸",
    "T39n1795_001:0527b02": "遠。",
    "T39n1795_001:0527b03": "並為證悟。若頓悟頓修　斬染綟絲。",
    "T39n1795_001:0527b04": "則通三義謂先悟　廓然頓了。",
    "T39n1795_001:0527b05": "後修　不著不證曠然合道。",
    "T39n1795_001:0527b06": "為解悟先修(服藥)後悟(病除)為證悟修　無心忘照",
    "T39n1795_001:0527b07": "悟　任運寂知。",
    "T39n1795_001:0527b08": "一時即通解證。若云本具一切佛德為悟",
    "T39n1795_001:0527b09": "　如飲大海。",
    "T39n1795_001:0527b10": "一念萬行為修　得百川味。",
    "T39n1795_001:0527b11": "亦通解證。此圓覺經備前諸說。為文殊一章。",
    "T39n1795_001:0527b12": "是頓解悟。普眼觀成是頓證悟。三觀諸輪是",
    "T39n1795_001:0527b13": "漸證悟。又三觀一一首標悟淨圓覺。次明行",
    "T39n1795_001:0527b14": "相。後顯功成。初中為對是頓悟漸修。中後為",
    "T39n1795_001:0527b15": "對是漸修頓悟。此等頓漸皆語用心。不同前",
    "T39n1795_001:0527b16": "門但是判教。苟得其意皆成定慧。如其失旨",
    "T39n1795_001:0527b17": "妄想無記。冀諸學者審而修之。其第九第十",
    "T39n1795_001:0527b18": "兩門。便隨本文注解。故不牒其科段。",
    "T39n1795_001:0527b19": "大方廣圓覺修多羅了義經　上五字所詮。",
    "T39n1795_001:0527b20": "謂圓覺是法。大方廣是義。故文中標結指陳。",
    "T39n1795_001:0527b21": "一一只言圓覺不言大等。下六字屬能詮。謂",
    "T39n1795_001:0527b22": "經是教法。修多羅了義。歎教勝能。經有五名。",
    "T39n1795_001:0527b23": "首題唯二。良以宗本體用是法義之宏綱。詮",
    "T39n1795_001:0527b24": "旨功能是言象之皎鏡。事周義盡。須建五名。",
    "T39n1795_001:0527b25": "簡要標題且存兩號。大等三字是體相用。各",
    "T39n1795_001:0527b26": "有二義。大者當體得名。常遍為義。當體者。不",
    "T39n1795_001:0527b27": "同法相宗揀小之大。大外有小可揀。猶是分",
    "T39n1795_001:0527b28": "限。豈為至大。今以圓覺體無邊涯絕諸分量。",
    "T39n1795_001:0527b29": "強名大也。常遍者。常則竪通三世。遍則橫該",
    "T39n1795_001:0527c01": "十方。竪者過去無始未來無終。無有一法先",
    "T39n1795_001:0527c02": "之。唯此先於諸法。故名大也。故涅槃經云。所",
    "T39n1795_001:0527c03": "言大者。名之為常。橫者十方窮之無有涯畔。",
    "T39n1795_001:0527c04": "涅槃又云。所言大者。其性廣博。猶如虛空。方",
    "T39n1795_001:0527c05": "者就法得名。軌持為義。軌生物解。任持自性。",
    "T39n1795_001:0527c06": "持自性者。一切眾生皆有本覺。雖流浪六道",
    "T39n1795_001:0527c07": "受種種身。而此覺性不曾失滅。生解者。眾生",
    "T39n1795_001:0527c08": "悟入知見。雖因善友開示。然其智解從覺性",
    "T39n1795_001:0527c09": "生。如水土之潤生穀等牙。牙從種生不從水",
    "T39n1795_001:0527c10": "土。故文云。圓覺流出菩提涅槃及波羅蜜。教",
    "T39n1795_001:0527c11": "授菩薩。廣者從用得名。廣多廣博為義。廣多",
    "T39n1795_001:0527c12": "者。此圓覺性。本有過塵沙之妙用。潛興密應",
    "T39n1795_001:0527c13": "無有休息。無有窮盡。廣博者。此無盡之用一",
    "T39n1795_001:0527c14": "一同於覺性。無有邊際無有分限。故文云。覺",
    "T39n1795_001:0527c15": "性遍滿圓無際故。當知六根遍滿法界。如是",
    "T39n1795_001:0527c16": "乃至八萬四千陀羅尼門遍滿法界。圓覺者",
    "T39n1795_001:0527c17": "直指法體。若不克體標指。則不知向來說何",
    "T39n1795_001:0527c18": "法大說何法廣。圓者。滿足周備。此外更無一",
    "T39n1795_001:0527c19": "法。覺者。虛明靈照無諸分別念想。故論云。所",
    "T39n1795_001:0527c20": "言覺義者。謂心體離念。離念相者等虛空界。",
    "T39n1795_001:0527c21": "即是如來平等法身。依此法身說名本覺。釋",
    "T39n1795_001:0527c22": "曰。此是釋如來藏心生滅門中本覺之文也。",
    "T39n1795_001:0527c23": "故知此覺非離凡局聖。非離境局心。心境凡",
    "T39n1795_001:0527c24": "聖本空唯是靈覺。故言圓也下文說。涅槃昨",
    "T39n1795_001:0527c25": "夢世界空華。眾生本成佛道。又云。一切覺故。",
    "T39n1795_001:0527c26": "又云。幻滅覺圓滿。或唯覺之一字是法。餘四",
    "T39n1795_001:0527c27": "皆義。意言。此覺有廣大義。有方圓義。謂體大",
    "T39n1795_001:0527c28": "而用廣。理方而義圓。方是正直不偏不邪。圓",
    "T39n1795_001:0527c29": "是滿足無虧無缺亦可大。方是體廣圓是用。",
    "T39n1795_001:0528a01": "謂體大而方正不偏。用廣而圓滿無缺。故復",
    "T39n1795_001:0528a02": "以方連大。以圓連廣。又上三字是別。圓字是",
    "T39n1795_001:0528a03": "總意明。此覺具足三大之德。故名圓也。是則",
    "T39n1795_001:0528a04": "總別之德具彰。法義之門雙指。故名大方廣",
    "T39n1795_001:0528a05": "圓覺。後能詮修多羅三字總指諸經。了義二",
    "T39n1795_001:0528a06": "字歎此一部是諸經決了之義也。故下文云。",
    "T39n1795_001:0528a07": "是十二部經清淨眼目。經之一字正是此典。",
    "T39n1795_001:0528a08": "修多羅者。此云契經。契謂契理契機。經謂貫",
    "T39n1795_001:0528a09": "穿攝化。謂貫穿所應知義。攝持所化生故。了",
    "T39n1795_001:0528a10": "義者。決擇究竟顯了之說。非覆相密意含隱",
    "T39n1795_001:0528a11": "之譚。然諸經中何者了義。何者不了。清涼大",
    "T39n1795_001:0528a12": "師答順宗皇帝所問諸經了義云。佛一代教。",
    "T39n1795_001:0528a13": "若約本為一事。則八萬度門莫非了義。若圓",
    "T39n1795_001:0528a14": "器受法無法不圓。得之由人亦皆為了義。此",
    "T39n1795_001:0528a15": "二不足簡別。今約開方便門示真實相。則有",
    "T39n1795_001:0528a16": "了不了。故淨名涅槃寶積等經皆云。依了義",
    "T39n1795_001:0528a17": "經。不依不了義經。不了義經。謂小乘教。了",
    "T39n1795_001:0528a18": "義經者。謂大乘教。大乘復有了不了。謂有大",
    "T39n1795_001:0528a19": "乘。雖六度悲智兼修。而定說三乘不一。亦非",
    "T39n1795_001:0528a20": "了義。若有會歸一極。以玄鑪陶於群像。智",
    "T39n1795_001:0528a21": "海總乎萬流。無二無三無不成佛。中道理觀",
    "T39n1795_001:0528a22": "不共二乘。方為了義。又大寶積經云。舍利弗。",
    "T39n1795_001:0528a23": "何等經中名為了義。何等經中名不了義。舍",
    "T39n1795_001:0528a24": "利弗。若諸經中宣說世俗名不了義。宣說勝",
    "T39n1795_001:0528a25": "義名為了義。宣說作業煩惱名不了義。宣說",
    "T39n1795_001:0528a26": "煩惱業盡名為了義。宣說厭離生死趣求涅",
    "T39n1795_001:0528a27": "槃名不了義。宣說生死涅槃無二無別名為",
    "T39n1795_001:0528a28": "了義。宣說種種文句差別名不了義。宣說甚",
    "T39n1795_001:0528a29": "深難見難覺名為了義。釋曰。據上說了義行",
    "T39n1795_001:0528b01": "相。皆與圓覺相。當佛自料簡固應無惑。經者",
    "T39n1795_001:0528b02": "契經。亦如上釋。逐便從簡。又略契字。問修多",
    "T39n1795_001:0528b03": "羅與經但唐梵之文異。今雙置題目。豈非繁",
    "T39n1795_001:0528b04": "重。答上則總指諸部。此則唯目當經。對總歎",
    "T39n1795_001:0528b05": "別。故非重也。亦如大方等修多羅王經。豈不",
    "T39n1795_001:0528b06": "亦修多羅王四字是總指諸部以歎其經耶。",
    "T39n1795_001:0528b07": "罽賓沙門佛陀多羅譯　開元釋教目錄云。",
    "T39n1795_001:0528b08": "沙門佛陀多羅唐言覺救。北印度罽賓人也。",
    "T39n1795_001:0528b09": "於東都白馬寺。譯圓覺經一部。不載年月。續",
    "T39n1795_001:0528b10": "古今譯經圖紀。及貞元目錄亦同。北都藏海",
    "T39n1795_001:0528b11": "寺道詮法師疏。又云。羯濕彌羅三藏法師佛",
    "T39n1795_001:0528b12": "陀多羅。以長壽二年龍集癸巳。持於梵本方",
    "T39n1795_001:0528b13": "至神都。於白馬寺傳譯兩卷。總二十八紙。其",
    "T39n1795_001:0528b14": "度語筆授證義潤文諸德具如別錄。此下正",
    "T39n1795_001:0528b15": "釋經文。總分三分。謂序正流通。序中證信便",
    "T39n1795_001:0528b16": "是發起。謂佛入大光明藏。與一切佛同住眾",
    "T39n1795_001:0528b17": "生清淨覺地。現諸淨土。菩薩主伴皆入三昧。",
    "T39n1795_001:0528b18": "同一佛境。以表因果無異凡聖同源。顯發此",
    "T39n1795_001:0528b19": "經旨趣如是。然證信序諸經皆同。是阿難請",
    "T39n1795_001:0528b20": "問佛令置之。亦為斷疑息諍及異邪故。然雖",
    "T39n1795_001:0528b21": "具六成就。今隨文便均於廣略。總分為三。一",
    "T39n1795_001:0528b22": "信聞時主。二說處依真。三同體法眾。今初信",
    "T39n1795_001:0528b23": "聞時主。",
    "T39n1795_001:0528b24": "如是　且兼我聞合釋。即指法之辭也。如是",
    "T39n1795_001:0528b25": "之法我從佛聞。佛地論云。謂結集時諸菩薩",
    "T39n1795_001:0528b26": "眾咸共請言。如汝所聞當如是說。傳法菩薩",
    "T39n1795_001:0528b27": "便許可彼言。如是當說。如我所聞。釋曰。以",
    "T39n1795_001:0528b28": "佛地經在淨土說故。論釋結集者云是菩薩。",
    "T39n1795_001:0528b29": "又纂靈記云。摩訶衍藏。是文殊師利與阿難",
    "T39n1795_001:0528c01": "海。於鐵圍山間結集故。離釋如是者。信成就",
    "T39n1795_001:0528c02": "也。智論云。佛法大海。信為能入智為能度。信",
    "T39n1795_001:0528c03": "者言是事如是。不信者言是事不如是。故肇",
    "T39n1795_001:0528c04": "公云。信順之辭也。信則所言之理順。順則師",
    "T39n1795_001:0528c05": "資之道成。又聖人說法但為顯如。唯如為是。",
    "T39n1795_001:0528c06": "故稱如是。又真不違俗名如。俗順於真為是。",
    "T39n1795_001:0528c07": "又如者當理之言。是者無非之稱。又有無不",
    "T39n1795_001:0528c08": "二為如。如非有無為是。若唯就當經說者。凡",
    "T39n1795_001:0528c09": "聖因果不異圓覺名如。唯此因果方離過非",
    "T39n1795_001:0528c10": "為是。",
    "T39n1795_001:0528c11": "我聞　聞成就也。我即文殊及阿難海。五蘊",
    "T39n1795_001:0528c12": "假者。云何稱我。我有四種。一凡夫遍計。二外",
    "T39n1795_001:0528c13": "道宗計。三諸聖隨世假分賓主。四法身真我。",
    "T39n1795_001:0528c14": "今是後二。故無過也。聞謂耳根發識。雖因耳",
    "T39n1795_001:0528c15": "處。廢別從總故稱我聞。非邪慢心而有所說。",
    "T39n1795_001:0528c16": "若無相宗。我既無我聞亦無聞。從緣空故。不",
    "T39n1795_001:0528c17": "壞假名即不聞聞爾。若約法性。此經旨趣傳",
    "T39n1795_001:0528c18": "法菩薩。以我無我不二之真我根境非一異",
    "T39n1795_001:0528c19": "之妙。耳聞真俗無礙之法門也。",
    "T39n1795_001:0528c20": "一時　時成就也。師資合會說聽究竟。總言",
    "T39n1795_001:0528c21": "一時。一時者。簡異餘時。時者隨世假立。如來",
    "T39n1795_001:0528c22": "說經時有無量。不能別舉。一言略周故但云",
    "T39n1795_001:0528c23": "一時。如涅槃云。一時佛在恒河岸等。又諸方",
    "T39n1795_001:0528c24": "時分延促不同。故但言一時。若約當宗。即",
    "T39n1795_001:0528c25": "說聽之時。心境泯理。智融凡聖。如本始會。此",
    "T39n1795_001:0528c26": "諸二法皆一之時。",
    "T39n1795_001:0528c27": "婆伽婆　主成就也。涅槃云。能破煩惱名娑",
    "T39n1795_001:0528c28": "伽婆。即當斷德。以顯法身。淨土說經法報不",
    "T39n1795_001:0528c29": "分非應化矣。故佛地經云。是薄伽梵最淨淨",
    "T39n1795_001:0529a01": "覺。極於法界。盡於虛空。窮未來際。若約諸",
    "T39n1795_001:0529a02": "經。多是佛字翻云覺者。謂心體離念。覺了真",
    "T39n1795_001:0529a03": "妄性相故。覺具三義。謂自覺覺他覺滿。若約",
    "T39n1795_001:0529a04": "佛地論。則具十義。謂具二智離二障。於一切",
    "T39n1795_001:0529a05": "性相能自開覺。亦能開覺一切有情。如睡夢",
    "T39n1795_001:0529a06": "覺。如蓮華開。故名為佛。若依華嚴則說十佛。",
    "T39n1795_001:0529a07": "謂成正覺佛。願佛。業報佛。住持佛。涅槃佛。",
    "T39n1795_001:0529a08": "法界佛。心佛。三昧佛。本性佛。隨樂佛。若出",
    "T39n1795_001:0529a09": "其體即圓覺也。如題中釋二說處。依真者。處",
    "T39n1795_001:0529a10": "成就也。謂佛入法性源。現無邊無礙剎土。亦",
    "T39n1795_001:0529a11": "不定分自他受用。故曰依真。然諸大乘經在",
    "T39n1795_001:0529a12": "淨土中說者。今略舉十以為其例。謂深密經",
    "T39n1795_001:0529a13": "法集經。稱讚大乘經。密嚴經。心印經。興顯",
    "T39n1795_001:0529a14": "經。大毘盧經。入印法門經。虛空藏經。佛地",
    "T39n1795_001:0529a15": "經云。如是我聞。一時薄伽梵。住最勝光曜。放",
    "T39n1795_001:0529a16": "大光明普照無邊世界。周圓無際超過三界",
    "T39n1795_001:0529a17": "所行之處。彼論釋云。此土受用土攝。說此經",
    "T39n1795_001:0529a18": "佛是受用身。此淨土量無邊際故若爾。此地",
    "T39n1795_001:0529a19": "上菩薩所應見聞。何故於此化土中結集流",
    "T39n1795_001:0529a20": "布。論自答云。佛為地上諸菩薩說。令傳法者",
    "T39n1795_001:0529a21": "結集流通又云。說此經時地前大眾。見變化",
    "T39n1795_001:0529a22": "身居此穢土為其說法。地上大眾。見受用身",
    "T39n1795_001:0529a23": "居佛淨土為其說法。所聞雖同所見各別。而",
    "T39n1795_001:0529a24": "傳法者。為令眾生聞勝希願證佛功德。故就",
    "T39n1795_001:0529a25": "勝者所見結集。言婆伽梵住最勝等。文中二。",
    "T39n1795_001:0529a26": "初攝相歸真。後稱真現土。初中三。一標入智",
    "T39n1795_001:0529a27": "用之源。二明與凡聖同體。三總彰稱體圓遍。",
    "T39n1795_001:0529a28": "今初標入智用之源。",
    "T39n1795_001:0529a29": "入於神通大光明藏　藏即寶性法界藏。起",
    "T39n1795_001:0529b01": "信心真如。是諸佛眾生之本源。神通光明之",
    "T39n1795_001:0529b02": "性體。塵沙德用並蘊其中。百千通光皆從斯",
    "T39n1795_001:0529b03": "起。故云藏也。亦名法性。土亦名常寂光土。息",
    "T39n1795_001:0529b04": "諸分別。智與理冥名為入矣。然諸佛有常光",
    "T39n1795_001:0529b05": "放光。若約常光光即是藏。謂心性本明。迷之",
    "T39n1795_001:0529b06": "似闇。妄想既盡顯煥無涯。故論云。心性不起",
    "T39n1795_001:0529b07": "即是大智慧光明遍照法界。若約所放光及",
    "T39n1795_001:0529b08": "所起通。即神通光明之藏。",
    "T39n1795_001:0529b09": "三昧正受　唐梵雙彰也。安住藏中不受諸",
    "T39n1795_001:0529b10": "受名為正受。又三昧此云正思。謂在定時。於",
    "T39n1795_001:0529b11": "所緣境審正思察故。二明與凡聖同體者。既",
    "T39n1795_001:0529b12": "入其源即同其體。故論云。無漏無明種種業",
    "T39n1795_001:0529b13": "幻。皆同真如性相。華嚴亦云。心佛及眾生。是",
    "T39n1795_001:0529b14": "三無差別。文中二。初明聖同。",
    "T39n1795_001:0529b15": "一切　十方三世。",
    "T39n1795_001:0529b16": "如來　本覺名如始覺名來。始本不二名曰",
    "T39n1795_001:0529b17": "如來。是則眾生有本無始。是如不來。",
    "T39n1795_001:0529b18": "光嚴　重重交光照曜炳著。",
    "T39n1795_001:0529b19": "住　安住永絕攀緣。",
    "T39n1795_001:0529b20": "持　任持不失不壞後明凡同。",
    "T39n1795_001:0529b21": "是諸眾生清淨覺地　迷真起妄妄見眾生。",
    "T39n1795_001:0529b22": "妄體元空。全是本覺。心地妄不能染故云清",
    "T39n1795_001:0529b23": "淨。故論云。一切眾生本來常住入於涅槃。然",
    "T39n1795_001:0529b24": "聖證此境。直曰住持。凡不知同但指覺地。三",
    "T39n1795_001:0529b25": "總彰稱體圓遍。",
    "T39n1795_001:0529b26": "身心寂滅平等本際　凡聖身心取相似異。",
    "T39n1795_001:0529b27": "相皆虛妄當體寂滅。寂滅故平等皆同一際。",
    "T39n1795_001:0529b28": "即圓覺本際。",
    "T39n1795_001:0529b29": "圓滿十方　既與覺體無異故。隨體圓滿周",
    "T39n1795_001:0529c01": "遍法界。",
    "T39n1795_001:0529c02": "不二隨順　隨順不二也。西域語倒。譯者迴",
    "T39n1795_001:0529c03": "文不盡故也。生死涅槃為二。凡夫順生死。二",
    "T39n1795_001:0529c04": "乘趣涅槃今皆不住故云隨順。又依報則淨",
    "T39n1795_001:0529c05": "穢不二。正報則生佛不二。克體則身心不二。",
    "T39n1795_001:0529c06": "通該則自他不二。與此相應是隨順矣。二稱",
    "T39n1795_001:0529c07": "真現土。",
    "T39n1795_001:0529c08": "於不二境　佛無現土之念。如明鏡無心。",
    "T39n1795_001:0529c09": "現諸淨土　無念而應緣。如明鏡無心而現",
    "T39n1795_001:0529c10": "像。故肇公云。淨土穢土益隨眾生之所宜。",
    "T39n1795_001:0529c11": "淨者示之以寶玉。穢者示之以瓦礫。美惡自",
    "T39n1795_001:0529c12": "彼於我無定。無定之土乃名淨土。隨類普應。",
    "T39n1795_001:0529c13": "故云諸也。然土雖多種不出其三。一法性。二",
    "T39n1795_001:0529c14": "受用。三變化。若開受用自他即成四土。統唯",
    "T39n1795_001:0529c15": "二種。謂淨及穢。或性及相。然此二種。一質不",
    "T39n1795_001:0529c16": "成淨穢虧盈。異質不成一理齊平。有質不成",
    "T39n1795_001:0529c17": "搜原則冥。無質不成緣起萬形故。形奪圓融",
    "T39n1795_001:0529c18": "無有障礙。前凡聖一體者。從自受用入法性",
    "T39n1795_001:0529c19": "土。此應諸菩薩即從法性現他受用。故次云。",
    "T39n1795_001:0529c20": "與大菩薩乃至同住如來平等法會。三同體",
    "T39n1795_001:0529c21": "法眾文三。二總標。",
    "T39n1795_001:0529c22": "與(并及)大　登地已上。",
    "T39n1795_001:0529c23": "菩　菩提此云覺。即所求佛果。",
    "T39n1795_001:0529c24": "薩　薩埵此云有情。即所化眾生。又此人有",
    "T39n1795_001:0529c25": "了悟之覺。餘緣慮之情。又此是求菩提之有",
    "T39n1795_001:0529c26": "情也。",
    "T39n1795_001:0529c27": "摩訶薩　摩訶大也。謂此有情信大法解大",
    "T39n1795_001:0529c28": "義發大心趣大果修大行證大道故。故華嚴",
    "T39n1795_001:0529c29": "中地前云摩訶薩。然今例者唯是地上。",
    "T39n1795_001:0530a01": "十萬人(標數)俱　一時一處一別列。",
    "T39n1795_001:0530a02": "其名曰　夫聖人無名為物立稱。多依行德。",
    "T39n1795_001:0530a03": "隨宜別標。標立千差皆有所表。今各以所論",
    "T39n1795_001:0530a04": "法義對釋其名。文理昭然。非強穿鑿。",
    "T39n1795_001:0530a05": "文殊師利菩薩　此云妙首。亦云妙吉祥。表",
    "T39n1795_001:0530a06": "信解之智故。亦云妙德。表證智故。文中說本",
    "T39n1795_001:0530a07": "起因地。究真妄以成正解。成就信根故。請問",
    "T39n1795_001:0530a08": "人當此菩薩。",
    "T39n1795_001:0530a09": "普賢菩薩　略有三釋。一約自體。體性周遍",
    "T39n1795_001:0530a10": "曰普。隨緣成德曰賢。二約諸位。曲濟無遺曰",
    "T39n1795_001:0530a11": "普。隣極亞聖曰賢。三約當位德無不周曰普。",
    "T39n1795_001:0530a12": "調柔善順曰賢。表於理行。今此門中依圓覺",
    "T39n1795_001:0530a13": "妙心徵幻法。而明正行。故當其問行解不二。",
    "T39n1795_001:0530a14": "即是毘盧遮那。是為三聖。故次文殊。",
    "T39n1795_001:0530a15": "普眼菩薩　由此法門令觀身心無體。根識",
    "T39n1795_001:0530a16": "塵境。世及出世。自身他身。一切清淨遍滿法",
    "T39n1795_001:0530a17": "界。普同諸佛。觀行成就頓見如此境界。是真",
    "T39n1795_001:0530a18": "普眼也。此含悲智。謂普見諸法清淨。是大智",
    "T39n1795_001:0530a19": "普眼。普見眾生成佛。是大悲普眼。",
    "T39n1795_001:0530a20": "金剛藏菩薩　從喻為名。金剛堅而復利。堅",
    "T39n1795_001:0530a21": "則無物可壞。利則能壞一切。此菩薩智亦爾。",
    "T39n1795_001:0530a22": "煩惱不能侵。外魔不能。動堅也。能破諸障斷",
    "T39n1795_001:0530a23": "人疑惑。利也。故起三重甚深之難。以消末世",
    "T39n1795_001:0530a24": "之疑。疑心既無。即具無盡功德。故復云藏。",
    "T39n1795_001:0530a25": "彌勒菩薩　此云慈氏。慈是其姓氏也。名阿",
    "T39n1795_001:0530a26": "逸多。此云無勝。勝德過人故。今以姓而呼但",
    "T39n1795_001:0530a27": "云彌勒。由此門深究愛根蕩除細惑。所以五",
    "T39n1795_001:0530a28": "代修證皆屬輪迴。彌勒是等覺菩薩一生補",
    "T39n1795_001:0530a29": "處。表除微細惑習即得正覺圓明。",
    "T39n1795_001:0530b01": "清淨慧菩薩　表在此門修證地位因果相",
    "T39n1795_001:0530b02": "中。而智慧不住不著。虛心忘相。不為行位差",
    "T39n1795_001:0530b03": "別之相所染。",
    "T39n1795_001:0530b04": "威德自在菩薩　三觀成就功用猛利。邪魔",
    "T39n1795_001:0530b05": "不能嬈。妄惑不侵故。",
    "T39n1795_001:0530b06": "辯音菩薩　佛以一音逗於萬類。雖此門統",
    "T39n1795_001:0530b07": "明三觀。而隨機單復不同。故二十五輪各皆",
    "T39n1795_001:0530b08": "證入。此菩薩善能辯別隨類圓音。故當其",
    "T39n1795_001:0530b09": "問。",
    "T39n1795_001:0530b10": "淨諸業障菩薩　一切業障盡依四相而生。",
    "T39n1795_001:0530b11": "此門問答。除之諸業自然清淨。",
    "T39n1795_001:0530b12": "普覺菩薩　從前諸過已離四相又除然於用",
    "T39n1795_001:0530b13": "意行心仍餘作止任滅之病。覺猶未普。至此",
    "T39n1795_001:0530b14": "決擇四病覺性無瑕。普覺諸病故當此矣。若",
    "T39n1795_001:0530b15": "具指者。普覺本末。普覺麁細。普覺淺深。",
    "T39n1795_001:0530b16": "圓覺菩薩　然此正宗中諸菩薩等。與佛問",
    "T39n1795_001:0530b17": "答。發揚本意。欲顯圓覺。但緣節節過患未盡。",
    "T39n1795_001:0530b18": "義意未圓。收機未普。故表法菩薩未標圓覺",
    "T39n1795_001:0530b19": "之名。今有三意得名圓覺。一前雖病盡理圓。",
    "T39n1795_001:0530b20": "仍恐下根難入。此又曲開方便三期道場。即",
    "T39n1795_001:0530b21": "上中下機普歸圓覺。二由前節級行解已圓。",
    "T39n1795_001:0530b22": "至此名為證極。證極之境更無別體。唯是圓",
    "T39n1795_001:0530b23": "覺。三最初標指圓覺為陀羅尼門者。從本起",
    "T39n1795_001:0530b24": "末。今顯義已周還至圓覺者。攝末歸本。表此",
    "T39n1795_001:0530b25": "三意故當此門。",
    "T39n1795_001:0530b26": "賢善首菩薩　調柔善順曰賢。賢之與善義",
    "T39n1795_001:0530b27": "意無別。賢則亞聖。善則順理。首是頭首。欲",
    "T39n1795_001:0530b28": "使萬善齊興。俱順真理成正因位。亞次聖果",
    "T39n1795_001:0530b29": "者必藉經教流通。經教流通是賢善之首故。",
    "T39n1795_001:0530c01": "流通分中當此菩薩。",
    "T39n1795_001:0530c02": "等　等有二意。一等所列。二等所餘。",
    "T39n1795_001:0530c03": "而為上首　為十萬之標領也。三總歎。",
    "T39n1795_001:0530c04": "與諸眷屬　稱性之眾必具主伴。如華嚴說。",
    "T39n1795_001:0530c05": "此約自他融攝。若但約自心。即智度為母等。",
    "T39n1795_001:0530c06": "皆入三昧　由入定故得住佛境。",
    "T39n1795_001:0530c07": "同住如來平等法會　當爾之時凡聖體同",
    "T39n1795_001:0530c08": "因果一相故。言法會者。法性之會無我無人。",
    "T39n1795_001:0530c09": "自下正宗分中十一重問答。束之為二。初一",
    "T39n1795_001:0530c10": "問答。令信解真正成本起因。後十問答。令依",
    "T39n1795_001:0530c11": "解修行隨根證入。初者頓悟本有圓覺妙心。",
    "T39n1795_001:0530c12": "本無無明生死。方名真證信解。不認妄念不",
    "T39n1795_001:0530c13": "執異見故也。成本起因者。最初發起之因。然",
    "T39n1795_001:0530c14": "頓教因地總有三重。初了悟覺性次發菩提",
    "T39n1795_001:0530c15": "心。後修菩薩行。謂若不了。自心何知正道。故",
    "T39n1795_001:0530c16": "多劫修行非真菩薩。次不發大心無由起行。",
    "T39n1795_001:0530c17": "故善財先陳已發方問行門。論中亦先問示",
    "T39n1795_001:0530c18": "二覺。次令發三心。後方修五行。今本起因即",
    "T39n1795_001:0530c19": "初二也。至文當示。文中四。一申請。二讚許。",
    "T39n1795_001:0530c20": "三佇聽。四正說。此四段下十皆同。初中三。初",
    "T39n1795_001:0530c21": "進問威儀。次正陳辭句。後三展虔誠。下十初",
    "T39n1795_001:0530c22": "段皆有此三。今初進問威儀。",
    "T39n1795_001:0530c23": "於是　指住之辭。",
    "T39n1795_001:0530c24": "文殊師利菩薩　名義已如上釋。次下皆諮",
    "T39n1795_001:0530c25": "求法要恭敬之儀。",
    "T39n1795_001:0530c26": "在大眾中即從座起　與一切凡聖同住平等",
    "T39n1795_001:0530c27": "法會。從法空之體起悲濟之用。",
    "T39n1795_001:0530c28": "頂禮佛足　以己最尊之頂。禮佛最卑之足",
    "T39n1795_001:0530c29": "敬之至也。敬是意業。意業無狀故。以身口表",
    "T39n1795_001:0531a01": "之。經標白言及下歎大悲。即口業矣。",
    "T39n1795_001:0531a02": "右繞　隨順義也。表順覺性。",
    "T39n1795_001:0531a03": "三匝　顯佛一體三寶三身三德。表自願滅",
    "T39n1795_001:0531a04": "三道等。諸有三數表義例知。",
    "T39n1795_001:0531a05": "長跪　安危不易。",
    "T39n1795_001:0531a06": "叉手　信解合體心境交參。",
    "T39n1795_001:0531a07": "而白佛言　上皆經家綴緝。次下即菩薩正",
    "T39n1795_001:0531a08": "陳辭句。文三。一問本起之心。",
    "T39n1795_001:0531a09": "大悲　諮求法要本為眾生。故偏舉大悲之",
    "T39n1795_001:0531a10": "德。六波羅蜜經云。云何大悲能除重擔示勝",
    "T39n1795_001:0531a11": "義故。成就有情住法性故。",
    "T39n1795_001:0531a12": "世尊　第十號也。具上九號為世所尊。",
    "T39n1795_001:0531a13": "願為此會　平等法會。",
    "T39n1795_001:0531a14": "諸來法眾　皆稱法性故。",
    "T39n1795_001:0531a15": "說於　指下所請宣說之法。",
    "T39n1795_001:0531a16": "如來本起　佛昔根本所起最初之法。",
    "T39n1795_001:0531a17": "清淨　圓照本體元無煩惱。",
    "T39n1795_001:0531a18": "因地　因行所依之心地也。上文云。是諸眾",
    "T39n1795_001:0531a19": "生清淨覺地。",
    "T39n1795_001:0531a20": "法行　稱真法之行。大集經說。若有比丘讀",
    "T39n1795_001:0531a21": "誦如來十二部經。樂為四眾敷揚廣說思惟",
    "T39n1795_001:0531a22": "其義。是名樂讀乃至是名思惟。不名法行若",
    "T39n1795_001:0531a23": "有比丘能觀身心。乃至境界都息。永離煩惱",
    "T39n1795_001:0531a24": "其心寂靜我則說之名為法行。然菩薩所請",
    "T39n1795_001:0531a25": "說者。意云。夫求果者必觀於因。因若非真果",
    "T39n1795_001:0531a26": "還是妄。如造真金佛像。先須辯得真金。成",
    "T39n1795_001:0531a27": "像之時體無增減故。請說本起因地。為萬行",
    "T39n1795_001:0531a28": "所依也。下文佛答。照圓淨覺本無無明等。為",
    "T39n1795_001:0531a29": "因體也。即前第一重了悟覺性。二問發心離",
    "T39n1795_001:0531b01": "病。",
    "T39n1795_001:0531b02": "及說　及有二義。一簡前義。顯是二問。二合",
    "T39n1795_001:0531b03": "集義非但請說因地。亦及請說發心。",
    "T39n1795_001:0531b04": "菩薩於大乘中　大乘之體是本始覺。今請",
    "T39n1795_001:0531b05": "於覺悟心中說發心。",
    "T39n1795_001:0531b06": "發清淨心　即前第二發菩提心也。直心正",
    "T39n1795_001:0531b07": "念真如故清淨矣。故偈中直云。菩提心也。華",
    "T39n1795_001:0531b08": "嚴云。忘失菩提心而修諸善根。魔所攝持。既",
    "T39n1795_001:0531b09": "為所攝。即過患眾多。故請發心因緣令得永",
    "T39n1795_001:0531b10": "離。且中間忘失善根。猶彼攝持況都未發心",
    "T39n1795_001:0531b11": "諸行。豈離彼業。",
    "T39n1795_001:0531b12": "遠離諸病　一發之後永無忘失。無忘失故魔",
    "T39n1795_001:0531b13": "惑不嬈。下佛答。有無俱離覺照亦泯。能所絕",
    "T39n1795_001:0531b14": "等即離諸病。此乃不發一切心。名真發清淨",
    "T39n1795_001:0531b15": "心也。三明遠被當來。",
    "T39n1795_001:0531b16": "能使未來末世眾生　佛滅度後正法像法各",
    "T39n1795_001:0531b17": "一千年。末法萬年。末法即為末世。去聖遙遠",
    "T39n1795_001:0531b18": "深可懸憂。故顯益中偏垂結指。又初標此會。",
    "T39n1795_001:0531b19": "後結當來。影略而言。現未俱益。金剛三昧經",
    "T39n1795_001:0531b20": "中解脫菩薩。亦為末劫五濁眾生。請宣一味",
    "T39n1795_001:0531b21": "決定真實令等同解脫。",
    "T39n1795_001:0531b22": "求大乘者。不墮邪見　謂末法中正解難得。",
    "T39n1795_001:0531b23": "其有或恣心五欲。或宗習異道。或執滯二乘",
    "T39n1795_001:0531b24": "者。置之言外。總有發意唯求大乘。若不聞",
    "T39n1795_001:0531b25": "此法門亦墮邪見。離本心外別有所求。見妄",
    "T39n1795_001:0531b26": "見真並為邪見。後三展虔誠。",
    "T39n1795_001:0531b27": "作是語已　正語而禮非儀也。",
    "T39n1795_001:0531b28": "五體　四支及頭。",
    "T39n1795_001:0531b29": "投地　不唯拜手而已。",
    "T39n1795_001:0531c01": "如是三請終而復始　若唯一度未展虔誠。若",
    "T39n1795_001:0531c02": "過於三禮煩則亂。故三周終始。顯示真心。佛",
    "T39n1795_001:0531c03": "雖已知垂範應爾。二讚許。",
    "T39n1795_001:0531c04": "爾時　文殊禮畢之時。",
    "T39n1795_001:0531c05": "世尊告文殊師利菩薩言　先讚後許。",
    "T39n1795_001:0531c06": "善哉善哉　智論釋云。再言之者善之至也。",
    "T39n1795_001:0531c07": "大乘了義理合宣揚。針芥未投且默斯要。既",
    "T39n1795_001:0531c08": "當嘉會根熟咸臻。將演妙門必資發問。今之",
    "T39n1795_001:0531c09": "所請實謂起予。利樂寔多。再言歎善。",
    "T39n1795_001:0531c10": "善(順理)男子(剛斷)汝等　等諸菩薩雖一人之言言",
    "T39n1795_001:0531c11": "眾人之意也。",
    "T39n1795_001:0531c12": "乃能為諸菩薩。諮詢如來因地法行。及為末",
    "T39n1795_001:0531c13": "世一切眾生求大乘者　此下乃至不墮邪見。",
    "T39n1795_001:0531c14": "牒所問辭正述善之所以。",
    "T39n1795_001:0531c15": "得正　非住於法。",
    "T39n1795_001:0531c16": "住　安心覺海永息攀緣。",
    "T39n1795_001:0531c17": "持　任持萬行無漏無失。",
    "T39n1795_001:0531c18": "不墮邪見　釋成正字。",
    "T39n1795_001:0531c19": "汝今諦聽當為汝說　許也。誡令審諦勿雜",
    "T39n1795_001:0531c20": "餘緣。無以生滅心行聽實相法。智論偈云。聽",
    "T39n1795_001:0531c21": "者端視如渴飲。一心入於語義中。踊躍聞法",
    "T39n1795_001:0531c22": "心悲喜。如是之人可為說。三佇聽。",
    "T39n1795_001:0531c23": "時　佛讚許時。",
    "T39n1795_001:0531c24": "文殊師利菩薩奉教歡喜。及諸大眾默然而",
    "T39n1795_001:0531c25": "聽　既蒙許說願樂欲聞。潔已虛心收視反",
    "T39n1795_001:0531c26": "聽而寂默也。讚許佇聽之文。下十一段皆同",
    "T39n1795_001:0531c27": "此釋四正說下十段文皆有其二。初長行後",
    "T39n1795_001:0531c28": "偈諷。今初分四。一標示真宗。二推窮妄宰。三",
    "T39n1795_001:0531c29": "釋成因地。四結牒問辭。一中又二初明本有",
    "T39n1795_001:0532a01": "覺心。後明悟則成佛。初中又二。一示本體。",
    "T39n1795_001:0532a02": "善男子。無上法王　佛也。於法自在更無有",
    "T39n1795_001:0532a03": "上。然雖無一眾生而不具有圓覺。且塵經未",
    "T39n1795_001:0532a04": "出寶藏猶薶。既不自知宛受貧苦。唯佛全得",
    "T39n1795_001:0532a05": "其用故。但標大覺有之。",
    "T39n1795_001:0532a06": "有大　當體無邊。",
    "T39n1795_001:0532a07": "陀羅尼　此云總持。謂圓覺體中有塵沙德",
    "T39n1795_001:0532a08": "用。從本已來持之不失故。然總持有三。謂多",
    "T39n1795_001:0532a09": "字一字無字。今即無字也。故大寶積經陀羅",
    "T39n1795_001:0532a10": "尼品云。如來之智攝諸善巧。所有宣說無不",
    "T39n1795_001:0532a11": "清淨。無有少法所得。皆歸於空。乃至此是諸",
    "T39n1795_001:0532a12": "菩薩等入陀羅尼門。若據智論即云。陀隣尼",
    "T39n1795_001:0532a13": "梵音小異爾論自翻為能持。亦云能遮。謂種",
    "T39n1795_001:0532a14": "種善法持令不失。惡不善心遮令不生。既言",
    "T39n1795_001:0532a15": "持善遮惡即是萬行之本故。此標之矣。",
    "T39n1795_001:0532a16": "門　出入義也。出者一切染淨諸法皆從中",
    "T39n1795_001:0532a17": "出故。次文云。流出一切等。下說生幻化無明",
    "T39n1795_001:0532a18": "等。入者若了悟圓覺體用。則百千萬法悉皆",
    "T39n1795_001:0532a19": "悟入。故下文云覺圓明故顯心清淨。乃至遍",
    "T39n1795_001:0532a20": "滿等。是知欲了萬法。須從圓覺中入。又從本",
    "T39n1795_001:0532a21": "起末為出。攝末歸本為入。又迷之則出。悟之",
    "T39n1795_001:0532a22": "則入。有出入義故名為門。此中門者是根本",
    "T39n1795_001:0532a23": "義。不同世法門淺室深故。寶積經連前次云。",
    "T39n1795_001:0532a24": "由是門故出生廣大差別覺慧。此則無門之",
    "T39n1795_001:0532a25": "門。門清淨故。形相門者。則為非門。所言門",
    "T39n1795_001:0532a26": "者。猶如虛空。一切諸法依於虛空而有生滅。",
    "T39n1795_001:0532a27": "又荷澤云。知之一字眾妙之門。皆說根本矣。",
    "T39n1795_001:0532a28": "名為圓覺　上但述義相。今則正指法體也。",
    "T39n1795_001:0532a29": "已如題中所釋。二彰德用。",
    "T39n1795_001:0532b01": "流出　非別有。法從中流出於外。但依覺性",
    "T39n1795_001:0532b02": "顯示諸門。功德無有窮盡。應用無有疲厭。名",
    "T39n1795_001:0532b03": "為流出。故論云。若心有動則有過恒沙等妄",
    "T39n1795_001:0532b04": "染之義。對此義故。心性無動則有過恒沙等",
    "T39n1795_001:0532b05": "諸淨功德相義示現爾。",
    "T39n1795_001:0532b06": "一切(總標)清淨　簡諸有漏有漏之法皆真理",
    "T39n1795_001:0532b07": "故。性本無故。",
    "T39n1795_001:0532b08": "真如　圓覺自性本無偽妄變異。即是真如。",
    "T39n1795_001:0532b09": "真謂真實顯非虛妄。如謂如常表無變易。謂",
    "T39n1795_001:0532b10": "此真實於一切位常如其性故。又真者體非",
    "T39n1795_001:0532b11": "偽妄。如者性無改異。偽是詐偽。鍮如真金。妄",
    "T39n1795_001:0532b12": "是虛妄。影如本質。異就橫說。多物同時而各",
    "T39n1795_001:0532b13": "殊改。約竪論一體先後而變易。今皆離此故",
    "T39n1795_001:0532b14": "曰真如。謂此實體於未來常如過去。於色中",
    "T39n1795_001:0532b15": "常如受中。真實相如非為妄似。論云。心真如",
    "T39n1795_001:0532b16": "者。即是一法界大總相法門體。所謂心性不",
    "T39n1795_001:0532b17": "生不滅。乃至竟無變壞。唯是一心故名真如。",
    "T39n1795_001:0532b18": "又云。真如用者。諸佛因地攝化眾生不取相",
    "T39n1795_001:0532b19": "者。以如實知眾生及與己身。真如平等無別",
    "T39n1795_001:0532b20": "盡故。以有如是大方便智。除滅無明見本法",
    "T39n1795_001:0532b21": "身。自然而有不思議業種種之用。",
    "T39n1795_001:0532b22": "菩提　此翻云覺。義見題中。始本不二無法",
    "T39n1795_001:0532b23": "不知。本無無明故云覺也。二三四智及發心",
    "T39n1795_001:0532b24": "伏心明心。出到無上五種菩提。皆此攝也。因",
    "T39n1795_001:0532b25": "圓果滿無不由之。業用無邊不可具載。",
    "T39n1795_001:0532b26": "涅槃　此方正名寂滅。取其義類乃有多名。",
    "T39n1795_001:0532b27": "總以義翻稱為圓寂。謂覺性既圓無法不寂。",
    "T39n1795_001:0532b28": "本無生死。具足三德。翻三雜染等。故二三四",
    "T39n1795_001:0532b29": "種亦皆此攝。故彼經云。能建大義。又華嚴云。",
    "T39n1795_001:0532c01": "不為菩薩示現涅槃。欲令常見佛圓滿故。但",
    "T39n1795_001:0532c02": "為令眾生生欣樂戀慕故。現出現沒。佛日常",
    "T39n1795_001:0532c03": "現淨心器中。心濁器破則不得見。",
    "T39n1795_001:0532c04": "及　簡因果義別也。又非但流出理果亦及",
    "T39n1795_001:0532c05": "因也。",
    "T39n1795_001:0532c06": "波羅　此云彼岸。",
    "T39n1795_001:0532c07": "密　具云蜜多。此翻云到。若迴文順此方俗。",
    "T39n1795_001:0532c08": "應云到彼岸也。謂離生死此岸度煩惱中流。",
    "T39n1795_001:0532c09": "到涅槃彼岸。然一切眾生即寂滅相不復更",
    "T39n1795_001:0532c10": "滅。但以迷倒妄見生死名為此岸。若悟生死",
    "T39n1795_001:0532c11": "本來空寂名到彼岸。且約對翻六蔽略有六",
    "T39n1795_001:0532c12": "種。謂性無慳貪。毀禁。瞋恚。懈怠。動亂愚癡。",
    "T39n1795_001:0532c13": "順本性故。修行施戒忍進定慧。既稱性而修。",
    "T39n1795_001:0532c14": "即皆到彼岸菩提資糧論中慧為初者。由慧",
    "T39n1795_001:0532c15": "成五。五助慧故。故彼論云。既為菩薩母。亦為",
    "T39n1795_001:0532c16": "諸佛母。般若波羅蜜。是覺初資糧。施戒忍進",
    "T39n1795_001:0532c17": "定。及此五之餘。皆由智度故。波羅蜜所攝。",
    "T39n1795_001:0532c18": "起信攝為五者。止觀相由定慧相。即故唯識。",
    "T39n1795_001:0532c19": "開為十者。助治十障證十真如故。若總翻諸",
    "T39n1795_001:0532c20": "染即八萬四千。義如下釋。",
    "T39n1795_001:0532c21": "教授菩薩　顯上所流真如等法之業用也。菩",
    "T39n1795_001:0532c22": "薩是所。教真如等是能。教故謂真如是理",
    "T39n1795_001:0532c23": "次二是。果波羅蜜是因理實因果是可軌故。",
    "T39n1795_001:0532c24": "謂約其情執即似都無情。既本空此非新得。",
    "T39n1795_001:0532c25": "頓悟理者。依之修行能生物解。名為教授故。",
    "T39n1795_001:0532c26": "論云。順本性故修行檀等。涅槃亦說諸佛師",
    "T39n1795_001:0532c27": "法。後明悟則成佛。上且標宗未為酬問。今顯",
    "T39n1795_001:0532c28": "悟之成佛方名本起之因。",
    "T39n1795_001:0532c29": "一切如來本起因地　牒其所問。",
    "T39n1795_001:0533a01": "皆依　無佛不爾。",
    "T39n1795_001:0533a02": "圓照　即能照也。離於偏局。",
    "T39n1795_001:0533a03": "清淨覺相　即所照也。寂寥虛廓了無情塵",
    "T39n1795_001:0533a04": "亦可照。體清淨是覺之相。非關能所。但以初",
    "T39n1795_001:0533a05": "悟能所未忘故云相也。此正同善財初遇文",
    "T39n1795_001:0533a06": "殊。表信智見其身相。後見文殊。表證智不見",
    "T39n1795_001:0533a07": "身相。",
    "T39n1795_001:0533a08": "永斷無明　本覺既顯無明本無。畢竟不生",
    "T39n1795_001:0533a09": "名為永斷。",
    "T39n1795_001:0533a10": "方成佛道　塵沙諸佛以此為因。第二推窮",
    "T39n1795_001:0533a11": "妄宰文二。先示其相。後顯本空智。論云。佛有",
    "T39n1795_001:0533a12": "二種說法。先分別諸法。後說畢竟空。正是此",
    "T39n1795_001:0533a13": "也。初中三。謂徵釋結。今初徵。",
    "T39n1795_001:0533a14": "云何無明　徵釋此者。有其二意。一由前云",
    "T39n1795_001:0533a15": "永斷無明。恐謂定有可斷欲待斷盡方成佛",
    "T39n1795_001:0533a16": "道故。今徵釋顯其本空。二謂此無明是八萬",
    "T39n1795_001:0533a17": "塵勞之根。十二因緣以首。河沙煩惱由此而",
    "T39n1795_001:0533a18": "生。塵劫輪迴以之不絕。非想定後還作狸身。",
    "T39n1795_001:0533a19": "無為坑中猶名病行。今欲明清淨覺性。欲示",
    "T39n1795_001:0533a20": "圓頓妙門。不先推破無明。所作盡扶顛倒。故",
    "T39n1795_001:0533a21": "決真心本有。便推妄性元無依此。了悟分明",
    "T39n1795_001:0533a22": "始得名為因地。二釋言無明者。無他智明故。",
    "T39n1795_001:0533a23": "謂雖有本覺之明。而無始覺照了。始覺從緣",
    "T39n1795_001:0533a24": "始顯。對本故名為他。論名不覺。但文異爾。亦",
    "T39n1795_001:0533a25": "名為迷。亦名顛倒。論云。不如實知真如法一",
    "T39n1795_001:0533a26": "故不覺心起等者。明迷自也。此云妄認四大",
    "T39n1795_001:0533a27": "等者。明認他也。然迷自必認他。認他必迷自。",
    "T39n1795_001:0533a28": "二文互舉。其業用者。論說能生三細。此云。由",
    "T39n1795_001:0533a29": "此故有輪轉生死。然一切有漏之法。無不是",
    "T39n1795_001:0533b01": "此任持。無不是此發起。故論又云。當知世間",
    "T39n1795_001:0533b02": "一切境界皆依無明而得住持。此下文云。身",
    "T39n1795_001:0533b03": "心等相皆是無明。文中三。一案定其非。二正",
    "T39n1795_001:0533b04": "釋其相。三出其過患。今財案定其非。但云",
    "T39n1795_001:0533b05": "顛倒未顯其相。",
    "T39n1795_001:0533b06": "善男子。一切眾生　除了圓覺性者。其餘悉",
    "T39n1795_001:0533b07": "該。",
    "T39n1795_001:0533b08": "從無始來　未曾悟故。",
    "T39n1795_001:0533b09": "種種　如下所明。",
    "T39n1795_001:0533b10": "顛　心識狂亂。",
    "T39n1795_001:0533b11": "倒　背覺合塵倒有所執。顛但荒狂由顛故",
    "T39n1795_001:0533b12": "倒。如由迷自故認他也。",
    "T39n1795_001:0533b13": "猶如迷人四方易處　如人乍至川原。或入",
    "T39n1795_001:0533b14": "聚落。忽然心惑以東為西。既一方迷餘三俱",
    "T39n1795_001:0533b15": "轉。故云易處。然正迷之時方亦不轉。勿然",
    "T39n1795_001:0533b16": "醒悟還是舊方。反推此迷了無蹤迹。無本來",
    "T39n1795_001:0533b17": "處。無今去處。二正釋其相者。即迷自法身真",
    "T39n1795_001:0533b18": "智。認他四大緣念是無明之相也。故肇公云。",
    "T39n1795_001:0533b19": "法身隱於形殼之中。真智隱於緣慮之內文",
    "T39n1795_001:0533b20": "二。一法。",
    "T39n1795_001:0533b21": "妄認四大為自身相　認為我也。然四大從",
    "T39n1795_001:0533b22": "緣假和合有。無我無主。畢竟是空離我我所。",
    "T39n1795_001:0533b23": "又如下文。皮肉筋骨皆歸於地等。然凡夫種",
    "T39n1795_001:0533b24": "種造業長劫輪迴只由迷自法身執此四大",
    "T39n1795_001:0533b25": "為我。",
    "T39n1795_001:0533b26": "六塵緣影為自心相　此有二釋。一者六塵",
    "T39n1795_001:0533b27": "是境識體是心。心對根塵有緣慮相。慮相如",
    "T39n1795_001:0533b28": "影舉體全無。自心靈明本非緣慮。今認緣慮",
    "T39n1795_001:0533b29": "謂是自心。念念隨之漂沈苦海。如珠明徹本",
    "T39n1795_001:0533c01": "非青黃。對青等時即有影像。愚執其色謂是",
    "T39n1795_001:0533c02": "其珠。如迷自心認緣影也。故唯識云。諸心心",
    "T39n1795_001:0533c03": "所依他起故。亦如幻事。非真實有。為遣執心",
    "T39n1795_001:0533c04": "心所外實有境故。說唯有識。若執唯識真實",
    "T39n1795_001:0533c05": "有者。亦是法執。佛頂經云。此是前塵分別影",
    "T39n1795_001:0533c06": "事等。故知緣影決定是空。若清淨真心本無",
    "T39n1795_001:0533c07": "緣慮。靈知不昧無住無根。今認緣心誠為妄",
    "T39n1795_001:0533c08": "矣。二者此一句。經譯者迴文不盡。應云緣六",
    "T39n1795_001:0533c09": "塵影。六塵影是所緣。妄識是能緣。六塵無實",
    "T39n1795_001:0533c10": "猶如影像。從識所變。舉體即空。故此緣心亦",
    "T39n1795_001:0533c11": "無體也。餘同前解。前標顛倒云種種者。通論",
    "T39n1795_001:0533c12": "則我法二執。於中各有種種相轉及凡夫二",
    "T39n1795_001:0533c13": "乘。各有四倒。若剋就此文。即上迷身迷心。總",
    "T39n1795_001:0533c14": "有四對顛倒。謂四大非我認為我。法身真我",
    "T39n1795_001:0533c15": "而不認。是第一對。四大如幻。本無而見有。法",
    "T39n1795_001:0533c16": "身真實。本有而見無。是第二對。緣念生滅認",
    "T39n1795_001:0533c17": "為真心。真心了然而不自認。是第三對。緣念",
    "T39n1795_001:0533c18": "如珠中黑色。全空而執有。真心如珠中明相。",
    "T39n1795_001:0533c19": "實有而見無。是第四對。一三我執。二四法執。",
    "T39n1795_001:0533c20": "如斯等見不因師宗。但是凡愚任運如此。既",
    "T39n1795_001:0533c21": "四對八隻不同故云種種。二喻文二。初直喻",
    "T39n1795_001:0533c22": "前文。",
    "T39n1795_001:0533c23": "譬彼病目見空中華及第二月。善男子。空實",
    "T39n1795_001:0533c24": "無華。病者妄執　翳眼觀空裏。無華妄。見華。",
    "T39n1795_001:0533c25": "捏目望月輪。月邊別見月。空華幻月皆喻妄",
    "T39n1795_001:0533c26": "見。眾生一念迷心。翳自圓明覺性。而於圓明",
    "T39n1795_001:0533c27": "體上妄見生滅身心。故曰空實無華病者妄",
    "T39n1795_001:0533c28": "執。妄執之言。正對前妄認之語。若悟真如無",
    "T39n1795_001:0533c29": "相。但是一心。如空本無華。天唯一月故。首楞",
    "T39n1795_001:0534a01": "云。見聞如幻翳。三界若空華。聞復翳根除。塵",
    "T39n1795_001:0534a02": "消覺圓淨。又云。汝身汝心。外洎山河虛空大",
    "T39n1795_001:0534a03": "地。咸是真精妙心中所現物。亦可別配二喻。",
    "T39n1795_001:0534a04": "謂華喻認身。月喻認心。身則但因心迷當體",
    "T39n1795_001:0534a05": "妄認。如空華但因眼翳外無別依。心則內根",
    "T39n1795_001:0534a06": "外塵相依而起。如幻月下因捏目上因本月",
    "T39n1795_001:0534a07": "相依而生。故配身心昭然義現。然月喻例華",
    "T39n1795_001:0534a08": "亦應云。月實無二捏者妄執。經文影略故不",
    "T39n1795_001:0534a09": "具之。又為一解。翳捏皆喻見分。空華二月皆",
    "T39n1795_001:0534a10": "喻相分。眼喻智慧。空及本月喻真理。世親般",
    "T39n1795_001:0534a11": "若論以翳喻相分者。據釋處之意。取所見之",
    "T39n1795_001:0534a12": "華也。後展轉到見。",
    "T39n1795_001:0534a13": "由妄執故　牒前生起轉計所以。",
    "T39n1795_001:0534a14": "非唯惑此虛空自性　虛空之性清淨無物。",
    "T39n1795_001:0534a15": "今執華生空處。即似空變成華。妄見空華。無",
    "T39n1795_001:0534a16": "生而生。無物成物。是迷惑虛空之性也。",
    "T39n1795_001:0534a17": "亦復迷彼實華生處　既執華從空生。即不",
    "T39n1795_001:0534a18": "知從翳而起。翳則實是華之生處。非謂真實",
    "T39n1795_001:0534a19": "之華。若具法合。應云。非唯惑此真空自性。亦",
    "T39n1795_001:0534a20": "復迷彼身心生處。此乃但怪空裏有華。不覺",
    "T39n1795_001:0534a21": "眼中有翳。外嫌身心苦惱。不知內畜迷情。三",
    "T39n1795_001:0534a22": "出其過患。",
    "T39n1795_001:0534a23": "由此　因前妄認身心相也。",
    "T39n1795_001:0534a24": "妄有　生死不實。",
    "T39n1795_001:0534a25": "輪轉生死　妄執身心。若無過患任其長執。",
    "T39n1795_001:0534a26": "不必化之。既由此執塵沙劫中輪迴不絕。地",
    "T39n1795_001:0534a27": "獄鬼畜八苦五衰為害之深。故須開示。三結。",
    "T39n1795_001:0534a28": "故名無明　明即令人解脫。故知令人輪轉",
    "T39n1795_001:0534a29": "即名無明。二顯本空。文三。初標定。",
    "T39n1795_001:0534b01": "善男子。此無明者。非實有體　言無體者。但",
    "T39n1795_001:0534b02": "是假名。內外求之了不可得。推其本際元是",
    "T39n1795_001:0534b03": "妙明。故論云。念無自相不離本覺。又云。依覺",
    "T39n1795_001:0534b04": "故迷。若離覺性則無不覺。了斯無體諸行不",
    "T39n1795_001:0534b05": "生。不生故無滅。生滅滅已寂滅為樂。是知十",
    "T39n1795_001:0534b06": "一支法皆有所因。唯此無明橫從空起。今悟",
    "T39n1795_001:0534b07": "無明滅則行滅。行滅則識滅。乃至老死滅也。",
    "T39n1795_001:0534b08": "次喻釋。",
    "T39n1795_001:0534b09": "如夢中人夢時非無。及至於醒了無所得",
    "T39n1795_001:0534b10": "　前說種種過患皆歸無明。今又云無體。道理",
    "T39n1795_001:0534b11": "難見言語路絕。故約喻釋。謂睡時夢物且見",
    "T39n1795_001:0534b12": "是有。故前種種說其行相。寤欲求之終不可",
    "T39n1795_001:0534b13": "得。故此顯示云無體也。問求不得者何處滅",
    "T39n1795_001:0534b14": "去。故次答云。",
    "T39n1795_001:0534b15": "如眾空華滅於虛空。不可說言有定滅處。何",
    "T39n1795_001:0534b16": "以故　徵意云。若無滅處即應還在。以何義",
    "T39n1795_001:0534b17": "故。言空無也。",
    "T39n1795_001:0534b18": "無生處故　意云。見幻華時若實是有。今不",
    "T39n1795_001:0534b19": "見時即說滅處。見時本無生處。不見何尋滅",
    "T39n1795_001:0534b20": "處。問前云實華生處。此復何通。答約前妄執",
    "T39n1795_001:0534b21": "之時而言有也。悟了始知有時元無。以法合",
    "T39n1795_001:0534b22": "之昭然可見。故楞嚴經云。此迷無本性畢竟",
    "T39n1795_001:0534b23": "空。昔本無迷似有迷覺。覺迷迷滅。覺不生迷。",
    "T39n1795_001:0534b24": "此正是無生之理。若決定忍可於心。名無生",
    "T39n1795_001:0534b25": "忍。華嚴云。一切法無生。一切法無滅。若能如",
    "T39n1795_001:0534b26": "是解。諸佛常現前。後斷疑疑云。前說生死。",
    "T39n1795_001:0534b27": "由於無明。無明既無。何有生死。故釋云。",
    "T39n1795_001:0534b28": "一切眾生於無生中妄見生滅　無明及與生",
    "T39n1795_001:0534b29": "死本末一切俱無。眾生於此無中迷情橫見",
    "T39n1795_001:0534c01": "生死。前就橫見故說有。此就實論故說無。",
    "T39n1795_001:0534c02": "是故說名輪轉生死　指前文也。由是橫見",
    "T39n1795_001:0534c03": "之故。故前文說名生死。第三釋成因地。上來",
    "T39n1795_001:0534c04": "所說妄空真有者。有佛無佛性相本然。今明",
    "T39n1795_001:0534c05": "依此通達心意冥符方成本起因地。釋成正",
    "T39n1795_001:0534c06": "答所問。文中三。初依真悟妄頓出生死。",
    "T39n1795_001:0534c07": "善男子。如來因地修圓覺者　牒前所標。即",
    "T39n1795_001:0534c08": "依真也。",
    "T39n1795_001:0534c09": "知是空華　悟妄也。下皆頓出生死。",
    "T39n1795_001:0534c10": "即無輪轉　無生死之法也。既知萬法如空",
    "T39n1795_001:0534c11": "華。豈更見有輪轉。還丹一粒點鐵成金。真理",
    "T39n1795_001:0534c12": "一言點凡成聖。亦釋因不異果。如斯因地方",
    "T39n1795_001:0534c13": "謂真修。",
    "T39n1795_001:0534c14": "亦無身心受彼生死　無生死之人也。謂若",
    "T39n1795_001:0534c15": "計有我是免輪迴之者。即是未免我執。我我",
    "T39n1795_001:0534c16": "所忘方為解脫。即是照五蘊空。度一切厄。",
    "T39n1795_001:0534c17": "外遺世界內脫身心。不計身身同虛空。不計",
    "T39n1795_001:0534c18": "心心同法界。",
    "T39n1795_001:0534c19": "非作故無。本性無故　非由我作觀行方得",
    "T39n1795_001:0534c20": "身心空無。本性空寂元來無故。故金剛三昧",
    "T39n1795_001:0534c21": "經云。若化眾生無生於化。不生無化其化大",
    "T39n1795_001:0534c22": "焉。次展轉拂迹釋成正因。拂有四重。",
    "T39n1795_001:0534c23": "彼知覺者猶如虛空　一拂覺妄之智。謂能",
    "T39n1795_001:0534c24": "覺身心性本無者。亦如太虛都無所有。",
    "T39n1795_001:0534c25": "知虛空者即空華相　二又泯其拂心。知能",
    "T39n1795_001:0534c26": "覺無者。即同空華體即無也。",
    "T39n1795_001:0534c27": "亦不可說無知覺性　三遮其斷滅。但不起",
    "T39n1795_001:0534c28": "念分別空有。不是無心。",
    "T39n1795_001:0534c29": "有無俱遣　四總結離過。",
    "T39n1795_001:0535a01": "是則名為淨覺隨順　釋成因也。有無既不",
    "T39n1795_001:0535a02": "當情。斯即心言路絕。清淨覺體從此顯彰。但",
    "T39n1795_001:0535a03": "不背之合塵。即名隨順。亦非別有能順。故羅",
    "T39n1795_001:0535a04": "什云。無心於合合者合焉。隨順淨覺。故言淨",
    "T39n1795_001:0535a05": "覺隨順。如是執盡病除。然後興心運行。則聚",
    "T39n1795_001:0535a06": "沙畫地合掌低頭皆成佛道。如斯修習可謂",
    "T39n1795_001:0535a07": "正因。後徵拂所由。釋歸圓實。",
    "T39n1795_001:0535a08": "何以故　身心幻妄可說全空。知覺稱理因",
    "T39n1795_001:0535a09": "何又拂。有無俱絕約何修行。次釋意云。相因",
    "T39n1795_001:0535a10": "對待皆是從緣。從緣之法豈實有體。生心動",
    "T39n1795_001:0535a11": "念即乖本性。失正念故。圓實性體俱無如是",
    "T39n1795_001:0535a12": "等故。",
    "T39n1795_001:0535a13": "虛空性故　一切法空不生滅也。謂如上相",
    "T39n1795_001:0535a14": "因諸相。猶若虛空。本自不生今無可滅。非謂",
    "T39n1795_001:0535a15": "拂之方令空也。故佛藏經云一切法空無毫",
    "T39n1795_001:0535a16": "末相等。",
    "T39n1795_001:0535a17": "常不動故　一切法寂不來去也。非已去非",
    "T39n1795_001:0535a18": "未來非現起故。故法句云。諸法從本來寂滅",
    "T39n1795_001:0535a19": "無所動。法華亦云。常自寂滅相。",
    "T39n1795_001:0535a20": "如來藏中　上二句明諸法。此下皆是顯一",
    "T39n1795_001:0535a21": "心也。論指一心云如來藏故。楞伽亦云。寂滅",
    "T39n1795_001:0535a22": "者。名為一心。一心者。名如來藏。此經下云。",
    "T39n1795_001:0535a23": "圓覺妙心涅槃即名佛性。今此一句總標。次",
    "T39n1795_001:0535a24": "二句空藏。後三句不空藏。通云如來藏者。由",
    "T39n1795_001:0535a25": "三義故。一隱覆義。謂覆藏如來故云藏也。故",
    "T39n1795_001:0535a26": "理趣般若經云。一切眾生皆如來藏勝鬘云。",
    "T39n1795_001:0535a27": "生死二法名如來藏。如來法身不離煩惱藏。",
    "T39n1795_001:0535a28": "名如來藏如來經藏云。一切眾生貪瞋癡諸",
    "T39n1795_001:0535a29": "煩惱中有如來身。乃至常無染污。德相備足",
    "T39n1795_001:0535b01": "如我無異。便以九喻喻之。一萎華佛身。二巖",
    "T39n1795_001:0535b02": "蠭淳密。三糠糩粳米。四墮穢真金。五貧家",
    "T39n1795_001:0535b03": "寶藏。六菴羅內實。七弊物金像。八貧女輪王。",
    "T39n1795_001:0535b04": "九焦模鑄像。二含攝義。謂如來法身含攝身",
    "T39n1795_001:0535b05": "相國土神通大用無量功德故。又亦含攝一",
    "T39n1795_001:0535b06": "切眾生。皆在如來藏內故。三出生義。謂此法",
    "T39n1795_001:0535b07": "身既含眾德。了達證入即能出生故。十地論",
    "T39n1795_001:0535b08": "云。地智能生無漏因果。亦能生起人天道行。",
    "T39n1795_001:0535b09": "此三義者。初約迷時。後約悟時。中間克體然",
    "T39n1795_001:0535b10": "約真妄和合。總有二種行相。謂此經下云。如",
    "T39n1795_001:0535b11": "來藏自性差別。論云。真如生滅。然真妄各有",
    "T39n1795_001:0535b12": "二義。真謂不變隨緣。妄謂體空成事。真中不",
    "T39n1795_001:0535b13": "變妄中體空。即真如自性也。真中隨緣妄中",
    "T39n1795_001:0535b14": "成事。即生滅差別也。初真如性中。復有二相。",
    "T39n1795_001:0535b15": "勝鬘云。有二種如來藏空智。所謂空如來藏",
    "T39n1795_001:0535b16": "脫離一切煩惱藏。不空如來藏。具過恒沙不",
    "T39n1795_001:0535b17": "思議佛法。論中亦說如實空如實不空。義全",
    "T39n1795_001:0535b18": "同此。後生滅中亦有二相。謂漏無漏。無漏復",
    "T39n1795_001:0535b19": "二。有為無為。有漏亦二。謂善不善。此等行相",
    "T39n1795_001:0535b20": "皆有業用。初真性者。有其二業。一能持自體",
    "T39n1795_001:0535b21": "恒沙功德。從本已來不失不壞。二能禦客塵",
    "T39n1795_001:0535b22": "恒沙煩惱。無始時來不染不污。後生滅亦有",
    "T39n1795_001:0535b23": "二業。一能起惑治業。曠劫長受六趣生死。",
    "T39n1795_001:0535b24": "故楞伽云。如來藏者。是善不善因。能遍興造",
    "T39n1795_001:0535b25": "一切趣生乃至若生若滅。二能知真達妄發",
    "T39n1795_001:0535b26": "心修行證三乘果。如前所引十地論等。由是",
    "T39n1795_001:0535b27": "二業故。寶性論引經偈云。無始世來性。作諸",
    "T39n1795_001:0535b28": "法依止。法性有諸道。及證涅槃果。長行引勝",
    "T39n1795_001:0535b29": "鬘釋云。性者。如來藏。依止者。如來藏。是依",
    "T39n1795_001:0535c01": "是持是建立。諸道者。有如來藏故說生死。是",
    "T39n1795_001:0535c02": "名善說。證涅槃者。若無如來藏者。不得厭苦",
    "T39n1795_001:0535c03": "樂求涅槃。既諸佛因果始終依之。故入道行",
    "T39n1795_001:0535c04": "人先須信解。離此別信信則墮邪。故密嚴經",
    "T39n1795_001:0535c05": "訶為惡慧。華嚴亦云。不能了自心。云何知正",
    "T39n1795_001:0535c06": "道。彼由顛倒慧。增長一切惡。據此則了之方",
    "T39n1795_001:0535c07": "知正道。故勝鬘云。若於無量煩惱所纏如來",
    "T39n1795_001:0535c08": "藏不疑惑者。於出纏無量煩惱藏法身亦無",
    "T39n1795_001:0535c09": "疑惑。華嚴初會普賢即入如來藏身三昧。意",
    "T39n1795_001:0535c10": "在此也。然雖此心凡聖等有。但果顯易信因",
    "T39n1795_001:0535c11": "隱難明。故淺識之。流輕因重果。願諸道者深",
    "T39n1795_001:0535c12": "信自心。",
    "T39n1795_001:0535c13": "無起滅故　釋上所知生死等。",
    "T39n1795_001:0535c14": "無知見故　釋上彼知覺者等。此上二句釋",
    "T39n1795_001:0535c15": "空藏矣。謂見生死起者。即云執情。見生死滅",
    "T39n1795_001:0535c16": "者。即云知覺。今以如來藏中既無可起可滅。",
    "T39n1795_001:0535c17": "何有能執能知。又迷時生死非起淨心非滅。",
    "T39n1795_001:0535c18": "故無迷也。悟時淨心非起生死非滅。故無悟",
    "T39n1795_001:0535c19": "也。無悟故無知見矣。此乃非唯不可識識。抑",
    "T39n1795_001:0535c20": "亦不可智知。識智俱如。方為自體真實識知。",
    "T39n1795_001:0535c21": "大智慧光明遍照。為下三句不空藏矣。",
    "T39n1795_001:0535c22": "如法界性　法界性與如來藏體同義別。別",
    "T39n1795_001:0535c23": "有其二。一者在有情數中名如來藏。在非情",
    "T39n1795_001:0535c24": "數中名法界性。如智論明佛性法性之異。二",
    "T39n1795_001:0535c25": "者謂法界則情器交徹心境不分。如來藏則",
    "T39n1795_001:0535c26": "但語諸佛眾生清淨本源心體。如云能造善",
    "T39n1795_001:0535c27": "惡能起厭求。就法界言。即無斯義。據此則藏",
    "T39n1795_001:0535c28": "心克就根源。界性混其本末。混則普駭之義",
    "T39n1795_001:0535c29": "易信。克則周遍之理難明。故指藏心如法界",
    "T39n1795_001:0536a01": "性。亦乃攝其二義之別。歸於一體之同。方顯",
    "T39n1795_001:0536a02": "覺妄因依。誠非究竟圓實。",
    "T39n1795_001:0536a03": "究竟　竪窮三際始終常然。",
    "T39n1795_001:0536a04": "圓　遍周虛空。",
    "T39n1795_001:0536a05": "滿　眾德具足。",
    "T39n1795_001:0536a06": "遍十方故　無邊際故。良由如來藏性本自",
    "T39n1795_001:0536a07": "如斯。豈須減舊添新滅惑生智。是以三重泯",
    "T39n1795_001:0536a08": "絕冥合覺心。將此為本修行始得正名因地",
    "T39n1795_001:0536a09": "第四結牒問辭。",
    "T39n1795_001:0536a10": "是則名為因地法行。菩薩因此。於大乘中發",
    "T39n1795_001:0536a11": "清淨心。末世眾生依此修行。不墮邪見　但",
    "T39n1795_001:0536a12": "結前文更無別義。此下偈諷文二。一標舉。",
    "T39n1795_001:0536a13": "爾時世尊欲重宣此義。而說偈言　然偈有",
    "T39n1795_001:0536a14": "二種。一伽陀。此云諷頌。謂孤起偈。今非此也",
    "T39n1795_001:0536a15": "二祇夜。此云應頌。頌長行也。或為鈍根重說",
    "T39n1795_001:0536a16": "或為後來之徒。或為增明前說故。今此經偈",
    "T39n1795_001:0536a17": "皆祇夜也。然凡言長行偈諷相望。有五對之",
    "T39n1795_001:0536a18": "例。謂有無廣略離合先後隱顯。今經問目皆",
    "T39n1795_001:0536a19": "長有偈無。答皆長廣偈略。餘隨相當對文當",
    "T39n1795_001:0536a20": "指。二正陳。然此段中五偈。但重諷長行。更無",
    "T39n1795_001:0536a21": "別義。故如次依前四段科之。但經文增減故",
    "T39n1795_001:0536a22": "科段名亦小殊。四者。一諷了悟本覺。",
    "T39n1795_001:0536a23": "　文殊汝當知　　一切諸如來　　從於本因地",
    "T39n1795_001:0536a24": "　皆以智慧覺",
    "T39n1795_001:0536a25": "義不異前。二諷推破無明。",
    "T39n1795_001:0536a26": "　了達於無明　　知彼如空華　　即能免流轉",
    "T39n1795_001:0536a27": "　又如夢中人　　醒時不可得",
    "T39n1795_001:0536a28": "上二段皆長離偈合。三諷拂迹成因。",
    "T39n1795_001:0536a29": "　覺者如虛空　　平等不動轉　　覺遍十方界",
    "T39n1795_001:0536a30": "　即得成佛道　　眾幻滅無處",
    "T39n1795_001:0536b01": "上二句長先偈後。",
    "T39n1795_001:0536b02": "　成道亦無得　　長無偈有",
    "T39n1795_001:0536b03": "　本性圓滿故　　四諷結牒問曰",
    "T39n1795_001:0536b04": "　菩薩於此中　　能發菩提心　　長隱偈顯",
    "T39n1795_001:0536b05": "　末世諸眾生　　修此免邪見",
    "T39n1795_001:0536b06": "大方廣圓覺修多羅了義經略疏註卷上(之一)"
}