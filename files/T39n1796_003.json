{
    "T39n1796_003:0605c02": "大毘盧遮那成佛經疏卷第三",
    "T39n1796_003:0605c04": "沙門一行阿闍梨記",
    "T39n1796_003:0605c05": "入真言門住心品之餘",
    "T39n1796_003:0605c06": "[0605c06] 經云。爾時執金剛祕密主。白佛言世尊。願救",
    "T39n1796_003:0605c07": "世者演說心相。菩薩有幾種得無畏處。乃至",
    "T39n1796_003:0605c08": "當得一切法自性平等無畏者。猶是答前心",
    "T39n1796_003:0605c09": "相句。以金剛手既聞此教諸菩薩。直乘真言",
    "T39n1796_003:0605c10": "門上菩薩地故。問世尊此菩薩行道時。有幾",
    "T39n1796_003:0605c11": "種得無畏處。佛還復約前三劫。作差降對明",
    "T39n1796_003:0605c12": "也。梵音阿濕&#x56A9;娑。正譯當言蘇息也。如",
    "T39n1796_003:0605c13": "人為強力者所持扼喉。閉氣垂將悶絕。忽蒙",
    "T39n1796_003:0605c14": "放捨還復得蘇。眾生亦復如是。為妄想業煩",
    "T39n1796_003:0605c15": "惱所纏。觸緣皆閉。至此六處如得再生。故名",
    "T39n1796_003:0605c16": "蘇息處。亦如度險惡道時。其心泰然無所畏",
    "T39n1796_003:0605c17": "懼。故名無畏處也。佛言祕密主。彼愚童凡夫。",
    "T39n1796_003:0605c18": "修諸善法害不善法。當得善無畏者。善義通",
    "T39n1796_003:0605c19": "於淺深。今此中意。明十善業道。如世人以十",
    "T39n1796_003:0605c20": "不善道因緣。漂沈惡趣無有窮已。後得順世",
    "T39n1796_003:0605c21": "八心。也漸受三歸戒。於無量世生人天中。後",
    "T39n1796_003:0605c22": "至涅槃。以免離三途劇苦。名最初蘇息處也。",
    "T39n1796_003:0605c23": "若真言行者初入三昧耶。依三蜜供養修行",
    "T39n1796_003:0605c24": "位。與此齊等也。[0605c24] 經云。若如實知我。當得身無",
    "T39n1796_003:0605c25": "畏者。如修循身觀時。見此身三十六物之所",
    "T39n1796_003:0605c26": "集成。五種不淨惡露充滿。終不為此而生貪",
    "T39n1796_003:0605c27": "愛。次復觀受心法。得離不觀我性四種顛倒。",
    "T39n1796_003:0605c28": "於身諸扼縛得蘇息處。若真言行者。本尊三",
    "T39n1796_003:0605c29": "昧眾相現前時位。與此齊也。[0605c29] 經云。若於取蘊",
    "T39n1796_003:0606a01": "所集我身。捨自色像觀。當得無我無畏者。謂",
    "T39n1796_003:0606a02": "觀唯蘊無我時。於陰界入中。種種分折推求",
    "T39n1796_003:0606a03": "我不可得。捨此自色像者。譬如因樹則有樹",
    "T39n1796_003:0606a04": "影現。若無樹者影由何生。今五蘊尚從緣生",
    "T39n1796_003:0606a05": "都無自性。何況此積集中而有我耶。如上所",
    "T39n1796_003:0606a06": "說。乃至證湛寂之心離一切過。是於我之扼",
    "T39n1796_003:0606a07": "縛得蘇息處。若真言行者。於瑜伽境界一切",
    "T39n1796_003:0606a08": "分段中。能觀心不可得。不生愛慢位。與此齊",
    "T39n1796_003:0606a09": "也。[0606a09] 經云。若害蘊住法攀緣。當得法無畏者。謂",
    "T39n1796_003:0606a10": "行者心住蘊中。欲令發起離著。爾時幻焰",
    "T39n1796_003:0606a11": "等喻。觀察諸蘊即空。得離違順八心證寂然",
    "T39n1796_003:0606a12": "界。然離蘊之扼縛。於法得蘇息處。法謂十緣",
    "T39n1796_003:0606a13": "生句也。若真言行者。現覺瑜伽境界。皆如鏡",
    "T39n1796_003:0606a14": "像水月無性無生位。與此齊也。[0606a14] 經云。若害法",
    "T39n1796_003:0606a15": "住無緣。當得法無我無畏者。即是無緣乘心。",
    "T39n1796_003:0606a16": "觀察法無我性。於心外有無影。像智都無所",
    "T39n1796_003:0606a17": "得。心王自在覺本不生。得離法之扼縛。於法",
    "T39n1796_003:0606a18": "無我得蘇息處。若真言行者。於瑜伽道中心",
    "T39n1796_003:0606a19": "得自在用時位。與此齊也。[0606a19] 經云。若復一切蘊",
    "T39n1796_003:0606a20": "界處。能執所執我壽命等。及法無緣空自性",
    "T39n1796_003:0606a21": "無性。此空智生。當得一切法自性平等無畏",
    "T39n1796_003:0606a22": "者。謂觀自心畢竟空性時。我之與蘊法及無",
    "T39n1796_003:0606a23": "緣。皆同一性。所謂自性無性。此空智生。即是",
    "T39n1796_003:0606a24": "時極無自性心生也。於業煩惱等。都無所縛",
    "T39n1796_003:0606a25": "亦無所脫。故云得一切法自性平等。爾時於",
    "T39n1796_003:0606a26": "有為無為界二種扼縛得蘇息處即是真言行",
    "T39n1796_003:0606a27": "者虛空無垢菩提心也然此心在纏出纏皆畢",
    "T39n1796_003:0606a28": "竟無相。以如來五眼諦觀。尚不能得其像",
    "T39n1796_003:0606a29": "貌。況餘生滅中人。今所以廣明三劫六無畏",
    "T39n1796_003:0606b01": "處眾多心相者。皆是擬儀外&#x8FF9;。以明修證之",
    "T39n1796_003:0606b02": "深淺耳。上已明見&#x70DF;之相。可已比知火性。",
    "T39n1796_003:0606b03": "但知心垢盡處戲論不行。即是第六無畏依。",
    "T39n1796_003:0606b04": "更欲如何表示耶。[0606b04] 經云。祕密主。若真言門修",
    "T39n1796_003:0606b05": "菩薩行諸菩薩。深修觀察十緣生句。當於真",
    "T39n1796_003:0606b06": "言行通達作證。乃至如實遍知一切心相者。",
    "T39n1796_003:0606b07": "是略答前問中修行句也。如下文萬行方便",
    "T39n1796_003:0606b08": "中。無不藉此十緣生句淨除心垢。是故當知",
    "T39n1796_003:0606b09": "最為旨要。真言行者特宜留意思之。然統論",
    "T39n1796_003:0606b10": "此品中十緣生句。略有三種。一者以心沒蘊",
    "T39n1796_003:0606b11": "中。欲對治實法故。觀此十緣生句。如前所說。",
    "T39n1796_003:0606b12": "即空之幻是也。二者以心沒法中。欲對治境",
    "T39n1796_003:0606b13": "界攀緣故。觀此十緣生句。如前所說。蘊阿賴",
    "T39n1796_003:0606b14": "耶即心之幻是也。三者以深著沒心實際中。",
    "T39n1796_003:0606b15": "欲離有為無為界故。觀此十緣生句。如前所",
    "T39n1796_003:0606b16": "說。解脫一切業煩惱而業煩惱具依。即不思",
    "T39n1796_003:0606b17": "議之幻也。摩訶般若中十喻。亦具含三意。今",
    "T39n1796_003:0606b18": "此中云深修觀察者。即是意明第三重。且如",
    "T39n1796_003:0606b19": "行者於瑜伽中。以自心為感佛心為應。感應",
    "T39n1796_003:0606b20": "因緣。即時毘盧遮那。現所喜見身說所宜聞",
    "T39n1796_003:0606b21": "法。然我心亦畢竟淨。佛心亦畢竟淨。若望我",
    "T39n1796_003:0606b22": "心為自。即佛心為他。今此境界。為從自生耶。",
    "T39n1796_003:0606b23": "他生耶。共生無因生耶。以中論種種門觀之。",
    "T39n1796_003:0606b24": "生不可得。而形聲宛然即是法界。論幻即幻。",
    "T39n1796_003:0606b25": "論法界即法界。論遍一切處即遍一切處。論",
    "T39n1796_003:0606b26": "幻故名不可思議幻也。復次言深修者。謂得",
    "T39n1796_003:0606b27": "淨心已去。從大悲生根。乃至方便究竟。其間",
    "T39n1796_003:0606b28": "一一緣起。皆當以十喻觀之。由所證轉深故。",
    "T39n1796_003:0606b29": "言觀察也。且如四諦義。直示娑&#x5475;世界",
    "T39n1796_003:0606c01": "已有無量無邊差別名。又況無盡法界中逗",
    "T39n1796_003:0606c02": "機方便。何可窮盡。今行者於一念淨心中。通",
    "T39n1796_003:0606c03": "達如是塵沙四諦。空則畢竟不生。有則盡其",
    "T39n1796_003:0606c04": "性相。中則舉體皆常。以三法無定相。故名為",
    "T39n1796_003:0606c05": "不思議幻。如四諦者。餘一切法門例耳。是故",
    "T39n1796_003:0606c06": "唯有如來。乃能窮此十喻。達其源底。此經所",
    "T39n1796_003:0606c07": "以次無垢菩提心。即明十喻者。包括始終綜",
    "T39n1796_003:0606c08": "該諸地。既觸緣成觀。不可緯說。今且依釋",
    "T39n1796_003:0606c09": "論。明其大歸耳。[0606c09] 經云。云何為十。謂如幻陽焰",
    "T39n1796_003:0606c10": "夢影。乾闥婆城響。水月浮泡。虛空花旋火輪。",
    "T39n1796_003:0606c11": "乃至云何為幻。謂如&#x546A;術藥力。能造所造種",
    "T39n1796_003:0606c12": "種色像。惑自眼故見希有事。展轉相生往來",
    "T39n1796_003:0606c13": "十方。然彼非去非不去。何以故本性淨故。如",
    "T39n1796_003:0606c14": "是真言幻。持誦成就能生一切者。佛說藥力",
    "T39n1796_003:0606c15": "不思議。如人以藥力故。昇空隱形履水蹈火。",
    "T39n1796_003:0606c16": "此事非諸論師等。能建立因量出其所由。亦",
    "T39n1796_003:0606c17": "非可生疑。謂定應爾或不應爾。過如是籌度",
    "T39n1796_003:0606c18": "境界。唯親行此藥執持行用者。乃證知耳。又",
    "T39n1796_003:0606c19": "如藥術因緣。示現能造所造種種色像。雖於",
    "T39n1796_003:0606c20": "眾緣中一一諦求都無生處。而亦五情所對",
    "T39n1796_003:0606c21": "明了現前。雖展轉相生。往來十方。然亦非去",
    "T39n1796_003:0606c22": "非不去。是事亦非籌度思量之境。釋論云。佛",
    "T39n1796_003:0606c23": "問德女。譬如幻師幻作種種事。於汝意云何。",
    "T39n1796_003:0606c24": "是幻所作內有不。答言不也。又問外有不。內",
    "T39n1796_003:0606c25": "外有不。從先世至今世。今世至後世不。幻所",
    "T39n1796_003:0606c26": "作有生者滅者不。實有一法是幻所作不。皆",
    "T39n1796_003:0606c27": "答言不也。佛言。汝頗見聞幻所作伎樂不。答",
    "T39n1796_003:0606c28": "言我亦見亦聞佛言若幻空欺誑無實。云何",
    "T39n1796_003:0606c29": "從幻能作伎樂。女言。大德是幻相法爾。雖",
    "T39n1796_003:0607a01": "無根本而可聞見。佛言。無明亦如是。雖非內",
    "T39n1796_003:0607a02": "有乃至無生滅者。而無明因緣。諸行生。若無",
    "T39n1796_003:0607a03": "明盡行亦盡。乃至廣說。今此真言門。喻持誦",
    "T39n1796_003:0607a04": "者亦復如是。如下文廣說。依三密修行。得成",
    "T39n1796_003:0607a05": "一切奇特不思議事。雖一一緣中諦求畢竟",
    "T39n1796_003:0607a06": "離於四句。法爾如是。不異淨心。而自在神變",
    "T39n1796_003:0607a07": "宛然不謬。此事亦非諸大論師等。聰辨利根",
    "T39n1796_003:0607a08": "者所能測量。獨有方便具足得成悉地者。自",
    "T39n1796_003:0607a09": "證知耳。[0607a09] 經云。復次祕密主。陽焰性空。彼依世",
    "T39n1796_003:0607a10": "人妄想成立。有所談議。如是真言相。唯是假",
    "T39n1796_003:0607a11": "名者。釋論云。以日光風動塵故。曠野中動如",
    "T39n1796_003:0607a12": "野馬。無智人初見之為水。眾生亦爾。結使煩",
    "T39n1796_003:0607a13": "惱日光。動諸行塵耶憶念風。於生死曠野中",
    "T39n1796_003:0607a14": "轉。無智慧者。謂一相為男。一相為女。復次若",
    "T39n1796_003:0607a15": "遠見之。謂以為水。近則無水相。如是遠聖法",
    "T39n1796_003:0607a16": "者。不知無我及諸法空。於陰界入性空法中。",
    "T39n1796_003:0607a17": "生人想等。若近聖法。則知諸法實相。是時虛",
    "T39n1796_003:0607a18": "誑種種妄想盡除。此經意云。如世人遠望曠",
    "T39n1796_003:0607a19": "野。遠望之者。徒見此炎。炎之相強立假名。求",
    "T39n1796_003:0607a20": "其實事都不可得。故云妄想成立有所談議",
    "T39n1796_003:0607a21": "也。如真言行者於瑜伽中。見種種殊特境",
    "T39n1796_003:0607a22": "界。乃至諸佛海會無盡莊嚴。爾時應作此陽",
    "T39n1796_003:0607a23": "焰觀。了知唯是假名。離於慢著。轉近心地。則",
    "T39n1796_003:0607a24": "悟加持神變種種因緣。但是法界焰耳。故云",
    "T39n1796_003:0607a25": "如是真言相唯是假名。[0607a25] 經云。復次祕密主。如",
    "T39n1796_003:0607a26": "夢中所見。晝日牟呼栗多剎那歲時等住。種",
    "T39n1796_003:0607a27": "種異類受諸苦樂。覺已都無所見。如是夢真",
    "T39n1796_003:0607a28": "言行應知亦爾時。釋論云。如夢中都無實事。",
    "T39n1796_003:0607a29": "謂之有實。覺已知無而還自笑。人亦如是。諸",
    "T39n1796_003:0607b01": "結使眠中實無而著。得道覺時乃知無。覺亦",
    "T39n1796_003:0607b02": "復自笑。又如以眠力故。無法而見法。無喜事",
    "T39n1796_003:0607b03": "而喜。無嗔事而嗔。無怖事而怖。眾生亦爾。無",
    "T39n1796_003:0607b04": "明眠力故。不應瞋恚憂怖。而生瞋憂怖等",
    "T39n1796_003:0607b05": "故。今復明此夢事不思議邊。如夢中。自見",
    "T39n1796_003:0607b06": "住壽一日二日乃至無量歲。有種種國土及",
    "T39n1796_003:0607b07": "眾生族類。或昇天宮或在地獄受諸苦樂。覺",
    "T39n1796_003:0607b08": "時但一念間耳。於覺心眠法因緣中。四句求",
    "T39n1796_003:0607b09": "之了不可得。而夢事照然憶持不謬。以一念",
    "T39n1796_003:0607b10": "為千萬歲。以一心為無量境。此事非世間智",
    "T39n1796_003:0607b11": "者。憶度籌量能盡其原底。亦非可疑之處。",
    "T39n1796_003:0607b12": "獨夢者親證知耳。今此真言行者瑜伽之夢。",
    "T39n1796_003:0607b13": "亦復如是。或須臾間備見無量加持境界。或",
    "T39n1796_003:0607b14": "不起于座而經多劫。或遍遊諸佛國土。親近",
    "T39n1796_003:0607b15": "供養利益眾生。此事諸眾因緣中觀察。都無",
    "T39n1796_003:0607b16": "所起不出一念淨心。然亦分別不謬。此事誰",
    "T39n1796_003:0607b17": "能思議出其所以。然實獨證者自知耳。行者",
    "T39n1796_003:0607b18": "得如是境界。但當以夢喻觀之。心不疑怪亦",
    "T39n1796_003:0607b19": "不生著。即以普現色身之夢。作無盡莊嚴。故",
    "T39n1796_003:0607b20": "云深修十句也。[0607b20] 經云。復次密主。以影喻。解了",
    "T39n1796_003:0607b21": "真言能發悉地。如面緣於鏡而現面像。彼真",
    "T39n1796_003:0607b22": "言悉地。當知如是者。此中言影。即是釋論鏡",
    "T39n1796_003:0607b23": "中像喻。彼論云。如鏡中像。非鏡作非面作。非",
    "T39n1796_003:0607b24": "執鏡者作非自然作。亦非無因緣作。何以非",
    "T39n1796_003:0607b25": "鏡作。若面未到鏡則無像故。何以非面作。無",
    "T39n1796_003:0607b26": "鏡則無像故。何以非執鏡者作。無鏡無面則",
    "T39n1796_003:0607b27": "無像故。何以非自然作者。若未有鏡未有面。",
    "T39n1796_003:0607b28": "則無像。像待鏡待面。然後有故。亦非無因者。",
    "T39n1796_003:0607b29": "若無因緣。應常有應常無。若除鏡除面亦應",
    "T39n1796_003:0607c01": "自出。以是故非無因緣。當知諸法亦復如是。",
    "T39n1796_003:0607c02": "以我不可得故。一切因緣生法不自在故。諸",
    "T39n1796_003:0607c03": "法屬因緣故。非自作。若自無。他亦無故。非他",
    "T39n1796_003:0607c04": "作。若他作則失罪福力。亦非共作以有二過",
    "T39n1796_003:0607c05": "故。亦非無因。如先世業因今世善惡行緣。從",
    "T39n1796_003:0607c06": "是得苦樂。一切諸法必有因緣。以愚癡故不",
    "T39n1796_003:0607c07": "知耳。如少兒。見鏡中像心樂愛著。失已破鏡",
    "T39n1796_003:0607c08": "求索智人笑之。失樂更求亦復如是。亦為得",
    "T39n1796_003:0607c09": "道聖人所笑。今此真言門中。以如來三密淨",
    "T39n1796_003:0607c10": "身為鏡。自身三密行為鏡中像因緣。有悉地",
    "T39n1796_003:0607c11": "生猶如面像。若行者悉地成就時。乃至起五",
    "T39n1796_003:0607c12": "神通。住壽長遠面見十方國土遊諸佛剎。皆",
    "T39n1796_003:0607c13": "以此喻觀察是事。從自生。他生耶。若謂他",
    "T39n1796_003:0607c14": "三密加持能授是果。則眾生未修行時。佛亦",
    "T39n1796_003:0607c15": "大悲平等。何故不令成就。若謂自如說行能",
    "T39n1796_003:0607c16": "得是果。何因觀察三密淨鏡之身。求加被",
    "T39n1796_003:0607c17": "耶。若共主則有二過。何以故。若謂我心為因。",
    "T39n1796_003:0607c18": "待彼眾緣方得成就者。即此因中先有悉地",
    "T39n1796_003:0607c19": "果耶。為先無耶。若先有之。眾緣則無所用。若",
    "T39n1796_003:0607c20": "先無之。眾緣復何所用。然是悉地成就。亦復",
    "T39n1796_003:0607c21": "非無因緣。故智論鏡像偈云。非有亦非無。亦",
    "T39n1796_003:0607c22": "復非有無。此語亦不受。如是名中道。不應如",
    "T39n1796_003:0607c23": "彼少兒妄生取著也。如作如是觀故。行者心",
    "T39n1796_003:0607c24": "無所得。不生戲論故。曰應如是知。[0607c24] 經云。復次",
    "T39n1796_003:0607c25": "祕密主。以乾闥婆城譬。解了成就悉地宮者。",
    "T39n1796_003:0607c26": "釋論云。日初出時。見城門樓櫓宮殿行人出",
    "T39n1796_003:0607c27": "入。日轉高轉滅。此城但可眼見。而無實有。有",
    "T39n1796_003:0607c28": "人初未曾見。意謂實樂。疾行赴之。近而遂",
    "T39n1796_003:0607c29": "失日高遂滅。飢渴悶極。&#x89A9;熱氣如野馬。謂",
    "T39n1796_003:0608a01": "之為水。復往趣之。乃至求之。疲極而無所見。",
    "T39n1796_003:0608a02": "思惟自悟渴願心息。行者亦爾。若以智慧無",
    "T39n1796_003:0608a03": "我無實法者。是時顛倒願息。聲聞經中。無",
    "T39n1796_003:0608a04": "此乾闥婆城喻。又以城喻身。說此眾緣實有",
    "T39n1796_003:0608a05": "但城是假名。為破吾我故。菩薩利根。深入諸",
    "T39n1796_003:0608a06": "法空中。故以乾闥婆城為喻也。此中言悉地",
    "T39n1796_003:0608a07": "宮。有上中下。上謂密嚴佛國。出過三界非二",
    "T39n1796_003:0608a08": "乘所得見聞。中謂十方淨嚴。下謂諸天脩羅",
    "T39n1796_003:0608a09": "宮等。若行者成三品持明仙時。安住如是悉",
    "T39n1796_003:0608a10": "地宮中。當以此喻觀察。如海氣日光因緣。邑",
    "T39n1796_003:0608a11": "居嚴麗層臺人物燦然可觀。不應同彼愚夫。",
    "T39n1796_003:0608a12": "妄生貪著。求其實事。以此因緣。於種種勝妙",
    "T39n1796_003:0608a13": "五塵中。淨心無所罣礙也。[0608a13] 經云。復次祕密主。",
    "T39n1796_003:0608a14": "以響喻解了真言聲。如緣聲有響。彼真言者",
    "T39n1796_003:0608a15": "當如是解者。釋論云。若深山峽谷中。若深絕",
    "T39n1796_003:0608a16": "澗中。若空大舍中。以語言聲相擊故。從聲",
    "T39n1796_003:0608a17": "有聲名為響。無智人謂為有實。智者心念。是",
    "T39n1796_003:0608a18": "聲無人作。但以聲轉故。更有響聲誑人耳根。",
    "T39n1796_003:0608a19": "人欲語時。亦咽口中有風。名憂陀那。還入至",
    "T39n1796_003:0608a20": "齊。響出時。觸頂及斷齒脣舌咽胸七處而",
    "T39n1796_003:0608a21": "退。是名為語言。愚人不解而生三毒。智者",
    "T39n1796_003:0608a22": "了知心無所著。但隨諸法實相。真言行者若",
    "T39n1796_003:0608a23": "於瑜伽中。聞種種八風違順之音。或諸聖者",
    "T39n1796_003:0608a24": "以無量法音現前教授。或由舌根淨故。能以",
    "T39n1796_003:0608a25": "一音遍滿世界。遇此諸境界時。亦當以響喻",
    "T39n1796_003:0608a26": "觀察此。但從三密眾緣而有。是事非生非滅",
    "T39n1796_003:0608a27": "非有非無。是故於中不應妄生戲論。爾時自",
    "T39n1796_003:0608a28": "入音聲慧法門也。[0608a28] 經云。復次祕密主。如因",
    "T39n1796_003:0608a29": "月出故照於淨水。而現月影像。如是真言水",
    "T39n1796_003:0608b01": "月喻。彼持明者當如是說者。釋論云。月在虛",
    "T39n1796_003:0608b02": "空中行。而影現於水。實法性月輪。在如如",
    "T39n1796_003:0608b03": "法性實際虛空中。而凡夫心水。有我我所相",
    "T39n1796_003:0608b04": "現。又如小兒見水中月歡喜欲取。大人見之",
    "T39n1796_003:0608b05": "則笑。無智者亦爾。身見故見有吾我。無實智",
    "T39n1796_003:0608b06": "故見種種法。見已歡喜欲取諸相。得道聖人",
    "T39n1796_003:0608b07": "笑之也。復次譬靜水中見月影。擾水則不見。",
    "T39n1796_003:0608b08": "無明心靜水中。見吾我憍慢諸結使影。實智",
    "T39n1796_003:0608b09": "慧杖擾心水。則不見。以是故。說諸菩薩知法",
    "T39n1796_003:0608b10": "如水中月。持明行者亦如是。由三蜜方便自",
    "T39n1796_003:0608b11": "心澄淨故。諸佛蜜嚴海會悉於中現。或自以",
    "T39n1796_003:0608b12": "如意珠身。於一切眾生心水中現。爾時應諦",
    "T39n1796_003:0608b13": "想觀之。今此蜜嚴之相。從我淨心生耶。從佛",
    "T39n1796_003:0608b14": "淨身生耶。自他實相尚自畢竟不生。何況相",
    "T39n1796_003:0608b15": "違因緣而有所生。又如一切江河井池大小",
    "T39n1796_003:0608b16": "諸器。月亦不來水亦不去。而淨月能以一輪。",
    "T39n1796_003:0608b17": "普入眾水之中。我今亦復如是。眾生心亦不",
    "T39n1796_003:0608b18": "來。自心亦復不去。而見聞蒙益皆實不虛。故",
    "T39n1796_003:0608b19": "當以慧杖攪之。便知無實。不得如彼嬰童。",
    "T39n1796_003:0608b20": "欲作方便取之。以為玩好之具也。既能自靜",
    "T39n1796_003:0608b21": "其意。復當如如不動為人演說之。故曰持明",
    "T39n1796_003:0608b22": "者當如是說。[0608b22] 經云。復次祕密主。如天降雨",
    "T39n1796_003:0608b23": "生泡。彼真言悉地種種變化。當知亦爾者。聲",
    "T39n1796_003:0608b24": "聞經以受譬浮泡。般若中以泡為喻。雖實無",
    "T39n1796_003:0608b25": "性。而因緣猶是實法。欲十句中有如化而不",
    "T39n1796_003:0608b26": "明泡。喻今此經譬。意復殊也。如夏時雨水",
    "T39n1796_003:0608b27": "自雨水中。隨渧之大少生種種浮泡。形類各",
    "T39n1796_003:0608b28": "異。然水性一味自為因緣。四句推求無別所",
    "T39n1796_003:0608b29": "生之法。是故此泡舉體從緣。泡起即是水起。",
    "T39n1796_003:0608c01": "泡滅即是水滅。故以此喻即心之變化也。如",
    "T39n1796_003:0608c02": "行者即以自心作佛。還蒙心佛示悟方便。轉",
    "T39n1796_003:0608c03": "入無量法門。又以心為漫荼羅。此境與心為",
    "T39n1796_003:0608c04": "緣能作種種不思議變化。是故行者以浮泡",
    "T39n1796_003:0608c05": "喻觀之。了知不離自心。故不生著也。釋論又",
    "T39n1796_003:0608c06": "云。修定者有十四變化。天龍鬼神亦能作化。",
    "T39n1796_003:0608c07": "如化生光無定物。但以心生便有心滅則滅。",
    "T39n1796_003:0608c08": "是法無初中後。生是無所從來。滅亦無所至。",
    "T39n1796_003:0608c09": "當知諸法亦如是。復次如變化相。清淨如虛",
    "T39n1796_003:0608c10": "空無所染著。不為罪福所污。諸法亦爾。法性",
    "T39n1796_003:0608c11": "如如實際。自然常淨。譬如閻浮提四大河。一",
    "T39n1796_003:0608c12": "一河有五百小河以為眷屬。此水種種不淨。",
    "T39n1796_003:0608c13": "入大海中皆悉清淨。與泡喻意同也。[0608c13] 經云。",
    "T39n1796_003:0608c14": "復次祕密主。如空中無眾生無壽命。彼作者",
    "T39n1796_003:0608c15": "不可得。心以迷亂故。而生如是種種妄見者。",
    "T39n1796_003:0608c16": "釋論云。如虛空者。謂但有名而無實法。虛空",
    "T39n1796_003:0608c17": "非可見法。遠視故。眼光轉見縹色。諸法亦如",
    "T39n1796_003:0608c18": "是。空無所有。人遠無漏實智慧故。棄實相。",
    "T39n1796_003:0608c19": "見彼我男女屋舍城郭等種種雜物。心著如",
    "T39n1796_003:0608c20": "少兒仰視青天。謂有實色。有人飛上。極遠而",
    "T39n1796_003:0608c21": "無所見。又如虛空性常清淨。人謂陰曀為不",
    "T39n1796_003:0608c22": "淨。諸法亦如。是性常清淨。婬欲瞋恚等曀故。",
    "T39n1796_003:0608c23": "人謂不淨。此經云。心迷亂者。如人以疾病非",
    "T39n1796_003:0608c24": "人等種種因緣。其心迷亂。妄見淨虛空中有",
    "T39n1796_003:0608c25": "種種人物形相。或可怖畏或可貪著。若得本",
    "T39n1796_003:0608c26": "心時。則知此事生時不染虛空。滅時亦非還",
    "T39n1796_003:0608c27": "淨。本來不礙虛空。亦不異於空。行者修觀行",
    "T39n1796_003:0608c28": "時。若有種種魔事種種業煩惱境。皆當安心",
    "T39n1796_003:0608c29": "此喻如淨虛空。雖於無量劫中處於地獄。爾",
    "T39n1796_003:0609a01": "時意無罣礙。如得神通者。於空一顯色中自",
    "T39n1796_003:0609a02": "在飛行。不為人法妄想之所塵污也。[0609a02] 經云。復",
    "T39n1796_003:0609a03": "次祕密主。譬如火燼。若人執持在手。而以旋",
    "T39n1796_003:0609a04": "轉空中。有輪像生者。如人持火燼。空中旋轉",
    "T39n1796_003:0609a05": "作種種相。或方或圓三角半月。大少長短隨",
    "T39n1796_003:0609a06": "意所為。愚少觀之。以為實事而生念著。然",
    "T39n1796_003:0609a07": "實都無法生。但手中速疾力。能運一火成無",
    "T39n1796_003:0609a08": "量相耳。真言行者若於瑜伽中。隨心所運",
    "T39n1796_003:0609a09": "無不成就。乃至於一a 阿字門。旋轉無礙成",
    "T39n1796_003:0609a10": "無量法門。爾時當造斯觀。但由淨菩提心一",
    "T39n1796_003:0609a11": "體速疾力巧用使然。不應於中作種種見計。",
    "T39n1796_003:0609a12": "為勝妙而生戲論也。釋論無火輪喻。別有影",
    "T39n1796_003:0609a13": "喻。云如影可見而不可捉。諸法亦如是。眼情",
    "T39n1796_003:0609a14": "等見聞覺知。實不可得。又如影映光則現不",
    "T39n1796_003:0609a15": "映則無。諸結使煩惱遮正見光。則有我相法",
    "T39n1796_003:0609a16": "相。又如影。人去則去人動則動人住則住。",
    "T39n1796_003:0609a17": "善惡業影亦如是。復後世去時亦去。今世住",
    "T39n1796_003:0609a18": "時亦住。報不斷故。罪福熟時則出。然是影非",
    "T39n1796_003:0609a19": "有物。但是誰眼法。如旋火[火*曹]疾轉成輪。亦非",
    "T39n1796_003:0609a20": "實有。喻意大同也。祕密主。應如是了知大乘",
    "T39n1796_003:0609a21": "句心句無等等句。必定句正等覺句。漸次大",
    "T39n1796_003:0609a22": "乘生句者。梵音謂句為&#x9262;曇。義如前釋。此十",
    "T39n1796_003:0609a23": "喻皆是摩訶衍人甚深緣起。非聲聞緣覺安",
    "T39n1796_003:0609a24": "足之處。故名大乘句。心之實性。更無一法可",
    "T39n1796_003:0609a25": "以顯示之者。亦不可授人。但如是深觀察時。",
    "T39n1796_003:0609a26": "障蓋雲披。自當證知耳。故名心句。如來智慧。",
    "T39n1796_003:0609a27": "於一切法中無可譬類。亦無過上。故名無等。",
    "T39n1796_003:0609a28": "而心之實相。與之函蓋相稱間無異際。故曰",
    "T39n1796_003:0609a29": "無等等。若以十緣生了知心處。則安住其中。",
    "T39n1796_003:0609b01": "故曰無等等句。諸佛以此十緣生義。必定師",
    "T39n1796_003:0609b02": "子吼說如來性心實相印。若有能信解者。假",
    "T39n1796_003:0609b03": "使十方世界一切諸魔。皆化身作佛說相似",
    "T39n1796_003:0609b04": "般若。亦不能變易其心。使法相不如是。故曰",
    "T39n1796_003:0609b05": "必定句。以此中道正觀。離有為無為界。極無",
    "T39n1796_003:0609b06": "自性心生。即是心佛顯現。故曰正等覺句。以",
    "T39n1796_003:0609b07": "深修觀察故。如入大海漸次轉深。乃至毘盧",
    "T39n1796_003:0609b08": "遮那。以上上智觀。方能盡其源底。故曰漸次",
    "T39n1796_003:0609b09": "大乘生句。當知如是六句。次第相釋次第相",
    "T39n1796_003:0609b10": "生也。毘盧遮那即以此十緣生句不思議法",
    "T39n1796_003:0609b11": "界。作無盡莊嚴藏。從十世界微塵數諸法界",
    "T39n1796_003:0609b12": "門。常出生根力覺道禪定解脫諸寶。遍施眾",
    "T39n1796_003:0609b13": "生猶尚不匱。故曰具足法財。一切如來智業",
    "T39n1796_003:0609b14": "由此具足。故曰出生種種工巧大智慧。若於",
    "T39n1796_003:0609b15": "一念心中。明見十緣生義。則上窮無盡法界。",
    "T39n1796_003:0609b16": "下極無盡眾生界。其中一切心相。皆能了了",
    "T39n1796_003:0609b17": "覺知。以皆從緣起。即空即儗即中故。故曰如",
    "T39n1796_003:0609b18": "實遍知一切心相。阿闍梨言。行者初修觀行",
    "T39n1796_003:0609b19": "境界現前時。由內因外緣力故。自然有緣起",
    "T39n1796_003:0609b20": "智生。不同常途習定功力苦至而後通徹也。",
    "T39n1796_003:0609b21": "梵本中云。自此以後。次說真言者持誦次第。",
    "T39n1796_003:0609b22": "如法悉地。如法果生。此是傳法者所記。故",
    "T39n1796_003:0609b23": "不於經中具出其大意言。已說淨菩提心諸",
    "T39n1796_003:0609b24": "心相竟。從此以下。明進修方便及悉地果生",
    "T39n1796_003:0609b25": "也。",
    "T39n1796_003:0609b26": "入漫荼羅具緣真言品第二",
    "T39n1796_003:0609b27": "[0609b27] 入漫荼羅具緣真言品第二者。上品已約種",
    "T39n1796_003:0609b28": "種心相。對辨一切智心竟。然此妙果。以何方",
    "T39n1796_003:0609b29": "便而能得至耶。故此品。次明入漫荼羅行法。",
    "T39n1796_003:0609c01": "具眾緣支分及所要真言。皆於此中廣明。譬",
    "T39n1796_003:0609c02": "如已知乳酪有醍醐性。即教令具諸器物方",
    "T39n1796_003:0609c03": "便攢搖。以從緣起故。當知不異十緣生句也。",
    "T39n1796_003:0609c04": "復次聲聞經中。以毘尼為祕藏。要擇人簡眾",
    "T39n1796_003:0609c05": "方乃授之。若未發律儀不合聽聞修習。摩訶",
    "T39n1796_003:0609c06": "衍中亦以持明為祕藏。未入漫荼羅者不合",
    "T39n1796_003:0609c07": "讀誦受持。還同盜聽布薩反招重罪。所以然",
    "T39n1796_003:0609c08": "者。如世人慈育稚子。雖復情無所&#x608B;。而不授",
    "T39n1796_003:0609c09": "與干將莫耶。以不知運用方便故。必傷其體。",
    "T39n1796_003:0609c10": "今此法門亦復如是。即心成佛旨趣難知。恐",
    "T39n1796_003:0609c11": "未來眾生輕慢法故。不能諮訪善知識。未蒙",
    "T39n1796_003:0609c12": "三密加持。而自師心執文。輒自修學。久用功",
    "T39n1796_003:0609c13": "力無所能成。反謗此經謂非佛說。又此經文。",
    "T39n1796_003:0609c14": "有淺略深祕二釋。就深祕釋中復有淺深。輒",
    "T39n1796_003:0609c15": "爾披翫者。以不解密號故。謂是因緣事相。心",
    "T39n1796_003:0609c16": "生慢易自言。我行真道何用&#x546A;術事耶。以如",
    "T39n1796_003:0609c17": "是等因緣。感匱法業。於無量劫墮惡趣中。所",
    "T39n1796_003:0609c18": "以修學真言者。要令先入漫茶羅也。漫荼羅",
    "T39n1796_003:0609c19": "名義下當更釋。[0609c19] 經云。爾時執金剛祕密主。白",
    "T39n1796_003:0609c20": "佛言。希有世尊。說此諸佛自證三菩提。不思",
    "T39n1796_003:0609c21": "議法界超越心地。乃至一切支分。皆悉出現",
    "T39n1796_003:0609c22": "如來之身。遍至十方。還來本位中住者。即金",
    "T39n1796_003:0609c23": "剛手。承佛神力領解上文。先歎世尊甚為奇",
    "T39n1796_003:0609c24": "特。由具大方便故。乃能說此諸佛自證三菩",
    "T39n1796_003:0609c25": "提。所謂自心自覺不可思議法界。出過一切",
    "T39n1796_003:0609c26": "心地。的無所依也。如世人舉趾動足皆依於",
    "T39n1796_003:0609c27": "地。菩薩亦如是。依心進行。故名此心為地。以",
    "T39n1796_003:0609c28": "心尚有所依故。未名正遍知。如來已度此微",
    "T39n1796_003:0609c29": "細戲論進趣都息。故名超越心地也。雖究竟",
    "T39n1796_003:0610a01": "寂滅不可言宣。而能以種種方便道。為眾生",
    "T39n1796_003:0610a02": "類。如本性信解而演說法。即是領解一切智",
    "T39n1796_003:0610a03": "心無盡莊嚴之&#x8FF9;也。不思議法界即喻蓮花",
    "T39n1796_003:0610a04": "臺。種種方便道即喻蓮花葉。此領解中文雖",
    "T39n1796_003:0610a05": "簡略。而提舉宗通妙旨。無所不周。次即請佛。",
    "T39n1796_003:0610a06": "唯願世尊。次說修真言行大悲胎藏生大漫",
    "T39n1796_003:0610a07": "荼羅王也。今且約胎藏為喻。行者初發一切",
    "T39n1796_003:0610a08": "智心。如父母和合因緣。識種子初託胎中。爾",
    "T39n1796_003:0610a09": "時漸次增長。為行業巧風之所匠成。乃至始",
    "T39n1796_003:0610a10": "誕育時。諸根百體皆悉備足。始於父母種姓",
    "T39n1796_003:0610a11": "中生。猶如依真言門。學大悲萬行淨心顯現。",
    "T39n1796_003:0610a12": "又此嬰童。漸具人法習諸伎藝。伎藝已通施",
    "T39n1796_003:0610a13": "行事業。如於淨心中。發起方便修治自地。隨",
    "T39n1796_003:0610a14": "緣利物濟度眾生。故名大悲胎藏生也。復次",
    "T39n1796_003:0610a15": "初入淨菩提心門見法明道。如識種子歌羅",
    "T39n1796_003:0610a16": "羅時。前七地以來。為大悲萬行之所含養。如",
    "T39n1796_003:0610a17": "在胎藏。無功用以去漸學如來方便。如嬰童",
    "T39n1796_003:0610a18": "已生習諸伎藝。至如來一切智地。如伎藝已",
    "T39n1796_003:0610a19": "成施于從政。故名大悲胎藏生。又是一重祕",
    "T39n1796_003:0610a20": "密漫荼羅也。今以蓮花喻此漫荼羅義。如蓮",
    "T39n1796_003:0610a21": "種在堅[穀-禾+卵]之中。枝條花葉之性已宛然具足。",
    "T39n1796_003:0610a22": "猶若世間種子心。從此漸次增長。乃至初生",
    "T39n1796_003:0610a23": "花&#x75B1;時。蓮臺果實隱於葉藏之內。如出世間",
    "T39n1796_003:0610a24": "心尚在蘊中。又由此葉藏所包。不為風寒眾",
    "T39n1796_003:0610a25": "緣之所傷壞。淨色鬢&#x8602;日夜滋榮。猶如大悲",
    "T39n1796_003:0610a26": "胎藏。既成就已。於日光中顯照開敷。如方便",
    "T39n1796_003:0610a27": "滿足。今此中妙法蓮花漫荼羅義。毘盧遮那",
    "T39n1796_003:0610a28": "本地常心。即是花臺具體。四佛四菩薩。醍醐",
    "T39n1796_003:0610a29": "果德。如眾實俱成。十世界微塵數金剛密慧",
    "T39n1796_003:0610b01": "差別智印。猶如鬢&#x8602;。十世界微塵數大悲萬",
    "T39n1796_003:0610b02": "行波羅密門。猶如花藏。三乘六道無量應身。",
    "T39n1796_003:0610b03": "猶如根莖條葉發暉相間。以如是眾德輪圓",
    "T39n1796_003:0610b04": "周備故。名漫荼羅也。然以如來加持故。從佛",
    "T39n1796_003:0610b05": "菩提自證之德。現八葉中胎藏身。從金剛密",
    "T39n1796_003:0610b06": "印現第一重金剛手等諸內眷屬。從大悲萬",
    "T39n1796_003:0610b07": "行。現第二重摩訶薩埵諸大眷屬。從普門方",
    "T39n1796_003:0610b08": "便。現第三重一切眾生喜見隨類之身。若以",
    "T39n1796_003:0610b09": "輪王灌頂方之。則第三重如萬國君長。第二",
    "T39n1796_003:0610b10": "重如朝廷百揆。第一重如宗枝內弼。中胎如",
    "T39n1796_003:0610b11": "垂拱之君。故花臺常智。為大漫荼羅王也。若",
    "T39n1796_003:0610b12": "自本垂&#x8FF9;。則從中胎一一門。各流出第一重",
    "T39n1796_003:0610b13": "種種門。從第一重一一門。各流出第二重種",
    "T39n1796_003:0610b14": "種門從第二重一一門。各流出第三重種種",
    "T39n1796_003:0610b15": "門。若行因至果。則第三重之所引攝成就。能",
    "T39n1796_003:0610b16": "通第二重。第二重之所引攝成就。能通第一",
    "T39n1796_003:0610b17": "重。第一重之所引攝成就。能見中胎藏。由此",
    "T39n1796_003:0610b18": "言之。則諸眾生類本性信解。雖復無量無邊。",
    "T39n1796_003:0610b19": "而此漫荼羅法門。所為義利。亦復罄無不盡。",
    "T39n1796_003:0610b20": "故云為滿足彼諸未來世無量眾生。為救護",
    "T39n1796_003:0610b21": "安樂故也。[0610b21] 經云。爾時薄伽梵毘盧遮那。於大",
    "T39n1796_003:0610b22": "眾會中遍觀察已。告執金剛祕密主言。諦聽",
    "T39n1796_003:0610b23": "金剛手。今說修行漫荼羅行。滿足一切智智",
    "T39n1796_003:0610b24": "法門者。此中大會。即是法界漫荼羅所攝應",
    "T39n1796_003:0610b25": "度眾生。今佛欲說深密之行。為令不差道機",
    "T39n1796_003:0610b26": "故。以慧眼觀察。即此慧眼所加持故。先世善",
    "T39n1796_003:0610b27": "萌無不開發。猶如良田已布善種。則堪受時",
    "T39n1796_003:0610b28": "雨之施也。此修行。梵音娜耶。即是乘義道義。",
    "T39n1796_003:0610b29": "謂從一念善根乃至成佛。於是中間。一一諸",
    "T39n1796_003:0610c01": "地所乘之法所行之道。通名娜耶。漫荼羅中",
    "T39n1796_003:0610c02": "諸善知識。如造乘治道及將導者。眾生乘而",
    "T39n1796_003:0610c03": "行之。名修漫荼羅行。此行。梵音折利耶也。且",
    "T39n1796_003:0610c04": "如下文云。先為弟子擇治平地。若論外事自",
    "T39n1796_003:0610c05": "如常釋。若為我倒凡夫。擇得一念守齋種子",
    "T39n1796_003:0610c06": "心治令平正。亦名治地。乃至為一生補處菩",
    "T39n1796_003:0610c07": "薩。擇去心中無明父母極細之垢。亦名治地。",
    "T39n1796_003:0610c08": "由此言之。則經文一一言之下治地之義。凡",
    "T39n1796_003:0610c09": "有幾重。例如十緣生句。皆漸次轉深不可窮",
    "T39n1796_003:0610c10": "盡也。執金剛作如是勸請。佛佛還以此印印",
    "T39n1796_003:0610c11": "之。而後衍說。故云滿足一切智智法門。若此",
    "T39n1796_003:0610c12": "地不滿。則不能普為一切眾生作救護安樂",
    "T39n1796_003:0610c13": "也。[0610c13] 經云。爾時毘盧遮那世尊。本昔誓願成就",
    "T39n1796_003:0610c14": "無盡法界度脫無餘眾生界故。一切如來同",
    "T39n1796_003:0610c15": "共集會。漸次證入大悲藏發生三摩地者。以",
    "T39n1796_003:0610c16": "如來本行菩薩道時。立如是誓願。我當成就",
    "T39n1796_003:0610c17": "一切諸佛法界。悉皆度脫無餘眾生界。今所",
    "T39n1796_003:0610c18": "願已滿。而應度眾生不盡。以眾生無盡。即是",
    "T39n1796_003:0610c19": "法界亦無盡也。界有三種。所謂法界心界",
    "T39n1796_003:0610c20": "眾生界。離法界無別眾生界。眾生界即是法",
    "T39n1796_003:0610c21": "界。離心界無別法界。法界即是心界。當知此",
    "T39n1796_003:0610c22": "三種無二無別。為欲轉釋法界義故。次言無",
    "T39n1796_003:0610c23": "餘眾生界。以眾生界未得一切解脫。即是法",
    "T39n1796_003:0610c24": "界未得遍滿成就。故如來勤修事業。無有休",
    "T39n1796_003:0610c25": "息也。即以此本願因緣故。一切如來同共集",
    "T39n1796_003:0610c26": "會。如僧中有大事因緣若結界說戒之類則",
    "T39n1796_003:0610c27": "眾僧集會同共印持。以一戒一見故。不應別",
    "T39n1796_003:0610c28": "眾也。今將說滿足一切智智法門。亦是諸佛",
    "T39n1796_003:0610c29": "大事因緣。以同一本誓同一法界故。皆悉集",
    "T39n1796_003:0611a01": "會。共以神力加持也。漸次證入者。如初無畏",
    "T39n1796_003:0611a02": "時。以聲字觀修漫荼羅行。第二無畏。於有相",
    "T39n1796_003:0611a03": "觀中修漫荼羅行。第三無畏。於唯蘊無我心",
    "T39n1796_003:0611a04": "中修漫荼羅行。第四無畏。於法緣心中修漫",
    "T39n1796_003:0611a05": "荼羅行。第五無畏。於無緣心中修漫荼羅行。",
    "T39n1796_003:0611a06": "第六無畏。於平等心中修漫荼羅行。離垢地",
    "T39n1796_003:0611a07": "以去。各於自地觀心中修漫荼羅行。略以行",
    "T39n1796_003:0611a08": "位分之。已作十六重深淺不同。此一一位。自",
    "T39n1796_003:0611a09": "有菩提種子心。有大悲胎藏增長因緣。有慧",
    "T39n1796_003:0611a10": "方便業受用之果。如前所說。從一一門。各流",
    "T39n1796_003:0611a11": "出種種門等。其中從因向果。則三密方便展",
    "T39n1796_003:0611a12": "轉不同。容極至心王大海。方一味無別耳。今",
    "T39n1796_003:0611a13": "此十方諸佛。本行菩薩道時。各乘一法門。到",
    "T39n1796_003:0611a14": "于一切智地。以將說普門眾行發起因緣。同",
    "T39n1796_003:0611a15": "共入此大悲胎藏三昧。從本所修行道。漸次",
    "T39n1796_003:0611a16": "證入一一觀之。如菩薩修禪時於九次第定",
    "T39n1796_003:0611a17": "中。逆順出入定散超間。奮迅遊戲無不自在。",
    "T39n1796_003:0611a18": "是諸如來。漸次證入大悲藏發生三摩地。亦",
    "T39n1796_003:0611a19": "復如是。或觀無盡法界。以一切心為一心。以",
    "T39n1796_003:0611a20": "一切門為一門。或觀無餘眾生界。以一心為",
    "T39n1796_003:0611a21": "一切心。以一門為一切門。若以此十六重玄",
    "T39n1796_003:0611a22": "義。即橫&#x7AEA;統攝十二部經。則旋轉無盡也。經",
    "T39n1796_003:0611a23": "云。世尊一切支分。皆悉出現如來之身者。前",
    "T39n1796_003:0611a24": "現莊嚴藏時。普門一一身各遍十方。隨緣應",
    "T39n1796_003:0611a25": "物。今欲說漫荼羅圓位故。還約佛身上中下",
    "T39n1796_003:0611a26": "體。以部類分之。自齊以下。現生身釋迦示",
    "T39n1796_003:0611a27": "同人法。及二乘六趣種種類形色像威儀。言",
    "T39n1796_003:0611a28": "音壇座各各殊異。及其眷屬展轉不同。普於",
    "T39n1796_003:0611a29": "八方。如漫荼羅本位次第而住。自齊以上至",
    "T39n1796_003:0611b01": "咽。出現無量十住諸菩薩。各持三密之身。與",
    "T39n1796_003:0611b02": "無量眷屬普於八方。如漫荼羅本位次第而",
    "T39n1796_003:0611b03": "住。然此中自有二重。從心以下。是持大悲萬",
    "T39n1796_003:0611b04": "行十佛剎微塵諸大眷屬。從心以上。是持金",
    "T39n1796_003:0611b05": "剛密慧十佛剎微塵諸內眷屬。通名大心眾",
    "T39n1796_003:0611b06": "也。從咽以上至如來頂相。出現四智四三昧",
    "T39n1796_003:0611b07": "果德佛身。即此八身於一切世界中。徒眾剎",
    "T39n1796_003:0611b08": "土名號身業。諸受用事皆悉不同。亦於八方。",
    "T39n1796_003:0611b09": "如漫荼羅本位次第而住。[0611b09] 經云。為彼從初發",
    "T39n1796_003:0611b10": "心。乃至十地諸菩薩者。謂初發淨菩提心時。",
    "T39n1796_003:0611b11": "見此漫荼羅。已遍法界。昇第二住。又逾廣逾",
    "T39n1796_003:0611b12": "深作十轉開明。乃至第十一地而後所見圓",
    "T39n1796_003:0611b13": "極。如是安布分位已。即皆遍至十方。於自法",
    "T39n1796_003:0611b14": "界門。施作真言事業。示現進修次第。教授眾",
    "T39n1796_003:0611b15": "主。此相現前了了無礙。下文所說。但開出此",
    "T39n1796_003:0611b16": "心作名字流通耳。又令普現隨類身。而言悉",
    "T39n1796_003:0611b17": "現如來身者。明本&#x8FF9;俱不思議加持不二。豈",
    "T39n1796_003:0611b18": "欲令獨一法界作種種形耶。行者如是解時。",
    "T39n1796_003:0611b19": "觀毘盧遮那與鬼畜等尊。其心平等無勝劣",
    "T39n1796_003:0611b20": "之想。輒從一門而入皆見心王。是故作佛事",
    "T39n1796_003:0611b21": "已。[0611b21] 經云。遍至十方。還來入佛身本位。本位中",
    "T39n1796_003:0611b22": "住而復還入。意明一切方便畢竟同歸也。經",
    "T39n1796_003:0611b23": "云。時薄伽梵。復告執金剛祕密主言。諦聽金",
    "T39n1796_003:0611b24": "剛手。漫荼羅位初阿闍梨者。從此已後迄灌",
    "T39n1796_003:0611b25": "頂教誡竟。金剛手問得幾所福德聚。而白佛",
    "T39n1796_003:0611b26": "言。從今以後我當供養是善男子善女人。何",
    "T39n1796_003:0611b27": "以故。彼善男子善女人。同見佛世尊故。此明",
    "T39n1796_003:0611b28": "入漫荼羅眾多支分。又自大力明妃。迄第二",
    "T39n1796_003:0611b29": "品末。明緣壇行事所要真言也。就眾多支分",
    "T39n1796_003:0611c01": "中。最初明阿闍梨支分。所以然者。佛說此經",
    "T39n1796_003:0611c02": "要從師受不得輒爾修行。若無明師。則所傳",
    "T39n1796_003:0611c03": "無寄故也。然以解二種義故。得阿闍梨名。所",
    "T39n1796_003:0611c04": "謂淺略深奧分。若觀前人。未有深解之機。則",
    "T39n1796_003:0611c05": "順常途隨文為釋。若已成就利根智慧。則當",
    "T39n1796_003:0611c06": "演暢深密而教授之。今還以此二分釋阿闍",
    "T39n1796_003:0611c07": "梨義。若於此漫荼羅種種支分。乃至一切諸",
    "T39n1796_003:0611c08": "尊真言手印觀行悉地。皆悉通達得傳教灌",
    "T39n1796_003:0611c09": "頂。是名阿闍梨。若度違順八心證寂然界。是",
    "T39n1796_003:0611c10": "名阿闍梨。若已心王自在。覺自心本不生。名",
    "T39n1796_003:0611c11": "阿闍梨。若生極無自性心。得入如上漫荼羅",
    "T39n1796_003:0611c12": "海會。名阿闍梨。從此復有十重深行。乃至於",
    "T39n1796_003:0611c13": "解三密人中。最為上首如金剛薩埵。是名阿",
    "T39n1796_003:0611c14": "闍梨。復次毘盧遮那。是名阿闍梨。是故作最",
    "T39n1796_003:0611c15": "初阿闍梨事業時。即須觀照自身。即同於金",
    "T39n1796_003:0611c16": "剛薩埵毘盧遮那。以身語密印而作加持。乃",
    "T39n1796_003:0611c17": "名善住師位。不爾無所能成也。自餘深行者",
    "T39n1796_003:0611c18": "即可以意得。次明阿闍梨眾德。[0611c18] 經云。應發菩",
    "T39n1796_003:0611c19": "提心者。謂生決定誓願。一向志求一切智智。",
    "T39n1796_003:0611c20": "必當普度法界眾生。此心猶如幢旗。是眾行",
    "T39n1796_003:0611c21": "導首。猶如種子。是萬德根本。若不發此心。亦",
    "T39n1796_003:0611c22": "如未託歌羅羅。則大悲胎藏何所養育。自不",
    "T39n1796_003:0611c23": "能建立善根。況復為人師耶。當約一一地作",
    "T39n1796_003:0611c24": "深密釋。乃至毘盧遮那。始名無盡法界究竟",
    "T39n1796_003:0611c25": "發心耳。[0611c25] 經云。妙慧慈悲者。般若有二種。有與",
    "T39n1796_003:0611c26": "六波羅密和合般若。有實相般若。此中意明",
    "T39n1796_003:0611c27": "初句。此慧猶如巧風。能軌匠歌羅羅心使",
    "T39n1796_003:0611c28": "百體成就。行者猶有慧。故則能善知通塞判",
    "T39n1796_003:0611c29": "決是非。於漫荼羅一切事業中。動合規矩心",
    "T39n1796_003:0612a01": "無疑滯。乃堪作阿闍梨。以要言之。若同毘盧",
    "T39n1796_003:0612a02": "遮那智業圓滿。是名深行阿闍梨也。慈悲。謂",
    "T39n1796_003:0612a03": "憐愍之心徹於骨髓。諸有所作。皆為建立眾",
    "T39n1796_003:0612a04": "生。必使成就無盡法界之樂。度脫無餘眾生",
    "T39n1796_003:0612a05": "界之苦。若無此心。則如胎藏不成。又安能有",
    "T39n1796_003:0612a06": "所含養。乃至毘盧遮那以本願故。住於加持",
    "T39n1796_003:0612a07": "世界。普現悲生漫荼羅。是名深祕阿闍梨。兼",
    "T39n1796_003:0612a08": "綜眾藝者。謂妙善世間種種伎藝也。謂聲論",
    "T39n1796_003:0612a09": "因論。十八明處六十四能。算數方藥觀相工",
    "T39n1796_003:0612a10": "巧之類。緣漫荼羅所要皆不假於人。則造次",
    "T39n1796_003:0612a11": "施為無闕乏之過。然後堪作阿闍梨。復次行",
    "T39n1796_003:0612a12": "如是法中。盡與實相不相違背。名為妙善眾",
    "T39n1796_003:0612a13": "藝。復次於一切總持三昧門道品。諸度四辨",
    "T39n1796_003:0612a14": "四攝力無畏等。皆得善巧。則能隨意造作祕",
    "T39n1796_003:0612a15": "密漫荼羅。名為妙善眾藝也。善巧修行般若",
    "T39n1796_003:0612a16": "波羅蜜者。即是深修觀察十緣生句。見甚深",
    "T39n1796_003:0612a17": "中道。照不可得空。是事如摩訶般若中廣說。",
    "T39n1796_003:0612a18": "若行者於文字及觀心中。善得通達離於見",
    "T39n1796_003:0612a19": "著。乃應為人作世間阿闍梨也。復次初劫智",
    "T39n1796_003:0612a20": "慧猶與二乘共行。非深般若。二劫智慧尚與",
    "T39n1796_003:0612a21": "二乘共聞。亦非甚深般若。第三劫等虛空心",
    "T39n1796_003:0612a22": "無邊智慧。一切二乘不能思議。乃名甚深般",
    "T39n1796_003:0612a23": "若。堪作祕密行阿闍梨也。就祕密中又漸次",
    "T39n1796_003:0612a24": "轉深。乃至佛為十地說般若。則九地非其境",
    "T39n1796_003:0612a25": "界。唯大毘盧遮那得名究竟阿闍梨也。通達",
    "T39n1796_003:0612a26": "三乘者。謂於大小乘三藏教中。善其文義也。",
    "T39n1796_003:0612a27": "能難能答。堪可匠成三學拔除弟子惡邪。乃",
    "T39n1796_003:0612a28": "應作阿闍梨。若不爾者。或為他論議師輩之",
    "T39n1796_003:0612a29": "所摧屈。則於傳法無力生他不信也。又此經",
    "T39n1796_003:0612b01": "宗。橫統一切佛教。如說唯蘊無我出世間心",
    "T39n1796_003:0612b02": "住於蘊中。即攝諸部中小乘三藏。如說觀蘊",
    "T39n1796_003:0612b03": "阿賴耶覺自心本不生。即攝諸經八識三無",
    "T39n1796_003:0612b04": "性義。如說極無自性心十緣生句。即攝花嚴",
    "T39n1796_003:0612b05": "般若種種不思議境界。皆入其中。如說如實",
    "T39n1796_003:0612b06": "知自心名一切種智。則佛性一乘如來祕藏。",
    "T39n1796_003:0612b07": "皆入其中。於種種聖言。無不統其精要。若能",
    "T39n1796_003:0612b08": "持是心印。廣開一切法門。是名通達三乘也。",
    "T39n1796_003:0612b09": "復次真言門。乘三密印至佛三平等地。名為",
    "T39n1796_003:0612b10": "通達三乘。淺深重數如前說。善解真言實義",
    "T39n1796_003:0612b11": "者。如真言門。有種種真言種種身印種種本",
    "T39n1796_003:0612b12": "尊。乃至具緣供物一一支分。聲字形色諸相",
    "T39n1796_003:0612b13": "不同。隨事分別識其性類。知如是法寂災處",
    "T39n1796_003:0612b14": "用。如是法增益處用。如是法降伏處用。如持",
    "T39n1796_003:0612b15": "明藏蘇悉地等廣分別說。此是通達真言實",
    "T39n1796_003:0612b16": "義。所以然者。一一真言。皆如來妙極之語也。",
    "T39n1796_003:0612b17": "如真言中有質多字。淺釋只名為心。若作深",
    "T39n1796_003:0612b18": "祕釋。質謂遮字帶三昧聲也。遮是無遷變義。",
    "T39n1796_003:0612b19": "無遷變即是佛性。佛性亦名般若波羅蜜。亦",
    "T39n1796_003:0612b20": "名首楞嚴三昧。是故定慧具足。多字是一切",
    "T39n1796_003:0612b21": "法如如解脫不可得義。若如是說心。乃名妙",
    "T39n1796_003:0612b22": "極之語也。復次如身印。左手是三昧義。右手",
    "T39n1796_003:0612b23": "是般若義。十指是十波羅蜜滿足義。亦是一",
    "T39n1796_003:0612b24": "切智五輪譬喻義。如本尊形。女是禪定。男是",
    "T39n1796_003:0612b25": "智慧。黃色是金剛身。白是大悲。赤是大慧。青",
    "T39n1796_003:0612b26": "是大空。黑是大力。乃至一切緣中。皆有第一",
    "T39n1796_003:0612b27": "實際義。豈可如文生解耶。若通達如是實義。",
    "T39n1796_003:0612b28": "乃應作阿闍梨。亦約三劫十地以明深行也。",
    "T39n1796_003:0612b29": "知眾生心者。以阿闍梨善知三部上中下用。",
    "T39n1796_003:0612c01": "種種性類差別。及住瑜伽故。以加持方便。能",
    "T39n1796_003:0612c02": "了知眾生心行也。如有來求法者。師應謂言。",
    "T39n1796_003:0612c03": "汝且隨所安。我當思惟。即是持彼名字。入於",
    "T39n1796_003:0612c04": "靜室如法持誦。觀彼因緣。以本尊加被故。當",
    "T39n1796_003:0612c05": "見相貌。若是外道欲來盜法。或伺求其便而",
    "T39n1796_003:0612c06": "來詐親。爾時本尊或現外道等形。審觀像類",
    "T39n1796_003:0612c07": "自然可識。應方便遣喻言。善男子。夫求法",
    "T39n1796_003:0612c08": "者。應先除斷一切惡見巧偽之心。又諸菩薩",
    "T39n1796_003:0612c09": "為度眾生故。能作種種難行苦行。汝今豈能",
    "T39n1796_003:0612c10": "為此難行事耶。且隨本緣而作利益。若境界",
    "T39n1796_003:0612c11": "中。見本尊在漫荼羅。將引弟子為其灌頂。或",
    "T39n1796_003:0612c12": "持以付之。如是等種種善相。則應攝授。復次",
    "T39n1796_003:0612c13": "若本尊捨本色像而作赤色。是人性多瞋恚。",
    "T39n1796_003:0612c14": "黑色多癡。黃色多貪。白色多善。縹色多無記。",
    "T39n1796_003:0612c15": "及於漫荼羅中。觀察花所至處。上中下類種",
    "T39n1796_003:0612c16": "種微相。亦可知彼心機是器非器也。然於如",
    "T39n1796_003:0612c17": "是相中不應取著。亦以十緣生句而觀察之。",
    "T39n1796_003:0612c18": "於如是事一一明了。堪住師位也。復次深祕",
    "T39n1796_003:0612c19": "釋者。知眾生心。即是如實知自心。以能知自",
    "T39n1796_003:0612c20": "心故。即能明識他心。如家有寶藏即善鑒他",
    "T39n1796_003:0612c21": "寶。乃至諸根性欲本末因緣。心所動作戲論。",
    "T39n1796_003:0612c22": "無不了了通達。是名深行阿闍梨也。信諸佛",
    "T39n1796_003:0612c23": "菩薩者。阿闍梨言。一切善法以信為首。當最",
    "T39n1796_003:0612c24": "初說之。今順梵文語便。兼以通於後位故。作",
    "T39n1796_003:0612c25": "不次說耳。謂此宗。初入法門時。意尤淺近難",
    "T39n1796_003:0612c26": "識。且三乘實相。無不離於文字。而真言者。要",
    "T39n1796_003:0612c27": "須口誦梵文心亦觀之。或屈申身分支節猶",
    "T39n1796_003:0612c28": "如戲弄。或修三昧乃觀女人之像或忿怒等",
    "T39n1796_003:0612c29": "形。或以水灌頂。或造作火壇。若欲以心識籌",
    "T39n1796_003:0613a01": "量。則加持之&#x8FF9;又不可見。自非具深信者。安",
    "T39n1796_003:0613a02": "得不疑惑耶。又此行者。於此眾緣事相。皆以",
    "T39n1796_003:0613a03": "諦信行之。若勤苦多是未蒙現益。爾時即自",
    "T39n1796_003:0613a04": "思惟。由我功行未至。或由三毒垢染惑障重",
    "T39n1796_003:0613a05": "故。如浣衣鑽火。但勿中途休廢。自當純淨目",
    "T39n1796_003:0613a06": "&#x89A9;光明耳。復當思惟幻喻。如藥物和合而得",
    "T39n1796_003:0613a07": "昇空住壽。亦非利根智慧所能思識。但令妙",
    "T39n1796_003:0613a08": "解其術無不成者。以此深心淨信離疑惑故。",
    "T39n1796_003:0613a09": "漸得法驗現前。復由法驗現前故。信解轉增",
    "T39n1796_003:0613a10": "不可&#x723C;壞。若不如是者。則同無手之人。雖",
    "T39n1796_003:0613a11": "至不寶藏中空無所得。況在阿闍梨位乎。復",
    "T39n1796_003:0613a12": "次眾生一念心中。有如來壽量長遠之身寂",
    "T39n1796_003:0613a13": "光海會。乃至不退諸菩薩。亦復不能知。當知",
    "T39n1796_003:0613a14": "此法倍復難信。故法花中。補處三請如來四",
    "T39n1796_003:0613a15": "誡。然後演說。今此經。具有修入方便。乃至一",
    "T39n1796_003:0613a16": "生可成。若能諦受不疑。到於信地或度於信",
    "T39n1796_003:0613a17": "解。乃名深行阿闍梨也。得傳教灌頂善解漫",
    "T39n1796_003:0613a18": "荼羅畫者。灌頂有二種。謂於弟子法中得灌",
    "T39n1796_003:0613a19": "頂已。漸次進修。乃至成就阿闍梨眾德。爾時",
    "T39n1796_003:0613a20": "得阿闍梨歡喜。更為造漫荼羅作傳教灌頂。",
    "T39n1796_003:0613a21": "如法慰喻言。佛子汝已於祕密藏中。隨順修",
    "T39n1796_003:0613a22": "學具足明了。堪能教授於他。汝今已得善利。",
    "T39n1796_003:0613a23": "乃至諸賢聖眾亦皆稱歎。今已作灌頂竟。汝",
    "T39n1796_003:0613a24": "當以真淨心傳持流布。使如來祕密藏久久",
    "T39n1796_003:0613a25": "不滅。如是隨其所應種種慰喻已。即應為人",
    "T39n1796_003:0613a26": "作漫荼羅阿闍梨也。復次行者於瑜伽中。阿",
    "T39n1796_003:0613a27": "闍梨眾德成就。爾時深行阿闍梨。為作心漫",
    "T39n1796_003:0613a28": "荼羅。爾時弟子了了。明見得蒙大毘盧遮",
    "T39n1796_003:0613a29": "那。以大悲水作心灌頂。是事下當更說。乃至",
    "T39n1796_003:0613b01": "地波羅蜜滿足時。十方諸佛現前灌頂授佛",
    "T39n1796_003:0613b02": "職位。皆名得傳教灌頂也。已得傳教灌頂。",
    "T39n1796_003:0613b03": "不應作最後斷種人。應紹先師事業度諸弟",
    "T39n1796_003:0613b04": "子。即此最初方便。須解漫荼羅圖像。故次明",
    "T39n1796_003:0613b05": "之。謂此中一一方位相貌。調布眾色繢畫莊",
    "T39n1796_003:0613b06": "嚴。皆應自善其事不看他面。乃堪作阿闍",
    "T39n1796_003:0613b07": "梨。復次能於淨菩提心。以慧方便。畫作無盡",
    "T39n1796_003:0613b08": "莊嚴大漫荼羅王。乃名深行阿闍梨。其性調",
    "T39n1796_003:0613b09": "柔離於我執者。此我執。梵本作灌頂字。阿闍",
    "T39n1796_003:0613b10": "梨相傳云。此字義不相應。當云離於我執也。",
    "T39n1796_003:0613b11": "其性調柔。即是安住傳教威儀住忍辱地。柔",
    "T39n1796_003:0613b12": "和善順而不卒暴。雖種族色相多聞智慧。無",
    "T39n1796_003:0613b13": "不出群絕眾。亦不生高慢之心。能慈心下濟",
    "T39n1796_003:0613b14": "誘誨新學。乃至卑小姓等。亦不懷下劣之想",
    "T39n1796_003:0613b15": "嫉&#x59AC;之心。但一心以法自調依法而住。如是",
    "T39n1796_003:0613b16": "調柔。即是離於我執。是轉相釋也。復次調",
    "T39n1796_003:0613b17": "柔者。如百練純臘以調柔故。隨工巧之手無",
    "T39n1796_003:0613b18": "所不為。今行者淨治此心。一切&#x9E81;礦盡故。隨",
    "T39n1796_003:0613b19": "巧慧之手無所不為。故能住忍辱地隨緣應",
    "T39n1796_003:0613b20": "物。又諸佛菩薩法門中入道。猶如上族。諸天",
    "T39n1796_003:0613b21": "龍鬼法門中入道。猶如下族。即以此身。作大",
    "T39n1796_003:0613b22": "日如來尊特相海。猶如色貌第一。望不能作",
    "T39n1796_003:0613b23": "者。猶如垢衣蕞漏。於一心中悉聞諸佛說法。",
    "T39n1796_003:0613b24": "分別不謬。名為多聞。望六根暗塞者。名為少",
    "T39n1796_003:0613b25": "聞。無量智慧自然開敷。名為智慧。無明三毒",
    "T39n1796_003:0613b26": "名為愚癡。以如是諸法畢竟等故。不應心有",
    "T39n1796_003:0613b27": "高下。故名調柔。唯佛一人。乃名一切調柔善",
    "T39n1796_003:0613b28": "住阿闍梨法也。於真言行善得決定者。調於",
    "T39n1796_003:0613b29": "造立漫荼羅種種方便中。心得決定離諸疑",
    "T39n1796_003:0613c01": "網。所謂如是護身如是結界如是迎請。如是",
    "T39n1796_003:0613c02": "淨諸供具而以奉獻。以如是真言手印加持。",
    "T39n1796_003:0613c03": "乃至持誦進修。及成悉地時。亦有無量次第",
    "T39n1796_003:0613c04": "法。如是備在下文及供養次第中。不能縷說。",
    "T39n1796_003:0613c05": "若行事時。及他決擇違妨。方復躊躇觀察。或",
    "T39n1796_003:0613c06": "取本尋撿。不名善作阿闍梨也。復次阿闍",
    "T39n1796_003:0613c07": "梨。以於瑜伽得決定故。隨有所作。皆與三昧",
    "T39n1796_003:0613c08": "相應。如獻花時。即與花三昧相應。此中本尊",
    "T39n1796_003:0613c09": "明了現前。若奉香燈塗香閼伽水等時。亦與",
    "T39n1796_003:0613c10": "香三昧乃至香水三昧相應。一一本尊亦隨",
    "T39n1796_003:0613c11": "事現前。如是一一緣中。皆是入法界門皆見",
    "T39n1796_003:0613c12": "善知識。旋轉運用皆與理相應。不復臨事稽",
    "T39n1796_003:0613c13": "留方始作觀。當知是人堪作祕密阿闍梨也。",
    "T39n1796_003:0613c14": "究習瑜伽者。謂善修相應法也。謂於三部真",
    "T39n1796_003:0613c15": "言上中下成就等事。一一通達。皆與正理相",
    "T39n1796_003:0613c16": "應。名善修瑜伽。又於息災法中。即能以此方",
    "T39n1796_003:0613c17": "便增益降伏。或增益法中。即能以此方便降",
    "T39n1796_003:0613c18": "伏息災。於降伏法中。即能以此方便息災",
    "T39n1796_003:0613c19": "增益。隨彼彼相應之法。皆能善分別之。名善",
    "T39n1796_003:0613c20": "修瑜伽。又於漫荼羅中種種本尊。三昧形色",
    "T39n1796_003:0613c21": "字印性類威儀。及供養成就時運心觀察方",
    "T39n1796_003:0613c22": "便。皆已相應修習。此中障礙及悉地相。亦善",
    "T39n1796_003:0613c23": "覺知乃可傳法也。復次大悲胎藏發生三昧",
    "T39n1796_003:0613c24": "中。有種種法界門種種善知識。如善財童子",
    "T39n1796_003:0613c25": "次第詢求。或於如是法門已善修行。而於餘",
    "T39n1796_003:0613c26": "門未能究習。若入普門世界時。則能於一念",
    "T39n1796_003:0613c27": "中具足相應。是名深行阿闍梨也。住勇健菩",
    "T39n1796_003:0613c28": "提心者。勇健是雄猛無怯弱義。所以須此心",
    "T39n1796_003:0613c29": "者。以真言行者未見真諦以來當有違順境",
    "T39n1796_003:0614a01": "界。或現種種可畏形色。或作異聲。乃至震動",
    "T39n1796_003:0614a02": "大地。或有大力毘那野迦現作留難。爾時安",
    "T39n1796_003:0614a03": "心不動。無有退屈。依於法教而淨除之。猶行",
    "T39n1796_003:0614a04": "者見此淨菩提心有大義利故。自然出生入",
    "T39n1796_003:0614a05": "死無怖畏想。彼彼魔事不能留礙也。又未見",
    "T39n1796_003:0614a06": "菩提心時。於瑜伽中。當有種種相見。所謂地",
    "T39n1796_003:0614a07": "水火風虛空。青黃赤白黑色等諸異相貌。爾",
    "T39n1796_003:0614a08": "時心未明了故不能甄辨。亦不應生退轉之",
    "T39n1796_003:0614a09": "意。但作是念。此事非無因緣。若我見諦時。於",
    "T39n1796_003:0614a10": "菩提心明了無礙。自當解耳。又當以十緣生",
    "T39n1796_003:0614a11": "句觀之。心不取捨。但當勇進行菩薩道。既證",
    "T39n1796_003:0614a12": "菩提心已。即知往昔某時有如是相。復於某",
    "T39n1796_003:0614a13": "時更有如是事相。皆為如是因緣。無不鑒其",
    "T39n1796_003:0614a14": "先兆識其本末也。復次行者照見心明道時。",
    "T39n1796_003:0614a15": "即於無盡大願得堅固力。乃至毘盧遮那金",
    "T39n1796_003:0614a16": "翅鳥王。俯觀法界大海如視明鏡。奮止觀翅",
    "T39n1796_003:0614a17": "搏天人龍。乃是勇健菩提心也。祕密主。如是",
    "T39n1796_003:0614a18": "法則阿闍梨。諸佛菩薩之所稱歎者。以眾德",
    "T39n1796_003:0614a19": "兼備故。即能流通密教不斷佛種。是名佛之",
    "T39n1796_003:0614a20": "真子。從真言行生。常為眾聖之所稱歎也。若",
    "T39n1796_003:0614a21": "弟子修瑜伽行。則能見此上人天龍八部恭",
    "T39n1796_003:0614a22": "敬供養。或見十方諸佛稱其名號勸發大眾。",
    "T39n1796_003:0614a23": "如釋迦牟尼。說菩薩薩陀波崙求法因緣也。",
    "T39n1796_003:0614a24": "[0614a24] 經云。復次祕密主。彼阿闍梨若見眾生。堪為",
    "T39n1796_003:0614a25": "法器遠離諸垢。有大信解勤勇深信常念利",
    "T39n1796_003:0614a26": "他者。即是阿闍梨支分中。明攝受弟子儀式",
    "T39n1796_003:0614a27": "也。此中眾生有二種。或已發菩提心。往詣善",
    "T39n1796_003:0614a28": "知識所求請真言行法。或未發菩提心。而師",
    "T39n1796_003:0614a29": "自鑒別之。知彼堪為法器能持是法。或於瑜",
    "T39n1796_003:0614b01": "伽中見彼根緣。或諸佛菩薩之所囑累。令為",
    "T39n1796_003:0614b02": "灌頂而教授之。或親見眾聖為其作灌頂法。",
    "T39n1796_003:0614b03": "然後付囑令其教授。有如是相乃可傳法也。",
    "T39n1796_003:0614b04": "如貧里穢食。不可置於寶器。輪王妙藥。不可",
    "T39n1796_003:0614b05": "使薄福之人輒爾服之。以不消故。或能斷命",
    "T39n1796_003:0614b06": "故。須函蓋相稱則授受皆得其宜。又如弊衣",
    "T39n1796_003:0614b07": "垢膩滋甚。則不可頓加染色。先當教令澣灌。",
    "T39n1796_003:0614b08": "然後可以施綵繪之功。眾生亦爾。若先習垢",
    "T39n1796_003:0614b09": "染。則不染法界之色。故須遠離諸垢也。有大",
    "T39n1796_003:0614b10": "信解者。此信解。梵音阿毘目底。謂明見是理",
    "T39n1796_003:0614b11": "心無疑慮。如鑿井已漸至泥。雖未見水必知",
    "T39n1796_003:0614b12": "在近。故名信解也。下云深信者。此信。梵音捨",
    "T39n1796_003:0614b13": "&#x651E;馱。是依事依人之信。如聞長者之言。或出",
    "T39n1796_003:0614b14": "常情之表。但以是人未&#x751E;欺誑故。即便諦受",
    "T39n1796_003:0614b15": "依行。亦名為信。與上文信諸佛菩薩義同。梵",
    "T39n1796_003:0614b16": "語本是兩名。唐音無以甄別故。同名言信耳。",
    "T39n1796_003:0614b17": "若人聞說如上不思議法界。以宿殖善本。神",
    "T39n1796_003:0614b18": "情明利故。即能忍受其言。知眾生心中決有",
    "T39n1796_003:0614b19": "此理。名為信解。又先世已曾親近善知識故。",
    "T39n1796_003:0614b20": "於三寶緣深。雖不可比量籌度處。即能懸信。",
    "T39n1796_003:0614b21": "故曰深信。勤勇是精進別名。釋論云。譬如穿",
    "T39n1796_003:0614b22": "井以見濕泥轉加精勤必望得水。又如鑽火",
    "T39n1796_003:0614b23": "已得見煙。倍復力勵必望得火。故次信解而",
    "T39n1796_003:0614b24": "明勤勇也。所以然者。今此自然智慧。要因瑜",
    "T39n1796_003:0614b25": "伽。而此瑜伽。必須大精進力。故釋論云。禪定",
    "T39n1796_003:0614b26": "智慧。不可以福願求。亦非&#x9E81;觀能得。要須身",
    "T39n1796_003:0614b27": "心精勤急著不懈爾乃成辨。如佛所說。血肉",
    "T39n1796_003:0614b28": "脂髓皆使竭盡。但令皮骨筋在不捨精進。如",
    "T39n1796_003:0614b29": "是乃得定慧。得是二事則眾事皆辨。故須具",
    "T39n1796_003:0614c01": "精進性者。方可傳授也。復次精進是一切善",
    "T39n1796_003:0614c02": "法之根本。能發動先世福德。如雨潤種能令",
    "T39n1796_003:0614c03": "必生。若無勤勇之心。則雖有宿殖之業。無由",
    "T39n1796_003:0614c04": "發起。乃至今世利樂尚不可得。何況菩提道",
    "T39n1796_003:0614c05": "邪。是故由發行因緣便得深信。以深心故。即",
    "T39n1796_003:0614c06": "能志求勝法荷負眾生。須養以大悲胎藏令",
    "T39n1796_003:0614c07": "得增廣。故云有常念利他之性者。方可傳授",
    "T39n1796_003:0614c08": "也。復次阿闍梨。於瑜伽中。見聞諸佛菩薩稱",
    "T39n1796_003:0614c09": "其具如斯德。或見在眾聖前。至誠懃懇希求",
    "T39n1796_003:0614c10": "道要。經歷多時初不懈退。乃行利他之事救",
    "T39n1796_003:0614c11": "攝眾生。本尊哀愍遣令教授。諸如是例可以",
    "T39n1796_003:0614c12": "意知。又深行阿闍梨六根淨故。見彼無量劫",
    "T39n1796_003:0614c13": "來障道成道因緣。無有錯謬。又於普門漫荼",
    "T39n1796_003:0614c14": "羅根緣相攝之處。亦悉知之。乃名善觀弟子",
    "T39n1796_003:0614c15": "也。[0614c15] 經云。若弟子具如是相貌者。阿闍梨應自",
    "T39n1796_003:0614c16": "往勸發如是告言者。此有二義。一則除弟子",
    "T39n1796_003:0614c17": "疑心故。但恐無智疑悔則為永失。是以不妄",
    "T39n1796_003:0614c18": "與人。必是可傳。自當求而授與不俟來請也。",
    "T39n1796_003:0614c19": "二為除阿闍梨&#x608B;心故。乃至無間火聚中。有",
    "T39n1796_003:0614c20": "可流通亦當往赴。況遇良緣求而不惠耶。次",
    "T39n1796_003:0614c21": "有五偈。明其勸發方便。初偈云。佛子此大乘。",
    "T39n1796_003:0614c22": "真言行道法。我今正開演。為彼大乘器者。意",
    "T39n1796_003:0614c23": "言。汝佛子當知。今此大乘真言行所乘之道",
    "T39n1796_003:0614c24": "法則儀軌。以汝是大乘器量故。堪能信受。我",
    "T39n1796_003:0614c25": "今當正說之也。次偈。過去等正覺及與未來",
    "T39n1796_003:0614c26": "世。現在諸世尊。住饒益眾生。如是諸賢者。解",
    "T39n1796_003:0614c27": "真言妙法。勤勇獲種智。坐無相菩提者。即是",
    "T39n1796_003:0614c28": "開十方三世諸佛一切方便門。唯以一道成",
    "T39n1796_003:0614c29": "佛更無餘道也。以佛佛同道故。今還引諸佛",
    "T39n1796_003:0615a01": "證明。是事如法花中廣說。又言住饒益者。謂",
    "T39n1796_003:0615a02": "多所饒益安樂眾生。即是如來住處也。諸賢",
    "T39n1796_003:0615a03": "者即是如來。由普賢願行悉以圓極故以為",
    "T39n1796_003:0615a04": "稱。皆由解此真言妙法得大勤勇。成一切智。",
    "T39n1796_003:0615a05": "就偈頌省文故。云種智也。坐於諸法寂滅。即",
    "T39n1796_003:0615a06": "是菩提。非已成今成當成。無法可觀不從他",
    "T39n1796_003:0615a07": "得。當有何相耶。此菩提。不可說以示人。故次",
    "T39n1796_003:0615a08": "偈更以外&#x8FF9;明之。偈云。真言勢無比。能摧彼",
    "T39n1796_003:0615a09": "大力。極忿怒魔軍。釋師子救世者。意言。雖無",
    "T39n1796_003:0615a10": "定相而具一切威力。能伏諸魔制諸外道。開",
    "T39n1796_003:0615a11": "甘露門轉大法輪。一切人天見如是&#x8FF9;。故號",
    "T39n1796_003:0615a12": "為釋迦師子救世間者。如見&#x70DF;知火。故當信",
    "T39n1796_003:0615a13": "受也。次偈云。是故汝佛子。應以如是慧。方便",
    "T39n1796_003:0615a14": "作成就。當獲薩婆若者。是勸發行人令求彼",
    "T39n1796_003:0615a15": "果。汝今幸自有心何不證之。但當以此妙慧",
    "T39n1796_003:0615a16": "而作成就。不久自當成一切智也。上文。金剛",
    "T39n1796_003:0615a17": "手直問毘盧遮那。云何得一切智智。佛亦直",
    "T39n1796_003:0615a18": "答。如實知自心。是名一切智智。今此中教授",
    "T39n1796_003:0615a19": "義亦同。然直舉無相菩提。便即勸令修證。更",
    "T39n1796_003:0615a20": "無行位差別可以錯於其間。雖前品廣明諸",
    "T39n1796_003:0615a21": "相。作種種名字莊嚴。至論心處意皆如是也。",
    "T39n1796_003:0615a22": "經偈云。行者悲念心。發起令增廣。彼堅住受",
    "T39n1796_003:0615a23": "教。當為擇平地者。言阿闍梨已得弟子。次明",
    "T39n1796_003:0615a24": "治地支分也。此中行者字。梵本云真言者。以",
    "T39n1796_003:0615a25": "偈中不可六字故。取意刪之。下文頗有此",
    "T39n1796_003:0615a26": "例。不復煩說。謂真言者數數。以如是善法發",
    "T39n1796_003:0615a27": "起其心。即令彼意樂漸得增廣。知彼堅住受",
    "T39n1796_003:0615a28": "教不復移轉。方為作漫荼羅。或於瑜伽中見",
    "T39n1796_003:0615a29": "彼根緣已固。然後擇地也。金剛頂大本。及蘇",
    "T39n1796_003:0615b01": "悉地等經。廣說地相。然其大意者。今此世界。",
    "T39n1796_003:0615b02": "自不如餘淨域怛然平正。但隨下文所說諸",
    "T39n1796_003:0615b03": "勝處中。擇取平正端嚴可造圓壇之處。輒便",
    "T39n1796_003:0615b04": "動作施為無所妨礙。便可充事也。復次今造",
    "T39n1796_003:0615b05": "諸壇何處皆得。如毘盧遮那遍一切處平正",
    "T39n1796_003:0615b06": "心地。方作大悲漫荼羅。但隨所說勝處中。有",
    "T39n1796_003:0615b07": "少分平正可淨治處。便於此中開出萬德漫",
    "T39n1796_003:0615b08": "荼羅。淺深重數准前廣釋也。偈云。山林多花",
    "T39n1796_003:0615b09": "&#x83D3;。悅意諸清泉。諸佛所稱歎。作圓壇事業",
    "T39n1796_003:0615b10": "者。諸勝處中。最以山林為上。雖重嚴眾&#x5CEF;",
    "T39n1796_003:0615b11": "端嚴幽寂。若無花&#x83D3;流泉人所不樂。則眾緣",
    "T39n1796_003:0615b12": "多闕亦不堪任。故須有種種名花甘實。兼有",
    "T39n1796_003:0615b13": "清淨泉池情所愛悅之處。則是佛所稱歎。可",
    "T39n1796_003:0615b14": "作漫荼羅事業也。或行者於三昧中見如是",
    "T39n1796_003:0615b15": "勝處。若聞聖尊之所稱說。令於彼處作之。下",
    "T39n1796_003:0615b16": "文例爾也。復次山者梵云娜伽。是不動義。謂",
    "T39n1796_003:0615b17": "阿闍梨瑜伽中觀此行人。住於四性法中。所",
    "T39n1796_003:0615b18": "行善事堅心不動。謂敬事師長孝養父母等。",
    "T39n1796_003:0615b19": "隨有八心花&#x83D3;開&#x8420;。可出生淨法處。便可建",
    "T39n1796_003:0615b20": "立漫荼羅也。復次淨菩提心。安住諦理堅固",
    "T39n1796_003:0615b21": "不動。八方大風不能震搖。大悲方便花&#x83D3;處",
    "T39n1796_003:0615b22": "處彌布。常流淨法利樂眾生。最是佛所稱歎。",
    "T39n1796_003:0615b23": "好作漫荼羅處也。次偈云。或在河流處。鵝雁",
    "T39n1796_003:0615b24": "等莊嚴。彼應作慧解。悲生漫荼羅者。若不得",
    "T39n1796_003:0615b25": "名山。即泉水為其次。謂諸河流常無斷絕之",
    "T39n1796_003:0615b26": "處。妙音好鳥翔集遊詠。端嚴清潔遠離囂煩。",
    "T39n1796_003:0615b27": "即可作壇也。雁非正翻。梵本云娑羅娑鳥。狀",
    "T39n1796_003:0615b28": "如鴛鴦而大。此聲甚清雅。此方所無。故會",
    "T39n1796_003:0615b29": "意言耳。雖世諦漫荼羅。亦須慧解。持真言人",
    "T39n1796_003:0615c01": "乃能建立。故云應以慧解作悲生漫荼羅。復",
    "T39n1796_003:0615c02": "次水是流不住義。其心不滯常能勝進。名之",
    "T39n1796_003:0615c03": "為水。福河不斷。名之為水。以先能安心諦理",
    "T39n1796_003:0615c04": "人自不可多得。但使從本淨流出已。正趣是",
    "T39n1796_003:0615c05": "中者。即可運無礙慧。為建立悲生漫荼羅也。",
    "T39n1796_003:0615c06": "妙音眾鳥莊嚴。是能宣揚善法之義。亦是常",
    "T39n1796_003:0615c07": "念利他故眾生所歸。咸得歡樂。歎其恩德有",
    "T39n1796_003:0615c08": "大名稱也。偈云。正覺緣導師。聖者聲聞眾。曾",
    "T39n1796_003:0615c09": "遊此地分。佛常所稱譽者。若山泉福地眾聖",
    "T39n1796_003:0615c10": "所曾遊履。自屬上條。今此中意言。雖非如上",
    "T39n1796_003:0615c11": "勝處。而是諸佛緣覺及聲聞弟子等。得道涅",
    "T39n1796_003:0615c12": "槃之處。或久住其中。又其次也。如西方。八塔",
    "T39n1796_003:0615c13": "及三乘聖眾遺&#x8FF9;甚多。皆是大威德諸天常",
    "T39n1796_003:0615c14": "所護持瞻禮。猶如般若經所在之處。諸小鬼",
    "T39n1796_003:0615c15": "輩不敢停留。故法驗易成也。佛所稱譽。謂如",
    "T39n1796_003:0615c16": "仙人住山。世尊記說於中易可得道之類是",
    "T39n1796_003:0615c17": "也。復次若人已發菩提心。即是諸佛生地。亦",
    "T39n1796_003:0615c18": "是得道轉法輪般涅槃處。亦是久住其中。以",
    "T39n1796_003:0615c19": "四威儀廣利眾生之處。雖未聞祕藏。但得三",
    "T39n1796_003:0615c20": "乘共行處。亦名吉祥。謂觀察性空無相無作。",
    "T39n1796_003:0615c21": "無有我人眾生壽者。此是二乘成道入涅槃",
    "T39n1796_003:0615c22": "處。亦是種種本生經。菩薩棄捨身命學波羅",
    "T39n1796_003:0615c23": "蜜處。皆可就中作漫荼羅。復次自謂已得涅",
    "T39n1796_003:0615c24": "槃生滅度想。是聲聞辟支佛所。遊地分。若不",
    "T39n1796_003:0615c25": "得一向求菩提人。即應平治此中畫作悲生",
    "T39n1796_003:0615c26": "漫荼羅。偈云。及餘諸方所。僧坊阿練若者。除",
    "T39n1796_003:0615c27": "聖&#x8FF9;之外。但隨方國土諸梵行者所居。僧坊。",
    "T39n1796_003:0615c28": "梵音毘訶羅譯為住處。即是長福住處也。白",
    "T39n1796_003:0615c29": "衣為長福故。為諸比丘造房。令持戒禪慧",
    "T39n1796_003:0616a01": "者。得庇禦風寒暑濕種種不饒益事。安心行",
    "T39n1796_003:0616a02": "道。令檀越受用施福。日夜常流無有斷絕。故",
    "T39n1796_003:0616a03": "名住處也。阿練若名為意樂處。謂空寂。行者",
    "T39n1796_003:0616a04": "所樂之處。或獨一無侶。或二三人。於寺外造",
    "T39n1796_003:0616a05": "限量小房。或施主為造。或但居樹下空地。皆",
    "T39n1796_003:0616a06": "是也。復次若離菩提心而修一切善法。所謂",
    "T39n1796_003:0616a07": "廣行檀施。受無量律儀修種種禪定。受持十",
    "T39n1796_003:0616a08": "二分教思惟義理。慈悲精進化度眾生。以眾",
    "T39n1796_003:0616a09": "行無獎道故皆名無聖&#x8FF9;。僧坊亦然凡聖同",
    "T39n1796_003:0616a10": "居。是生福之處亦其次也。除共二乘般若。自",
    "T39n1796_003:0616a11": "餘聲聞緣覺一切法門。以遠離大悲自求出",
    "T39n1796_003:0616a12": "要。皆名無聖&#x8FF9;阿蘭若處。亦可即就其中。擇",
    "T39n1796_003:0616a13": "治平地畫作漫荼羅也。偈云。花房高樓閣。",
    "T39n1796_003:0616a14": "勝妙諸池苑者。若不得如上福地不可便停。",
    "T39n1796_003:0616a15": "應擇取俗間勝處。若端嚴清淨便可作法。房",
    "T39n1796_003:0616a16": "是上古以來眾生以慚愧故。不欲令襞慢彰",
    "T39n1796_003:0616a17": "著。亦可以庇衛其身自護護他。樓閣是西方",
    "T39n1796_003:0616a18": "重屋上高顯平露處。池謂清淨池沼。多有水",
    "T39n1796_003:0616a19": "生諸花。人與非人咸所愛樂。苑謂園林。多名",
    "T39n1796_003:0616a20": "香軟草芳木&#x6B1D;盛。蕭然幽靜可屏喧煩。皆又",
    "T39n1796_003:0616a21": "其亞也。復次若見行人。雖未入餘方便道中。",
    "T39n1796_003:0616a22": "然其體性具足慚愧。常能自護亦能護他。或",
    "T39n1796_003:0616a23": "其心明白易知少諸障礙。乃至犯罪亦能發",
    "T39n1796_003:0616a24": "露。向人求自清淨無所隱祕。亦可傳授也。又",
    "T39n1796_003:0616a25": "池是渴水無厭義。謂此人雖未得深法味。而",
    "T39n1796_003:0616a26": "能虛心聽受渴仰無厭。園是多人遊觀處。謂",
    "T39n1796_003:0616a27": "此人。性多悲愍好行慈濟。咸所歸仰賴其蔭",
    "T39n1796_003:0616a28": "庇。此皆大乘種性亦可匠成也。"
}