{
    "T34n1720_004:0388c17": "法華玄論卷第四",
    "T34n1720_004:0388c19": "胡吉藏撰",
    "T34n1720_004:0388c20": "[0388c20] 初明一乘義即釋會三歸一義。[0388c20] 問。經云十方",
    "T34n1720_004:0388c21": "佛土中唯有一乘法無二亦無三。云何名為",
    "T34n1720_004:0388c22": "無二無三耶。[0388c22] 答。有人言無二者無聲聞緣覺",
    "T34n1720_004:0388c23": "二。無三者無偏行六度菩薩乘。又昔三乘",
    "T34n1720_004:0388c24": "皆是方便。今教別有一大車。異昔三也。[0388c24] 問。",
    "T34n1720_004:0388c25": "何以知然。[0388c25] 答。經云佛以方便力示以三乘",
    "T34n1720_004:0388c26": "教。既以三為方便即以一為真實。即會昔三",
    "T34n1720_004:0388c27": "乘歸今一實也。又云願賜我等三種寶車。昔",
    "T34n1720_004:0388c28": "既索三今便賜一。故索所不與與所不索。即",
    "T34n1720_004:0388c29": "知別有大車異昔三小。以文理推之即有四",
    "T34n1720_004:0389a01": "車也。[0389a01] 評曰。三車諍論紛綸由來久矣。了之即",
    "T34n1720_004:0389a02": "一部可通。迷之即七軸皆壅。今以八文徵之。",
    "T34n1720_004:0389a03": "方見此釋為謬。第一文云如來但以一佛乘",
    "T34n1720_004:0389a04": "故為眾生說法。無有餘乘若二若三。此文次",
    "T34n1720_004:0389a05": "第列三乘也。但以一佛乘者謂佛乘為第一",
    "T34n1720_004:0389a06": "也。無有餘乘若二若三者。無有緣覺為第二。",
    "T34n1720_004:0389a07": "聲聞為第三。以此文詳之即唯有三車。即執",
    "T34n1720_004:0389a08": "四為謬矣。[0389a08] 問。經常列三乘不作此之次第。",
    "T34n1720_004:0389a09": "今何以說三。[0389a09] 次云唯一是實餘二非真者。唯",
    "T34n1720_004:0389a10": "一佛乘欲引導眾生故方便說三。考實而言",
    "T34n1720_004:0389a11": "唯一佛乘是實。餘二非真。是故說三說二",
    "T34n1720_004:0389a12": "猶一意耳。請設近喻以況遠旨。如父手中唯",
    "T34n1720_004:0389a13": "有一&#x83D3;欲引諸子說一&#x83D3;為三&#x83D3;。考實而論",
    "T34n1720_004:0389a14": "唯有一&#x83D3;無二&#x83D3;。是故二文無相違也。以三",
    "T34n1720_004:0389a15": "二既明會義可領。晚見法華論。釋十方佛土",
    "T34n1720_004:0389a16": "中尚無二乘何況有三。與今意同。論云此",
    "T34n1720_004:0389a17": "是遮義。是遮者明無二乘涅槃。唯佛究竟無",
    "T34n1720_004:0389a18": "上菩提。有大涅槃耳。此但明無有二乘唯有",
    "T34n1720_004:0389a19": "佛乘。不言無偏行六度菩薩乘。故光宅失旨",
    "T34n1720_004:0389a20": "也。[0389a20] 次論四句。[0389a20] 問。會三歸一．破三歸一．開",
    "T34n1720_004:0389a21": "三顯一．廢三立一有何異耶。[0389a21] 答。會三歸一者",
    "T34n1720_004:0389a22": "有會教會行會緣。言會教者昔開三乘五乘",
    "T34n1720_004:0389a23": "之教並為顯一道。所表之道既一能表之教",
    "T34n1720_004:0389a24": "亦復無二。故一切教皆名大乘教也。會行者",
    "T34n1720_004:0389a25": "汝等所行是菩薩道。如來昔說有三行者。為",
    "T34n1720_004:0389a26": "趣一道故令修三行。所期之道無二。能趣之",
    "T34n1720_004:0389a27": "行豈三耶。所言會人者如來出世本為教菩",
    "T34n1720_004:0389a28": "薩。不教餘人。三人所行既是菩薩道。能行之",
    "T34n1720_004:0389b01": "人皆成菩薩也。故文云但為教菩薩無聲聞",
    "T34n1720_004:0389b02": "弟子。但會教正是一時。會行及人遠令至佛",
    "T34n1720_004:0389b03": "也。[0389b03] 問。會有幾種。[0389b03] 答。自有融會稱會。自有",
    "T34n1720_004:0389b04": "會歸稱會。若會歸稱會如向所明也。融會稱",
    "T34n1720_004:0389b05": "會者。既會三歸一竟。緣即疑云。三若歸一何",
    "T34n1720_004:0389b06": "故說三。是故釋言。昔以方便故說三。今以",
    "T34n1720_004:0389b07": "如實故說一。此是融會今昔三一之義亦名",
    "T34n1720_004:0389b08": "會也。若是會歸之義正就三行也。融會之義",
    "T34n1720_004:0389b09": "宜就教門。所以然者。若會三因同歸作佛。如",
    "T34n1720_004:0389b10": "此之義會行為正不用教門。作佛故教非會",
    "T34n1720_004:0389b11": "歸也。若取設教之意。為顯一乘此名會歸之",
    "T34n1720_004:0389b12": "會也。破三歸一者昔說三乘本為表一。而眾",
    "T34n1720_004:0389b13": "生遂保執三不受一教。故須破其執情名破",
    "T34n1720_004:0389b14": "三歸一也。是故文云今為汝等說實。汝所",
    "T34n1720_004:0389b15": "得非滅也。[0389b15] 問。但破執情亦破教耶。[0389b15] 答。三教",
    "T34n1720_004:0389b16": "於佛恒是一教。故大經云。常行一乘眾生",
    "T34n1720_004:0389b17": "見三。若爾於佛即不破也。但破眾生執教生",
    "T34n1720_004:0389b18": "迷不破教也。開三顯一者開昔三是方便。顯",
    "T34n1720_004:0389b19": "今一是真實。廢三立一者昔為不堪聞一故",
    "T34n1720_004:0389b20": "權說三教耳。今大緣已熟堪聞一教。即宜廢",
    "T34n1720_004:0389b21": "昔三立今一教也。方便品云正直捨方便即",
    "T34n1720_004:0389b22": "是廢義也。[0389b22] 次論乘體。[0389b22] 問。何以為乘體。[0389b22] 答。",
    "T34n1720_004:0389b23": "乘通因果。果乘以萬德為體。因乘以萬行為",
    "T34n1720_004:0389b24": "體。[0389b24] 問。何以知通因果耶。[0389b24] 答。後當廣說。今略",
    "T34n1720_004:0389b25": "取二文。十二門論以六義釋乘。諸佛大人之",
    "T34n1720_004:0389b26": "所乘故故名為大。謂果乘也。觀世音等之所",
    "T34n1720_004:0389b27": "乘故故名為大。謂因乘也。此經云佛自住大",
    "T34n1720_004:0389b28": "乘如其所得法。以此度眾生。為果乘也。是",
    "T34n1720_004:0389b29": "諸子等乘是寶車直至道場。謂因乘也。法",
    "T34n1720_004:0389c01": "華論具明乘通因果。後當出之。唯識論亦然",
    "T34n1720_004:0389c02": "也。[0389c02] 問。釋論云六度為乘體。云何乘通因果",
    "T34n1720_004:0389c03": "耶。[0389c03] 答。此說因乘耳。廣乘品中具明萬德萬",
    "T34n1720_004:0389c04": "行也。[0389c04] 問。因乘之中云何本末。[0389c04] 答。六度雖是",
    "T34n1720_004:0389c05": "大乘體要須波若正觀。由波若正觀萬行方",
    "T34n1720_004:0389c06": "成。即波若為本餘行為未。此就乘體中自開",
    "T34n1720_004:0389c07": "本末。[0389c07] 問。同是無得六度皆是正體。有何本",
    "T34n1720_004:0389c08": "末。[0389c08] 答。若六度同是無得者。要須波若方成",
    "T34n1720_004:0389c09": "無得。故波若為本五度為末。大品云鳥集",
    "T34n1720_004:0389c10": "須彌同一金色。雖同金色而須彌為本。要",
    "T34n1720_004:0389c11": "由須彌色乃同耳。[0389c11] 問。因中之乘以波若為",
    "T34n1720_004:0389c12": "主。果地萬德用何為宗耶。[0389c12] 答。論云因中名波",
    "T34n1720_004:0389c13": "若果中名薩婆若。即果乘以薩婆若為主也。",
    "T34n1720_004:0389c14": "是故此經始末皆歎佛慧。如云為說佛慧故",
    "T34n1720_004:0389c15": "諸佛出於世。乃至多寶所歎平等大慧。即",
    "T34n1720_004:0389c16": "其事也。攝大乘論亦言智慧為乘體也。此是",
    "T34n1720_004:0389c17": "不二二開本末耳。因緣無礙一一行攝一切",
    "T34n1720_004:0389c18": "行。皆得為因乘本。一一德攝一切德皆果乘",
    "T34n1720_004:0389c19": "本也。[0389c19] 問。法華具明因乘果乘。何者為正。",
    "T34n1720_004:0389c20": "[0389c20] 答。辨宗之中以說斯義明正法。為乘者此乘",
    "T34n1720_004:0389c21": "非因非果始是正也。今就方便用者以果乘",
    "T34n1720_004:0389c22": "為正。所以然者果是妙極因未妙極。經題",
    "T34n1720_004:0389c23": "秤為妙法故宜以果乘為正也。以標此妙極",
    "T34n1720_004:0389c24": "之果令三乘人及一切眾生皆修妙因。趣此",
    "T34n1720_004:0389c25": "妙極之果。然後始得明因乘耳。若發趾即明",
    "T34n1720_004:0389c26": "因乘為正者。竟末標所期知何所趣耶。如",
    "T34n1720_004:0389c27": "人先知寶所然後修行趣之耳。以此而推果",
    "T34n1720_004:0389c28": "為正也。此義文已廣明尋之自見。後見法",
    "T34n1720_004:0389c29": "華論釋尚無二何況三耶。明無有二乘涅槃",
    "T34n1720_004:0390a01": "唯有如來大涅槃名為佛果。故知二乘亦取",
    "T34n1720_004:0390a02": "果乘為正。大乘亦取果乘為正。是以論但舉",
    "T34n1720_004:0390a03": "涅槃也。[0390a03] 問。乘有廣狹義不。[0390a03] 答。五乘相望自",
    "T34n1720_004:0390a04": "辨廣狹今不明之也。就一乘中自論廣狹者。",
    "T34n1720_004:0390a05": "果乘無累不盡無德不圓故稱廣也。因行",
    "T34n1720_004:0390a06": "不爾故稱為狹。就因中自論者。初地得百",
    "T34n1720_004:0390a07": "法明門故狹。二地得千法明門故廣。如是",
    "T34n1720_004:0390a08": "可知也。[0390a08] 問。云何一體乘異體乘耶。[0390a08] 答。與波",
    "T34n1720_004:0390a09": "若相應無依無得不二觀現前。如一念品說。",
    "T34n1720_004:0390a10": "菩薩一念具萬行。此是一體乘。未得此觀現",
    "T34n1720_004:0390a11": "前名異體乘。然從初發心則學不二觀。故",
    "T34n1720_004:0390a12": "從初發心時是一體乘。則一念具足萬行。故",
    "T34n1720_004:0390a13": "云發心畢竟二不別。但約此觀明晦故開一",
    "T34n1720_004:0390a14": "體異體耳。約位明者得無生忍為一體乘。",
    "T34n1720_004:0390a15": "未得無生忍者為異體乘。[0390a15] 問。何以然。[0390a15] 答。大",
    "T34n1720_004:0390a16": "品云但燃燈佛以得無生忍即不離六度等無",
    "T34n1720_004:0390a17": "得萬行。[0390a17] 問。云何是近乘遠乘。[0390a17] 答。以波若心",
    "T34n1720_004:0390a18": "所起。如不住法住波若中。無所捨具足檀",
    "T34n1720_004:0390a19": "等六度。不生故具足道品。亦如廣乘品列一",
    "T34n1720_004:0390a20": "切德行。後皆結言無所得故。如此之乘名",
    "T34n1720_004:0390a21": "為近乘。若說低頭舉手皆成佛者。此是有",
    "T34n1720_004:0390a22": "所得善名為遠乘。何以知然。法華云是乘微",
    "T34n1720_004:0390a23": "妙清淨第一。於諸世間為無有上。此豈是人",
    "T34n1720_004:0390a24": "天有所得善耶。今菩薩所行從初發心即行",
    "T34n1720_004:0390a25": "無所得觀。此是近乘無有遠乘。但就無所",
    "T34n1720_004:0390a26": "得中自有明晦故分近遠耳。[0390a26] 問。釋論解無生",
    "T34n1720_004:0390a27": "品中云。有近道遠道。近道者謂三十七品。",
    "T34n1720_004:0390a28": "遠道者謂六波羅蜜。然道品與六度俱皆是",
    "T34n1720_004:0390a29": "乘。何故分近遠耶。[0390a29] 答。數論師地論師法華",
    "T34n1720_004:0390b01": "等師無有此義。故不釋也。今明此義可有",
    "T34n1720_004:0390b02": "四列。一者六度道品是無所得故俱近。二俱",
    "T34n1720_004:0390b03": "是有所得故俱遠。三無所得六度為近。有所",
    "T34n1720_004:0390b04": "得道品為遠。四無得道品為近。有得六度為",
    "T34n1720_004:0390b05": "遠。今明六度為遠道品為近者。為釋無生品",
    "T34n1720_004:0390b06": "經文。經文云有世間六度出世間六度。道",
    "T34n1720_004:0390b07": "品但明出世。不明世間。論主解此一義故明",
    "T34n1720_004:0390b08": "六度為遠道品為近。[0390b08] 問。六度何故遠道品何",
    "T34n1720_004:0390b09": "故近。[0390b09] 答。六度雜有世出世故遠。道品純是",
    "T34n1720_004:0390b10": "出世間故近。[0390b10] 問。六度何故雜道品何故不雜",
    "T34n1720_004:0390b11": "耶。[0390b11] 答。六度中明通淺深。如布施持戒忍辱",
    "T34n1720_004:0390b12": "等通於淺深。可得有雜義。道品中明定慧。",
    "T34n1720_004:0390b13": "定慧深於施戒。就此一義故六度為遠道品",
    "T34n1720_004:0390b14": "為近。[0390b14] 問。此義約大小乘分近遠以不。[0390b14] 答。若",
    "T34n1720_004:0390b15": "就大小乘一往分者。道品是小乘行故為遠。",
    "T34n1720_004:0390b16": "六度正是乘體故為近。若就菩薩具一切行。",
    "T34n1720_004:0390b17": "皆是無得。悉是正行。六度道品俱是近乘也。",
    "T34n1720_004:0390b18": "[0390b18] 次論運出義。[0390b18] 問。運出明乘者。因乘果乘",
    "T34n1720_004:0390b19": "何者為正耶。[0390b19] 答。就因門正明運出。釋論云",
    "T34n1720_004:0390b20": "是乘從三界中出至佛果。即住變成薩婆若。",
    "T34n1720_004:0390b21": "故因乘為正也。若以能運出眾生者。即佛乘",
    "T34n1720_004:0390b22": "為正。唯佛能具運出一切眾生。而因乘不及",
    "T34n1720_004:0390b23": "果也。[0390b23] 問。云何是自運運他。[0390b23] 答。就運出為義",
    "T34n1720_004:0390b24": "者。言因乘者有自運運他。果乘但有運他之",
    "T34n1720_004:0390b25": "義。佛即已出無勞更運。若縱任自在明運者",
    "T34n1720_004:0390b26": "果德具有此運也。[0390b26] 次論乘具。[0390b26] 問。世間乘有",
    "T34n1720_004:0390b27": "能乘之人及所乘之法及乘行具。一乘亦有",
    "T34n1720_004:0390b28": "此不耶。[0390b28] 答。有也。大品云是乘及所乘因法",
    "T34n1720_004:0390b29": "釋論云六度正是乘體。慈悲與方便此二為",
    "T34n1720_004:0390c01": "大乘挾具。所以然者。以有慈悲故能廣運",
    "T34n1720_004:0390c02": "眾生。有巧方便故能出生死。又有慈悲故",
    "T34n1720_004:0390c03": "不隨二乘地。有方便故不隨凡夫地。出此",
    "T34n1720_004:0390c04": "二地故能至佛也。故此二種名乘行具也。",
    "T34n1720_004:0390c05": "猶屬一乘攝。但義分之故成二也。小乘法中",
    "T34n1720_004:0390c06": "無此行具也。次中邊分別論明乘有五。一乘",
    "T34n1720_004:0390c07": "本謂真如佛性。二乘行即福慧等。三乘攝謂",
    "T34n1720_004:0390c08": "慈悲心。引一切眾生悉共出生死。四乘障謂",
    "T34n1720_004:0390c09": "煩惱障及智障。三界內煩惱名煩惱障。餘",
    "T34n1720_004:0390c10": "障一切行解名為智障。五者乘果即佛果也。",
    "T34n1720_004:0390c11": "唯識論解乘有三體六義。三體同前。一自性",
    "T34n1720_004:0390c12": "二空所顯真如是也。二隨流隨順自性流。",
    "T34n1720_004:0390c13": "福慧十地等法是也。三至果即隨流所出無",
    "T34n1720_004:0390c14": "上菩提。及一切不共法也。六義者一體是如",
    "T34n1720_004:0390c15": "如空出離四謗。二者因謂福慧三者攝攝一",
    "T34n1720_004:0390c16": "切眾生四境界了真俗脩二諦。五障即皮肉",
    "T34n1720_004:0390c17": "心三障。六果謂無上菩提。此六義次第者正",
    "T34n1720_004:0390c18": "以真如為根本。以有如此故起福慧二行。起",
    "T34n1720_004:0390c19": "福慧二行故能攝一切眾生。攝一切眾生由",
    "T34n1720_004:0390c20": "照真俗迷境。故成惑則失乘理見境故能除",
    "T34n1720_004:0390c21": "惑。除惑故得佛果也。[0390c21] 問。乘是何義。[0390c21] 答。彼",
    "T34n1720_004:0390c22": "論釋云。乘是顯載義由真如佛性故出福慧",
    "T34n1720_004:0390c23": "等行。由福慧等行故出佛果。佛果載出眾生。",
    "T34n1720_004:0390c24": "攝大乘論有三。謂乘因乘緣乘得。乘因者謂",
    "T34n1720_004:0390c25": "真如佛性。第一義空為乘因。乘緣謂萬行。",
    "T34n1720_004:0390c26": "乘得即佛果也。[0390c26] 問。真如佛性云何為乘體也。",
    "T34n1720_004:0390c27": "[0390c27] 答。唯有真如佛性為真實。修萬行為欲顯",
    "T34n1720_004:0390c28": "此佛性。佛性顯故名為法身。此三要相須。",
    "T34n1720_004:0390c29": "以佛性是本故名為因。雖有因復須緣因。",
    "T34n1720_004:0391a01": "因緣具故得果。今不違此說也。法華論亦明",
    "T34n1720_004:0391a02": "三種。一乘體。謂如來平等法身即是佛性為",
    "T34n1720_004:0391a03": "乘體。又云佛乘者謂如來大般涅槃。此即明",
    "T34n1720_004:0391a04": "佛果為乘體。此隱顯為異實無兩也。又釋汝",
    "T34n1720_004:0391a05": "等所行是菩薩道。及低頭舉手之善發菩提",
    "T34n1720_004:0391a06": "心修菩薩行。即是了因乃為乘緣也。此猶是",
    "T34n1720_004:0391a07": "三種佛性義耳。乘緣謂引出佛性即了因也。",
    "T34n1720_004:0391a08": "乘體謂因佛性。乘果謂果佛性。不說果果性",
    "T34n1720_004:0391a09": "者。果果性還屬果門。不說境界性者屬因門",
    "T34n1720_004:0391a10": "故也。又廣說有五。略即唯三也。又望于十",
    "T34n1720_004:0391a11": "二門論乘具四事。一者乘本。謂諸法實相。",
    "T34n1720_004:0391a12": "由實相生波若故實相為本。即是乘境義。",
    "T34n1720_004:0391a13": "二者乘主。由波若故萬行得成故波若為主。",
    "T34n1720_004:0391a14": "即智慧。三者乘助。除波若外餘一切行資成",
    "T34n1720_004:0391a15": "波若。四者乘果乘此乘故得薩婆若也。又此",
    "T34n1720_004:0391a16": "經明乘有三事。一車二牛三賓從。車通因果",
    "T34n1720_004:0391a17": "萬德萬行。牛亦通因果。中道正觀離斷常之",
    "T34n1720_004:0391a18": "垢為白。由此觀故引萬行出生死如牛。此",
    "T34n1720_004:0391a19": "即波若導眾行義也。[0391a19] 問。波若即是車云何復",
    "T34n1720_004:0391a20": "喻牛耶。[0391a20] 答。一法二義分之。導引如牛運義",
    "T34n1720_004:0391a21": "名車。餘行但有資成運出。唯有車義而無引",
    "T34n1720_004:0391a22": "導之能故無牛義也。此是因地牛義也。果",
    "T34n1720_004:0391a23": "地牛者內德則取真慧為牛。外用宜取六通",
    "T34n1720_004:0391a24": "無垢為白牛。駕之而遊五道運眾生也。賓",
    "T34n1720_004:0391a25": "從者果德為車。則因為賓從因行為車。則",
    "T34n1720_004:0391a26": "界外眾行為車界。內行為賓從。如索車中釋",
    "T34n1720_004:0391a27": "之。又大品明乘具五事。一者乘出即是乘始。",
    "T34n1720_004:0391a28": "謂從三界出。二者乘終到薩婆若。三者乘住",
    "T34n1720_004:0391a29": "謂萬行無所住為住。四所乘法即六度。五能",
    "T34n1720_004:0391b01": "乘之人謂菩薩也。[0391b01] 問。諸大乘經所明及中百",
    "T34n1720_004:0391b02": "大乘論等所辨此可信受。如唯識攝大乘及",
    "T34n1720_004:0391b03": "法華論等必可信耶。[0391b03] 答。此論同是婆藪所",
    "T34n1720_004:0391b04": "造。付法藏中天親有其人。是故可信。又觀",
    "T34n1720_004:0391b05": "其義意。與大乘經論語言雖異而意不相違。",
    "T34n1720_004:0391b06": "是故可信也。[0391b06] 問。三論學者恒彈破有所得",
    "T34n1720_004:0391b07": "義。云何今並用眾家異說耶。[0391b07] 答。興皇大師",
    "T34n1720_004:0391b08": "製釋論序云。領括群妙申眾家之美。使異",
    "T34n1720_004:0391b09": "執&#x6C37;銷同歸一致。以此旨詳之。無執不破無",
    "T34n1720_004:0391b10": "義不攝。巧用無非甘露拙服皆成毒藥。若專",
    "T34n1720_004:0391b11": "守破斥之言斯人未體三論意也。[0391b11] 問。云何巧",
    "T34n1720_004:0391b12": "用云何拙服。[0391b12] 答。若能心無所得言無所住。",
    "T34n1720_004:0391b13": "如空中種樹虛裏織羅。如幻如化。隨病隨人",
    "T34n1720_004:0391b14": "者。設行產業之事無非大般涅槃。並應正法",
    "T34n1720_004:0391b15": "波若名巧服矣。與此相違即名拙服。此意",
    "T34n1720_004:0391b16": "已如辨宗中釋之。又龍樹出世製作大意者。",
    "T34n1720_004:0391b17": "要先破洗一切有所得病。令畢竟無遺。莫",
    "T34n1720_004:0391b18": "問大乘小乘內道外道。有文作義及無文搆",
    "T34n1720_004:0391b19": "造。凡心有一豪依得言有一句定相。皆悉",
    "T34n1720_004:0391b20": "洗之令畢竟淨。然不淨既去淨亦無留也。",
    "T34n1720_004:0391b21": "如是五句令言窮慮息。然後始得於無名相",
    "T34n1720_004:0391b22": "中強名相說。雖強名相說說不動無說。故",
    "T34n1720_004:0391b23": "寶積嘆云。能善巧分別諸法相。於第一義而",
    "T34n1720_004:0391b24": "不動。又經云善哉世尊。不動真際為諸法立",
    "T34n1720_004:0391b25": "處。若能於一切義皆如此用之。始是龍樹大",
    "T34n1720_004:0391b26": "乘論耳。不爾者還同舊執。若留一豪心住著",
    "T34n1720_004:0391b27": "者。退無損於煩惱進不弘於佛法也。又破洗",
    "T34n1720_004:0391b28": "一切有所得大小病然後於一一義中宜用四",
    "T34n1720_004:0391b29": "悉檀貫之。今[堂-土+((口@〡)/┴)]略舉一意。十二部經八萬法",
    "T34n1720_004:0391c01": "藏皆是隨順俗。故有此言說。若不隨俗則一",
    "T34n1720_004:0391c02": "無言無不言。故有所言皆隨俗說。謂世界悉",
    "T34n1720_004:0391c03": "檀。十二部八萬法藏言並相違。或三或一或",
    "T34n1720_004:0391c04": "無常或常。或佛出二諦外或二諦內。或三世",
    "T34n1720_004:0391c05": "有或一世有。如大經三十餘諍論門。無智之",
    "T34n1720_004:0391c06": "者各執一意互相是非。現世起諍論增長煩",
    "T34n1720_004:0391c07": "惱。乃至斷善根墮墜惡趣。似僧地獄正擬斯",
    "T34n1720_004:0391c08": "人。欲勉斯過者須用第二悉檀。所以八萬法",
    "T34n1720_004:0391c09": "藏及塵沙法門並相違者。此是如來各各為",
    "T34n1720_004:0391c10": "人悉檀。故不相違背。如大經云。以此眾生非",
    "T34n1720_004:0391c11": "一根性。非一善友非一國土。是故如來不得",
    "T34n1720_004:0391c12": "一向定說。以此義觀之。於一切法門無所違",
    "T34n1720_004:0391c13": "諍。不起煩惱勉於似僧也。第三名為對治",
    "T34n1720_004:0391c14": "悉檀。如來所以說各各為人。說八萬法藏及",
    "T34n1720_004:0391c15": "塵沙法門。皆為對治眾生煩惱故也。如大經",
    "T34n1720_004:0391c16": "云。譬如大地諸山藥草能為眾生病之良藥。",
    "T34n1720_004:0391c17": "我法亦爾能令眾生煩惱病藥。是故一切教",
    "T34n1720_004:0391c18": "門無有定性。但令病息。病息故無非藥。病",
    "T34n1720_004:0391c19": "不息無是藥也。既為息病病息藥廢。不應復",
    "T34n1720_004:0391c20": "執著之也。第四名為第一義悉檀者。前來三",
    "T34n1720_004:0391c21": "門皆是為眾生故有如此方便。若論正道即",
    "T34n1720_004:0391c22": "不曾有一言。況有八萬耶。尚非有言況是無",
    "T34n1720_004:0391c23": "言耶。故過一切言語滅一切戲論。如大炎",
    "T34n1720_004:0391c24": "四邊不可觸。以燒手故。用此四門可通貫",
    "T34n1720_004:0391c25": "一切義及文。以得此四門故一切經可搆。一",
    "T34n1720_004:0391c26": "切病可治。不得四門一句經不可尋。一煩惱",
    "T34n1720_004:0391c27": "不可破也。[0391c27] 問。何故就一乘義中釋此意耶。",
    "T34n1720_004:0391c28": "[0391c28] 答。一乘是三世諸佛正宗。就此中釋之也。",
    "T34n1720_004:0391c29": "又如此了悟方是能動能出。故是乘耳。若",
    "T34n1720_004:0392a01": "作一句定執不動不出。何名乘耶。大經云。若",
    "T34n1720_004:0392a02": "有定相是生死相是魔王相。非佛法相。是故",
    "T34n1720_004:0392a03": "一切諸法無定無相。[0392a03] 問曰。恒作無定相破定",
    "T34n1720_004:0392a04": "相者。如此即是定相。[0392a04] 答。破定言無定耳。云",
    "T34n1720_004:0392a05": "何復更執無定耶。[0392a05] 問。若都無所執者即是執",
    "T34n1720_004:0392a06": "乃不執於執。而執於無執故還是執也。[0392a06] 答。",
    "T34n1720_004:0392a07": "今言無執者以執無故。言無執耳既言不執",
    "T34n1720_004:0392a08": "於執。豈執無執耶。[0392a08] 問。執無復無無執即是",
    "T34n1720_004:0392a09": "斷見人也。[0392a09] 答。斷一切見故名斷見此可然",
    "T34n1720_004:0392a10": "也。大品云斷一切見故名摩訶薩。正恐諸",
    "T34n1720_004:0392a11": "見不能斷耳。又若有諸見可言斷見耳。諸",
    "T34n1720_004:0392a12": "見本不有何所斷耶。經云動心是魔網不動",
    "T34n1720_004:0392a13": "即法印。[0392a13] 次論動出。[0392a13] 問。大品云是乘能動能",
    "T34n1720_004:0392a14": "出是何位耶。[0392a14] 答。論云動是順忍出為無生",
    "T34n1720_004:0392a15": "忍。一者地前為順忍登地為無生忍。二六地",
    "T34n1720_004:0392a16": "為順忍七地為無生忍。若凡夫為三界者則",
    "T34n1720_004:0392a17": "地前為順忍。發地入聖位出三界也。此則初",
    "T34n1720_004:0392a18": "地為出地前為動。若六地猶受肉身名為三",
    "T34n1720_004:0392a19": "界。即七地捨肉身出三界。故六地為動。",
    "T34n1720_004:0392a20": "七地為出。然二義之中先義為正也。[0392a20] 問。小",
    "T34n1720_004:0392a21": "乘動出其義云何耶。[0392a21] 答。准前可知。苦忍前",
    "T34n1720_004:0392a22": "名動苦忍名出。二者三果未勉三界為動。",
    "T34n1720_004:0392a23": "無學斷三界惑盡為出。又有餘名動無餘名",
    "T34n1720_004:0392a24": "出。但就人而明者。小乘人唯有心出無有身",
    "T34n1720_004:0392a25": "出。異大乘也。[0392a25] 次論乘障。[0392a25] 問。乘以何物為",
    "T34n1720_004:0392a26": "障。[0392a26] 答。釋論既以六度為大乘體。六[卄/幣]即是",
    "T34n1720_004:0392a27": "障也。若取乘出生死義即著生死以為障。",
    "T34n1720_004:0392a28": "若取乘廣大義即以狹劣以為障。若以出世",
    "T34n1720_004:0392a29": "六度無所得故能出。即以有所得六度為障。",
    "T34n1720_004:0392b01": "六[卄/幣]即是別障有所得即是通障也。[0392b01] 次論二",
    "T34n1720_004:0392b02": "慧。[0392b02] 問。空有二慧何者正是乘耶。[0392b02] 答。舊有二",
    "T34n1720_004:0392b03": "釋。一云空解為正乘有解為相從。例如十地",
    "T34n1720_004:0392b04": "空解為能生之本。有解為地上所生。次釋云",
    "T34n1720_004:0392b05": "地義如前。若乘取運義即兩解俱能運。今所",
    "T34n1720_004:0392b06": "明以中道正觀為乘體也。中道正觀非空非",
    "T34n1720_004:0392b07": "有。方能出有無二見故云空有並是乘方便",
    "T34n1720_004:0392b08": "用也。地義亦爾。[0392b08] 次論始終真似義。[0392b08] 問。何",
    "T34n1720_004:0392b09": "等為乘始乘終真乘似乘。[0392b09] 答。有人言三十心",
    "T34n1720_004:0392b10": "是乘正位。有人言登地是乘正位。有人言",
    "T34n1720_004:0392b11": "八地是乘正位。有人言初得方便失正體。第",
    "T34n1720_004:0392b12": "二得正體失方便。第三得&#x7ADD;觀及乘體失不",
    "T34n1720_004:0392b13": "&#x7ADD;及乘方便。故具有三義。三十心為方便。",
    "T34n1720_004:0392b14": "登地為正體。八地為&#x7ADD;乘。七地為不&#x7ADD;乘也。",
    "T34n1720_004:0392b15": "評曰。最後釋者雖得經文。而義猶未善。今當",
    "T34n1720_004:0392b16": "序之。問乘品云是乘無始無終。不出三界。",
    "T34n1720_004:0392b17": "亦不住薩婆若。如經廣明。若欲令乘出者。",
    "T34n1720_004:0392b18": "是人欲令無生法忍出。欲令真諦法出。然實",
    "T34n1720_004:0392b19": "際無生實際不出者。乘亦無出。以乘無出",
    "T34n1720_004:0392b20": "故無始無終。不因不果。如此之乘乃名出耳。",
    "T34n1720_004:0392b21": "[0392b21] 問。若無能出所出能運所運。即無有乘。云",
    "T34n1720_004:0392b22": "何釋大乘義耶。[0392b22] 答。良由得此正悟不見能出",
    "T34n1720_004:0392b23": "所出。乃名為出。可謂無所出而出。出而無所",
    "T34n1720_004:0392b24": "出。若有能出所出能運所運者。即是有所得",
    "T34n1720_004:0392b25": "無有出義也。[0392b25] 問。云何是出無所出耶。[0392b25] 答。經",
    "T34n1720_004:0392b26": "云不動法故。不動法者非乘。是常住名為",
    "T34n1720_004:0392b27": "不動。亦不言真諦。空故不動。又非乘不去",
    "T34n1720_004:0392b28": "故不動。此明乘出宛然而無所出。故名不動",
    "T34n1720_004:0392b29": "也。既無出而出亦無始而始無終而終。無始",
    "T34n1720_004:0392c01": "而始始自初心。無終而終終於十地。此是因",
    "T34n1720_004:0392c02": "門分其始終。就此始終復開二位。地前三十",
    "T34n1720_004:0392c03": "心此觀未具成名為似乘。登地已上得此觀",
    "T34n1720_004:0392c04": "現前。故名真乘。故論云地前名順忍。登地名",
    "T34n1720_004:0392c05": "無生忍。即是真似義。[0392c05] 次論並不並。[0392c05] 問。有",
    "T34n1720_004:0392c06": "人言初地並。有人言七地並。有人言八地並。",
    "T34n1720_004:0392c07": "是事云何。[0392c07] 評曰。各偏有執皆為失旨。所以",
    "T34n1720_004:0392c08": "然者經論具有三種並義。如仁王經及攝大",
    "T34n1720_004:0392c09": "乘論等云初地並。大品發趣品釋七地名等",
    "T34n1720_004:0392c10": "定慧地。即七地並。仁經等及地經云八地並。",
    "T34n1720_004:0392c11": "以具有三文宜並用也。[0392c11] 問。此三相違不應合",
    "T34n1720_004:0392c12": "用。[0392c12] 答。不相違。言初地並者從初發心便學",
    "T34n1720_004:0392c13": "並觀。至於地前猶是凡夫故不得並。登地名",
    "T34n1720_004:0392c14": "聖故云並也。又地前名順忍登地名無生忍。",
    "T34n1720_004:0392c15": "是故初地並也。言七地並者此就地位。自分",
    "T34n1720_004:0392c16": "之初地至六地名順忍。七地名無生忍。順",
    "T34n1720_004:0392c17": "忍雖並並劣故不名並。七地並勝故稱為並。",
    "T34n1720_004:0392c18": "[0392c18] 問。何以知然。[0392c18] 答。初地望前名無生忍。若",
    "T34n1720_004:0392c19": "望七地名為順忍。若將初地望地前即初地",
    "T34n1720_004:0392c20": "為並。若形於七地則初地未並。[0392c20] 問。何故七",
    "T34n1720_004:0392c21": "地得名並六地不名並耶。[0392c21] 答。七地是功用道",
    "T34n1720_004:0392c22": "滿故名為並六地功用。未圓故未得稱並。",
    "T34n1720_004:0392c23": "又且六地為波若七地為方便。以七地具二",
    "T34n1720_004:0392c24": "慧故得稱並。六地雖有波若未具方便故非",
    "T34n1720_004:0392c25": "並也。復言八地並者此據功用無功用判並",
    "T34n1720_004:0392c26": "不並。所以然者。七地雖並猶有功用。八地",
    "T34n1720_004:0392c27": "任運成就無復功用。是故八地得並七地非",
    "T34n1720_004:0392c28": "並也。故融會三經不相違背也。[0392c28] 次論二經。",
    "T34n1720_004:0392c29": "[0392c29] 問。法華勝鬘俱明一乘。一乘何異。[0392c29] 答。他",
    "T34n1720_004:0393a01": "云勝鬘了義法華未了義。今明法華既是明",
    "T34n1720_004:0393a02": "佛性法身即不應有了不了釋也。但大乘是",
    "T34n1720_004:0393a03": "同略明三異。一者法華對破三執會歸一",
    "T34n1720_004:0393a04": "乘。若勝鬘不對三緣。但為七歲已上學一乘",
    "T34n1720_004:0393a05": "緣。辨出生收入之義。出生者猶如大地出",
    "T34n1720_004:0393a06": "四種寶藏。正法出生五乘也。收入者正法出",
    "T34n1720_004:0393a07": "五乘。五乘歸正法。此之出入舒卷皆是平道。",
    "T34n1720_004:0393a08": "因緣法門無所斥奪。與法華異法華先斥三",
    "T34n1720_004:0393a09": "病故明一乘。然後始得非三非一三一具足",
    "T34n1720_004:0393a10": "耳。二者法華但明二乘未究竟佛乘已圓滿。",
    "T34n1720_004:0393a11": "不廣釋其因緣。勝鬘則開五住地之因。辨二",
    "T34n1720_004:0393a12": "生死之果。釋二乘未圓佛果已滿。是故兩經",
    "T34n1720_004:0393a13": "異。[0393a13] 問。依此義即是了未了。[0393a13] 答。自有須釋而",
    "T34n1720_004:0393a14": "悟。自有不須釋而悟。豈得用此判了不了耶。",
    "T34n1720_004:0393a15": "若一經之中皆具明一切義者。即有一教唯",
    "T34n1720_004:0393a16": "有一緣。何名多部。三者勝鬘具明正法出生",
    "T34n1720_004:0393a17": "五乘數五乘歸正法。法華但明會三乘歸一",
    "T34n1720_004:0393a18": "乘開一乘為三乘。不正會人天歸一乘開一",
    "T34n1720_004:0393a19": "乘為三乘為人天乘。[0393a19] 問。何故兩經不同。[0393a19] 答。",
    "T34n1720_004:0393a20": "法華正為三乘保執自謂究竟。更不求佛。",
    "T34n1720_004:0393a21": "故須辨三乘會開之義。人天二乘無自保究",
    "T34n1720_004:0393a22": "竟之執。故不辨會開也。勝鬘通明正法有出",
    "T34n1720_004:0393a23": "生一切方便用。數一切方便歸正法。故通明",
    "T34n1720_004:0393a24": "五乘有開會也。[0393a24] 問。法華亦有會人天歸一乘",
    "T34n1720_004:0393a25": "不。[0393a25] 答。亦有此義低頭舉手皆成佛道即其事",
    "T34n1720_004:0393a26": "也。[0393a26] 問。三乘既是權說。實無三者人天乘亦",
    "T34n1720_004:0393a27": "是權也。[0393a27] 答。有例不例。若言三十三天常樂",
    "T34n1720_004:0393a28": "我淨。如楊葉之金亦是權。亦須破及會也。",
    "T34n1720_004:0393a29": "不例者道實無三。方便說三是究竟故三是",
    "T34n1720_004:0393b01": "權。而不無行生死人天之因得人天果報。故",
    "T34n1720_004:0393b02": "人天非權也。昔又不說人天是究竟。故人天",
    "T34n1720_004:0393b03": "乘非權也。[0393b03] 問。三不及一在三既權。二劣於",
    "T34n1720_004:0393b04": "三二亦應權也。[0393b04] 答。勝劣乃通權實義異故不",
    "T34n1720_004:0393b05": "例也。人天乘得人天實報。二乘人不得究竟",
    "T34n1720_004:0393b06": "報故不例也。[0393b06] 次論三假。[0393b06] 問。乘具三假不。",
    "T34n1720_004:0393b07": "[0393b07] 答。釋論云五陰法是法假人是受假。人法之",
    "T34n1720_004:0393b08": "名是名假。所乘之法及以行具謂法假。能乘",
    "T34n1720_004:0393b09": "之人是受假。能乘所乘及乘具皆有名字是",
    "T34n1720_004:0393b10": "名假也。[0393b10] 問。乘是因成．相續．待．三假中何假",
    "T34n1720_004:0393b11": "耶。[0393b11] 答。由來四釋今不具足。一釋云若論因",
    "T34n1720_004:0393b12": "成假者宜兩望之。若望以法成人人即是",
    "T34n1720_004:0393b13": "假。萬善成人即是實法。若望總眾善為一乘。",
    "T34n1720_004:0393b14": "一乘則是假萬行為實。[0393b14] 問。相續假云何。[0393b14] 答。",
    "T34n1720_004:0393b15": "有二釋。初云一念實法生而即滅。尚自不固",
    "T34n1720_004:0393b16": "何能運出。必須相續方有運義。如智斷惑",
    "T34n1720_004:0393b17": "如明除闇。次釋云若解斷惑必須兩念。排",
    "T34n1720_004:0393b18": "他為難故也。今善體能運一念有力。如一",
    "T34n1720_004:0393b19": "念智即能知境。一念善即能感樂不假相續",
    "T34n1720_004:0393b20": "也。[0393b20] 今又問。若一念無力多念方有力者。一",
    "T34n1720_004:0393b21": "糸不能制象多糸則能制。一渧不能滿多集",
    "T34n1720_004:0393b22": "則能滿。百論破外道盛有此說。覽之自見。",
    "T34n1720_004:0393b23": "又問云一不能多遂能者。一沙無油一盲不",
    "T34n1720_004:0393b24": "見。多集則能耶。[0393b24] 答。他云盲沙分分無力。",
    "T34n1720_004:0393b25": "緌渧分分有力。故非問也。今明百論中外道",
    "T34n1720_004:0393b26": "亦有此釋。如論破之。[0393b26] 次論相續假。[0393b26] 問。兩念",
    "T34n1720_004:0393b27": "相續者。前念滅故後起續。前不滅故後起",
    "T34n1720_004:0393b28": "續。前若滅者後何所續。不滅則常何勞後續。",
    "T34n1720_004:0393b29": "具如論破。又問實法則滅前。而兩相續則轉",
    "T34n1720_004:0393c01": "變。今請問之。如乳變為酪復有乳滅義者。",
    "T34n1720_004:0393c02": "為是一乳耶為二乳。若一乳者實法滅則無。",
    "T34n1720_004:0393c03": "復乳何所變。若言變者復何得滅耶。若一體",
    "T34n1720_004:0393c04": "者滅則不得變。變則不得滅。若一滅一變則",
    "T34n1720_004:0393c05": "成二乳也。[0393c05] 問曰。只是一乳而乳兩義。舉體",
    "T34n1720_004:0393c06": "實滅舉體轉變。[0393c06] 難曰。實法滅者但是乳義滅",
    "T34n1720_004:0393c07": "而乳體亦滅耶。若但義滅則乳體不滅。則乳",
    "T34n1720_004:0393c08": "義無常而體應是常。若言體義皆滅則無復",
    "T34n1720_004:0393c09": "體義。復何所轉。欲見此意中論廣明。以此",
    "T34n1720_004:0393c10": "推之則無相續。既無相續則無至佛理。有何",
    "T34n1720_004:0393c11": "一乘。當知有所得義無有乘義。[0393c11] 次問一念力",
    "T34n1720_004:0393c12": "能運者。此一念為即滅為不滅。若生而即滅",
    "T34n1720_004:0393c13": "何能運耶。若不滅即常復何所運耶。若亦滅",
    "T34n1720_004:0393c14": "亦不滅者。既是一念云何具兩法耶。問今",
    "T34n1720_004:0393c15": "釋云何。[0393c15] 答。此病若銷自見經意也。[0393c15] 次論四",
    "T34n1720_004:0393c16": "一。[0393c16] 問。舊云有四一義。謂一教一因一果一",
    "T34n1720_004:0393c17": "人。此事云何。[0393c17] 答。此亦無失欲廣論之。有",
    "T34n1720_004:0393c18": "無量一。謂教一理一人一法一機一境一智",
    "T34n1720_004:0393c19": "一。如前釋名說也。[0393c19] 問。諸一有何次第。[0393c19] 答。",
    "T34n1720_004:0393c20": "如來見有一機故前有機一。說一教故次",
    "T34n1720_004:0393c21": "有教一。眾生稟悟一教名為人一。次行一",
    "T34n1720_004:0393c22": "因故有因一。復得一果故名果一也。[0393c22] 次序",
    "T34n1720_004:0393c23": "權實二智義論權實名。[0393c23] 問。此經既言開權",
    "T34n1720_004:0393c24": "顯實。以何義故名權實義耶。[0393c24] 答。有人言權",
    "T34n1720_004:0393c25": "是權爾之名。實是審實為義。有人言實名",
    "T34n1720_004:0393c26": "智慧權名方便。方便是善巧之名。智慧是",
    "T34n1720_004:0393c27": "解知之義。[0393c27] 評曰。今具詳之請問。初說若妙",
    "T34n1720_004:0393c28": "以待&#x9E81;為名。&#x9E81;以形妙受稱。若爾實以待",
    "T34n1720_004:0393c29": "權得名。權以形實為稱。若權實不相待釋",
    "T34n1720_004:0394a01": "名者。&#x9E81;妙亦應然也。又難曰。若權是權爾之",
    "T34n1720_004:0394a02": "義以權釋權。亦應實是實爾為義以實釋實",
    "T34n1720_004:0394a03": "耶。若爾者則應苦以苦義樂以樂義。不應別",
    "T34n1720_004:0394a04": "有餘釋也。[0394a04] 次問智慧與方便二名。然二智俱",
    "T34n1720_004:0394a05": "是巧妙。何故方便獨受善巧之名耶。舊釋云",
    "T34n1720_004:0394a06": "通則皆例別則不齊方便。於無三中說三善",
    "T34n1720_004:0394a07": "巧義彰。實智於一上說一巧義不顯。故與其",
    "T34n1720_004:0394a08": "智慧之目也。[0394a08] 難曰。於一上說一不與巧名。於",
    "T34n1720_004:0394a09": "一上說一不應與其妙稱。而下文歎實智則",
    "T34n1720_004:0394a10": "云甚深微妙。此則實智正是微妙善巧也。[0394a10] 又",
    "T34n1720_004:0394a11": "問若實智沒其功名當其妙稱。權智應沒其",
    "T34n1720_004:0394a12": "妙名當其巧稱。若爾實智妙而無巧。無巧",
    "T34n1720_004:0394a13": "應是拙。權智巧而非妙。非妙應是&#x9E81;。[0394a13] 今所釋",
    "T34n1720_004:0394a14": "義依諸大乘經論略有四種。一依名釋。謂權",
    "T34n1720_004:0394a15": "是權巧實為審諦。二相資釋。權是實權實是",
    "T34n1720_004:0394a16": "權實。實不礙權權不礙實。雖實而權雖權而",
    "T34n1720_004:0394a17": "實。故權得以實為義。實得以權為義也。三顯",
    "T34n1720_004:0394a18": "道釋。權以不權為義。實以不實為義。故云一",
    "T34n1720_004:0394a19": "切有無法了達非有無。亦一切權實法了達",
    "T34n1720_004:0394a20": "非權實。四無方釋。華嚴云一中解無量無量",
    "T34n1720_004:0394a21": "中解一。若爾一權得有無量義。無量法得是",
    "T34n1720_004:0394a22": "一權義也。[0394a22] 問。非權非實為是真諦為是智",
    "T34n1720_004:0394a23": "耶。[0394a23] 答。肇師云惑者&#x89A9;減照謂之實。見變動",
    "T34n1720_004:0394a24": "謂之權。既言惑者謂之權實。則知聖心未曾",
    "T34n1720_004:0394a25": "權實。此正語聖心非關真諦。次別論權義。",
    "T34n1720_004:0394a26": "有人言權是譬名。如稱錘名權。將此詮量諸",
    "T34n1720_004:0394a27": "物輕重。前之則輕&#x5374;之則重處中則平。此譬",
    "T34n1720_004:0394a28": "佛智照察根緣有三乘差別。有人言權是假",
    "T34n1720_004:0394a29": "義。故假三車於門外。有人言權是權爾一時",
    "T34n1720_004:0394b01": "之用。故云權化城於中道。有人言權是耳爾。",
    "T34n1720_004:0394b02": "謂隨宜說法名之為權也。[0394b02] 評曰。具此四義可",
    "T34n1720_004:0394b03": "合用之。如來之智實有照緣。不差如稱詮量",
    "T34n1720_004:0394b04": "輕重也。如經云我初得道時空拳度一切。",
    "T34n1720_004:0394b05": "又云實無三車假設三車。實無有城權作化",
    "T34n1720_004:0394b06": "城故假也。三乘謂一時之說。若久後則說",
    "T34n1720_004:0394b07": "真實。如經云。世尊法久後要當說真實。故是",
    "T34n1720_004:0394b08": "權爾義也。必有隨機宜則宜爾之義。[0394b08] 問。權",
    "T34n1720_004:0394b09": "與方便何異耶。[0394b09] 答。通猶一耳。但權宜當一",
    "T34n1720_004:0394b10": "時之目。據三乘義。方便是善巧通於一三。",
    "T34n1720_004:0394b11": "如巧說一乘亦名方便。故方便名通於一三",
    "T34n1720_004:0394b12": "也。[0394b12] 問。權亦應有二。一者實權。如菩薩權巧。",
    "T34n1720_004:0394b13": "二者方便權。如說三乘。[0394b13] 答。例也。[0394b13] 問。方便",
    "T34n1720_004:0394b14": "與權既有二種。實亦有二不。[0394b14] 答。亦有二種。",
    "T34n1720_004:0394b15": "一者權實。昔說三乘為實者權作此實耳。二",
    "T34n1720_004:0394b16": "者非權實者今教明佛乘實也。[0394b16] 次論二智體",
    "T34n1720_004:0394b17": "義。眾師皆云二智以心為體也。[0394b17] 詳曰。今請",
    "T34n1720_004:0394b18": "問之。心為解惑體者。心與惑為一為異。若一",
    "T34n1720_004:0394b19": "斷惑則應斷心。心若不斷惑亦不斷。又若",
    "T34n1720_004:0394b20": "一而斷惑留心。何不斷心而留惑耶。若惑斷",
    "T34n1720_004:0394b21": "心不斷。則心與惑異。若異者惑便非心。心是",
    "T34n1720_004:0394b22": "識慮惑應非情。又惑若異心。惑自是惑心。應",
    "T34n1720_004:0394b23": "不惑。若爾自是智知。心終不知。如此求心",
    "T34n1720_004:0394b24": "竟不可得。是則無心以何為二智體。即是",
    "T34n1720_004:0394b25": "故論云。如身見五種求之不可得。煩惱於垢",
    "T34n1720_004:0394b26": "心五種求亦不得。[0394b26] 問。今明二智以何為體耶。",
    "T34n1720_004:0394b27": "[0394b27] 答。正由謂情言。心與惑一異故無有二智。",
    "T34n1720_004:0394b28": "諸佛菩薩了此心惑不見一異。既無一異則",
    "T34n1720_004:0394b29": "非心非惑。不智不愚亦不權不實。如是五句",
    "T34n1720_004:0394c01": "皆不可得。但於不二而二。為眾生故開於",
    "T34n1720_004:0394c02": "二智。故二智以不二為體也。[0394c02] 次論四種二",
    "T34n1720_004:0394c03": "智。[0394c03] 問。有人言照空為實鑒有為權。此波若",
    "T34n1720_004:0394c04": "教二智也。內靜鑒為實外動用為權。淨名",
    "T34n1720_004:0394c05": "教二智也。照一為實照三為權謂法華二智",
    "T34n1720_004:0394c06": "也。照常住為實鑒無常為權。謂涅槃二智也。",
    "T34n1720_004:0394c07": "[0394c07] 評曰。不然。照空為實鑒有為權。蓋是契中",
    "T34n1720_004:0394c08": "道之妙觀。離斷常之要術。法身之父母菩",
    "T34n1720_004:0394c09": "薩之本行。從波若已上涅槃已還。乃至華嚴",
    "T34n1720_004:0394c10": "諸方等教皆通用之。不得偏屬大品。次動靜",
    "T34n1720_004:0394c11": "分二智者。一切方等教辨菩薩行。皆以內靜",
    "T34n1720_004:0394c12": "鑒為實。外動用為權。貫通眾經亦非屬淨名",
    "T34n1720_004:0394c13": "也。[0394c13] 問。何以知靜動分二智通諸經耶。[0394c13] 答。一",
    "T34n1720_004:0394c14": "切菩薩皆有自行化他。今內靜鑒為實是自",
    "T34n1720_004:0394c15": "行。外動用為權是化他義。故知通一切教也。",
    "T34n1720_004:0394c16": "[0394c16] 問。何以知鑒空為實照有為權。亦通貫眾",
    "T34n1720_004:0394c17": "經耶。[0394c17] 答。淨名云智度菩薩母方便以為父。",
    "T34n1720_004:0394c18": "一切眾導師無不由是生。智度即是波若方",
    "T34n1720_004:0394c19": "便即權義。龍樹釋大品分為二道。一波若",
    "T34n1720_004:0394c20": "道二方便道。若爾淨名二慧即是大品二慧。",
    "T34n1720_004:0394c21": "而淨名既云一切眾導師無不由是生。即知",
    "T34n1720_004:0394c22": "此二慧貫通眾經也。[0394c22] 問。前明空有分二智。",
    "T34n1720_004:0394c23": "後以動靜明權實。皆通貫眾經有何異耶。",
    "T34n1720_004:0394c24": "[0394c24] 答。約菩薩一人義論兩種二慧取其鑒空照有",
    "T34n1720_004:0394c25": "義多是自行。具如前也。若明動靜義則具",
    "T34n1720_004:0394c26": "自行化他則如後也。次云照三為權鑒一為",
    "T34n1720_004:0394c27": "實。此偏約法華。是亦不然。波若後分已明與",
    "T34n1720_004:0394c28": "法華齊。若爾則大品亦有此義。不應偏係法",
    "T34n1720_004:0394c29": "華也。[0394c29] 又問設云法華以照三為權。鑒一為實",
    "T34n1720_004:0395a01": "者。此三一為並是世諦。為通二諦耶。舊解",
    "T34n1720_004:0395a02": "云。照四種一為實。謂因一果一教一人一皆",
    "T34n1720_004:0395a03": "是世諦也。照三種三為權。謂機三教三人三。",
    "T34n1720_004:0395a04": "無有理三亦是俗諦也。[0395a04] 評曰。不然。四一但",
    "T34n1720_004:0395a05": "是俗諦則一乘義局。一乘之中若境若智俗",
    "T34n1720_004:0395a06": "之與真皆入一乘。云何但取世諦耶。[0395a06] 問。乘",
    "T34n1720_004:0395a07": "是萬行故境非乘也。[0395a07] 答。十二門論初唱略明",
    "T34n1720_004:0395a08": "大乘。次後云大分深義所謂空也。若通達空",
    "T34n1720_004:0395a09": "則具萬行。若然者空為乘本。云何不取為乘",
    "T34n1720_004:0395a10": "耶。今所明者照一乘中。若境智空有皆屬一",
    "T34n1720_004:0395a11": "乘。三乘亦爾。依經詳之。不如舊說也。[0395a11] 次論",
    "T34n1720_004:0395a12": "空有二智。有人言照空有二境審實不虛。故",
    "T34n1720_004:0395a13": "名實智。觀空不證涉有無著名為方便。[0395a13] 問。",
    "T34n1720_004:0395a14": "此出何文。[0395a14] 答。大品云菩薩於空不著故不證",
    "T34n1720_004:0395a15": "空。即知不證空是方便也。又云菩薩以方便",
    "T34n1720_004:0395a16": "力故為眾生受五欲。而無所染。故知涉有不",
    "T34n1720_004:0395a17": "著亦是方便。[0395a17] 問。若以二照為實兩巧為權。",
    "T34n1720_004:0395a18": "二照應無兩巧兩巧應無二照。[0395a18] 答。二照兩巧",
    "T34n1720_004:0395a19": "更無別體。雖照而巧故名方便。雖巧而照",
    "T34n1720_004:0395a20": "目之為實。如釋論第百卷云。譬如金為妙物。",
    "T34n1720_004:0395a21": "物不離金金不離物。但妙物義如方便。全義",
    "T34n1720_004:0395a22": "如實慧也。[0395a22] 問。本以二諦境發生二慧。今照",
    "T34n1720_004:0395a23": "二境為實慧。則二諦境應俱發實慧耶。[0395a23] 答。",
    "T34n1720_004:0395a24": "正如此也。二諦發其巧照。義名實慧發其",
    "T34n1720_004:0395a25": "照巧義名方便也。[0395a25] 問。古有此釋不。[0395a25] 答。什師",
    "T34n1720_004:0395a26": "注問疾品云。觀空不證涉有無著皆名方便。",
    "T34n1720_004:0395a27": "似此義也。有人言雙照空有皆名為實。涉有",
    "T34n1720_004:0395a28": "化人動用之義名為方便。此肇公釋也。其序",
    "T34n1720_004:0395a29": "云。觀減照謂之實。見變動謂之權。雖是惑者",
    "T34n1720_004:0395b01": "之情正用此分二智。減照者同照二諦。靜鑒",
    "T34n1720_004:0395b02": "之義故名實也。有人言觀空為實。鑒有為",
    "T34n1720_004:0395b03": "權。此處處有文。須真天子經廣出。又淨名",
    "T34n1720_004:0395b04": "問疾品縛解章四句論之。[0395b04] 問。云何釋經四句",
    "T34n1720_004:0395b05": "耶。[0395b05] 答。異解紛綸。今以上定林寺鏡師淨名",
    "T34n1720_004:0395b06": "玄論釋之。鏡師云觀空之心不能嚴土者。",
    "T34n1720_004:0395b07": "此是慧無方便故縛也。觀空之心即能嚴土",
    "T34n1720_004:0395b08": "者。此是慧有方便故解也。若嚴土之心不",
    "T34n1720_004:0395b09": "能觀空者。此方便無慧故縛也。嚴土之心即",
    "T34n1720_004:0395b10": "能觀空者。方便有慧故解也。什公大意與此",
    "T34n1720_004:0395b11": "似同。有人言二慧互相資。方便照有而能資",
    "T34n1720_004:0395b12": "空。故能觀空而不取證。二乘無有中行願資。",
    "T34n1720_004:0395b13": "故入空便證。是知方便資空而不證空也。空",
    "T34n1720_004:0395b14": "慧導有令入有不著。若無空觀導有則涉有",
    "T34n1720_004:0395b15": "取著。如凡夫也。[0395b15] 問。方便資空令不證。既是",
    "T34n1720_004:0395b16": "巧者實慧導有令不著亦是巧。則二慧俱名",
    "T34n1720_004:0395b17": "方便亦並名實矣。[0395b17] 答。通皆例。然但不著有",
    "T34n1720_004:0395b18": "則易。不證空則難。方便能令不證空。故與其",
    "T34n1720_004:0395b19": "巧名。譬如四河合流同注海口。非大力龍莫",
    "T34n1720_004:0395b20": "自能變。三解脫俱流注涅槃海。非方便大力",
    "T34n1720_004:0395b21": "莫能不證。以方便大力有變無之巧不墮二",
    "T34n1720_004:0395b22": "乘。故與其巧名也。[0395b22] 問。方便大力能變無令",
    "T34n1720_004:0395b23": "不墮二乘。故名巧者實慧大力能令不墮凡",
    "T34n1720_004:0395b24": "夫地。亦應是巧也。[0395b24] 答。已如前釋。離聖則難。",
    "T34n1720_004:0395b25": "勉凡則易。故方便力大實慧力小。又實慧但",
    "T34n1720_004:0395b26": "是六地方便據七地。又實慧如母方便如父",
    "T34n1720_004:0395b27": "有又實慧三乘共。方便獨在菩薩。又方便必",
    "T34n1720_004:0395b28": "有實。實不必有方便。又如什公答王稚遠問。",
    "T34n1720_004:0395b29": "方便與智同是慧性。但智淺而方便深。了實",
    "T34n1720_004:0395c01": "相名實慧。不證實際名方便也。[0395c01] 問。如是四",
    "T34n1720_004:0395c02": "說何者為實。[0395c02] 答。佛經有種種之說。隨人隨",
    "T34n1720_004:0395c03": "義用之不得定執。如須真天子波若經下卷",
    "T34n1720_004:0395c04": "明二慧有三十許異可尋之也。又今略示諸",
    "T34n1720_004:0395c05": "異。經自有但就空分二慧。如觀空為實慧知",
    "T34n1720_004:0395c06": "空亦復空。故不證空名方便慧。自有但就有",
    "T34n1720_004:0395c07": "中分二慧。如淨名經。以身不疾為實。身疾",
    "T34n1720_004:0395c08": "為方便。又云觀身苦空無我為實。處生死",
    "T34n1720_004:0395c09": "化物為方便也。自有空有分二慧如前釋。",
    "T34n1720_004:0395c10": "自有福慧分二慧以慧為實。以福為權自有",
    "T34n1720_004:0395c11": "就自他分二慧。自行為實化他為權。自有大",
    "T34n1720_004:0395c12": "乘為實小乘為權。皆可隨文用之各有旨也。",
    "T34n1720_004:0395c13": "[0395c13] 次釋法華四種二智義。[0395c13] 有人言法華但有",
    "T34n1720_004:0395c14": "二種二智。一者照三乘為權照一乘為實。二",
    "T34n1720_004:0395c15": "者照近為權照壽量佛復倍上數為實。今明",
    "T34n1720_004:0395c16": "此經要具四種二智。一者初段中有三種二",
    "T34n1720_004:0395c17": "智。後開近顯遠中復有一種二智。故成四",
    "T34n1720_004:0395c18": "種。初段明三種二智者。初三一二智。二乘",
    "T34n1720_004:0395c19": "人欲入菩薩法。要先須識三乘是權一乘為",
    "T34n1720_004:0395c20": "實。以破彼迷權實無明。此二智是反三之始。",
    "T34n1720_004:0395c21": "歸一之初。故先須辨之。二者空有二智既改",
    "T34n1720_004:0395c22": "三信一。則須學菩薩空有二慧。觀空不證離",
    "T34n1720_004:0395c23": "二乘地。涉有無著出凡夫境。故生在佛家",
    "T34n1720_004:0395c24": "種姓尊貴。又空有二慧是法身父母。欲求",
    "T34n1720_004:0395c25": "大覺者豈不學之。三者即此空有二慧是菩",
    "T34n1720_004:0395c26": "薩自行耳。復應化度眾生。故以內靜為實",
    "T34n1720_004:0395c27": "外動用為權。故有第三動靜二慧也。[0395c27] 問。此",
    "T34n1720_004:0395c28": "三種二慧有何次第。[0395c28] 答。初二慧令生信。次",
    "T34n1720_004:0395c29": "二慧令生解。信解是自行。第三明化他要",
    "T34n1720_004:0396a01": "具此三。二乘之人方成菩薩也。又初二慧為",
    "T34n1720_004:0396a02": "信。次二慧為解。第三二慧即是行。一切菩薩",
    "T34n1720_004:0396a03": "要先有信心。次有解後有行。今寄五十二位",
    "T34n1720_004:0396a04": "明之。前十信次十住。十住即是十解。以解",
    "T34n1720_004:0396a05": "故起十行。行解成就任運趣菩薩道。可名迴",
    "T34n1720_004:0396a06": "向。迴向既順無生流則登平真悟。故名十地。",
    "T34n1720_004:0396a07": "以三種二智配此位者。初二智為信即是十",
    "T34n1720_004:0396a08": "信。次二智為解即是十住。第三二智即是十",
    "T34n1720_004:0396a09": "行。解行既成則能向菩薩道。是故有十迴向。",
    "T34n1720_004:0396a10": "迴向既順無生流故登十地。無階級階級論",
    "T34n1720_004:0396a11": "之故作此判。若階級無階級者一念具三種",
    "T34n1720_004:0396a12": "二智也。[0396a12] 問。何故先解後行。[0396a12] 答。解行未始相",
    "T34n1720_004:0396a13": "離。但隨義理強弱故前後分之。但解之易故",
    "T34n1720_004:0396a14": "有前。行之則難故居後也。次就此經後段明",
    "T34n1720_004:0396a15": "一種二智者。此經後段辨本&#x8FF9;常無常二智。",
    "T34n1720_004:0396a16": "識本是無生滅無始終為實智。識始終生滅",
    "T34n1720_004:0396a17": "等用謂權智。故初段具三種二智第二段常",
    "T34n1720_004:0396a18": "無常二智。故此經具四種二智也。晚見論分",
    "T34n1720_004:0396a19": "明廣說法身是常化身無常。則四種二智便",
    "T34n1720_004:0396a20": "成五時權實皆壞矣。[0396a20] 問。何故次前三種二智",
    "T34n1720_004:0396a21": "後辨常無常二智耶。[0396a21] 答。前三種二智謂菩薩",
    "T34n1720_004:0396a22": "解行即是因義。始于十信終至等覺。後常無",
    "T34n1720_004:0396a23": "常二智即是果位稱妙覺地。故因果二門要",
    "T34n1720_004:0396a24": "具四種二智也。次論三種二諦辨二智義。自",
    "T34n1720_004:0396a25": "攝嶺相承有三種二諦。一以有為世諦空為",
    "T34n1720_004:0396a26": "真諦。次以空有皆俗非空非有為真。三者二",
    "T34n1720_004:0396a27": "不二為俗非二非不二為真。二諦既有三轉",
    "T34n1720_004:0396a28": "約諦發智亦具三矣。初照有為俗照空為真。",
    "T34n1720_004:0396a29": "次照空有為俗照非空非有為真。三者照二",
    "T34n1720_004:0396b01": "不二為俗照非二非不二為真。[0396b01] 問。何故用三",
    "T34n1720_004:0396b02": "種二諦耶。[0396b02] 答。略明六義是故說之。一者謂",
    "T34n1720_004:0396b03": "各各為人悉檀。自有聞初得道自有聞後受",
    "T34n1720_004:0396b04": "悟。是已根性不同二諦非一。二者為釋如",
    "T34n1720_004:0396b05": "來常依二諦說法。若言如來常依二諦說法",
    "T34n1720_004:0396b06": "者。若說空說有應依二諦。今說非空非有",
    "T34n1720_004:0396b07": "乃至非二非不二。應不依二諦。是故釋云二",
    "T34n1720_004:0396b08": "諦三門說。此三門皆依二諦也。若說有為俗",
    "T34n1720_004:0396b09": "說空為真。依初門二諦說法。乃至說二不二",
    "T34n1720_004:0396b10": "為俗。非二非不二為真。依後門二諦說法也。",
    "T34n1720_004:0396b11": "三者為釋佛教不同。經辨二諦雖多不出三",
    "T34n1720_004:0396b12": "也。如經云菩薩住二諦中為眾生說法。釋",
    "T34n1720_004:0396b13": "論云為著有眾生說空。為著空者說有。此說",
    "T34n1720_004:0396b14": "初門二諦也。又云若有若無皆是世諦。故",
    "T34n1720_004:0396b15": "說非第一義。華嚴云一切有無法了達非有",
    "T34n1720_004:0396b16": "無。如此等經是第二重二諦也。又華嚴云不",
    "T34n1720_004:0396b17": "著不二法以無一二故。此第三重二諦也。用",
    "T34n1720_004:0396b18": "此三門於一切經無所違諍。是故說此三種",
    "T34n1720_004:0396b19": "二諦。四者欲漸引眾生示階級方便。無始已",
    "T34n1720_004:0396b20": "來有此形心及以外物等。謂是實有。是故諸",
    "T34n1720_004:0396b21": "佛出世而為說之。此是世俗實耳非聖實也。",
    "T34n1720_004:0396b22": "若諸法本性空者乃名真諦。故中論云凡夫",
    "T34n1720_004:0396b23": "顛倒為有。於世人是實名為諦。諸賢聖真知",
    "T34n1720_004:0396b24": "顛倒性空。於聖人是實名為諦也。而眾生便",
    "T34n1720_004:0396b25": "謂有非實諦空是真實。則捨有取空。是故",
    "T34n1720_004:0396b26": "云空之與有此是二邊皆是俗諦。非空非有",
    "T34n1720_004:0396b27": "中道之法乃為真諦。或者雖捨二邊復滯中",
    "T34n1720_004:0396b28": "道。是故第三次明遠離二邊不著中道乃是",
    "T34n1720_004:0396b29": "真諦。二邊中道皆俗諦耳。五者為五乘眾生",
    "T34n1720_004:0396c01": "說此三種二諦。初為引凡夫令捨有入空。故",
    "T34n1720_004:0396c02": "明有是俗空為真。次為引二乘人欲令悟中",
    "T34n1720_004:0396c03": "道。故說空有皆俗中道為真。三為菩薩令中",
    "T34n1720_004:0396c04": "偏俱捨故。若偏若中並皆是俗。非中非偏此",
    "T34n1720_004:0396c05": "乃為真。所以然者。菩薩之人謂凡夫二乘滯",
    "T34n1720_004:0396c06": "於二邊。而菩薩心遊中道。為破此見故明遠",
    "T34n1720_004:0396c07": "離二邊不著中道也。第六即世學者明三假",
    "T34n1720_004:0396c08": "有為世諦三假空為真諦。唯有此義但初門",
    "T34n1720_004:0396c09": "意耳。是故引之明三假空有皆俗非空有為",
    "T34n1720_004:0396c10": "真。彼即云我自有二諦。復有非真俗為中道。",
    "T34n1720_004:0396c11": "是故今云二諦與中道亦是俗諦耳。非二非",
    "T34n1720_004:0396c12": "不二乃為真也。"
}