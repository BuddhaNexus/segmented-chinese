{
    "T18n0899_001:0776c25": "清淨法身毘盧遮那心地法門成",
    "T18n0899_001:0776c26": "就一切陀羅尼三種悉地",
    "T18n0899_001:0776c28": "爾時毘盧遮那佛。在蓮華藏世界。與百千億",
    "T18n0899_001:0776c29": "化身釋迦牟尼佛。說心地尸羅淨行品教菩",
    "T18n0899_001:0777a01": "薩法證菩提道。爾時千百億釋迦。異口同音",
    "T18n0899_001:0777a02": "白言。法身世尊。一切眾生。雖得心地法門。而",
    "T18n0899_001:0777a03": "不能專精修學。設有暫時存念。便即放捨。縱",
    "T18n0899_001:0777a04": "逸身心。恣行不善。或有思惟。我得諸佛深妙",
    "T18n0899_001:0777a05": "法門。不能精進。豈令退轉重發道意。日夜精",
    "T18n0899_001:0777a06": "懃。一心修學。求無上道。或有退者。更造惡",
    "T18n0899_001:0777a07": "業。入生死流。不復思惟心地妙法。輪迴惡趣。",
    "T18n0899_001:0777a08": "無有出期。如是眾生。云何調伏。",
    "T18n0899_001:0777a09": "爾時毘盧遮那佛告言千百億釋迦牟尼佛。",
    "T18n0899_001:0777a10": "汝今諦聽。吾為汝說調伏之法。令一切眾生",
    "T18n0899_001:0777a11": "普得安樂。一切眾生。於心地法。有聞不聞者。",
    "T18n0899_001:0777a12": "俱得調伏。聞者令遣懃精進加。若不聞者。令",
    "T18n0899_001:0777a13": "發道意。汝等當知。一切眾生。得心地法。不懃",
    "T18n0899_001:0777a14": "精進。樂造諸惡隨所好處。與作留難。令身不",
    "T18n0899_001:0777a15": "安。此等眾主。為苦所逼。必解思惟。重發道",
    "T18n0899_001:0777a16": "意。日夜精懃。一切修學。何以故。譬如野馬",
    "T18n0899_001:0777a17": "不調。惟加楚撻。然可禁制。或有眾生。未聞",
    "T18n0899_001:0777a18": "佛法。承前生少福。今得人身。薄有衣食。樂造",
    "T18n0899_001:0777a19": "世間種種惡業。不求解脫出世之因。此等眾",
    "T18n0899_001:0777a20": "生。無明熾盛。不知此身如幻如化。即生即死。",
    "T18n0899_001:0777a21": "唯造諸惡。死入地獄。受諸苦毒。無有出期。如",
    "T18n0899_001:0777a22": "此之人。佛深愍念。汝等當知。此人正造惡之",
    "T18n0899_001:0777a23": "時。汝等須知調伏之法。時時與作重病。世間",
    "T18n0899_001:0777a24": "方法無能救者。如此眾生。為苦所逼。必發道",
    "T18n0899_001:0777a25": "意。乃可引攝令入佛道。時釋迦聞是說已。心",
    "T18n0899_001:0777a26": "懷慚愧。頂禮辭退。至本源世界。坐道場處。作",
    "T18n0899_001:0777a27": "是惡惟。諸佛境界難解難入。不可思議。種",
    "T18n0899_001:0777a28": "種方便教導眾生。凡夫無知。難可調伏。又告",
    "T18n0899_001:0777a29": "大眾。汝等當知。心地尸羅淨行法門。難可得",
    "T18n0899_001:0777b01": "聞。難可得見。汝等一切菩薩摩訶薩。及諸聲",
    "T18n0899_001:0777b02": "聞。若天若龍。若鬼神等。應當修學。一心精",
    "T18n0899_001:0777b03": "懃。憶持不忘。當得作佛。爾時大忿怒金剛。從",
    "T18n0899_001:0777b04": "座而起。現大相好。放難思光。照十萬剎。稽首",
    "T18n0899_001:0777b05": "作禮。白金剛言。大士我聞。諸佛坐道處。皆悉",
    "T18n0899_001:0777b06": "稱讚陀羅尼門總持法要。建立無量難思之",
    "T18n0899_001:0777b07": "事。不可思議。惟念眾生。薄福者多。設有受",
    "T18n0899_001:0777b08": "持。不得成就。惟願大士。為此等人。設大方",
    "T18n0899_001:0777b09": "便。令得成就。云何當得三種悉地。云何造九",
    "T18n0899_001:0777b10": "種之壇。云何安置身心。誦念神呪。云何從初",
    "T18n0899_001:0777b11": "念誦。得見何相。自知當得悉地。云何擇所居",
    "T18n0899_001:0777b12": "之處。云何擇喫食。云何作諸供養。云何具諸",
    "T18n0899_001:0777b13": "威儀。行住坐臥。當懷思念。貧窮眾生無物供養",
    "T18n0899_001:0777b14": "。當云何存相。當得摩訶悉地。時執金剛言",
    "T18n0899_001:0777b15": "忿怒軍荼利。斯可問佛。我不能答。時二金剛",
    "T18n0899_001:0777b16": "同聲白佛言。世尊佛說總持法門。眾生云何",
    "T18n0899_001:0777b17": "修學。一一具如上問。爾時佛告俈二金剛言。",
    "T18n0899_001:0777b18": "此可致問毘盧遮那佛。能知此事。時佛即入",
    "T18n0899_001:0777b19": "三昧。作神通力。令諸大眾若天若龍。若鬼若",
    "T18n0899_001:0777b20": "神。一切眾會。俱到蓮華藏世界。稽首作禮。白",
    "T18n0899_001:0777b21": "言法身世尊。我今眾生總持法要者。多所不",
    "T18n0899_001:0777b22": "成。縱有少功。即被毘那夜迦與作種種障難。",
    "T18n0899_001:0777b23": "令遣不成。復令其人即生本性。生厭離心。退",
    "T18n0899_001:0777b24": "意棄捨。斯等眾生。即為不知心地妙法諸佛",
    "T18n0899_001:0777b25": "境界。是以不成三種悉地。返被鬼神之惑亂。",
    "T18n0899_001:0777b26": "唯願世尊。憐愍眾生。及為我等。說持法要清",
    "T18n0899_001:0777b27": "淨軌則。云何當得三種悉地。云何安置身心。",
    "T18n0899_001:0777b28": "念誦不被諸惡鬼神與作留難。",
    "T18n0899_001:0777b29": "爾時毘盧遮那佛言。汝等當知。我念往昔。初",
    "T18n0899_001:0777c01": "發道意。在於阿蘭若處。端坐思惟。修心地法",
    "T18n0899_001:0777c02": "門。為無智惠故。心不安定。諸法不現前。既不",
    "T18n0899_001:0777c03": "安定。種種妄想起諸攀緣。以是義故。即被鬼",
    "T18n0899_001:0777c04": "神之所惑亂。錯入魔境。謂是佛法。貪生愛心。",
    "T18n0899_001:0777c05": "將作究竟。不覺不知。經無數劫。為魔所害。後",
    "T18n0899_001:0777c06": "忽得本心。知是魔魅非佛法也。雖然如此。無",
    "T18n0899_001:0777c07": "復方計。當大發聲言。告言諸佛。佛有惠眼。何",
    "T18n0899_001:0777c08": "不見我為魔所惱。當時空中無數化佛即告",
    "T18n0899_001:0777c09": "我白言。善哉菩薩汝今諦聽。為汝說去魔之",
    "T18n0899_001:0777c10": "法。有大神呪。名心地呪法。誦持之者。速得一",
    "T18n0899_001:0777c11": "切種智。不為諸魔得其便也。我聞是語。心大",
    "T18n0899_001:0777c12": "歡喜。白言。諸佛願為我說。時諸化佛即為我",
    "T18n0899_001:0777c13": "說。我得聞之。憶持不忘。則時諸魔退散。我",
    "T18n0899_001:0777c14": "於此時。便得無生法忍。菩提大道自然圓滿。",
    "T18n0899_001:0777c15": "汝等當知。此心地神呪。一切諸佛修心地法。",
    "T18n0899_001:0777c16": "不誦此呪而得成者。無有是處。坐道場時不",
    "T18n0899_001:0777c17": "誦此呪離諸魔難者。亦無有是處。諸佛不誦",
    "T18n0899_001:0777c18": "此呪具一切智者。無有此處。若不誦此呪諸",
    "T18n0899_001:0777c19": "法自在者。無有此處。若諸人天將諸餘呪。若",
    "T18n0899_001:0777c20": "不先誦此呪得悉地者。無有此處。若先誦此",
    "T18n0899_001:0777c21": "呪。後將諸呪。不成驗者。無有此處。誦此呪",
    "T18n0899_001:0777c22": "者。被毘那夜迦惱亂。無有此處。何以故。此呪",
    "T18n0899_001:0777c23": "是一切諸佛心地法要。但世間出世間法。不",
    "T18n0899_001:0777c24": "從心地而生者。從何而立。是故諸佛甚深境",
    "T18n0899_001:0777c25": "界無能入者。",
    "T18n0899_001:0777c26": "爾時釋迦牟尼佛及諸大眾。稽首白言世尊。",
    "T18n0899_001:0777c27": "世尊唯願說之。",
    "T18n0899_001:0777c28": "爾時毘盧遮那佛。即與釋迦說心地神呪。即",
    "T18n0899_001:0777c29": "說呪曰。",
    "T18n0899_001:0778a01": "唵蘇底瑟吒縛折羅",
    "T18n0899_001:0778a02": "說此呪已。天雨寶華。十方世界所有上妙香",
    "T18n0899_001:0778a03": "華反諸音樂。悉皆雲集而為供養。諸天伇",
    "T18n0899_001:0778a04": "樂滿於空中。一切天龍皆曰未曾有也。時佛",
    "T18n0899_001:0778a05": "雖說法。眾會有聞不聞者。何以故。心得解脫",
    "T18n0899_001:0778a06": "者。悟三空者。得法眼者。入諸佛境界無怖畏",
    "T18n0899_001:0778a07": "者。於心地法無障礙者。並得聞之。善知諸佛",
    "T18n0899_001:0778a08": "方便所說。了一切法如幻相者。亦得聞之。不",
    "T18n0899_001:0778a09": "具如上智者。竝不聞之。由如醉人醉酒。而臥",
    "T18n0899_001:0778a10": "不覺不知。",
    "T18n0899_001:0778a11": "爾時毘盧遮那佛說此呪已。忽然不現。入於",
    "T18n0899_001:0778a12": "清淨法界同一身。遍十方剎。如大虛空。等無",
    "T18n0899_001:0778a13": "有異。一切眾會皆悉不見。時釋迦牟尼佛。亦",
    "T18n0899_001:0778a14": "隨毘盧遮那佛。入法界同一真體。一切眾會",
    "T18n0899_001:0778a15": "亦復不見。時文殊。普賢。觀音。彌勒。金剛藏",
    "T18n0899_001:0778a16": "等五大菩薩。總隨侍釋迦。入深法界。聽毘盧",
    "T18n0899_001:0778a17": "遮那佛說心地法要之門甚深境界。一切眾",
    "T18n0899_001:0778a18": "會皆悉不知我本師釋迦牟尼佛及大菩薩今",
    "T18n0899_001:0778a19": "在何處。",
    "T18n0899_001:0778a20": "爾時毘盧遮那佛。在於何清淨法界。入無處",
    "T18n0899_001:0778a21": "所。惟與五大菩薩。說持心地神呪法門軌則",
    "T18n0899_001:0778a22": "威儀悉地之相。佛告言。汝等當知。若持此心",
    "T18n0899_001:0778a23": "地神呪。欲學禪定智惠。入一切三昧。證無生",
    "T18n0899_001:0778a24": "法忍者。當知先誦心地呪百萬遍訖。然後結",
    "T18n0899_001:0778a25": "跏趺坐。右手押左手。閉眼觀無處所。斷一切",
    "T18n0899_001:0778a26": "念。亦不離於念。斷一切諸緣。亦不離於緣。先",
    "T18n0899_001:0778a27": "觀四大五陰無所有。作是觀已。乃誦此心地",
    "T18n0899_001:0778a28": "呪二十一遍。即自然得入無量三昧。得無生",
    "T18n0899_001:0778a29": "法忍。如是境界證者。乃知不可說也。當誦此",
    "T18n0899_001:0778b01": "呪。不令口舌咽喉等動。令心念之。仍須入無",
    "T18n0899_001:0778b02": "念之念。是名真念。告言。汝等當知。樂大乘",
    "T18n0899_001:0778b03": "之人。修學禪定智慧者。若宿世無因鈍根之",
    "T18n0899_001:0778b04": "輩。不能衣前次第安心者。但能空誦心地神",
    "T18n0899_001:0778b05": "呪。滿百萬遍。自性智惠性開。速證無生法忍。",
    "T18n0899_001:0778b06": "若先世曾修學。暫時廢忘宿智惠故。更不煩",
    "T18n0899_001:0778b07": "多誦。但依前安置心地。誦二十一遍。即得禪",
    "T18n0899_001:0778b08": "定智惠。此人能入諸境界。無有怖畏。般若波",
    "T18n0899_001:0778b09": "羅蜜多自然圓滿。如是境界諸者乃知。人",
    "T18n0899_001:0778b10": "言。汝等若有人。持三部神呪。欲得此心地神",
    "T18n0899_001:0778b11": "呪助法成者。我今為汝分別解脫之。持佛部",
    "T18n0899_001:0778b12": "呪者。當先誦心地呪百萬遍。若持菩薩呪者。",
    "T18n0899_001:0778b13": "當誦心地呪二百萬遍。若持金剛部呪者。當",
    "T18n0899_001:0778b14": "誦心地呪三百萬遍。若人但依此遍數滿者。",
    "T18n0899_001:0778b15": "隨持本呪。皆得成就。何以故。此心呪是一切",
    "T18n0899_001:0778b16": "諸呪之母。是故諸呪神等無敢違逆。若所作",
    "T18n0899_001:0778b17": "者不遂心者。但心念心地呪二十一遍。當得",
    "T18n0899_001:0778b18": "大驗。一切諸呪神奔星走來。無敢違不順勅",
    "T18n0899_001:0778b19": "驅使。又言。汝等當知。若人持三部呪。未得悉",
    "T18n0899_001:0778b20": "地者。為是凡夫無明熾盛。忽生退轉之心。造",
    "T18n0899_001:0778b21": "諸非法。貪著五欲。於所持呪而令間斷。或經",
    "T18n0899_001:0778b22": "多時。於後忽然自發開悟菩提之心。重持本",
    "T18n0899_001:0778b23": "呪。我為此等說緒勳心神呪。令諸眾生無間",
    "T18n0899_001:0778b24": "斷性。共本不退一種。即說緒勳呪曰。",
    "T18n0899_001:0778b25": "曩牟波伽伐帝烏瑟尼沙唵部林盤陀曳娑婆",
    "T18n0899_001:0778b26": "訶怛他揭都娑婆曳娑婆訶鉢頭摩尼娑婆曳",
    "T18n0899_001:0778b27": "娑婆訶跋折羅摩尼娑婆曳娑婆訶摩尼摩尼",
    "T18n0899_001:0778b28": "摩尼俱羅曳娑婆訶怛姪他[合*牛]吽叭吒摩尼達",
    "T18n0899_001:0778b29": "哩[合*牛]叭吒唵[合*牛][合*牛]歌歌叭吒摩尼伐折哩[合*牛]叭",
    "T18n0899_001:0778c01": "吒",
    "T18n0899_001:0778c02": "此是緒勳神呪。亦名心地根本神呪。能滅重",
    "T18n0899_001:0778c03": "罪。此罪業。能誦此呪。悉能滅之。亦能破一切",
    "T18n0899_001:0778c04": "諸呪功能。復成諸呪功能。不用具論。俱有誦",
    "T18n0899_001:0778c05": "持。獲驗無量。若人持呪。中間斷絕。復欲諸",
    "T18n0899_001:0778c06": "理。隨力先誦本持之呪。少多遍數純。發願",
    "T18n0899_001:0778c07": "稽首毘盧遮那佛。弟子某甲。先誦某呪若干",
    "T18n0899_001:0778c08": "遍數。中間廢闕。今又誦得若干遍。請諸佛。與",
    "T18n0899_001:0778c09": "我前緒所誦功課。及今時所誦者。通洞無間",
    "T18n0899_001:0778c10": "斷。即誦緒功神呪一千八遍。又重準前發願。",
    "T18n0899_001:0778c11": "即共本來不退無有異也。毘盧遮那言。守持",
    "T18n0899_001:0778c12": "莫流轉此呪於無智之人。何以故。此無智人",
    "T18n0899_001:0778c13": "見是諸佛方便所說。便生貪著懈怠。不懃精",
    "T18n0899_001:0778c14": "進。生五欲想。退菩提意。何以故。此人為根性",
    "T18n0899_001:0778c15": "不堅牢故。少智惠故。入生死流。復更修學。終",
    "T18n0899_001:0778c16": "無有益。何以故。如人故將新衣污惡已後復",
    "T18n0899_001:0778c17": "如洗之。何以本來不污。是故此呪亦如之也。",
    "T18n0899_001:0778c18": "若本來不退者。誦此呪助法速成。",
    "T18n0899_001:0778c19": "爾時觀世音菩薩白言法身世尊。其持呪之",
    "T18n0899_001:0778c20": "人。求三種悉地相者云何。上悉地相云何。中",
    "T18n0899_001:0778c21": "悉地相云何。下悉地相云何。唯願世尊。為我",
    "T18n0899_001:0778c22": "等說。令一切菩薩摩訶薩及諸人天普得成",
    "T18n0899_001:0778c23": "就。得不退轉地大三摩地。證菩提道。成等正",
    "T18n0899_001:0778c24": "覺。度天人眾。令入涅槃永離生死。不受諸苦。",
    "T18n0899_001:0778c25": "爾時毘盧遮那佛告。汝欲知三種悉地者。吾",
    "T18n0899_001:0778c26": "為汝說。汝等當知。三部共同上中下悉地相。",
    "T18n0899_001:0778c27": "三部各有三種悉地。若有善男子等。欲得成",
    "T18n0899_001:0778c28": "上悉地者。當須清淨護淨內外清淨身三口",
    "T18n0899_001:0778c29": "四意三煩惱業清淨者。先誦所持之呪。依本",
    "T18n0899_001:0779a01": "經上遍數滿足。乃誦心地呪亦遍數滿足。於",
    "T18n0899_001:0779a02": "閑靜之所。淨草座具上坐結跏趺坐。燒上妙",
    "T18n0899_001:0779a03": "香供養。廣發大誓願。啟告十方諸佛諸大菩",
    "T18n0899_001:0779a04": "薩諸大金剛一切諸天冥宦眾聖。普願證明。",
    "T18n0899_001:0779a05": "弟子某甲。為欲受持其呪。唯願世尊菩薩金",
    "T18n0899_001:0779a06": "剛天等。誠為證明。速得成就。三發是願已。即",
    "T18n0899_001:0779a07": "閉目而坐。先誦所持之呪八百遍。自想本身",
    "T18n0899_001:0779a08": "是本呪神身。一一身分莊嚴相好。及身上有",
    "T18n0899_001:0779a09": "光無光。坐立形勢。嗔喜舉動。一一依本經上",
    "T18n0899_001:0779a10": "畫像莊嚴。作如是觀。想自身極須了了分明",
    "T18n0899_001:0779a11": "訖。次想無量諸神部落使者。前後圍繞。恭敬",
    "T18n0899_001:0779a12": "隨侍。一一依本土所說。作此想觀。大順分",
    "T18n0899_001:0779a13": "明。如是訖已。心誦所持之呪二十一遍。遍遍",
    "T18n0899_001:0779a14": "自口中有文理之光。從自口中而出。入諸神",
    "T18n0899_001:0779a15": "口中。光入盡已。想一切諸神。復總入自口中。",
    "T18n0899_001:0779a16": "至心王中安置。如是一日三時作想。必須明",
    "T18n0899_001:0779a17": "了。都滿三七日。每日依次第作之。必得成就",
    "T18n0899_001:0779a18": "上悉地也。於後非但本經上說事。意欲作種",
    "T18n0899_001:0779a19": "種難思議之事皆得成就。所作事意舉動運",
    "T18n0899_001:0779a20": "為。皆共本說神呪一種。得大自在。不可其說。",
    "T18n0899_001:0779a21": "學者知之。凡欲為事。每思惟心念。我是大聖",
    "T18n0899_001:0779a22": "自在之身。今且化作凡夫人。於俗眾之中。度",
    "T18n0899_001:0779a23": "苦眾生。令入不識。若須諸神驅使者想。從",
    "T18n0899_001:0779a24": "自心王。化作百億萬眾。前後圍繞。住勅所",
    "T18n0899_001:0779a25": "為種種無礙。此非是人之自力。是心地神呪",
    "T18n0899_001:0779a26": "之力。能令一切諸神與自在神識合為一體故",
    "T18n0899_001:0779a27": "知。如是若持佛部呪及菩薩呪。取上悉地。若",
    "T18n0899_001:0779a28": "持金剛已下呪。莫取上悉地。何以故。金剛諸",
    "T18n0899_001:0779a29": "天藥叉神呪為性猛烈操惡。若能成就上悉",
    "T18n0899_001:0779b01": "地者。為得自在故。不生慈悲。傷一切鬼神故。",
    "T18n0899_001:0779b02": "若能起大悲。普愍一切不生害心。亦不嗔怒",
    "T18n0899_001:0779b03": "者。亦任取上悉地。若不能如身者。持莫違",
    "T18n0899_001:0779b04": "流佛語。當得大罪。知之。若持佛頂呪得上悉",
    "T18n0899_001:0779b05": "地者。即共諸佛一種。何以故。雖身是凡夫。心",
    "T18n0899_001:0779b06": "得自在辨才無礙。智惠無滯。能與一切天人",
    "T18n0899_001:0779b07": "世間為師。具一切種智一切神通。說不可盡。",
    "T18n0899_001:0779b08": "是故應知。與佛無異。更有難思議事。不可具",
    "T18n0899_001:0779b09": "說。證者乃知。若持菩薩部者。得上悉地者。隨",
    "T18n0899_001:0779b10": "持本呪。與本說呪菩薩一種。無有異也。何以",
    "T18n0899_001:0779b11": "故。將此凡夫之心。以菩薩運度及呪力莊嚴",
    "T18n0899_001:0779b12": "種種方便。令此凡夫得共菩薩之心一種。菩",
    "T18n0899_001:0779b13": "薩有萬行。饒益眾生。及有神通大自在。此持",
    "T18n0899_001:0779b14": "呪之人悉得如是。當知即是菩薩一種無有",
    "T18n0899_001:0779b15": "異也。護持佛法。降伏諸魔。若持金剛呪得上",
    "T18n0899_001:0779b16": "悉地者。亦如本說法。金剛一種。何以故。金剛",
    "T18n0899_001:0779b17": "者不壞之身。持呪之人。身心不壞。所得神力。",
    "T18n0899_001:0779b18": "共本說呪金剛無有異也。能護持佛法。降伏",
    "T18n0899_001:0779b19": "諸魔。令入正道。持呪之者。悉能得如是。更有",
    "T18n0899_001:0779b20": "諸事不。爾時普賢菩薩白言法身世尊。持三",
    "T18n0899_001:0779b21": "部呪成悉地者。各得如本尊一種。何以凡",
    "T18n0899_001:0779b22": "夫能如是得以佛菩薩金剛之身在於凡俗之",
    "T18n0899_001:0779b23": "類。毘盧遮那佛告言普賢。汝等當知。諸佛化",
    "T18n0899_001:0779b24": "作凡夫。可真是凡夫。持呪之人得悉地者。亦",
    "T18n0899_001:0779b25": "復如是。",
    "T18n0899_001:0779b26": "爾時文殊菩薩白言法身世尊。其上悉地者",
    "T18n0899_001:0779b27": "已知。中悉地者云何。唯願說之。普令眾生而",
    "T18n0899_001:0779b28": "得安樂。毘盧遮那佛告言文殊。中悉地者。隨",
    "T18n0899_001:0779b29": "持三部呪。各有本尊畫像之法。一一復依本",
    "T18n0899_001:0779c01": "經所說。身分莊嚴。及諸洛眷屬等。一一分明。",
    "T18n0899_001:0779c02": "記取先誦遍數滿足。然又准前誦心地神呪。",
    "T18n0899_001:0779c03": "亦遍數滿足。或於山間。或於廣野。或在城郭",
    "T18n0899_001:0779c04": "市肆之中。或於伽藍舍等之內。須閑靜處。或",
    "T18n0899_001:0779c05": "於空地。或在房中。唯須靜坐。燒眾名香。供養",
    "T18n0899_001:0779c06": "諸佛菩薩金剛諸天等及本呪神。即發大誓",
    "T18n0899_001:0779c07": "願悔過。先世之罪及今時所造之罪。住深心",
    "T18n0899_001:0779c08": "悔過。頂禮三實訖已。即詰跏趺坐。手把念",
    "T18n0899_001:0779c09": "珠。閉目定想。思念本尊神等。在於目前。對面",
    "T18n0899_001:0779c10": "而立。作此想觀。必須分明。想觀成已。誦誦",
    "T18n0899_001:0779c11": "所持呪八百遍。唯心念勿令口舌等動。遍遍",
    "T18n0899_001:0779c12": "想自口中有白光出。入本呪神口中。光無令",
    "T18n0899_001:0779c13": "斷絕。持誦呪已滿。必須分明。想觀呪神口中",
    "T18n0899_001:0779c14": "光不令間斷。誦呪畢已。又更發願。作香華印。",
    "T18n0899_001:0779c15": "供養都了。即起禮拜。如法發遣神。如是一日",
    "T18n0899_001:0779c16": "三時夜三時。時別准此。都滿七日。成中悉地",
    "T18n0899_001:0779c17": "也。若人持三部神呪得此中悉地者。若大不",
    "T18n0899_001:0779c18": "可思議。依本經上所說功能皆得成就。佛部",
    "T18n0899_001:0779c19": "中成者。三部總成。菩薩部中成者。諸菩薩呪",
    "T18n0899_001:0779c20": "總成。及金剛部中已下諸天夜叉鬼神等呪。",
    "T18n0899_001:0779c21": "無不自成也。金剛部中成者。非但本法。諸金",
    "T18n0899_001:0779c22": "剛已下天龍鬼神呪總成也。菩薩不成佛部",
    "T18n0899_001:0779c23": "呪金剛呪。不成菩薩呪。何以故。從心至頂為",
    "T18n0899_001:0779c24": "上。從臍至心為中。從是至臍為下。是故諸",
    "T18n0899_001:0779c25": "法不可逆行。持呪之人善須分明上中下呪。",
    "T18n0899_001:0779c26": "此是三部都說中悉地軌則知之。",
    "T18n0899_001:0779c27": "爾時觀世音菩薩白言法身世尊。中悉地者",
    "T18n0899_001:0779c28": "已知。下悉地云何。毘盧遮那佛告言。汝等當",
    "T18n0899_001:0779c29": "知。若人持三部神呪欲得下悉地者。先誦遍",
    "T18n0899_001:0780a01": "數。及誦心地呪。神呪准前說之。誦遍數滿已。",
    "T18n0899_001:0780a02": "於靜處坐。燒安悉香供養。即誦大輪金剛印",
    "T18n0899_001:0780a03": "呪二十一遍。稽首告言。唯願金剛速垂降此。",
    "T18n0899_001:0780a04": "弟子為持其呪。求某願欲得成就大驗。為弟",
    "T18n0899_001:0780a05": "子某乙貧窮。無諸供養。唯願大聖為弟子。於",
    "T18n0899_001:0780a06": "此鋪設大曼荼羅法壇。一一依經中。無令缺",
    "T18n0899_001:0780a07": "少。發是語已。閉目而坐。想觀金剛。於前鋪設",
    "T18n0899_001:0780a08": "大曼荼羅壇。上妙之物以為供養。想此壇已。",
    "T18n0899_001:0780a09": "次想四壁及地皆是七寶合成。即結手印。諸",
    "T18n0899_001:0780a10": "本呪神降起道場。授弟子供養。誦所持呪百",
    "T18n0899_001:0780a11": "八遍訖。自發心願。如是日夜六時。一一次第",
    "T18n0899_001:0780a12": "想念分明。都二七日。成下悉地也。想此道場",
    "T18n0899_001:0780a13": "及壇。了了分明。不得錯觀。毘盧遮那佛告白",
    "T18n0899_001:0780a14": "千百億化身釋迦牟尼佛及五大菩薩等。此",
    "T18n0899_001:0780a15": "三種悉地成就之相。若人持三部神呪得此",
    "T18n0899_001:0780a16": "三悉地者。當知是人成佛不久。何以故。此是",
    "T18n0899_001:0780a17": "諸佛有大方便。說總持門最要之法甚深境",
    "T18n0899_001:0780a18": "界難解難入不可思議。又告之言。得悉地者",
    "T18n0899_001:0780a19": "所有功能德。不可具說。證者乃知。何以故。若",
    "T18n0899_001:0780a20": "我具說此法門者。或有人聞。心則狂亂。狐疑",
    "T18n0899_001:0780a21": "不信。何以故。諸佛境界等覺地位。不然知之。",
    "T18n0899_001:0780a22": "豈況凡天而不驚怖。",
    "T18n0899_001:0780a23": "爾時普賢菩薩從坐而起。白言法身世尊。諸",
    "T18n0899_001:0780a24": "佛如來以大慈為本。云何諸陀羅尼說有操",
    "T18n0899_001:0780a25": "惡威德自在傷害鬼神及諸外道天阿脩羅。",
    "T18n0899_001:0780a26": "毘盧遮那言。汝今諦聽。吾為汝說。期有二",
    "T18n0899_001:0780a27": "義應善知之。云何為二。一者諸佛方便說法",
    "T18n0899_001:0780a28": "導引眾生。二者顯此猛烈操惡之身。降伏眾",
    "T18n0899_001:0780a29": "魔令入佛道。汝等應知。此亦是方便。持呪之",
    "T18n0899_001:0780b01": "人見有此事。即心生忿怒。降伏鬼神。未得悉",
    "T18n0899_001:0780b02": "地不然成驗。又不知諸佛方便所說。欲知此",
    "T18n0899_001:0780b03": "者。降伏自心。種種顛倒忘想攀緣作諸不善。",
    "T18n0899_001:0780b04": "或生餓鬼之心。或生外道之心。或生修羅之",
    "T18n0899_001:0780b05": "心。或生諸惡鬼神羅剎之心。以是義故。念念",
    "T18n0899_001:0780b06": "相生皆是諸惡鬼神天阿脩羅。及諸外道羅",
    "T18n0899_001:0780b07": "剎鬼要從心而生。雖不即生受如是報。諸法",
    "T18n0899_001:0780b08": "所說摧伏鬼神者。以是呪力能滅心中如是",
    "T18n0899_001:0780b09": "惡念。無此惡念。不受惡身。故當知降伏者",
    "T18n0899_001:0780b10": "矣。若能先降自心諸惡鬼神者。一切天魔外",
    "T18n0899_001:0780b11": "道天阿修羅藥叉羅剎諸惡鬼神。自然歸伏。",
    "T18n0899_001:0780b12": "無敢違逆。若不自降伏惡心。能降伏諸餘天",
    "T18n0899_001:0780b13": "鬼神者。無有是處。普賢菩薩又白言。云何法",
    "T18n0899_001:0780b14": "中說有治病救眾生苦。云何於餘部經中。即",
    "T18n0899_001:0780b15": "說不許病合和湯藥。其義云何。毘盧遮那佛",
    "T18n0899_001:0780b16": "言。治病亦爾。與前不異。自治心病。既可能治",
    "T18n0899_001:0780b17": "諸病。若自有病。能治彼病。無有是處。說不許",
    "T18n0899_001:0780b18": "持病者。為自病故。說有許者。為斯呪力。令彼",
    "T18n0899_001:0780b19": "解脫者。心無有病。有病者不名解脫。持呪之",
    "T18n0899_001:0780b20": "人自有心病。終不能治諸病。縱治亦不可。",
    "T18n0899_001:0780b21": "普賢菩薩又言。世尊云何聞陀羅尼能滅重",
    "T18n0899_001:0780b22": "罪。又能救地獄苦。其義云何。毘盧遮那言。此",
    "T18n0899_001:0780b23": "有二義。一者真聞。二者耳聞。真聞者。深達法",
    "T18n0899_001:0780b24": "性。知法如幻。罪體亦爾。了不可得。如是之人",
    "T18n0899_001:0780b25": "是真悉地。能救地獄。何以怪之。耳聞者。假諸",
    "T18n0899_001:0780b26": "因緣合和聞之。諸佛以此方便。令此聞者漸",
    "T18n0899_001:0780b27": "漸薰修自識本性。以是因緣。眾罪消滅。承諸",
    "T18n0899_001:0780b28": "佛力亦然。救地獄苦。毘盧遮那佛言。若人不",
    "T18n0899_001:0780b29": "能成就三種悉地者。但能誦心地神呪一百",
    "T18n0899_001:0780c01": "萬遍。所持之呪當得大驗。持諸呪人。若不如",
    "T18n0899_001:0780c02": "法。被本呪神瞋。者誦心地。自皆歡喜。爾時",
    "T18n0899_001:0780c03": "文殊菩薩。觀世音菩薩。普賢菩薩。金剛藏王",
    "T18n0899_001:0780c04": "菩薩。彌勒菩薩。同聲說偈讚毘盧遮那佛曰。",
    "T18n0899_001:0780c05": "　諸佛難思議　　甚深法亦爾",
    "T18n0899_001:0780c06": "　我今得聞之　　亦復知深義",
    "T18n0899_001:0780c07": "　法身不說身　　報應身亦爾",
    "T18n0899_001:0780c08": "　三身俱不說　　是名真說義",
    "T18n0899_001:0780c09": "　說不說皆空　　非一亦非二",
    "T18n0899_001:0780c10": "　說者及聽聞　　此皆如幻義",
    "T18n0899_001:0780c11": "　如幻不可得　　佛方便如是",
    "T18n0899_001:0780c12": "是諸菩薩說此偈已。坐而聽法。觀世音菩薩",
    "T18n0899_001:0780c13": "白言。世尊我為求悉地之人。或在深山曠野",
    "T18n0899_001:0780c14": "之中。持誦呪法。未得成就。乏少糧食之。以",
    "T18n0899_001:0780c15": "是義故。令退菩提之心。我今為此等善男子。",
    "T18n0899_001:0780c16": "說諸天厨神呪。即說呪曰。",
    "T18n0899_001:0780c17": "南牟喝羅怛那多羅那夜闍羅摩訶闍羅逗遛",
    "T18n0899_001:0780c18": "摩訶逗遛吽急速訶尼攝唵急速訶尼攝速",
    "T18n0899_001:0780c19": "先以淨水洗鉢。置鉢淨巾上。復以淨灰於巾",
    "T18n0899_001:0780c20": "下。灰上舖巾。含水噀鉢。閉目誦呪。一百八",
    "T18n0899_001:0780c21": "遍。心念上妙天厨。于時諸天遣天童。奉送上",
    "T18n0899_001:0780c22": "妙之食。於鉢中滿。即起頂禮彌勒世尊。次禮",
    "T18n0899_001:0780c23": "觀世音菩薩。即當食之。餘者散施一切眾多",
    "T18n0899_001:0780c24": "生。若人同食不可盡。得此食喫。自然證悉地",
    "T18n0899_001:0780c25": "也。將此呪呪人間食飲二十一遍。施與餓鬼。",
    "T18n0899_001:0780c26": "鬼得是食。免餓鬼苦。得生彌勒天宮。若至飢",
    "T18n0899_001:0780c27": "荒之年。以此呪呪人間飲食千八遍遍。可眾",
    "T18n0899_001:0780c28": "人食之。令無盡矣。飢荒之年十五日。白月",
    "T18n0899_001:0780c29": "圓滿。燒香仰面。向天視月。誦此呪呪月千八",
    "T18n0899_001:0781a01": "遍。當念言。月光所照眾生普得飽足。無飢渴",
    "T18n0899_001:0781a02": "想。十五日午時。呪日亦得。准前發願。每日常",
    "T18n0899_001:0781a03": "誦此呪千八遍。發願言。諸天王等。願以餘食。",
    "T18n0899_001:0781a04": "遣諸天神十方界所有餓鬼。普與食之。食已",
    "T18n0899_001:0781a05": "便離彼苦。若人能於三年。一日日不闕作此",
    "T18n0899_001:0781a06": "法者。其利廣多矣。捨此身已。得生西方淨",
    "T18n0899_001:0781a07": "土。現世生中增益得福。持諸餘呪悉得成就。",
    "T18n0899_001:0781a08": "爾時金剛藏王菩薩言。諸有情持三部呪。未",
    "T18n0899_001:0781a09": "得成就。有少功効。即而為防護。即說呪曰。",
    "T18n0899_001:0781a10": "怛姓他唵跋折羅娑婆耶娑婆訶",
    "T18n0899_001:0781a11": "若持呪之人覺有不安。當知即是諸魔夜迦",
    "T18n0899_001:0781a12": "等惱亂。即急誦此呪。我與十方藏王及諸眷",
    "T18n0899_001:0781a13": "屬。至彼作護。一切諸夜迦魔鬼眾忙怕自死。",
    "T18n0899_001:0781a14": "若得蘇息。遠走他方。不敢他住也。爾時釋",
    "T18n0899_001:0781a15": "迦牟尼佛言。善哉善哉。汝等諸菩薩等。能為",
    "T18n0899_001:0781a16": "一切眾。問是諸事。及說神呪。令諸有情普受",
    "T18n0899_001:0781a17": "安樂。又言。普當知。此心地法門甚深經典。是",
    "T18n0899_001:0781a18": "無量無數無邊恒河沙諸佛所說。難可得見。",
    "T18n0899_001:0781a19": "難可得聞。若人曾於遍去無量劫中。供養諸",
    "T18n0899_001:0781a20": "佛。深樂佛法。厭離世間生死往返。曾聞諸佛",
    "T18n0899_001:0781a21": "所說深法。以是義故。今始得聞此心地經典",
    "T18n0899_001:0781a22": "及陀羅尼。又更精懃一心讀誦。如是人等真",
    "T18n0899_001:0781a23": "是佛子。何以故。此人不久得無上正覺菩提。",
    "T18n0899_001:0781a24": "當知此經是諸經中王。此呪是諸呪中王。汝",
    "T18n0899_001:0781a25": "等諸菩薩摩訶薩。當須流布於閻浮提。與諸",
    "T18n0899_001:0781a26": "眾生作大利樂。令持呪者速成悉地。",
    "T18n0899_001:0781a27": "爾時毘盧遮那佛言。流布此經。先觀根性。然",
    "T18n0899_001:0781a28": "後付囑。何以故。智惠之人聞之深信。無智之",
    "T18n0899_001:0781a29": "人必生驚怖。復有疑心。令彼眾生返招其罪。",
    "T18n0899_001:0781b01": "死入地獄。為謗此經及諸佛等。獲如是報。當",
    "T18n0899_001:0781b02": "說此經。眾會不聞。為在清淨法界中說。時釋",
    "T18n0899_001:0781b03": "迦牟尼佛及五大菩薩。頂禮毘盧遮那佛已。",
    "T18n0899_001:0781b04": "辭退而至閻浮提菩提樹下。為眾說法。此後",
    "T18n0899_001:0781b05": "滅度後。付五大菩薩。流傳於世。為諸聲聞。不",
    "T18n0899_001:0781b06": "聞佛說見諸菩薩眾。流布此經。深心驚疑。不",
    "T18n0899_001:0781b07": "信不受。時觀世音菩薩言。汝等聲聞。此經非",
    "T18n0899_001:0781b08": "汝境界。非汝所知。是毘盧遮那佛與千百億",
    "T18n0899_001:0781b09": "化身釋迦及大菩薩而說。是故非汝所知。時",
    "T18n0899_001:0781b10": "諸大眾同聞。聞已悲泣而淚。歎未曾有。爾時",
    "T18n0899_001:0781b11": "眾會歡喜信受。作禮奉行。",
    "T18n0899_001:0781b12": "毘盧遮那佛別行經一卷"
}