{
    "X78n1552_002:0398c13": "修西聞見錄卷二",
    "X78n1552_002:0398c15": "東土　雞園偶　集",
    "X78n1552_002:0398c16": "量海尼傳稿蔣元亮",
    "X78n1552_002:0398c17": "往常與玉尺家居。考訂淨土文字。四眾中獨少尼之",
    "X78n1552_002:0398c18": "著作。竊謂天地清淑之氣。必不以類而有所輕重於",
    "X78n1552_002:0398c19": "其間。況方以類聚。則同類之身。必引同類。豈但有身",
    "X78n1552_002:0398c20": "教而無言教者乎。玉尺既出家。謀刻藏經。往來吳越",
    "X78n1552_002:0398c21": "之地。乃獲見影響集於古明姚上善之手。其中著作。",
    "X78n1552_002:0398c22": "述淨行者多。葢比丘尼量海之筆也。既與同人酌訂",
    "X78n1552_002:0398c23": "吳門四眾弟子詩。即以影響集入焉。而淨土之人文",
    "X78n1552_002:0398c24": "小備。嘅爾嘆曰。人何必相逢相遇。乃為淨土知音乎。",
    "X78n1552_002:0399a01": "如李素真冒其孝鍾培棟熊秉忠陳鴻謨乘戒量海",
    "X78n1552_002:0399a02": "諸上善。皆未有一面之緣。而精神如不隔。其在左右",
    "X78n1552_002:0399a03": "者。或數年而合離之感。往往於心境遇之。如文明周",
    "X78n1552_002:0399a04": "國定甘雲開陳靈復茅慧雲蔣慧生之輩。空中變化。",
    "X78n1552_002:0399a05": "未得其端倪。則此世他生之成就。能不令人思且望",
    "X78n1552_002:0399a06": "耶。量海。戒定夙根。慧心初裕。上品之資也。其集中尼",
    "X78n1552_002:0399a07": "戒一篇。尤見東土大乘氣象。",
    "X78n1552_002:0399a08": "廣元哀詞(泰州)冒同慶",
    "X78n1552_002:0399a09": "當全藏之未刻也。或有以種種放生念佛之書募刻",
    "X78n1552_002:0399a10": "者。雖非大宗。亦火之前相也。而廣元輒先赴之。元。泰",
    "X78n1552_002:0399a11": "州南門外某庵尼。年既老矣。而志不衰。玉尺兄弟在",
    "X78n1552_002:0399a12": "泰久。與廣元有刊刻龍舒文之願。言既成。元已卒。葢",
    "X78n1552_002:0399a13": "含此淨因以往矣。玉尺出俗時。行過某菴。而元已無",
    "X78n1552_002:0399a14": "踪跡。有人言。此處尚有信心人。可續募小緣以助刻",
    "X78n1552_002:0399a15": "資。玉尺事多。故未往。然心心憶之。同慶。邑人也。為作",
    "X78n1552_002:0399a16": "哀詞示後學。詞曰。",
    "X78n1552_002:0399a17": "　光華冷淡　　閴無人兮　　宿草蕪生　　塔影淪兮",
    "X78n1552_002:0399a18": "　法幢盈空　　唯一真兮　　蓮花部主　　慰汝神兮",
    "X78n1552_002:0399a19": "量海軼事(蘇州)姚古明",
    "X78n1552_002:0399a20": "量海。避兵有惡疾。人曰。既是大修行人。何故有此惡",
    "X78n1552_002:0399a21": "疾。答曰。此一一波羅蜜。非汝所知也。臨終時。徹夜呼",
    "X78n1552_002:0399a22": "余名。既卒。人以告余。余曰。此時真喫緊。念佛未遑。豈",
    "X78n1552_002:0399a23": "遑念我。",
    "X78n1552_002:0399a24": "寶念出家之切胡鏡之",
    "X78n1552_002:0399b01": "寶念。江蘇候補縣王君蔭福女。母早卒。隨父署縣",
    "X78n1552_002:0399b02": "任中。一日請父欲有所言。父命之至。以終身事父",
    "X78n1552_002:0399b03": "為言。父許之。久而移寓泰州。父請刻經僧為說菩",
    "X78n1552_002:0399b04": "薩戒。并請書鏡影鐘聲以示之。稍有所明。未徹也。",
    "X78n1552_002:0399b05": "又隨父至江寧寓。遂至接引菴。出家志甚切。於其",
    "X78n1552_002:0399b06": "年之冬。遙禮刻經僧。削髮出家。不久遂卒。刻經僧",
    "X78n1552_002:0399b07": "為訂出家名字。未及知也。其勇於脫塵。而疎於覓",
    "X78n1552_002:0399b08": "法。葢入佛未深之故耶。然其迅速精進以自全其",
    "X78n1552_002:0399b09": "天。則亦可以諷世之為修行而終身不決者。",
    "X78n1552_002:0399b10": "靈義傳(金陵)朱　生",
    "X78n1552_002:0399b11": "靈義。江寧馬氏女二順也。年十餘。見玉尺。傾心受教。",
    "X78n1552_002:0399b12": "性警敏。能解大意。既而病。欲見玉尺不可得。命作書",
    "X78n1552_002:0399b13": "請玉尺渡江。家人誑之。不以信達也。玉尺有他事致",
    "X78n1552_002:0399b14": "書金陵弟子。靈義忽謂母。師有信到。何不探之。精誠",
    "X78n1552_002:0399b15": "通感如此。可謂哀矣。養病於藥師菴。待玉尺不至。自",
    "X78n1552_002:0399b16": "知期迫。對佛落髮為沙彌尼。玉尺久而渡江。知其事。",
    "X78n1552_002:0399b17": "訪其處。太息久之。祝其魂魄。祀之於海天精舍。追說",
    "X78n1552_002:0399b18": "菩薩戒。稱之曰菩薩沙彌尼。靈義雖苦於病魔。然心",
    "X78n1552_002:0399b19": "光朗然。至死不變。其不隔於無量光。葢可知矣。",
    "X78n1552_002:0399b20": "寶進進字說石　麟",
    "X78n1552_002:0399b21": "寶進之遇人不淑而知退也。必進於道矣。既志於",
    "X78n1552_002:0399b22": "道而未得所依止也。進必化為退。然退於一處。非",
    "X78n1552_002:0399b23": "退於處處。其進猶存也。勇於義。自願效力花嚴。處",
    "X78n1552_002:0399b24": "移而心減。不亦退乎。然大退者數人。而彼勉力以",
    "X78n1552_002:0399c01": "完其半願。而周旋於玉尺之前。而退中之進象也。",
    "X78n1552_002:0399c02": "至於得地安居。披衣削髮。而格於心境。不復與善",
    "X78n1552_002:0399c03": "知識輪誠意而寫天真。真進之機何在乎。寶也幾",
    "X78n1552_002:0399c04": "何。可弔也。與其進也。噫。",
    "X78n1552_002:0399c05": "能持事略(紹興)慧　音",
    "X78n1552_002:0399c06": "杭州太平橋葉菴住持尼名能持。年六十九。己卯七",
    "X78n1552_002:0399c07": "月二十九。自知時至。集眾念佛。端坐而逝。面目熈怡。",
    "X78n1552_002:0399c08": "方炎暑。次日封龕。形色如生。飛蠅不犯其几筵。此真",
    "X78n1552_002:0399c09": "淨業所感也。杭州近日比丘尼中。以穆菴慧師葉菴",
    "X78n1552_002:0399c10": "持師。為名望最著者(杭之客尼蓮化。病歸。卒於無錫舟次。人甚懇切。但慧解不起耳。",
    "X78n1552_002:0399c11": "仁華每提醒之。猶未甚得力。惜哉。仁華。亦江南尼眾之傑出者)。",
    "X78n1552_002:0399c12": "明恒傳德　修",
    "X78n1552_002:0399c13": "明恒。先為優婆夷。住寧波鄉之青蓮菴。專修淨土。因",
    "X78n1552_002:0399c14": "病。遂薙髮。念淨土堂未曾完工。病中每抱憾。有妙理",
    "X78n1552_002:0399c15": "法師者。示之曰。世事未了。有人替汝。生死事未了。無",
    "X78n1552_002:0399c16": "人替汝。今宜收下。一心歸命矣。又有式教大師者。亦",
    "X78n1552_002:0399c17": "時來警策。遂默受善誡。妄想芟除。一日晨朝。忽謂大",
    "X78n1552_002:0399c18": "眾曰。今日巳時可行。或問曰。巳時向那里行。曰。汝豈",
    "X78n1552_002:0399c19": "不知西行。至巳刻。果安然坐化。",
    "X78n1552_002:0399c20": "論曰。善知識之恩。大於父母。能使善根散而復聚。觀",
    "X78n1552_002:0399c21": "於明恒益信。世之學人。猶往往不知擇友。悲夫。",
    "X78n1552_002:0399c23": "修西聞見錄卷二"
}