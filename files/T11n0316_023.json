{
    "T11n0316_023:0837b20": "佛說大乘菩薩藏正法經卷第二",
    "T11n0316_023:0837b21": "十三",
    "T11n0316_023:0837b23": "西天譯經三藏朝散大夫",
    "T11n0316_023:0837b24": "試光祿卿傳梵大師賜紫",
    "T11n0316_023:0837b25": "沙門臣法護等奉 詔譯",
    "T11n0316_023:0837b26": "持戒波羅蜜多品第七之六",
    "T11n0316_023:0837b27": "[0837b27] 「復次舍利子！時彼菩薩摩訶薩說是偈已，而",
    "T11n0316_023:0837b28": "更前詣最上眾佛般涅盤所，頭面禮竟涕淚",
    "T11n0316_023:0837b29": "交流，遶百千匝&#x5374;住一面，復說伽陀曰：",
    "T11n0316_023:0837c01": "「『如來於諸有情中，  善說最上真實法，",
    "T11n0316_023:0837c02": "  我今發起真實心，  願求無上菩提果。",
    "T11n0316_023:0837c03": "  佛具大智真實身，  今滅度已我不見，",
    "T11n0316_023:0837c04": "  志發誓願等如來，  當獲殊妙諸相好。",
    "T11n0316_023:0837c05": "  我昔曾於俗舍中，  於如來法不恭敬，",
    "T11n0316_023:0837c06": "  現招劣弱深鈍根，  致諸魔障來嬈惱。",
    "T11n0316_023:0837c07": "  今我未得聞正法，  無量苦惱常逼迫，",
    "T11n0316_023:0837c08": "  願得親&#x89A9;調御師，  發起宿植善根本。",
    "T11n0316_023:0837c09": "  我今發是誠實語，  對諸八部天龍眾，",
    "T11n0316_023:0837c10": "  證明我此真實心，  願獲當來真實果。",
    "T11n0316_023:0837c11": "  願我當承善根力，  得見最上人中尊，",
    "T11n0316_023:0837c12": "  聞正法已獲神通，  如大龍故注甘雨。",
    "T11n0316_023:0837c13": "  願我不墮八難中，  遠離一切諸欲染，",
    "T11n0316_023:0837c14": "  於佛常生諦仰心，  惡魔重障無能縛。",
    "T11n0316_023:0837c15": "  願我常於諸佛所，  親得聞持正法藏，",
    "T11n0316_023:0837c16": "  潔白之業速圓成，  無邊佛慧皆通達。",
    "T11n0316_023:0837c17": "  願我速獲真實語，  以真實故得成佛，",
    "T11n0316_023:0837c18": "  當坐菩提大道場，  說真實法利含識。",
    "T11n0316_023:0837c19": "  願我早同最上眾，  振神通力大千界，",
    "T11n0316_023:0837c20": "  俱胝天眾圍遶時，  獲利益者心歡喜。",
    "T11n0316_023:0837c21": "  佛神通力難思議，  住虛空中復難見，",
    "T11n0316_023:0837c22": "  願以讚歎功德因，  放淨光明照我等。",
    "T11n0316_023:0837c23": "  佛神通力無有量，  &#x615C;念有情常顯現，",
    "T11n0316_023:0837c24": "  以上妙法令我聞，  億千萬偈歎無盡。』",
    "T11n0316_023:0837c25": "[0837c25] 「復次菩薩摩訶薩心生歡喜轉復增進，說伽",
    "T11n0316_023:0837c26": "陀曰：",
    "T11n0316_023:0837c27": "「『若我往昔承記別，  現生當得成佛道，",
    "T11n0316_023:0837c28": "  一切有情隨我心，  所修供養皆圓滿。",
    "T11n0316_023:0837c29": "  真淨境界不思議，  求菩提者當趣入，",
    "T11n0316_023:0838a01": "  眾生若發如是心，  無量如來常再見。』",
    "T11n0316_023:0838a02": "[0838a02] 「復次舍利子！是菩薩摩訶薩昔曾於諸佛所",
    "T11n0316_023:0838a03": "深種善根親近供養，皆悉成辦無量根力。於",
    "T11n0316_023:0838a04": "此沒已得生天界，二十俱胝劫不墮惡趣，二",
    "T11n0316_023:0838a05": "十俱胝劫不耽五欲之樂。復於往昔親近供",
    "T11n0316_023:0838a06": "養七千如來，於一一如來所廣大成辦諸供",
    "T11n0316_023:0838a07": "養事，為求無上正等正覺，於一切時常修梵",
    "T11n0316_023:0838a08": "行。以是往昔善根力故，得成阿耨多羅三藐",
    "T11n0316_023:0838a09": "三菩提，號曰娑羅樹王如來、應供、正遍知、明",
    "T11n0316_023:0838a10": "行足、善逝、世間解、無上士、調御丈夫、天人師、佛、",
    "T11n0316_023:0838a11": "世尊，十號具足出現於世。彼佛會中有諸聲",
    "T11n0316_023:0838a12": "聞皆來集會，復有二十俱胝比丘，與大阿羅",
    "T11n0316_023:0838a13": "漢四萬人俱，諸漏已盡無復煩惱，逮得己利",
    "T11n0316_023:0838a14": "盡諸有結，心得自在到於彼岸。舍利子！彼娑",
    "T11n0316_023:0838a15": "羅樹王如來壽命二十俱胝歲，般涅盤後正",
    "T11n0316_023:0838a16": "法住世滿一萬歲，像法住世亦復如是。全身",
    "T11n0316_023:0838a17": "舍利流布世間，普遍供養廣作佛事。」[0838a17] 爾時世",
    "T11n0316_023:0838a18": "尊說伽陀曰：",
    "T11n0316_023:0838a19": "「我於二十俱胝劫，  不曾墮於諸惡趣，",
    "T11n0316_023:0838a20": " 二十俱胝劫數中，  亦不耽著於五欲。",
    "T11n0316_023:0838a21": " 七千如來當住世，  於彼時中般涅盤，",
    "T11n0316_023:0838a22": " 修梵行故得成就，  常與有情獲法欲。",
    "T11n0316_023:0838a23": " 今我得成菩提道，  故號娑羅王如來，",
    "T11n0316_023:0838a24": " 二十俱胝劫數中，  安立有情菩提果。",
    "T11n0316_023:0838a25": " 覺悟菩提最上因，  饒益一切有情故，",
    "T11n0316_023:0838a26": " 二十俱胝歲數中，  當為有情常說法。",
    "T11n0316_023:0838a27": " 常與四十俱胝眾，  同坐道場宣正法，",
    "T11n0316_023:0838a28": " 諸漏已盡悉無餘，  獲得涅盤殊妙果。",
    "T11n0316_023:0838a29": " 三世如來身舍利，  我&#x751E;建塔六十千，",
    "T11n0316_023:0838b01": " 復立俱胝數寶幢，  於萬年中伸供養。",
    "T11n0316_023:0838b02": " 正法住世一萬歲，  諸有智者獲利益，",
    "T11n0316_023:0838b03": " 清淨妙音宣演時，  普獲聞者心歡喜。",
    "T11n0316_023:0838b04": "[0838b04] 「復次舍利子！菩薩摩訶薩圓滿清淨戒行，於",
    "T11n0316_023:0838b05": "一切有情而生對治，於父母所不生貪愛；於",
    "T11n0316_023:0838b06": "諸有情發起對治，於諸欲境不生耽著。菩薩",
    "T11n0316_023:0838b07": "摩訶薩，云何是欲法？云何對治法？欲法者，謂",
    "T11n0316_023:0838b08": "眼觀色欲、耳聽聲欲、鼻嗅香欲、舌了味欲、身",
    "T11n0316_023:0838b09": "著觸欲，而生和合，於此和合而生耽著，是名",
    "T11n0316_023:0838b10": "欲法。既生耽著而被纏縛，於諸纏縛生決定",
    "T11n0316_023:0838b11": "想；此纏縛法畢竟虛假，由貪迷故深樂纏縛。",
    "T11n0316_023:0838b12": "此纏縛法總有三種，謂淺、深、極深，諸有情等",
    "T11n0316_023:0838b13": "應當遠離此纏縛法。又色是纏縛，聲、香、味、觸",
    "T11n0316_023:0838b14": "皆是纏縛。云何色是纏縛？所謂成就身命色",
    "T11n0316_023:0838b15": "故，生於我想、補特伽羅想、壽者想、常想、不",
    "T11n0316_023:0838b16": "壞想、決定不變想、塵境物想、薩伽羅想、五",
    "T11n0316_023:0838b17": "蘊想，此等皆是色法纏縛。又色是纏縛，成就",
    "T11n0316_023:0838b18": "身命色法故，所謂世間諸有欲法，愛著身命",
    "T11n0316_023:0838b19": "妻孥眷屬，是名色法纏縛。乃至觸欲皆是纏",
    "T11n0316_023:0838b20": "縛，諸有染緣而漸成就，諸不善業而皆積集，",
    "T11n0316_023:0838b21": "耽著諸欲不能暫捨。舍利子！云何是欲無過",
    "T11n0316_023:0838b22": "失？謂潔白清淨欲無過失，然於惡趣不生愛",
    "T11n0316_023:0838b23": "著。云何於惡趣中不生愛著？謂欲無過失。舍",
    "T11n0316_023:0838b24": "利子！諸有情等於諸欲事而常親近，無有少",
    "T11n0316_023:0838b25": "分不曾暫捨，由此業報遍受苦果。舍利子！於",
    "T11n0316_023:0838b26": "千世界次第伺察遍觀察已，諸惡朋友無有",
    "T11n0316_023:0838b27": "一人可比於妻。何以故？舍利子！一切有情由",
    "T11n0316_023:0838b28": "愚癡故，諸有智者而常毀棄，是故當知顯現",
    "T11n0316_023:0838b29": "正法。諸無智者而常攝受，是故當知顯現非",
    "T11n0316_023:0838c01": "法諸有為法。男女妻妾互相耽著而生愛樂，",
    "T11n0316_023:0838c02": "邪道攝受男女妻妾數數愛取，障難出離、障",
    "T11n0316_023:0838c03": "難持戒、障難修定、障難生天、障難涅盤、障",
    "T11n0316_023:0838c04": "難一切潔白之法，又復攝受奴婢眷屬，以要",
    "T11n0316_023:0838c05": "言之，又或攝受惡友，為地獄、餓鬼、畜生之所",
    "T11n0316_023:0838c06": "攝受。又復攝受男女妻妾，即彼攝受一切雜",
    "T11n0316_023:0838c07": "染諸不善根。又復攝受男女妻妾乃至飲食，",
    "T11n0316_023:0838c08": "盡其邊際而為障礙：欲見如來而為障礙、欲",
    "T11n0316_023:0838c09": "聞正法而為障礙、欲近聖眾而為障礙。佛之",
    "T11n0316_023:0838c10": "知見清淨潔白之法，一切聖眾，由障礙故皆",
    "T11n0316_023:0838c11": "不能見。於時分中欲求成就而為障礙，求七",
    "T11n0316_023:0838c12": "聖財而為障礙，於不正信法返生攝受，乃至",
    "T11n0316_023:0838c13": "破戒慳吝惡慧無慚無愧皆悉攝受，於非七",
    "T11n0316_023:0838c14": "聖財返生攝受。又復攝受男女妻妾，即彼攝",
    "T11n0316_023:0838c15": "受疾病瘡疣疼痛猛火毒蛇諸苦。又復攝受",
    "T11n0316_023:0838c16": "男女妻妾所住舍宅，猶如塚間，於其塚間發",
    "T11n0316_023:0838c17": "悲號聲，無諸親友乃生聽受，增長癡迷。是虛",
    "T11n0316_023:0838c18": "幻法，於諸善法而為障礙。以要言之，舍利子！",
    "T11n0316_023:0838c19": "破戒之人諸有惡法，如世霜雹毀一切物，破",
    "T11n0316_023:0838c20": "壞善法亦復如是。又復耽著男女妻妾，如貪",
    "T11n0316_023:0838c21": "味人舐於利劍，食熱鐵團諸不淨物。又身垢",
    "T11n0316_023:0838c22": "穢，以貪著故用香花燈塗而自供養，如地獄",
    "T11n0316_023:0838c23": "中極大苦器而自嚴飾。又復於諸奴婢攝受",
    "T11n0316_023:0838c24": "驅使，又復攝受黑瘦惡人種種毀棄，又復攝",
    "T11n0316_023:0838c25": "受駝驢&#x732A;狗種種畜類，即是攝受一切苦惱。",
    "T11n0316_023:0838c26": "又復攝受男女妻妾者，舍利子！決定寧入千",
    "T11n0316_023:0838c27": "踰繕那極大猛焰熱鐵城中，不應攝受父母",
    "T11n0316_023:0838c28": "男女妻妾。常起如是染愛之心即便墮落，何",
    "T11n0316_023:0838c29": "況領受諸觸境事。何以故？諸苦所因，以貪染",
    "T11n0316_023:0839a01": "法為諸根本，損害善法根本、憂悲苦惱根本、",
    "T11n0316_023:0839a02": "繫縛善法根本、穢惡根本、生盲根本，而非慧",
    "T11n0316_023:0839a03": "眼潔白根本。如常履踐熱鐵地上，悉令是人",
    "T11n0316_023:0839a04": "墮落邪道。以何因緣說名為妻？妻所作為，如",
    "T11n0316_023:0839a05": "負重擔而能忍受，又甘領納任持重擔，長時",
    "T11n0316_023:0839a06": "不捨受諸苦惱，逼迫身心為其損害；如是因",
    "T11n0316_023:0839a07": "緣說名為妻。如是有情，由起愛故返為奴僕，",
    "T11n0316_023:0839a08": "由耽著故不得自在，被諸打縛皆悉信伏，倍",
    "T11n0316_023:0839a09": "生欽仰隨諸走使；如是因緣說名為妻。若具",
    "T11n0316_023:0839a10": "足說廣大無量。舍利子！又重擔者，所謂五蘊——",
    "T11n0316_023:0839a11": "色、受、想、行、識——而此五蘊名大重擔，不能棄捨。",
    "T11n0316_023:0839a12": "男女妻妾宿因緣故而為眷屬。舍利子！此為",
    "T11n0316_023:0839a13": "破戒緣、壞正行緣、不正見緣、樂飲食緣、地",
    "T11n0316_023:0839a14": "獄餓鬼畜生緣，作勝慧障、閉涅盤門，以是",
    "T11n0316_023:0839a15": "因緣集一切苦，說此名為宿因眷屬。[0839a15] 「又舍利",
    "T11n0316_023:0839a16": "子！母之種族亦多過失。說此種族無量無邊",
    "T11n0316_023:0839a17": "幻化等事，有人隨順則生過失。諸有魔事如",
    "T11n0316_023:0839a18": "在掌中，波旬眷屬及諸魔女種種幻惑多種",
    "T11n0316_023:0839a19": "過失，以輕掉心、侮戲心、顛狂心、猿猴心，善能",
    "T11n0316_023:0839a20": "顯現如是幻惑。以是因緣故，說名為母之種",
    "T11n0316_023:0839a21": "族。舍利子！又此幻惑亦名聚落，而建王城四",
    "T11n0316_023:0839a22": "衢道陌，人民世界廣大無量不可思議。以是",
    "T11n0316_023:0839a23": "因緣故，說名為幻惑聚落。舍利子！如是幻惑",
    "T11n0316_023:0839a24": "諸欲過失應墮惡趣。舍利子！譬如幻師作幻",
    "T11n0316_023:0839a25": "惑事，而於眾中備諸幻具，廣能顯現種種幻",
    "T11n0316_023:0839a26": "事，女人幻惑亦復如是。舍利子！世間有情見",
    "T11n0316_023:0839a27": "彼女人而被纏縛，或時聞聲、或時手觸、或時",
    "T11n0316_023:0839a28": "歌舞起心愛著、或時和合起諸幻惑、或時啼",
    "T11n0316_023:0839a29": "泣，行住坐臥於一切處悉被纏縛，供給走使",
    "T11n0316_023:0839b01": "返為奴僕。舍利子！譬如世間成熟苗稼，遭",
    "T11n0316_023:0839b02": "大雨雹之所損壞。舍利子！母之種族亦復如",
    "T11n0316_023:0839b03": "是，而能損壞夫之種族，亦能損壞一切潔白",
    "T11n0316_023:0839b04": "之法。舍利子！諸欲過失應墮惡趣，一切愚夫",
    "T11n0316_023:0839b05": "不能了知，而返攝受妻妾眷屬。舍利子！此諸",
    "T11n0316_023:0839b06": "菩薩於諸欲過失無義利事，以方便力而能",
    "T11n0316_023:0839b07": "遠離。云何一切愚夫異生，棄背正法返生愚",
    "T11n0316_023:0839b08": "癡非丈夫想？應於一切佛菩薩摩訶薩所作",
    "T11n0316_023:0839b09": "大丈夫想，應當棄捨非丈夫想，不應生諸",
    "T11n0316_023:0839b10": "瞋恚之想，於諸善趣作大丈夫起諸正行，不",
    "T11n0316_023:0839b11": "於惡趣作非丈夫起諸邪行，不於地獄、餓鬼、",
    "T11n0316_023:0839b12": "畜生起諸趣向，不於破戒起諸趣向，不樂於",
    "T11n0316_023:0839b13": "破戒眾中而暫安住，唯樂於最上最勝一切",
    "T11n0316_023:0839b14": "無上正法無障無礙佛慧而起趣向，而樂對",
    "T11n0316_023:0839b15": "治諸不善法起諸趣向：『願我當來作師子吼，",
    "T11n0316_023:0839b16": "不樂隨順諸不善法作異獸吼。願我當來如",
    "T11n0316_023:0839b17": "佛顯現金色之身，不作異生凡夫之身。常為",
    "T11n0316_023:0839b18": "世間導善之首。又於人中無諸險難，安然寢",
    "T11n0316_023:0839b19": "&#x994D;無所乏少，常得清淨諸妙飲食皆悉豐足，",
    "T11n0316_023:0839b20": "亦不厭捨世間&#x9E81;糲飲食。常願於寂靜處修",
    "T11n0316_023:0839b21": "習禪定，速得成就最上最勝妙三摩地，專注",
    "T11n0316_023:0839b22": "一境遠離動亂諸惑障染，常得遊戲諸佛定",
    "T11n0316_023:0839b23": "門，亦復遠離聲聞緣覺諸有定門，不樂依止",
    "T11n0316_023:0839b24": "一切愚夫異生諸有定門。亦不樂著色、受、想",
    "T11n0316_023:0839b25": "行、識五蘊而住，不樂依止地、水、火、風、空、識而",
    "T11n0316_023:0839b26": "住，不樂依止欲界、色界、無色界而住，亦不樂",
    "T11n0316_023:0839b27": "於此界他界而住。雖復於彼見聞覺知妙觸",
    "T11n0316_023:0839b28": "境界及所證得寂靜思惟，亦復不樂依止而",
    "T11n0316_023:0839b29": "住。願常依止如實靜慮之者，雖樂修定於自",
    "T11n0316_023:0839c01": "他身常無損害。願常圓滿佛之智慧，所有欲",
    "T11n0316_023:0839c02": "界諸有為事悉不願樂。』舍利子！菩薩摩訶薩",
    "T11n0316_023:0839c03": "智者有四種出離法。何等為四？一者出離欲",
    "T11n0316_023:0839c04": "界，二者出離一切有情界，三者出離知恩不",
    "T11n0316_023:0839c05": "報而不親近，四者出離一切苦行；應當發起",
    "T11n0316_023:0839c06": "此之四種出離之法。舍利子！菩薩摩訶薩住",
    "T11n0316_023:0839c07": "惡趣中，見諸殊妙母之種族亦不發起貪愛",
    "T11n0316_023:0839c08": "之心，應當發起四種之想。何等為四？一者損",
    "T11n0316_023:0839c09": "減想，二者險難想，三者便利不淨想，四者膿",
    "T11n0316_023:0839c10": "血穢污想。舍利子！菩薩摩訶薩住惡趣中，又",
    "T11n0316_023:0839c11": "應發起三種之想。何等為三？一者如母想，二",
    "T11n0316_023:0839c12": "者如妹想，三者親女想；應當發起此三種",
    "T11n0316_023:0839c13": "想。如是舍利子！菩薩摩訶薩而常善說修習",
    "T11n0316_023:0839c14": "思惟，及諸經典悉應信受。我觀世間無有一",
    "T11n0316_023:0839c15": "人，於無量劫來非母能生、非父能育。至於一",
    "T11n0316_023:0839c16": "切有情循環養育，一切有情亦悉曾為我之",
    "T11n0316_023:0839c17": "父母，或於往昔曾名為母，至於今生返名為",
    "T11n0316_023:0839c18": "婦。彼諸行人應當修學，與諸愚夫異生，我當",
    "T11n0316_023:0839c19": "住於不相違行。如是行相隨順於此。貪愛為",
    "T11n0316_023:0839c20": "心，內心專注作是思惟。所謂貪愛之心，彼云",
    "T11n0316_023:0839c21": "何見生與未生？若或貪愛眼中諸色，彼諸行",
    "T11n0316_023:0839c22": "人內心堅固。應當伺察於自眼中而生愛著。",
    "T11n0316_023:0839c23": "云何眼中而生見見？云何自性而見自性？云",
    "T11n0316_023:0839c24": "何自眼而見自眼？如是自眼四大所成，仗眾",
    "T11n0316_023:0839c25": "緣故而非自性，既非自性而生愛著，愛著之",
    "T11n0316_023:0839c26": "心亦非自性。何以故？彼性非有、此心亦無，由",
    "T11n0316_023:0839c27": "差別故而生愛著。諸愚夫異生由不了故住",
    "T11n0316_023:0839c28": "無分別，我今樂住有分別中而生進求。何以",
    "T11n0316_023:0839c29": "故？如是色相非功德法，是欲思惟。」[0839c29] 爾時世",
    "T11n0316_023:0839c30": "尊說伽陀曰：",
    "T11n0316_023:0840a01": "「互相和合為一義，  此中無有義差別，",
    "T11n0316_023:0840a02": " 亦非內心堅固生，  由貪愛故名積聚。",
    "T11n0316_023:0840a03": " 云何真實中真實，  而於四大生愛著，",
    "T11n0316_023:0840a04": " 此法猶如於瓦木，  是中不生愛樂心。",
    "T11n0316_023:0840a05": " 由我執故生遍計，  從不真實為積聚，",
    "T11n0316_023:0840a06": " 不真實中貪愛生，  真實貪愛不可得。",
    "T11n0316_023:0840a07": " 設於十方遍尋求，  真實貪性不可得，",
    "T11n0316_023:0840a08": " 於不真實計執已，  貪愛心生還積聚。",
    "T11n0316_023:0840a09": " 彼若如是生伺察，  循環於此遍推窮，",
    "T11n0316_023:0840a10": " 隨諸增勝推窮時，  真實貪愛不可得。」"
}