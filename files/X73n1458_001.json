{
    "X73n1458_001:0865a03": " 宗門寶積錄序",
    "X73n1458_001:0865a05": "釋氏之有古德。猶吾學之有先儒也。先儒以語錄。闡",
    "X73n1458_001:0865a06": "聖人之遺經。古德以語錄。演如來之奧義。凡標旨樹",
    "X73n1458_001:0865a07": "訓。因源以致流。由本以達末。其道一也。即以先儒言",
    "X73n1458_001:0865a08": "之。自兩漢毛鄭賈服諸家。耑門講經之外。其他儒林",
    "X73n1458_001:0865a09": "著作。往往有與六經相為出入。而周程張朱後。如太",
    "X73n1458_001:0865a10": "極通書正蒙東西二銘全書語類等書。尤為指不勝",
    "X73n1458_001:0865a11": "屈。卒未聞有人焉。舉先儒之議論。以類相從。而附之",
    "X73n1458_001:0865a12": "聖人之經之後者。迨唐之正義。明之大全。始薈稡諸",
    "X73n1458_001:0865a13": "家。而折衷之。識者猶或致譏。以為正義興而漢儒之",
    "X73n1458_001:0865a14": "學始絕。大全作而宋儒之學亦亡。葢其書割截採取。",
    "X73n1458_001:0865a15": "以務合於一人之見。則漢宋諸儒之名雖存。而僅成",
    "X73n1458_001:0865a16": "為孔穎達所見之漢儒。楊榮所見之宋儒。固不若各",
    "X73n1458_001:0865a17": "存一編者。其人之面目既全。而精神畢露。能使後人",
    "X73n1458_001:0865a18": "讀之。如接其謦欬。而承其指授也。嗚呼。以孔穎達楊",
    "X73n1458_001:0865a19": "榮之學之才。而猶不免于斯獘。況與二公。邈不相及",
    "X73n1458_001:0865a20": "者耶。故余謂。輯先儒之語錄者。但當汰其重複。以期",
    "X73n1458_001:0865a21": "得其人之真。輯古德之語錄者。惟在去其繁蕪。以獨",
    "X73n1458_001:0865a22": "存其人之是。固不必推而列諸聖人之書。系諸如來",
    "X73n1458_001:0865a23": "之下。然後為泗水的傳。靈山正脈也。西蜀歗堂晳和",
    "X73n1458_001:0865a24": "尚。幼讀儒書。長通佛乘。得弘覺之真傳。紹天童之法",
    "X73n1458_001:0865b01": "席。嘗奉",
    "X73n1458_001:0865b02": "詔住持隆安。為四方參學所宗歸。而一瓢一衲。雲流",
    "X73n1458_001:0865b03": "天空。眼光透露。與古宿無以異。使立諸儒者之林。其",
    "X73n1458_001:0865b04": "學識所至。奚止追踪仲達。方駕勉仁而已哉。廼觀其",
    "X73n1458_001:0865b05": "所譔宗門寶積錄一書。簡當精確。使宋元明以來。諸",
    "X73n1458_001:0865b06": "老之聲音笑貌。宛然如覩。非若區區藉祖燈操觚。以",
    "X73n1458_001:0865b07": "衒博采者比。因特表其正大之意。固可為儒門著書",
    "X73n1458_001:0865b08": "之則。寧僅有功古德已耶。",
    "X73n1458_001:0865b09": "康熈己未季春中浣",
    "X73n1458_001:0865b10": "賜進士及第通奉大夫",
    "X73n1458_001:0865b11": "經莚日講官記注起居翰林院掌院學士兼禮部侍",
    "X73n1458_001:0865b12": "郎加一級崑山徐元文頓首拜譔",
    "X73n1458_001:0865b15": " 宗門寶積錄序",
    "X73n1458_001:0865b17": "嘗聞。古佛謂。娑婆世界。以清淨音聞為教體。故西來",
    "X73n1458_001:0865b18": "傳心之旨。雖欲掃空諸相不落言詮。而諸師心心相",
    "X73n1458_001:0865b19": "印。皆有契證之句。一時學者。筆受而寶藏之。又刻諸",
    "X73n1458_001:0865b20": "方冊。以廣流通。而語錄由是興焉。猶涉川之必資于",
    "X73n1458_001:0865b21": "舟楫。求魚兔者之必假于筌蹄也。夫心之本體。即性",
    "X73n1458_001:0865b22": "也。一法不立。而萬用全彰。迥脫根塵。而真機獨露。其",
    "X73n1458_001:0865b23": "微妙至矣。然眾生為情見牽纏。鮮能安居正受。于是",
    "X73n1458_001:0865b24": "向上諸師。設立疑情。假縱奪殺活之術。以去其黏縛。",
    "X73n1458_001:0865c01": "而使之透脫。粤及百世而下。有善思惟者。即心而悟",
    "X73n1458_001:0865c02": "其機用。葢如此之妙也。欽惟",
    "X73n1458_001:0865c03": "世祖章皇帝。乘天宮福德之願。執金輪以統御天下。",
    "X73n1458_001:0865c04": "其深仁厚澤所漸被。與如來法化相為廣厚。而多生",
    "X73n1458_001:0865c05": "自悟之智。復有契於當日之涅槃妙心。間當萬機暇",
    "X73n1458_001:0865c06": "時。游觀慧海。舉暢宗風。天光下垂。河沙徧照。凡得熏",
    "X73n1458_001:0865c07": "心注耳者。莫不霑慈蒙潤。無異春雷時雨。開滋萬卉",
    "X73n1458_001:0865c08": "之甲蘖。而使之敷榮也。于時弘覺禪師忞公。方以天",
    "X73n1458_001:0865c09": "童嫡子。主法東南。奉",
    "X73n1458_001:0865c10": "詔而來。屢承顧問。不獨妙悟清機。足以仰符",
    "X73n1458_001:0865c11": "睿旨。即其送難之際。辭辯風馳。撰述之餘。文采霞燦。",
    "X73n1458_001:0865c12": "葢有石門北磵之遺芳焉。其得法上首弟子歗堂和",
    "X73n1458_001:0865c13": "上。以見地超卓。代師秉拂入室。亦如圓悟之樂有大",
    "X73n1458_001:0865c14": "慧。針鋒相拄。余時隨侍法筵。獲聞實義。雖未能現前",
    "X73n1458_001:0865c15": "發悟。而此心戚戚。識其妙歸。而掩關思入。則又彌覺",
    "X73n1458_001:0865c16": "不可攀躋。間嘗披閱燈錄。思盡究古人之機用。而又",
    "X73n1458_001:0865c17": "以不見全書為歎。今禪師久歸寂滅。而余亦老矣。乃",
    "X73n1458_001:0865c18": "歗公自南還之後。奉禪師之遺囑。捃集唐宋古德。及",
    "X73n1458_001:0865c19": "元明後出諸師語錄。凡前人刊布未備者。會稡成編。",
    "X73n1458_001:0865c20": "名為宗門寶積錄。千里見示。且命為之序。余撫今追",
    "X73n1458_001:0865c21": "昔。味禪悅而增法喜。輒忘其固陋。願樂有言。以助正",
    "X73n1458_001:0865c22": "信。而又愧未能發明心地法門之萬一也。雖然寶積",
    "X73n1458_001:0865c23": "經不云乎。如來所演八萬四千聲教。皆名為文。離諸",
    "X73n1458_001:0865c24": "一切語言文字。是名為義。學者于茲錄。苟能作如是",
    "X73n1458_001:0866a01": "觀。向無義路處。覿體自見。則歷劫所失之衣珠。不求",
    "X73n1458_001:0866a02": "自得。一彈指頃。而家珍種種流出。豈不快哉。是知歗",
    "X73n1458_001:0866a03": "公之孜孜結集。誠為善繼先志。發古尊宿潛德之光。",
    "X73n1458_001:0866a04": "而有功于斯道。固不小矣。",
    "X73n1458_001:0866a05": "康熈歲次癸亥仲冬　　宛平王熈熏沐拜撰",
    "X73n1458_001:0866a08": " 序",
    "X73n1458_001:0866a10": "天童歗堂和尚。適撰其宗門寶積錄成。屬余敘之。余",
    "X73n1458_001:0866a11": "謝曰。此禪宗血脈。世家所錄。俱第一義。余治儒者。未",
    "X73n1458_001:0866a12": "能闚其宗旨。豈敢為敘首。雖然余嘗考。釋氏本末。自",
    "X73n1458_001:0866a13": "東漢始傳四十二章。至於兩晉。而其徒益盛。一時江",
    "X73n1458_001:0866a14": "左諸名士。若耑以文藻自居。至辯析理源。則必從某",
    "X73n1458_001:0866a15": "法師某道人。每標榜諸義。輒數百語。或至數千言。花",
    "X73n1458_001:0866a16": "爛映發。惜無記為語錄者。然其談理。孝經老子。與小",
    "X73n1458_001:0866a17": "品法華經並賞。大易與逍遙遊同論。雜曼已極。而釋",
    "X73n1458_001:0866a18": "門諸人。其文字幽深劖刻。與諸名士。爭奇流而不已。",
    "X73n1458_001:0866a19": "遂至同弊。于是。西竺菩提不得不折蘆而來。直指本",
    "X73n1458_001:0866a20": "性。為正法眼藏。盡掃除文字語言。卷翳霽霾。杲杲日",
    "X73n1458_001:0866a21": "出。此後儒釋二門。使各歸治其學。而議論遂日有不",
    "X73n1458_001:0866a22": "同。余則獨驗之。凡物之異者。每迭相為起伏。若寒暑",
    "X73n1458_001:0866a23": "晝夜。一來一往。一長一消。顯然可見。而儒釋二門。則",
    "X73n1458_001:0866a24": "不然。唐人曰。聖人之道。息于晉宋。開于唐。自昌黎先",
    "X73n1458_001:0866b01": "生請身列孔門弟子。極稱孟子之道。六經墜緒。茫茫",
    "X73n1458_001:0866b02": "復興。而宗門亦自初祖六世至曹溪。教外別傳。花開",
    "X73n1458_001:0866b03": "徧界。此其同盛一也。及宋諸大儒出。密闡心宗。始明",
    "X73n1458_001:0866b04": "此學。而一時禪宗亦大暢。如張文定所言。馬祖汾陽",
    "X73n1458_001:0866b05": "雪峯巖頭諸公。俱為釋家收拾。此其同盛復一也。朱",
    "X73n1458_001:0866b06": "陸以後。其學漸分。至近世有姚江之學。有蕺山之學。",
    "X73n1458_001:0866b07": "而聖道復著。宗門亦自元末一燈僅續。至後洞有博",
    "X73n1458_001:0866b08": "山來顯聖澄。濟有天童悟磬山修徑山信諸老出。而",
    "X73n1458_001:0866b09": "世復震動。此其同盛復一也。以是知儒釋二門。非有",
    "X73n1458_001:0866b10": "消長。誠以各明本心。自得至道。世人望天梁在南。天",
    "X73n1458_001:0866b11": "樞在北。其光明相照。嵩高太華。魁然同仰。所謂道並",
    "X73n1458_001:0866b12": "行。而不相悖者也。歗堂和尚為悟祖長孫山翁老人",
    "X73n1458_001:0866b13": "大弟子。主席天童。真印三世。歗公初承山翁老人之",
    "X73n1458_001:0866b14": "命。使輯宋元以來諸禪宿語錄。刪繁領要。彚為大集。",
    "X73n1458_001:0866b15": "以補會元尊宿諸書所未備。此其事誠不易。葢正眼",
    "X73n1458_001:0866b16": "玅心。微笑相授。而欲傳世人。終必寄諸文字。是必後",
    "X73n1458_001:0866b17": "人。能以我心眼。直提出前人之玅。使更無密藏處。而",
    "X73n1458_001:0866b18": "後其書始可傳。此非尋常譬說所可見。有如玉中取",
    "X73n1458_001:0866b19": "脂。如石中取髓。如自巨海漉出四大寶珠。如品水先",
    "X73n1458_001:0866b20": "酌鴦漿。如從眾艸采得夜光洞鼻芝。如以玻璃盃獨",
    "X73n1458_001:0866b21": "盛獅乳。如得泰阿一麾晉鄭之頭畢白。又如入秦無",
    "X73n1458_001:0866b22": "所取耑收圖書。如馳登常山上已得寶符。復如一點",
    "X73n1458_001:0866b23": "龍睛躍然欲舞。如於壁上看畵水勢欲湧出。亦如數",
    "X73n1458_001:0866b24": "十年識得扇門半面。如於煙炭中辨是夏馥。此惟吾",
    "X73n1458_001:0866c01": "歗公心眼。但所指即星。但所披即寶。足使從上諸大",
    "X73n1458_001:0866c02": "老。本性廓呈。面目畢竟。俱若從開卷間。宛然相向其",
    "X73n1458_001:0866c03": "書。遂足傳萬世。山翁老人。耑以此事屬公。誠甚重也。",
    "X73n1458_001:0866c04": "余因為溯述儒釋兩門之盛。而歗公此書。闡提未發",
    "X73n1458_001:0866c05": "其能。善承先志若此。斯誠釋林之世寶也。是為序。",
    "X73n1458_001:0866c06": "甬上學者李鄴嗣杲堂氏頓首拜譔",
    "X73n1458_001:0866c09": " 序",
    "X73n1458_001:0866c11": "夫正法眼藏。從世尊付囑迦葉。以至達磨東來。直指",
    "X73n1458_001:0866c12": "人心。見性成佛。謂之教外別傳。不立文字。雖云不立",
    "X73n1458_001:0866c13": "文字。然直指之道。非言莫顯。故燦大師信心銘。及六",
    "X73n1458_001:0866c14": "祖壇經。玅演心宗。波瀾益闊。厥後五宗。並列機愈峻。",
    "X73n1458_001:0866c15": "而唱愈高。星飛電捲。疾雷醒聵之言。彚成燈錄會元",
    "X73n1458_001:0866c16": "尊宿諸書。後學因之。打失布袋者。不可勝紀。誠起死",
    "X73n1458_001:0866c17": "回生之良劑。奚得竟以文字目之哉。第道與時運。隆",
    "X73n1458_001:0866c18": "替不恒。赫赫祖燈。幾至九鼎一絲。而鈍根膚識之徒。",
    "X73n1458_001:0866c19": "無從扣入。甚至泥文字為正句。猶執醫方。以為玅藥。",
    "X73n1458_001:0866c20": "不唯活人無驗。將見貽害不淺矣。賴近古老凍膿。代",
    "X73n1458_001:0866c21": "興濟世。以楔出楔。以言破言。補偏救弊之語。又不一",
    "X73n1458_001:0866c22": "而足。自會元尊宿語錄輯行之後。然繼輯者。不能盡",
    "X73n1458_001:0866c23": "載其全書。即崛起諸老。僅存其名。而無其錄者。十有",
    "X73n1458_001:0866c24": "八九。如黃龍死心靈源瞎堂諸前輩。皆聲光烜赫。震",
    "X73n1458_001:0867a01": "動一時。今求其全錄。咸無有焉。葢輯書者。僅採掇其",
    "X73n1458_001:0867a02": "英華。而單本集卷。失之荒煙蔓草。遂以湮沒。加之陵",
    "X73n1458_001:0867a03": "谷變遷。兵燹相因。或存或亡。又不知其幾幾矣。是以",
    "X73n1458_001:0867a04": "學者。不得盡見古人之全書。即不能盡得古人之機",
    "X73n1458_001:0867a05": "用也。先師弘覺老人。深為憫之。欲自宋迄今。上下四",
    "X73n1458_001:0867a06": "五百年間。蒐其遺錄。彚成一書。其撰集之體。取衷於",
    "X73n1458_001:0867a07": "古尊宿錄。聚古人於一堂。使學者得以師之。若親聆",
    "X73n1458_001:0867a08": "謦欬。瞻其鎚拂。讀其語翫其機。而有所觸發開悟。如",
    "X73n1458_001:0867a09": "靈雲之見桃。香嚴之擊竹。太原聞畵角。佛果聽鷄鳴。",
    "X73n1458_001:0867a10": "物類尚然。何況古人雷霆之舌。劒刃之機。盡存于斯。",
    "X73n1458_001:0867a11": "而不令打失布袋者乎。倘于此徹見古人用處。便可",
    "X73n1458_001:0867a12": "與古人。並驅于千載之上矣。則此書當亟成者也。集",
    "X73n1458_001:0867a13": "未半。適應天書之召。未卒其業。因舉殘編。而授晳曰。",
    "X73n1458_001:0867a14": "汝當成此。嗟乎。荏苒歲月。今已廿餘年矣。晨夕寅愓。",
    "X73n1458_001:0867a15": "惟恐負先師之命。丙辰春。始得搦管從事。蒐羅尋覓。",
    "X73n1458_001:0867a16": "凡三易寒暑。僅得八十八人書。成九十三卷。名之曰",
    "X73n1458_001:0867a17": "宗門寶積錄。成先志也。亦俾後之瞎驢滅却正法眼",
    "X73n1458_001:0867a18": "者知所自爾。",
    "X73n1458_001:0867a19": "旹",
    "X73n1458_001:0867a20": "康熙歲次己未元旦西蜀枳里比丘山曉本皙題於",
    "X73n1458_001:0867a21": "天童大鑑堂",
    "X73n1458_001:0867b01": "宗門寶積錄凡例",
    "X73n1458_001:0867b02": "編輯是書。由弘覺先師。見宋末元明諸祖語錄。多",
    "X73n1458_001:0867b03": "散失無傳。使古德法檀。不獲昭昭惠世。引為後學",
    "X73n1458_001:0867b04": "之過。故命皙廣求諸錄。彚成一書。顏曰宗門寶積。",
    "X73n1458_001:0867b05": "俾得此書者。如獲眾寶。且知慧命攸歸。淵源有自。",
    "X73n1458_001:0867b06": "第愧蒐羅不備。掛漏頗多。惟冀當來同志。補集大",
    "X73n1458_001:0867b07": "成焉爾。",
    "X73n1458_001:0867b08": "採集規式。悉依古尊宿錄例。唯收上堂示眾小參",
    "X73n1458_001:0867b09": "機緣拈頌法語等類。其餘雜著。浩繁不遑具載。",
    "X73n1458_001:0867b10": "歷代宗支。不列世次。不折五派者。以五宗共出一",
    "X73n1458_001:0867b11": "祖。何必分門別戶。惟于卷目之下。略贅大鑑下第",
    "X73n1458_001:0867b12": "幾十幾世。以便披閱。知其所自云。",
    "X73n1458_001:0867b13": "凡尊宿錄中已收者。茲錄俱不更收。然復收南嶽",
    "X73n1458_001:0867b14": "讓青原思者。以見大鑑下綿綿相傳。不出兩支之",
    "X73n1458_001:0867b15": "外耳。",
    "X73n1458_001:0867b16": "大鑑下由南嶽至十二世楊岐會。及十四世五祖",
    "X73n1458_001:0867b17": "演諸錄。備載尊宿錄中。惟雪峯玄沙西余白雲諸",
    "X73n1458_001:0867b18": "老。咸屬單本。未經收入。故茲編從南嶽青原下。首",
    "X73n1458_001:0867b19": "列雪峯存禪師錄。如圓悟大慧中峯錄。久經入藏",
    "X73n1458_001:0867b20": "頒行。茲亦不收。",
    "X73n1458_001:0867b21": "雪峯玄沙。及宋末諸祖錄。屢經選訂。行世已久。茲",
    "X73n1458_001:0867b22": "惟去其雜著。餘皆仍舊。若元明及",
    "X73n1458_001:0867b23": "昭代諸禪師錄。奚止汗牛充棟。故去繁採要。集其大",
    "X73n1458_001:0867b24": "槩。非敢涉私簡擇。任意去留也。",
    "X73n1458_001:0867c01": "是編原為收拾諸祖語錄。非與傳燈續燈諸書。專",
    "X73n1458_001:0867c02": "意稽攷。譜牒世系者比。故有語錄行世者收之。其",
    "X73n1458_001:0867c03": "無錄者。不敢具載空名。",
    "X73n1458_001:0867c04": "書中諸禪師。或有碩儒名宿所撰塔銘附後者。卷",
    "X73n1458_001:0867c05": "首不更載其姓氏出處。竟錄上堂等語。",
    "X73n1458_001:0867c06": "近代諸錄。止於愚菴盂覺浪盛及弘覺先師昆季",
    "X73n1458_001:0867c07": "輩下。此濟濟多賢。未能備列統。俟後之君子起而",
    "X73n1458_001:0867c08": "輯之。惟高明鑒原。",
    "X73n1458_001:0867c09": "未詳法嗣。曾經南磵備收續燈存稿中行世。茲不",
    "X73n1458_001:0867c10": "復贅。",
    "X73n1458_001:0867c12": "宗門寶積錄凡例",
    "X73n1458_001:0867c16": "宗門寶積錄目錄",
    "X73n1458_001:0867c18": "卷首",
    "X73n1458_001:0867c19": "序凡例",
    "X73n1458_001:0867c20": "卷一(大鑑下第一世)",
    "X73n1458_001:0867c21": "南嶽懷讓禪師青原行思禪師",
    "X73n1458_001:0867c22": "卷一之二(大鑑下第六世)",
    "X73n1458_001:0867c23": "雪峯義存禪師",
    "X73n1458_001:0867c24": "卷三(大鑑下第七世)",
    "X73n1458_001:0868a01": "玄沙師備禪師",
    "X73n1458_001:0868a02": "卷四(大鑑下第十二世)",
    "X73n1458_001:0868a03": "西余淨端禪師",
    "X73n1458_001:0868a04": "卷五之六(大鑑下第十三世)",
    "X73n1458_001:0868a05": "白雲守端禪師保寧仁勇禪師",
    "X73n1458_001:0868a06": "卷七(大鑑下第十四世)",
    "X73n1458_001:0868a07": "宏智正覺禪師",
    "X73n1458_001:0868a08": "卷八(大鑑下第十六世)",
    "X73n1458_001:0868a09": "虎丘紹隆禪師",
    "X73n1458_001:0868a10": "卷九之十一(大鑑下第十七世至十二卷同)",
    "X73n1458_001:0868a11": "應菴曇華禪師",
    "X73n1458_001:0868a12": "卷十二",
    "X73n1458_001:0868a13": "焦山師體禪師長翁如淨禪師",
    "X73n1458_001:0868a14": "卷十三之十四(大鑑下第十八世)",
    "X73n1458_001:0868a15": "密菴咸傑禪師",
    "X73n1458_001:0868a16": "卷十五(大鑑下第十九世)",
    "X73n1458_001:0868a17": "破菴祖先禪師無文　燦禪師",
    "X73n1458_001:0868a18": "卷十六(大鑑下第二十世至十八卷同)",
    "X73n1458_001:0868a19": "無準師範禪師天目文禮禪師",
    "X73n1458_001:0868a20": "卷十七之十八",
    "X73n1458_001:0868a21": "元叟行端禪師",
    "X73n1458_001:0868a22": "卷十九之二十(大鑑下第二十一世至二十五卷同)",
    "X73n1458_001:0868a23": "雪巖祖欽禪師",
    "X73n1458_001:0868a24": "卷二十一之二十二",
    "X73n1458_001:0868b01": "楚石梵琦禪師",
    "X73n1458_001:0868b02": "卷二十三",
    "X73n1458_001:0868b03": "愚菴智及禪師",
    "X73n1458_001:0868b04": "卷二十四之二十五",
    "X73n1458_001:0868b05": "笑隱大訢禪師",
    "X73n1458_001:0868b06": "卷二十六之二十七(大鑑下第二十二世至三十三卷同)",
    "X73n1458_001:0868b07": "高峯原妙禪師",
    "X73n1458_001:0868b08": "卷二十八之二十九",
    "X73n1458_001:0868b09": "古林清茂禪師",
    "X73n1458_001:0868b10": "卷三十",
    "X73n1458_001:0868b11": "南石文琇禪師",
    "X73n1458_001:0868b12": "卷三十一",
    "X73n1458_001:0868b13": "用彰廷俊禪師",
    "X73n1458_001:0868b14": "卷三十二",
    "X73n1458_001:0868b15": "季潭宗泐禪師",
    "X73n1458_001:0868b16": "卷三十三",
    "X73n1458_001:0868b17": "鐵關法樞禪師",
    "X73n1458_001:0868b18": "卷三十四(大鑑下第二十三世至四十三卷同)",
    "X73n1458_001:0868b19": "石屋清珙禪師",
    "X73n1458_001:0868b20": "卷三十五之三十六",
    "X73n1458_001:0868b21": "恕中無慍禪師",
    "X73n1458_001:0868b22": "卷三十七之三十八",
    "X73n1458_001:0868b23": "了菴清欲禪師",
    "X73n1458_001:0868b24": "卷三十九之四十",
    "X73n1458_001:0868c01": "月江正印禪師",
    "X73n1458_001:0868c02": "卷四十一",
    "X73n1458_001:0868c03": "無見先覩禪師石門至剛禪師",
    "X73n1458_001:0868c04": "卷四十二",
    "X73n1458_001:0868c05": "定嵒戒淨禪師天真惟則禪師",
    "X73n1458_001:0868c06": "卷四十三",
    "X73n1458_001:0868c07": "逆川智順禪師傑峯世愚禪師",
    "X73n1458_001:0868c08": "卷四十四之四十五(大鑑下第二十四世至四十九卷同)",
    "X73n1458_001:0868c09": "千巖元長禪師",
    "X73n1458_001:0868c10": "卷四十六之四十八",
    "X73n1458_001:0868c11": "天如惟則禪師",
    "X73n1458_001:0868c12": "卷四十九",
    "X73n1458_001:0868c13": "呆菴普莊禪師古梅正友禪師",
    "X73n1458_001:0868c14": "卷五十(大鑑下第二十五世至五十一卷同)",
    "X73n1458_001:0868c15": "萬峯時蔚禪師",
    "X73n1458_001:0868c16": "卷五十一",
    "X73n1458_001:0868c17": "松隱德然禪師",
    "X73n1458_001:0868c18": "卷五十二(大鑑下第二十八世)",
    "X73n1458_001:0868c19": "古溪覺澄禪師大巍淨倫禪師",
    "X73n1458_001:0868c20": "卷五十三(大鑑下第三十世)",
    "X73n1458_001:0868c21": "天奇本瑞禪師法舟道濟禪師",
    "X73n1458_001:0868c22": "卷五十四(大鑑下第三十一世)",
    "X73n1458_001:0868c23": "無聞明聰禪師無趣如空禪師",
    "X73n1458_001:0868c24": "卷五十五之五十六(大鑑下第三十二世)",
    "X73n1458_001:0869a01": "笑巖德寶禪師無幻性冲禪師",
    "X73n1458_001:0869a02": "卷五十七(大鑑下第三十三世)",
    "X73n1458_001:0869a03": "幻有正傳禪師",
    "X73n1458_001:0869a04": "卷五十八之六十(大鑑下第三十四世)",
    "X73n1458_001:0869a05": "密雲圓悟禪師天隱圓修禪師",
    "X73n1458_001:0869a06": "語風圓信禪師抱樸大蓮禪師",
    "X73n1458_001:0869a07": "卷六十一(大鑑下第三十五世至八十一卷同)",
    "X73n1458_001:0869a08": "無明慧經禪師五峰如學禪師",
    "X73n1458_001:0869a09": "卷六十二",
    "X73n1458_001:0869a10": "漢月法藏禪師",
    "X73n1458_001:0869a11": "卷六十三",
    "X73n1458_001:0869a12": "破山海明禪師",
    "X73n1458_001:0869a13": "卷六十四",
    "X73n1458_001:0869a14": "費隱通容禪師石車通乘禪師",
    "X73n1458_001:0869a15": "卷六十五",
    "X73n1458_001:0869a16": "朝宗通忍禪師",
    "X73n1458_001:0869a17": "卷六十六",
    "X73n1458_001:0869a18": "萬如通微禪師",
    "X73n1458_001:0869a19": "卷六十七之六十九",
    "X73n1458_001:0869a20": "弘覺道忞禪師",
    "X73n1458_001:0869a21": "卷七十",
    "X73n1458_001:0869a22": "石奇通雲禪師",
    "X73n1458_001:0869a23": "卷七十一之七十二",
    "X73n1458_001:0869a24": "牧雲通門禪師",
    "X73n1458_001:0869b01": "卷七十三",
    "X73n1458_001:0869b02": "浮石通賢禪師",
    "X73n1458_001:0869b03": "卷七十四",
    "X73n1458_001:0869b04": "林野通奇禪師",
    "X73n1458_001:0869b05": "卷七十五",
    "X73n1458_001:0869b06": "林皐本豫禪師",
    "X73n1458_001:0869b07": "卷七十六之七十七",
    "X73n1458_001:0869b08": "大覺通琇禪師",
    "X73n1458_001:0869b09": "卷七十八之七十九",
    "X73n1458_001:0869b10": "箬菴通問禪師",
    "X73n1458_001:0869b11": "卷八十",
    "X73n1458_001:0869b12": "山茨通際禪師松際通授禪師",
    "X73n1458_001:0869b13": "卷八十一",
    "X73n1458_001:0869b14": "古雪通哲禪師",
    "X73n1458_001:0869b15": "卷八十二(大鑑下第三十六世至八十五卷同)",
    "X73n1458_001:0869b16": "湛然圓澄禪師",
    "X73n1458_001:0869b17": "卷八十三之八十四",
    "X73n1458_001:0869b18": "無異元來禪師晦臺元鏡禪師",
    "X73n1458_001:0869b19": "卷八十五",
    "X73n1458_001:0869b20": "永覺元賢禪師",
    "X73n1458_001:0869b21": "卷八十六(大鑑下第三十七世至九十一卷同)",
    "X73n1458_001:0869b22": "石雨明方禪師",
    "X73n1458_001:0869b23": "卷八十七",
    "X73n1458_001:0869b24": "三宜明盂禪師",
    "X73n1458_001:0869c01": "卷八十八",
    "X73n1458_001:0869c02": "爾密明澓禪師瑞白明雪禪師",
    "X73n1458_001:0869c03": "卷八十九之九十",
    "X73n1458_001:0869c04": "覺浪道盛禪師為霖道霈禪師",
    "X73n1458_001:0869c05": "卷九十一",
    "X73n1458_001:0869c06": "雪關道誾禪師嵩乳道密禪師",
    "X73n1458_001:0869c07": "卷九十二之九十三",
    "X73n1458_001:0869c08": "歷傳祖圖贊"
}