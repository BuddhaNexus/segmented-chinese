{
    "X69n1357_001:0451c07": "佛果圜悟真覺禪師心要目次",
    "X69n1357_001:0451c09": "卷上(始)",
    "X69n1357_001:0451c10": "示華藏明首座寄張宣撫相公(二章)",
    "X69n1357_001:0451c11": "示圓首座示裕書記",
    "X69n1357_001:0451c12": "示隆知藏法王沖長老",
    "X69n1357_001:0451c13": "示法濟禪師示杲書記",
    "X69n1357_001:0451c14": "示報寧靜長老示開聖隆長老",
    "X69n1357_001:0451c15": "示普賢文長老示鼎州德山靜長老",
    "X69n1357_001:0451c16": "示潭州智度覺長老示蜀中鷲峰長老",
    "X69n1357_001:0451c17": "示顯上人示諫長老",
    "X69n1357_001:0451c18": "示元禪客示杲禪人",
    "X69n1357_001:0451c19": "示蘊初監寺示一書記",
    "X69n1357_001:0451c20": "跋一書記法語示宗覺禪人",
    "X69n1357_001:0451c21": "示光禪人示民禪人",
    "X69n1357_001:0451c22": "示才禪人示璨上人",
    "X69n1357_001:0451c23": "卷上(終)",
    "X69n1357_001:0451c24": "示璨上人示寧副寺",
    "X69n1357_001:0452a01": "示詳禪人示慧禪人",
    "X69n1357_001:0452a02": "示若&#x8657;庵主修道者示良蘆頭禪人",
    "X69n1357_001:0452a03": "示許奉議示諧知浴",
    "X69n1357_001:0452a04": "示印禪人示信侍者",
    "X69n1357_001:0452a05": "示祖印沙彌示民知庫",
    "X69n1357_001:0452a06": "送自聞居士出京示湧道者",
    "X69n1357_001:0452a07": "示實上人示樞禪人",
    "X69n1357_001:0452a08": "示實禪老示瑛上人",
    "X69n1357_001:0452a09": "示泉上人祖思禪人",
    "X69n1357_001:0452a10": "示傑上人示成修造",
    "X69n1357_001:0452a11": "示逾上人示淨禪人",
    "X69n1357_001:0452a12": "示堅道者示尚禪人",
    "X69n1357_001:0452a13": "示瑛上人示昇禪人",
    "X69n1357_001:0452a14": "示民上人示心道者",
    "X69n1357_001:0452a15": "示照道人示倫上人",
    "X69n1357_001:0452a16": "示正上人示性然居士",
    "X69n1357_001:0452a17": "示慧空知客示張直殿",
    "X69n1357_001:0452a18": "示胡尚書悟性勸善文示張宣機學士",
    "X69n1357_001:0452a19": "示同龕居士傅申之示黃聲叔",
    "X69n1357_001:0452a20": "示曾待制示呂學士寄蜀守蘇仲虎",
    "X69n1357_001:0452a21": "卷下(始)",
    "X69n1357_001:0452a22": "示黃太尉鈐轄送雷公達教授",
    "X69n1357_001:0452a23": "巨濟了然朝奉示張仲友宣教",
    "X69n1357_001:0452a24": "示德文居士示興祖居士",
    "X69n1357_001:0452b01": "示超然居士示魏學士",
    "X69n1357_001:0452b02": "示嘉仲賢良示方清老",
    "X69n1357_001:0452b03": "示李宜父示韓通判",
    "X69n1357_001:0452b04": "示張國太示張子固",
    "X69n1357_001:0452b05": "示元賓示曾少尹",
    "X69n1357_001:0452b06": "示蔣待制示寧禪人",
    "X69n1357_001:0452b07": "示勝上人示琛上人",
    "X69n1357_001:0452b08": "示英上人示照禪人",
    "X69n1357_001:0452b09": "示鑑上人示祖上人",
    "X69n1357_001:0452b10": "示宴禪人示從大師",
    "X69n1357_001:0452b11": "示祖禪人示諸上人",
    "X69n1357_001:0452b12": "示楊州僧正淨慧大師示覺禪人",
    "X69n1357_001:0452b13": "示自禪人示有禪人",
    "X69n1357_001:0452b14": "卷下(終)",
    "X69n1357_001:0452b15": "示月禪人示本禪人示達禪人示印禪人",
    "X69n1357_001:0452b16": "示妙覺大師示仁書記",
    "X69n1357_001:0452b17": "答怡然道人答黃通判示禪人",
    "X69n1357_001:0452b18": "示詔副寺示燈上人示禪人示魯叟",
    "X69n1357_001:0452b19": "示禪者示禪人示遠猷奉議",
    "X69n1357_001:0452b20": "示嚴殊二道人示道明",
    "X69n1357_001:0452b21": "示侍者法榮示道人",
    "X69n1357_001:0452b22": "示仲宣維那示中竦知藏",
    "X69n1357_001:0452b23": "示錢次道學士示處謙首座",
    "X69n1357_001:0452b24": "示悟侍者示馮希蒙",
    "X69n1357_001:0452c01": "示華嚴居士示無住道人",
    "X69n1357_001:0452c02": "示元長禪人示丹霞佛智裕禪師",
    "X69n1357_001:0452c03": "與耿龍學書批示楊無咎居士",
    "X69n1357_001:0452c04": "示成都雷公悅居士(二章)示張持滿朝奉",
    "X69n1357_001:0452c05": "示吳教授示禪人示韓朝議示曾待制",
    "X69n1357_001:0452c06": "示宗覺大師",
    "X69n1357_001:0452c11": "No. 1357",
    "X69n1357_001:0452c12": "佛果圜悟真覺禪師心要卷上始",
    "X69n1357_001:0452c14": "嗣法 子文 編",
    "X69n1357_001:0452c15": "示華藏明首座 (住江寧府天寧)",
    "X69n1357_001:0452c16": "[0452c16] 祖師直示。豈有如許蹊徑。只貴向上人。聊聞舉著剔",
    "X69n1357_001:0452c17": "起便行。明眼&#x89B0;來早是鈍置。古者道舉一隅不以三",
    "X69n1357_001:0452c18": "隅反者。吾不與也。箇箇須是舉一明三。目機銖兩。轉",
    "X69n1357_001:0452c19": "轆轆地。&#x8E08;通俊快。始稱提持。豈不見良遂見麻谷。第",
    "X69n1357_001:0452c20": "一番見。谷便入方丈閉&#x5374;門。渠疑著。及至第二次。谷",
    "X69n1357_001:0452c21": "驟步去菜園裏。渠便瞥地。乃謂谷曰。和尚莫謾良遂。",
    "X69n1357_001:0452c22": "若不來見和尚。洎被十二本經論賺過一生。看渠恁",
    "X69n1357_001:0452c23": "地不妨省力。既歸謂徒曰。諸人知處良遂摠知。良遂",
    "X69n1357_001:0452c24": "知處諸人不知。信知渠知處有不通風。諸人卒未薦",
    "X69n1357_001:0453a01": "得。可謂真師子兒。要作他家種草。直須更出他一頭",
    "X69n1357_001:0453a02": "地始得。",
    "X69n1357_001:0453a03": "[0453a03] 達磨游梁入魏。落草尋人。向少林冷坐九年。深雪之",
    "X69n1357_001:0453a04": "中&#x8994;得一箇。及至最後問得箇什麼。&#x5374;只禮三拜依",
    "X69n1357_001:0453a05": "位而立。遂有得髓之言。至令守株待兔之流。競以無",
    "X69n1357_001:0453a06": "言禮拜依位為得髓深致。殊不知&#x5292;去久矣爾方刻",
    "X69n1357_001:0453a07": "舟。豈曾夢見祖師。若是本色真正道流。要須超情離",
    "X69n1357_001:0453a08": "見別有生涯。終不向死水裏作活計。方承紹得他家",
    "X69n1357_001:0453a09": "基業。到箇裏直須知有從上來事。所謂善學柳下惠。",
    "X69n1357_001:0453a10": "終不師其&#x8FF9;。是故古人道。一句合頭語。萬劫繫驢橛。",
    "X69n1357_001:0453a11": "誠哉。",
    "X69n1357_001:0453a12": "[0453a12] 破有法王出現世間。隨眾生欲種種說法。將知所說",
    "X69n1357_001:0453a13": "皆為方便。只為破執破疑破解路我見。並無許多惡",
    "X69n1357_001:0453a14": "覺惡見。佛亦不必出現。而況說種種法耶。",
    "X69n1357_001:0453a15": "[0453a15] 古人得旨之後。向深山茆茨石室折&#x811A;鐺子&#x7151;飯喫。",
    "X69n1357_001:0453a16": "十年二十年。大忘人世。永謝塵寰。今時不敢望如此。",
    "X69n1357_001:0453a17": "但只韜名晦&#x8FF9;守本分作箇骨律錐老衲。以自所契",
    "X69n1357_001:0453a18": "所證。隨己力量受用。消遣舊業融通宿習。或有餘力",
    "X69n1357_001:0453a19": "推以及人。結般若緣鍊磨自己。&#x811A;跟純熟譬如閑荒",
    "X69n1357_001:0453a20": "草裏撥剔一箇半箇同知有。共脫生死轉益未來。以",
    "X69n1357_001:0453a21": "報佛祖深恩。抑不得已霜露果熟推將出世。應緣順",
    "X69n1357_001:0453a22": "適開拓人天。終不操心於有求。何況依倚貴勢作流",
    "X69n1357_001:0453a23": "俗阿師舉止。欺凡罔聖苟利圖名作無間業。縱無機",
    "X69n1357_001:0453a24": "緣只恁度世亦無業果。真出塵羅漢也。",
    "X69n1357_001:0453b01": "[0453b01] 僧問天皇如何是戒定慧。皇云我這裏無恁閑家具。",
    "X69n1357_001:0453b02": "又問德山如何是佛。山云佛是西天老比丘。又問石",
    "X69n1357_001:0453b03": "頭如何是道。答云木頭。如何是禪。云碌塼。僧問雲門",
    "X69n1357_001:0453b04": "如何是超佛越祖之譚。答云餬餅。又問趙州如何是",
    "X69n1357_001:0453b05": "祖師西來意。云庭前&#x6822;樹子。又問清平如何是有漏。",
    "X69n1357_001:0453b06": "答云笊籬。又問無漏。答云木杓。問三角如何是三寶。",
    "X69n1357_001:0453b07": "答云禾粟豆。是皆前世本分宗師&#x811A;蹋實地本分垂",
    "X69n1357_001:0453b08": "慈之語。若隨他語即成辜負。若不隨他語又且如何",
    "X69n1357_001:0453b09": "領略。除非具金剛正眼即知落處耳。",
    "X69n1357_001:0453b10": "[0453b10] 此門瞥脫契證。&#x5374;是素來未曾經人。壞持拍盲百不",
    "X69n1357_001:0453b11": "知。一旦以利根種性孟八郎。便透直下承當。要用便",
    "X69n1357_001:0453b12": "用要行即行。無如許般心行純熟。頓放著所在便得",
    "X69n1357_001:0453b13": "休歇。安樂終日飽齁齁地。不妨真正。最難整理是半",
    "X69n1357_001:0453b14": "前落後。認得瞻視光影聽聞不隨聲守寂湛之性。便",
    "X69n1357_001:0453b15": "為至寶懷在&#x80F7;中。終日昭昭靈靈雜知雜解。自擔負",
    "X69n1357_001:0453b16": "我亦有見處。曾得宗師印證。惟只增長我見。便雌黃",
    "X69n1357_001:0453b17": "古今印證佛祖。輕毀一切。問著即作伎倆黏作一堆。",
    "X69n1357_001:0453b18": "殊不知末上便錯認定槃星子也。及至與渠作方便",
    "X69n1357_001:0453b19": "解黏去縛。便謂移換人捩轉人。作恁麼心行。似此有",
    "X69n1357_001:0453b20": "甚救處。除是驀地自解知非。&#x5374;將來須放得下。為善",
    "X69n1357_001:0453b21": "知識遇著。此等須是大手&#x811A;與烹鍊。救得一箇半箇",
    "X69n1357_001:0453b22": "得徹。不妨&#x98DC;邪成正。&#x5374;是箇沒量大人。何故。只為病",
    "X69n1357_001:0453b23": "多諳藥性。",
    "X69n1357_001:0453b24": "[0453b24] 得底人。心機泯絕。照體已忘。渾無領覽。只守閑閑地。",
    "X69n1357_001:0453c01": "而諸天捧花無路。魔外潛&#x89B0;不見。深深海底行。漏盡",
    "X69n1357_001:0453c02": "意解。所作平常。似三家村裏無以異。直下放懷。養到",
    "X69n1357_001:0453c03": "恁麼處。亦未肯住在。纔有纖毫便覺如泰山似礙塞",
    "X69n1357_001:0453c04": "人。便即擺撥。雖淳是理地。亦無可取。若取著。即是見",
    "X69n1357_001:0453c05": "刺。所以道道無心合人。人無心合道。豈肯自衒我是",
    "X69n1357_001:0453c06": "得底人。原他深不欲人知。喚作絕學無為。與古為儔。",
    "X69n1357_001:0453c07": "真道人也。",
    "X69n1357_001:0453c08": "[0453c08] 德山一日齋晚。老子持&#x9262;自方丈下來。雪&#x5CEF;云。鐘未",
    "X69n1357_001:0453c09": "鳴。鼓未響。托&#x9262;向什麼處去。山低頭遂回。巖頭聞云。",
    "X69n1357_001:0453c10": "大小德山未會末後句在。德山謂汝不肯老僧那。巖",
    "X69n1357_001:0453c11": "頭遂密啟其意。山次日陞座。與尋常迥殊。巖頭拊掌",
    "X69n1357_001:0453c12": "謂大眾云。且喜老漢會末後句。雖然如是。只得三年。",
    "X69n1357_001:0453c13": "此箇公案。叢林解會極多。然少有的確透得者。有以",
    "X69n1357_001:0453c14": "謂真有此句。有以謂父子唱和實無此句。有以謂此",
    "X69n1357_001:0453c15": "句須密傳授。不免只是話會增長機路。去本分甚遠。",
    "X69n1357_001:0453c16": "所以道醍醐上味為世所珍。遇此等人&#x98DC;成毒藥。",
    "X69n1357_001:0453c17": "[0453c17] 他參活句不參死句。活句下薦得。永劫不忘。死句下",
    "X69n1357_001:0453c18": "薦得。自救不了。若要與祖佛為師。須明取活句。韶陽",
    "X69n1357_001:0453c19": "出一句如利刀剪&#x5374;。臨際亦云。吹毛用了急還磨。此",
    "X69n1357_001:0453c20": "豈陰界中事。亦非世智辯聰所及。直是深徹淵源打",
    "X69n1357_001:0453c21": "落從前依他作解明昧逆順。以金剛正印印定。麾金",
    "X69n1357_001:0453c22": "剛王寶&#x5292;。用本分手段。所以道殺人須是殺人刀。活",
    "X69n1357_001:0453c23": "人須是活人&#x5292;。既殺得人。須活得人。既活得人。須殺",
    "X69n1357_001:0453c24": "得人。若只孤單則偏墮也。垂手之際&#x5374;看方便。勿使",
    "X69n1357_001:0454a01": "傷鋒犯手。著著有出身之路。八面玲瓏。照破他方。與",
    "X69n1357_001:0454a02": "下刃亦須緊密始得。稍寬緩即落七落八也。只自己",
    "X69n1357_001:0454a03": "等閑尚不留毫髮許。設有亦斬作三段。何況此宗門",
    "X69n1357_001:0454a04": "從上牙爪。遇其中人纔拈出。若投機則共用。不投機",
    "X69n1357_001:0454a05": "則&#x5257;&#x5374;。以是為要。無不了底事。切在力行之。",
    "X69n1357_001:0454a06": "[0454a06] 華藏明首座自錦官夾山鍾阜從余游十餘年。其情",
    "X69n1357_001:0454a07": "理勝解悉已拈去。入此門來照用機智解路靡不打",
    "X69n1357_001:0454a08": "摒。惟向上一著室中百&#x7145;千煉比出。佐民老以謂違",
    "X69n1357_001:0454a09": "去。朝夕欲得筆語。因條列數章以付之。",
    "X69n1357_001:0454a10": "寄張宣撫相公",
    "X69n1357_001:0454a11": "[0454a11] 疇昔受知於此道極深且久。豈假言句可通。然格外",
    "X69n1357_001:0454a12": "超宗在大達大觀。所操持雖千變萬化不出掌握中。",
    "X69n1357_001:0454a13": "世法佛法曾無以異。唯日用照了鏡心像&#x8FF9;初不遺",
    "X69n1357_001:0454a14": "鑒&#x5EFC;大定也。是故維摩取飯香積借座燈王。摶妙喜",
    "X69n1357_001:0454a15": "世界如陶家輪。納須彌於芥子中。吸劫火於腹內由",
    "X69n1357_001:0454a16": "反覆掌。蓋中既&#x8657;而靈寂而照。此外事物出沒轉旋",
    "X69n1357_001:0454a17": "不假他力。所謂證不可思議。咸即方寸片田地。爾矧",
    "X69n1357_001:0454a18": "建功立業蘊德操誠左右逢原。秉金剛寶&#x5292;。拈殺活",
    "X69n1357_001:0454a19": "杖子指揮之際。皆此妙也。望期之言表意外。雖千萬",
    "X69n1357_001:0454a20": "里猶目擊耳。",
    "X69n1357_001:0454a21": "[0454a21] 又。",
    "X69n1357_001:0454a22": "[0454a22] 自古聖賢以過量傑出如植大根&#x5650;獨證此大因緣。",
    "X69n1357_001:0454a23": "以悲願力發揮。直指萬有同體至淵至奧一段事。不",
    "X69n1357_001:0454a24": "立階梯頓超獨得從空劫已前。湛然不動印定群靈",
    "X69n1357_001:0454b01": "根&#x811A;。&#x4E98;古今絕思慮。出聖凡越知見。初不動搖。淨&#x502E;",
    "X69n1357_001:0454b02": "&#x502E;活鱍鱍。見在一切有情無情莫不圜具。是故釋迦",
    "X69n1357_001:0454b03": "初生即指天地大哮吼當頭拈出。次以明星。末後拈",
    "X69n1357_001:0454b04": "花。只貴具此正眼底領略。自爾四七二三密傳。不知",
    "X69n1357_001:0454b05": "有者以謂有多少妙用神機。只言隨波逐流初不究",
    "X69n1357_001:0454b06": "其根本。若鞠其至趣不消一劄。昔李駙馬見石門。門",
    "X69n1357_001:0454b07": "謂曰此大丈夫事非將相所能為。李即便領。以頌自",
    "X69n1357_001:0454b08": "陳。學道須是鐵漢。著手心頭便拌。直趣無上菩提。一",
    "X69n1357_001:0454b09": "切是非莫管。蓋上智利根天機已具。唯務確實透徹。",
    "X69n1357_001:0454b10": "當受用時。握大機發大用。先機而動絕物而轉。巖頭",
    "X69n1357_001:0454b11": "云。&#x5374;物為上。逐物為下。若論戰也。箇箇力在轉處。若",
    "X69n1357_001:0454b12": "能於物上轉得疾。則一切立在下風並歸自掌握。擒",
    "X69n1357_001:0454b13": "縱卷舒悉可點化。居常自處泰然安靜。不掛纖末於",
    "X69n1357_001:0454b14": "方寸。動而應機自秉璿璣。回轉變通得大自在。萬&#x5F5A;",
    "X69n1357_001:0454b15": "萬緣皆迎刃而解。莫不如破竹勢從風而靡。所以立",
    "X69n1357_001:0454b16": "處既真用時有力。況總領英雄驅貔虎之士。攘巨寇",
    "X69n1357_001:0454b17": "撫萬姓安社稷佐中興之業。皆只仗此一著子撥轉",
    "X69n1357_001:0454b18": "上頭關鍵。萬世不拔之功。與古佛同見同聞同知同",
    "X69n1357_001:0454b19": "用。四祖云非心不問佛。德山云佛只是箇無事人。永",
    "X69n1357_001:0454b20": "嘉云不離當處常湛然&#x8994;即知君不可見。無位真人",
    "X69n1357_001:0454b21": "常從面門出入。皆此蘊也。",
    "X69n1357_001:0454b22": "[0454b22] 今樞密大丞相已領之於言外。透出於聲前。而山野",
    "X69n1357_001:0454b23": "剩語忉忉納敗缺。猥蒙鈞慈見照以此。遂忘老農老",
    "X69n1357_001:0454b24": "圃老馬之智而獻芹焉。",
    "X69n1357_001:0454c01": "示圓首座",
    "X69n1357_001:0454c02": "[0454c02] 得道之士立處既孤危峭絕。不與一法作對。行時不",
    "X69n1357_001:0454c03": "動纖塵。豈止入林不動草入水不動波。蓋中已&#x8657;寂。",
    "X69n1357_001:0454c04": "外絕照功。翛然自得。徹證無心。雖萬機頓赴。豈能撓",
    "X69n1357_001:0454c05": "其神干其慮哉。平時只守閑閑地如癡似兀。及至臨",
    "X69n1357_001:0454c06": "事物初不作伎倆。準擬剸割風旋電轉靡不當機。豈",
    "X69n1357_001:0454c07": "非素有所守也。是故古德道。如人學射久久方中。悟",
    "X69n1357_001:0454c08": "則剎那。履踐功夫須資長遠。如鵓鳩兒出生下來赤",
    "X69n1357_001:0454c09": "骨[骨*歷]地。養來餧去日久時深。羽毛既就便解高飛遠",
    "X69n1357_001:0454c10": "舉。所以悟明透徹政要調伏。只如諸塵境界常流於",
    "X69n1357_001:0454c11": "中窒礙。到得底人分上無不&#x8657;通。全是自家大解脫",
    "X69n1357_001:0454c12": "門。終日作為未&#x751E;作為。了無欣厭亦無倦怠。度盡一",
    "X69n1357_001:0454c13": "切而無能所。況生厭墮耶。苟性質偏枯。尤當增益所",
    "X69n1357_001:0454c14": "不能。放教圓通以謳和攝化開權俯仰應接。俾高低",
    "X69n1357_001:0454c15": "遠邇略無差&#x609E;。行常不輕行。學忍辱仙人。遵先佛軌",
    "X69n1357_001:0454c16": "儀。成就三十七品助道法。堅固四攝行。到大用現前",
    "X69n1357_001:0454c17": "喧寂一致。如下水船不勞篙棹。混融含攝圓證普賢",
    "X69n1357_001:0454c18": "行願。乃世出世間大善知識也。古德云。三家村裏須",
    "X69n1357_001:0454c19": "自箇叢林。蓋無叢林處雖有志之士亦喜自便。到恁",
    "X69n1357_001:0454c20": "麼尤宜執守。唯在強勉以不倦。終之至於喧靜亦復",
    "X69n1357_001:0454c21": "爾。喧處周旋應變於中&#x8657;寂。靜處能不被靜縛。則隨",
    "X69n1357_001:0454c22": "所至處皆我活業。唯中&#x8657;外順有根本者能然。",
    "X69n1357_001:0454c23": "[0454c23] 大凡為善知識。當慈悲柔和善順接物。以平等無諍",
    "X69n1357_001:0454c24": "自處。彼以惡來及以惡聲名色加我。非理相干訕謗",
    "X69n1357_001:0455a01": "毀辱。但退步自照於己無歉。一切勿與較量。亦不動",
    "X69n1357_001:0455a02": "念嗔恨。只與直下坐斷。如初不聞不見。久久魔孽自",
    "X69n1357_001:0455a03": "消。爾若與之較。則惡聲相反豈有了期。又不表顯自",
    "X69n1357_001:0455a04": "己力量。與常流何以異。切力行之。自然無思不服。",
    "X69n1357_001:0455a05": "[0455a05] 椎拂之下開發人天俾透脫生死。豈小因緣。應恬和",
    "X69n1357_001:0455a06": "詞色當機接引勘對。辨其由來。驗其存坐。攻其所偏",
    "X69n1357_001:0455a07": "墜。奪其所執著。直截指示令見佛性。到大休大歇安",
    "X69n1357_001:0455a08": "樂之場。所謂抽釘拔楔解黏去縛。切不可將實法繫",
    "X69n1357_001:0455a09": "綴人。令如是住如是執。勿受別人移倒。此毒藥也。令",
    "X69n1357_001:0455a10": "渠喫著一生擔板。賺&#x609E;豈有利益耶。",
    "X69n1357_001:0455a11": "[0455a11] 佛祖出興特唱此段大因緣。謂之單傳心印不立文",
    "X69n1357_001:0455a12": "子。語句接最上機。只貴一聞千悟。直下承當了修行。",
    "X69n1357_001:0455a13": "不求名聞利養。唯務透脫生死。今既作其兒孫。須存",
    "X69n1357_001:0455a14": "它種草。看他古來大有道之士。動是降龍伏虎神明",
    "X69n1357_001:0455a15": "授戒。攻苦食淡大忘人世永謝塵寰。三二十年折&#x811A;",
    "X69n1357_001:0455a16": "鐺兒&#x7151;飯喫。遁&#x8FF9;埋名往往坐脫立亡。於中一箇半",
    "X69n1357_001:0455a17": "箇諸聖推出建立宗風。無不秉高行務報佛恩流通",
    "X69n1357_001:0455a18": "大法。始出一言半句。出於抑不得已。明知是接引入",
    "X69n1357_001:0455a19": "理之門敲門瓦子。其體裁力用不妨為後昆模範。當",
    "X69n1357_001:0455a20": "宜師法之。轉相勉勵追復古風。切忌希名苟利。茲深",
    "X69n1357_001:0455a21": "祝也。",
    "X69n1357_001:0455a22": "[0455a22] 馬祖昔歸鄉。以簸箕之譏畏難行道。因再出峽緣會",
    "X69n1357_001:0455a23": "江西。大隋昔歸鄉。先於龍懷路口三載茶湯結眾緣。",
    "X69n1357_001:0455a24": "遂隱於木菴。道行於蜀。香林昔歸鄉。潛神隱照於水",
    "X69n1357_001:0455b01": "晶宮。成四十年一片事。撥正智門。老祚尋出雪竇大",
    "X69n1357_001:0455b02": "雲門正宗。或留再出皆以緣斷。今既萬里西歸。但存",
    "X69n1357_001:0455b03": "行&#x811A;本志。亦不必拘去留也。",
    "X69n1357_001:0455b04": "[0455b04] 慈明昔辭。汾陽祝云。修造自有人。且與佛法為主。自",
    "X69n1357_001:0455b05": "爾五據大剎不動一椽。唯提振臨際正宗。遂得楊岐",
    "X69n1357_001:0455b06": "黃龍翠巖三大士而子孫&#x5FA7;寰海。果不辜所付授。蓋",
    "X69n1357_001:0455b07": "古人擇可以荷擔之士。不輕如此。信嚴飾壯麗梵苑",
    "X69n1357_001:0455b08": "未足以奇佛法也。",
    "X69n1357_001:0455b09": "[0455b09] 佛道懸曠久受勤苦乃可得成。祖師門下斷臂立雪",
    "X69n1357_001:0455b10": "腰石舂碓擔麥推車事園作飯開田疇施湯茶般土",
    "X69n1357_001:0455b11": "拽磨。皆抗志絕俗自強不息圖成功業者乃能之。所",
    "X69n1357_001:0455b12": "謂未有一法從嬾墮懈怠中生。既以洞達淵源至難",
    "X69n1357_001:0455b13": "至險人所不能達者尚能。而於涉世應酬屈節俯仰",
    "X69n1357_001:0455b14": "而謂不能。此不為非不能也。當稍按下雲頭。自警自",
    "X69n1357_001:0455b15": "策。庶幾方便門寬曠。不亦善乎。",
    "X69n1357_001:0455b16": "示裕書記 (住杭州靈隱佛智禪師)",
    "X69n1357_001:0455b17": "[0455b17] &#x811A;蹋實地到安穩處。時中無&#x8657;棄底。工夫綿綿不漏",
    "X69n1357_001:0455b18": "絲毫。湛寂凝然。佛祖莫知魔外無捉摸。是自住無所",
    "X69n1357_001:0455b19": "住大解脫。雖歷無窮劫亦只如如地。況復諸緣耶。安",
    "X69n1357_001:0455b20": "住是中。方可建立。與人拔楔抽釘。亦只令渠無住著",
    "X69n1357_001:0455b21": "去。此謂之大事因緣。如來有密語迦葉不覆藏。迦葉",
    "X69n1357_001:0455b22": "不覆藏乃如來真密語也。當不覆藏即密。當密即不",
    "X69n1357_001:0455b23": "覆藏。此豈可與繫情量立得失存窠臼作解會者舉",
    "X69n1357_001:0455b24": "也。要須透脫到實證之地。向出格超宗頂[寧*頁]上領始",
    "X69n1357_001:0455c01": "得。既已領略應當將護。遇上根大器方可印授耶。",
    "X69n1357_001:0455c02": "[0455c02] 秉拂據位稱宗師。若無本分作家手段。未免賺&#x609E;方",
    "X69n1357_001:0455c03": "來。引他入草窠裏打骨董去也。若具金剛正眼。須灑",
    "X69n1357_001:0455c04": "灑落落。唯以本分事接之。直饒見與佛齊。猶有佛地",
    "X69n1357_001:0455c05": "障在。是故從上來行棒行喝一機一境一言一句。意",
    "X69n1357_001:0455c06": "在鉤頭。只貴獨脫。切忌依草附木。所謂驅耕夫之牛",
    "X69n1357_001:0455c07": "奪飢人之食。若不如是。盡是弄泥團漢。",
    "X69n1357_001:0455c08": "[0455c08] 方來衲子有夙根。作工夫驀地得入者。不遇真正宗",
    "X69n1357_001:0455c09": "師。返引他作露布。墮在機境中無繩自縛。半前落後",
    "X69n1357_001:0455c10": "似是不是。最難整理。要須識其病&#x8109;辨其落著徵其",
    "X69n1357_001:0455c11": "所偏墜而發起之。俾捨執著住滯。然後示以本分正",
    "X69n1357_001:0455c12": "宗使無疑惑。了然得大解脫居大寶宅。自然&#x8D82;亦不",
    "X69n1357_001:0455c13": "去。可以洪濟大法傳續祖燈。堪報不報之恩也。",
    "X69n1357_001:0455c14": "[0455c14] 黃龍老南禪師昔未見石霜。會一肚皮禪。翠巖憫之",
    "X69n1357_001:0455c15": "勸謁慈明。只窮究玄沙語靈雲未徹處。應時瓦解冰",
    "X69n1357_001:0455c16": "消遂受印可。三十年只以此印拈諸方解路。瘥病不",
    "X69n1357_001:0455c17": "假驢&#x99DE;藥。緊要處豈有許多佛法也。",
    "X69n1357_001:0455c18": "[0455c18] 大宗師為人雖不立窠臼路布。久之學徒妄認亦成",
    "X69n1357_001:0455c19": "窠臼路布也。益以無窠臼為窠臼無路布作路布也。",
    "X69n1357_001:0455c20": "應須及之令盡。無令守株待兔認指為月。",
    "X69n1357_001:0455c21": "[0455c21] 鑒在機先。風塵草動亦照其端倪。況應酬擾擾哉。非",
    "X69n1357_001:0455c22": "胸次&#x8657;靜無一法當情。安能圓應無差先機照物耶。",
    "X69n1357_001:0455c23": "此皆那伽在定之&#x52B9;也。",
    "X69n1357_001:0455c24": "[0455c24] 臨濟金剛王寶&#x5292;。德山末後句。藥嶠一句子。秘魔杈。",
    "X69n1357_001:0456a01": "俱胝指。雪&#x5CEF;輥毬。禾山打鼓。趙州喫茶。楊岐栗棘蓬",
    "X69n1357_001:0456a02": "金剛圈。皆一致耳。契證得直下省力。一切佛祖言教",
    "X69n1357_001:0456a03": "無不通達。唯在當人善自洪持耳。",
    "X69n1357_001:0456a04": "示隆知藏 (住蘇州虎丘)",
    "X69n1357_001:0456a05": "[0456a05] 有祖以來唯務單傳直指。不喜帶水拖泥打露布列",
    "X69n1357_001:0456a06": "窠窟鈍置人。蓋釋迦老子三百餘會對機設教。立世",
    "X69n1357_001:0456a07": "垂範大段周遮。是故最後省要接最上機。雖自迦葉",
    "X69n1357_001:0456a08": "二十八世少示機關多顯理致。至於付授之際靡不",
    "X69n1357_001:0456a09": "直面提持。如倒剎竿。&#x76CB;水投針。示圓相。執赤幡。把明",
    "X69n1357_001:0456a10": "鑑。說如鐵橛子傳法偈。達磨六宗與外道立義。天下",
    "X69n1357_001:0456a11": "太平翻轉我天爾狗。皆神機迅捷。非擬議思量所測。",
    "X69n1357_001:0456a12": "洎到梁游魏。尤復顯言教外別行單傳心印。六代傳",
    "X69n1357_001:0456a13": "衣所指顯著。逮曹谿大鑒詳示說通宗通。歷涉既久",
    "X69n1357_001:0456a14": "具正眼大解脫宗匠變格通塗。俾臣滯名相不墮理",
    "X69n1357_001:0456a15": "性言說。放出活卓卓地。脫灑自由妙機。遂見行棒行",
    "X69n1357_001:0456a16": "喝。以言遣言。以機奪機。以毒攻毒。以用破用。所以流",
    "X69n1357_001:0456a17": "傳七百餘年。枝分派列各擅家風。浩浩轟轟莫知紀",
    "X69n1357_001:0456a18": "極。鞠其歸著無出直指人心。心地既明無絲毫隔礙",
    "X69n1357_001:0456a19": "去。勝負彼我是非知見解會。透到大休大歇安穩之",
    "X69n1357_001:0456a20": "場。豈有二致哉。所謂百川異流同歸于海。要須是箇",
    "X69n1357_001:0456a21": "向上根器具高識遠見。有紹隆佛祖志氣。然後能深",
    "X69n1357_001:0456a22": "入閫奧。徹底信得及。直下把得住。始可印證堪為種",
    "X69n1357_001:0456a23": "草。捨此切宜寶祕慎詞。勿容易放行也。",
    "X69n1357_001:0456a24": "[0456a24] 五祖老人平生孤峻少許可人。乾嚗嚗地壁立。只靠",
    "X69n1357_001:0456b01": "此一著。常自云。如倚一座須彌山。豈可落&#x8657;弄滑頭",
    "X69n1357_001:0456b02": "謾人。把箇沒滋味鐵酸[跳-兆+兼]。劈頭拈與學者令咬嚼。須",
    "X69n1357_001:0456b03": "到渠桶底子脫。喪&#x5374;如許惡知惡見。&#x80F7;次不掛絲毫",
    "X69n1357_001:0456b04": "透得淨盡。始可下手&#x7145;煉。方禁得拳踢。然後示以金",
    "X69n1357_001:0456b05": "剛王寶&#x5292;度。其果能履踐負荷淨然無一事。山是山",
    "X69n1357_001:0456b06": "水是水。更應轉向那邊千聖籠羅不住處。便契&#x5EFC;祖",
    "X69n1357_001:0456b07": "以來所證傳持正法眼藏。及至應用為物。仍當驅耕",
    "X69n1357_001:0456b08": "夫之牛奪飢人之食。證驗得十成無滲漏。即是本分",
    "X69n1357_001:0456b09": "道流也。",
    "X69n1357_001:0456b10": "[0456b10] 摩竭陀國親行此令。少林面壁全提正宗。而時流錯",
    "X69n1357_001:0456b11": "認遂向泯默以為無縫罅無摸索壁立萬仞。殊不知",
    "X69n1357_001:0456b12": "本分事。恣情識摶量便為高見。此大病也。從上來事",
    "X69n1357_001:0456b13": "本無如是。巖頭云。只露目前些子。箇如擊石火閃電",
    "X69n1357_001:0456b14": "光。若明不得。不用疑著。此是向上人行履處。除非知",
    "X69n1357_001:0456b15": "有。莫能知之。",
    "X69n1357_001:0456b16": "[0456b16] 趙州喫茶去。祕魔擎杈。雪峰輥毬。禾山打鼓。俱胝一",
    "X69n1357_001:0456b17": "指。歸宗拽石。玄沙未徹。德山棒。臨際喝。並是透頂透",
    "X69n1357_001:0456b18": "底直截剪斷葛藤。大機大用千差萬別會歸一源。可",
    "X69n1357_001:0456b19": "以與人解黏去縛。若隨語作解。即須與本分草料。譬",
    "X69n1357_001:0456b20": "如十斛驢乳只以一滴師子乳滴之悉皆迸散。要&#x811A;",
    "X69n1357_001:0456b21": "跟下傳持相繼綿遠。直須不徇人情勿使容易。乃端",
    "X69n1357_001:0456b22": "的也。",
    "X69n1357_001:0456b23": "[0456b23] 末後一句始到牢關。誠哉是言。透脫死生提持正印",
    "X69n1357_001:0456b24": "全是此箇時節。惟是蹋著向上關捩子者便諳悉耶。",
    "X69n1357_001:0456c01": "法王沖長老",
    "X69n1357_001:0456c02": "[0456c02] 從上宗乘高超直證。師資契會斷不等閑。所以二祖",
    "X69n1357_001:0456c03": "立雪斷臂。黃梅負舂。自餘服勤三十二十載。豈容易",
    "X69n1357_001:0456c04": "印可哉。蓋觀機逗教百&#x7145;千煉。纔有偏執疑情盡為",
    "X69n1357_001:0456c05": "決破。俾徹底放下。得平穩履踐。轉換到撲不破之地。",
    "X69n1357_001:0456c06": "如皮可漏子相似。禁當得然後放出接物利生。此非",
    "X69n1357_001:0456c07": "小小因緣。纔一不周即模子不正。脫得出來七凹八",
    "X69n1357_001:0456c08": "凸取笑作者。是故古德唯務周正八面玲瓏。內於己",
    "X69n1357_001:0456c09": "行持潔清如冰玉。外則圓通謳和&#x89A7;群情善回互。如",
    "X69n1357_001:0456c10": "陂澤立參之際。一一以本分事敲點。待其領略即放",
    "X69n1357_001:0456c11": "手段與琢磨。譬如一器水傳一器。切忌滲漏。其間驅",
    "X69n1357_001:0456c12": "耕奪飢神鬼莫測。只憑仗一大解脫。更不生異類相",
    "X69n1357_001:0456c13": "中。頭角妥貼無為。真五戒十善出塵阿羅漢也。達磨",
    "X69n1357_001:0456c14": "有言。行解相應名之曰祖。",
    "X69n1357_001:0456c15": "[0456c15] 行&#x811A;超方本為生死事大。接物利生為大善知識。止",
    "X69n1357_001:0456c16": "發明大事因緣。此相須相資之理。自古以然。唯堪任",
    "X69n1357_001:0456c17": "荷負大法器乃能於壁立萬仞。宗師鑪&#x97DB;鉗鎚中&#x7145;",
    "X69n1357_001:0456c18": "煉成就。始末真正。除是不出。一出必驚群動眾定也。",
    "X69n1357_001:0456c19": "蓋緣承當處既不莽鹵。付授時亦不率易。如讓師在",
    "X69n1357_001:0456c20": "曹溪八年。馬祖之與觀音。德嶠之與龍潭。仰山之於",
    "X69n1357_001:0456c21": "大圓。臨濟之於斷際。皆不下一二十載。是故一言一",
    "X69n1357_001:0456c22": "句一機一境金聲玉振。後世莫能窺&#x89B0;。惟超證到乎",
    "X69n1357_001:0456c23": "大同之地。自然必其落處。憶昔馬祖為西堂云。子曾",
    "X69n1357_001:0456c24": "看教麼。藏云教豈異耶。祖云。不然。子已後為人若東",
    "X69n1357_001:0457a01": "道西說。藏云。某病須自養。豈敢為人。祖云子末年必",
    "X69n1357_001:0457a02": "大興於世。已而果然。細詳古人。豈不是大徹大悟向",
    "X69n1357_001:0457a03": "上一段大因緣。絕言像離分別。硬糾糾處唯己自知。",
    "X69n1357_001:0457a04": "獨樂安閑休歇去處。然馬師尚激勵如此。正欲圓通",
    "X69n1357_001:0457a05": "轉變不守一隅泥著一處。須該括古今踐履融攝混",
    "X69n1357_001:0457a06": "圓無際。貴利物之時八面受敵撥得草窟裏一箇半",
    "X69n1357_001:0457a07": "箇焦尾堪作種草。豈非方便作報佛祖恩德事業耶。",
    "X69n1357_001:0457a08": "要須打辦精神垂手方便。一著著須有出身之機。免",
    "X69n1357_001:0457a09": "瞎人眼迷果謬因&#x5374;不利益。此最為知識要徑也。",
    "X69n1357_001:0457a10": "[0457a10] 黃龍老南大禪師&#x751E;有語。端居丈室以本分事接方",
    "X69n1357_001:0457a11": "來人。乃長老之職也。其餘細事付之知事。無不辦者。",
    "X69n1357_001:0457a12": "誠哉。然用人之際。必須慎擇委任。令不敗事始得。大",
    "X69n1357_001:0457a13": "溈真如云。住山無巧。只貴善用人。思之思之。",
    "X69n1357_001:0457a14": "[0457a14] 諺語云伎倆不如帳[打-丁+羕]。只如百丈大智創立規繩。千",
    "X69n1357_001:0457a15": "古撲它底不破。今時但謹遵守。自己率先不違他雅",
    "X69n1357_001:0457a16": "範。則眾人無有不從去也。",
    "X69n1357_001:0457a17": "[0457a17] 最後折倒衲子透脫死生。須知有千聖羅籠不住截",
    "X69n1357_001:0457a18": "斷命根底一著始得。古德大有道能擒縱善殺活。得",
    "X69n1357_001:0457a19": "大解脫知識無不用之。非知之難。見於行事當機瞥",
    "X69n1357_001:0457a20": "脫斷得行。方始久遠得力也。",
    "X69n1357_001:0457a21": "[0457a21] 楊岐祖師倡起金剛圈栗棘蓬。用辨龍蛇擒虎兕。若",
    "X69n1357_001:0457a22": "本色是他家裏人。等閑拈出便坐斷衲子舌頭也。",
    "X69n1357_001:0457a23": "示法濟禪師 (住泗洲普照勝長老)",
    "X69n1357_001:0457a24": "[0457a24] 釋迦文多子塔前分半座已密授此印。爾後拈花第",
    "X69n1357_001:0457b01": "二重公案。至於付金襴雞足山中候彌勒。是多少節",
    "X69n1357_001:0457b02": "文也。達磨迢迢自西竺游梁歷魏。冷坐少林深雪之",
    "X69n1357_001:0457b03": "中。有箇斷臂老子解&#x89B0;破。不免漏泄分付伊。謂之單",
    "X69n1357_001:0457b04": "傳密記。子細推之一場敗闕。自此便喧傳西來旨意。",
    "X69n1357_001:0457b05": "世間隨流將錯就錯滿地流行。分五家七宗。遞立門",
    "X69n1357_001:0457b06": "戶提唱。就實窮之。端的成得什麼邊事。是故從上達",
    "X69n1357_001:0457b07": "人不喫這般茶飯。且如何&#x5374;是諦當。將知六合外著",
    "X69n1357_001:0457b08": "得眼早自別也。況無邊香水海浮幢王剎表下視底",
    "X69n1357_001:0457b09": "乃少知落著實處。所以道此大丈夫事。撲迭掀豁步",
    "X69n1357_001:0457b10": "驟作略。唯同風契證始善弘荷。終不摋沙摋土。遂與",
    "X69n1357_001:0457b11": "釋迦金色碧眼神光共一坐具地。等閑垂手殺人活",
    "X69n1357_001:0457b12": "人。初無窠臼只貴緊峭。萬苦千辛至嶮至毒。下得斷",
    "X69n1357_001:0457b13": "命手&#x811A;。然後不&#x8657;印授也。白雲師公云。神仙祕訣父",
    "X69n1357_001:0457b14": "子不傳。",
    "X69n1357_001:0457b15": "示杲書記 (住杭州徑山)",
    "X69n1357_001:0457b16": "[0457b16] 臨濟正宗自馬師黃檗闡大機發大用。脫籠羅出窠",
    "X69n1357_001:0457b17": "臼。虎驟龍馳星飛電激。卷舒擒縱皆據本分綿綿的",
    "X69n1357_001:0457b18": "的。到風穴興化唱愈高機愈峻。西河弄師子。霜華奮",
    "X69n1357_001:0457b19": "金剛王。非深入閫奧親授印記莫知端倪。徒自名邈",
    "X69n1357_001:0457b20": "只益戲論。大抵負&#x51B2;天氣宇格外提持。不戰屈人兵。",
    "X69n1357_001:0457b21": "殺人不眨眼。尚未髣&#x9AF4;其趣向。況移星換斗轉天輪",
    "X69n1357_001:0457b22": "迴地軸耶。是故示三玄三要四料簡四賓主金剛王",
    "X69n1357_001:0457b23": "寶&#x5292;踞地師子一喝不作一喝用。探竿影草一喝分",
    "X69n1357_001:0457b24": "賓主照用一時行。許多絡索。多少學家摶量注解。殊",
    "X69n1357_001:0457c01": "不知我王庫中無如是刀。及弄將出來看底只是眨",
    "X69n1357_001:0457c02": "眼。須是他上流契證驗認正按旁提。還本分種草豈",
    "X69n1357_001:0457c03": "假梯媒。只如寶壽開堂。三聖推出一僧。壽便打。聖云",
    "X69n1357_001:0457c04": "你與麼為人。非但瞎&#x5374;這僧。瞎&#x5374;鎮州一城人眼去",
    "X69n1357_001:0457c05": "在。壽擲下拄杖便歸方丈。興化見同參來便喝。僧亦",
    "X69n1357_001:0457c06": "喝。化又喝。僧復喝。化云你看這瞎漢直打出法堂。侍",
    "X69n1357_001:0457c07": "僧問這僧有何相觸&#x609E;。化云。是他也有權有實。我將",
    "X69n1357_001:0457c08": "手向伊面前橫兩遭&#x5374;不會。似此瞎漢不打更待何",
    "X69n1357_001:0457c09": "時。看他本色宗風迥然超絕不貴作略。只羨他眼正。",
    "X69n1357_001:0457c10": "要扶荷正宗提持宗眼。須是透頂透底徹骨徹髓。不",
    "X69n1357_001:0457c11": "涉廉纖迥然獨脫。然後的的相承。可以起此大法幢。",
    "X69n1357_001:0457c12": "然此大法炬也。繼馬祖百丈首山楊岐不為叨竊耳。",
    "X69n1357_001:0457c13": "示報寧靜長老",
    "X69n1357_001:0457c14": "[0457c14] 靈山單傳少室密付。要卓卓絕類離倫。驗風塵草動。",
    "X69n1357_001:0457c15": "眼光睒睒逐青(去上)隔山已識起倒。吞聲削&#x8FF9;不留毫",
    "X69n1357_001:0457c16": "末。而能鼓逆水波運截流機。上門上戶咬人火急。如",
    "X69n1357_001:0457c17": "俊鷹快鷂迷影捎空背摩青霄。眨眼便過。點著便來",
    "X69n1357_001:0457c18": "挨著便去。不妨峭淨。所以流此正宗。標準異世也。箇",
    "X69n1357_001:0457c19": "箇須是殺人不眨眼然後入作。只如黃檗老漢生知",
    "X69n1357_001:0457c20": "此段。纔行&#x811A;天台見羅漢凌波絕瀑流即欲打殺。及",
    "X69n1357_001:0457c21": "抵百丈聞舉馬師一喝三日耳聾乃退身吐舌。知是",
    "X69n1357_001:0457c22": "大機之用。豈單見淺聞所擬議。或其後接臨濟祖師。",
    "X69n1357_001:0457c23": "全體用此不惜眉毛。成就克家之子。覆蔭天下人。有",
    "X69n1357_001:0457c24": "志之士應飽諳熟練。使越格超宗。然後所以奪飢人",
    "X69n1357_001:0458a01": "食驅耕夫牛。紹繼先規不迷向背。細處直是涓滴照",
    "X69n1357_001:0458a02": "透。寬廣時千聖亦尋他不著。始是向上種草。祖峰老",
    "X69n1357_001:0458a03": "師常云。釋迦彌勒猶是他奴。至竟他是阿誰。那容向",
    "X69n1357_001:0458a04": "此亂下鍼錐。除非知有則較些子也。大凡奮丈夫氣",
    "X69n1357_001:0458a05": "&#x69E9;要超軼上流。合下手便教羅籠不得。呼喚不回。利",
    "X69n1357_001:0458a06": "物應機莫非灑灑落落。不向草窠裏輥。鬼窟裏弄情",
    "X69n1357_001:0458a07": "魂。將玄妙理性揚眉瞬目舉手動&#x811A;下合頭語。以實",
    "X69n1357_001:0458a08": "法繫綴人家男女。一盲引眾盲。成何方便。既已據位",
    "X69n1357_001:0458a09": "稱師。固不可容易。只自己分上滴水滴凍。孤迥危峭",
    "X69n1357_001:0458a10": "如師子兒遨遊。意氣驚群出沒縱擒卒難測度。驀然",
    "X69n1357_001:0458a11": "踞地返擲。百獸奔馳喪膽。豈非殊勝奇特耶。還是與",
    "X69n1357_001:0458a12": "麼人三千里外已審端倪了也。是故巖頭道。如水上",
    "X69n1357_001:0458a13": "按葫蘆子相似。等閑蕩蕩地拘牽惹絆不得。觸著捺",
    "X69n1357_001:0458a14": "著則蓋天蓋地。長養履踐得到此地始可與靈山少",
    "X69n1357_001:0458a15": "室分一線路。黃蘗臨濟巖頭雪峰互為賓主。風行草",
    "X69n1357_001:0458a16": "偃。亦不&#x8657;出頭播揚三十二十年。他家自有同流共",
    "X69n1357_001:0458a17": "證明。通人相將護也。誰言卞璧無人鑒。我道驪珠到",
    "X69n1357_001:0458a18": "處晶。",
    "X69n1357_001:0458a19": "示開聖隆長老",
    "X69n1357_001:0458a20": "[0458a20] 開聖堂頭隆老。政和中相從於湘西道林。膠漆相投",
    "X69n1357_001:0458a21": "箭鋒相直。由是深器之。既而復相聚於鍾阜大鑪&#x97B4;",
    "X69n1357_001:0458a22": "中禁得鉗鎚。了此段因緣。日近日親。向從上來乃佛",
    "X69n1357_001:0458a23": "乃祖越格超宗。萬千人羅籠不住處。毛頭針竅間。廓",
    "X69n1357_001:0458a24": "徹&#x8657;通。包容百千萬億無邊香水剎海。拄杖點發列",
    "X69n1357_001:0458b01": "聖命&#x8109;。吹毛刃上截斷路布。據曲彔木床與人&#x39DE;楔",
    "X69n1357_001:0458b02": "抽釘解黏去縛。得大自在。仍來夷門分座共相扶立。",
    "X69n1357_001:0458b03": "久之況箇一著臨濟正法眼藏綿綿到慈明楊岐。須",
    "X69n1357_001:0458b04": "風吹不入水灑不著底&#x5222;利漢。負殺人不眨眼氣&#x69E9;。",
    "X69n1357_001:0458b05": "高提正印罵祖呵佛猶是餘事。直令盡大地人通頂",
    "X69n1357_001:0458b06": "透底絕死生窠窟。灑灑落落到無為無事大達之場。",
    "X69n1357_001:0458b07": "乃為種草。",
    "X69n1357_001:0458b08": "示普賢文長老",
    "X69n1357_001:0458b09": "[0458b09] 佛祖以心傳心。蓋彼彼&#x9834;悟透脫如兩鏡相照。非言",
    "X69n1357_001:0458b10": "象所拘。高超格量箭鋒相拄初無異緣。乃受道妙嗣",
    "X69n1357_001:0458b11": "祖繼燈。絕意路。出思惟。脫情識。到蕩蕩然寬通自在",
    "X69n1357_001:0458b12": "處。逗到擇人付囑。亦要氣異羽毛頭角體裁全具。然",
    "X69n1357_001:0458b13": "後不墜家聲。得從上爪牙。方相應副。所以數百年紹",
    "X69n1357_001:0458b14": "續愈久愈光顯。所謂源流深長也。今則頗失故步。多",
    "X69n1357_001:0458b15": "擅家風。存窠窟。作路布。自既不出徹轉。以為人則如",
    "X69n1357_001:0458b16": "老鼠入牛角。漸漸尖小。安得宏綱不委于地哉。",
    "X69n1357_001:0458b17": "[0458b17] 老漢昔初見老師吐呈所得。皆眼裏耳裏機鋒。語句",
    "X69n1357_001:0458b18": "上悉是佛法心性玄妙。只被此老子舉乾曝嚗兩句",
    "X69n1357_001:0458b19": "云。有句無句如藤倚樹。初則擺撼用伎倆。次則立諭",
    "X69n1357_001:0458b20": "說道理。後乃無所不至。拈出悉皆約下。遂不覺泣下。",
    "X69n1357_001:0458b21": "然終莫能入得。再四懇提耳乃垂示云。你但盡你見",
    "X69n1357_001:0458b22": "解作計較。待一時蕩盡自然省也。隨後云。我早為你",
    "X69n1357_001:0458b23": "說了也。去去。向衣單下體究了無縫罅。因入室信口",
    "X69n1357_001:0458b24": "胡道乃責云。你胡道作麼。即心服真明眼人。透見我",
    "X69n1357_001:0458c01": "胸中事。然竟未入得。尋下山越二載回。始於頻呼小",
    "X69n1357_001:0458c02": "玉元無事處桶底子脫。纔始&#x89B0;見前時所示真藥石",
    "X69n1357_001:0458c03": "也。自是迷時透不得。將知真實諦當處。如良遂道。諸",
    "X69n1357_001:0458c04": "人知處良遂總知。良遂知處諸人不知。誠哉是言也。",
    "X69n1357_001:0458c05": "雪峰問德山。從上宗乘中事學人還有分也無。德山",
    "X69n1357_001:0458c06": "以杖擊之云你道什麼。峰云我在德山棒下似脫&#x5374;",
    "X69n1357_001:0458c07": "千重萬重貼肉汗衫。臨濟被黃檗三擊之。到大愚問",
    "X69n1357_001:0458c08": "有過無過。愚云。黃檗與麼老婆。你更來&#x8994;過在。濟猛",
    "X69n1357_001:0458c09": "省。不覺云元來黃檗佛法無多子。此二老皆叢林傑",
    "X69n1357_001:0458c10": "出者。並於棒下發明。後來大振此宗為世梯航。學者",
    "X69n1357_001:0458c11": "宜回思之。豈是麤淺邪。而近世有謂以杖接人。皆墮",
    "X69n1357_001:0458c12": "機境。直須究了心性談極玄妙。向時中綿綿密密有",
    "X69n1357_001:0458c13": "針有線方可入細。只如一大藏教五教三宗。析微發",
    "X69n1357_001:0458c14": "隱剖露至真實際徹佛地理性豈不為細。何假祖師",
    "X69n1357_001:0458c15": "西來。將知法流既久多生異見。不得真傳。乃將醍醐",
    "X69n1357_001:0458c16": "而作毒藥。豈德山雪峰黃檗臨濟之咎哉。諺曰索短",
    "X69n1357_001:0458c17": "不到深泉。",
    "X69n1357_001:0458c18": "[0458c18] 魯祖見僧只面壁。南泉云。我有時向道。直須向父母",
    "X69n1357_001:0458c19": "未生已前究取尚不得一箇半箇。他恁麼驢年去。二",
    "X69n1357_001:0458c20": "老並躅齊眉不是不知有。因甚&#x5374;恁麼地說話。還究",
    "X69n1357_001:0458c21": "到魯祖節文處麼。若究到則見南泉如水入水。若不",
    "X69n1357_001:0458c22": "諳此。乃分&#x758E;魯祖僻執南泉圓轉。隨他語&#x8109;路布。卒",
    "X69n1357_001:0458c23": "摸索不著在。",
    "X69n1357_001:0458c24": "[0458c24] 石鞏彎弓發箭。祕魔擎杈驗人。俱胝只豎一指。無業",
    "X69n1357_001:0459a01": "唯言莫妄想。禾山打鼓。雪峰輥毬。趙州喫茶。玄沙蹉",
    "X69n1357_001:0459a02": "過。佛法豈有如許耶。若一一作方便下合頭語。便論",
    "X69n1357_001:0459a03": "劫千生也未夢見在。若真實蹋著曹溪正路。則坐觀",
    "X69n1357_001:0459a04": "成敗&#x89B0;見這一隊漏逗也。",
    "X69n1357_001:0459a05": "[0459a05] 子文監寺留此軸。今數年矣。近退院稍閑。因為出此",
    "X69n1357_001:0459a06": "所有蓋天蓋地絕出聖賢一著子。公久參自如。良遂",
    "X69n1357_001:0459a07": "知之矣。建炎三年閏八月十一日雲居東堂書。",
    "X69n1357_001:0459a08": "示鼎州德山靜長老",
    "X69n1357_001:0459a09": "[0459a09] 長老道林相從。迺宿昔有大緣。撥轉上頭關。一語便",
    "X69n1357_001:0459a10": "契圓照無遺。從上來莫不皆以是大機大用。龍象蹴",
    "X69n1357_001:0459a11": "蹋非驢所堪。若不具此手段。云何與人解黏去縛抽",
    "X69n1357_001:0459a12": "釘拔楔。此本分事也。但只一向操持驅耕奪飢。&#x5EFC;活",
    "X69n1357_001:0459a13": "句也。一切語言機要事理明暗語默擒縱殺活皆在",
    "X69n1357_001:0459a14": "下文。不消一&#x63D1;。唯黃檗臨濟睦州雲門溈仰雪峰玄",
    "X69n1357_001:0459a15": "沙尤得妙也。山僧室中不曾蹋著此關。斷定不放過。",
    "X69n1357_001:0459a16": "付授之際尤在牢實。切忌依稀便骨董也。寧可無人",
    "X69n1357_001:0459a17": "承當。有則須是箇中人始得。",
    "X69n1357_001:0459a18": "示潭州智度覺長老",
    "X69n1357_001:0459a19": "[0459a19] 至道簡易而淵奧。初不立階梯壁立萬仞。謂之本分",
    "X69n1357_001:0459a20": "草料。是故摩竭掩室行正令。毗耶杜詞揭本宗。尚有",
    "X69n1357_001:0459a21": "作家漢未放過。何況涉妙窮玄說心論性。被貼肉汗",
    "X69n1357_001:0459a22": "衫子黏著脫拆不下則轉見郎當爾。少室曹溪風範",
    "X69n1357_001:0459a23": "迥殊。臨濟德山作略剔脫。龍馳虎驟地轉天旋。不妨",
    "X69n1357_001:0459a24": "慶快人。了不拖泥水。從上來大達大悟纔信徹極致",
    "X69n1357_001:0459b01": "處。即如快鷹俊鷂迷風曜日背摩青霄直下透脫。使",
    "X69n1357_001:0459b02": "二六時中無纖毫障隔。八達七通卷舒擒縱。聖位尚",
    "X69n1357_001:0459b03": "不居。豈肯處凡流。胸次蕩然該今括古。拈一莖草作",
    "X69n1357_001:0459b04": "丈六金身。拈丈六金身作一莖草。初無勝劣取舍。惟",
    "X69n1357_001:0459b05": "在當機活卓卓地。有時奪人不奪境。有時奪境不奪",
    "X69n1357_001:0459b06": "人。有時人境俱奪俱不奪。出格超宗十成蕭灑。豈是",
    "X69n1357_001:0459b07": "只貴籠罩人。蓋覆移換走作人。要當撲實頭。顯示無",
    "X69n1357_001:0459b08": "依倚無為無事大解脫。各各本分事。所以古人風塵",
    "X69n1357_001:0459b09": "草動便先照了。纔出毫芒即與&#x5257;斷。尚不得一半。豈",
    "X69n1357_001:0459b10": "可彼此草裏輥相牽相拽。機關語句上論量揀擇。作",
    "X69n1357_001:0459b11": "窠臼埋沒人家男女。軒知是開眼尿&#x7240;。他明眼人終",
    "X69n1357_001:0459b12": "不做箇般路布。大丈夫意氣驚群。須圖正紹臨際本",
    "X69n1357_001:0459b13": "宗。一喝一棒一機一境當陽勦絕。豈不見道。吹毛用",
    "X69n1357_001:0459b14": "了急還磨。",
    "X69n1357_001:0459b15": "示蜀中鷲峰長老",
    "X69n1357_001:0459b16": "[0459b16] 多子塔前曾分半座。&#x8471;嶺西畔隻履獨攜。臨濟以瞎",
    "X69n1357_001:0459b17": "驢命惠然。夾嶠因青山委洛浦。雖源分派別。要一&#x8109;",
    "X69n1357_001:0459b18": "出自曹溪。擇大器利根。俾掃蹤滅跡。是故從上來龍",
    "X69n1357_001:0459b19": "馳虎驟換斗移星。閃電中別殽訛。石火裏分皁白。不",
    "X69n1357_001:0459b20": "論瞢底。惟務俊流。懸肘後符廓頂門眼。立起綱宗單",
    "X69n1357_001:0459b21": "提正令。源不深則流不長。功不積則用不妙。是以西",
    "X69n1357_001:0459b22": "河弄師子要超宗越格。而楊岐吞栗棘蓬取奔流度",
    "X69n1357_001:0459b23": "刃。既入箇選佛場。闡向上關捩子。應須一滴水一滴",
    "X69n1357_001:0459b24": "凍。硬著鐵脊梁荷擔此大任。己躬下諦實。為人處無",
    "X69n1357_001:0459c01": "偏。纔落世緣便涉漏逗。祖峰老師橫點頭。白雲祖翁",
    "X69n1357_001:0459c02": "渾&#x571D;吞棗。常為警策。如臨深履薄。便可以向百尺竿",
    "X69n1357_001:0459c03": "頭進千百步。懸崖上跳萬億遭。&#x5EFC;真皮可漏。方驗撲",
    "X69n1357_001:0459c04": "不破。蓋大雄的的種草也。慎之。",
    "X69n1357_001:0459c05": "示顯上人 (住蘇州崑山惠嚴)",
    "X69n1357_001:0459c06": "[0459c06] 見處通透用處明白。當旋機電卷。結角羅紋槃錯縱",
    "X69n1357_001:0459c07": "橫。自能回轉無凝滯。亦不立見亦不存機。滔滔地風",
    "X69n1357_001:0459c08": "行草偃。蓋根&#x811A;悟入時徹淵源。修證得無回互。會尚",
    "X69n1357_001:0459c09": "不可得。豈況不會。二六時中只恁無繫無絆。初不存",
    "X69n1357_001:0459c10": "能所我人。何有於佛法哉。此無心無為無事境界。豈",
    "X69n1357_001:0459c11": "世間&#x8066;明利智辯慧多聞無根本人能測量耶。達磨",
    "X69n1357_001:0459c12": "西來豈將得此法來。他惟直指各各當人本有之性。",
    "X69n1357_001:0459c13": "令出徹明淨。不為如許惡知惡覺妄想計較所染污。",
    "X69n1357_001:0459c14": "參須實參。得真正道師。不引入草窠裏。直截契證。脫",
    "X69n1357_001:0459c15": "&#x5374;貼肉汗衫子。令胸次&#x8657;豁無一毫凡情聖量。亦不",
    "X69n1357_001:0459c16": "向外馳求。湛然真實。千聖莫能排遣。得一片淨&#x502E;&#x502E;",
    "X69n1357_001:0459c17": "田地。透出空劫那邊。威音王猶是兒孫。何況更從他",
    "X69n1357_001:0459c18": "&#x8994;。有祖以來作家漢莫不如是。且如六祖。新州一鬻",
    "X69n1357_001:0459c19": "薪人。目不體字。逗至於大滿相見。一面披襟著著透",
    "X69n1357_001:0459c20": "脫。雖則聖賢混&#x8FF9;。要以方便顯示。此段不隔賢愚皆",
    "X69n1357_001:0459c21": "已本有。今既廁跡禪流。日逐冥心體究。知此大緣不",
    "X69n1357_001:0459c22": "從人得。只在猛利擔荷增進。日損日益如精金百煉",
    "X69n1357_001:0459c23": "千&#x7145;。出塵之要利生之本。尤須七穿八穴到無疑安",
    "X69n1357_001:0459c24": "穩得大機大用之處。此工夫正在密作用中。只日於",
    "X69n1357_001:0460a01": "萬緣交參紅塵擾攘順違得失摐然羅列。於中出沒",
    "X69n1357_001:0460a02": "不被他所轉能轉於他。活鱍鱍地水灑不著。乃是自",
    "X69n1357_001:0460a03": "己力量。至於靜嘿&#x8657;凝亦非兩種。乃至奇言妙句險",
    "X69n1357_001:0460a04": "機絕境亦只一&#x69E9;平之。了無得失皆為我用。似此磨",
    "X69n1357_001:0460a05": "琢久之。生死之際脫然。視世間閑名破利如風過游",
    "X69n1357_001:0460a06": "塵夢幻空花耳。翛然度世豈非出塵大阿羅漢耶。",
    "X69n1357_001:0460a07": "[0460a07] 骨剉和尚一生有問只以骨剉也酬之。如鐵彈子不",
    "X69n1357_001:0460a08": "妨緊峭。若善體究。真祖師門下師子兒。",
    "X69n1357_001:0460a09": "[0460a09] 忠國師問本淨禪師。汝見一切奇言妙句時如何。淨",
    "X69n1357_001:0460a10": "云無一念心愛。國師云是汝屋裏事。參學到此乃是",
    "X69n1357_001:0460a11": "淨潔乾嚗嚗地不受人瞞者。只山僧恁麼道。也合與",
    "X69n1357_001:0460a12": "本分卓料。",
    "X69n1357_001:0460a13": "示諫長老 (住蜀中無為山)",
    "X69n1357_001:0460a14": "[0460a14] 趙州云。我在南方三十年。除粥飯二時是雜用心處。",
    "X69n1357_001:0460a15": "將知古德為此箇事不將作等閑。直是鄭重。所以操",
    "X69n1357_001:0460a16": "修&#x89B0;捕到徹底分明。於一機一境一句一言悉不落",
    "X69n1357_001:0460a17": "&#x8657;。是故世法佛法打成一片。今時要湊泊著。實須是",
    "X69n1357_001:0460a18": "猛利奮發。倒腸換肚莫取惡知惡見莫雜毒食。一味",
    "X69n1357_001:0460a19": "純正真淨妙明。直下蹋著本地風光。到安穩大解脫",
    "X69n1357_001:0460a20": "之地。坐斷報化佛頭。凜凜孤危風吹不入水灑不著。",
    "X69n1357_001:0460a21": "正體現成日用有力量。聞聲見色不生取舍。著著有",
    "X69n1357_001:0460a22": "出身之路。豈不見僧問九峰。見說和尚親見延壽是",
    "X69n1357_001:0460a23": "否。峰云山前麥熟也。未識得渠親切近處。便見衲僧",
    "X69n1357_001:0460a24": "巴鼻。所謂殺人刀活人&#x5292;。但請長時自著眼看。到出",
    "X69n1357_001:0460b01": "格時自然知落處也。",
    "X69n1357_001:0460b02": "示元禪客 (住成都府廣孝)",
    "X69n1357_001:0460b03": "[0460b03] 趙州道佛之一字吾不喜聞。且道他為甚如此。莫是",
    "X69n1357_001:0460b04": "佛為一切智人渠不喜聞耶。軒知不是這箇道理。既",
    "X69n1357_001:0460b05": "不如此。何以不喜聞之。若是明眼人聊聞便知落處。",
    "X69n1357_001:0460b06": "請問落在什麼處。試吐露看。魯祖見僧來便面壁。是",
    "X69n1357_001:0460b07": "為人不為人。節文在什麼處。若要與他投機。作何趣",
    "X69n1357_001:0460b08": "向即得。",
    "X69n1357_001:0460b09": "[0460b09] 百丈大智每上堂說法竟。復召大眾。眾回首。丈云是",
    "X69n1357_001:0460b10": "什麼。藥山自云。百丈下堂句。且道用接何人。如何領",
    "X69n1357_001:0460b11": "&#x89A7;。",
    "X69n1357_001:0460b12": "示杲禪人 (住杭州徑山)",
    "X69n1357_001:0460b13": "[0460b13] 杲衲子根性猛利。負笈海上&#x5FA7;訪宗匠。受知於舊相",
    "X69n1357_001:0460b14": "無盡公。深器重之。負俊邁之氣。不肯碌碌小了。標誠",
    "X69n1357_001:0460b15": "相從。一言投機頓脫向來羈鞅。雖未倒底領略。要是",
    "X69n1357_001:0460b16": "昂藏不受人抑勒。快漢原其所自。蓋由傅公殿撰發",
    "X69n1357_001:0460b17": "渠本因。遂冒嚴凝蹔之咸平來告行。且乞法語。予因",
    "X69n1357_001:0460b18": "示之。衲子當痛以死生為事。務消知見解礙。徹證佛",
    "X69n1357_001:0460b19": "祖所傳付大因緣。勿好名聞。退步就實。&#x7AE2;行解道德",
    "X69n1357_001:0460b20": "充實。愈潛遁而愈不可匿。諸聖天龍將推出人爾。況",
    "X69n1357_001:0460b21": "以歲月淹練琢磨。待如鐘在扣。如谷應聲。如精金出",
    "X69n1357_001:0460b22": "萬&#x7145;鑪冶。萬世不易。萬年一念。向上巴鼻在掌握中。",
    "X69n1357_001:0460b23": "草偃風行豈不綽綽然有餘裕哉。仍持此紙似傅翁",
    "X69n1357_001:0460b24": "相與作證。履踐貴長久不變耶。",
    "X69n1357_001:0460c01": "示蘊初監寺 (住蘇州明因)",
    "X69n1357_001:0460c02": "[0460c02] 只道與你說一句子。早是著惡水潑人。何況更瞬目",
    "X69n1357_001:0460c03": "揚眉。敲床豎拂是什麼。下喝行棒軒知是平地上骨",
    "X69n1357_001:0460c04": "堆。更有不識好惡底問佛問法問禪問道。請相為乞",
    "X69n1357_001:0460c05": "相接。求向上向下佛法知見語句道理。是乃泥裏洗",
    "X69n1357_001:0460c06": "土土裏洗泥。幾時得脫灑去。有般底聞與麼道。便作",
    "X69n1357_001:0460c07": "計較云。我會也。佛法本來無事。人人無不具足。終日",
    "X69n1357_001:0460c08": "喫飯著衣何曾欠少來。便向無事平常界裏打住。殊",
    "X69n1357_001:0460c09": "不知豈有恁麼事來。故知須是本分其中人。方諳從",
    "X69n1357_001:0460c10": "上宗乘。本分若實有悟入處。識起倒。知進退。別休咎。",
    "X69n1357_001:0460c11": "離滲漏。日近日親轉更豹變。不守窟宅跳出圈圚。不",
    "X69n1357_001:0460c12": "疑天下老漢舌頭。一似生鐵鑄就。正好著力修行供",
    "X69n1357_001:0460c13": "養。然後可以然無盡燈。行無間道。舍身舍命撈摝群",
    "X69n1357_001:0460c14": "生。令他各出樊籠去執縛。佛病祖病俱瘥解脫。深坑",
    "X69n1357_001:0460c15": "已出。作箇無為無事快活道人去。然自既得度。須不",
    "X69n1357_001:0460c16": "廢行願。思度一切。忍苦捍勞向薩婆若海為舟為航。",
    "X69n1357_001:0460c17": "始有少分相應。慎勿做骨羸錐露柱燈籠。打淨潔毬",
    "X69n1357_001:0460c18": "子自了。得濟甚事。是故古德須勉人行箇一條路。堪",
    "X69n1357_001:0460c19": "報不報之恩。如今諸方多有靈利衲子。要直透得徹。",
    "X69n1357_001:0460c20": "有底探頭太過。要易會纔知些趣向便欲出頭。又是",
    "X69n1357_001:0460c21": "一等蹉過。有推而不出亦未圓通。知時節因緣而不",
    "X69n1357_001:0460c22": "失機會。乃通方之士也。",
    "X69n1357_001:0460c23": "示一書記 (住四明雪竇)",
    "X69n1357_001:0460c24": "[0460c24] 英靈衲子蘊卓識奇姿慷慨隳冠。視身世浮名如游",
    "X69n1357_001:0461a01": "塵浮雲谷響。以宿昔大根器知有此段超生出死絕",
    "X69n1357_001:0461a02": "聖越凡。乃三世如來所證金剛正體。歷代祖師單傳",
    "X69n1357_001:0461a03": "妙心。跂步蹴蹋作香象金翅。要馳驟飛騰於億千萬",
    "X69n1357_001:0461a04": "類之上截流摩霄。豈肯為鴻鵠燕雀局促於高低勝",
    "X69n1357_001:0461a05": "負。較目前電光石火間被轉利害耶。是故古之大達。",
    "X69n1357_001:0461a06": "不記細故不圖淺近。發志便欲高超佛祖荷擔一切。",
    "X69n1357_001:0461a07": "所不能承當重任。普津濟四生九類拔苦與安。破障",
    "X69n1357_001:0461a08": "道愚昧。折無明顛狂毒箭。拈出法眼見刺。使本地風",
    "X69n1357_001:0461a09": "光澄霽。空劫已前面目明顯。悉心竭力不憚寒暑刻",
    "X69n1357_001:0461a10": "意尚行。向三條椽下死&#x5374;心猿。殺&#x5374;意馬。直使如枯",
    "X69n1357_001:0461a11": "木朽株相似。驀地穿透豈從他得。發覆藏然暗室明",
    "X69n1357_001:0461a12": "燈。擬[舟*弟]航於津要。證大解脫。不起一念頓成正覺。且",
    "X69n1357_001:0461a13": "通箇入理之門。然後升普光明場。踞無漏清淨殊勝",
    "X69n1357_001:0461a14": "偉特法空之座。口海瀾翻奮無礙四辯才。立一機垂",
    "X69n1357_001:0461a15": "一句現一勝相。普使凡聖有情無情俱仰威光受庇",
    "X69n1357_001:0461a16": "庥。尚未是絕功勳處。更轉那頭千聖羅籠不住。萬靈",
    "X69n1357_001:0461a17": "景仰無門。諸天無路捧花。魔外那能旁&#x89B0;。放&#x5374;知見。",
    "X69n1357_001:0461a18": "卸&#x5374;玄妙。颺&#x5374;作用。惟飢餐渴飲而已。初不知有心",
    "X69n1357_001:0461a19": "無心得念失念。何況更戀著從前學解。玄妙理性分",
    "X69n1357_001:0461a20": "劑名相桎梏知見。佛見法見動地掀天。世智辯&#x8066;自",
    "X69n1357_001:0461a21": "纏自縛。入海筭沙有何所靠耶。等是大丈夫應務敵",
    "X69n1357_001:0461a22": "勝驚群。滿自己本志願。乃為本分大心大見大解脫",
    "X69n1357_001:0461a23": "無為無事真道人也。",
    "X69n1357_001:0461a24": "跋一書記法語",
    "X69n1357_001:0461b01": "[0461b01] 予政和末抵瑯邪會一師若故舊。喜其志道不群。因",
    "X69n1357_001:0461b02": "作前偈。及應詔大梁遂得游從。日以此段咨扣益勤。",
    "X69n1357_001:0461b03": "數百眾中乃肯&#x6586;力。復示以後語。建炎元祀將之東",
    "X69n1357_001:0461b04": "南因為重書而復系之以跋。為他日再會之識。且以",
    "X69n1357_001:0461b05": "相分雖道人本分。相知千萬里外不隔毫末。而古者",
    "X69n1357_001:0461b06": "多於此時節行正令。趙州云。有佛處不得住。無佛處",
    "X69n1357_001:0461b07": "急走過。石室云。莫一向去。已後&#x5374;來我邊。洞山萬里",
    "X69n1357_001:0461b08": "無寸草。大慈帶取老僧去。歸宗時寒途中善為。曹山",
    "X69n1357_001:0461b09": "去亦不變異。悟本飛猿嶺峻好看。皆直截不覆藏。唯",
    "X69n1357_001:0461b10": "務百川明宗當陽領略。則南州北縣何處不逢渠。末",
    "X69n1357_001:0461b11": "後慇懃未免重拈一遍。且作麼生是諦當處。楖[木*栗]撗",
    "X69n1357_001:0461b12": "擔不顧人。直入千峰萬峰去。",
    "X69n1357_001:0461b13": "示宗覺禪人",
    "X69n1357_001:0461b14": "[0461b14] 宗門接利根上智提持出生死。絕知見離言說。越聖",
    "X69n1357_001:0461b15": "凡道妙。豈淺識小見理道機境解路上作活計者所",
    "X69n1357_001:0461b16": "能擬議。要須如龍似虎殺人不眨眼漢。用瞥脫快利",
    "X69n1357_001:0461b17": "力量。聊聞舉著剔起便行。外棄世間縛著。內捨聖凡",
    "X69n1357_001:0461b18": "情量。直得孤迥迥峭巍巍不依倚絲毫。當陽薦透全",
    "X69n1357_001:0461b19": "身擔荷。佛來也炫惑不動。況祖師宗匠語句機鋒一",
    "X69n1357_001:0461b20": "刀截斷更不顧藉。自餘諸雜甚譬如閑方可攀上流。",
    "X69n1357_001:0461b21": "少分相應也。不見永嘉纔跨曹溪便師子吼。丹霞聞",
    "X69n1357_001:0461b22": "馬師示選佛場當下決破。逗到二師之前逆流投契。",
    "X69n1357_001:0461b23": "亮坐主四十二本經論言下冰消。德山吹紙燭便燒",
    "X69n1357_001:0461b24": "疏鈔。臨濟六十棒後乃翻擲。並皆透脫。不知曾入室",
    "X69n1357_001:0461c01": "幾回請益幾次。近時學道之士。不道他不用工夫。多",
    "X69n1357_001:0461c02": "只是記憶公案論量古今持擇言句。打葛藤學路布。",
    "X69n1357_001:0461c03": "幾時得休歇。如斯只贏得一場骨董。推源窮本。蓋上",
    "X69n1357_001:0461c04": "梢不遇作家。自己不負大丈夫志氣。曾不退步就己",
    "X69n1357_001:0461c05": "打辦精神。放下從前已後勝妙知見。直截獨脫領取",
    "X69n1357_001:0461c06": "本分大事因緣。是故半前落後不分不曉。若只恁麼。",
    "X69n1357_001:0461c07": "縱一生勤苦亦未夢見在。是故昔人云。菩提離言說",
    "X69n1357_001:0461c08": "從來無得人。德山道。我宗無語句。亦無一法與人。趙",
    "X69n1357_001:0461c09": "州道佛之一字吾不喜聞。看他早是摋土塗糊人了",
    "X69n1357_001:0461c10": "也。若更於棒頭求玄。喝下&#x8994;妙。瞠眉努眼舉手動足",
    "X69n1357_001:0461c11": "展轉落野狐窠窟去也。此宗惟貴悟明。到銀山鐵壁",
    "X69n1357_001:0461c12": "萬仞孤峭。擊石火閃電光。擬不擬便墮坑落&#x7A7D;。所以",
    "X69n1357_001:0461c13": "從上護惜箇一著子。同到同證。無你撮摸處。既能辦",
    "X69n1357_001:0461c14": "心能舍緣累。修行依知識。若更不耐心向千難萬難",
    "X69n1357_001:0461c15": "不可湊泊處放下身心體究教徹底。誠為可惜。只如",
    "X69n1357_001:0461c16": "千生百劫到今還有間斷也無。既無間斷疑箇甚生",
    "X69n1357_001:0461c17": "死去來。軒知屬緣於本分事了無交涉。五祖老師常",
    "X69n1357_001:0461c18": "說。我在此五十年。見&#x5374;千千萬萬禪和。到禪床角頭",
    "X69n1357_001:0461c19": "只是&#x8994;佛做說佛法。並不曾見箇本分衲子。誠哉。看",
    "X69n1357_001:0461c20": "&#x5374;今時只說佛法底也難得。何況更求本分人。時節",
    "X69n1357_001:0461c21": "澆季去聖愈遠。大唐國裏胡種看看滅也。或得一箇",
    "X69n1357_001:0461c22": "半箇有操持。不敢望似已前龍象。但只知履踐趣向",
    "X69n1357_001:0461c23": "頭正尾正。早是火中出蓮。切宜撥退諸緣。便能識破",
    "X69n1357_001:0461c24": "古來大達大悟底蘊。隨處休歇行密行。諸天無路捧",
    "X69n1357_001:0462a01": "花。魔外&#x8994;行蹤不見。是真出家了徹自己。如有福報",
    "X69n1357_001:0462a02": "因緣。出來垂一隻手。亦不為分外。但辦肯心必不相",
    "X69n1357_001:0462a03": "賺。只老僧恁麼。也是普州人送賊。",
    "X69n1357_001:0462a04": "示光禪人",
    "X69n1357_001:0462a05": "[0462a05] 欲得親切。第一不用求。求而得之已落解會。況此大",
    "X69n1357_001:0462a06": "寶藏&#x4E98;古&#x4E98;今。歷歷&#x8657;明。從無始劫來為自己根本。",
    "X69n1357_001:0462a07": "舉動施為全承他力。唯是休歇到一念不生處則便",
    "X69n1357_001:0462a08": "透脫。不墮情塵不居意想。迥然超絕則&#x5FA7;界不藏。物",
    "X69n1357_001:0462a09": "物頭頭渾成大用。一一皆從自己胸襟流出。古人謂",
    "X69n1357_001:0462a10": "之運出家財一得永得受用。豈有窮極耶。但患體究",
    "X69n1357_001:0462a11": "處根&#x811A;不牢不能徹證。直須猛截諸緣。令無纖毫依",
    "X69n1357_001:0462a12": "倚。放身捨命直下承當。無第二箇。縱使千聖出來亦",
    "X69n1357_001:0462a13": "不移易。隨時任運喫飯著衣長養聖胎不存知解。可",
    "X69n1357_001:0462a14": "不是省要徑截殊勝法門耶。",
    "X69n1357_001:0462a15": "示民禪人",
    "X69n1357_001:0462a16": "[0462a16] 先聖一麻一麥。古德攻苦食淡。潔志於此廢寢忘餐。",
    "X69n1357_001:0462a17": "體究專確要求實證。豈計所謂四事豐饒者哉。及至",
    "X69n1357_001:0462a18": "道不及古。便有法輪未轉食輪先轉之議。由是叢林",
    "X69n1357_001:0462a19": "呼長老為粥飯頭。得非與古一倍相返耶。然隨緣變",
    "X69n1357_001:0462a20": "異門且行第二段。北山延接方來道人惟仰南&#x7552;。今",
    "X69n1357_001:0462a21": "秋適會大稔。請覺民禪客&#x89B0;收刈。臨行乞言。因示以",
    "X69n1357_001:0462a22": "前段因緣。貴崇本及末。乃為兼利並照。圜悟通達之",
    "X69n1357_001:0462a23": "人。本分事也勉行之乃善。",
    "X69n1357_001:0462a24": "[0462a24] 大凡學道探玄須以大信根。深信此事不在言語文",
    "X69n1357_001:0462b01": "字一切萬境之上。確實惟於自己根&#x811A;。放下從前作",
    "X69n1357_001:0462b02": "知作解狂妄之心。直令絲毫不掛。念向本淨無垢寂",
    "X69n1357_001:0462b03": "滅圓妙本性之中徹底承當。能所雙忘言思路絕。廓",
    "X69n1357_001:0462b04": "然明見本來面目。使一得永得堅固不動。然後換步",
    "X69n1357_001:0462b05": "移身出言吐氣並不落陰魔境界。則一切佛法端坐",
    "X69n1357_001:0462b06": "現前。遂契行坐皆禪。脫去生死根本。永離一切蓋纏。",
    "X69n1357_001:0462b07": "成箇灑灑無事道人。何須向紙上尋他死語。",
    "X69n1357_001:0462b08": "[0462b08] 百草頭上有祖師。夾山指出令人薦。寬平田中有大",
    "X69n1357_001:0462b09": "義。百丈展手要人知。若能顆粒圓成。即是單傳心印。",
    "X69n1357_001:0462b10": "更或彌望但然使證第一聖諦。且出草一句作麼生",
    "X69n1357_001:0462b11": "道。滿船明月載將歸。",
    "X69n1357_001:0462b12": "示才禪人",
    "X69n1357_001:0462b13": "[0462b13] 俱胝見僧及答問惟豎一指。蓋通上徹下契證無疑。",
    "X69n1357_001:0462b14": "瘥病不假驢&#x99DE;藥也。後人不諳來&#x8109;。隨例豎箇指頭。",
    "X69n1357_001:0462b15": "漫不分皂白。大似將醍醐作毒藥。良可憐愍。若是真",
    "X69n1357_001:0462b16": "的見透底。始知鄭重。終不作等閑。所謂千鈞之弩不",
    "X69n1357_001:0462b17": "為鼷鼠發機。是故須具頂[寧*頁]上眼方可入作。後來玄",
    "X69n1357_001:0462b18": "沙拈曰。俱胝承當處莽鹵。只認得一機一境。有般拍",
    "X69n1357_001:0462b19": "盲底隨語作解。便抑屈俱胝以謂實然。殊不知焦塼",
    "X69n1357_001:0462b20": "打著連底凍。到這裏直須子細切忌顢頇。只俱胝臨",
    "X69n1357_001:0462b21": "化去自言。我得天龍一指頭禪。一生用不盡。豈徒然",
    "X69n1357_001:0462b22": "哉。曹溪大鑑微時乃新州鬻樵人也。碌碌數十年。一",
    "X69n1357_001:0462b23": "旦聞客誦經。發其本願。棄母出鄉遠謁黃梅。纔見數",
    "X69n1357_001:0462b24": "語間投機。隱&#x8FF9;碓坊八箇月。暨與秀師呈偈始露鋒",
    "X69n1357_001:0462c01": "鋩。黃梅尋舉衣盂授之。是時群眾&#x8D82;逐競欲奪取。而",
    "X69n1357_001:0462c02": "蒙山先及於庚嶺。舉之不勝。方悟非可以力爭。稽首",
    "X69n1357_001:0462c03": "乞發藥。大鑒示以不思善惡處本來面目。即便知歸。",
    "X69n1357_001:0462c04": "以時未至。復遁於四會獵人中。久之然後出番禺。吐",
    "X69n1357_001:0462c05": "風幡心動之語。印宗伸師禮為之落髮登具。即開大",
    "X69n1357_001:0462c06": "法要。董二千眾。聲徹九重命貴。近降紫泥。確然不應。",
    "X69n1357_001:0462c07": "度龍象數十人皆大宗師。何其韙哉。雖聖賢應世。存",
    "X69n1357_001:0462c08": "亡進退舉照無遺。然步驟趣向從微至著。攷之不斷",
    "X69n1357_001:0462c09": "世緣而示妙規。百世之下無與為等。到今&#x5FA7;寰海皆",
    "X69n1357_001:0462c10": "其子孫。每仰洪範&#x8F19;欲擬其毫末亦不可得。欲望後",
    "X69n1357_001:0462c11": "進有力量者勉之。聊述梗&#x69E9;耳。",
    "X69n1357_001:0462c12": "[0462c12] 現定見聞覺知是法。法離見聞覺知。若著見聞覺知。",
    "X69n1357_001:0462c13": "即是見聞覺知。非達法也。大凡達法之士。超出見聞",
    "X69n1357_001:0462c14": "覺知。受用見聞覺知。不住見聞覺知。直下透脫渾是",
    "X69n1357_001:0462c15": "本法。此法非有非無非語非默。而能現有現無現語",
    "X69n1357_001:0462c16": "現默。長時&#x4E98;然不變不異。是故雲門云。不可說時便",
    "X69n1357_001:0462c17": "有。不說時便無去也。思量時便有。不思量時便無去",
    "X69n1357_001:0462c18": "也。直須妙達此法。令得大用。長時語默縱橫。悉令般",
    "X69n1357_001:0462c19": "若現前。何必更論。在善知識身邊為親。在田野間作",
    "X69n1357_001:0462c20": "為是&#x758E;。一往直前。自然觸處逢渠也。",
    "X69n1357_001:0462c21": "[0462c21] 乃佛乃祖仰重此一端的事。布在群機之中。高低貴",
    "X69n1357_001:0462c22": "賤未&#x751E;向背。百種千頭作為天真。歷落圓&#x9641;&#x9641;地。若",
    "X69n1357_001:0462c23": "特地作佛法玄妙見則虧。儻能不起見。只麼淨&#x502E;&#x502E;",
    "X69n1357_001:0462c24": "&#x5374;全彰。所以道入林不動草。入水不動波。山是山水",
    "X69n1357_001:0463a01": "是水。僧是僧俗是俗。見拄杖子只喚作拄杖子。謂之",
    "X69n1357_001:0463a02": "覿體。若向箇裏&#x89B0;得透。從朝至暮從暮至朝無絲毫",
    "X69n1357_001:0463a03": "透漏。全為我用。一一非分外。渾是本分事。&#x811A;跟下未",
    "X69n1357_001:0463a04": "得諦當。亦不移易絲毫許。豈非端的現成機要耶。",
    "X69n1357_001:0463a05": "[0463a05] 直截省要只消箇現成公案。浩浩作為自晝及夜。縱",
    "X69n1357_001:0463a06": "橫十字喧靜語默。全體運用一時&#x89B0;破。從頭與批判",
    "X69n1357_001:0463a07": "將去。不妨快哉。",
    "X69n1357_001:0463a08": "[0463a08] 此事若在言語裏。則合一句語便殺定。更不移改也。",
    "X69n1357_001:0463a09": "云何千句萬句終無窮竭。將知不在言語裏。要假語",
    "X69n1357_001:0463a10": "句以顯發此事。靈利漢當須直體此意。超證透語句",
    "X69n1357_001:0463a11": "底。使活鱍鱍地。便能將一句作百千句用。將百千句",
    "X69n1357_001:0463a12": "作一句用也。更疑甚麼即心即佛非心非佛不是心",
    "X69n1357_001:0463a13": "不是佛亦不是物。以至心不是佛智不是道。東山水",
    "X69n1357_001:0463a14": "上行日午打三更。後園驢喫草北斗裏藏身。一串穿",
    "X69n1357_001:0463a15": "&#x5374;。嚴陽尊者問趙州一物不將來時如何。州云放下",
    "X69n1357_001:0463a16": "著。進云某甲一物不將來未審教放下箇什麼。州云",
    "X69n1357_001:0463a17": "看汝放不下。言下大悟。後來黃龍頌。一物不將來。兩",
    "X69n1357_001:0463a18": "肩擔不起。明眼人難謾。言下忽知非。退步墮深坑。心",
    "X69n1357_001:0463a19": "中無限喜。如貧得寶。毒惡既忘懷沒交涉。蛇虎為知",
    "X69n1357_001:0463a20": "己。異類等解。寥寥千百年。清風猶未已。放下著。若以",
    "X69n1357_001:0463a21": "常情論之。他道一物不將來。云何&#x5374;向道放下著。將",
    "X69n1357_001:0463a22": "知法眼照於細微。為他拈出大病。令他知羞慚去。他",
    "X69n1357_001:0463a23": "尚不覺。更復進問。再與點過。直得瓦解冰消方始倒",
    "X69n1357_001:0463a24": "底一時脫去。遂至伏猛虎馴毒蛇。豈非內感外應耶。",
    "X69n1357_001:0463b01": "龐居士渾家向火。居士驀云。難難。十石油麻樹上攤。",
    "X69n1357_001:0463b02": "龐婆云。易易。百草頭上祖師意。靈照云。也不難也不",
    "X69n1357_001:0463b03": "易。飢來喫飯困來睡。尋常舉向人多是愛靈照道得",
    "X69n1357_001:0463b04": "省力。嫌龐翁龐婆說難說易。只是作隨語解。殊不本",
    "X69n1357_001:0463b05": "其宗猷。所以言&#x8FF9;之興。異途之所由生也。若能忘言",
    "X69n1357_001:0463b06": "體意。方見此三人各出一手共提箇沒底藍兒撈蝦",
    "X69n1357_001:0463b07": "摝蜆。著著有殺人之機。處處有出身之路。",
    "X69n1357_001:0463b08": "示璨上人",
    "X69n1357_001:0463b09": "[0463b09] 達磨西來不立文字語句。唯直指人心。若論直指。只",
    "X69n1357_001:0463b10": "人人本有無明&#x6BBB;子裏全體應現。與從上諸聖不移",
    "X69n1357_001:0463b11": "易絲毫許。所謂天真自性本淨明妙。含吐十&#x8657;獨脫",
    "X69n1357_001:0463b12": "根塵。一片田地惟離念絕情迥超常格。大根大智以",
    "X69n1357_001:0463b13": "本分力量直下就自根&#x811A;下承當。如萬仞懸崖撒手",
    "X69n1357_001:0463b14": "放身更無顧藉。教知見解礙倒底脫去。似大死人已",
    "X69n1357_001:0463b15": "絕氣息。到本地上大休大歇。口鼻眼耳初不相知。識",
    "X69n1357_001:0463b16": "見情想皆不相到。然後向死火寒&#x7070;上頭頭上明。枯",
    "X69n1357_001:0463b17": "木朽株間物物斯照。乃契合孤迥迥峭巍巍。更不須",
    "X69n1357_001:0463b18": "&#x8994;心&#x8994;佛。築著磕著元非外得。古來悟達百種千端。",
    "X69n1357_001:0463b19": "只這便是。是心。不必更求心。是佛。何勞更&#x8994;佛。儻於",
    "X69n1357_001:0463b20": "言句上作路布。境物上生解會。則墮在骨董袋中。卒",
    "X69n1357_001:0463b21": "撈摸不著。此忘懷絕照真諦境界也。",
    "X69n1357_001:0463b22": "[0463b22] 荒田不揀信手拈來。明明百草頭。明明祖師意。何況",
    "X69n1357_001:0463b23": "青青翠竹&#x9B31;&#x9B31;黃花。墻壁瓦礫以無情說法。水鳥樹",
    "X69n1357_001:0463b24": "林演苦空無我。是由依一實際。發無緣慈。於寂滅大",
    "X69n1357_001:0463c01": "寶光顯無作勝妙力。長慶云。撞著道伴交肩過。一生",
    "X69n1357_001:0463c02": "參學事畢。",
    "X69n1357_001:0463c03": "[0463c03] 南塔云。我拈片木葉入城。便是移一坐仰山去也。故",
    "X69n1357_001:0463c04": "香嚴擊竹。靈雲見桃花。資福剎竿頭。道吾神杖子。大",
    "X69n1357_001:0463c05": "仰插鍬。地藏種田。無非發揚箇金剛正體。使當人不",
    "X69n1357_001:0463c06": "動步參見大解脫真善知識。行不言化。得無礙辯。則",
    "X69n1357_001:0463c07": "森羅萬象百草顛頭長時&#x5FA7;參。無不普攝圓融法界。",
    "X69n1357_001:0463c08": "坐斷報化佛頭。坐臥行藏超證&#x5FA7;行三昧。何必覺城",
    "X69n1357_001:0463c09": "東際樓閣門前。熊耳曹源陞堂入室。然後為親近傳",
    "X69n1357_001:0463c10": "證耶。",
    "X69n1357_001:0463c11": "[0463c11] 惠超咨和尚如何是佛法。眼云汝是惠超。超乃省悟。",
    "X69n1357_001:0463c12": "所謂出乎爾者反乎爾者也。",
    "X69n1357_001:0463c13": "[0463c13] 唐朝古德英禪師微時事田。運槌擊塊次。見一大土",
    "X69n1357_001:0463c14": "塊。戲以槌猛擊之應時粉碎。驀地大悟。自此散誕為",
    "X69n1357_001:0463c15": "不測。人頗彰神異。有老宿拈云。山河大地被這僧一",
    "X69n1357_001:0463c16": "擊百雜碎。獻佛不假香多。誠哉是言。"
}