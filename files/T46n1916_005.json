{
    "T46n1916_005:0508a15": "釋禪波羅蜜次第法門卷第五",
    "T46n1916_005:0508a17": "隋天台智者大師說",
    "T46n1916_005:0508a18": "弟子法慎記",
    "T46n1916_005:0508a19": "弟子灌頂再治",
    "T46n1916_005:0508a20": "釋禪波羅蜜修證第七之一",
    "T46n1916_005:0508a21": "[0508a21] 上已廣明內外方便。行者若能專心修習。繫",
    "T46n1916_005:0508a22": "念禪門。必有證驗。是故第七廣明修證。故經",
    "T46n1916_005:0508a23": "言。修我法者。證乃自知。今明修證中。自開為",
    "T46n1916_005:0508a24": "四。第一修證世間禪相。第二修證亦世間亦",
    "T46n1916_005:0508a25": "出世間禪相。第三修證出世間禪相。第四修",
    "T46n1916_005:0508a26": "證非世間非出世間禪相。今第一釋修證世",
    "T46n1916_005:0508a27": "間禪者。則為三。一四禪。二四無量心。三四無",
    "T46n1916_005:0508a28": "色定。今前釋修證四禪。四禪者。一初禪。二二",
    "T46n1916_005:0508a29": "禪。三三禪。四四禪。今論色界根本正定。但說",
    "T46n1916_005:0508b01": "有四。若通方便中間。是則不定。若薩婆多人。",
    "T46n1916_005:0508b02": "說有未到地。及中間禪。足四禪為六地定。若",
    "T46n1916_005:0508b03": "曇無德人。例不說有未來禪。而說有欲界定",
    "T46n1916_005:0508b04": "中間禪。以為六地定。若摩訶衍。及瞿沙所明。",
    "T46n1916_005:0508b05": "則具有欲界未到地中間禪。足四禪為七地",
    "T46n1916_005:0508b06": "定。此中融會。以義推之。今據正禪而論。但說",
    "T46n1916_005:0508b07": "有四。第一釋初禪修證。如經偈說。",
    "T46n1916_005:0508b08": " 離欲及惡法  有覺并有觀",
    "T46n1916_005:0508b09": " 離生及喜樂  是人入初禪",
    "T46n1916_005:0508b10": " 已得離婬火  則獲清涼定",
    "T46n1916_005:0508b11": " 如人大熱悶  入冷池則樂",
    "T46n1916_005:0508b12": " 如貧得寶藏  大喜覺動心",
    "T46n1916_005:0508b13": " 分別則為觀  入初禪亦然",
    "T46n1916_005:0508b14": "[0508b14] 佛此偈中具明修證初禪之相。但意難見。今",
    "T46n1916_005:0508b15": "當分別。就明初禪中。開為三別。第一釋名。第",
    "T46n1916_005:0508b16": "二明修習。第三明證相。第一釋名者。所言初",
    "T46n1916_005:0508b17": "禪者。禪名支林。行者初得支林之法。故名初",
    "T46n1916_005:0508b18": "禪。復次覺觀等法名之為支。行者修初禪覺",
    "T46n1916_005:0508b19": "觀之法。必於前發。故說覺觀名為初禪。問曰。",
    "T46n1916_005:0508b20": "若言在前發得故為初禪者。欲界未到地最",
    "T46n1916_005:0508b21": "在前發。何故不得受初禪之名。答禪名功德",
    "T46n1916_005:0508b22": "叢林。欲界未到等。未有支林功德之法。雖復",
    "T46n1916_005:0508b23": "前發。不名初禪。復次摩訶衍。說欲界未到中",
    "T46n1916_005:0508b24": "間。智多而定少。是處非樂。既非正地。是故不",
    "T46n1916_005:0508b25": "得受初禪之名。復次言初禪者。亦名有覺有",
    "T46n1916_005:0508b26": "觀三昧。為有人疑言覺觀心中無定。是故佛",
    "T46n1916_005:0508b27": "說覺觀三昧。地持論說。名覺觀俱禪。此禪發",
    "T46n1916_005:0508b28": "時。必與覺觀俱發。亦名聖說法定。此定內有",
    "T46n1916_005:0508b29": "覺觀語言道未斷故。與說法之名。如是等種",
    "T46n1916_005:0508c01": "種名字不同。第二明修習。復開為二。前明所",
    "T46n1916_005:0508c02": "修之法。後辨能修之心。第一明所修法者。即",
    "T46n1916_005:0508c03": "是阿那波那。為修習根本初禪之法。就中即",
    "T46n1916_005:0508c04": "有三意。一釋息名。二辨息相。三明用息不同。",
    "T46n1916_005:0508c05": "第一所言阿那波那者。此是外國語。秦言阿",
    "T46n1916_005:0508c06": "那為入息。波那為出息。安般守意三昧經言。",
    "T46n1916_005:0508c07": "安之言生。般之言滅。若約息生滅明義如上",
    "T46n1916_005:0508c08": "說。若約心生滅為語。是則不定。今用入出息",
    "T46n1916_005:0508c09": "為正番。二辨息相中有四。一風二喘三氣四",
    "T46n1916_005:0508c10": "息。分別四種之相。具如調息中說。但數風則",
    "T46n1916_005:0508c11": "散。數喘則結。數氣則勞。數息則定。行者應當",
    "T46n1916_005:0508c12": "捨三存息。善取不聲不結綿綿若存若亡之",
    "T46n1916_005:0508c13": "相而用之。三明用息不同者。一師教繫心數",
    "T46n1916_005:0508c14": "出息。所以者何。數出息則氣不急。身不脹",
    "T46n1916_005:0508c15": "滿。身心輕利。易入三昧。有師教數入息。何故",
    "T46n1916_005:0508c16": "爾數入息。一者易入定隨息內歛故。二斷外",
    "T46n1916_005:0508c17": "境故。三易見內三十六物故。四身力輕盛故。",
    "T46n1916_005:0508c18": "五內實息貪恚故。有如是等勝利非一。應數",
    "T46n1916_005:0508c19": "入息。有師教數入出無在。但取所便。而數無",
    "T46n1916_005:0508c20": "的偏用。隨人心安。入定無過即用三師所論。",
    "T46n1916_005:0508c21": "皆不許出入一時俱數。何以故。以有息遮。病",
    "T46n1916_005:0508c22": "生在喉中。猶如草葉。吐則不出。咽則不入。",
    "T46n1916_005:0508c23": "此患生故。又師依四時用數。今所未詳。第",
    "T46n1916_005:0508c24": "二明能數之心。亦為三意。一明能數之心。二",
    "T46n1916_005:0508c25": "明轉緣。三料揀。一明能數之心者。以細念之",
    "T46n1916_005:0508c26": "心。攝心對息。從一至十。令心不散。故名數",
    "T46n1916_005:0508c27": "息。若數不滿十名數減。若至十一名數增。然",
    "T46n1916_005:0508c28": "增減之數。並非得定之道。若從一至十。恒",
    "T46n1916_005:0508c29": "具十無有間一之失。故名數法成就。若於中",
    "T46n1916_005:0509a01": "間。心竊異緣。數法則亂。是故心覺散亂義強。",
    "T46n1916_005:0509a02": "若以一為數者。一則無間。若有異緣。便不時",
    "T46n1916_005:0509a03": "覺。是以但緣一息。不能除亂。若過十者。更一",
    "T46n1916_005:0509a04": "法起。一心緣二。即有亂生。故名為增。夫數息",
    "T46n1916_005:0509a05": "者。但細心約息記數而已。不得多取數相。若",
    "T46n1916_005:0509a06": "息多則氣滿。腹脹體急。坐欲不安。二轉緣",
    "T46n1916_005:0509a07": "者。初數於息。覺息微微。當置數息。便隨於",
    "T46n1916_005:0509a08": "息。任運出入。若心欲靜。便捨隨凝心止住。心",
    "T46n1916_005:0509a09": "若闇忽即便靜照色息。心若浮動即便捨觀",
    "T46n1916_005:0509a10": "歸數及隨止也。是故名還。心不馳蕩。凝神寂",
    "T46n1916_005:0509a11": "慮故名為淨。行者若能如是善巧攝錄。心則",
    "T46n1916_005:0509a12": "易定。第三料揀息為初門者。問曰。一切法",
    "T46n1916_005:0509a13": "門。悉可為初。何故但說阿那波那。以為初門。",
    "T46n1916_005:0509a14": "答曰。不然。今依佛教。如經說。阿那波那是三",
    "T46n1916_005:0509a15": "世諸佛入道初門。是故釋迦初詣道樹。欲習",
    "T46n1916_005:0509a16": "佛法。內思安般。一數二隨。乃至還淨。具如瑞",
    "T46n1916_005:0509a17": "應經所說。復次提婆初出世時。伏外道已。諸",
    "T46n1916_005:0509a18": "人信敬。度人出家。不可稱數。於是大集在家",
    "T46n1916_005:0509a19": "出家七眾弟子。及剎利婆羅門等。大眾之中。",
    "T46n1916_005:0509a20": "昇師子座。淚下如雨。爾時大眾。皆悉默念。將",
    "T46n1916_005:0509a21": "非佛法欲滅。外道復興邪。將非國大擾亂。疫",
    "T46n1916_005:0509a22": "病流行邪。菩薩爾時知大眾心念。以白[疊*毛]巾",
    "T46n1916_005:0509a23": "拭淚。更整容服。舉右手而言。亦非佛法欲滅。",
    "T46n1916_005:0509a24": "外道將興。非國不安。疫病流行。但傷佛日潛",
    "T46n1916_005:0509a25": "輝。賢聖月沒。袈裟之中。空無所有耳。于時大",
    "T46n1916_005:0509a26": "眾聞此語已。各自感傷。發聲大哭。爾時飛鳥",
    "T46n1916_005:0509a27": "雜類。在虛空中。繽紛亂墜。皆悉悲鳴。爾時菩",
    "T46n1916_005:0509a28": "薩以慈軟音。安慰大眾。而說偈言。",
    "T46n1916_005:0509a29": " 佛日常在世  無目不見耳",
    "T46n1916_005:0509b01": " 賢聖月不沒  障礙故不見",
    "T46n1916_005:0509b02": " 若能淨膚翳  當自得&#x89A9;見",
    "T46n1916_005:0509b03": " 何為沒憂海  癡醉如嬰兒",
    "T46n1916_005:0509b04": "[0509b04] 爾時大眾聞菩薩慈音。心各醒悟。攝心安坐。",
    "T46n1916_005:0509b05": "寂然無聲。諦觀菩薩。咸欲聞法。爾時菩薩普",
    "T46n1916_005:0509b06": "告大眾。而說偈言。",
    "T46n1916_005:0509b07": " 佛說甘露門  名阿那波那",
    "T46n1916_005:0509b08": " 於諸法門中  第一安隱道",
    "T46n1916_005:0509b09": " 因緣次第起  不雜諸妄想",
    "T46n1916_005:0509b10": " 譬如種石榴  芽莖次第生",
    "T46n1916_005:0509b11": " 華實及色味  自然非可作",
    "T46n1916_005:0509b12": " 時至時自證  非如脂粉色",
    "T46n1916_005:0509b13": " 汝等調熟地  惠汝石榴種",
    "T46n1916_005:0509b14": " 令心入甘露  道法次第生",
    "T46n1916_005:0509b15": "[0509b15] 從此以來。西國法師。相傳不絕。多以此法為",
    "T46n1916_005:0509b16": "學道之初。若四依大士六通菩薩。說法度人。",
    "T46n1916_005:0509b17": "此為首唱。豈非入道初門。末代相承。說法教",
    "T46n1916_005:0509b18": "授自不修禪。既無內道。出言即便破人修定。",
    "T46n1916_005:0509b19": "若觀提婆之說。乃以禪定為要。世人顛倒。實",
    "T46n1916_005:0509b20": "可哀哉。復有人言。禪法一向不得處。眾說之。",
    "T46n1916_005:0509b21": "敬尋提婆。在大眾中廣說禪定。今時豈頓。杜",
    "T46n1916_005:0509b22": "口但不得言我證是法。某證是法。及禪祕密",
    "T46n1916_005:0509b23": "微妙境界。向人說此。獲罪不輕。第三明證禪",
    "T46n1916_005:0509b24": "相。通方便論證。自有三階。一證欲界定相。二",
    "T46n1916_005:0509b25": "證未到定相。三正明證初禪相。一明證欲界",
    "T46n1916_005:0509b26": "定。自有二意。一正明證相二明得失。今說欲",
    "T46n1916_005:0509b27": "界中自有三。一&#x9E81;住心。二細住心。三證欲界",
    "T46n1916_005:0509b28": "定。一&#x9E81;住相者。因前息道諸方便修習。心漸",
    "T46n1916_005:0509b29": "虛凝。不復緣慮。名為&#x9E81;住。細住相者。於後",
    "T46n1916_005:0509c01": "其心泯泯轉細。即是細住心。當得此&#x9E81;細住",
    "T46n1916_005:0509c02": "時。或將得時。必有持身法起。此法發時。身心",
    "T46n1916_005:0509c03": "自然正直。坐不疲倦。如物持身。若好持身。但",
    "T46n1916_005:0509c04": "微微扶助身力而已。若是&#x9E81;持身者。堅急勁",
    "T46n1916_005:0509c05": "強。來則苦急堅強。去則寬緩困人。此非好法。",
    "T46n1916_005:0509c06": "心既細已。於覺心自然明淨。與定相應。定法",
    "T46n1916_005:0509c07": "持心。任運不動從淺入深。或經一坐無分散",
    "T46n1916_005:0509c08": "意。所以說此名欲界定。入此定時。欲界報身",
    "T46n1916_005:0509c09": "相未盡故。二明得失者。入欲界定。法心既",
    "T46n1916_005:0509c10": "淺。未有支持。難得易失。易失因緣。是事須",
    "T46n1916_005:0509c11": "識。失定有二種。一從外緣失。謂得定時。不善",
    "T46n1916_005:0509c12": "用心。內外方便。中途違犯。則退失禪定。復次",
    "T46n1916_005:0509c13": "若行者當得定時。或向人說。或現定相令他",
    "T46n1916_005:0509c14": "知覺。或卒有事緣相壞。如是等種種外事。於",
    "T46n1916_005:0509c15": "中不覺不識。障法既生則便失定。若能將護",
    "T46n1916_005:0509c16": "本得不失。障不得生。故名為得。二者約內論",
    "T46n1916_005:0509c17": "得失者。有六種法。能失禪定。一希望心。二疑",
    "T46n1916_005:0509c18": "心。三驚怖。四大喜。五重愛。六憂悔。未得禪",
    "T46n1916_005:0509c19": "有一。謂希望心。入禪有四。謂疑怖喜愛。出禪",
    "T46n1916_005:0509c20": "多有憂悔。此則能破定心令退失。若通論此",
    "T46n1916_005:0509c21": "六皆得在未入住出中。俱有此六法。能退失",
    "T46n1916_005:0509c22": "定。若能離此六法。即易得定。以不失故名得",
    "T46n1916_005:0509c23": "也。此雖近事。若不說者。則人不知。若善取其",
    "T46n1916_005:0509c24": "意。則知遮障。二明證未到地定相。因此欲界",
    "T46n1916_005:0509c25": "定。後身心泯然虛豁。失於欲界之身。坐中不",
    "T46n1916_005:0509c26": "見頭手床敷。猶若虛空。此是未到地定。所言",
    "T46n1916_005:0509c27": "未到地者。此地能生初禪故。即是初禪方便",
    "T46n1916_005:0509c28": "定。亦名未來禪。亦名忽然湛心。證此定時。",
    "T46n1916_005:0509c29": "不無淺深之相。今不具明。復次此等定中。或",
    "T46n1916_005:0510a01": "有邪偽。行者應證。其相非一。略出二事。一定",
    "T46n1916_005:0510a02": "心過明。二者過暗。並是邪定。明者入定時。見",
    "T46n1916_005:0510a03": "外境界青黃赤白。或見日月星辰宮殿等事。",
    "T46n1916_005:0510a04": "或一時日乃至七日不出禪定。見一切事。如",
    "T46n1916_005:0510a05": "得神通。此為邪。當急去之。二者若入此定。暗",
    "T46n1916_005:0510a06": "忽無所覺知。如眠熟不異。即是無心想法。能",
    "T46n1916_005:0510a07": "令行人生顛倒心。當急&#x5374;之。此則略說邪定",
    "T46n1916_005:0510a08": "之相。是中妨難。非可具以文傳。復次若依成",
    "T46n1916_005:0510a09": "論毘曇。分別二定。為不便也。今依尊者瞿沙",
    "T46n1916_005:0510a10": "所明。分別二定有異。亦應無失。具如前引摩",
    "T46n1916_005:0510a11": "訶衍中釋。而多見坐人證定之時。實有兩種",
    "T46n1916_005:0510a12": "定相不同。是故今說欲界未到二定各異。第",
    "T46n1916_005:0510a13": "三明證初禪相。自有六種。一名初禪發相。二",
    "T46n1916_005:0510a14": "明支。三明因果體用。四明淺深。五明進退。六",
    "T46n1916_005:0510a15": "明功德。第一正明初禪發相中。復為四意。一",
    "T46n1916_005:0510a16": "正明初禪發相。二簡非禪之法。三釋發因緣。",
    "T46n1916_005:0510a17": "四分別邪正。第一初禪發相者。行者於未到",
    "T46n1916_005:0510a18": "地中。證十六觸成就。即是初禪發相。云何是",
    "T46n1916_005:0510a19": "證。若行者於未到地中。入定漸深。身心虛寂。",
    "T46n1916_005:0510a20": "不見內外。或經一日乃至七日。或一月乃至",
    "T46n1916_005:0510a21": "一年。若定心不壞。守護增長。於此定中。忽覺",
    "T46n1916_005:0510a22": "身心凝然。運運而動。當動之時。還覺漸漸有",
    "T46n1916_005:0510a23": "身如雲如影動發。或從上發。或從下發。或從",
    "T46n1916_005:0510a24": "腰發。漸漸遍身。上發多退。下發多進。動觸發",
    "T46n1916_005:0510a25": "時。功德無量。略說十種。善法眷屬與動俱起。",
    "T46n1916_005:0510a26": "其十者何。一定。二空。三明淨。四喜悅。五樂",
    "T46n1916_005:0510a27": "六善心生。七知見明了。八無累解脫。九境界",
    "T46n1916_005:0510a28": "現前。十心調柔軟。如是十法。與動俱生。名動",
    "T46n1916_005:0510a29": "眷屬勝妙功德莊嚴動法。若具分別則難可",
    "T46n1916_005:0510b01": "盡。此則略說初動觸相。如是或經一日。或經",
    "T46n1916_005:0510b02": "十日。或一月四月。如是一年。此事既過復有",
    "T46n1916_005:0510b03": "餘觸。次第而發。故名初禪餘觸發者。謂八",
    "T46n1916_005:0510b04": "觸也。一動。二痒。三涼。四暖。五輕。六重。七&#x6F81;。",
    "T46n1916_005:0510b05": "八滑。復有八觸。謂一掉。二猗。三冷。四熱。五",
    "T46n1916_005:0510b06": "浮。六沈。七堅。八軟。此八觸與前相雖同。而",
    "T46n1916_005:0510b07": "細分別不無小異。更別出名目。足前合為十",
    "T46n1916_005:0510b08": "六觸。此十六種觸發時。悉有善法功德眷屬。",
    "T46n1916_005:0510b09": "如前動觸中說。行者因未到地。發如是等種",
    "T46n1916_005:0510b10": "種諸觸功德善法。故名初禪初發。並是色界",
    "T46n1916_005:0510b11": "清淨四大。依欲界身中而發。故摩訶衍云。色",
    "T46n1916_005:0510b12": "界四。大造色。著欲界身中。問曰。二十七觸何",
    "T46n1916_005:0510b13": "故有去取。復出異觸名料簡(云云)。第二料簡非",
    "T46n1916_005:0510b14": "禪之相者。問曰。行者於初坐中。未得定心。亦",
    "T46n1916_005:0510b15": "發如是冷暖動等觸。既無如上所說功德之",
    "T46n1916_005:0510b16": "事。有人言。此是病法起。所以者何。如重&#x6F81;",
    "T46n1916_005:0510b17": "等。是地大病生。如輕動觸是風大病生。如熱",
    "T46n1916_005:0510b18": "痒等觸是火大病生。如冷滑等觸是水大病",
    "T46n1916_005:0510b19": "生。復次因暖熱痒等生貪欲蓋。因重滑沈等",
    "T46n1916_005:0510b20": "觸生睡眠蓋。因動浮冷等生掉悔蓋。因強&#x6F81;",
    "T46n1916_005:0510b21": "等生疑蓋。又因重堅&#x6F81;等生瞋蓋。當知觸等",
    "T46n1916_005:0510b22": "發時。能令四大發病。及生五蓋障法。或言",
    "T46n1916_005:0510b23": "是魔所作。若發動時。如上過。上所說皆魔觸",
    "T46n1916_005:0510b24": "發。云何以此為初禪耶答曰。不然。若如汝向",
    "T46n1916_005:0510b25": "所說觸發之相。此是生病生蓋之觸。若如上",
    "T46n1916_005:0510b26": "說及增者。亦是魔觸發相。今說不爾。若未得",
    "T46n1916_005:0510b27": "未到地定。而先發觸者。多是病觸。是生蓋及",
    "T46n1916_005:0510b28": "魔所作。若觸發時。無如上所說十種功德眷",
    "T46n1916_005:0510b29": "屬者。亦是病觸。生蓋及魔觸也。今所說觸發",
    "T46n1916_005:0510c01": "者。要因未到地定發。亦具足有諸功德眷屬",
    "T46n1916_005:0510c02": "俱發故。以此為初禪發相。何可疑哉。問曰。",
    "T46n1916_005:0510c03": "未到地前發觸。但是生病生蓋及魔觸。亦有",
    "T46n1916_005:0510c04": "治病除蓋非魔觸不。答曰。亦有此義。問曰。若",
    "T46n1916_005:0510c05": "爾與初禪觸。復云何異。答曰。有異。欲界雖有",
    "T46n1916_005:0510c06": "治病除蓋及非魔觸。而非初禪觸者。此猶是",
    "T46n1916_005:0510c07": "欲界中四大色法。不能發定。無諸功德支林",
    "T46n1916_005:0510c08": "善法故。不名初禪。此則略出欲界善不善觸",
    "T46n1916_005:0510c09": "相。但行人初坐。或有證此一兩。或都不證。然",
    "T46n1916_005:0510c10": "既有此法。故略出之耳。問曰。未到地中。亦發",
    "T46n1916_005:0510c11": "欲界善不善觸不。答曰。非無此義。三明禪發",
    "T46n1916_005:0510c12": "因緣有二。一者從初修禪以來不計勤苦。既",
    "T46n1916_005:0510c13": "有善心功力成就。自然感報。如法華中說。隨",
    "T46n1916_005:0510c14": "功賞賜。乃至禪定根力等事。復次有師言。是",
    "T46n1916_005:0510c15": "十善相應。此意難見。二者色界五陰住在欲",
    "T46n1916_005:0510c16": "界身中。&#x9E81;細相違故。有掉動八觸等事。譬如",
    "T46n1916_005:0510c17": "世人憂愁煩惱內起。結滯壅塞不通。令四大",
    "T46n1916_005:0510c18": "受諸熱惱。從心而生。乃至得病至死。不從外",
    "T46n1916_005:0510c19": "來。而有苦也。今此禪中有觸樂之事。亦從心",
    "T46n1916_005:0510c20": "有。由數息故。使心軟細修諸定法。色界定法",
    "T46n1916_005:0510c21": "住在欲界身中。色定之法。與欲界報身相觸",
    "T46n1916_005:0510c22": "故。有十六觸。次第而生。亦不從外來。而能覺",
    "T46n1916_005:0510c23": "知。故名為觸。此八雖有十六。並約四大而",
    "T46n1916_005:0510c24": "發。因四大生。地中四者。重沈堅&#x6F81;。水中四",
    "T46n1916_005:0510c25": "者。涼冷軟滑。火中四者。暖熱猗痒。風中四",
    "T46n1916_005:0510c26": "者。動掉輕浮。故金光明云。地水二蛇。其性",
    "T46n1916_005:0510c27": "沈下。風火二蛇。性輕上昇。問若因四大但應",
    "T46n1916_005:0510c28": "有四。何得十六。答曰。相兼故得爾。如熱是火",
    "T46n1916_005:0510c29": "體。兼水故有暖。兼風故有痒。兼地故有猗。兼",
    "T46n1916_005:0511a01": "三之時。失本熱相。故說有四。餘三大各兼三",
    "T46n1916_005:0511a02": "義。類此可知。復次此十六觸。各有十種功德",
    "T46n1916_005:0511a03": "善法。合則有一百六十法。而初坐發法之人。",
    "T46n1916_005:0511a04": "未必發盡。或發三五。故略出之。問曰。此八觸",
    "T46n1916_005:0511a05": "為當發有次第。為無次第。諸觸之中先發何",
    "T46n1916_005:0511a06": "等。答曰。若論其次第。亦無定前後。雖四大因",
    "T46n1916_005:0511a07": "緣合時。強者先發。而多見有人從動而發。事",
    "T46n1916_005:0511a08": "如前釋。四者辨邪正之相。具如前內方便中",
    "T46n1916_005:0511a09": "驗善惡根性相明虛實中說。是中應廣分別。",
    "T46n1916_005:0511a10": "第二明支義。亦開為三。一釋支名。二釋支",
    "T46n1916_005:0511a11": "義。三辨支相。第一釋支名者。初禪有五支。一",
    "T46n1916_005:0511a12": "覺支。二觀支。三喜支。四樂支。五一心支。覺者",
    "T46n1916_005:0511a13": "初心覺悟名為覺。觀者後細心分別名為觀。",
    "T46n1916_005:0511a14": "慶悅之心名為喜。恬澹之心名為樂。寂然不",
    "T46n1916_005:0511a15": "散名一心。所以制五支者。若對不善。即為破",
    "T46n1916_005:0511a16": "五欲五蓋。若對善法。即對行五法。故釋論云。",
    "T46n1916_005:0511a17": "離五蓋。行五法。具五支。入初禪。第二釋支義",
    "T46n1916_005:0511a18": "者。如纓絡經說。禪名支林。此即據總別之明",
    "T46n1916_005:0511a19": "義也。言支者。支離為義。如因樹根莖則有枝",
    "T46n1916_005:0511a20": "條。根莖是一。枝條有異。禪中支義亦爾。從一",
    "T46n1916_005:0511a21": "定心出生五支。此是總中別義。所言林者。如",
    "T46n1916_005:0511a22": "林因眾多樹得有林名。禪義亦爾。五支和合。",
    "T46n1916_005:0511a23": "總受禪稱。此即據別中之總。故知若說禪即",
    "T46n1916_005:0511a24": "知有五支。如聞林名。必知有樹及以枝條。復",
    "T46n1916_005:0511a25": "次有人言。枝持為義。如欲界未到地中。雖有",
    "T46n1916_005:0511a26": "單靜定心。未有覺觀等五支共相杖持。則定",
    "T46n1916_005:0511a27": "心淺薄易失。若得初禪。即有覺觀等法。則定",
    "T46n1916_005:0511a28": "心安隱。牢固難壞。三辨支相。若數人辨相。",
    "T46n1916_005:0511a29": "正約二十二心數去取辨五支相。具出彼義",
    "T46n1916_005:0511b01": "(云云)。今家所明。略為二。一者別。二者通。一別",
    "T46n1916_005:0511b02": "釋五支相者。云何名覺。覺名觸覺。有二種。一",
    "T46n1916_005:0511b03": "成禪覺。二壞禪覺。如有風能成雨。有風能壞",
    "T46n1916_005:0511b04": "雨。如上所說。十六觸中。一觸有十種善法眷",
    "T46n1916_005:0511b05": "屬安隱莊嚴者。是成禪覺。如上說。一觸有二",
    "T46n1916_005:0511b06": "十惡法。是壞禪覺。復次覺者。覺屬身根。為身",
    "T46n1916_005:0511b07": "有情。異乎木石。所以對觸故生覺。如經說。見",
    "T46n1916_005:0511b08": "聞覺知義。見屬於眼。聞屬於耳。鼻觸覺屬於",
    "T46n1916_005:0511b09": "身。知屬於意。亦對舌也。有增用故。問曰。如",
    "T46n1916_005:0511b10": "經中說。六觸因緣生受。何得覺觸但屬於身",
    "T46n1916_005:0511b11": "耶。答曰。此對通說。若通時見中亦說聞。餘義",
    "T46n1916_005:0511b12": "類爾。今就別義論覺支者。正對身也。於未到",
    "T46n1916_005:0511b13": "定中。發十六觸。觸於身根生。識覺前觸相。故",
    "T46n1916_005:0511b14": "名覺支。復次覺名驚悟。行者得初禪。未曾所",
    "T46n1916_005:0511b15": "得善法諸功德故。心大驚悟。昔常為欲火所",
    "T46n1916_005:0511b16": "燒。得初禪時。如人入清涼池。但此覺生時。與",
    "T46n1916_005:0511b17": "欲界身根生覺有異。何以故。與定等善法一",
    "T46n1916_005:0511b18": "時俱發。是以偈言。如貧得寶藏大喜覺動心。",
    "T46n1916_005:0511b19": "故言初心。&#x9E81;念名為覺。此與數人明義。應有",
    "T46n1916_005:0511b20": "小異料簡(云云)。二釋觀支者。後細心分別名為",
    "T46n1916_005:0511b21": "觀。既分別觸發已。正念之心。思量分別。向觸",
    "T46n1916_005:0511b22": "生時。與欲界中善法。及未到等法大有異。所",
    "T46n1916_005:0511b23": "以者何。於此觸中。有種種善法珍寶。與觸俱",
    "T46n1916_005:0511b24": "發。欲界所無。復次分別者。分別十六觸中法",
    "T46n1916_005:0511b25": "寶之相亦不同。知&#x9E81;則離。知善則修。此細心",
    "T46n1916_005:0511b26": "分別。故名觀支。故經說分別則為觀。問曰。",
    "T46n1916_005:0511b27": "若爾覺有何等異。答曰。如論說。&#x9E81;心在緣名",
    "T46n1916_005:0511b28": "為覺。細心分別名為觀。又問。如毘曇中說。覺",
    "T46n1916_005:0511b29": "觀在一心中。今云何為二。答曰。二法雖在一",
    "T46n1916_005:0511c01": "心。二相不俱。謂覺時觀不明了。觀時覺不明",
    "T46n1916_005:0511c02": "了。譬如撞鐘鐘聲雖一而&#x9E81;細有異。一心中",
    "T46n1916_005:0511c03": "覺觀亦如是。復次身根身識相應名為覺。意",
    "T46n1916_005:0511c04": "根意識相應名為觀。身識是外鈍故名&#x9E81;。意",
    "T46n1916_005:0511c05": "識是內利故能分別名細。此雖同緣一觸。而",
    "T46n1916_005:0511c06": "二相不俱。故為觀支。三明喜支者。見細心分",
    "T46n1916_005:0511c07": "別思量。覺知十六觸等微妙珍寶。昔所未逢。",
    "T46n1916_005:0511c08": "是以心喜慶悅。又知所失。欲樂甚少。今得",
    "T46n1916_005:0511c09": "初禪功德。其樂甚多。如是覺觀。利我不少。深",
    "T46n1916_005:0511c10": "心慶悅。踊躍無量。故名喜支。四樂支者。行者",
    "T46n1916_005:0511c11": "於歡喜已後。其心恬然。受於觸中之樂。樂法",
    "T46n1916_005:0511c12": "娛心。安隱恬愉。故名樂支。問曰。喜樂有何",
    "T46n1916_005:0511c13": "異。答曰。如上覺觀分別。今喜樂亦爾。&#x9E81;樂名",
    "T46n1916_005:0511c14": "喜。細樂名樂。亦可言&#x9E81;喜為喜。細喜為樂。復",
    "T46n1916_005:0511c15": "次喜樂。雖俱是歡悅之相。而二相有異。喜根",
    "T46n1916_005:0511c16": "相應故名喜。樂根相應故名樂。踊躍心中故",
    "T46n1916_005:0511c17": "名喜。恬靜心中故名樂。復次行者初。緣得樂。",
    "T46n1916_005:0511c18": "心生歡喜。未及受樂名喜後緣喜情既息。以",
    "T46n1916_005:0511c19": "樂自娛。故名樂。譬如饑。人得食。初得歡喜。",
    "T46n1916_005:0511c20": "未及受其味。故名喜。後得食之。方受味中之",
    "T46n1916_005:0511c21": "樂。故名樂。又如三禪有樂而無喜。故知二根",
    "T46n1916_005:0511c22": "有異。五一心支者。經久受樂心息。雖有覺",
    "T46n1916_005:0511c23": "觸等事。而心不緣。既無分散。定住寂靜故。名",
    "T46n1916_005:0511c24": "一心支。此則略說初禪五支次第而發。並據",
    "T46n1916_005:0511c25": "成就。立於支義。問曰。若爾約十六觸。一觸皆",
    "T46n1916_005:0511c26": "有五義不。答曰。實爾。故知初禪對緣。即有眾",
    "T46n1916_005:0511c27": "多支也。雖復對觸有多。終不出五支。譬如五",
    "T46n1916_005:0511c28": "陰。若對五根。根根說五。雖復眾多。而不可說",
    "T46n1916_005:0511c29": "言有第六陰。五支亦爾。二者約通義明五支",
    "T46n1916_005:0512a01": "即一覺發時。具有五支義。云何當覺發時。本",
    "T46n1916_005:0512a02": "對於觸。覺觸中冷暖即是覺支。當覺時豈不",
    "T46n1916_005:0512a03": "即分別。知冷異暖。即是觀支。當觸發時。即有",
    "T46n1916_005:0512a04": "喜心。如人見好美色。即生喜悅。不待思量。故",
    "T46n1916_005:0512a05": "論偈說。大喜覺動心。觸發之時。必舉體怡解。",
    "T46n1916_005:0512a06": "即是樂支。解發必與定俱。故名覺觀俱三昧。",
    "T46n1916_005:0512a07": "當知即有一心支。此則五支。一時而發。不待",
    "T46n1916_005:0512a08": "成就。但於事未顯故。據成而說。別義如前。問",
    "T46n1916_005:0512a09": "曰。若爾心便並慮。答曰。心雖不俱法並何",
    "T46n1916_005:0512a10": "過此類。如十大地心王心數之義。問曰。若",
    "T46n1916_005:0512a11": "通支有五者。五支應有二十五。答曰。如佛",
    "T46n1916_005:0512a12": "經中說五陰。一陰有五。五五二十有五。而不",
    "T46n1916_005:0512a13": "乖五陰之義通五支義。亦如是。第三明體用。",
    "T46n1916_005:0512a14": "即為二意。一者明因果。二明體用。一因果者。",
    "T46n1916_005:0512a15": "遠而論之行內外方便及入未到地等為因。",
    "T46n1916_005:0512a16": "感得初禪為果。今就近釋。但據初禪。自有因",
    "T46n1916_005:0512a17": "果。有人言。四支為因。後一心支為果。此即無",
    "T46n1916_005:0512a18": "文。今依纓絡解禪支。五支為因。第六默然心",
    "T46n1916_005:0512a19": "為定體。即以體為果。若通論因果。支支相",
    "T46n1916_005:0512a20": "因。悉得辨因果也。二明體用。還以默然心為",
    "T46n1916_005:0512a21": "定體。從默然觸更動發起五支。此則為用。何",
    "T46n1916_005:0512a22": "以故。從體起用。用則在後。因則據前問曰。因",
    "T46n1916_005:0512a23": "用體果。即無分別。答曰。不然。雖同據五支明",
    "T46n1916_005:0512a24": "因用。就默然為體果。然義意有異。所以者何。",
    "T46n1916_005:0512a25": "因中五支。為感默然之果。因默然之果。起五",
    "T46n1916_005:0512a26": "支之法。此就默然為體。五支為用。例如三十七",
    "T46n1916_005:0512a27": "品道前為因道後為用。問曰。有時從默然體。",
    "T46n1916_005:0512a28": "發勝品五支。後得增勝默然。此義云何。答曰。",
    "T46n1916_005:0512a29": "若爾即還應說因果。若無勝品但是體用。第",
    "T46n1916_005:0512b01": "四明淺深者。初禪發時。五支及默然心。前後",
    "T46n1916_005:0512b02": "不無&#x9E81;細之異。故有淺深。應須分別。何以者",
    "T46n1916_005:0512b03": "何。如論云。佛弟子修諸禪時。有下中上。名為",
    "T46n1916_005:0512b04": "三品。離此三品。一品為三。故有九品淺深之",
    "T46n1916_005:0512b05": "相。若細而論。則應有無量品。外道得定。亦有",
    "T46n1916_005:0512b06": "淺深。而不作品說者。以其心&#x9E81;於定中不覺",
    "T46n1916_005:0512b07": "故。亦以不修無漏觀慧照了。則心不覺知。就",
    "T46n1916_005:0512b08": "立品明淺深中。自為二意。一約同類。二約異",
    "T46n1916_005:0512b09": "類。一同類者。如一動觸發時漸漸覺深。乃至",
    "T46n1916_005:0512b10": "九品。二約異類者。如動觸謝後。即發餘觸。雖",
    "T46n1916_005:0512b11": "觸相不同。而覺定漸深勝於上。復次若約五",
    "T46n1916_005:0512b12": "支中明淺深者。亦有二。一同類者。如觸發五",
    "T46n1916_005:0512b13": "支時。即有淺深之相。二異類者。若五支次第",
    "T46n1916_005:0512b14": "增長。一一支中。亦各自有淺深之相。問曰。為",
    "T46n1916_005:0512b15": "當要發十六觸等具足方名初禪。為當亦發",
    "T46n1916_005:0512b16": "一一觸亦名初禪。答曰。初禪有二種。一具足。",
    "T46n1916_005:0512b17": "二不具足。若具發十六觸。此即是具足初禪",
    "T46n1916_005:0512b18": "為勝。若發一兩觸等。亦得名初禪。何以故。以",
    "T46n1916_005:0512b19": "一觸具有十種定法眷屬五支。成就故。但此",
    "T46n1916_005:0512b20": "初禪不名具足。第五明進退者。證初禪時。有",
    "T46n1916_005:0512b21": "四種人根性不同。一者退分。二者住分。三",
    "T46n1916_005:0512b22": "者進分。四者達分。一退分者。若人得初禪時。",
    "T46n1916_005:0512b23": "或有因緣。或無因緣。而便退失。失有二種。一",
    "T46n1916_005:0512b24": "者更修還得。二者更修不得。所謂過去今世",
    "T46n1916_005:0512b25": "障法起故。末世之中。此退分多。二住分者。有",
    "T46n1916_005:0512b26": "人得初禪已。即不退失。定心安隱。住分亦有",
    "T46n1916_005:0512b27": "二種。一者任運自住。二者守護乃住。三進分",
    "T46n1916_005:0512b28": "者。有人得初禪時。即便進得勝品。乃至進得",
    "T46n1916_005:0512b29": "上地。進有二種。一者不加功力。任運自進。二",
    "T46n1916_005:0512c01": "者勤修乃進。四達分者。有人得初禪時。於此",
    "T46n1916_005:0512c02": "定中。即發見思無漏。達到涅槃。達亦有二種。",
    "T46n1916_005:0512c03": "一者任運自達。二者修觀乃達。復次此四分",
    "T46n1916_005:0512c04": "定中。復有四種人根性不同。如退分中四者。",
    "T46n1916_005:0512c05": "一自有退退得。九品漸退。乃至併失。二自有",
    "T46n1916_005:0512c06": "退住得。九品退至八品七品。便住不失。三自",
    "T46n1916_005:0512c07": "有退進得。九品退至八品七品。乃至一品。從",
    "T46n1916_005:0512c08": "一品還進。四者自有退達得。九品已退。還八",
    "T46n1916_005:0512c09": "七等品。乃至一品。於其中間。忽然發真無漏。",
    "T46n1916_005:0512c10": "餘住分進分達分。各有四義亦如是。是中或",
    "T46n1916_005:0512c11": "有因放逸障故退。或因懺悔清淨故住進達。",
    "T46n1916_005:0512c12": "此義眾多不可具辨。第六明初禪功德者。如",
    "T46n1916_005:0512c13": "前偈說。已得離婬火。則獲清涼定。此偈自可",
    "T46n1916_005:0512c14": "為二功德。一者離過德。二者善心德。此對止",
    "T46n1916_005:0512c15": "行二善。亦可類於智斷二德故大集經云。初",
    "T46n1916_005:0512c16": "禪者。亦名為離。亦名為具。所言離者。謂離五",
    "T46n1916_005:0512c17": "蓋。所言具者。謂具五支。今釋所以得初禪時。",
    "T46n1916_005:0512c18": "離貪欲蓋者。欲界之樂&#x9E81;淺。今得初禪之樂",
    "T46n1916_005:0512c19": "細妙。以勝奪輕。故能離五欲。離瞋者。欲界苦",
    "T46n1916_005:0512c20": "緣逼迫故生瞋。得初禪時。無有諸逼迫。樂境",
    "T46n1916_005:0512c21": "在心故無瞋。能離睡眠者。得初禪時。身心明",
    "T46n1916_005:0512c22": "淨。定法所持。心不昏亂。觸樂自娛。故不睡",
    "T46n1916_005:0512c23": "也。所以能離掉悔者。禪定持心。任運不動。故",
    "T46n1916_005:0512c24": "能離掉。由掉故有悔。無掉即無悔。離疑者。未",
    "T46n1916_005:0512c25": "得初禪時。疑有定無定。今親證定。疑心即除。",
    "T46n1916_005:0512c26": "故得離疑。是故得初禪時。具有離過之德。得",
    "T46n1916_005:0512c27": "初禪時。具足善心。功德者。約五支明功德",
    "T46n1916_005:0512c28": "善法。義如前說。復次若得初禪。即具信戒捨",
    "T46n1916_005:0512c29": "定聞慧等善心也。次明第二禪者。如偈說。知",
    "T46n1916_005:0513a01": "二法亂心。雖善而應離。如大水澄靜。波蕩亦",
    "T46n1916_005:0513a02": "無見。譬如人大極安隱睡眠時。若有喚呼聲。",
    "T46n1916_005:0513a03": "其心大惱亂。攝心入禪時。以覺觀為惱。是故",
    "T46n1916_005:0513a04": "除覺觀。得入一識處。內心清淨故。定生得喜",
    "T46n1916_005:0513a05": "樂。得入此二禪。喜勇心大悅。佛以此偈中。廣",
    "T46n1916_005:0513a06": "明中間禪二禪相。今明二禪有三義。一者釋",
    "T46n1916_005:0513a07": "名。二明修行。三明證相。第一釋名者。次初禪",
    "T46n1916_005:0513a08": "後故說二禪。既離覺觀。於第二心。得勝支功",
    "T46n1916_005:0513a09": "德故。名二禪。亦名無覺無觀三昧。所以者何。",
    "T46n1916_005:0513a10": "得中間禪斷覺。二禪內淨發故斷觀。亦名聖",
    "T46n1916_005:0513a11": "默然定。以覺觀語言滅故。故名默然。若得無",
    "T46n1916_005:0513a12": "漏正慧入此定故。即名聖默然。地持論中。說",
    "T46n1916_005:0513a13": "名喜俱禪。此定生時。與喜俱發故。第二修習。",
    "T46n1916_005:0513a14": "即為二。一者明修習方法。二明證中間禪。今",
    "T46n1916_005:0513a15": "明修二禪者。若凡夫人。亦當先修六行。佛",
    "T46n1916_005:0513a16": "弟子多修八聖種。聖種義如前說六行者。謂",
    "T46n1916_005:0513a17": "於初禪第六默然心中。厭離覺觀。觀初禪為",
    "T46n1916_005:0513a18": "下苦。知二法動亂逼惱定心故為苦。從覺觀",
    "T46n1916_005:0513a19": "生喜樂定等故為&#x9E81;。此覺觀法。障二禪內淨",
    "T46n1916_005:0513a20": "故名障。攀上勝者。二禪內淨安隱。勝初禪覺",
    "T46n1916_005:0513a21": "觀動亂之定。妙者。喜定因內淨而發。是為微",
    "T46n1916_005:0513a22": "妙出者若得二禪即。心得出離。覺觀等障復",
    "T46n1916_005:0513a23": "次行者。既知初禪之過障於二禪。今欲遠離。",
    "T46n1916_005:0513a24": "當依三種方便。一不受不著故得離。二訶責",
    "T46n1916_005:0513a25": "故得離。三觀析故得離。譬如世人共事後見。",
    "T46n1916_005:0513a26": "其過失。心欲令去。亦用三法。一者上人利智",
    "T46n1916_005:0513a27": "不與顏色。前人自去。二者若不去應須數責。",
    "T46n1916_005:0513a28": "彼即自去。三者若不去。當與杖加之自便去",
    "T46n1916_005:0513a29": "也。若得此三意。可以離初禪覺觀之過。二",
    "T46n1916_005:0513b01": "者明中間禪發相。行者既能深心訶責初禪",
    "T46n1916_005:0513b02": "覺觀。覺觀既滅。五支及默然悉謝。以離初禪",
    "T46n1916_005:0513b03": "二禪未生。於其中間。亦有定法。亦得名禪。但",
    "T46n1916_005:0513b04": "不牢固無支等扶助之法。所以其心蔑蔑屑",
    "T46n1916_005:0513b05": "屑。然諸師多說為轉寂。心轉初禪默然也。釋",
    "T46n1916_005:0513b06": "論說名觀相應。此定以六行觀為體。住此定",
    "T46n1916_005:0513b07": "中。若離六行觀者。則多生憂悔。憂悔心生。則",
    "T46n1916_005:0513b08": "永不發二禪。乃至轉寂亦失。或時還更發初",
    "T46n1916_005:0513b09": "禪。或時合初禪亦失。因是無法自居。到此定",
    "T46n1916_005:0513b10": "時。為山之功。而少一簣。當善自慎。經中說為",
    "T46n1916_005:0513b11": "無覺有觀三昧。初禪及默然已謝。但住觀相",
    "T46n1916_005:0513b12": "應心中。修二禪故。第三明二禪發相。亦開為",
    "T46n1916_005:0513b13": "六意。一者明禪發。二明支義。三明因果體用。",
    "T46n1916_005:0513b14": "四明淺深。五明進退。六明功德。第一明二禪",
    "T46n1916_005:0513b15": "發相者。行者於中間禪心不憂悔。一心加功。",
    "T46n1916_005:0513b16": "專精不止。於後其心澹然澄靜。無有分散。名",
    "T46n1916_005:0513b17": "未到地。故論偈云。得入一識處。即是二禪方",
    "T46n1916_005:0513b18": "便定發。問曰。如論中唯說初禪前。有未到地。",
    "T46n1916_005:0513b19": "今二禪前。何故復說有未到地。答曰。論總明",
    "T46n1916_005:0513b20": "故說一。若舍利弗毘曇說。有四未到地。四中",
    "T46n1916_005:0513b21": "間禪。今用此義故。更說有未到地及中間也。",
    "T46n1916_005:0513b22": "經久不失不退。專心不止。於後其心豁然明",
    "T46n1916_005:0513b23": "淨。皎潔定心與喜俱發。亦如人從暗室中出。",
    "T46n1916_005:0513b24": "見外日月光明。其心豁然明亮。內淨十種功",
    "T46n1916_005:0513b25": "德眷屬俱發之義。具如初禪發相。但以從內",
    "T46n1916_005:0513b26": "淨定俱發為異耳。復次二禪喜樂等發。不從",
    "T46n1916_005:0513b27": "外來。一心澄淨大喜。美妙清淨。勝初禪故。論",
    "T46n1916_005:0513b28": "云。內心清淨故。定生得喜樂。得入此二禪。喜",
    "T46n1916_005:0513b29": "勇心大悅。云何名為內淨。遠而言之。對外塵",
    "T46n1916_005:0513c01": "故。說內淨。近而言之。對內垢故。說內淨。所",
    "T46n1916_005:0513c02": "以者何。如初禪中得觸樂時。身即明淨。兼令",
    "T46n1916_005:0513c03": "心淨。觸是身識相應故。名外淨。今待初禪外",
    "T46n1916_005:0513c04": "淨故。說二禪。心識相應為內淨。亦令身淨。",
    "T46n1916_005:0513c05": "淨身故。名外淨。內淨是心淨。淨從心出。令身",
    "T46n1916_005:0513c06": "亦淨故。言內淨。今言待內垢故說內淨者。初",
    "T46n1916_005:0513c07": "禪之中。心為覺觀所動故。名為內垢。今得二",
    "T46n1916_005:0513c08": "禪。內心無有覺觀之垢故。名為內淨。言定生",
    "T46n1916_005:0513c09": "得喜樂者。上於初禪說離生。今此說定生。義",
    "T46n1916_005:0513c10": "意云何。正言初禪離欲界生色界定法故。二",
    "T46n1916_005:0513c11": "禪既無此義。但說定生。問曰。若爾虛空定。亦",
    "T46n1916_005:0513c12": "應說離生邪。答曰。不然。前已受名故。不應重",
    "T46n1916_005:0513c13": "說。又且虛空離色界。但發定之時。而無支林",
    "T46n1916_005:0513c14": "等法生故。不說離生。問曰。初禪亦有喜樂。與",
    "T46n1916_005:0513c15": "此何異。答曰。彼從覺觀生喜樂。與身識相應。",
    "T46n1916_005:0513c16": "此中喜樂從內心生。還與意識相應。以此為",
    "T46n1916_005:0513c17": "異。二明支義者。二禪有四支。一內淨。二喜。",
    "T46n1916_005:0513c18": "三樂。四一心。今明支義。例有通別。支持支離",
    "T46n1916_005:0513c19": "之義。類如前說。一所言內淨支者。既離覺",
    "T46n1916_005:0513c20": "觀。依內淨心發定。皎潔分明。無有垢穢故。名",
    "T46n1916_005:0513c21": "內淨支。二喜支者。定與喜俱發。行者深心自",
    "T46n1916_005:0513c22": "慶。於內心生喜定等十種功德善法故。悅豫",
    "T46n1916_005:0513c23": "無量故。名喜支。三樂支者。行者受於喜中之",
    "T46n1916_005:0513c24": "樂恬澹悅怡綿綿美快故名樂支。四一心支",
    "T46n1916_005:0513c25": "者。受樂心息既不緣定內喜樂。復不緣外念",
    "T46n1916_005:0513c26": "思想。一心不動故。名一心支。問曰。纓絡經。",
    "T46n1916_005:0513c27": "何得於一心前立猗支邪。答曰。猶是內淨。於",
    "T46n1916_005:0513c28": "喜樂後。立異名說。所以者何。猗名為縱。縱名",
    "T46n1916_005:0513c29": "為任。既內無垢累。猗任自在。不慮聲刺。及",
    "T46n1916_005:0514a01": "覺觀所牽故言猗。問曰。大集經中。何故但立",
    "T46n1916_005:0514a02": "三支無內淨邪。答曰。彼經以存略不說。二禪",
    "T46n1916_005:0514a03": "名為喜俱定。既離覺觀說喜。必知有內淨定。",
    "T46n1916_005:0514a04": "通別立支之意。類前可知。三明體用因果者。",
    "T46n1916_005:0514a05": "如纓絡經說二禪。四支為因。第五默然心為",
    "T46n1916_005:0514a06": "定體翻覆明因果體用之義。不異初禪。四明",
    "T46n1916_005:0514a07": "淺深者。例如初禪。從初品乃至次第發勝品。",
    "T46n1916_005:0514a08": "此為淺深之相可見。今不別明。第五明進退",
    "T46n1916_005:0514a09": "之義。例如初禪。六明功德中。即還為二意。一",
    "T46n1916_005:0514a10": "者離過德。二者善心德。故大集經云。二禪者。",
    "T46n1916_005:0514a11": "亦名為離。亦名為具。所言離者。離五蓋。所言",
    "T46n1916_005:0514a12": "具者。謂具四支。若言離過者。離覺觀過。具者",
    "T46n1916_005:0514a13": "從內淨喜心。具足生信敬慚愧等及六善法",
    "T46n1916_005:0514a14": "也。次明第三禪相。禪義如偈說。",
    "T46n1916_005:0514a15": " 攝心第一定  寂然無所見",
    "T46n1916_005:0514a16": " 患苦欲棄之  亦如捨覺觀",
    "T46n1916_005:0514a17": " 由愛故有苦  失喜則生憂",
    "T46n1916_005:0514a18": " 離苦樂身安  捨念及方便",
    "T46n1916_005:0514a19": "[0514a19] 此偈中具明三禪修證之相。今釋三禪義。亦",
    "T46n1916_005:0514a20": "開為三。一者釋名。二明修習。三明得證。第一",
    "T46n1916_005:0514a21": "釋三禪名者。行者於第三心中。得五種支林",
    "T46n1916_005:0514a22": "功德定中之善法故。名三禪也。若依地持論。",
    "T46n1916_005:0514a23": "名為樂俱禪。此定功德眷屬。與遍身樂俱發",
    "T46n1916_005:0514a24": "故。猶是無覺無觀三昧聖默然定之所攝。但",
    "T46n1916_005:0514a25": "名通。於前二禪中已受名。今不重釋。第二釋",
    "T46n1916_005:0514a26": "修習三禪方法。如前一行半偈說攝心第一",
    "T46n1916_005:0514a27": "定。寂然無所見。患苦欲棄之。亦如捨覺觀。由",
    "T46n1916_005:0514a28": "愛故有苦。失喜則生憂。此偈廣說訶二禪喜",
    "T46n1916_005:0514a29": "相。今行者觀二禪為過失。欲得三禪時。是中",
    "T46n1916_005:0514b01": "應具足明六行方法。今但略出二禪過罪相",
    "T46n1916_005:0514b02": "六行之義。此二禪定。雖從內淨而發。但大喜",
    "T46n1916_005:0514b03": "勇動。定不牢固。類如前說。但誑心念著安隱",
    "T46n1916_005:0514b04": "處。如人知婦是羅剎女。則棄之。不生戀著。一",
    "T46n1916_005:0514b05": "心專念三禪功德。爾時即捨大喜及與默然。",
    "T46n1916_005:0514b06": "當如上用三法遣之。一不受。二訶責。三觀心",
    "T46n1916_005:0514b07": "窮檢。既不受喜。喜及默然則自謝。三禪未生",
    "T46n1916_005:0514b08": "中間有定。亦如是說。但淺深有異。行者是時",
    "T46n1916_005:0514b09": "慎勿憂悔。過同前說。第三明三禪發相。亦類",
    "T46n1916_005:0514b10": "前為六意。一正明三禪發相。二明支義。三明",
    "T46n1916_005:0514b11": "因果。四明淺深。五明進退。六明功德。第一明",
    "T46n1916_005:0514b12": "三禪發相者。加功不止。一心修習。其心湛然",
    "T46n1916_005:0514b13": "安靜。爾時樂定未發。而不加功力。心自澄",
    "T46n1916_005:0514b14": "靜。即是三禪未到地。於後其心泯然。入定不",
    "T46n1916_005:0514b15": "依內外。與樂俱發。當樂發時。亦有功德眷屬。",
    "T46n1916_005:0514b16": "具如前辨。但無動勇之喜為異。而綿綿之樂。",
    "T46n1916_005:0514b17": "從內心而發。心樂美妙。不可為喻。樂定初生。",
    "T46n1916_005:0514b18": "既未即遍身。中間多有三過。一者樂定既淺。",
    "T46n1916_005:0514b19": "其心沈沒。少有智慧用。二者樂定微少。心智",
    "T46n1916_005:0514b20": "勇發故不安隱。三者樂定之心。與慧力等。綿",
    "T46n1916_005:0514b21": "綿美妙。多生貪著。其心迷醉。故經言。是樂聖",
    "T46n1916_005:0514b22": "人得捨。餘人捨為難。三禪欲發。有此三過。則",
    "T46n1916_005:0514b23": "樂定不得增長遍身。行者當善調適。云何調",
    "T46n1916_005:0514b24": "適。當用三法。一者心若沈沒。當用念精進慧",
    "T46n1916_005:0514b25": "等法策起。二者若心勇發。當念三昧定法攝",
    "T46n1916_005:0514b26": "之。三者心若迷醉。當念後樂及諸勝妙法門。",
    "T46n1916_005:0514b27": "以自醒悟。令心不著。行者若能善修三法調",
    "T46n1916_005:0514b28": "適樂定。當知樂法必定增長。遍滿身分。是故",
    "T46n1916_005:0514b29": "經言。三禪受遍身樂問曰。若樂充滿遍身身",
    "T46n1916_005:0514c01": "具五根。五根之中。悉有樂不。答樂遍身時。身",
    "T46n1916_005:0514c02": "諸毛孔。悉皆欣悅。爾時五情雖無外塵發識。",
    "T46n1916_005:0514c03": "而樂法內出。充滿諸根。五根之中。皆悉悅樂。",
    "T46n1916_005:0514c04": "但無外塵對。則不發五識。情依於身。身樂既",
    "T46n1916_005:0514c05": "滿。情得通悅樂。與意識相應。以識內滿故。則",
    "T46n1916_005:0514c06": "遍身而受。所以佛說三禪之樂遍身而受。復",
    "T46n1916_005:0514c07": "次初禪樂。從外而發。外識相應。意識不相應。",
    "T46n1916_005:0514c08": "內樂不滿。二禪之樂。雖從內發然從喜而生。",
    "T46n1916_005:0514c09": "喜根相應。樂根不相應。樂依於喜喜尚不遍。",
    "T46n1916_005:0514c10": "況於樂邪。今三禪之樂。從內發。以樂為主內",
    "T46n1916_005:0514c11": "無喜動。念慧因緣令樂增長遍身。內外充滿。",
    "T46n1916_005:0514c12": "恬愉快樂。世間第一樂中之上故。佛說行慈",
    "T46n1916_005:0514c13": "果報遍淨地中問曰。佛說三禪。有二時樂。一",
    "T46n1916_005:0514c14": "受樂。二快樂。約何義說邪。答曰。實爾。快樂",
    "T46n1916_005:0514c15": "樂者。樂定初發未遍身也。受樂樂者。樂既增",
    "T46n1916_005:0514c16": "長遍身受。譬如石中之泉。從內涌出。盈流於",
    "T46n1916_005:0514c17": "外。遍滿溝渠。三禪之樂。亦復如是第二明支",
    "T46n1916_005:0514c18": "義。開為二意。一明支義。二明前後不同。今明",
    "T46n1916_005:0514c19": "支者。三禪有五支其五云何。一捨二念三智",
    "T46n1916_005:0514c20": "四樂五一心。一捨支者。得三禪樂定生時。捨",
    "T46n1916_005:0514c21": "喜心不悔。亦得言捨離三過。二念支者。既得",
    "T46n1916_005:0514c22": "三禪之樂。念用三法守護。令樂增長。三智支",
    "T46n1916_005:0514c23": "者。善巧三法離三過。四樂支者。快樂樂遍身",
    "T46n1916_005:0514c24": "受。五一心支者。受樂心息一心寂定相貌。並",
    "T46n1916_005:0514c25": "如二禪發相中說。就此支中。約義自有四意。",
    "T46n1916_005:0514c26": "一者三為方便支。二為證支。用念慧智三支。",
    "T46n1916_005:0514c27": "調適樂定。令速得增長遍身故。說為方便支",
    "T46n1916_005:0514c28": "受身。樂一心二支為證。此二一時發。是三禪",
    "T46n1916_005:0514c29": "之正主也。二者四是自地立支。一望下地立",
    "T46n1916_005:0515a01": "慧念樂。一心約自地立。捨支約捨下地喜不",
    "T46n1916_005:0515a02": "悔立也。三者五支。通得說作方便支。三如上",
    "T46n1916_005:0515a03": "說。下二何故亦得名方便邪。正言修樂增長",
    "T46n1916_005:0515a04": "能感後樂故。一心亦爾。復望第六默然定體",
    "T46n1916_005:0515a05": "五支例得名。因例得名方便。四者五支。通得",
    "T46n1916_005:0515a06": "說為證支。所證樂定時。自然生捨愛念。樂定",
    "T46n1916_005:0515a07": "如母護子。不由人勸。等智自發。籌量調適。五",
    "T46n1916_005:0515a08": "支俱皆屬證。問曰若爾前說並是方便。後說",
    "T46n1916_005:0515a09": "是證得。此意豈不碩相違反邪。答曰。並有其",
    "T46n1916_005:0515a10": "義。細尋自見。第二明支前後不同者。諸經及",
    "T46n1916_005:0515a11": "論各異。立次第如成實論。明五支次第者。捨",
    "T46n1916_005:0515a12": "念智受樂一心。阿毘曇明次第。慧念樂捨一",
    "T46n1916_005:0515a13": "心。大集所出次第者。念捨慧安定。纓絡經中",
    "T46n1916_005:0515a14": "明次第。樂護念智一心。釋論明次第。文則不",
    "T46n1916_005:0515a15": "定。或與成論同。或與纓絡同。問曰。何獨此明",
    "T46n1916_005:0515a16": "支次第不定。餘禪不然邪。答曰。初禪等唯有",
    "T46n1916_005:0515a17": "一樂故。今三禪有二種樂故。由此二樂前後",
    "T46n1916_005:0515a18": "異故。中間迴互不定。是故諸經次第各立不",
    "T46n1916_005:0515a19": "同。而悉有意。必須得所以。第三明體用。如纓",
    "T46n1916_005:0515a20": "絡經云。五支為因。第六默然心為體。第四明",
    "T46n1916_005:0515a21": "淺深。五明進退。並如前釋。第六門功德者。具",
    "T46n1916_005:0515a22": "有離過善心二德。如大集經說。所言離者。謂",
    "T46n1916_005:0515a23": "離五蓋。具者謂具五支。據別則但三禪。獨有",
    "T46n1916_005:0515a24": "離喜過之德。餘義類上可知。次釋第四禪相。",
    "T46n1916_005:0515a25": "如經偈說。",
    "T46n1916_005:0515a26": " 聖人得能捨  餘人捨為難",
    "T46n1916_005:0515a27": " 若能知樂患  見不動大安",
    "T46n1916_005:0515a28": " 憂喜先已除  苦樂今亦斷",
    "T46n1916_005:0515a29": " 捨念清淨心  入第四禪中",
    "T46n1916_005:0515b01": " 第三禪中樂  無常動故棄",
    "T46n1916_005:0515b02": " 欲界中斷憂  初二禪除苦",
    "T46n1916_005:0515b03": " 是故佛世尊  第四禪中說",
    "T46n1916_005:0515b04": " 先已斷憂苦  今則除苦樂",
    "T46n1916_005:0515b05": "[0515b05] 今此四行偈。具明修證四禪之相。今釋第四",
    "T46n1916_005:0515b06": "禪開為三意。一釋名。二明修習方法。三明發",
    "T46n1916_005:0515b07": "相。第一釋四禪名者。禪名支林。四禪攬四支",
    "T46n1916_005:0515b08": "成定。於第四心中證得故。名四禪。猶是無覺",
    "T46n1916_005:0515b09": "無觀三昧聖默然攝。亦名不動定。地持經說",
    "T46n1916_005:0515b10": "名捨俱禪。此定發時。體無苦樂。與微妙捨受",
    "T46n1916_005:0515b11": "俱發。此定與捨根相應故。名捨俱禪。第二明",
    "T46n1916_005:0515b12": "修習方法者。如上一行偈說。是樂聖人得能",
    "T46n1916_005:0515b13": "捨。餘人捨為難。若能知樂患。見不動大安。佛",
    "T46n1916_005:0515b14": "此偈具明修四禪方便。所以者何。行者欲得",
    "T46n1916_005:0515b15": "四禪。當應深見三禪過患。云何見過。初欲得",
    "T46n1916_005:0515b16": "樂。一心勤求。大為辛苦。既得守護愛著。是亦",
    "T46n1916_005:0515b17": "為苦。一旦失壞。則復受苦。是故經說。第三禪",
    "T46n1916_005:0515b18": "中樂無常動故苦。又此樂法。覆念令不清淨。",
    "T46n1916_005:0515b19": "行者既深見三禪樂有大苦之患。應一心厭",
    "T46n1916_005:0515b20": "離求四禪種不動定。爾時於三禪邊地。當修",
    "T46n1916_005:0515b21": "六行方法。例如前說。亦應用於三法除遣。一",
    "T46n1916_005:0515b22": "不著。二訶責。三觀析。行此三法。即三禪謝",
    "T46n1916_005:0515b23": "滅。而四禪未到中間。必有定前發。與觀相應",
    "T46n1916_005:0515b24": "等相貌。並如上說不同。憂喜過如前說。第三",
    "T46n1916_005:0515b25": "釋四禪發相。此如上三行偈說證。例前開為",
    "T46n1916_005:0515b26": "六意。一正明證四禪。二明支義。三明體用。",
    "T46n1916_005:0515b27": "四明淺深。五明進退。六明功德。第一明四禪",
    "T46n1916_005:0515b28": "發相。行者因中間禪。修行不止。得入未到地。",
    "T46n1916_005:0515b29": "心無動散。即四禪方便定。於後其心豁然開",
    "T46n1916_005:0515c01": "發。定心安隱出入息斷。定發之時。與捨俱生。",
    "T46n1916_005:0515c02": "無苦無樂。空明寂靜。善法眷屬。類如前說。但",
    "T46n1916_005:0515c03": "無事用喜樂動轉之異。爾時心如明鏡不動。",
    "T46n1916_005:0515c04": "亦如淨水無波。絕諸亂想。正念堅固。猶如虛",
    "T46n1916_005:0515c05": "空。是名世間真實禪定。無諸垢染。行者住是",
    "T46n1916_005:0515c06": "定中。心不依善。亦不附惡。無所依倚。無形無",
    "T46n1916_005:0515c07": "質。亦無若干種種色相。而內成就淨色之法。",
    "T46n1916_005:0515c08": "何以得知。若無淨色根本。則不應於定中。對",
    "T46n1916_005:0515c09": "因緣時。發種種色。如通四無量心勝處一切",
    "T46n1916_005:0515c10": "處變化等色。並依四禪。若以不見諸色。謂言",
    "T46n1916_005:0515c11": "無色者。應如虛空處定。三種色滅。一切色法。",
    "T46n1916_005:0515c12": "悉不得現。今一切色法自在得現。而於定法",
    "T46n1916_005:0515c13": "無所損減者。當知是真色定。譬如明鏡體是",
    "T46n1916_005:0515c14": "淨色故。隨對諸色一切得現。若無淨色為本",
    "T46n1916_005:0515c15": "者。終不於虛空中現諸色像。復次此四禪種",
    "T46n1916_005:0515c16": "智定一心故。念常清淨。亦名不動定。亦名不",
    "T46n1916_005:0515c17": "動智慧。於此禪中。若欲轉緣學一切事。隨意",
    "T46n1916_005:0515c18": "成就。一切神通變化&#x9714;雨說法。莫不從此定",
    "T46n1916_005:0515c19": "出。如經說。佛於四禪為根本。第二明支義。",
    "T46n1916_005:0515c20": "四禪有四支。一不苦不樂支。二捨支。三念清",
    "T46n1916_005:0515c21": "淨支。四一心支。不苦不樂支者。此禪初發與",
    "T46n1916_005:0515c22": "捨受俱發。捨受心數不與苦樂相應故。言不",
    "T46n1916_005:0515c23": "苦不樂支。二捨支者。既得不苦不樂定。捨下",
    "T46n1916_005:0515c24": "勝樂。不生厭悔。復次真定。以發未得成就。",
    "T46n1916_005:0515c25": "若心進勝定。則便隨念動轉。不名無動定。是",
    "T46n1916_005:0515c26": "故定發心不念著。自能捨離故。名捨支。禪定",
    "T46n1916_005:0515c27": "分明等智照了故。名念清淨支。定心寂靜。雖",
    "T46n1916_005:0515c28": "對眾緣心無動念。名一心支。若次第明支義。",
    "T46n1916_005:0515c29": "如今說。通而為論。於初一支。即具四支。問",
    "T46n1916_005:0516a01": "曰。何故大集明不苦不樂支為第三。此中云",
    "T46n1916_005:0516a02": "何為初。答曰。前後皆有所以。今約發說。彼據",
    "T46n1916_005:0516a03": "成就而立。例如三禪立樂支前後不定。第三",
    "T46n1916_005:0516a04": "體用者如纓絡經說。四禪四支為用。第五默",
    "T46n1916_005:0516a05": "然為體。第四淺深。第五進退。例上可解。第六",
    "T46n1916_005:0516a06": "功德者。四禪亦具離過善心二種功德。如大",
    "T46n1916_005:0516a07": "集經說者。離五蓋具四支。而獨四禪有離憂",
    "T46n1916_005:0516a08": "喜苦樂之過善心。敬信慚愧等及六善法。悉",
    "T46n1916_005:0516a09": "從不動定四禪而發功德善根。深厚倍勝於",
    "T46n1916_005:0516a10": "上。類前可解。問曰。今明行菩薩道。應說諸法",
    "T46n1916_005:0516a11": "實相甚深空定等。何故說於凡夫四禪世間",
    "T46n1916_005:0516a12": "有漏生死虛誑之法。答曰。不然。如釋論中設",
    "T46n1916_005:0516a13": "問答。曰是般若波羅蜜論義中。但說諸法相",
    "T46n1916_005:0516a14": "空。菩薩云何於空法中能起禪定。答曰。菩薩",
    "T46n1916_005:0516a15": "知諸五欲及五蓋。從因緣生。無自性。空無所",
    "T46n1916_005:0516a16": "有。捨之甚易。眾生顛倒因緣。著此欲事。貪少",
    "T46n1916_005:0516a17": "弊樂。而離禪中深妙定樂菩薩為是眾生故。",
    "T46n1916_005:0516a18": "起慈悲心。修行禪定。繫心緣中。離五欲除五",
    "T46n1916_005:0516a19": "蓋。入喜初禪。滅覺觀。攝心深入內清淨得微",
    "T46n1916_005:0516a20": "妙喜。入第二禪。以深喜散之故。離一切喜。得",
    "T46n1916_005:0516a21": "遍滿樂。入第三禪。離一切苦樂。一切憂喜。及",
    "T46n1916_005:0516a22": "出入息自斷。以清淨微妙捨。而自莊嚴。入第",
    "T46n1916_005:0516a23": "四禪。是菩薩雖知諸法空無相。以眾生不知",
    "T46n1916_005:0516a24": "故。以禪相教化眾生。若有諸法空。是不名為",
    "T46n1916_005:0516a25": "空。亦不應捨五欲而得禪。無捨無得故。今諸",
    "T46n1916_005:0516a26": "法空相。亦不可得作是難言。若諸法空。何能",
    "T46n1916_005:0516a27": "得禪。復次若菩薩不以取相愛著故。行禪如",
    "T46n1916_005:0516a28": "人服藥。欲以除病。不以為美。為戒清淨。智慧",
    "T46n1916_005:0516a29": "成就故。行禪菩薩。一一禪中行大慈觀空。於",
    "T46n1916_005:0516b01": "禪無所依止。以五欲&#x9E81;誑顛倒故。以細微妙",
    "T46n1916_005:0516b02": "虛空法治之。譬如毒能治諸毒。復次釋論又",
    "T46n1916_005:0516b03": "說。譬如國王見子從高崖墜落。恐必定死。即",
    "T46n1916_005:0516b04": "以軟物接之。不令身命損毀。菩薩亦爾。見眾",
    "T46n1916_005:0516b05": "生遠離波若。顛倒墜落故。說四禪空法。以接",
    "T46n1916_005:0516b06": "眾生。不令損失法身慧命。是故今辨行菩薩",
    "T46n1916_005:0516b07": "道。略明四禪。於義無過也。"
}