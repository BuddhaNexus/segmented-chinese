{
    "T37n1750_001:0186b23": "No. 1750 [cf. Nos. 365, 1751]",
    "T37n1750_001:0186b24": "佛說觀無量壽佛經疏(并序)",
    "T37n1750_001:0186b26": "天台智者大師說",
    "T37n1750_001:0186b27": "[0186b27] 夫樂邦之與苦域。金寶之與泥沙。胎獄之望",
    "T37n1750_001:0186b28": "華池。棘林之比瓊樹。誠由心分垢淨。見兩土",
    "T37n1750_001:0186b29": "之升沈。行開善惡。&#x89A9;二方之&#x9E81;妙。喻形端",
    "T37n1750_001:0186c01": "則影直。源濁則流昏。故知欲生極樂國土。必",
    "T37n1750_001:0186c02": "修十六妙觀。願見彌陀世尊。要行三種淨業。",
    "T37n1750_001:0186c03": "然化因事漸教藉緣興。是以闍王殺逆韋提",
    "T37n1750_001:0186c04": "哀請。大聖垂慈乘機演法。曜玉相而流彩。聳",
    "T37n1750_001:0186c05": "珍臺而顯瑞。雖廣示珍域而宗歸安養。使末",
    "T37n1750_001:0186c06": "俗有緣遵斯妙觀。落日懸鼓。用標送想之方。",
    "T37n1750_001:0186c07": "大水結&#x6C37;。實表&#x7460;璃之地。風吟寶葉共天樂",
    "T37n1750_001:0186c08": "而同繁。波動金渠。將契經而合響。觀肉髻而",
    "T37n1750_001:0186c09": "瞻侍者。念毫相而&#x89A9;如來。及其瞑目告終。上",
    "T37n1750_001:0186c10": "珍臺而高踊。文成印壞。坐金蓮而化生。隨三",
    "T37n1750_001:0186c11": "輩而橫截。越五苦而長騖。可謂微行妙觀至",
    "T37n1750_001:0186c12": "道要術者哉。",
    "T37n1750_001:0186c13": "[0186c13] 此經心觀為宗。實相為體。所言佛說觀無量",
    "T37n1750_001:0186c14": "壽佛者。佛是所觀勝境。舉正報以收依果。述",
    "T37n1750_001:0186c15": "化主以包徒眾。觀雖十六言佛便周。故云佛",
    "T37n1750_001:0186c16": "說觀無量壽佛。經者訓法。訓常。由聖人金口",
    "T37n1750_001:0186c17": "故言經也。",
    "T37n1750_001:0186c18": "[0186c18] 釋經五義。名體宗用教相(云云)第一釋名者。一",
    "T37n1750_001:0186c19": "切眾經皆有通別二名。通則經之一字。別則",
    "T37n1750_001:0186c20": "有七。或單人法譬。或複。或具。今經從能說所",
    "T37n1750_001:0186c21": "說人以立名即教別同名為經即教通為行不",
    "T37n1750_001:0186c22": "同。從一乃至無量即行別。同會常樂即行通。",
    "T37n1750_001:0186c23": "理雖無名將門名理。理隨於門四四十六。即",
    "T37n1750_001:0186c24": "名理。別門隨於理。即名理通。此約一化以明",
    "T37n1750_001:0186c25": "通。別更約一題。佛說即教。觀即是行。無量壽",
    "T37n1750_001:0186c26": "佛。即是理。教行理足任運有通別意。更就一",
    "T37n1750_001:0186c27": "字說者。釋論云。所行如所說。說即是教。如即",
    "T37n1750_001:0186c28": "是理。行即是行。佛即法身。觀即般若。無量",
    "T37n1750_001:0186c29": "壽。即解脫。當知即一達三。即三達一。一中解",
    "T37n1750_001:0187a01": "無量。無量中解一。於一字尚達無量義。況諸",
    "T37n1750_001:0187a02": "字況一題。況一經一切經耶。故經云。若聞首",
    "T37n1750_001:0187a03": "題名字。所得功德不可限量。若不如上解者。",
    "T37n1750_001:0187a04": "安獲無限功德耶。初釋佛者。佛是覺義。有六",
    "T37n1750_001:0187a05": "種。即涅槃經云。一切眾生即是佛。如貧女舍",
    "T37n1750_001:0187a06": "寶眾物具存。力士額珠圓明頓在。如來藏經",
    "T37n1750_001:0187a07": "舉十喻。弊帛裹黃金。土模內像。闇室瓶盆。井",
    "T37n1750_001:0187a08": "中七寶。本自有之非適今也淨名云。一切眾",
    "T37n1750_001:0187a09": "生皆如也。寶篋云。佛界眾生界。一界無別界。",
    "T37n1750_001:0187a10": "此是圓智圓覺諸法。遍一切處無不明了。雖",
    "T37n1750_001:0187a11": "五無間皆解脫相。雖昏盲倒惑其理存焉。斯",
    "T37n1750_001:0187a12": "理灼然。世間常住。有佛不能益。無佛不能損。",
    "T37n1750_001:0187a13": "得之不為高。失之不為下。故言眾生即是佛。",
    "T37n1750_001:0187a14": "理佛也。如斯之理。佛若不說無能知者。法華",
    "T37n1750_001:0187a15": "云。一百八十劫。空過無有佛。世尊未出時。十",
    "T37n1750_001:0187a16": "方常闇瞑。涅槃云。於無量世。亦不聞有如來",
    "T37n1750_001:0187a17": "出世大乘經名。若佛出世方能闡智慧日。識",
    "T37n1750_001:0187a18": "三寶之光明。開甘露門。知十號之妙味。因說",
    "T37n1750_001:0187a19": "生解於寶適悅。故須達聞名身毛皆&#x7AEA;。昏夜",
    "T37n1750_001:0187a20": "大朗巨關自闢。此名字佛也。觀行佛者。觀佛",
    "T37n1750_001:0187a21": "相好如鑄金像。心緣妙色與眼作對。開眼閉",
    "T37n1750_001:0187a22": "目若明若闇。常得不離。見佛世尊從大相海",
    "T37n1750_001:0187a23": "流出小相。浩浩瀁瀁如大劫水。周眸遍覽無",
    "T37n1750_001:0187a24": "非佛界。念一佛與十方佛等。念現在佛與三",
    "T37n1750_001:0187a25": "世佛等。一身一智慧力無畏亦然。念色身念",
    "T37n1750_001:0187a26": "法門念實相。常運念無不念時。念念皆覺是",
    "T37n1750_001:0187a27": "名觀行佛也。相似佛者。念佛相好身。得相似",
    "T37n1750_001:0187a28": "相應念佛法門。身得相似相應。念實相身。得",
    "T37n1750_001:0187a29": "相似相應。相似者。二物相類。如&#x936E;似金。若",
    "T37n1750_001:0187b01": "瓜比瓠。猶火先煖涉海初平。水性至冷飲者",
    "T37n1750_001:0187b02": "乃知。渴不掘井聽說何為。略舉其要。如法華",
    "T37n1750_001:0187b03": "中六根清淨。即是其相。名相似佛也。分證佛",
    "T37n1750_001:0187b04": "者。初發心住。一發一切發。發一切功德。發一",
    "T37n1750_001:0187b05": "切智慧。發一切境界。不前不後亦不一時。三",
    "T37n1750_001:0187b06": "智一心中得。得如來妙色身湛然應一切。開",
    "T37n1750_001:0187b07": "祕密藏。以不住法即住其中。以普現色身作",
    "T37n1750_001:0187b08": "眾色像。一音隨類報答諸聲。不動真際群情",
    "T37n1750_001:0187b09": "等悅。應以三輪度者能八相成道具佛威儀。",
    "T37n1750_001:0187b10": "以佛音聲方便而度脫之。況九法界三輪耶。",
    "T37n1750_001:0187b11": "初住尚爾。況等覺耶。是名分證佛也。究竟佛",
    "T37n1750_001:0187b12": "者。道窮妙覺位極於茶故。唯佛與佛。乃能究",
    "T37n1750_001:0187b13": "盡諸法實相。邊際智滿種覺頓圓。無上士者。",
    "T37n1750_001:0187b14": "名無所斷。無上士者。更無過者。如十五日。月",
    "T37n1750_001:0187b15": "圓滿具足。眾星中王最上。最勝威德特尊。是",
    "T37n1750_001:0187b16": "名究竟佛義。佛有無量德。應有無量號。舉一",
    "T37n1750_001:0187b17": "蔽諸。華嚴有十萬號。又經有萬號。三世諸佛",
    "T37n1750_001:0187b18": "通有十號。淨名三號以劫壽說。不能令盡。何",
    "T37n1750_001:0187b19": "況諸號耶。說者悅所懷也。即十二部經八萬",
    "T37n1750_001:0187b20": "法藏。六度四等一切法門。又於一法中。作四",
    "T37n1750_001:0187b21": "門分別。於一一門巧作四悉檀利益。聞者歡",
    "T37n1750_001:0187b22": "喜讚用受行。信戒進念而得開發。貪恚愚癡",
    "T37n1750_001:0187b23": "豁爾&#x6C37;消。革凡成聖入法流水。或三二一益。",
    "T37n1750_001:0187b24": "若都無益則樂默然。若一機扣。聖於一門施",
    "T37n1750_001:0187b25": "四益者。餘三門亦如是。為一緣說一法既爾。",
    "T37n1750_001:0187b26": "諸緣諸法亦如是。觀者觀也有次第三觀。一",
    "T37n1750_001:0187b27": "心中三觀。從假入空觀。亦名二諦觀。從空入",
    "T37n1750_001:0187b28": "假觀。亦名平等觀。二空觀為方便。得入中道",
    "T37n1750_001:0187b29": "第一義諦觀。心心寂滅自然流入薩婆若海。",
    "T37n1750_001:0187c01": "此名出瓔珞經。今釋其意。假是虛妄俗諦也。",
    "T37n1750_001:0187c02": "空是審實真諦也。今欲去俗歸真故。言從假",
    "T37n1750_001:0187c03": "入空觀。假是入空之詮。先須觀假。知假虛妄",
    "T37n1750_001:0187c04": "而得會真。故言二諦觀。此觀若成。即證一切",
    "T37n1750_001:0187c05": "智也。從空入假觀者。若住於空與二乘何異。",
    "T37n1750_001:0187c06": "不成佛法不益眾生。是故觀空不住於空。而",
    "T37n1750_001:0187c07": "入於假。知病識藥應病授藥。令得服行。故名",
    "T37n1750_001:0187c08": "從空入假觀。而言平等者。望前稱平等。前破",
    "T37n1750_001:0187c09": "假用空。今破空用假。破用既均。故言平等觀。",
    "T37n1750_001:0187c10": "此觀成時證道種智。二空為方便者。初觀空",
    "T37n1750_001:0187c11": "生死。次觀空涅槃。此之二空為雙遮之方便。",
    "T37n1750_001:0187c12": "初觀用空。次觀用假。此之二用為雙照之方",
    "T37n1750_001:0187c13": "便。心心歸趣入薩婆若海。雙照二諦也。此觀",
    "T37n1750_001:0187c14": "成時。證一切種智。是為次第三觀也。一心三",
    "T37n1750_001:0187c15": "觀者。此出釋論。論云。三智實在一心中。得秖",
    "T37n1750_001:0187c16": "一觀而三觀。觀於一諦而三諦。故名一心三",
    "T37n1750_001:0187c17": "觀。類如一心而有生住滅。如此三相在一心",
    "T37n1750_001:0187c18": "中。此觀成時證一心三智。亦名一切種智。寂",
    "T37n1750_001:0187c19": "滅相種種行類相貌皆知也。寂滅相者。是雙",
    "T37n1750_001:0187c20": "亡之力。種種相貌皆知者。雙照之力也。中論",
    "T37n1750_001:0187c21": "云。因緣所生法。即空即假即中。釋論云。三智",
    "T37n1750_001:0187c22": "實在一心中得。即此意也。此觀微妙。即一而",
    "T37n1750_001:0187c23": "三。即三而一。一觀一切觀。一切觀一觀。非一",
    "T37n1750_001:0187c24": "非一切。如此之觀攝一切觀也。無量壽者。天",
    "T37n1750_001:0187c25": "竺稱阿彌陀佛。本無身無壽。亦無於量。隨順",
    "T37n1750_001:0187c26": "世間而論三身。亦隨順世間而論三壽。亦隨",
    "T37n1750_001:0187c27": "順世間而論三量法身者。師軌法性。還以法",
    "T37n1750_001:0187c28": "性為身。此身非色質亦非心智。非陰界入之",
    "T37n1750_001:0187c29": "所攝持。強指法性為法身耳。法性壽者。非報",
    "T37n1750_001:0188a01": "得命根。亦無連持。強指不遷不變名之為壽。",
    "T37n1750_001:0188a02": "此壽非長量。亦非短量。無延無促。強指法界",
    "T37n1750_001:0188a03": "同虛空量。此即非身之身。無壽之壽。不量之",
    "T37n1750_001:0188a04": "量也。報身者。修行所感。法華云。久修業所得。",
    "T37n1750_001:0188a05": "涅槃云。大般涅槃修道得故。如如智照如如",
    "T37n1750_001:0188a06": "境。菩提智慧。與法性相應相冥。相應者。如函",
    "T37n1750_001:0188a07": "蓋相應。相冥者。如水乳相冥。法身非身非不",
    "T37n1750_001:0188a08": "身。智既應冥亦非身非不身。強名此智為報",
    "T37n1750_001:0188a09": "身。法壽非壽非不壽。智既應冥亦非壽非不",
    "T37n1750_001:0188a10": "壽。強名非壽為壽。法量非量非無量。智既應",
    "T37n1750_001:0188a11": "冥亦非量非無量。強名無量為量也。應身者。",
    "T37n1750_001:0188a12": "應同萬物為身也。應同連持為壽也。應同長",
    "T37n1750_001:0188a13": "短為量也。智與體冥能起大用。如水銀和真",
    "T37n1750_001:0188a14": "金能塗諸色像。功德和法身處處應現。往能",
    "T37n1750_001:0188a15": "為身非身。能為常壽為無常壽。能為無量能",
    "T37n1750_001:0188a16": "為有量。有量有二義。一為無量之量。二為有",
    "T37n1750_001:0188a17": "量之量。如七百阿僧祇及八十等。是有量之",
    "T37n1750_001:0188a18": "量。如阿彌陀實有期限。人天莫數是有量之",
    "T37n1750_001:0188a19": "無量。應佛皆為兩量。逐物隨緣參差長短。然",
    "T37n1750_001:0188a20": "此三身三壽不可並別一異。即乖法體。即一",
    "T37n1750_001:0188a21": "而三即三而一。乃會玄文釋名竟。次辯體",
    "T37n1750_001:0188a22": "者。體是主質。釋論云除諸法實相餘皆魔事。",
    "T37n1750_001:0188a23": "大乘經以實相為印。為經正體。無量功德共",
    "T37n1750_001:0188a24": "莊嚴之。種種眾行而歸趣之。言說問答而詮",
    "T37n1750_001:0188a25": "辯之。譬眾星之環北辰。如萬流之宗東海。",
    "T37n1750_001:0188a26": "故以實相為經體也書家解。禮者。訓體也。體",
    "T37n1750_001:0188a27": "有尊卑長幼。君父之體尊。臣子之體賤。當知",
    "T37n1750_001:0188a28": "體禮之釋。是貴極之法也。復次體是底也。窮",
    "T37n1750_001:0188a29": "源極底理盡淵府究暢實際。乃名為底。釋論",
    "T37n1750_001:0188b01": "云。智度大海唯佛窮底。故以底釋體也。復次",
    "T37n1750_001:0188b02": "體是達義。得此體意通達無壅。如風行空中。",
    "T37n1750_001:0188b03": "自在無障礙。一切異名別說。皆與實相不相",
    "T37n1750_001:0188b04": "違背。釋論云。般若是一法。佛說種種名。故以",
    "T37n1750_001:0188b05": "體達釋經體也。次明經宗。初簡宗體。次正明",
    "T37n1750_001:0188b06": "宗。有人言。宗即是體。體即是宗。今所不用。",
    "T37n1750_001:0188b07": "何者宗既是二。體即不二體若是二。體即非",
    "T37n1750_001:0188b08": "體。宗若不二宗即非宗。如梁柱是屋之綱維。",
    "T37n1750_001:0188b09": "屋空是梁柱所取。不應以梁柱是屋空。屋空",
    "T37n1750_001:0188b10": "是梁柱。宗體若一。其過如是。宗體異者。則二",
    "T37n1750_001:0188b11": "物孤調。宗非顯體之宗。體非宗家之體。宗非",
    "T37n1750_001:0188b12": "顯體之宗。宗則邪倒無印。體非宗家之體。",
    "T37n1750_001:0188b13": "則體狹不周。離法性外別有諸法。宗體若異。",
    "T37n1750_001:0188b14": "其過如是。今言不異而異。故有宗。不一而一。",
    "T37n1750_001:0188b15": "故有體也。今此經宗。以心觀淨則佛土淨。為",
    "T37n1750_001:0188b16": "經宗致。四種淨土。謂凡聖同居土。方便有餘",
    "T37n1750_001:0188b17": "土。實報無障礙土。常寂光土也。各有淨穢。五",
    "T37n1750_001:0188b18": "濁輕重同居淨穢。體析巧拙有餘淨穢。次第",
    "T37n1750_001:0188b19": "頓入實報淨穢。分證究竟寂光淨穢。娑婆雜",
    "T37n1750_001:0188b20": "惡荊棘瓦礫。不淨充滿同居穢也。安養清淨。",
    "T37n1750_001:0188b21": "池流八德樹列七珍。次於泥洹皆正定聚。凡",
    "T37n1750_001:0188b22": "聖同居上品淨土也。方便有餘者。修方便道",
    "T37n1750_001:0188b23": "斷四住惑。故曰方便。無明未盡故言有餘。釋",
    "T37n1750_001:0188b24": "論云。出三界外有淨土。聲聞辟支佛出生其",
    "T37n1750_001:0188b25": "中。受法性身非分段生。法華云。若我滅後實",
    "T37n1750_001:0188b26": "得阿羅漢。不信此法。若遇餘佛。於此法中。便",
    "T37n1750_001:0188b27": "得決了。就中復有利鈍。指上為淨。指下為穢",
    "T37n1750_001:0188b28": "也。實報無障礙者。行真實法感得勝報。色心",
    "T37n1750_001:0188b29": "不相妨。故言無障礙。純菩薩居無有二乘。仁",
    "T37n1750_001:0188c01": "王經云。三賢十聖住果報。即是其義。釋論云。",
    "T37n1750_001:0188c02": "菩薩勝妙五欲。能令迦葉起舞。華嚴云。無量",
    "T37n1750_001:0188c03": "香雲臺。即其土淨妙五塵。就中更論次第頓",
    "T37n1750_001:0188c04": "悟上下淨穢等也。常寂光者。常即法身。寂即",
    "T37n1750_001:0188c05": "解脫。光即般若。是三點不縱橫並別。名祕密",
    "T37n1750_001:0188c06": "藏。諸佛如來所遊居處。真常究竟極為淨土。",
    "T37n1750_001:0188c07": "分得究竟上下淨穢耳。故以修心妙觀能感",
    "T37n1750_001:0188c08": "淨土。為經宗也。次辯經用。用者力用也。生",
    "T37n1750_001:0188c09": "善滅惡為經力用。滅惡故言力。生善故言用。",
    "T37n1750_001:0188c10": "滅惡故言功。生善故言德。此皆偏舉具論必",
    "T37n1750_001:0188c11": "備也。苦是惡果。貪恚癡是惡因。惡因不除果",
    "T37n1750_001:0188c12": "不得謝。是故此經能令五逆罪滅。往生淨土。",
    "T37n1750_001:0188c13": "即是此經之大力用也。教相者。此是大乘方",
    "T37n1750_001:0188c14": "等教攝。赴機適化廣略不同。大本二卷。晉永",
    "T37n1750_001:0188c15": "嘉年中。竺法護譯。此本是宋元嘉時&#x757A;良耶",
    "T37n1750_001:0188c16": "舍。於揚州譯。兩經皆在王舍城說。復有小本",
    "T37n1750_001:0188c17": "名阿彌陀。在舍衛國說。阿彌陀無量壽。彼此",
    "T37n1750_001:0188c18": "方言。二藏明義菩薩藏收。漸頓悟入此即頓",
    "T37n1750_001:0188c19": "教。正為韋提希及諸侍女。並是凡夫未證小",
    "T37n1750_001:0188c20": "果。故知是頓不從漸入。題稱佛說。簡異四人",
    "T37n1750_001:0188c21": "弟子。諸仙諸天化人等說也。",
    "T37n1750_001:0188c22": "[0188c22] 分文為三。序正流通。從如是訖清淨業處序",
    "T37n1750_001:0188c23": "分。爾時世尊放眉間光。訖諸天發無上道心",
    "T37n1750_001:0188c24": "正說。當機益分。爾時阿難白佛當何名下。訖",
    "T37n1750_001:0188c25": "經流通分。序中文二。證信發起正說亦二。淨",
    "T37n1750_001:0188c26": "業妙觀。流通復二。王宮鷲山。初證信序六句。",
    "T37n1750_001:0188c27": "如是標於信。我聞異外道。一時辯息諍。佛",
    "T37n1750_001:0188c28": "正明化主。王城論住處。列眾為同聞。如是",
    "T37n1750_001:0188c29": "者。諸法實相古今不異名如。如理而說故",
    "T37n1750_001:0189a01": "為是。決定可信故云如是。我聞者。表異外道",
    "T37n1750_001:0189a02": "親承有在。我者自在義。一切法空無我。何故",
    "T37n1750_001:0189a03": "說我。隨俗假名說我。謂見慢名字。若無我則",
    "T37n1750_001:0189a04": "無聞。若無聞化道則絕。為此義故。雖知無我",
    "T37n1750_001:0189a05": "為傳化不絕。假名說我。如人以金錢易銅錢",
    "T37n1750_001:0189a06": "及草木等。賣買法爾人無笑者。故言我聞。一",
    "T37n1750_001:0189a07": "者佛法無有定實之一。云何稱一。隨俗假說",
    "T37n1750_001:0189a08": "一耳。釋論廣破一異也。時者有二種。一迦羅",
    "T37n1750_001:0189a09": "即短時。亦名實時。二三摩耶名長時。亦名假",
    "T37n1750_001:0189a10": "時。今不論長短假實。說此經竟。總云一時。佛",
    "T37n1750_001:0189a11": "者亦婆伽婆。此云有大名聲。亦云能破煩惱。",
    "T37n1750_001:0189a12": "佛者平等開覺故。名為佛。既能自覺。復能覺",
    "T37n1750_001:0189a13": "他。覺行備滿。一切智異外道慈悲。異二乘平",
    "T37n1750_001:0189a14": "等。異小菩薩。尊極名為佛。在者。暫時曰在。",
    "T37n1750_001:0189a15": "久停名住。一往語耳。住者。四威儀皆為住。差",
    "T37n1750_001:0189a16": "別者。謂天住梵住聖住佛住也。天住謂六欲",
    "T37n1750_001:0189a17": "天。因即施戒善心也。梵住從初禪至非想。因",
    "T37n1750_001:0189a18": "即四無量心也。聖住三乘人。因即三三昧",
    "T37n1750_001:0189a19": "也。佛住。首楞嚴百八三昧十力四無畏十八",
    "T37n1750_001:0189a20": "不共也。王舍城者。天竺云羅閱祇伽羅。釋論",
    "T37n1750_001:0189a21": "解。摩伽陀國王有夫人生子。一頭兩面四臂。",
    "T37n1750_001:0189a22": "人謂不祥。王即裂其身首。棄之曠野。羅剎",
    "T37n1750_001:0189a23": "女鬼名闍羅。還合其身以乳養之。後大成人。",
    "T37n1750_001:0189a24": "力能并國王有天下。取諸國王萬八千人。置",
    "T37n1750_001:0189a25": "此五山。以大力勢治閻浮提。閻浮提人。因此",
    "T37n1750_001:0189a26": "名王舍城也。又先所住城。城中失火一燒一",
    "T37n1750_001:0189a27": "作。如是至七。國人疲役。集諸智人宜應易處。",
    "T37n1750_001:0189a28": "即求覓地。見此五山周匝如城。即作宮殿王",
    "T37n1750_001:0189a29": "於中住。故名王舍。又古昔國王名婆藪。厭世",
    "T37n1750_001:0189b01": "學仙。妄云天祀中應殺生噉肉身陷地獄。其",
    "T37n1750_001:0189b02": "子廣車。次復為王。自念我父生入地獄。今欲",
    "T37n1750_001:0189b03": "出家復畏地獄。欲治天下復恐有罪。當何處",
    "T37n1750_001:0189b04": "身。作是念時。空中語言。汝行若見難值希有",
    "T37n1750_001:0189b05": "處。當作舍住。王出畋獵。見一鹿走疾如風。王",
    "T37n1750_001:0189b06": "便逐之。至此山周匝峻固。其地平正。生草細",
    "T37n1750_001:0189b07": "軟好華遍地。茂林華果溫泉浴池。皆悉清淨。",
    "T37n1750_001:0189b08": "天雨天香奏天伎樂。乾闥婆等適見王來。各",
    "T37n1750_001:0189b09": "自還去。見此靈奇於中起舍。故名王舍城也。",
    "T37n1750_001:0189b10": "耆闍崛山者。翻名靈鷲。諸聖仙靈依之而住。",
    "T37n1750_001:0189b11": "又名鷲頭。峰形似鷲。又山南有尸陀林。諸鷲",
    "T37n1750_001:0189b12": "食屍竟棲其山。然法身無像。實不假地所居。",
    "T37n1750_001:0189b13": "為欲利益故。隨化身明化主住處耳。與大比丘",
    "T37n1750_001:0189b14": "眾下。列同聞眾也。先聲聞次菩薩。顯示教中",
    "T37n1750_001:0189b15": "二乘外相為勝。菩薩心雖是勝外相無定。是",
    "T37n1750_001:0189b16": "故後說也。聲聞先標位。次列數。何不歎德。非",
    "T37n1750_001:0189b17": "是無德。譯經人略。與者共義。一處一時一心",
    "T37n1750_001:0189b18": "一戒一道一見一解脫等。皆一故名共也。今",
    "T37n1750_001:0189b19": "經與阿難諸大眾同聞。故云與也。大義有三。",
    "T37n1750_001:0189b20": "謂大多勝。天王大人所敬故言大。遍解內外",
    "T37n1750_001:0189b21": "經書名曰多。出九十五種上號為勝。此等皆",
    "T37n1750_001:0189b22": "是無學。小乘中極故云大也。比丘者。因果六",
    "T37n1750_001:0189b23": "義。因名乞士怖魔破惡。果號應供殺賊無生。",
    "T37n1750_001:0189b24": "釋論淨目問舍利弗。乞士者有四種食。合藥",
    "T37n1750_001:0189b25": "種植田園。名下口食。仰觀星宿名仰口食。四",
    "T37n1750_001:0189b26": "方巧語名方口食。&#x546A;術卜算四維口食。比丘",
    "T37n1750_001:0189b27": "不作此四。名清淨乞士也。怖魔者。若發心出",
    "T37n1750_001:0189b28": "家。地行夜叉唱。飛行空中。展轉乃至六天。魔",
    "T37n1750_001:0189b29": "王聞之。怖畏失人眾也。破惡者。能破煩惱九",
    "T37n1750_001:0189c01": "十八使。悉皆破斷。故名破惡。眾者四人已上。",
    "T37n1750_001:0189c02": "乃至百千無量。一處羯磨作法行籌布薩。事",
    "T37n1750_001:0189c03": "理二和無有違諍。名和合眾也。一有羞僧。持",
    "T37n1750_001:0189c04": "戒無違。二無羞僧。不持戒不別好惡。三無知",
    "T37n1750_001:0189c05": "僧。雖不破戒不別輕重。二人共諍不能判決",
    "T37n1750_001:0189c06": "默然無言。四真實僧。謂學無學人。今此二僧",
    "T37n1750_001:0189c07": "得共羯磨同聞證信。唯取無學人也。千二百",
    "T37n1750_001:0189c08": "五十人者。列數也。三迦葉兄弟有千弟子。優",
    "T37n1750_001:0189c09": "樓此云木瓜林。伽耶此云城。那提此云江。",
    "T37n1750_001:0189c10": "昔共起剎今連枝也。舍利弗名翻言珠子。亦",
    "T37n1750_001:0189c11": "云身子。姓拘栗陀。目犍連姓也。翻讚頌。亦",
    "T37n1750_001:0189c12": "萊茯根。或云胡豆。二人共有二百五十人。迦",
    "T37n1750_001:0189c13": "葉舍利弗等。先並事火。翻邪入正。艱苦累載。",
    "T37n1750_001:0189c14": "都無所獲。一遇見佛便得上果。感佛恩深常",
    "T37n1750_001:0189c15": "隨侍佛。為同聞眾。菩薩位中有四。第一明位。",
    "T37n1750_001:0189c16": "第二列數。三萬二千人。第三標名文殊。第四",
    "T37n1750_001:0189c17": "結為上首。天竺云摩訶菩提質帝薩埵。此云",
    "T37n1750_001:0189c18": "大道心成眾生。文殊此云妙德。以法化人。名",
    "T37n1750_001:0189c19": "法王子也。二發起序者。諸經不同。或放光動",
    "T37n1750_001:0189c20": "地。微笑入禪自唱位號。勸人令問。今經正以",
    "T37n1750_001:0189c21": "殺父以為發起。何故舉此逆事。為發起耶。為",
    "T37n1750_001:0189c22": "彰此界極惡令人厭棄。親所生子猶尚危害。",
    "T37n1750_001:0189c23": "即欲令人同欣淨土。下韋提希願。為我說無",
    "T37n1750_001:0189c24": "憂惱處。不樂閻浮濁惡之世。就中為二。初爾",
    "T37n1750_001:0189c25": "時下正明殺父。次問守門人下。明欲害母。問",
    "T37n1750_001:0189c26": "頻婆何故遣人說法。韋提何故如來自往。答",
    "T37n1750_001:0189c27": "父願聞法。遣人傳授為化義足。母求生淨土。",
    "T37n1750_001:0189c28": "非佛不開。故須自往。頻婆娑羅此云摸實。亦",
    "T37n1750_001:0189c29": "曰影堅。韋提希此云思惟。阿闍世此云未生",
    "T37n1750_001:0190a01": "怨。或婆羅留支。此云折指。內人將護名為善",
    "T37n1750_001:0190a02": "見也。初段為四。一頻婆為子幽禁。二國太夫",
    "T37n1750_001:0190a03": "人密奉王食。以濟王命。三漱口畢下。聖為說",
    "T37n1750_001:0190a04": "法以潤王心。四如是時間下。明因食兼由聞",
    "T37n1750_001:0190a05": "法多日不死。初爾時王舍太子阿闍世者。當",
    "T37n1750_001:0190a06": "佛在王舍城時。未生怨者。未生之日相師占",
    "T37n1750_001:0190a07": "之。此兒生已定當害父。隨順調達惡友教者。",
    "T37n1750_001:0190a08": "調達此云天熱。亦云天授。是斛飯王子。是佛",
    "T37n1750_001:0190a09": "堂弟阿難親兄。阿難此翻歡喜。亦云無染。或",
    "T37n1750_001:0190a10": "云欣樂。調達有三十相。出家誦六萬法聚。滿",
    "T37n1750_001:0190a11": "十二韋陀。為利養故往詣佛所。求學神通。佛",
    "T37n1750_001:0190a12": "不為說。令觀無常自可得道。復至舍利弗目",
    "T37n1750_001:0190a13": "連。乃至五百弟子所。皆不為說取通之法。阿",
    "T37n1750_001:0190a14": "難親未得他心。授與通法。調達入山學得五",
    "T37n1750_001:0190a15": "通。心念誰作檀越。闍世太子有大王相。或自",
    "T37n1750_001:0190a16": "變身作象馬寶。於王子前抱持歍嗽。復至天",
    "T37n1750_001:0190a17": "上取天華天食。語王子言。我作新佛汝作新",
    "T37n1750_001:0190a18": "王。豈不快耶。隨順惡友收執父王。調達破僧。",
    "T37n1750_001:0190a19": "舍利目連教化還合。推山壓佛。密跡金剛以",
    "T37n1750_001:0190a20": "杵擬之。碎石迸來傷佛足指。華色比丘尼呵",
    "T37n1750_001:0190a21": "之。拳打眼出。作三逆罪。生入地獄。頻婆往日",
    "T37n1750_001:0190a22": "毘富羅山遊行獵鹿。空無所獲。遇值一仙",
    "T37n1750_001:0190a23": "正坐。使人驅逐令去。遂&#x52C5;殺之。臨終惡念。願",
    "T37n1750_001:0190a24": "我來生。還如今日心口害汝。如此等事皆是",
    "T37n1750_001:0190a25": "大士善權現化。行於非道通達佛道。眾生根",
    "T37n1750_001:0190a26": "性不同。入道有異。一逆一順。弘道益物。示",
    "T37n1750_001:0190a27": "行無間而無惱恚。闍王現逆為息惡人。令不",
    "T37n1750_001:0190a28": "起逆。二明夫人奉食。王食&#x9EA8;飲漿。求水嗽口",
    "T37n1750_001:0190a29": "合掌遙禮。請受八戒澡浴清淨。三二聖為說",
    "T37n1750_001:0190b01": "法。目連是佛右面弟子。昔為辟支佛剃頭作",
    "T37n1750_001:0190b02": "袈裟。願得神通。授八戒者。不殺不盜。不婬不",
    "T37n1750_001:0190b03": "妄語。不飲酒不著華香。不觀聽伎樂。不上高",
    "T37n1750_001:0190b04": "床。此八是戒。不過中食是齋。毘曇不著香衣",
    "T37n1750_001:0190b05": "不上高床。同是莊嚴處。合為一也。富樓那。此",
    "T37n1750_001:0190b06": "云滿願子。亦滿慈子。從父母得名。說法第一。",
    "T37n1750_001:0190b07": "巧開人心故偏遣之。四頻婆因食聞法。遂得",
    "T37n1750_001:0190b08": "多日不死也。次害母中為四。一為子幽閉。二",
    "T37n1750_001:0190b09": "因禁請佛。三佛與弟子因請往赴。四見佛傷",
    "T37n1750_001:0190b10": "歎請法。初中又三。一欲害母。二二臣諫不聽",
    "T37n1750_001:0190b11": "害。三&#x52C5;內官幽閉。初闍世問守門者。王今在",
    "T37n1750_001:0190b12": "不。二守門者以事實答。三王聞瞋怒。名婦",
    "T37n1750_001:0190b13": "為賊。母為賊伴。即執利劍欲害其母。應殺守",
    "T37n1750_001:0190b14": "門人。而欲害母者。守門有辭。王先有&#x52C5;。制諸",
    "T37n1750_001:0190b15": "群臣。不言婦女。沙門從空飛入。非我能禁。王",
    "T37n1750_001:0190b16": "雖貪國殺父。猶不違法。劫初已來一萬八千。",
    "T37n1750_001:0190b17": "未聞無道害母。害母眼見何得言聞。謂不忍",
    "T37n1750_001:0190b18": "聞。世人傳說不宜住此。欲奔他國。故云不住。",
    "T37n1750_001:0190b19": "有國已來。雖有刑罪不加女人。況所生母故",
    "T37n1750_001:0190b20": "不住也。以手按劍&#x5374;行而退者。按劍現威以",
    "T37n1750_001:0190b21": "息王忿也。驚怖惶懼者畏懼也。耆婆此云固",
    "T37n1750_001:0190b22": "活。生時一手把藥囊。一手把針筒。昔誓為醫",
    "T37n1750_001:0190b23": "能治他病。從德立號。菴羅女子也。是國賢臣。",
    "T37n1750_001:0190b24": "賢臣去必國亡也。汝不為我者。耆婆重諫慎",
    "T37n1750_001:0190b25": "莫害母。懺悔求救前愆也。即便捨劍止不害",
    "T37n1750_001:0190b26": "母。&#x52C5;語內官幽閉深宮。韋提希被幽閉下。第",
    "T37n1750_001:0190b27": "二請佛。謂請如來令遣弟子與己相見。文為",
    "T37n1750_001:0190b28": "二。初明請人。次明請法。韋提何故。請見目連",
    "T37n1750_001:0190b29": "及以阿難。目連是門師。阿難佛侍者。先恒教",
    "T37n1750_001:0190c01": "誡故偏求見。居在深宮不敢偏求。內厭惡界",
    "T37n1750_001:0190c02": "願生淨土。欲令二人傳意請佛。悲泣雨淚望",
    "T37n1750_001:0190c03": "佛哀憐。遙向佛禮。前已禮竟。今復重禮。表己",
    "T37n1750_001:0190c04": "殷勤。世尊在耆闍下。如來現宮不異勝鬘。即",
    "T37n1750_001:0190c05": "生此念時。佛於空中現也。文為五。一神通。二",
    "T37n1750_001:0190c06": "色身。三坐座。四眷屬。五雨華。知韋提希心念",
    "T37n1750_001:0190c07": "者。是知他心。從崛山沒王官出。顯神通也。問",
    "T37n1750_001:0190c08": "前頻婆請弟子。意在如來。今夫人亦請弟子",
    "T37n1750_001:0190c09": "意在佛。何故前請遣弟子。今請自往耶。解有",
    "T37n1750_001:0190c10": "二義。一闍王與調達殺父。如來若躬赴。恐世",
    "T37n1750_001:0190c11": "王起怨嫌心。為護彼故不得自往。二者佛法",
    "T37n1750_001:0190c12": "寄在國王。頻婆定死。闍世當為國主。如來若",
    "T37n1750_001:0190c13": "往者。王得國主佛法不行。故不得往。夫人無",
    "T37n1750_001:0190c14": "此諸事。如來自往。傷歎請法中有二意。韋提",
    "T37n1750_001:0190c15": "見佛下。正明請其生處。今向世尊下。明請往",
    "T37n1750_001:0190c16": "生之因。初明供養問往生因。次問生處也。我",
    "T37n1750_001:0190c17": "有何罪生此惡子。世尊復有何等因緣。與提",
    "T37n1750_001:0190c18": "婆達多而為眷屬。此經不答餘經說之。昔於",
    "T37n1750_001:0190c19": "錠光佛時。釋迦為摩納。就珍寶仙人學。學習",
    "T37n1750_001:0190c20": "既成念欲報恩。自惟貧乏。于時耶若達欲嫁",
    "T37n1750_001:0190c21": "女。時有須摩提求為女。婿聰明有智而形貌",
    "T37n1750_001:0190c22": "醜。摩納遇見論義。須摩提屈在言下。耶若達",
    "T37n1750_001:0190c23": "歡喜。大賜珍寶以女妻之。摩提生忿發誓。未",
    "T37n1750_001:0190c24": "來世世常惱。為此因緣常觸惱也。濁惡者。濁",
    "T37n1750_001:0190c25": "五濁也。一見。二煩惱。三眾生。四命。五劫。惡",
    "T37n1750_001:0190c26": "者十惡也。殺盜婬妄語惡口兩舌綺語貪瞋",
    "T37n1750_001:0190c27": "邪見也。三途地獄名泥犁。譯云不可樂畜生",
    "T37n1750_001:0190c28": "云帝行。從主畜養。為人驅使食噉。餓鬼飢虛",
    "T37n1750_001:0190c29": "怯畏。三千剎土同有此惡。故曰盈滿。多不善",
    "T37n1750_001:0191a01": "聚惡道因也。無人不起故名曰多。人常現行",
    "T37n1750_001:0191a02": "殺盜婬等。違理枉物為不善。積集稱聚也。願",
    "T37n1750_001:0191a03": "我未來。不聞惡聲不見惡人。今向世尊五體",
    "T37n1750_001:0191a04": "投地。兩肘兩膝頭頂。是為五體也。懺摩梵言。",
    "T37n1750_001:0191a05": "悔過漢語。彼此並舉故云懺悔。將果驗因。知",
    "T37n1750_001:0191a06": "過去有罪。恐償未盡來更受。故須懺悔。惟",
    "T37n1750_001:0191a07": "願佛日啟告所求。佛能破壞眾生癡闇。如日",
    "T37n1750_001:0191a08": "除昏。故言佛日教我觀於清淨業處。序文",
    "T37n1750_001:0191a09": "竟。◎",
    "T37n1750_001:0191a10": "[0191a10] ◎爾時世尊放眉間光下。第二正說文為三。",
    "T37n1750_001:0191a11": "初明淨業。次辯妙觀。三利益。如來眉間有",
    "T37n1750_001:0191a12": "白毫相。猶如珂雪。長一丈五尺。毫有八楞。周",
    "T37n1750_001:0191a13": "圍五寸。其毫中空右旋宛轉。如&#x7460;璃筒。從此",
    "T37n1750_001:0191a14": "發光照無量國。還住佛頂變為金臺。廣現諸",
    "T37n1750_001:0191a15": "國。令韋提希樂生安養。初放光酬前請於生",
    "T37n1750_001:0191a16": "處。次世尊微笑下。酬前淨業近答。思惟正受",
    "T37n1750_001:0191a17": "三種淨業。散心思量名曰思惟。十六正觀說",
    "T37n1750_001:0191a18": "名正受。就初有二。第一答其生處。惟願下明",
    "T37n1750_001:0191a19": "見淨土。更請淨國之因。初放光普示諸土。次",
    "T37n1750_001:0191a20": "或有下示土差別。韋提下示生處。思惟是願",
    "T37n1750_001:0191a21": "願思是業。正問其因。正受者。非邪曰正領納",
    "T37n1750_001:0191a22": "名受。即第二問。觀行微笑中有二。初明三種",
    "T37n1750_001:0191a23": "淨業答思惟。汝是凡夫下。次明十六妙觀答",
    "T37n1750_001:0191a24": "正受。初業共凡夫。次共二乘。後是大乘不共",
    "T37n1750_001:0191a25": "之法。初淨業中有三。第一明三種淨業。告阿",
    "T37n1750_001:0191a26": "難下。第二歎其所問妙契佛心。從阿難汝當",
    "T37n1750_001:0191a27": "受持下。第三略付阿難令持獲利也。就初復",
    "T37n1750_001:0191a28": "三。初明光照頻婆獲道。次世尊告韋提汝今",
    "T37n1750_001:0191a29": "知不下。舉果勸修因。三欲生彼國者下。明往",
    "T37n1750_001:0191b01": "生之因也。何以不直答其土因。而復放光微",
    "T37n1750_001:0191b02": "笑耶解有二。初為次增道。次欲使王與夫人",
    "T37n1750_001:0191b03": "因光相見。王既&#x89A9;光增道。知國非實。視死如",
    "T37n1750_001:0191b04": "眠。夫人見王無憂。觀法成果也。微笑如釋種",
    "T37n1750_001:0191b05": "被誅。如來光色益顯。正以如來善達因緣。業",
    "T37n1750_001:0191b06": "報無差對至叵避。王雖應死而獲道跡。夫人",
    "T37n1750_001:0191b07": "幽縶。即是現淨土之緣。有此多緣所以致笑",
    "T37n1750_001:0191b08": "也。阿那含者。第三不還果也。去此不遠者。安",
    "T37n1750_001:0191b09": "樂國土去此十萬億佛剎。一一剎恒沙世界。何",
    "T37n1750_001:0191b10": "言不遠。解云。以佛力故欲見即見。又光中現",
    "T37n1750_001:0191b11": "土顯於佛頂。一念能緣言不遠也。第一孝養父",
    "T37n1750_001:0191b12": "母奉事師長。敬上接下慈心行也。修十善業",
    "T37n1750_001:0191b13": "是其止行。身除三邪口離四過。意斷三惡也。",
    "T37n1750_001:0191b14": "第二三歸者。佛法僧也。在家戒亦即是十戒。",
    "T37n1750_001:0191b15": "具足諸戒者。道俗備受。微細不犯。威儀者。",
    "T37n1750_001:0191b16": "三千悉皆不缺也。第三發菩提心。是願起意",
    "T37n1750_001:0191b17": "趣向。名為發心。菩提是道。佛果圓通。說為菩",
    "T37n1750_001:0191b18": "提。讀誦大乘明修解也。行能運通說之為乘。",
    "T37n1750_001:0191b19": "餘二不及是言大也。佛告韋提。此三種業三",
    "T37n1750_001:0191b20": "世諸佛淨業正因。是歎辭也。諦聽諦聽善思",
    "T37n1750_001:0191b21": "念之。諦聽令生聞慧。善思思慧念之修慧。煩",
    "T37n1750_001:0191b22": "惱賊者。此能損慧命傷法身。故名為賊也。即",
    "T37n1750_001:0191b23": "得無生忍。是初住初地。仁王經說五忍。一伏",
    "T37n1750_001:0191b24": "二信三順四無生五寂滅。初明韋提見土之",
    "T37n1750_001:0191b25": "由。次一問答。明為未來眾生請見土之方法。",
    "T37n1750_001:0191b26": "汝是凡夫。彰其分齊不能遠觀。韋提實大菩",
    "T37n1750_001:0191b27": "薩。此會即得無生忍。示同在凡夫。心想羸劣",
    "T37n1750_001:0191b28": "未得天眼。不能遠照見彼國土。有異方便令",
    "T37n1750_001:0191b29": "汝得見。異方便者。即十六觀。非直觀名方便。",
    "T37n1750_001:0191c01": "以佛力故見彼國者。亦是方便也。韋提白佛",
    "T37n1750_001:0191c02": "如我今者下。為佛滅後眾生請也。濁者五濁。",
    "T37n1750_001:0191c03": "不善者十不善。五苦者。五道非樂故云五苦。",
    "T37n1750_001:0191c04": "或是五惡五痛五燒。五惡殺盜邪婬妄語飲",
    "T37n1750_001:0191c05": "酒如大經。現遭厄難王法刑罰。是五痛也。五",
    "T37n1750_001:0191c06": "燒即當來墮三途苦毒名五燒。云何當見阿",
    "T37n1750_001:0191c07": "彌陀極樂國土。正為啟請。答中有十六觀。一",
    "T37n1750_001:0191c08": "日觀。二水觀。三地觀。四樹觀。五池觀。六總",
    "T37n1750_001:0191c09": "觀。觀一切樓地池等。七華座觀。八佛菩薩",
    "T37n1750_001:0191c10": "像觀。九佛身觀。十觀音觀。十一勢至觀。十二",
    "T37n1750_001:0191c11": "普往生觀。十三雜明佛菩薩觀。十四上品生",
    "T37n1750_001:0191c12": "觀。十五中品生觀。十六下品生觀。就十六觀",
    "T37n1750_001:0191c13": "分文為三。初六觀觀其依果。次七觀觀其正",
    "T37n1750_001:0191c14": "報。後三明三輩九品往生也。",
    "T37n1750_001:0191c15": "[0191c15] 第一日觀示令繫心。佛告下。略明繫念總勸",
    "T37n1750_001:0191c16": "修觀。云何下。正明作日觀。一切有目皆見。日",
    "T37n1750_001:0191c17": "沒下。舉所觀境。當起想下。正教觀察。是為下",
    "T37n1750_001:0191c18": "結也。教令正觀為除疑心。大本所明。以疑惑",
    "T37n1750_001:0191c19": "心修諸功德。生彼國者。落在邊地。復受胎生。",
    "T37n1750_001:0191c20": "故作此觀令除疑惑也。障者。大本言。唯除五",
    "T37n1750_001:0191c21": "逆誹謗正法。故須作觀。五逆重罪除六十劫",
    "T37n1750_001:0191c22": "生死罪等下輩自論。",
    "T37n1750_001:0191c23": "[0191c23] 第二水觀初作水想者。舉所觀境界。從見水",
    "T37n1750_001:0191c24": "澄清下。正起觀行。是為水想下。結觀也。一作",
    "T37n1750_001:0191c25": "水想。二變水成&#x6C37;。三變&#x6C37;為&#x7460;璃。四觀&#x7460;璃",
    "T37n1750_001:0191c26": "以成大地內外映徹。地下寶柱承擎地上諸",
    "T37n1750_001:0191c27": "相莊嚴。以眾寶間錯其地。一一寶出雜色光",
    "T37n1750_001:0191c28": "明。光明成諸樓觀。樓觀兩邊有華幢。幢上多",
    "T37n1750_001:0191c29": "有樂器。宣說妙音也。八種清風者。彼處實無",
    "T37n1750_001:0192a01": "時節。若寄此八。謂除上下餘四方四維。故云",
    "T37n1750_001:0192a02": "八。亦可用對八卦也。",
    "T37n1750_001:0192a03": "[0192a03] 第三地觀。文有四。一漸想觀。從若得三昧下。",
    "T37n1750_001:0192a04": "第二實觀。佛告下。明利益。作是觀下。顯觀邪",
    "T37n1750_001:0192a05": "正。前水是想不能滅罪。地觀是實。故能除斷",
    "T37n1750_001:0192a06": "也。",
    "T37n1750_001:0192a07": "[0192a07] 第四樹觀。文三。初明結前生後。次觀寶樹下。",
    "T37n1750_001:0192a08": "正明觀行。是為下結。正觀中有五。一明樹體。",
    "T37n1750_001:0192a09": "二明莊嚴相。三明生法。四有大光明下。現佛",
    "T37n1750_001:0192a10": "國土。五見樹莖葉下。結觀也。",
    "T37n1750_001:0192a11": "[0192a11] 第五池觀。中有五。一明池體。二明池相。三明",
    "T37n1750_001:0192a12": "隨心適意。四明利益。第五結觀。摩尼者。如意",
    "T37n1750_001:0192a13": "珠也。八功德者。輕清冷軟美不臭。飲時調適",
    "T37n1750_001:0192a14": "飲已無患。清是色入。不臭香入。輕冷軟是觸",
    "T37n1750_001:0192a15": "入。美是味入。調適無患是法入。",
    "T37n1750_001:0192a16": "[0192a16] 第六總觀中有四。眾寶國土下。明總觀。初寶",
    "T37n1750_001:0192a17": "樓。二樹。三地。四池。觀樓中初正觀樓。次觀",
    "T37n1750_001:0192a18": "上及虛空中。諸音樂聲。結成觀想名為粗見。",
    "T37n1750_001:0192a19": "從是為下。二結。從若見下。第三利益。作是觀",
    "T37n1750_001:0192a20": "下。第四顯觀邪正。",
    "T37n1750_001:0192a21": "[0192a21] 第七明佛身中有四。第一佛告下。&#x52C5;聽許說。",
    "T37n1750_001:0192a22": "第二從說是語時下。明佛現身相。第三從時",
    "T37n1750_001:0192a23": "韋提下。為未來請。第四佛告下。酬請廣明佛",
    "T37n1750_001:0192a24": "身。五種觀門。第一觀華座。第二觀像。第三觀",
    "T37n1750_001:0192a25": "佛身。第四觀觀音。第五觀勢至。初華座中有",
    "T37n1750_001:0192a26": "五。一明成座法用并辯其相。二一一金色下。",
    "T37n1750_001:0192a27": "明能隨機利物。三是為華想下結觀。四阿難",
    "T37n1750_001:0192a28": "如此華下。明由願力所成。五若欲念彼佛下。",
    "T37n1750_001:0192a29": "明觀未來有利益。",
    "T37n1750_001:0192b01": "[0192b01] 第八明像想中有三。初汎明諸佛法身自在",
    "T37n1750_001:0192b02": "從心想生。二是故應當下。&#x5FA7;觀彼彌陀。并示",
    "T37n1750_001:0192b03": "觀行。三作是觀者下。明修觀獲利也。法界身",
    "T37n1750_001:0192b04": "者。報佛法性身也。眾生心淨法身自在。故言",
    "T37n1750_001:0192b05": "入眾生心想中。如似白日昇天影現百川。即",
    "T37n1750_001:0192b06": "是三十二相八十種好。明佛身自在。能隨物",
    "T37n1750_001:0192b07": "現前。明佛菩薩此顯能隨也。又法界身是佛",
    "T37n1750_001:0192b08": "身。無所不遍法界為體。入一切眾生心想中",
    "T37n1750_001:0192b09": "者。得此觀佛三昧解入相應。故言入心想中",
    "T37n1750_001:0192b10": "也。是心作佛者。佛本是無心淨故有。亦因此",
    "T37n1750_001:0192b11": "三昧。心終成作佛也。是心是佛者。向聞佛本",
    "T37n1750_001:0192b12": "是無心淨故有。便謂條然有異。故言即是。",
    "T37n1750_001:0192b13": "心外無佛亦無佛之因也。始學名作。終成即",
    "T37n1750_001:0192b14": "是佛。若當現分別諸佛。法身與己同體。現觀",
    "T37n1750_001:0192b15": "佛時心中現者。即是諸佛法身之體。名心是",
    "T37n1750_001:0192b16": "佛。望己當果由觀生彼。名心作佛也。正遍知",
    "T37n1750_001:0192b17": "海從心想生者。以心淨故諸佛即現。故云生",
    "T37n1750_001:0192b18": "也。亦因此觀佛三昧出生作佛。多陀阿伽度。",
    "T37n1750_001:0192b19": "或明十號。無量名號等。此中略舉三號。即如",
    "T37n1750_001:0192b20": "來應供正遍知。天竺三名相近。阿羅訶翻應",
    "T37n1750_001:0192b21": "供。阿羅漢翻無生。阿盧漢翻殺賊。令與修多",
    "T37n1750_001:0192b22": "羅合者。觀行之時。令與教法相應。故言合也",
    "T37n1750_001:0192b23": "又解。與十二部經教合。入定是修多羅出定",
    "T37n1750_001:0192b24": "之時心與定合。故云與修多羅合也。",
    "T37n1750_001:0192b25": "[0192b25] 第九觀佛真法身中有五。一明結上。第二次",
    "T37n1750_001:0192b26": "當更觀下。正觀佛身。第三從作是觀下。正明",
    "T37n1750_001:0192b27": "觀於佛心。第四從作此觀者捨身他世下。舉",
    "T37n1750_001:0192b28": "利勸修。第五從作是觀者下。顯觀邪正。觀身",
    "T37n1750_001:0192b29": "大小。高六十萬億那由他恒河沙由旬。毫相",
    "T37n1750_001:0192c01": "如五須彌山。須彌山舉高三百三十六萬里。",
    "T37n1750_001:0192c02": "縱廣亦爾。彼佛毫相過此五倍。眼如四大海",
    "T37n1750_001:0192c03": "水。準眼量以度身。身量太長。世人身長七尺",
    "T37n1750_001:0192c04": "者。眼長一寸餘。四大海水。一海八萬四千由",
    "T37n1750_001:0192c05": "旬。四海合三十三萬六千由旬。身過其眼。五",
    "T37n1750_001:0192c06": "十六億倍。假令極多無出萬倍。何緣佛身得",
    "T37n1750_001:0192c07": "長六十萬億那由他恒河沙由旬。準眼定身。",
    "T37n1750_001:0192c08": "正六十萬億那由他由旬。言恒河沙者譯人",
    "T37n1750_001:0192c09": "謬耳。眼見佛身即見佛心。身由心起故見身",
    "T37n1750_001:0192c10": "即見心。由見身心想轉明。故得見佛心。佛心",
    "T37n1750_001:0192c11": "者大慈悲心是。以無緣慈普攝眾生。釋論云。",
    "T37n1750_001:0192c12": "慈有三種。一眾生緣。無心攀緣一切眾生。而",
    "T37n1750_001:0192c13": "於眾生自然現益。如涅槃經。我實不往。慈善",
    "T37n1750_001:0192c14": "根力。能令眾生見如斯事。二法緣者。無心觀",
    "T37n1750_001:0192c15": "法。而於諸法自然普照。如日照物無所分別。",
    "T37n1750_001:0192c16": "三者無緣。無心觀理。而於平等第一義中。",
    "T37n1750_001:0192c17": "自然安住。以無緣慈攝諸眾生。辯佛心相也。",
    "T37n1750_001:0192c18": "念佛眾生攝取不捨者。若為佛慈悲所護。終",
    "T37n1750_001:0192c19": "得離苦永得安樂。釋論云。譬如魚子母。若不",
    "T37n1750_001:0192c20": "念子則爛壞眾生亦爾。佛若不念善根則壞。",
    "T37n1750_001:0192c21": "今明無緣慈者。諸佛所被謂心不住有無。不",
    "T37n1750_001:0192c22": "依三世。知緣不實。以眾生不知故。實相智慧",
    "T37n1750_001:0192c23": "令眾生得之。是為無緣也。捨身他世生諸佛",
    "T37n1750_001:0192c24": "前。以修念佛三昧故發見佛。願生生常值。如",
    "T37n1750_001:0192c25": "人習巧從少至長所作遂妙。以隨念佛三昧",
    "T37n1750_001:0192c26": "故。得生無量壽佛國。故般舟經云。眾生問佛。",
    "T37n1750_001:0192c27": "何因緣得生此國。彌陀佛答。以修念佛三昧",
    "T37n1750_001:0192c28": "得生我國也。從一相好入但觀眉問白毫者。",
    "T37n1750_001:0192c29": "如觀佛三昧經云釋迦如來眉間白毫者(云云)",
    "T37n1750_001:0193a01": "寶性論明。佛毫相在兩眉間。闊三百六十萬",
    "T37n1750_001:0193a02": "里。方圓亦然。故文云。無量壽佛身量無邊。非",
    "T37n1750_001:0193a03": "是凡夫心力所及。正可取如釋迦毫相大小",
    "T37n1750_001:0193a04": "現。觀若得三昧觀心成就。方可稱彼佛相而",
    "T37n1750_001:0193a05": "觀也。智度論云。為增長諸菩薩念佛三昧故。",
    "T37n1750_001:0193a06": "說般若波羅蜜經。今說般若現奇特身相光",
    "T37n1750_001:0193a07": "明色像遍至十方。以此為觀也。",
    "T37n1750_001:0193a08": "[0193a08] 第十觀觀音中有三。初結上。次復應觀觀世",
    "T37n1750_001:0193a09": "音菩薩下。正明觀菩薩身也。第三作此觀者。",
    "T37n1750_001:0193a10": "觀之邪正也。觀菩薩法身中有三。初觀身相。",
    "T37n1750_001:0193a11": "冠中立化佛者。帶果而行因也。第二明與佛",
    "T37n1750_001:0193a12": "同異。第三佛告阿難下。還舉利勸修也。釋迦",
    "T37n1750_001:0193a13": "毘楞伽翻能聖。",
    "T37n1750_001:0193a14": "[0193a14] 第十一勢至中有三。初明因光神力制二種",
    "T37n1750_001:0193a15": "名。次此菩薩天冠有五百寶下。明與觀音同",
    "T37n1750_001:0193a16": "異。後除無量劫罪下。勸修。略無觀法當不異",
    "T37n1750_001:0193a17": "上。故不重明。所以觀佛。先作像想。後觀法身",
    "T37n1750_001:0193a18": "菩薩。直明法身者。但佛法身妙極。不可一往",
    "T37n1750_001:0193a19": "而觀。故先作像想流利。後觀法身則易。菩薩",
    "T37n1750_001:0193a20": "者。觀佛既竟。次二大士是眷屬莊嚴。如王來",
    "T37n1750_001:0193a21": "即有營從。有佛必有菩薩也。",
    "T37n1750_001:0193a22": "[0193a22] 第十二普觀普雜何異而為二耶。普觀作自",
    "T37n1750_001:0193a23": "身往想。稱彼境界一一具觀。雜觀明佛菩薩",
    "T37n1750_001:0193a24": "神力自在轉變非恒。大小不定。或隨物現故",
    "T37n1750_001:0193a25": "名為雜。以此為別。普中有二。初從見此事時",
    "T37n1750_001:0193a26": "當起自心下。作自身往想次無量壽佛化身",
    "T37n1750_001:0193a27": "下。佛及菩薩化身來現也。",
    "T37n1750_001:0193a28": "[0193a28] 第十三雜觀有二。第一觀丈六像。第二無量",
    "T37n1750_001:0193a29": "壽佛身量無邊下。明彌陀變現自在。堅固行",
    "T37n1750_001:0193b01": "者。常令習觀修行不倦。所觀若大若小皆是",
    "T37n1750_001:0193b02": "佛身。拂去眾疑生人重意。眾云何疑。前聞廣",
    "T37n1750_001:0193b03": "大無量。今聞觀小。疑非佛身。於小不敬。故須",
    "T37n1750_001:0193b04": "拂去。明皆是佛生其重意。但觀手相者。有作",
    "T37n1750_001:0193b05": "頭首解者。上言觀音頭上。天冠中有一立化",
    "T37n1750_001:0193b06": "佛。勢至頭上有寶瓶。以此為別。作手解者。上",
    "T37n1750_001:0193b07": "云其手柔軟。有八萬四千畫。以此寶手接引",
    "T37n1750_001:0193b08": "眾生。皆是經文用無在也。",
    "T37n1750_001:0193b09": "[0193b09] 第十四上品生觀。此下三觀。觀往生人者有",
    "T37n1750_001:0193b10": "二義。一為令識三品往生。捨於中下。修習",
    "T37n1750_001:0193b11": "上品。二為令識位之上中下。即是大本中三",
    "T37n1750_001:0193b12": "品也。釋會經論者。問依往生論。二乘不得生。",
    "T37n1750_001:0193b13": "此經中輩小乘得生。答正處小行不生。要由",
    "T37n1750_001:0193b14": "垂終發大乘種爾乃得生。經說現今。論舉本",
    "T37n1750_001:0193b15": "始。何故復證小果。釋雖復垂終發大心。先多",
    "T37n1750_001:0193b16": "學小。至彼聞苦空無常。發其本解。先證小果。",
    "T37n1750_001:0193b17": "得小果已。於小不住。必還入大。問論女人根",
    "T37n1750_001:0193b18": "缺不生。此經韋提希及五百侍女。同皆往生。",
    "T37n1750_001:0193b19": "釋言。論說女人根缺不生者。就彼為言。生彼",
    "T37n1750_001:0193b20": "國者淨根離欲故。無女人身根精上故。無根",
    "T37n1750_001:0193b21": "缺經語初往故。有善心一切得往。問大本五",
    "T37n1750_001:0193b22": "逆謗法不得生。此經逆罪得生。釋有兩義。約",
    "T37n1750_001:0193b23": "人造罪有上有下。上根者。如世王造逆。必有",
    "T37n1750_001:0193b24": "重悔。令罪消薄。容使得生。下根人造逆。多",
    "T37n1750_001:0193b25": "無重悔故不得生。二者約行。行有定散。觀佛",
    "T37n1750_001:0193b26": "三昧名定。修餘善業說以為散。散善力微。不",
    "T37n1750_001:0193b27": "能滅除五逆。不得往生。大本就此故言不生。",
    "T37n1750_001:0193b28": "此經明觀故說得生。就三品中更為九。上品",
    "T37n1750_001:0193b29": "之人。始從習種。終至解行菩薩。中品者。從外",
    "T37n1750_001:0193c01": "凡十信已下。下品即是今時悠悠凡夫。何以",
    "T37n1750_001:0193c02": "得知。上品見佛聞法便悟無生故。是道種人。",
    "T37n1750_001:0193c03": "下品備造四重眾罪亦得往生。類此似爾。上",
    "T37n1750_001:0193c04": "品位當道種。中品位當性種。下品位當習種。",
    "T37n1750_001:0193c05": "一得道有遲疾。二所乘有異。初則金剛臺。中",
    "T37n1750_001:0193c06": "紫金臺。下金蓮華。就初中文為三。第一標。第",
    "T37n1750_001:0193c07": "二若有眾生願生彼國下。正釋。第三從是名",
    "T37n1750_001:0193c08": "下結。釋中復四。初明修因。第二從生彼國時",
    "T37n1750_001:0193c09": "下。明值緣。第三從行者見已下。正明得生。第",
    "T37n1750_001:0193c10": "四從生彼國下。生後利益。至誠心者。即實行",
    "T37n1750_001:0193c11": "眾生。至之言專。誠之言實。深者。佛果深高以",
    "T37n1750_001:0193c12": "心往求故云深心。亦從深理生。亦從厚樂善",
    "T37n1750_001:0193c13": "根生。故十地經言。入深廣心。涅槃經云。根深",
    "T37n1750_001:0193c14": "難拔故言深心。六念者。佛法僧施戒天。六事",
    "T37n1750_001:0193c15": "安心不動。稱之為念也。無生忍言登初地也。",
    "T37n1750_001:0193c16": "陀羅尼者。一能特善。二能遮惡。是總持也。上",
    "T37n1750_001:0193c17": "品中生者有三。第一標。第二釋。第三結。釋中",
    "T37n1750_001:0193c18": "有四。初往生因。第二行此下。明值緣。第三行",
    "T37n1750_001:0193c19": "者自見下。得生。第四行者身作紫磨金色下。",
    "T37n1750_001:0193c20": "往生利益。甚深第一義者。謂諸法實相。言語",
    "T37n1750_001:0193c21": "道絕心行處滅。名之深妙。精進最稱第一。阿",
    "T37n1750_001:0193c22": "耨不退轉者。謂道種菩提。亦通是道種地不",
    "T37n1750_001:0193c23": "退位。現前受記者。四種受記一往現前也。上",
    "T37n1750_001:0193c24": "品下生中有三。初標。第二亦信因果下釋。第",
    "T37n1750_001:0193c25": "三是名下結。釋中有四。第一明往生之因。第",
    "T37n1750_001:0193c26": "二行者命欲終時下。值緣。第三見此事時下。",
    "T37n1750_001:0193c27": "得生。第四一日一夜下。生後利益。得百法明",
    "T37n1750_001:0193c28": "門者。地論云。入百法明門。增長智慧思惟種",
    "T37n1750_001:0193c29": "種法門義故。歡喜地者初證聖處多生歡喜",
    "T37n1750_001:0194a01": "也。",
    "T37n1750_001:0194a02": "[0194a02] 第十五中品生觀。中品上生者有三。第一標。",
    "T37n1750_001:0194a03": "第二從若有眾生下釋。第三從是名下結。釋",
    "T37n1750_001:0194a04": "中有四。初明生因。第二從臨命終時阿彌陀",
    "T37n1750_001:0194a05": "佛下。值緣。第三從行者見已下。得生。第四從",
    "T37n1750_001:0194a06": "當華敷時下。明生後利益。五戒者。不殺盜婬",
    "T37n1750_001:0194a07": "妄語飲酒也。八戒者。加不上高床。不著華鬘",
    "T37n1750_001:0194a08": "瓔珞香塗身熏衣。不得歌舞作樂及往觀聽",
    "T37n1750_001:0194a09": "也。四諦者。苦集滅道也。羅漢者。應共不生",
    "T37n1750_001:0194a10": "殺賊也。三明者。過現未來明也。六神通者。天",
    "T37n1750_001:0194a11": "眼天耳他心宿命漏盡。身得如意。此六悉皆",
    "T37n1750_001:0194a12": "無壅故為通。八解脫者。一內有色相外觀色。",
    "T37n1750_001:0194a13": "二者內無色相外觀色。三者淨。四空處。五識",
    "T37n1750_001:0194a14": "處。六無所有處。七非非想處。八滅盡解脫也。",
    "T37n1750_001:0194a15": "此八中前三種微妙五欲無染無著。中四於下",
    "T37n1750_001:0194a16": "得離。後一能脫心慮故名解脫。亦名背捨。背",
    "T37n1750_001:0194a17": "者背彼淨潔五欲也。捨者離是著心也。釋會",
    "T37n1750_001:0194a18": "者。論明小乘不生者。決定不生。此中明生。退",
    "T37n1750_001:0194a19": "菩提心得生。至彼處無漏道熟。即證第四果。",
    "T37n1750_001:0194a20": "大論亦然。或接引小乘。然彼實無。中品應時",
    "T37n1750_001:0194a21": "即得羅漢。何以不及九品。解云。是退菩提聲",
    "T37n1750_001:0194a22": "聞往生彼國。無漏道熟。便證小果不守小位。",
    "T37n1750_001:0194a23": "而往還起大心進行彌速。或五劫或十劫得",
    "T37n1750_001:0194a24": "成初地。如是階級猶是其勝。大本。上品明其",
    "T37n1750_001:0194a25": "出家。中品不明出家。此中所明是則中品。若",
    "T37n1750_001:0194a26": "其不出家。經云一日一夜持沙彌戒故知有",
    "T37n1750_001:0194a27": "也。而大本不明據長時始終為語。今言出家",
    "T37n1750_001:0194a28": "者。就短時而論。中品中生者有三。初標。第二",
    "T37n1750_001:0194a29": "從若有眾生下釋。第三是名下結。就釋中有",
    "T37n1750_001:0194b01": "四。初明生因。第二從如此行者下。明值緣。第",
    "T37n1750_001:0194b02": "三從行者自見下。明得生。第四在寶池中下。",
    "T37n1750_001:0194b03": "明生後利益也。十戒者。即前八戒。更足不捉",
    "T37n1750_001:0194b04": "金銀生像。及不過中食。為十戒也。具足戒者。",
    "T37n1750_001:0194b05": "二百五十戒。五百戒等。須陀洹者。翻修習無",
    "T37n1750_001:0194b06": "漏。或逆流也。中品下生者有三。初標。第二從",
    "T37n1750_001:0194b07": "若有下釋。第三是名下結。釋中有四。初明因。",
    "T37n1750_001:0194b08": "第二此人命終時下。明緣。第三從聞此事下。",
    "T37n1750_001:0194b09": "得生。第四從經七日下。生後利益也。",
    "T37n1750_001:0194b10": "[0194b10] 第十六下品生觀。下品上生者有三。初標。第",
    "T37n1750_001:0194b11": "二從或有眾生下釋。第三從是名下結。釋中",
    "T37n1750_001:0194b12": "有四。初明因。第二從爾時彼佛下。明緣。第三",
    "T37n1750_001:0194b13": "從作是語下。明得生。第四經七七日下。明生",
    "T37n1750_001:0194b14": "後利益也。下品中生者有三。一標。二釋。三",
    "T37n1750_001:0194b15": "結。釋中有四。初明因。第二從吹諸天華下。明",
    "T37n1750_001:0194b16": "緣。第三從如一念頃下。明得生。第四從經六",
    "T37n1750_001:0194b17": "劫下。明生後獲利也。下品下生有三。初標。二",
    "T37n1750_001:0194b18": "釋。三結。釋中有四。初明因。第二從見金蓮華",
    "T37n1750_001:0194b19": "下。明緣。第三從如一念頃下。明得生。第四從",
    "T37n1750_001:0194b20": "於蓮華中下。明獲利。稱無量壽佛至於十念",
    "T37n1750_001:0194b21": "者。善心相續至於十念。或一念成就即得往",
    "T37n1750_001:0194b22": "生。以念佛除滅罪障故。即以念佛為勝緣也。",
    "T37n1750_001:0194b23": "若不如此者。云何得往生也。問云何行者。以",
    "T37n1750_001:0194b24": "少時心力。而能勝於終身造惡耶。大論有此",
    "T37n1750_001:0194b25": "責。是心雖少時。而力猛利。如垂死之人必知",
    "T37n1750_001:0194b26": "不免。諦心決斷勝百年願力。是心名為大心。",
    "T37n1750_001:0194b27": "以捨身事急故。如人入陣不惜身命。名為健",
    "T37n1750_001:0194b28": "人也。第二利益中有二。初明夫人道悟無生。",
    "T37n1750_001:0194b29": "二明侍女發心也。",
    "T37n1750_001:0194c01": "[0194c01] 第三流通亦二。第一明王宮流通。第二爾時",
    "T37n1750_001:0194c02": "世尊足步下。明崛山流通初有四。一列名教",
    "T37n1750_001:0194c03": "持。二行此下。明修有益勸人奉信。三告阿難",
    "T37n1750_001:0194c04": "下。付囑令持。四說此下。目連等聞歡喜。初中",
    "T37n1750_001:0194c05": "阿難先問。發當何名下。問經名字。上來所說",
    "T37n1750_001:0194c06": "言義非一。當於何義而名此經。此法之要云",
    "T37n1750_001:0194c07": "何受持。問受持法。佛答。名觀極樂無量壽佛",
    "T37n1750_001:0194c08": "觀音勢至。亦名淨業生諸佛前。對其初問。汝",
    "T37n1750_001:0194c09": "當受持無令忘失。對其後問。次明有益行。前",
    "T37n1750_001:0194c10": "十六觀門得大利益。現身得見彼佛菩薩。善",
    "T37n1750_001:0194c11": "男子善女人聞名下。明其念佛菩薩之益。但",
    "T37n1750_001:0194c12": "得聞名除無量罪。何況憶念。明念佛菩薩有",
    "T37n1750_001:0194c13": "大利益。舉劣況勝。念佛者人中分陀利華。明",
    "T37n1750_001:0194c14": "其身勝。觀音勢至為勝友伴勝。當坐道場。得",
    "T37n1750_001:0194c15": "道之場名曰道場。菩提樹下得道故名為坐。",
    "T37n1750_001:0194c16": "依之得果。義說為坐。依之起行。名生佛家也。",
    "T37n1750_001:0194c17": "結名付囑。亦名觀無量壽佛。亦名滅除業障",
    "T37n1750_001:0194c18": "也。歡喜者。三義故喜。一能說人清淨。佛無礙",
    "T37n1750_001:0194c19": "智無有錯謬。名為清淨。二所說法清淨。能令",
    "T37n1750_001:0194c20": "眾生得證三昧。三依法所得果清淨。依法修",
    "T37n1750_001:0194c21": "行滿足身證清淨果也。耆山流通中。初佛步",
    "T37n1750_001:0194c22": "空還耆闍崛山。為增物敬。奉順其言。故現此",
    "T37n1750_001:0194c23": "變。次阿難及天龍等。聞法歡喜。作禮而去",
    "T37n1750_001:0194c24": "也。"
}