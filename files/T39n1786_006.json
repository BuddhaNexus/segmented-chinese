{
    "T39n1786_006:0149c15": "金光明經文句記卷第六(上)",
    "T39n1786_006:0149c17": "宋四明沙門知禮述",
    "T39n1786_006:0149c18": "[0149c18] ◎釋授記品二。初解題二。初正解五初明。",
    "T39n1786_006:0149c19": "今是二種四種記者。首楞嚴三昧經。佛告堅",
    "T39n1786_006:0149c20": "意。記有四種。一者未發心記。或有流轉六道",
    "T39n1786_006:0149c21": "生於人間。好樂佛法過百千萬億劫當發心。",
    "T39n1786_006:0149c22": "過百千萬億阿僧祇劫行菩薩道。乃至供養",
    "T39n1786_006:0149c23": "佛化眾生。皆經若干劫當得菩提。二適發心",
    "T39n1786_006:0149c24": "與記者。是人久劫種諸善根。好樂大法有慈",
    "T39n1786_006:0149c25": "悲心。發心即住不退地故。故發心與記三密",
    "T39n1786_006:0149c26": "記者。有菩薩未得記而行六度功德滿足。天",
    "T39n1786_006:0149c27": "龍八部皆作是念。此菩薩幾時當得菩提劫",
    "T39n1786_006:0149c28": "國弟子眾數。如何佛斷此疑即與授記。舉",
    "T39n1786_006:0149c29": "眾皆知。此菩薩獨不知。四無生忍記者。於",
    "T39n1786_006:0150a01": "大眾中顯露與記也。今是二種者。即適發心",
    "T39n1786_006:0150a02": "記及無生記也。二授者下約訓釋二字。三此",
    "T39n1786_006:0150a03": "中下明所記之人。四亦名下釋記異名。五從",
    "T39n1786_006:0150a04": "佛下明授非受。二此是下來意。昔行經者。金",
    "T39n1786_006:0150a05": "龍尊王讚佛發願而為行。經十千枯魚聞法",
    "T39n1786_006:0150a06": "熏修而為行。經以為因方猶將也。今得記&#x8382;",
    "T39n1786_006:0150a07": "將來作佛證驗。今日若親弘經。若為外護不",
    "T39n1786_006:0150a08": "久得記成佛下虛。二釋文二。初分文。二釋",
    "T39n1786_006:0150a09": "義二。初與記二。初與三大士記二。初同緣者。",
    "T39n1786_006:0150a10": "集過去同緣此經不說。或見彼經二正與記。",
    "T39n1786_006:0150a11": "世界轉名淨幢者。應論四句者。一名轉土不",
    "T39n1786_006:0150a12": "轉轉名淨幢是也。二土轉名不轉。如往古釋",
    "T39n1786_006:0150a13": "迦取土名娑婆。今釋迦亦名娑婆。三名土俱",
    "T39n1786_006:0150a14": "轉。如觀音補彌陀處。四名土俱不轉。如今銀",
    "T39n1786_006:0150a15": "光補金幢光照佛處。世界名字如本不異。此",
    "T39n1786_006:0150a16": "中是一者。恐誤合云二也。二與十千天子記",
    "T39n1786_006:0150a17": "二。初分科。二釋義二。初聞經生解。或相似",
    "T39n1786_006:0150a18": "解或分真解。經無定判故須從容。經心無垢",
    "T39n1786_006:0150a19": "累等如下釋疑疏中明。二正與記。既云於是",
    "T39n1786_006:0150a20": "世界而無別名。即是還名娑婆。此乃土轉名",
    "T39n1786_006:0150a21": "不轉。一句注云云者。令如向釋也。二疑記二。",
    "T39n1786_006:0150a22": "初分文。二釋義二。初疑問三。初行淺記深。",
    "T39n1786_006:0150a23": "二如餘下約權疑實。引錐指地者。謂無有容",
    "T39n1786_006:0150a24": "錐之地。不是捨身命之處也。從假入空非止",
    "T39n1786_006:0150a25": "一世者。菩薩性地經於三祇修六度故。直行",
    "T39n1786_006:0150a26": "等者。歷別漸次其相如是。三為眾發問。大",
    "T39n1786_006:0150a27": "權解頓自必無疑為他故問。二佛答二。初分",
    "T39n1786_006:0150a28": "文。二釋義二。初舉現行四。初明三事和合。",
    "T39n1786_006:0150a29": "二證聽經功德。順前三教上求下化。亦得名",
    "T39n1786_006:0150b01": "為修法供養。但以偏漸故經多劫。一聽此經",
    "T39n1786_006:0150b02": "頓達妙性。一攝一切名真法供。既生圓覺。即",
    "T39n1786_006:0150b03": "三世佛皆受供養。能知諸佛甚深行處。三身",
    "T39n1786_006:0150b04": "頓顯。今萬天子來此聽經。若不能滿四種願",
    "T39n1786_006:0150b05": "欲。安得受於成佛記&#x8382;。驗知前品所說不虛。",
    "T39n1786_006:0150b06": "三聞記下明稱經悟人。無有成佛。不具三身。",
    "T39n1786_006:0150b07": "三身之果由於今日。聞金光明以為妙因。從",
    "T39n1786_006:0150b08": "法性明生慇重心。應身因也。從法性光起無",
    "T39n1786_006:0150b09": "垢心。報身因也。從法性金起虛空心。法身",
    "T39n1786_006:0150b10": "因也。此金光明與其三德無二無別。三德",
    "T39n1786_006:0150b11": "為本無量功德之所莊嚴。或似或真顯此三",
    "T39n1786_006:0150b12": "德。是故如來授與果記。聽經之益其相如是。",
    "T39n1786_006:0150b13": "四以隨下指今昔因緣。經皆因緣者一聞得",
    "T39n1786_006:0150b14": "記豈無因緣。此乃總標有妙善根。別標遠",
    "T39n1786_006:0150b15": "因緣。以隨相修別標現因緣。言因緣者。感",
    "T39n1786_006:0150b16": "應也。或內心外教而為因緣。何以故下釋出",
    "T39n1786_006:0150b17": "現因緣行。隨實相而修者。以十乘觀而為行",
    "T39n1786_006:0150b18": "也。不思議境名實相也。即境為觀此觀順境。",
    "T39n1786_006:0150b19": "名隨相修。非今宗意。此句莫銷。然此十觀",
    "T39n1786_006:0150b20": "修有三根。上根一觀。中根二至七。下根具用",
    "T39n1786_006:0150b21": "十。今萬天子一坐聞經。或但用一或在二",
    "T39n1786_006:0150b22": "三。是信行根。依言而修入似真位。有妙善根。",
    "T39n1786_006:0150b23": "下釋出遠因緣。善既云妙。乃昔聞圓而為根",
    "T39n1786_006:0150b24": "種。故云緣實相而種善根也。二從亦下舉遠",
    "T39n1786_006:0150b25": "緣。經誓願因緣者。流水品云。未來之世當施",
    "T39n1786_006:0150b26": "法食也。乃以此文對下二品而為略廣五釋。",
    "T39n1786_006:0150b27": "除病流水二。初釋除病品二。初解題二。",
    "T39n1786_006:0150b28": "初來意即廣答遠緣四字是也。意通流水文",
    "T39n1786_006:0150b29": "在此中。二由醫下釋題方等。經王標除病目",
    "T39n1786_006:0150c01": "不止除於果報病苦。義合該收惡業煩惱十",
    "T39n1786_006:0150c02": "種之病。故下文云。治諸眾生所有病苦。悉令",
    "T39n1786_006:0150c03": "除差。文意含攝十種行人。故上正論品疏云。",
    "T39n1786_006:0150c04": "半名世論半名出世論。今豈不爾。又荊谿云。",
    "T39n1786_006:0150c05": "上根即於境種而生於果。故文云。直聞是言",
    "T39n1786_006:0150c06": "病即除愈。為中下根更須後法。是故文云。",
    "T39n1786_006:0150c07": "至長者所為合眾藥。故知不獨除果報病。二",
    "T39n1786_006:0150c08": "釋文二。初通後品分文。二就二品釋義五。",
    "T39n1786_006:0150c09": "初緣本。二從像下遠緣二。初分文。二釋義",
    "T39n1786_006:0150c10": "六。初明父。二善女下生子。經受性聰敏。敏達",
    "T39n1786_006:0150c11": "也。孝經云。參不敏何足以知之。三是時下國",
    "T39n1786_006:0150c12": "人遇病。四善女下其子請。三初見人遇病。",
    "T39n1786_006:0150c13": "二作是下思惟。經衰邁。說文衰減也。損也。",
    "T39n1786_006:0150c14": "廣雅邁歸往也。謂壯力已往也。禮記八十曰",
    "T39n1786_006:0150c15": "髦。注云髦惛忘亦亂也。顫四支動也。掉振",
    "T39n1786_006:0150c16": "也。机杖者。坐則&#x51ED;机行則執杖。三即至下正",
    "T39n1786_006:0150c17": "問四。初問四大增損。二問飲食犯觸。三問",
    "T39n1786_006:0150c18": "治病醫方。四問病動時節。五父為說二。初",
    "T39n1786_006:0150c19": "分文。釋經二。初分文。二隨釋四。初答四大",
    "T39n1786_006:0150c20": "增損二。初佛敘父醫欲答。二正答時節五。",
    "T39n1786_006:0150c21": "初釋時節二。初依俗法。謂孟仲季者。孟始",
    "T39n1786_006:0150c22": "也。仲中也。季末也。二依佛法一歲三時以四",
    "T39n1786_006:0150c23": "月為一時也。何故沒秋時耶。為破下凡有二。",
    "T39n1786_006:0150c24": "一為破常計。二為開迦提。以秋是收成物皆",
    "T39n1786_006:0150c25": "結實。易起保著故不言秋。為開安居者。為",
    "T39n1786_006:0150c26": "後安居人續結。令成為前安居人。開迦提月",
    "T39n1786_006:0150c27": "也。律中有三種安居。謂前中後也。四月十六",
    "T39n1786_006:0150c28": "日是前安居。十七以去至五月十五日。名中",
    "T39n1786_006:0150c29": "安居。五月十六是後安居。若四月十六日",
    "T39n1786_006:0151a01": "結者。至七月十五日夜分盡名夏竟。至明相",
    "T39n1786_006:0151a02": "出十六日後。至八月十五日以來。名迦提月。",
    "T39n1786_006:0151a03": "明了論云。本言迦絺羅為存略故。但云迦提。",
    "T39n1786_006:0151a04": "此翻功德衣。以前安居人坐夏有功。五利賞",
    "T39n1786_006:0151a05": "德。律中受此衣故。一畜長財。二離衣宿。三",
    "T39n1786_006:0151a06": "背請。四別眾食。五食前後至他家。西域記以",
    "T39n1786_006:0151a07": "迦提翻昴星以昴星直此月故。於昴星月中",
    "T39n1786_006:0151a08": "得受功德衣故。是知若不沒秋中後安居。不",
    "T39n1786_006:0151a09": "名坐夏。以後安居人至八月十五方解故。二",
    "T39n1786_006:0151a10": "釋若二二說三。初依俗法土寄四季者。三六",
    "T39n1786_006:0151a11": "九十二月也。各十八日者。四季共七十二日",
    "T39n1786_006:0151a12": "也。秖是陰陽二月者。皆以奇數為陽偶數為",
    "T39n1786_006:0151a13": "陰也。陽土陰土者。從冬至一陽生為陽遁故。",
    "T39n1786_006:0151a14": "十二月三月是陽土。從夏至一陰生為陰遁",
    "T39n1786_006:0151a15": "故。六月九月是陰土。若論下二陽土二陰土",
    "T39n1786_006:0151a16": "亦是二二故。加本月足滿六時。二依佛法",
    "T39n1786_006:0151a17": "皆起於十六日者。彼以十六日為朔也。三又",
    "T39n1786_006:0151a18": "云下復依俗法。皆以奇偶之數分陰陽也。三",
    "T39n1786_006:0151a19": "釋三三本攝二。初正釋二。初依俗法二。初",
    "T39n1786_006:0151a20": "以孟為本。二又云下約五行說。二依佛法",
    "T39n1786_006:0151a21": "三時三月以為其本。各攝一月故云三三本",
    "T39n1786_006:0151a22": "攝。二釋妨既三為一數。是故俗法及以佛法。",
    "T39n1786_006:0151a23": "皆約三論。但以俗法本之與攝。秖在三中故",
    "T39n1786_006:0151a24": "名三三本攝。若佛法者。即以三三為能攝本。",
    "T39n1786_006:0151a25": "乃以三一為所攝月。亦得名為三三本攝。四",
    "T39n1786_006:0151a26": "釋隨時消息二。初依俗法。二依佛法。夏之",
    "T39n1786_006:0151a27": "後分冬之初分。隨俗名秋。隨此兩間消息斟",
    "T39n1786_006:0151a28": "酌。五釋代謝增損二。初通內外釋。春動肝病",
    "T39n1786_006:0151a29": "等者。肝藏屬木。木春王則可治。脾屬土。木剋",
    "T39n1786_006:0151b01": "土故脾難治。心藏屬火。火夏王則可治。肺屬",
    "T39n1786_006:0151b02": "金。火剋金故肺難治。肺屬金。金秋王則可治。",
    "T39n1786_006:0151b03": "金剋於木故肝難治。腎屬水。水冬王則可治。",
    "T39n1786_006:0151b04": "水剋於火故心難治。二約佛法料簡二。初問。",
    "T39n1786_006:0151b05": "二答意者。佛所制法非為養身。但為修心及",
    "T39n1786_006:0151b06": "以禁足分二。初約破常。答凡夫四倒常樂我",
    "T39n1786_006:0151b07": "淨顛倒之計。託緣而成故廢秋時。令諸弟子",
    "T39n1786_006:0151b08": "不保常樂。二約坐夏答既開後安居免於坐",
    "T39n1786_006:0151b09": "秋。則前安居人得立迦提月廢秋之意。為",
    "T39n1786_006:0151b10": "此二緣。二從有下答犯觸二。初正明犯觸。",
    "T39n1786_006:0151b11": "其中先論六事犯觸。多行倚者。倚立也。次",
    "T39n1786_006:0151b12": "若火下四大動病火少。痰多者火減故水增",
    "T39n1786_006:0151b13": "也。飲食下通明六種犯觸。過量等者。封君達",
    "T39n1786_006:0151b14": "云。體欲常勞食欲常少。勞勿過極少勿至虛。",
    "T39n1786_006:0151b15": "常去肥濃節鹹酸。減思慮損喜怒。除馳逐慎",
    "T39n1786_006:0151b16": "房室。苦菜別示妨食。二略明六大。白虎通曰。",
    "T39n1786_006:0151b17": "府者。何謂也。謂大腸小腸胃膀胱三焦膽也。",
    "T39n1786_006:0151b18": "府者。為藏宮府也。胃者。脾之府也。膀胱者。",
    "T39n1786_006:0151b19": "肺之府也。三焦者。腎之府也。膽者。肝之府",
    "T39n1786_006:0151b20": "也。大腸小腸心之府也。疏中兩膀胱唯一藏。",
    "T39n1786_006:0151b21": "黃帝脈經云。上焦自頭已下至心。中焦自心",
    "T39n1786_006:0151b22": "已下至臍。下焦自臍已下至足。廣雅云。膀胱",
    "T39n1786_006:0151b23": "脬也脬字匹交切。腹中水府。三蒼云。盛尿處",
    "T39n1786_006:0151b24": "曰脬。三從多下答病起。時節生與起時相不",
    "T39n1786_006:0151b25": "同者。微發為生動用為起。微著不同也。夏",
    "T39n1786_006:0151b26": "日等者。四病四時生起所以也。四從有下答",
    "T39n1786_006:0151b27": "治病方法二。初分文。二風病下隨釋三。初未",
    "T39n1786_006:0151b28": "病藥防。二飽食下正以藥治也。但舉病發",
    "T39n1786_006:0151b29": "者。以病顯藥。當用對病妙藥治也。三風&#x758E;",
    "T39n1786_006:0151c01": "下病退藥補。二此中下示銷文所出。良以真",
    "T39n1786_006:0151c02": "諦善閑世術兼有神通故銷此文全憑彼疏。",
    "T39n1786_006:0151c03": "六善女下知已遍治二。初分文。事釋二。初分",
    "T39n1786_006:0151c04": "文。二釋義二。初病輕聞說即差。二經善女下",
    "T39n1786_006:0151c05": "病重服藥方除。此品事醫意含法藥。除病不",
    "T39n1786_006:0151c06": "一非可卒陳。次示觀心略申其意。其文在即",
    "T39n1786_006:0151c07": "故注云云。二觀釋者。此品所詮是佛自敘宿",
    "T39n1786_006:0151c08": "命所作淨佛國因。文中雖說除果報病。意乃",
    "T39n1786_006:0151c09": "通結四教機緣。是故大師事解之後。示觀心",
    "T39n1786_006:0151c10": "法。明彼流水結緣之意。如觀音疏釋。於七難",
    "T39n1786_006:0151c11": "帖文。但在事中。火等至觀行釋方明三障四",
    "T39n1786_006:0151c12": "教。今豈不然。問既結四教生土之機。何故但",
    "T39n1786_006:0151c13": "約停心方便。而論觀心。答語似三藏停心之",
    "T39n1786_006:0151c14": "法。意則不然。何者。以四分名通界內外數",
    "T39n1786_006:0151c15": "息等四。四教行人無不修證。今之觀解約此",
    "T39n1786_006:0151c16": "而論。彌顯除病結緣之意分三。初明觀之藥",
    "T39n1786_006:0151c17": "病。三毒者。謂貪嗔癡偏起也。言等分者。謂",
    "T39n1786_006:0151c18": "三毒等起也。然貪嗔癡性本相反終非三心。",
    "T39n1786_006:0151c19": "一時並作。但是不定雜雜而生。故云等分。",
    "T39n1786_006:0151c20": "一分乃有二萬一千四分。共成八萬四千塵",
    "T39n1786_006:0151c21": "勞之門。此則十界眾生心病對前果報身病。",
    "T39n1786_006:0151c22": "是外故。今四分名為內病。數息等四對前甜",
    "T39n1786_006:0151c23": "辛種種之藥皆是事治故。今四觀名為法藥。",
    "T39n1786_006:0151c24": "二宜聞下示行之根性。自有眾生聞說四觀",
    "T39n1786_006:0151c25": "四病得差。屬信行人。自有研心修此四觀四",
    "T39n1786_006:0151c26": "病方差。名法行人。信行則是學讀之人。法行",
    "T39n1786_006:0151c27": "則是坐禪人也。今明二人皆通四教三眼。是",
    "T39n1786_006:0151c28": "下明對病用藥二。初明四分起相。二明四觀",
    "T39n1786_006:0151c29": "治相。初四。初約五根對時。此就五行對於五",
    "T39n1786_006:0152a01": "藏。藏主五根根屬四時。眼耳鼻舌偏屬一時。",
    "T39n1786_006:0152a02": "身通四時。如常所說。二妙好下明五欲致病。",
    "T39n1786_006:0152a03": "以其五欲&#x9E81;妙偏總對根不同。致令四分增",
    "T39n1786_006:0152a04": "損有異。須知五欲遍界內外。故使四分通別",
    "T39n1786_006:0152a05": "天殊。迦葉斷通故稱少欲。未斷別故聞琴起",
    "T39n1786_006:0152a06": "舞。請觀音云。斷除三毒根成佛道無疑。既論",
    "T39n1786_006:0152a07": "三毒寧無等分。此四亦由實報五欲&#x9E81;妙偏",
    "T39n1786_006:0152a08": "總對根而起也。三明三受犯觸。違情苦受。順",
    "T39n1786_006:0152a09": "情樂受。不違不順平平受。此三偏起也。總",
    "T39n1786_006:0152a10": "三起等分名覺觀。緣慮紛紜也。四慢時下明",
    "T39n1786_006:0152a11": "四分病因。五欲三受既從外境。蓋是四分",
    "T39n1786_006:0152a12": "助發之緣。今舉慢等內心惡習。乃是四分",
    "T39n1786_006:0152a13": "親發之因。慢心發嗔乃至放逸發於覺觀。并",
    "T39n1786_006:0152a14": "前犯觸通界內外。例五欲說。二慈心下明四",
    "T39n1786_006:0152a15": "觀治相。前說外緣及以內因起四分心。皆所",
    "T39n1786_006:0152a16": "觀境即是病相。今明四觀。正明能觀四種法",
    "T39n1786_006:0152a17": "藥。慈心治嗔者。嗔既通於界內界外。能治慈",
    "T39n1786_006:0152a18": "觀不獨觀於眾生作父母想與世間樂。觀一",
    "T39n1786_006:0152a19": "切法無性無相。能與眾生涅槃之樂。觀一切",
    "T39n1786_006:0152a20": "法無非法界。能與眾生究竟之樂。以此治於",
    "T39n1786_006:0152a21": "三種嗔心。是故釋論明三種慈也。不淨治",
    "T39n1786_006:0152a22": "貪者。不獨修於實想假想。破於凡夫依正之",
    "T39n1786_006:0152a23": "染。亦能破於二乘涅槃之染。亦破菩薩執於",
    "T39n1786_006:0152a24": "次第三諦之染。故起信論云。始覺能破六種",
    "T39n1786_006:0152a25": "之染。因緣治癡者。不獨觀於三世無常因果。",
    "T39n1786_006:0152a26": "破於凡夫斷常之癡。亦能次第觀於三諦十",
    "T39n1786_006:0152a27": "二因緣。破於二乘有無之癡。又能一心觀於",
    "T39n1786_006:0152a28": "四種十二因緣。破於菩薩縱橫之癡。是故大",
    "T39n1786_006:0152a29": "經觀十二因緣具四種智也。數息治覺觀者。",
    "T39n1786_006:0152b01": "不獨數息觀於生滅。而破凡夫有者散亂。",
    "T39n1786_006:0152b02": "亦能數息修俗諦三昧。深入緣起破於二乘",
    "T39n1786_006:0152b03": "偏空亂意。又體數息息息皆中諸法趣息。破",
    "T39n1786_006:0152b04": "於菩薩二邊亂意。故請觀音於數息法得三",
    "T39n1786_006:0152b05": "乘道。住首楞嚴身。如&#x7460;璃毛孔見佛。然此",
    "T39n1786_006:0152b06": "四治或可四人各修一法。以其四法各含三",
    "T39n1786_006:0152b07": "觀人人自可依次不次而治三惑。或可四治",
    "T39n1786_006:0152b08": "秖對三觀。慈心即假觀。不淨即空觀。因緣",
    "T39n1786_006:0152b09": "即雙照中觀。數息雙遮中觀。此三自可約",
    "T39n1786_006:0152b10": "次不次次。復不定或可三人各一。或一人",
    "T39n1786_006:0152b11": "前後。若不次者。唯是一人一念而進。觀音",
    "T39n1786_006:0152b12": "疏中尚以三毒直對三觀而論次第及不次",
    "T39n1786_006:0152b13": "第。況慈等四非三觀耶。若其圓人四分偏總",
    "T39n1786_006:0152b14": "而發起者。即於一心融妙三觀。對病用之。",
    "T39n1786_006:0152b15": "即止觀中勝別意也。◎二流水品二。初解",
    "T39n1786_006:0152b16": "題二。初兼除病釋名二。初釋流水二。初引",
    "T39n1786_006:0152b17": "文標二名。二接經釋二義二。初釋二義二。",
    "T39n1786_006:0152b18": "初別釋二義二。初釋與水。二釋流水。初則大",
    "T39n1786_006:0152b19": "慈與樂次則大悲拔苦。初又二。初列二水二",
    "T39n1786_006:0152b20": "釋二水。今此一類世樂且在果報之益。出世",
    "T39n1786_006:0152b21": "唯明一實之益。若論此時結淨國緣。合遍人",
    "T39n1786_006:0152b22": "天及以四教。二釋流水二。初列二水。流除",
    "T39n1786_006:0152b23": "者。流去其水即是除義。二流除下釋二水。言",
    "T39n1786_006:0152b24": "業因者。於果報外九益皆能除於業因。今十",
    "T39n1786_006:0152b25": "號等乃以能除顯於所除。十二因緣經稱甚",
    "T39n1786_006:0152b26": "深驗。三歸十號皆是圓說讖。本雖無三歸之",
    "T39n1786_006:0152b27": "文。最勝經有真諦所譯。必亦有之授法之儀",
    "T39n1786_006:0152b28": "闕之不可。二請父下雙成二義。二既有下單",
    "T39n1786_006:0152b29": "示題二。初問。二文中下答。經文與題二名互",
    "T39n1786_006:0152c01": "顯。巧不過此也。二釋長者子。法華疏中具十",
    "T39n1786_006:0152c02": "種德。名長者。一姓貴。二位高。三大富。四威",
    "T39n1786_006:0152c03": "猛。五智深。六年耆。七行淨。八禮備。九上歎。",
    "T39n1786_006:0152c04": "十下歸。子者下亦如王子公子也。故經云。持",
    "T39n1786_006:0152c05": "水大長者家中後生一子。名曰流水。二此文",
    "T39n1786_006:0152c06": "下取授記出意。二釋文三。初明第三結緣",
    "T39n1786_006:0152c07": "近由二。初分文。二釋義二。初弄引二。初行恩",
    "T39n1786_006:0152c08": "布德。二國人稱美。二善女下正近由三。初",
    "T39n1786_006:0152c09": "明眷屬。二時長者子將下見魚之緣。即禽獸",
    "T39n1786_006:0152c10": "馳奔也。三時長者子遂下正救魚。私開為二。",
    "T39n1786_006:0152c11": "初明因緣二。初因流水興悲。二時有下緣樹",
    "T39n1786_006:0152c12": "神示數。二善女下與水食二。初與水四。初取",
    "T39n1786_006:0152c13": "樹枝覆日恃依也。二作陰涼已下知水源決",
    "T39n1786_006:0152c14": "絕捕捉也。決棄其水。決音穴。廣雅云穿也。說",
    "T39n1786_006:0152c15": "文云。下流也。周易藩決不羸亦音穴也。三時",
    "T39n1786_006:0152c16": "長下就大王借象。&#x53A9;馬舍也。釋名云。&#x53A9;聚也。",
    "T39n1786_006:0152c17": "馬之所聚也。二時長下施食二。初察魚飢",
    "T39n1786_006:0152c18": "惱。徬徉上扶方切。下以章切。廣雅徙倚",
    "T39n1786_006:0152c19": "也。又徘徊也。二善女天下取食施與。二從未",
    "T39n1786_006:0152c20": "下明第四結緣二。初分文。二釋義四。初發誓",
    "T39n1786_006:0152c21": "願。二復更下思惟說法。三作如下正說法。先",
    "T39n1786_006:0152c22": "稱十號次說因緣。十號在悟在果因緣。在迷",
    "T39n1786_006:0152c23": "在因。迷悟因果其名雖殊而體不異。",
    "T39n1786_006:0152c24": "以十號果是究盡三德。十二因緣是本來三",
    "T39n1786_006:0152c25": "德。三德不改因果寧殊。故普賢觀云。大乘因",
    "T39n1786_006:0152c26": "者諸法實相。大乘果者亦諸法實相。諸法是",
    "T39n1786_006:0152c27": "修二實相是一性。此三圓融不縱不橫。全體",
    "T39n1786_006:0152c28": "為因全體為果。眾生雖迷十號無減。諸佛悟",
    "T39n1786_006:0152c29": "極十二不虧。以世間相皆常住。故今先唱果",
    "T39n1786_006:0153a01": "果理已顯。令其解生。初稱寶勝者乃是別名。",
    "T39n1786_006:0153a02": "名於一佛如來等十乃是通名。三世十方佛",
    "T39n1786_006:0153a03": "佛皆具。若以通從別合得名為寶勝如來寶",
    "T39n1786_006:0153a04": "勝佛寶勝世尊。此三既然。例此合云寶勝應",
    "T39n1786_006:0153a05": "供寶勝正遍知乃至寶勝天人師也。此十通",
    "T39n1786_006:0153a06": "號大經大論出其名。天台慈恩出其義。相狀",
    "T39n1786_006:0153a07": "已顯。今傍諸釋更約三。三及一總結以銷十",
    "T39n1786_006:0153a08": "號。令知一一無非祕藏。此義若明則不辱於",
    "T39n1786_006:0153a09": "果人名字。初三既以如來為首。即法身中三",
    "T39n1786_006:0153a10": "也。如來是真如屬法身。應供利生是解脫。正",
    "T39n1786_006:0153a11": "遍知具一智是般若。以其法身必具二德故",
    "T39n1786_006:0153a12": "也。次三既以明行足為首。即解脫中三也。三",
    "T39n1786_006:0153a13": "明之行是解脫。善逝能趣極是般若。解三世",
    "T39n1786_006:0153a14": "間一一常住是法身。以其解脫必具二德故",
    "T39n1786_006:0153a15": "也。後三既以無上士調御丈夫為首。即般若",
    "T39n1786_006:0153a16": "中三也。見性名丈夫故當般若。天人師軌訓",
    "T39n1786_006:0153a17": "眾機是解脫。佛是復本大覺是法身。以其般",
    "T39n1786_006:0153a18": "若必具二德故也。此九即三此三即一。一無",
    "T39n1786_006:0153a19": "一相三九宛然三千世間九世剎那。一多延",
    "T39n1786_006:0153a20": "促究竟自在。故言世尊。十二因緣束為三道。",
    "T39n1786_006:0153a21": "無明愛取三支屬煩惱道。行有二支屬業道。",
    "T39n1786_006:0153a22": "識名色六入觸受及生老死屬苦道。此雖昏",
    "T39n1786_006:0153a23": "迷繫縛輪轉。而全體即是三因佛性。皆不可",
    "T39n1786_006:0153a24": "思議。隨人觀察顯發不同。故大經說下。中",
    "T39n1786_006:0153a25": "上智觀。此乃得三乘菩提。若上上智觀得佛",
    "T39n1786_006:0153a26": "菩提。以前三教智有思議。故觀十二止得三",
    "T39n1786_006:0153a27": "乘。唯有圓教不思議智體無明等。即是性染",
    "T39n1786_006:0153a28": "非佛天人修羅所造。一一常住當處圓融。方",
    "T39n1786_006:0153a29": "曰因中具於果性。又玄文中三道三識雖本",
    "T39n1786_006:0153b01": "有位。與果後三德無二無別。得此意已方可",
    "T39n1786_006:0153b02": "分別十二別名。無明謂不了六受即空假中。",
    "T39n1786_006:0153b03": "行謂依不了心動作業行。識謂業牽中陰識託",
    "T39n1786_006:0153b04": "母胎。名色謂二滴為色心但有名。六入謂名",
    "T39n1786_006:0153b05": "色增長成六入根。觸謂六根對外為塵所觸。",
    "T39n1786_006:0153b06": "受謂觸生三受苦樂平平。愛謂迷三受故於",
    "T39n1786_006:0153b07": "樂染著。取謂愛染纏綿四方求索。有謂由取",
    "T39n1786_006:0153b08": "造業須有來報。生謂有業既熟未來陰興。老",
    "T39n1786_006:0153b09": "死等謂生須變滅悲惱縈纏。此十二支或約三",
    "T39n1786_006:0153b10": "世。或約二世。或約一念。雖三不同。皆以十二",
    "T39n1786_006:0153b11": "而對三道。即事而理。一一究竟清淨自在。不",
    "T39n1786_006:0153b12": "縱不橫而高而廣。如是觀者得佛菩提。略三",
    "T39n1786_006:0153b13": "歸者。義已具也。蓋三寶三德體本不異。既稱",
    "T39n1786_006:0153b14": "南無寶勝。十號豈非歸命果上三德。復說甚",
    "T39n1786_006:0153b15": "深十二因緣。乃是心依因中三德。迷悟極際",
    "T39n1786_006:0153b16": "三德無差。一體義備。三皆具足。常樂我淨真",
    "T39n1786_006:0153b17": "是歸依三寶義究竟成。當知讖師意趣深妙。",
    "T39n1786_006:0153b18": "四魚生天報恩四。初魚報生天。凡初生天",
    "T39n1786_006:0153b19": "以自業力有三種念。一自知從其處死。二自",
    "T39n1786_006:0153b20": "知今此處生。三自知先作何業得來生天。",
    "T39n1786_006:0153b21": "既知曩事故下酬恩。二天酬恩下地經樓屋",
    "T39n1786_006:0153b22": "者。重屋曰樓。或作樓臺者誤也。釋此為二。初",
    "T39n1786_006:0153b23": "事因緣十號。且就能詮屬言教故。同於水食。",
    "T39n1786_006:0153b24": "名為事也。二理秖於四事而解四德。故成理",
    "T39n1786_006:0153b25": "益。以十千魚由戒緩故。受鱗介身。由乘急故。",
    "T39n1786_006:0153b26": "今遇大乘真善知識。故能於事深解妙理。受",
    "T39n1786_006:0153b27": "食得命即表真常。受水得樂表涅槃樂。於十",
    "T39n1786_006:0153b28": "二棘林解自在我。依十號法獲天報財。於世",
    "T39n1786_006:0153b29": "淨命解性淨德。此四法益因流水得故。持四",
    "T39n1786_006:0153c01": "萬真珠瓔珞報恩供養食等四事。既表理益。",
    "T39n1786_006:0153c02": "四萬珠瓔豈但事供。蓋表千界萬如。是法一",
    "T39n1786_006:0153c03": "一皆具常樂我淨。即四十千真珠瓔珞非嚴",
    "T39n1786_006:0153c04": "而嚴。嚴於法身。此乃財供而成法供若不爾",
    "T39n1786_006:0153c05": "者。豈得名為有妙善根得記緣耶。三時閻下",
    "T39n1786_006:0153c06": "王見光瑞。四長者據教定答。三明第五結會",
    "T39n1786_006:0153c07": "古今。經羅&#x777A;羅此云覆障。以六年在胎因立",
    "T39n1786_006:0153c08": "斯號。新云羅怙羅。此云障月。然本&#x8FF9;事不",
    "T39n1786_006:0153c09": "可審知。傍文思之。十千今昔必是所化餘皆",
    "T39n1786_006:0153c10": "能化。此之能化據華嚴等諸經所說。皆是劫",
    "T39n1786_006:0153c11": "海修其實因。熟其十千令今得脫。若取法華",
    "T39n1786_006:0153c12": "久成之意。皆是&#x8FF9;中接此等機令今得記。此",
    "T39n1786_006:0153c13": "宗講者內心合知。六釋捨身品二。初釋題",
    "T39n1786_006:0153c14": "二。初問捨多題少。二此從下答從要立題。",
    "T39n1786_006:0153c15": "受者須身。虎飢所逼正須身肉。壽命財位非",
    "T39n1786_006:0153c16": "彼所求。夫行門無量。根由宿熏。四種三昧",
    "T39n1786_006:0153c17": "逐人所尚。於隨自意善行六度。樂行檀者。",
    "T39n1786_006:0153c18": "於身命財無所&#x608B;惜。自行教他隨喜讚歎。皆",
    "T39n1786_006:0153c19": "在於施。若於善師及依實教。修檀行者體能",
    "T39n1786_006:0153c20": "施心及受施境。所施身等即空假中。事行理",
    "T39n1786_006:0153c21": "觀合一而修助道。正修相資而進。既稱本習",
    "T39n1786_006:0153c22": "故忻然而為。或因事卒行宿緣會故。或積",
    "T39n1786_006:0153c23": "年要誓令觀成故。或顯陳所願令物&#x52B9;故。或",
    "T39n1786_006:0153c24": "密遂其心息他謗故。悲重故。密慈重故。顯心",
    "T39n1786_006:0153c25": "若真實四悉俱成。心若詐欺二利皆失。然佛",
    "T39n1786_006:0153c26": "談本事令人&#x52B9;行。故疏云。引昔捐軀誡今師",
    "T39n1786_006:0153c27": "弟。勿&#x608B;法財。問大論云。捨身易捨心難。論",
    "T39n1786_006:0153c28": "欲行者捨執著心故以難歎。欲息事施故以",
    "T39n1786_006:0153c29": "易斥。何不依論遠離執心。今人為何好捨",
    "T39n1786_006:0154a01": "身命。答抑揚取捨皆遵佛教。悉赴人心。佛談",
    "T39n1786_006:0154a02": "正助不同。人樂理事不等。今品特示捨於身",
    "T39n1786_006:0154a03": "命。安得以論難易為譏。又復空說捨心而執",
    "T39n1786_006:0154a04": "己見。膠固自體一毛不拔。毀他捨命為非。既",
    "T39n1786_006:0154a05": "乖隨喜之心。寧逃嫉善之咎。願聞佛說隨力",
    "T39n1786_006:0154a06": "奉行。二釋文二。初分文。二釋義四。初問。",
    "T39n1786_006:0154a07": "小人即國病者。小蟲一萬枯魚。魚關未來法",
    "T39n1786_006:0154a08": "食之誓。獲成佛記例。病差者定於後世為解",
    "T39n1786_006:0154a09": "脫機。是故皆蒙二世之益。感深契極者以不",
    "T39n1786_006:0154a10": "二解導難行行。此感至深。捨身命財與後際",
    "T39n1786_006:0154a11": "等。此契唯極。眾聞獲益正當此時。是故樹神",
    "T39n1786_006:0154a12": "乘機發問。二答二。初分科。二釋義十段悉",
    "T39n1786_006:0154a13": "如科列。二就本下正明捨身二。初分文。二",
    "T39n1786_006:0154a14": "釋義二。初長行四。初明本眷屬二。初分科。二",
    "T39n1786_006:0154a15": "釋義五段如分科列。二從作下捨身方便二。",
    "T39n1786_006:0154a16": "初分科。二釋義二。初述觀解。二起誓願願行",
    "T39n1786_006:0154a17": "相扶者。行即觀解。非此觀解莫成其願。非乎",
    "T39n1786_006:0154a18": "誓願行則有退。疏適產七日至樹神數魚等",
    "T39n1786_006:0154a19": "者。此文追解前第四見產虎文也。疏可見。",
    "T39n1786_006:0154a20": "經從作是念言下述觀解。觀有二種。一助",
    "T39n1786_006:0154a21": "觀。二正觀。從初至甚可患厭是助道觀也。",
    "T39n1786_006:0154a22": "以三藏教假想。對治戀著依正之心。從是故",
    "T39n1786_006:0154a23": "我今下正觀也。至無諸塵累等。即空觀也。無",
    "T39n1786_006:0154a24": "量禪定至諸佛所讚。即假觀也。從證成如是",
    "T39n1786_006:0154a25": "至法樂。即中觀也。說乃前後修必一心。二從",
    "T39n1786_006:0154a26": "是王子下述誓願。先作方便。次作誓言下正",
    "T39n1786_006:0154a27": "起誓。六句不出四弘。初二依滅諦發成佛願。",
    "T39n1786_006:0154a28": "三四依道諦發悲智願。第五依苦諦發度生",
    "T39n1786_006:0154a29": "願。第六依集諦發斷惑願。此依界外滅諦為",
    "T39n1786_006:0154b01": "首。驗發圓心也。三正捨身二。初科。二釋。經",
    "T39n1786_006:0154b02": "六種震動者。謂動起涌三種是形。震吼擊三",
    "T39n1786_006:0154b03": "種是聲。今於形聲略言其二。故言震動。四捨",
    "T39n1786_006:0154b04": "身後悲戀二。初科。二釋如文。二偈頌二。初",
    "T39n1786_006:0154b05": "分文。二釋義三。初通明昔行。二我念下別頌",
    "T39n1786_006:0154b06": "長行二。初分文。二釋義五。初頌上本眷屬。二",
    "T39n1786_006:0154b07": "頌上捨身方便。三頌上正捨身。四頌上眷",
    "T39n1786_006:0154b08": "屬愁苦。五頌上父母愁苦私開二。初經。是",
    "T39n1786_006:0154b09": "時王子當捨下頌見相時愁憂二。初王妃憂",
    "T39n1786_006:0154b10": "惱二。初見相。二於是下述相六。初正述惡",
    "T39n1786_006:0154b11": "相。二是時下述已迷悶。三王聞下王臣憂惱。",
    "T39n1786_006:0154b12": "四爾時下國人驚愕。五爾時下王妃敘德。六",
    "T39n1786_006:0154b13": "我所下驗相失子。二爾時下大王求覓二。",
    "T39n1786_006:0154b14": "初慰諭其妃。二大王下求覓其子。二先所下",
    "T39n1786_006:0154b15": "頌知終後悲苦三。初使者迴白二。初前使慰",
    "T39n1786_006:0154b16": "王二。須臾下後使告實。二是時下大王悶絕。",
    "T39n1786_006:0154b17": "三復有下王迎二子三。初臣述失志。二是",
    "T39n1786_006:0154b18": "時下王並思惟。一亡二存對並思忖。亡者叵",
    "T39n1786_006:0154b19": "尋存者宜取。三爾時下迎子慰母。三從佛下",
    "T39n1786_006:0154b20": "結會二。初科。二釋三。初結會人。經輸頭檀",
    "T39n1786_006:0154b21": "或閱頭檀。此云淨飯。摩耶此云天后。調達亦",
    "T39n1786_006:0154b22": "提婆達多。此云天授。父母從天乞子。天授與",
    "T39n1786_006:0154b23": "之。是佛堂弟。瞿夷此云明女。悉達有三夫人。",
    "T39n1786_006:0154b24": "一瞿夷。二耶輸。三鹿野。各有二萬婇女。五",
    "T39n1786_006:0154b25": "比丘者。憍陳如。頞鞞跋提。十力迦葉。拘利太",
    "T39n1786_006:0154b26": "子。陳如十力迦葉。二是母親。餘三是父親。舍",
    "T39n1786_006:0154b27": "利弗此云身子。母好身形故母名身。是彼之",
    "T39n1786_006:0154b28": "子故名身子。目犍連此云胡豆姓也。上古有",
    "T39n1786_006:0154b29": "仙居山。常採菉豆而食因以命族。尊者是彼",
    "T39n1786_006:0154c01": "之後也。二經爾時下結會塔。具云塔婆。義翻",
    "T39n1786_006:0154c02": "方墳。或云聚相。謂累木石。及寶高以為相。茶",
    "T39n1786_006:0154c03": "毘後分云。佛塔高十三層上有相輪。支佛塔",
    "T39n1786_006:0154c04": "十一層。羅漢四層。輪王塔無復層級。以未脫",
    "T39n1786_006:0154c05": "三界故。十二因緣經八種塔並有露盤。佛塔",
    "T39n1786_006:0154c06": "八重。菩薩七重。支佛六重。四果五重。三果",
    "T39n1786_006:0154c07": "四。二果三。初果二。輪王一。凡僧但蕉葉火珠",
    "T39n1786_006:0154c08": "而已。雖兩經異說。而凡僧並無層級。邇世所",
    "T39n1786_006:0154c09": "立雖無露盤。既出四簷猶濫初果。儻循蕉葉",
    "T39n1786_006:0154c10": "火珠之制。則免僣上聖識者宜&#x52B9;之。舍利此",
    "T39n1786_006:0154c11": "云身骨。三經是時下結會誓願。三說是下大",
    "T39n1786_006:0154c12": "眾所益。四樹神下結問意。經怖懅其據切。",
    "T39n1786_006:0154c13": "廣雅云。畏懼也。瘭必遙切。疽疾也。奄忽。忽",
    "T39n1786_006:0154c14": "謂倏忽也。鶵士虞切。鳥子也&#x81B6;如輪切。目",
    "T39n1786_006:0154c15": "動也。抆武粉切。拭也。&#x8E83;旁益切。倒也。慟",
    "T39n1786_006:0154c16": "哀過也。惙陟劣切。疲也。七讚佛品初解題。",
    "T39n1786_006:0154c17": "二初明讚之能所二。初大師約因人讚果釋。",
    "T39n1786_006:0154c18": "能讚是三番菩薩者。一是經初陳列之眾。二",
    "T39n1786_006:0154c19": "是信相發起之人。三是樹神善女。此雖眾兼",
    "T39n1786_006:0154c20": "道俗。形混人天。既發大心咸名菩薩。所讚是",
    "T39n1786_006:0154c21": "一佛世尊者。即釋迦教主一佛也。斯欲異前",
    "T39n1786_006:0154c22": "讚品能讚是往世金龍一人。所讚是三世極",
    "T39n1786_006:0154c23": "果諸佛也。然准前釋題品目。具含四悉。今",
    "T39n1786_006:0154c24": "文略示。欲明其相者應云。題標讚佛義含",
    "T39n1786_006:0154c25": "能所。即世界歡喜也。二能讚善生必托緣",
    "T39n1786_006:0154c26": "起。緣中最勝莫過讚佛。故三菩薩能讚。即",
    "T39n1786_006:0154c27": "為人生善也。三所讚為能讚。乃印成三菩",
    "T39n1786_006:0154c28": "薩說無虛謬。即破惡對治也。四如來讚樹",
    "T39n1786_006:0154c29": "神快說果地大體大智大用。即入理第一義",
    "T39n1786_006:0155a01": "也題含四義文理一如。今疏存略不無其以。",
    "T39n1786_006:0155a02": "蓋題讚佛實通能所以。所讚果佛反讚因人。",
    "T39n1786_006:0155a03": "生善破惡二俱不便。然或以所讚為能讚。生",
    "T39n1786_006:0155a04": "他善業破他事惡。斯何不可故知略也。二",
    "T39n1786_006:0155a05": "私謂下章安約因果互讚釋。言一佛是能讚",
    "T39n1786_006:0155a06": "者。經云。善哉善哉。樹神善女。汝於今日快說",
    "T39n1786_006:0155a07": "是言。經雖獨讚樹神意兼前二。故云三番是",
    "T39n1786_006:0155a08": "所讚。言三番是當佛等者。釋疑也。恐人疑云。",
    "T39n1786_006:0155a09": "既讚兼能所。何以獨題讚佛。故釋云。佛通現",
    "T39n1786_006:0155a10": "未皆是讚佛爾。◎",
    "T39n1786_006:0155a11": "金光明經文句記卷第六(上)",
    "T39n1786_006:0155a14": "金光明經文句記卷第六(下)",
    "T39n1786_006:0155a16": "宋四明沙門知禮述",
    "T39n1786_006:0155a17": "[0155a17] ◎二次第下明品之次第二。初明諸品所歸",
    "T39n1786_006:0155a18": "亦是今品之來意也。何者下釋諸品次第。序",
    "T39n1786_006:0155a19": "品敘大體等者。向疏釋經敘乎五章。今唯敘",
    "T39n1786_006:0155a20": "體者。蓋指極果所游所契。而高而廣。法性是",
    "T39n1786_006:0155a21": "佛地之所證。為今經之大體也。下壽量洎諸",
    "T39n1786_006:0155a22": "品功德皆不出大智大用。言窮源等者。妙",
    "T39n1786_006:0155a23": "覺中理之源已窮。邊際之事亦極。故種智",
    "T39n1786_006:0155a24": "泯照萬行休息。是唯一性更無異途。故曰經",
    "T39n1786_006:0155a25": "之大體也。壽量果地二智已圓。故冥深廣之",
    "T39n1786_006:0155a26": "體起長短之用。懺讚空導豈越大用。諸品功",
    "T39n1786_006:0155a27": "德無違應體。故下云皆金光明之力也。如是",
    "T39n1786_006:0155a28": "下二示今文讚意。明由上一十七品之利益。",
    "T39n1786_006:0155a29": "故有下六十二行之歎辭也。善始令終者。序",
    "T39n1786_006:0155b01": "等三分既皆獲利。故三菩薩荷佛深恩而興",
    "T39n1786_006:0155b02": "讚歎。故有讚佛品也。令亦善也。三釋文二。",
    "T39n1786_006:0155b03": "初標科。二釋義二。初經家敘。疏文可見。經",
    "T39n1786_006:0155b04": "云。從此至金寶蓋國者。欲張大其眾滿中菩",
    "T39n1786_006:0155b05": "薩。皆讚釋迦教主也。比見有人不曉斯旨。",
    "T39n1786_006:0155b06": "謂讚彼佛。經疏非闇。一何昧哉。或恐後學隨",
    "T39n1786_006:0155b07": "他所解。謬釋經文。今略引疏示之。原乎讚品",
    "T39n1786_006:0155b08": "之來者。蓋三番菩薩。並由上聞經得利故。",
    "T39n1786_006:0155b09": "讚佛及教。豈關他佛。況疏云。一佛是能讚。若",
    "T39n1786_006:0155b10": "謂讚彼佛者。能讚一佛何指釋迦定起耶。經",
    "T39n1786_006:0155b11": "疏冷然故不繁引。二正說偈二。初分文別釋",
    "T39n1786_006:0155b12": "二。初分文即智者就題分偈。故合六十五行",
    "T39n1786_006:0155b13": "半文為三。即以如來定起三行經文。合在樹",
    "T39n1786_006:0155b14": "神段中。故云二十八行半樹神說。分文可見。",
    "T39n1786_006:0155b15": "疏不委釋。故注云云。應云六十五行半文為",
    "T39n1786_006:0155b16": "二。初六十二行半三番菩薩說。二後三行如",
    "T39n1786_006:0155b17": "來定起說。故下章安總釋。乃云其文有四。即",
    "T39n1786_006:0155b18": "斯義也。具如下釋二釋義三。然此三番菩薩",
    "T39n1786_006:0155b19": "讚辭疏不分釋。達者必辭意俱明。恐新學者",
    "T39n1786_006:0155b20": "不曉。今粗科釋。初諸菩薩讚三。初寄言讚",
    "T39n1786_006:0155b21": "三。初讚能說教主自行功德三。初讚大小相",
    "T39n1786_006:0155b22": "海二。初如來下一行讚金色光一大相。經云",
    "T39n1786_006:0155b23": "如來之身者。標起也。金色微妙等三句者。",
    "T39n1786_006:0155b24": "讚第十四金色光微妙一大相也。二身淨下",
    "T39n1786_006:0155b25": "二行半讚身清潔等三小相。經云身淨者。即",
    "T39n1786_006:0155b26": "讚第十一身清潔一小相也。柔軟者。讚第十",
    "T39n1786_006:0155b27": "二身柔軟小相也。圓足無垢二句讚第二十",
    "T39n1786_006:0155b28": "身滿足小相。亦是讚容儀滿足。三其音下二",
    "T39n1786_006:0155b29": "行重讚梵音。一大相也。亦是兼讚言音深",
    "T39n1786_006:0155c01": "遠小相海也。梵聲者。譬佛音深遠故。師子",
    "T39n1786_006:0155c02": "吼聲者。譬佛音無畏也。大雷震聲者。譬佛音",
    "T39n1786_006:0155c03": "破迷也。云六種聲者。諸文皆云八音。一極",
    "T39n1786_006:0155c04": "好。二柔軟。三和適。四尊慧。五不女。六不誤。",
    "T39n1786_006:0155c05": "七深遠。八不竭。譯人增減不須和會。亦可先",
    "T39n1786_006:0155c06": "舉妙如梵聲者。即八音中深遠音也。師子吼",
    "T39n1786_006:0155c07": "大雷震即舉不女音也。以佛住首楞嚴定常",
    "T39n1786_006:0155c08": "有世雄之德。久離雌耎之心。故所出音聲能",
    "T39n1786_006:0155c09": "令一切聞者敬畏。天魔外道莫不歸伏也。上",
    "T39n1786_006:0155c10": "既已列二種聲。下但云六種聲者。即舉迦陵",
    "T39n1786_006:0155c11": "頻伽孔雀等六種聲也。以迦陵頻伽翻極好",
    "T39n1786_006:0155c12": "聲也。二清淨下一行半讚尊特。上以大小相",
    "T39n1786_006:0155c13": "間而讚。蓋顯身相大小咸遍。辭意雖含尊特",
    "T39n1786_006:0155c14": "未彰。故今復讚身相光明俱無限齊。經云威",
    "T39n1786_006:0155c15": "德者。巍巍堂堂之相也。二智慧下二句讚智",
    "T39n1786_006:0155c16": "斷功德。上句讚智德。下句讚斷德。三世尊",
    "T39n1786_006:0155c17": "下總結尊特。大論云。尊特身佛者。巍巍堂",
    "T39n1786_006:0155c18": "堂。譬如須彌映臨大海。所有大小相好亦巍",
    "T39n1786_006:0155c19": "巍堂堂。然如來自行具足三身功德。諸菩薩",
    "T39n1786_006:0155c20": "唯讚尊特者。上冥下應已攝三身。斯乃讚智",
    "T39n1786_006:0155c21": "之巧。學者思之。二為諸下六行半讚所說教",
    "T39n1786_006:0155c22": "法化他利益二。初敘說教因由。在文可見。",
    "T39n1786_006:0155c23": "新經云。欲利益諸眾生故。常行法施。乃至令",
    "T39n1786_006:0155c24": "得大果證常樂故。二讚所說教法二。初如來",
    "T39n1786_006:0155c25": "下二句讚經宗體。體指序品如來所游深廣",
    "T39n1786_006:0155c26": "無界。超諸因理故稱第一深義。舉深該廣即",
    "T39n1786_006:0155c27": "甚深無量也。宗指壽量極果所得。過諸菩薩",
    "T39n1786_006:0155c28": "亦稱第一也。法報體一深義可知。二讚經力",
    "T39n1786_006:0155c29": "用三。初能令下二句讚上懺品滅惡。寂滅",
    "T39n1786_006:0156a01": "者。寂諸業行之惡。滅於果報之苦。二能與下",
    "T39n1786_006:0156a02": "二句讚上讚品生善。上是如來敘昔龍尊讚",
    "T39n1786_006:0156a03": "佛。意生今日當機之善。故能與無量快樂。三",
    "T39n1786_006:0156a04": "讚空品雙導二。初能演下一行讚能導空法",
    "T39n1786_006:0156a05": "妙。經云甘露者。即長生不死之藥也。文詮中",
    "T39n1786_006:0156a06": "道妙空實相真諦。能過二死迷變可生四德",
    "T39n1786_006:0156a07": "常身。故斯理空即名甘露。仍由染體本淨空",
    "T39n1786_006:0156a08": "名妙法。從此而入復名法門。二能入下二行",
    "T39n1786_006:0156a09": "讚滅惡生善深。懺得斯空二死惡患之報即",
    "T39n1786_006:0156a10": "謝。三德涅槃之宅可入。言解脫者。有二意。",
    "T39n1786_006:0156a11": "若就解脫惑業之縛。即破惡也。若取無染自",
    "T39n1786_006:0156a12": "在之淨。即生善也。度三有等。破惡生善可知。",
    "T39n1786_006:0156a13": "三結讚人法者。功德智慧結上讚能說教主",
    "T39n1786_006:0156a14": "尊妙人也。慈悲精進。結上讚所說教法宏深",
    "T39n1786_006:0156a15": "也。法之宗用如是者。皆慈悲精進所致也。",
    "T39n1786_006:0156a16": "二絕言讚三。初如是無量下一行絕言讚。故",
    "T39n1786_006:0156a17": "不能稱計說喻。二諸天世人下二行絕心讚。",
    "T39n1786_006:0156a18": "故盡思度量。不能得知大海一滴少分也。三",
    "T39n1786_006:0156a19": "我今略讚下一行指廣結讚。可見。三若我功",
    "T39n1786_006:0156a20": "德下一行讚已迴向。迴向有三義。現文有二。",
    "T39n1786_006:0156a21": "理含其三在文可見。二信相說二。初經家敘。",
    "T39n1786_006:0156a22": "二正說偈二。初世尊下一行總讚相好功德。",
    "T39n1786_006:0156a23": "千數者。舉大數也。二別讚大小相海五。初",
    "T39n1786_006:0156a24": "別讚二種光相二。初色淨下。四行讚色具光",
    "T39n1786_006:0156a25": "相。色淨遠照下。即第十四金色光相。光明熾",
    "T39n1786_006:0156a26": "盛下。即第十五身光相。然二種光相若據生",
    "T39n1786_006:0156a27": "身。皆有齊限。如云身光面各一丈。今云如日",
    "T39n1786_006:0156a28": "千光。乃至悉能遠照無量佛土。故知信相昔",
    "T39n1786_006:0156a29": "為龍尊讚佛尊特。發願未來得值釋迦。今日",
    "T39n1786_006:0156b01": "讚佛。豈忘其本。是則大相小相皆寄尊特而",
    "T39n1786_006:0156b02": "讚也。二能滅下一行明光具與拔。昔為龍尊",
    "T39n1786_006:0156b03": "讚佛身放大光。滅盡三界一切諸苦。令諸眾",
    "T39n1786_006:0156b04": "生悉受快樂。今日讚佛。還讚光明滅苦與樂。",
    "T39n1786_006:0156b05": "在文可見。二諸根下一行總讚諸根相好。如",
    "T39n1786_006:0156b06": "大相中有身端直。皮膚薄細。舌大覆面。齒白。",
    "T39n1786_006:0156b07": "齊密。眼如金精。睫如牛王。小相中有鼻高好",
    "T39n1786_006:0156b08": "孔不現。耳輪輻相埵成。身清潔柔軟等諸根",
    "T39n1786_006:0156b09": "皆見者無有厭足。三又比讚一小相二。初髮",
    "T39n1786_006:0156b10": "紺下一行讚髮相。孔雀項蜂王等皆比髮有",
    "T39n1786_006:0156b11": "紺色。如八十好中有髮色青珠好等。二清淨",
    "T39n1786_006:0156b12": "下一行半具功德。清淨慈悲無量禪定。久皆",
    "T39n1786_006:0156b13": "莊嚴。故髮好柔軟。四復明相好功德二。初明",
    "T39n1786_006:0156b14": "相好具功德二。初相好下一行明嚴身克果",
    "T39n1786_006:0156b15": "之用。可見。二如來下二行明攝生感讚之功。",
    "T39n1786_006:0156b16": "若相若好隨大隨小。悉能調伏令心柔軟受",
    "T39n1786_006:0156b17": "諸快樂。故為諸佛所讚。二其光下二行明功",
    "T39n1786_006:0156b18": "德具光明。功德高廣猶如須彌顯出大海。五",
    "T39n1786_006:0156b19": "齒白下二行半又比讚齒毫二大相。三樹神",
    "T39n1786_006:0156b20": "說二。初經家敘。言道場菩提樹神者。即如來",
    "T39n1786_006:0156b21": "得道之場在此樹下。然樹本名畢&#x9262;羅。佛坐",
    "T39n1786_006:0156b22": "其下得菩提智果。立此為名。故今女天依此",
    "T39n1786_006:0156b23": "樹住亦以為名也。西域記云。昔佛在世。高數",
    "T39n1786_006:0156b24": "百尺。屢經殘伐。猶高四五丈。莖幹黃白枝葉",
    "T39n1786_006:0156b25": "青翠冬夏不凋光鮮無變。每至如來涅槃之",
    "T39n1786_006:0156b26": "日。葉皆凋落。頃之復故。此在中印度摩竭陀",
    "T39n1786_006:0156b27": "國大城西南四百餘里。修苦行處不遠。有此",
    "T39n1786_006:0156b28": "樹也。二正說偈四初二句總讚。南無者。歸命",
    "T39n1786_006:0156b29": "之辭也。清淨者。佛性論有二種。一性淨本無",
    "T39n1786_006:0156c01": "惑染故。二相淨對治離障故。今總讚如來中",
    "T39n1786_006:0156c02": "邊智滿法報應圓。故謂無上正覺也。二別讚",
    "T39n1786_006:0156c03": "二。初廣讚能說教主三。初甚深下一行半就",
    "T39n1786_006:0156c04": "所覺顯明讚佛法身。甚深妙法者。法性高廣",
    "T39n1786_006:0156c05": "諸法融妙。圓智圓覺遍一切處。眾邪染障本",
    "T39n1786_006:0156c06": "自離故。如來隨順斯理覺了其性。一切魔外",
    "T39n1786_006:0156c07": "涅槃非法。禪戒非道。猶如大樹盤根厚地。唯",
    "T39n1786_006:0156c08": "佛金剛大智獨拔而出。成佛正覺者。所謂出",
    "T39n1786_006:0156c09": "纏大法身也。然準圓佛大智覺了本性非法",
    "T39n1786_006:0156c10": "非道。應離三乘七方便涅槃非法戒定非道。",
    "T39n1786_006:0156c11": "方曰遠離一切。法者。即所生果法也。道者。即",
    "T39n1786_006:0156c12": "能生因道也。苟未離無明相分。皆曰其非",
    "T39n1786_006:0156c13": "也。二知有下二行半就能覺智行讚佛報身",
    "T39n1786_006:0156c14": "三。初約法。知有下二句讚報智也。知者照也。",
    "T39n1786_006:0156c15": "有即俗非有即真。本性清淨即中。以一切種",
    "T39n1786_006:0156c16": "智知照三諦。則冥深契廣事理周極。名佛無",
    "T39n1786_006:0156c17": "上報智也。希有下二句讚佛助行功德。重言",
    "T39n1786_006:0156c18": "希有者。歎美之鄭重也。下皆例然。因中戒",
    "T39n1786_006:0156c19": "定萬行有排障敵惡之力名功。助發大智成",
    "T39n1786_006:0156c20": "佛大果名德法華云。久修業所得即無上報。",
    "T39n1786_006:0156c21": "故謂如來功德也。二希有下一行約喻。即喻",
    "T39n1786_006:0156c22": "上報身智行也。大海喻智也。須彌喻行也。",
    "T39n1786_006:0156c23": "其智冥理窮實相底故。方之大海。釋論謂智",
    "T39n1786_006:0156c24": "度。大海佛窮其底。因中萬行積功累德。喻彼",
    "T39n1786_006:0156c25": "須彌如華嚴涅槃。皆云析骨書經如彼妙高。",
    "T39n1786_006:0156c26": "三希有下二句總合。智行契理三法一如。故",
    "T39n1786_006:0156c27": "曰無邊行也。三希有下一行半。就垂世形益",
    "T39n1786_006:0156c28": "讚佛應身。優曇花者。具足云優曇&#x9262;羅。此",
    "T39n1786_006:0156c29": "言瑞應。亦云靈瑞。輪王出世時感此華。泥洹",
    "T39n1786_006:0157a01": "經云。閻浮提內有尊樹王。名優曇&#x9262;羅。有實",
    "T39n1786_006:0157a02": "無華。優曇&#x9262;樹有金華者。世乃有佛。故云時",
    "T39n1786_006:0157a03": "一現耳。無量大悲者。垂應本也。以大悲故不",
    "T39n1786_006:0157a04": "住涅槃。二釋迦下一行半。略讚所說教法。如",
    "T39n1786_006:0157a05": "來將欲口輪說法。必須意業鑑機。如日照物",
    "T39n1786_006:0157a06": "無所不遍。為欲利益者。準金光明之力用。須",
    "T39n1786_006:0157a07": "明十種利益。方盡垂世說法之意也。三請佛",
    "T39n1786_006:0157a08": "出定二。初讚今所入定為請見由。三初善哉",
    "T39n1786_006:0157a09": "下二行就果佛讚所游定。諸根寂滅者。以了",
    "T39n1786_006:0157a10": "眼等性常具無減修。諸惑死生悉已寂滅。故",
    "T39n1786_006:0157a11": "常居寂定。而復游入者。將軫法輪表不妄說。",
    "T39n1786_006:0157a12": "又三世佛說必須入定。故首楞嚴經云。雖知",
    "T39n1786_006:0157a13": "諸法常是定相。而示眾生諸禪差別。言善寂",
    "T39n1786_006:0157a14": "大城者。正讚所入定也。即向經初法性三昧。",
    "T39n1786_006:0157a15": "若入此定即能善了諸法。寂滅無非法性故。",
    "T39n1786_006:0157a16": "防生死之非禦涅槃之敵。即中道善寂而名",
    "T39n1786_006:0157a17": "大城也。亦名無垢清淨三昧等。既是佛之境",
    "T39n1786_006:0157a18": "界故。受無垢清淨之名。為諸佛行處也。",
    "T39n1786_006:0157a19": "二明三昧能空行相。此經雖則結歸方等。說",
    "T39n1786_006:0157a20": "在般若時後。懺讚善惡皆推空導。故空品謂",
    "T39n1786_006:0157a21": "無量餘經已廣說空。故此經中亦譚其空。為",
    "T39n1786_006:0157a22": "入理門也。佛游三昧亦從空入。聲聞之人雖",
    "T39n1786_006:0157a23": "從空入。猶為身果所纏。如來空智明見聲聞",
    "T39n1786_006:0157a24": "身果性相皆空。諸佛境界亦空。如是一切無",
    "T39n1786_006:0157a25": "量諸法者。指上自他依果國土淨穢。推性推",
    "T39n1786_006:0157a26": "相不見差品。一切眾生依正境界。推求性相",
    "T39n1786_006:0157a27": "皆同真淨。無復其異。然推乎性相者。即空",
    "T39n1786_006:0157a28": "觀遣情顯理之要門也。一家明觀諸處共論。",
    "T39n1786_006:0157a29": "其如講學之人亦多昧之。今家承用則依中",
    "T39n1786_006:0157b01": "論智論。準理準義開拓觀門。故於權教實教",
    "T39n1786_006:0157b02": "事觀理觀。悉已明之。學者須知。且如性相",
    "T39n1786_006:0157b03": "二空本是一空觀法。備遣情計故有兩番行",
    "T39n1786_006:0157b04": "相。是知若善修一空觀者。必遣二種執性。如",
    "T39n1786_006:0157b05": "法華止云。知法常無性。荊谿謂應無性性無",
    "T39n1786_006:0157b06": "相性。諸文為辨性相。寄前後說。故以二諦",
    "T39n1786_006:0157b07": "分之。乃云。四句推性不見性。是世諦破性。四",
    "T39n1786_006:0157b08": "句推名不見名。是真諦破相。相破即相空也。",
    "T39n1786_006:0157b09": "荊谿釋云。若有性執世而非諦。破性執已世",
    "T39n1786_006:0157b10": "乃名諦。是以名為世諦破性。性執破已但有",
    "T39n1786_006:0157b11": "名字。名之為假。假即是相為空相。故觀理證",
    "T39n1786_006:0157b12": "真是名真諦破相。空非前後二諦同時。故知",
    "T39n1786_006:0157b13": "性執破已。雖名世諦。初軫其觀即須觀真。四",
    "T39n1786_006:0157b14": "句推性雖不執性。其如惑存轉計其名。既不",
    "T39n1786_006:0157b15": "見理但名世諦。仍觀法性真理破名字相。相",
    "T39n1786_006:0157b16": "執破已方證其真。故名真諦破相。或初觀真",
    "T39n1786_006:0157b17": "諦四句推性。便了陰界色心名字無四句相。",
    "T39n1786_006:0157b18": "即名真諦破性破相。豈待轉觀破相。方用真",
    "T39n1786_006:0157b19": "諦耶。若爾。推性何故云不自他共等。推相自",
    "T39n1786_006:0157b20": "謂不內外中間等。句法既別顯理用觀自異。",
    "T39n1786_006:0157b21": "何謂祇一四句空觀破二種執耶。答向謂寄",
    "T39n1786_006:0157b22": "前後說。對所破執相。故推性則謂不自他等。",
    "T39n1786_006:0157b23": "推相乃言不內外等。考乎觀門豈有異途。故",
    "T39n1786_006:0157b24": "荊谿云。內秖是因外秖是緣等。況止觀明性",
    "T39n1786_006:0157b25": "空觀畢。乃引中論諸法不自生等四句為證。",
    "T39n1786_006:0157b26": "洎明相空觀畢。亦引斯論諸法不自生等四",
    "T39n1786_006:0157b27": "句。以斯照之。應無別觀。又止觀但名一總空",
    "T39n1786_006:0157b28": "觀者。即二空觀也。問法華疏約真俗假實。",
    "T39n1786_006:0157b29": "明生法二空。荊谿釋云。真諦即法空。俗諦即",
    "T39n1786_006:0157c01": "生空。俗假真實。乃引玄文世諦破性。真諦破",
    "T39n1786_006:0157c02": "假。假破即相空。性破即性空為證。若以性相",
    "T39n1786_006:0157c03": "二空秖一空觀。何引人法二空對顯二諦耶。",
    "T39n1786_006:0157c04": "以人空時亦未法空。故性相二空。若例人法",
    "T39n1786_006:0157c05": "空者。應二空須異。何謂性空未顯於理。相",
    "T39n1786_006:0157c06": "空無別觀耶。答小乘得人空時容有未得法",
    "T39n1786_006:0157c07": "空。如云見惑若破得須陀洹果。名得生空。",
    "T39n1786_006:0157c08": "此則少顯真理。進破思惑方得法空。其理究",
    "T39n1786_006:0157c09": "顯。大乘人法境融。觀道不異。如大品云。色",
    "T39n1786_006:0157c10": "性如我性我性如色性。四陰如我用觀亦然。",
    "T39n1786_006:0157c11": "縱有惑分&#x9E81;細執破前後。用觀必無異時。而",
    "T39n1786_006:0157c12": "法華疏約人法空名二諦者。為對所破寄分",
    "T39n1786_006:0157c13": "真俗。故引世諦破性名性空。真諦破相名相",
    "T39n1786_006:0157c14": "空為證。其如用觀委明行相。須於我人生境",
    "T39n1786_006:0157c15": "破性破相。方得生空。復於陰界入法寄俗",
    "T39n1786_006:0157c16": "寄真。推此二空窮斯真理。名為法空。方是",
    "T39n1786_006:0157c17": "用觀行相委悉故止觀云。於性相中求我人",
    "T39n1786_006:0157c18": "知見不可得。是生空。於性相中求陰界入不",
    "T39n1786_006:0157c19": "可得。是法空。而疏以俗諦對生空者。蓋此",
    "T39n1786_006:0157c20": "生空體是法執。故以俗諦顯此空相。故云俗",
    "T39n1786_006:0157c21": "假。假即虛妄也。法執若破妄染究盡。方名真",
    "T39n1786_006:0157c22": "諦。故云真實。實即究竟也。荊谿體斯疏意。復",
    "T39n1786_006:0157c23": "以玄文寄世諦顯性空等義。而為證也。故云",
    "T39n1786_006:0157c24": "真俗不二二空俱時。問既云二諦不二二空",
    "T39n1786_006:0157c25": "俱時。顯是一理一空。又何分二諦。及明二空",
    "T39n1786_006:0157c26": "耶。答其實所顯理是一。能觀觀亦一。為對",
    "T39n1786_006:0157c27": "所破執故。而分二空。顯空淺深故。而寄二",
    "T39n1786_006:0157c28": "諦。是故性相空中性空約理。理既未顯但名",
    "T39n1786_006:0157c29": "世諦明空。空猶未盡但名性空。仍於世法。",
    "T39n1786_006:0158a01": "又觀真諦破此執名之相。相若破已理顯。方",
    "T39n1786_006:0158a02": "名真諦。觀成方名相空。故寄二諦顯二空相。",
    "T39n1786_006:0158a03": "故知若曉性相二空。對所破而分真俗者。則",
    "T39n1786_006:0158a04": "寄二諦明人法二空。準理亦然。是則人空空",
    "T39n1786_006:0158a05": "未實故。乃寄俗顯。故云俗諦即生空也。法空",
    "T39n1786_006:0158a06": "空既已淨而寄真顯。故云真諦即法空也。矧",
    "T39n1786_006:0158a07": "又雖用生法互融之觀。而照真俗不二之境。",
    "T39n1786_006:0158a08": "其如眾生無始多於生境計我起執。不二之",
    "T39n1786_006:0158a09": "觀亦於生境。先當其用。故破人執時且名生",
    "T39n1786_006:0158a10": "空。既法執在復觀其法本無其執。離四句相",
    "T39n1786_006:0158a11": "方名法空。故大師謂始覺人空終覺法空。然",
    "T39n1786_006:0158a12": "此二諦顯二空相。通圓之教行相亦同。但通",
    "T39n1786_006:0158a13": "用其觀止照真理。故寄俗寄真顯性顯相。明",
    "T39n1786_006:0158a14": "斯二空唯在真理。而圓實之教體生體法推",
    "T39n1786_006:0158a15": "性推相。唯是中道法性。法性無生無性。名世",
    "T39n1786_006:0158a16": "諦破生破性。此生此性即法。法體本空名真",
    "T39n1786_006:0158a17": "諦破法破相。雖寄二諦。悉用中道而顯二空。",
    "T39n1786_006:0158a18": "通無此觀。學者思之。然委明二空推所執能。",
    "T39n1786_006:0158a19": "人執隨法執亡者。具如前疏空品記文。三狂",
    "T39n1786_006:0158a20": "愚下二句指。凡愚不了請現。上讚佛所遊",
    "T39n1786_006:0158a21": "三昧空智。遍了諸有差異。悉皆泯亡。唯真智",
    "T39n1786_006:0158a22": "獨存更無染異。樹神分曉悲愍凡迷狂亂愚",
    "T39n1786_006:0158a23": "癡。不了性相俱空。故請佛出定。二騰昔常願",
    "T39n1786_006:0158a24": "見正請出定四。初我常下五行。正敘昔願行",
    "T39n1786_006:0158a25": "請現。我常念佛者。念即觀照之異名也。心",
    "T39n1786_006:0158a26": "遊法界常照三身。敘昔觀力未充。欲求深證。",
    "T39n1786_006:0158a27": "故助之以誓願。跪之以合掌。加乎戀慕。哀",
    "T39n1786_006:0158a28": "泣雨淚修行大悲等。並助常念之觀也。言最",
    "T39n1786_006:0158a29": "上大悲者。即無緣悲也。正助合修故曰最上。",
    "T39n1786_006:0158b01": "問樹神在會明見如來入定說經。何故今方",
    "T39n1786_006:0158b02": "頻言欲見於佛耶。答今有二意。一者如來入",
    "T39n1786_006:0158b03": "定本為說經。說經既畢。要須出定。欲出其定",
    "T39n1786_006:0158b04": "須得其請。故佛出定能印三番所說皆實。既",
    "T39n1786_006:0158b05": "一期事畢。乃樹神致請殷勤。故敘昔常願見",
    "T39n1786_006:0158b06": "復加願行。欲使未來亦得見佛。故云願使我",
    "T39n1786_006:0158b07": "身常得見佛。二者樹神久已分見如來真身。",
    "T39n1786_006:0158b08": "欲增念佛之觀。更求上證。故寄請佛出定。",
    "T39n1786_006:0158b09": "頻陳欲見。苟得如來酬請現身。即己心中真",
    "T39n1786_006:0158b10": "佛顯發更明。故下結云。唯願慈悲為我現身。",
    "T39n1786_006:0158b11": "二約定具慈悲請現三。初世尊下二行。明慈",
    "T39n1786_006:0158b12": "悲能護迷暗。樹神自昧如來上位真身。故請",
    "T39n1786_006:0158b13": "佛加願。使我身常得見佛。復愍於他迷瞽所",
    "T39n1786_006:0158b14": "及。不見佛之真體故。敘世尊常護一切。是",
    "T39n1786_006:0158b15": "故渴仰欲見者。即引己及他請佛現身。二聲",
    "T39n1786_006:0158b16": "聞下一行半。約聖凡未發性明。即樹神擊",
    "T39n1786_006:0158b17": "請今佛出定也。佛雖在定明了性淨。猶如&#x7460;",
    "T39n1786_006:0158b18": "璃表裏通徹。照機起應皆不動於寂定。如來",
    "T39n1786_006:0158b19": "雖久已明了。其如眾生未發上定。故樹神頻",
    "T39n1786_006:0158b20": "請出現發悟斯機。乃舉六喻顯乎聲聞色體",
    "T39n1786_006:0158b21": "非性明體。所證真理&#x95B4;寂無知。如空之虛無",
    "T39n1786_006:0158b22": "亦燈之&#x70DF;焰。術之所幻聲之谷響。神通之化",
    "T39n1786_006:0158b23": "水中之月。皆非實性。不能即寂即現也。眾生",
    "T39n1786_006:0158b24": "之性虛妄現在。如夢所見都無實相。三就佛",
    "T39n1786_006:0158b25": "行處明見請現。正明佛所入定具慈愍照。故",
    "T39n1786_006:0158b26": "請如來出定。令我及眾得安樂故。三一切下",
    "T39n1786_006:0158b27": "一行半。愍凡聖不知請現。樹神以凡夫小聖",
    "T39n1786_006:0158b28": "共迷佛所遊境界。故請佛現身。即令明見唯",
    "T39n1786_006:0158b29": "心佛現。經五通神仙者。別舉人趣中有術成",
    "T39n1786_006:0158c01": "仙者。發得五通。雖有他心宿命。而不知佛所",
    "T39n1786_006:0158c02": "遊定。照理起應不離眾生心體。無漏二乘雖",
    "T39n1786_006:0158c03": "有三明六通。亦昧佛境唯心故曰亦不能知",
    "T39n1786_006:0158c04": "也。四我今下一行。指已信不疑請現。樹神",
    "T39n1786_006:0158c05": "述已於佛行處明了無滯。雖知本無隱現。上",
    "T39n1786_006:0158c06": "舉他眾共迷佛境實有動靜。故敦請出定云。",
    "T39n1786_006:0158c07": "惟願慈悲為我現身。問今佛入定說法對告。",
    "T39n1786_006:0158c08": "起禮舍利。既有往來時會共見。樹神焉知",
    "T39n1786_006:0158c09": "如來在定未出。而致請殷勤耶。答樹神大權",
    "T39n1786_006:0158c10": "久與佛同事。昔為流水救魚。樹神現半身示",
    "T39n1786_006:0158c11": "數。長者既已成佛。樹神豈猶滯凡。故今一動",
    "T39n1786_006:0158c12": "一靜皆扶佛化。何不知之有。矧凡出定入定",
    "T39n1786_006:0158c13": "皆有其儀。佛雖起坐往來。其如未示出定之",
    "T39n1786_006:0158c14": "相。樹神敦請至勤。方現出相。其相者。必須",
    "T39n1786_006:0158c15": "先示微微動搖其身。次乃黈氣嚬呻徐緩而",
    "T39n1786_006:0158c16": "起。方知如來示出定相。故法華謂安詳而起。",
    "T39n1786_006:0158c17": "此經云。出微妙音。故知定起皆有其相也。",
    "T39n1786_006:0158c18": "問新經自云。爾時薄伽梵於日晡時。從三昧",
    "T39n1786_006:0158c19": "起。觀察大眾而說頌曰。金光明妙法最勝諸",
    "T39n1786_006:0158c20": "經王。今之讖本何故至三番讚畢。方云從三",
    "T39n1786_006:0158c21": "昧起耶。苟譯者所見不同。其如集經者梵",
    "T39n1786_006:0158c22": "本編文。安次如何耶。答梵本不同豈須和會。",
    "T39n1786_006:0158c23": "其如學者無由曉經。今略試評之。在理或",
    "T39n1786_006:0158c24": "當冀無私隱。且夫此經古師謂是偏方之教。",
    "T39n1786_006:0158c25": "即一時赴機之說也。故天台結歸方等部攝。",
    "T39n1786_006:0158c26": "斯由機分大小應赴權實。赴權小者。令見",
    "T39n1786_006:0158c27": "佛從定起說法。應實大者。則知佛在定而告。",
    "T39n1786_006:0158c28": "亦如華嚴中。令見女子身中入正受。男子",
    "T39n1786_006:0158c29": "身中起出說等。當時應物既殊。故集經者",
    "T39n1786_006:0159a01": "或言定起方說。或云說畢定起。然佛滅度後",
    "T39n1786_006:0159a02": "集經者。又匪一途。亦有窟內窟外所集。亦",
    "T39n1786_006:0159a03": "云。梵語有賒有切等。致譯經者。所&#x89A9;梵本不",
    "T39n1786_006:0159a04": "同。如讖師曾遊五天必&#x89A9;梵文正本。見云佛",
    "T39n1786_006:0159a05": "在定而說必須信受敬譯。淨師本弘小典晚",
    "T39n1786_006:0159a06": "接梵文。或見云佛從定起方說。正符所宗。",
    "T39n1786_006:0159a07": "故編譯無改。至列聲聞菩薩等眾。皆云於日",
    "T39n1786_006:0159a08": "晡時從定而起。到佛會所。古師&#x751E;推譯者。未",
    "T39n1786_006:0159a09": "為雅當信亦有之。然聖師所為必非徒然。凡",
    "T39n1786_006:0159a10": "流膚學莫盡考乎厥由也。求過得過。附贅之",
    "T39n1786_006:0159a11": "尤亦已甚矣。學者體而思之。問大師既依讖",
    "T39n1786_006:0159a12": "本釋經。何故云入遊法性出敘經王耶。答如",
    "T39n1786_006:0159a13": "來常在法性上定。應機順物示入定相。雖心",
    "T39n1786_006:0159a14": "遊寂理口出其言。故謂出敘經王。蓋寂不阻",
    "T39n1786_006:0159a15": "照說無妨定。非謂身出其定也。四酬請起定",
    "T39n1786_006:0159a16": "二。初爾時下一行。明經家敘起定。爾時者。即",
    "T39n1786_006:0159a17": "當樹神請畢之時。佛示出定之相。乃云以微",
    "T39n1786_006:0159a18": "妙音而讚歎言。即微細妙好之音。而悅豫四",
    "T39n1786_006:0159a19": "眾也。二善哉下二行。明佛定起能讚。佛讚樹",
    "T39n1786_006:0159a20": "神意合前二。以諸菩薩及妙幢。能讚佛所說",
    "T39n1786_006:0159a21": "教。皆是快言。如來序品已來明大體大宗",
    "T39n1786_006:0159a22": "大用。是金光明妙三法也。故云快說是言。",
    "T39n1786_006:0159a23": "若眾生聞此三法。即能發解證悟。明了常住。",
    "T39n1786_006:0159a24": "故云入甘露無生法門耳。二章安總釋二。初",
    "T39n1786_006:0159a25": "約義釋二。初約佛讚義二。初約定果讚因二。",
    "T39n1786_006:0159a26": "初正明讚因義二。初示義。私謂下總釋也。其",
    "T39n1786_006:0159a27": "文有四者。前大師分科止為三段。以如來定",
    "T39n1786_006:0159a28": "起三行之文。合為樹神段中。故註云云。",
    "T39n1786_006:0159a29": "今章安開釋方為盡理。文現可見。二引證。",
    "T39n1786_006:0159b01": "二示印成讚教。三番菩薩皆先讚佛次讚說",
    "T39n1786_006:0159b02": "教。即讚如來。從序品已來。是說一經大體大",
    "T39n1786_006:0159b03": "智大用菩薩修因也。何者序品明遊法性。佛",
    "T39n1786_006:0159b04": "指所遊是諸經王等。三番謂佛是說一經之",
    "T39n1786_006:0159b05": "大體也。壽量明佛常果。三番為佛是說一",
    "T39n1786_006:0159b06": "經之大智智即宗也。懺讚空品。謂佛是說一",
    "T39n1786_006:0159b07": "經之大用也。四王至捨身品。皆是說菩薩修",
    "T39n1786_006:0159b08": "因也。三番讚教。既稱佛所說。故如來定起",
    "T39n1786_006:0159b09": "印成。即讚樹神等快說是言也二讚通三業。",
    "T39n1786_006:0159b10": "章安因明今品果佛定起。能讚因人快說。復",
    "T39n1786_006:0159b11": "考經之上文。亦有果身禮舍利之義。舍利者。",
    "T39n1786_006:0159b12": "翻骨分也。即因身爾。上懺品佛讚大懺。讚品",
    "T39n1786_006:0159b13": "佛讚龍尊。是大讚。皆言大者。一懺一讚等法",
    "T39n1786_006:0159b14": "性大體。知罪福性空也。四王品能請。善集",
    "T39n1786_006:0159b15": "品能說。鬼神品等能聽。捨身品能行。皆是快",
    "T39n1786_006:0159b16": "說者。共能了金光明教。能詮所詮是體宗用",
    "T39n1786_006:0159b17": "三。即一切三法。故皆名快說也。信相龍尊四",
    "T39n1786_006:0159b18": "王等。並是因人。故謂因口所說。孱字(士限切)",
    "T39n1786_006:0159b19": "現也。身口非意不行。故云任運例成也。二約",
    "T39n1786_006:0159b20": "出定義二。初據起問入。二答始末在定二。初",
    "T39n1786_006:0159b21": "明住法性定。問諸經先須入定定起方說今",
    "T39n1786_006:0159b22": "經何故一向在定。而有所說耶。答若論法性",
    "T39n1786_006:0159b23": "上定。豈有出入說默之異。既示其定蓋順物",
    "T39n1786_006:0159b24": "機。物機所宜適樂不同。諸經示同往佛皆先",
    "T39n1786_006:0159b25": "入定。履歷法緣對治散心。妄有所說。故須入",
    "T39n1786_006:0159b26": "定定起方說。此經首尾在定而能說者。意同",
    "T39n1786_006:0159b27": "向理。又示金光明無量甚深自在無礙。寂照",
    "T39n1786_006:0159b28": "融遍。故說畢定起印成三番快領如來所說",
    "T39n1786_006:0159b29": "法也。二彰法性圓融。言若作入法性者。顯",
    "T39n1786_006:0159c01": "理含容不阻出入。上唱法性無量甚深。一出",
    "T39n1786_006:0159c02": "一入有說有默。豈逾法性。故云法性自在。言",
    "T39n1786_006:0159c03": "四佛者。即四方佛也。五佛者。并釋迦耳。同處",
    "T39n1786_006:0159c04": "各處等者。信相室與靈鷲山雖異。若了唯心",
    "T39n1786_006:0159c05": "者。見唯妙土則弟子眾一。故五佛同處共一",
    "T39n1786_006:0159c06": "身一智也。是則四無來去一無住在。其執權",
    "T39n1786_006:0159c07": "教者弟子眾異。謂妙幢所居共佛耆山。敻隔",
    "T39n1786_006:0159c08": "多里。故四佛五佛匪唯各處。亦見異身異智",
    "T39n1786_006:0159c09": "實來實去定住定在。雖此殊別無離法性。故",
    "T39n1786_006:0159c10": "云隨人所&#x89A9;皆無障礙也。二約觀釋二。初明",
    "T39n1786_006:0159c11": "事三業境。言觀心者。標明觀釋也。先明諸菩",
    "T39n1786_006:0159c12": "薩讚具三業。為妙觀境。然讚雖在口。身須恭",
    "T39n1786_006:0159c13": "謹。心仍尊重。三業齊運讚義方成。二明理三",
    "T39n1786_006:0159c14": "觀成二。初明於事觀理。言三觀心者。寄身等",
    "T39n1786_006:0159c15": "境示空假中能觀三觀心也。近有講人不知便",
    "T39n1786_006:0159c16": "謂。後人妄加心字。亦由向迷心為所觀。致有",
    "T39n1786_006:0159c17": "踳駮。斯之&#x758E;謬不可云也。止如十六觀經本",
    "T39n1786_006:0159c18": "明佛觀。疏云。心觀為宗。或不見斯意。乃妄",
    "T39n1786_006:0159c19": "有穿鑿。今之學者切宜思之。觀身不得身者。",
    "T39n1786_006:0159c20": "先明身觀。推檢四大本無實性。名身性空。但",
    "T39n1786_006:0159c21": "有名字即身相也。名字多種。且舉六度十度",
    "T39n1786_006:0159c22": "等。如身行布施名檀。身離諸非名戒。身受所",
    "T39n1786_006:0159c23": "辱名忍。身勤前行名進。身能安靜名禪。身",
    "T39n1786_006:0159c24": "了體空名慧。身行其巧名方便。身立盟誓名",
    "T39n1786_006:0159c25": "願。身利及於他名力。身出生死名智。身乃至",
    "T39n1786_006:0159c26": "身行八萬塵沙法門。行者隨受名字。達名無",
    "T39n1786_006:0159c27": "名名身相空。推檢性相雖空。而色心諸法宛",
    "T39n1786_006:0159c28": "然。故空不定空。假不定假。非空非假皆真實",
    "T39n1786_006:0159c29": "妙性。名顯中道也。觀身既然口意例解。二明",
    "T39n1786_006:0160a01": "事得理成三。初明無觀俱失。身等為境能",
    "T39n1786_006:0160a02": "發其觀。觀成境現事理雙明&#x732A;揩金山。方之",
    "T39n1786_006:0160a03": "可解。二以衣物為例。三衣者。僧伽梨&#x6B1D;多羅",
    "T39n1786_006:0160a04": "僧安陀會也。六物者。兼尼師壇&#x9262;多羅漉水",
    "T39n1786_006:0160a05": "囊也。是知六外無三。亦如四禪八定定外無",
    "T39n1786_006:0160a06": "禪。蓋衣名則局物名稍通。衣者遮覆之義也。",
    "T39n1786_006:0160a07": "&#x9262;多羅等且非遮覆。故通名物也。亦如無色",
    "T39n1786_006:0160a08": "四處受想慮亡。則無支林喜樂之名。故通受",
    "T39n1786_006:0160a09": "定名也。色界四處雖通靜慮。受想尚行則別",
    "T39n1786_006:0160a10": "受禪名。故知解之則事三理六俱明。昧之則",
    "T39n1786_006:0160a11": "三六四八俱暗。三得理俱成。境由觀顯。理觀",
    "T39n1786_006:0160a12": "若成身口意三。名妙色心。故亦名六觀亦名",
    "T39n1786_006:0160a13": "事理成也。無六亦無三者。牒上例中若不解",
    "T39n1786_006:0160a14": "之文也。可見。",
    "T39n1786_006:0160a15": "[0160a15] 維昔先稟法智大師。&#x751E;講次撰記解釋經",
    "T39n1786_006:0160a16": "疏。方終一十七品會乃歸寂。其最後讚佛",
    "T39n1786_006:0160a17": "一品。經旨幽邈疏科尚簡。而鉤索深隱固",
    "T39n1786_006:0160a18": "亦難矣。予雖不敏。忝久親講授。遂纂集",
    "T39n1786_006:0160a19": "舊聞繫諸卷末。亦冀覽者豈貽續貂之譏",
    "T39n1786_006:0160a20": "云。"
}