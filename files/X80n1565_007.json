{
    "X80n1565_007:0141b01": "五燈會元卷第七",
    "X80n1565_007:0141b03": "青原下二世",
    "X80n1565_007:0141b04": "石頭遷禪師法嗣",
    "X80n1565_007:0141b05": "荊州天皇道悟禪師婺州東陽張氏子。神儀挺異。幼",
    "X80n1565_007:0141b06": "而生知。年十四。懇求出家。父母不聽。遂損減飲膳。日",
    "X80n1565_007:0141b07": "纔一食。形體羸悴。父母不得已而許之。依明州大德",
    "X80n1565_007:0141b08": "披削。二十五詣杭州竹林寺具戒。精修梵行。推為勇",
    "X80n1565_007:0141b09": "猛。或風雨昏夜。宴坐丘塚。身心安靜。離諸怖畏。一日。",
    "X80n1565_007:0141b10": "遊餘杭。首謁徑山國一受心法。服勤五載。後參馬祖。",
    "X80n1565_007:0141b11": "重印前解。法無異說。依止二夏。乃謁石頭而致問曰。",
    "X80n1565_007:0141b12": "離却定慧。以何法示人。頭曰。我這裏無奴婢。離箇甚",
    "X80n1565_007:0141b13": "麼。曰。如何明得。頭曰。汝還撮得虗空麼。曰。恁麼則不",
    "X80n1565_007:0141b14": "從。今日去也。頭曰。未審汝早晚從那邊來。曰。道悟不",
    "X80n1565_007:0141b15": "是那邊人。頭曰。我早知汝來處也。曰。師何以贓誣於",
    "X80n1565_007:0141b16": "人。頭曰。汝身見在。曰。雖然如是。畢竟如何示於後人。",
    "X80n1565_007:0141b17": "頭曰。汝道誰是後人。師從此頓悟。罄殫前二哲匠言",
    "X80n1565_007:0141b18": "下有所得心。後卜荊州當陽紫陵山。學徒駕肩接迹。",
    "X80n1565_007:0141b19": "都人士女。嚮風而至。時崇業寺上首以狀聞於連師。",
    "X80n1565_007:0141b20": "迎入城。郡之左有天皇寺。乃名藍也。因火而廢。主僧",
    "X80n1565_007:0141b21": "靈鑒將謀修復。乃曰。苟得悟禪師為化主。必能福我。",
    "X80n1565_007:0141b22": "乃中宵潛往哀請。肩舁而至。時江陵尹右僕射裴公",
    "X80n1565_007:0141b23": "稽首問法。致禮勤至。師素不迎送。客無貴賤。皆坐而",
    "X80n1565_007:0141b24": "揖之。裴公愈加歸向。由是石頭法道盛矣。師因龍潭",
    "X80n1565_007:0141c01": "問。從上相承底事如何。師曰。不是明汝來處不得。潭",
    "X80n1565_007:0141c02": "曰。這箇眼目。幾人具得。師曰。淺草易為長蘆。僧問。如",
    "X80n1565_007:0141c03": "何是玄妙之說。師曰。莫道我解佛法好。曰。爭奈學人",
    "X80n1565_007:0141c04": "疑滯何。師曰。何不問老僧。曰。即今問了也。師曰。去。不",
    "X80n1565_007:0141c05": "是汝存泊處。元和丁亥四月示疾。命弟子先期告終。",
    "X80n1565_007:0141c06": "至晦日大眾問疾。師驀召典座。座近前。師曰。會麼。曰。",
    "X80n1565_007:0141c07": "不會。師拈枕子拋於地上。即便告寂。壽六十。臘月三",
    "X80n1565_007:0141c08": "十五。以其年八月五日。塔于郡東(按景德傳燈錄稱。青原下出石頭遷。",
    "X80n1565_007:0141c09": "遷下出天皇悟。悟下出龍潭信。信下出德山鑒。鑒下出雪峰存。存下出雲門偃．玄沙備。備再傳為法眼益。",
    "X80n1565_007:0141c10": "皆謂雲門．法眼二宗來自青原石頭。雖二家兒孫。亦自謂青原石頭所自出。不知其差悞所從來久矣。道",
    "X80n1565_007:0141c11": "悟同時有二人。一住荊南城西天王寺。嗣馬祖。一住荊南城東天皇寺。嗣石頭。其下出龍潭信者。乃馬祖",
    "X80n1565_007:0141c12": "下天王道悟。非石頭下天皇道悟也。何以明之。按唐正議大夫戶部侍郎平章事荊南節度使丘玄素所",
    "X80n1565_007:0141c13": "撰天王道悟禪師碑云。道悟。渚宮人。姓崔氏。子玉之後胤也。年十五依長沙寺曇翥律師出家。二十三詣",
    "X80n1565_007:0141c14": "嵩山受戒。三十參石頭頻沐指示。曾未投機。次謁忠國師。三十四與國師侍者應真南還謁馬祖。祖曰。識",
    "X80n1565_007:0141c15": "取自心本來是佛。不屬漸次。不假修持。體自如如。萬德圓滿。師於言下大悟。祖囑曰。汝若住持。莫離舊處。",
    "X80n1565_007:0141c16": "師蒙旨已。便返荊門。去郭不遠。結草為廬。後因節使顧問左右。申其端緒。節使親臨訪道。見其路隘。車馬",
    "X80n1565_007:0141c17": "難通。極自荒榛。曾未修削。覩茲發怒。令人擒師。拋於水中。旌斾纔歸。乃見徧衙火發。內外烘燄。莫可近之。",
    "X80n1565_007:0141c18": "唯聞空中聲曰。我是天王神。我是天王神。節使回心設拜。煙燄都息。宛然如初。遂往江邊。見師在水。都不",
    "X80n1565_007:0141c19": "濕衣。節使重伸懺悔迎請。在衙供養。於府西造寺。額號天王。師常云。快活。快活。及臨終時。呌苦。苦。又云。閻",
    "X80n1565_007:0141c20": "羅王來取我也。院主問曰。和尚當時被節度使拋向水中。神色不動。如今何得恁麼地。師舉枕子云。汝道",
    "X80n1565_007:0141c21": "當時是。如今是。院主無對。便入滅。當元和三年戊子十月十三日也。年八十二。坐六十三夏。嗣法一人。曰",
    "X80n1565_007:0141c22": "崇信。即龍潭也。城東天皇道悟禪師者。協律郎符載撰碑。乃與景德傳燈合其碑云。道悟。姓張氏。婺州東",
    "X80n1565_007:0141c23": "陽人。十四出家。依明州大德祝髮。二十五受戒於杭州竹林寺。初參國一。留五年。大曆十一年。隱於大梅",
    "X80n1565_007:0141c24": "山。建中初。謁江西馬祖。二年參石頭。乃大悟。遂隱當陽紫陵山。後於荊南城東有天皇廢寺。靈鑒請居之。",
    "X80n1565_007:0142a01": "元和二年丁亥四月十三日。以背痛入滅。年六十。坐三十五夏。法嗣三人。曰慧真。曰文賷。曰幽閑。今荊南",
    "X80n1565_007:0142a02": "城東有天皇巷存焉。唐聞人歸登。撰南嶽讓禪師碑。列法孫數人於後。有天王道悟名。圭峯答裴相國宗",
    "X80n1565_007:0142a03": "趣狀。列馬祖法嗣六人。首曰江陵道悟。權德輿撰馬祖塔銘。載弟子慧海智藏等十一人。道悟其一也。又",
    "X80n1565_007:0142a04": "呂夏卿張無盡著書皆稱道悟嗣馬祖。宗門反以為悞。然佛國白續燈錄。敘雪竇顯為大寂九世孫。祖源",
    "X80n1565_007:0142a05": "通要錄中。收為馬祖之嗣。達觀頴以丘玄素碑證之。疑信相半。葢獨見丘玄素碑。而未見符載碑耳。今以",
    "X80n1565_007:0142a06": "二碑參合。則應以天皇道悟嗣石頭。以慧真．文責．幽閑嗣之。而於馬祖法嗣下增入天王道悟。以龍潭．崇",
    "X80n1565_007:0142a07": "信嗣之。始為不差悞矣)。",
    "X80n1565_007:0142a08": "青原下三世",
    "X80n1565_007:0142a09": "天皇悟禪師法嗣",
    "X80n1565_007:0142a10": "澧州龍潭崇信禪師渚宮人也。其家賣餅。師少而英",
    "X80n1565_007:0142a11": "異。初悟和尚為靈鑒潛請居天皇寺。人莫之測。師家",
    "X80n1565_007:0142a12": "於寺巷。常日以十餅饋之。天皇受之。每食畢。常留一",
    "X80n1565_007:0142a13": "餅曰。吾惠汝以蔭子孫。師一日自念曰。餅是我持去。",
    "X80n1565_007:0142a14": "何以返遺我邪。其別有旨乎。遂造而問焉。皇曰。是汝",
    "X80n1565_007:0142a15": "持來。復汝何咎。師聞之。頗曉玄旨。因投出家。皇曰。汝",
    "X80n1565_007:0142a16": "昔崇福善。今信吾言。可名崇信。由是服勤左右。一日",
    "X80n1565_007:0142a17": "問曰。某自到來。不蒙指示心要。皇曰。自汝到來。吾未",
    "X80n1565_007:0142a18": "甞不指汝心要。師曰。何處指示。皇曰。汝擎茶來。吾為",
    "X80n1565_007:0142a19": "汝接。汝行食來。吾為汝受。汝和南時。吾便低首。何處",
    "X80n1565_007:0142a20": "不指示心要。師低頭良久。皇曰。見則直下便見。擬思",
    "X80n1565_007:0142a21": "即差。師當下開解。復問。如何保任。皇曰。任性逍遙。隨",
    "X80n1565_007:0142a22": "緣放曠。但盡凡心。別無聖解。師後詣澧陽龍潭棲止。",
    "X80n1565_007:0142a23": "僧問。髻中珠誰人得。師曰。不賞玩者得。曰。安著何處。",
    "X80n1565_007:0142a24": "師曰。有處即道來。有尼問。如何得為僧去。師曰。作尼",
    "X80n1565_007:0142b01": "來多少時也。曰。還有為僧時也無。師曰。汝即今是甚",
    "X80n1565_007:0142b02": "麼。曰。現是尼身。何得不識。師曰。誰識汝。李翱刺史問。",
    "X80n1565_007:0142b03": "如何是真如般若。師曰。我無真如般若。李曰。幸遇和",
    "X80n1565_007:0142b04": "尚。師曰。此猶是分外之言。",
    "X80n1565_007:0142b05": "青原下四世",
    "X80n1565_007:0142b06": "龍潭信禪師法嗣",
    "X80n1565_007:0142b07": "鼎州德山宣鑒禪師簡州周氏子。丱歲出家。依年受",
    "X80n1565_007:0142b08": "具。精究律藏。於性相諸經。貫通旨趣。常講金剛般若。",
    "X80n1565_007:0142b09": "時謂之周金剛。甞謂同學曰。一毛吞海。海性無虧。纖",
    "X80n1565_007:0142b10": "芥投鋒。鋒利不動。學與無學。唯我知焉。後聞南方禪",
    "X80n1565_007:0142b11": "席頗盛。師氣不平。乃曰。出家兒千劫學佛威儀。萬劫",
    "X80n1565_007:0142b12": "學佛細行。不得成佛。南方魔子敢言直指人心。見性",
    "X80n1565_007:0142b13": "成佛。我當摟其窟穴。滅其種類。以報佛恩。遂擔青龍",
    "X80n1565_007:0142b14": "疏鈔出蜀。至澧陽路上。見一婆子賣餅。因息肩買餅",
    "X80n1565_007:0142b15": "點心。婆指擔曰。這箇是甚麼文字。師曰。青龍疏鈔。婆",
    "X80n1565_007:0142b16": "曰。講何經。師曰。金剛經。婆曰。我有一問。你若答得。施",
    "X80n1565_007:0142b17": "與點心。若答不得。且別處去。金剛經道。過去心不可",
    "X80n1565_007:0142b18": "得。現在心不可得。未來心不可得。未審上座點那箇",
    "X80n1565_007:0142b19": "心。師無語。遂往龍潭。至法堂曰。久嚮龍潭。及乎到來。",
    "X80n1565_007:0142b20": "潭又不見。龍又不現。潭引身曰。子親到龍潭。師無語。",
    "X80n1565_007:0142b21": "遂棲止焉。一夕侍立次。潭曰。更深何不下去。師珍重",
    "X80n1565_007:0142b22": "便出。却回曰。外面黑。潭點紙燭度與師。師擬接。潭復",
    "X80n1565_007:0142b23": "吹滅。師於此大悟。便禮拜。潭曰。子見箇甚麼。師曰。從",
    "X80n1565_007:0142b24": "今向去。更不疑天下老和尚舌頭也。至來日。龍潭陞",
    "X80n1565_007:0142c01": "座。謂眾曰。可中有箇漢。牙如劒樹。口似血盆。一棒打",
    "X80n1565_007:0142c02": "不回頭。他時向孤峰頂上。立吾道去在。師將疏鈔堆",
    "X80n1565_007:0142c03": "法堂前。舉火炬曰。窮諸玄辯。若一毫置於太虗。竭世",
    "X80n1565_007:0142c04": "樞機。似一滴投於巨壑。遂焚之。於是禮辭。直抵溈山。",
    "X80n1565_007:0142c05": "挾複子上法堂。從西過東。從東過西。顧視方丈曰。有",
    "X80n1565_007:0142c06": "麼。有麼。山坐次。殊不顧眄。師曰。無。無。便出至門首。乃",
    "X80n1565_007:0142c07": "曰。雖然如此。也不得草草。遂具威儀。再入相見。纔跨",
    "X80n1565_007:0142c08": "門。提起坐具曰。和尚。山擬取拂子。師便喝。拂袖而出。",
    "X80n1565_007:0142c09": "溈山至晚問首座。今日新到在否。座曰。當時背却法",
    "X80n1565_007:0142c10": "堂。著草鞋出去也。山曰。此子已後向孤峰頂上盤結",
    "X80n1565_007:0142c11": "草庵。呵佛罵祖去在。師住澧陽三十年。屬唐武宗廢",
    "X80n1565_007:0142c12": "教。避難於獨浮山之石室。大中初。武陵太守薛廷望",
    "X80n1565_007:0142c13": "再崇德山精舍。號古德禪院。將訪求哲匠住持。聆師",
    "X80n1565_007:0142c14": "道行。屢請不下山。廷望乃設詭計。遣吏以茶鹽誣之。",
    "X80n1565_007:0142c15": "言犯禁法。取師入州。瞻禮。堅請居之。大闡宗風。上堂。",
    "X80n1565_007:0142c16": "若也於己無事。則勿妄求。妄求而得。亦非得也。汝但",
    "X80n1565_007:0142c17": "無事於心。無心於事。則虗而靈。空而妙。若毛端許。言",
    "X80n1565_007:0142c18": "之本末者。皆為自欺。何故。毫氂繫念。三塗業因。瞥爾",
    "X80n1565_007:0142c19": "情生。萬劫羈鎻。聖名凡號。盡是虗聲。殊相劣形。皆為",
    "X80n1565_007:0142c20": "幻色。汝欲求之。得無累乎。及其厭之。又成大患。終而",
    "X80n1565_007:0142c21": "無益。小參示眾曰。今夜不答話。問話者三十棒。時有",
    "X80n1565_007:0142c22": "僧出禮拜。師便打。僧曰。某甲話也未問。和尚因甚麼",
    "X80n1565_007:0142c23": "打某甲。師曰。汝是甚麼處人。曰。新羅人。師曰。未跨船",
    "X80n1565_007:0142c24": "舷。好與三十棒(法眼云。大小德山話作兩橛。玄覺云。叢林中喚作隔下語。且從祇如德山",
    "X80n1565_007:0143a01": "道。問話者三十棒。意作麼生)。僧參。師問維那。今日幾人新到。曰。八",
    "X80n1565_007:0143a02": "人。師曰。喚來。一時生按著。龍牙問。學人仗鏌鎁劒擬",
    "X80n1565_007:0143a03": "取師頭時如何。師引頸近前。曰。[囗@力](法眼別云。汝向甚麼處下手)。牙",
    "X80n1565_007:0143a04": "曰。頭落也。師呵呵大笑。牙後到洞山。舉前話。山曰。德",
    "X80n1565_007:0143a05": "山道甚麼。牙曰。德山無語。洞曰。莫道無語。且將德山",
    "X80n1565_007:0143a06": "落底頭呈似老僧看。牙方省。便懺謝。有僧舉似師。師",
    "X80n1565_007:0143a07": "曰。洞山老人不識好惡。這漢死來多少時。救得有甚",
    "X80n1565_007:0143a08": "麼用處。僧問。如何是菩提。師打曰。出去。莫向這裏屙。",
    "X80n1565_007:0143a09": "問。如何是佛。師曰。佛是西天老比丘。雪峯問。從上宗",
    "X80n1565_007:0143a10": "乘。學人還有分也無。師打一棒曰。道甚麼。曰。不會。至",
    "X80n1565_007:0143a11": "明日請益。師曰。我宗無語句。實無一法與人。峯因此",
    "X80n1565_007:0143a12": "有省。巖頭聞之曰。德山老人一條脊梁骨硬似鐵。抝",
    "X80n1565_007:0143a13": "不折。然雖如此。於唱教門中。猶較些子(保福問招慶。祇如巖頭出",
    "X80n1565_007:0143a14": "世。有何言教過於德山。便恁麼道。慶云。汝不見巖頭道。如人學射。久久方中。福云。中後如何。慶云。展闍黎。莫不",
    "X80n1565_007:0143a15": "識痛痒。福云。和尚今日非唯舉話。慶云。展闍黎是甚麼心行。明招云。大小招慶。錯下名言)。示眾曰。",
    "X80n1565_007:0143a16": "道得也三十棒。道不得也三十棒。臨濟聞得。謂洛浦",
    "X80n1565_007:0143a17": "曰。汝去問他。道得為甚麼也三十棒。待伊打汝。接住",
    "X80n1565_007:0143a18": "棒送一送。看伊作麼生。浦如教而問。師便打。浦接住",
    "X80n1565_007:0143a19": "送一送。師便歸方丈。浦回舉似臨濟。濟曰。我從來疑",
    "X80n1565_007:0143a20": "著這漢。雖然如是。你還識德山麼。浦擬議。濟便打(巖頭",
    "X80n1565_007:0143a21": "云。德山老人尋常秖據一條白棒。佛來亦打。祖來亦打。爭奈較些子。東禪齊云。祇如臨濟道。我從前疑著這漢。",
    "X80n1565_007:0143a22": "是肯底語。不肯底語。為當別有道理。試斷看)。上堂。問即有過。不問猶乖。有",
    "X80n1565_007:0143a23": "僧出禮拜。師便打。僧曰。某甲始禮拜。為甚麼便打。師",
    "X80n1565_007:0143a24": "曰。待汝開口。堪作甚麼。師令侍者喚義存(即雪峯也)。存上",
    "X80n1565_007:0143b01": "來。師曰。我自喚義存。汝又來作甚麼。存無對。上堂。我",
    "X80n1565_007:0143b02": "先祖見處即不然。這裏無祖無佛。達磨是老臊胡。釋",
    "X80n1565_007:0143b03": "迦老子是乾屎橛。文殊普賢是擔屎漢。等覺妙覺是",
    "X80n1565_007:0143b04": "破執凡夫。菩提涅槃是繫驢橛。十二分教是鬼神簿．",
    "X80n1565_007:0143b05": "拭瘡疣紙。四果三賢．初心十地是守古塚鬼。自救不",
    "X80n1565_007:0143b06": "了。有僧相看。乃近前作相撲勢。師曰。與麼無禮。合喫",
    "X80n1565_007:0143b07": "山僧手裏棒。僧拂袖便行。師曰。饒汝如是。也祇得一",
    "X80n1565_007:0143b08": "半。僧轉身便喝。師打曰。須是我打你始得。曰。諸方有",
    "X80n1565_007:0143b09": "明眼人在。師曰。天然有眼。僧擘開眼曰。猫。便出。師曰。",
    "X80n1565_007:0143b10": "黃河三千年一度清。師見僧來。乃閉門。其僧敲門。師",
    "X80n1565_007:0143b11": "曰。阿誰。曰。師子兒。師乃開門。僧禮拜。師騎僧項曰。這",
    "X80n1565_007:0143b12": "畜生甚處去來。雪峰問。南泉斬猫兒。意旨如何。師乃",
    "X80n1565_007:0143b13": "打趂。却喚曰。會麼。峯曰。不會。師曰。我恁麼老婆心。也",
    "X80n1565_007:0143b14": "不會。僧問。凡聖相去多少。師便喝。師因疾。僧問。還有",
    "X80n1565_007:0143b15": "不病者也無。師曰。有。曰。如何是不病者。師曰。阿[口*耶]。阿",
    "X80n1565_007:0143b16": "[口*耶]。師復告眾曰。捫空追響。勞汝心神。夢覺覺非。竟有",
    "X80n1565_007:0143b17": "何事。言訖。安坐而化。即唐咸通六年十二月三日也。",
    "X80n1565_007:0143b18": "諡見性禪師。",
    "X80n1565_007:0143b19": "洪州泐潭寶峯和尚新到參。師問。其中事即易道。不",
    "X80n1565_007:0143b20": "落其中事始終難道。曰。某甲在途中時。便知有此一",
    "X80n1565_007:0143b21": "問。師曰。更與二十年行脚。也不較多。曰。莫不契和尚",
    "X80n1565_007:0143b22": "意麼。師曰。苦瓜那堪待客。問僧。古人有一路接後進",
    "X80n1565_007:0143b23": "初心。汝還知否。曰。請師指出古人一路。師曰。恁麼則",
    "X80n1565_007:0143b24": "闍黎知了也。曰。頭上更安頭。師曰。寶峯不合問仁者。",
    "X80n1565_007:0143c01": "曰。問又何妨。師曰。這裏不曾有人亂說道理。出去。巖",
    "X80n1565_007:0143c02": "頭僧來參。師竪起拂子曰。落在此機底人。未具眼在。",
    "X80n1565_007:0143c03": "僧擬近前。師曰。恰落在此機。僧回舉似巖頭。頭曰。我",
    "X80n1565_007:0143c04": "當時若見。奪却拂子。看他作麼生。師聞乃曰。我竪起",
    "X80n1565_007:0143c05": "拂子從伊奪。總不將物時又作麼生。巖頭聞得。又曰。",
    "X80n1565_007:0143c06": "無星秤子。有甚辨處。",
    "X80n1565_007:0143c07": "青原下五世",
    "X80n1565_007:0143c08": "德山鑒禪師法嗣",
    "X80n1565_007:0143c09": "鄂州巖頭全奯禪師泉州柯氏子。少禮青原誼公。落",
    "X80n1565_007:0143c10": "髮往長安寶壽寺。稟戒習經律諸部。優游禪苑。與雪",
    "X80n1565_007:0143c11": "峰．欽山為友。自杭州大慈山邐迤造于臨濟。屬濟歸",
    "X80n1565_007:0143c12": "寂。乃謁仰山。纔入門。提起坐具曰。和尚。仰山取拂子",
    "X80n1565_007:0143c13": "擬舉。師曰。不妨好手。後參德山。執坐具上法堂瞻視。",
    "X80n1565_007:0143c14": "山曰。作麼。師便喝。山曰。老僧過在甚麼處。師曰。兩重",
    "X80n1565_007:0143c15": "公案。乃下參堂。山曰。這箇阿師稍似箇行脚人。至來",
    "X80n1565_007:0143c16": "日上問訊。山曰。闍黎是昨日新到否。曰。是。山曰。甚麼",
    "X80n1565_007:0143c17": "處學得這虗頭來。師曰。全奯終不自謾。山曰。他後不",
    "X80n1565_007:0143c18": "得孤負老僧。一日。參德山。方跨門便問。是凡是聖。山",
    "X80n1565_007:0143c19": "便喝。師禮拜。有人舉似洞山。山曰。若不是奯公。大難",
    "X80n1565_007:0143c20": "承當。師曰。洞山老人不識好惡。錯下名言。我當時一",
    "X80n1565_007:0143c21": "手擡。一手搦。雪峰在德山作飯頭。一日飯遲。德山擎",
    "X80n1565_007:0143c22": "鉢下法堂。峰曬飯巾次。見德山乃曰。鐘未鳴。鼓未響。",
    "X80n1565_007:0143c23": "拓鉢向甚麼處去。德山便歸方丈。峰舉似師。師曰。大",
    "X80n1565_007:0143c24": "小德山未會末後句在。山聞。令侍者喚師去。問。汝不",
    "X80n1565_007:0144a01": "肯老僧那。師密啟其意。山乃休。明日陞堂。果與尋常",
    "X80n1565_007:0144a02": "不同。師至僧堂前。拊掌大笑曰。且喜堂頭老漢會末",
    "X80n1565_007:0144a03": "後句。他後天下人不奈伊何。雖然。也秖得三年活(山果",
    "X80n1565_007:0144a04": "三年後示滅)。一日。與雪峰．欽山聚話。峰驀指一椀水。欽曰。",
    "X80n1565_007:0144a05": "水清月現。峰曰。水清月不現。師踢却水碗而去。師與",
    "X80n1565_007:0144a06": "雪峰同辭德山。山問。甚麼處去。師曰。暫辭和尚下山",
    "X80n1565_007:0144a07": "去。曰。子他後作麼生。師曰。不忘。曰。子憑何有此說。師",
    "X80n1565_007:0144a08": "曰。豈不聞。智過於師。方堪傳受。智與師齊。減師半德。",
    "X80n1565_007:0144a09": "曰。如是如是。當善護持。二士禮拜而退。師住鄂州巖",
    "X80n1565_007:0144a10": "頭。值沙汰。於湖邊作渡子。兩岸各挂一板。有人過渡。",
    "X80n1565_007:0144a11": "打板一下。師曰。阿誰。或曰。要過那邊去。師乃舞棹迎",
    "X80n1565_007:0144a12": "之。一日。因一婆抱一孩兒來。乃曰。呈橈舞棹即不問。",
    "X80n1565_007:0144a13": "且道婆手中兒甚處得來。師便打。婆曰。婆生七子。六",
    "X80n1565_007:0144a14": "箇不遇知音。秖這一箇。也不消得。便拋向水中。師後",
    "X80n1565_007:0144a15": "庵于洞庭臥龍山。徒侶臻萃。僧問。無師還有出身處",
    "X80n1565_007:0144a16": "也無。師曰。聲前古毳爛。問。堂堂來時如何。師曰。刺破",
    "X80n1565_007:0144a17": "眼。上堂。吾甞究涅槃經七八年。覩三兩段義似衲僧",
    "X80n1565_007:0144a18": "說話。又曰。休。休。時有一僧出禮拜。請師舉。師曰。吾教",
    "X80n1565_007:0144a19": "意如字三點。第一向東方下一點。點開諸菩薩眼。",
    "X80n1565_007:0144a20": "第二向西方下一點。點諸菩薩命根。第三向上方下",
    "X80n1565_007:0144a21": "一點。點諸菩薩頂。此是第一段義。又曰。吾教意如摩",
    "X80n1565_007:0144a22": "醯首羅。擘開面門。竪亞一隻眼。此是第二段義。又曰。",
    "X80n1565_007:0144a23": "吾教意猶如塗毒鼓。擊一聲遠近聞者皆喪。此是第",
    "X80n1565_007:0144a24": "三段義。時小嚴上座問。如何是塗毒皷。師以兩手按",
    "X80n1565_007:0144b01": "膝。亞身曰。韓信臨朝底。嚴無語。夾山下一僧到石霜。",
    "X80n1565_007:0144b02": "纔跨門便道。不審。霜曰。不必。闍黎。僧曰。恁麼則珍重。",
    "X80n1565_007:0144b03": "又到師處。如前道不審。師噓一噓。僧曰。恁麼則珍重。",
    "X80n1565_007:0144b04": "方回步。師曰。雖是後生。亦能管帶。其僧歸。舉似夾山。",
    "X80n1565_007:0144b05": "山上堂曰。前日到巖頭．石霜底阿師出來。如法舉似",
    "X80n1565_007:0144b06": "前話。其僧舉了。山曰。大眾還會麼。眾無對。山曰。若無",
    "X80n1565_007:0144b07": "人道得。山僧不惜兩莖眉毛道去也。乃曰。石霜雖有",
    "X80n1565_007:0144b08": "殺人刀。且無活人劒。巖頭亦有殺人刀。亦有活人劍。",
    "X80n1565_007:0144b09": "師與羅山卜塔基。羅山中路忽曰。和尚。師回顧曰。作",
    "X80n1565_007:0144b10": "麼。山舉手指曰。這裏好片地。師咄曰。瓜州賣瓜漢。又",
    "X80n1565_007:0144b11": "行數里歇次。山禮拜問曰。和尚豈不是三十年前在",
    "X80n1565_007:0144b12": "洞山而不肯洞山。師曰。是。又曰。和尚豈不是嗣德山",
    "X80n1565_007:0144b13": "又不肯德山。師曰。是。山曰。不肯德山即不問。祇如洞",
    "X80n1565_007:0144b14": "山有何虧闕。師良久曰。洞山好佛。祇是無光。山禮拜。",
    "X80n1565_007:0144b15": "僧問。利劍斬天下。誰是當頭者。師曰。暗。僧擬再問。師",
    "X80n1565_007:0144b16": "咄曰。這鈍漢出去。問。不歷古今時如何。師曰。卓朔地。",
    "X80n1565_007:0144b17": "曰。古今事如何。師曰。任爛。問僧。甚處來。曰。西京來。師",
    "X80n1565_007:0144b18": "曰。黃巢過後。還收得劒麼。曰。收得。師引頸近前曰。[囗@力]。",
    "X80n1565_007:0144b19": "曰。師頭落也。師呵呵大笑。僧後到雪峰。峰問。甚處來。",
    "X80n1565_007:0144b20": "曰。巖頭來。峰曰。巖頭有何言句。僧舉前話。峰便打三",
    "X80n1565_007:0144b21": "十棒。趂出。問。二龍爭珠。誰是得者。師曰。俱錯。僧問雪",
    "X80n1565_007:0144b22": "峰。聲聞人見性。如夜見月。菩薩人見性。如晝見日。未",
    "X80n1565_007:0144b23": "審和尚見性如何。峰打拄杖三下。僧後舉前語問師。",
    "X80n1565_007:0144b24": "師與三摑。問。如何是三界主。師曰。汝還解喫鐵棒麼。",
    "X80n1565_007:0144c01": "德山一日謂師曰。我這裏有兩僧入山。住庵多時。汝",
    "X80n1565_007:0144c02": "去看他怎生。師遂將一斧去。見兩人在庵內坐。師乃",
    "X80n1565_007:0144c03": "拈起斧曰。道得也一下斧。道不得也一下斧。二人殊",
    "X80n1565_007:0144c04": "不顧。師擲下斧曰。作家。作家。歸。舉似德山。山曰。汝道",
    "X80n1565_007:0144c05": "他如何。師曰。洞山門下不道全無。若是德山門下。未",
    "X80n1565_007:0144c06": "夢見在。僧參。於左邊作一圓相。又於右邊作一圓相。",
    "X80n1565_007:0144c07": "又於中心作一圓相。欲成未成。被師以手一撥。僧無",
    "X80n1565_007:0144c08": "語。師便喝。出。僧欲跨門。師却喚回。問。汝是洪州觀音",
    "X80n1565_007:0144c09": "來否。曰。是。師曰。祇如適來左邊一圓相作麼生。曰。是",
    "X80n1565_007:0144c10": "有句。師曰。右邊圓相聻。曰。是無句。師曰。中心圓相作",
    "X80n1565_007:0144c11": "麼生。曰。是不有不無句。師曰。祇如吾與麼又作麼生。",
    "X80n1565_007:0144c12": "曰。如刀畫水。師便打。瑞巖問。如何是毗盧師。師曰。道",
    "X80n1565_007:0144c13": "甚麼。巖再問。師曰。汝年十七八。未問弓折箭盡時如",
    "X80n1565_007:0144c14": "何。師曰。去。問。如何是巖中的的意。師曰。謝指示。曰。請",
    "X80n1565_007:0144c15": "和尚答話。師曰。珍重。問。三界競起時如何。師曰。坐却",
    "X80n1565_007:0144c16": "著。曰。未審師意如何。師曰。移取廬山來。即向汝道。問。",
    "X80n1565_007:0144c17": "起滅不停時如何。師喝曰。是誰起滅。問。輪中不得轉",
    "X80n1565_007:0144c18": "時如何。師曰。澁。問。路逢猛虎時如何。師曰。拶。問。如何",
    "X80n1565_007:0144c19": "是道。師曰。破草鞋。與拋向湖裏著。問。萬丈井中如何",
    "X80n1565_007:0144c20": "得到底。師曰。吽。僧再問。師曰。脚下過也。問。古帆未挂",
    "X80n1565_007:0144c21": "時如何。師曰。小魚吞大魚。又僧如前問。師曰。後園驢",
    "X80n1565_007:0144c22": "喫草。邇後人或問佛．問法．問道．問禪者。師皆作噓聲。",
    "X80n1565_007:0144c23": "師甞謂眾曰。老漢去時。大吼一聲了去。唐光啟之後。",
    "X80n1565_007:0144c24": "中原盜起。眾皆避地。師端居晏如也。一日賊大至。責",
    "X80n1565_007:0145a01": "以無供饋。遂倳刃焉。師神色自若。大呌一聲而終。聲",
    "X80n1565_007:0145a02": "聞數十里。即光啟三年丁未四月八日也。門人後焚",
    "X80n1565_007:0145a03": "之。獲舍利四十九粒。眾為起塔。諡清嚴禪師。",
    "X80n1565_007:0145a04": "福州雪峰義存禪師泉州南安曾氏子。家世奉佛。師",
    "X80n1565_007:0145a05": "生惡葷茹。於襁褓中聞鐘梵之聲。或見幡花像設。必",
    "X80n1565_007:0145a06": "為之動容。年十二。從其父遊莆田玉澗寺。見慶玄律",
    "X80n1565_007:0145a07": "師。遽拜曰。我師也。遂留侍焉。十七落髮。謁芙蓉常照",
    "X80n1565_007:0145a08": "大師。照撫而器之。後往幽州寶剎寺受戒。久歷禪會。",
    "X80n1565_007:0145a09": "緣契德山。唐咸通中回閩中雪峰創院。徒侶翕然。懿",
    "X80n1565_007:0145a10": "宗錫號真覺禪師。仍賜紫袈裟。初與巖頭至澧州鼇",
    "X80n1565_007:0145a11": "山鎮阻雪。頭每日祇是打睡。師一向坐禪。一日喚曰。",
    "X80n1565_007:0145a12": "師兄。師兄。且起來。頭曰。作甚麼。師曰。今生不著便。共",
    "X80n1565_007:0145a13": "文邃箇漢行脚。到處被他帶累。今日到此。又祇管打",
    "X80n1565_007:0145a14": "睡。頭喝曰。噇。眠去。每日牀上坐。恰似七村裏土地。他",
    "X80n1565_007:0145a15": "時後日魔魅人家男女去在。師自點胸曰。我這裏未",
    "X80n1565_007:0145a16": "穩在。不敢自謾。頭曰。我將謂你他日向孤峰頂上盤",
    "X80n1565_007:0145a17": "結草庵。播揚大教。猶作這箇語話。師曰。我實未穩在。",
    "X80n1565_007:0145a18": "頭曰。你若實如此。據你見處一一通來。是處與你證",
    "X80n1565_007:0145a19": "明。不是處與你剗却。師曰。我初到鹽官。見上堂舉色",
    "X80n1565_007:0145a20": "空義。得箇入處。頭曰。此去三十年。切忌舉著。又見洞",
    "X80n1565_007:0145a21": "山過水偈曰。切忌從他覓。迢迢與我疎。渠今正是我。",
    "X80n1565_007:0145a22": "我今不是渠。頭曰。若與麼。自救也未徹在。師又曰。後",
    "X80n1565_007:0145a23": "問德山。從上宗乘中事。學人還有分也無。德山打一",
    "X80n1565_007:0145a24": "棒曰。道甚麼。我當時如桶底脫相似。頭喝曰。你不聞",
    "X80n1565_007:0145b01": "道。從門入者不是家珍。師曰。他後如何即是。頭曰。他",
    "X80n1565_007:0145b02": "後若欲播揚大教。一一從自己胸襟流出。將來與我",
    "X80n1565_007:0145b03": "蓋天蓋地去。師於言下大悟。便作禮起。連聲呌曰。師",
    "X80n1565_007:0145b04": "兄。今日始是鼇山成道。師在洞山作飯頭。淘米次。山",
    "X80n1565_007:0145b05": "問。淘沙去米。淘米去沙。師曰。沙米一時去。山曰。大眾",
    "X80n1565_007:0145b06": "喫箇甚麼。師遂覆却米盆。山曰。據子因緣。合在德山。",
    "X80n1565_007:0145b07": "洞山一日問師。作甚麼來。師曰。斫槽來。山曰。幾斧斫",
    "X80n1565_007:0145b08": "成。師曰。一斧斫成。山曰。猶是這邊事。那邊事作麼生。",
    "X80n1565_007:0145b09": "師曰。直得無下手處。山曰。猶是這邊事。那邊事作麼",
    "X80n1565_007:0145b10": "生。師休去(汾陽代云。某甲早困也)。師辭洞山。山曰。子甚處去。師",
    "X80n1565_007:0145b11": "曰。歸嶺中去。山曰。當時從甚麼路出。師曰。從飛猿嶺",
    "X80n1565_007:0145b12": "出。山曰。今回向甚麼路去。師曰。從飛猿嶺去。山曰。有",
    "X80n1565_007:0145b13": "一人不從飛猿嶺去。子還識麼。師曰。不識。山曰。為甚",
    "X80n1565_007:0145b14": "麼不識。師曰。他無面目。山曰。子既不識。爭知無面目。",
    "X80n1565_007:0145b15": "師無對。住後。僧問。和尚見德山。得箇甚麼。便休去。師",
    "X80n1565_007:0145b16": "曰。我空手去。空手歸。問。祖意教意。是同是別。師曰。雷",
    "X80n1565_007:0145b17": "聲震地。室內不聞。又曰。闍黎行脚。為甚麼事。問。我眼",
    "X80n1565_007:0145b18": "本正。因師故邪時如何。師曰。迷逢達磨。曰。我眼何在。",
    "X80n1565_007:0145b19": "師曰。得不從師。問。剃髮染衣。受佛依蔭。為甚麼不許",
    "X80n1565_007:0145b20": "認佛。師曰。好事不如無。師問座主。如是兩字盡是科",
    "X80n1565_007:0145b21": "文。作麼生是本文。主無對(五雲代云。更分三段著)。問。如何是佛。",
    "X80n1565_007:0145b22": "師曰。寐語作甚麼。問。如何是覿面事。師曰。千里未是",
    "X80n1565_007:0145b23": "遠。問。如何是大人相。師曰。瞻仰即有分。問。文殊與維",
    "X80n1565_007:0145b24": "摩對談何事。師曰。義墮也。問。寂然無依時如何。師曰。",
    "X80n1565_007:0145c01": "猶是病。曰。轉後如何。師曰。船子下揚州。問。承古有言。",
    "X80n1565_007:0145c02": "師便作臥勢。良久起曰。問甚麼。僧再舉。師曰。虗生浪",
    "X80n1565_007:0145c03": "死漢。問。箭頭露鋒時如何。師曰。好手不中的。曰。盡眼",
    "X80n1565_007:0145c04": "沒標的時如何。師曰。不妨隨分好手。問。古人道。路逢",
    "X80n1565_007:0145c05": "達道人。不將語默對。未審將甚麼對。師曰。喫茶去。問",
    "X80n1565_007:0145c06": "僧。甚處來。曰。神光來。師曰。晝喚作日光。夜喚作火光。",
    "X80n1565_007:0145c07": "作麼生是神光。僧無對。師自代曰。日光火光。栖典座",
    "X80n1565_007:0145c08": "問。古人有言。知有佛向上事。方有語話分。如何是語",
    "X80n1565_007:0145c09": "話。師把住曰。道。道。棲無對。師遂蹋倒。栖當下汗流。問",
    "X80n1565_007:0145c10": "僧。甚處來。曰。近離浙中。師曰。船來陸來。曰。二途俱不",
    "X80n1565_007:0145c11": "涉。師曰。爭得到這裏。曰。有甚麼隔礙。師便打。問。古人",
    "X80n1565_007:0145c12": "道。覿面相呈時如何。師曰。是。曰。如何是覿面相呈。師",
    "X80n1565_007:0145c13": "曰。蒼天。蒼天。師謂眾曰。此箇水牯牛年多少。眾皆無",
    "X80n1565_007:0145c14": "對。師自代曰。七十九也。僧曰。和尚為甚麼作水牯牛",
    "X80n1565_007:0145c15": "去。師曰。有甚麼罪過。問僧。甚處去。曰。禮拜徑山和尚",
    "X80n1565_007:0145c16": "去。師曰。徑山若問汝。此間佛法如何。汝作麼生祇對。",
    "X80n1565_007:0145c17": "曰。待問即道。師便打。後舉問鏡清。這僧過在甚麼處。",
    "X80n1565_007:0145c18": "清曰。問得徑山徹困。師曰。徑山在浙中因甚麼問得",
    "X80n1565_007:0145c19": "徹困。清曰。不見道遠問近對。師曰。如是。如是。一日謂",
    "X80n1565_007:0145c20": "長慶曰。吾見溈山問仰山。從上諸聖向甚麼處去。他",
    "X80n1565_007:0145c21": "道或在天上。或在人間。汝道仰山意作麼生。慶曰。若",
    "X80n1565_007:0145c22": "問諸聖出沒處。恁麼道即不可。師曰。汝渾不肯。忽有",
    "X80n1565_007:0145c23": "人問。汝作麼生道。慶曰。但道錯。師曰。是汝不錯。慶曰。",
    "X80n1565_007:0145c24": "何異於錯。問僧。甚處來。曰。江西。師曰。與此間相去多",
    "X80n1565_007:0146a01": "少。曰。不遙。師竪起拂子曰。還隔這箇麼。曰。若隔這箇。",
    "X80n1565_007:0146a02": "即遙去也。師便打出。問。學人乍入叢林。乞師指箇入",
    "X80n1565_007:0146a03": "路。師曰。寧自碎身如微塵。終不敢瞎却一僧眼。問。四",
    "X80n1565_007:0146a04": "十九年後事即不問。四十九年前事如何。師以拂子",
    "X80n1565_007:0146a05": "驀口打。僧辭去。參靈雲。問。佛未出世時如何。雲舉拂",
    "X80n1565_007:0146a06": "子。曰。出世後如何。雲亦舉拂子。其僧却回。師曰。返太",
    "X80n1565_007:0146a07": "速乎。曰。某甲到彼。問佛法不契乃回。師曰。汝問甚麼",
    "X80n1565_007:0146a08": "事。僧舉前話。師曰。汝問。我為汝道。僧便問。佛未出世",
    "X80n1565_007:0146a09": "時如何。師舉起拂子。曰。出世後如何。師放下拂子。僧",
    "X80n1565_007:0146a10": "禮拜。師便打(後僧舉問玄沙。沙云。汝欲會麼。我與汝說箇喻。如人賣一片園。東西南北一時",
    "X80n1565_007:0146a11": "結契了也。中心樹子猶屬我在。崇壽稠云。為當打伊解處。別有道理)。師舉。六祖道。不是",
    "X80n1565_007:0146a12": "風動。不是幡動。仁者心動。乃曰。大小祖師。龍頭蛇尾。",
    "X80n1565_007:0146a13": "好與二十拄杖。時太原孚上座侍立。不覺齩齒。師曰。",
    "X80n1565_007:0146a14": "我適來恁麼道。也好喫二十拄杖。師行脚時參烏石",
    "X80n1565_007:0146a15": "觀和尚。纔敲門。石問。誰。師曰。鳳凰兒。石曰。來作麼。師",
    "X80n1565_007:0146a16": "曰。來啗老觀。石便開門搊住曰。道。道。師擬議。石拓開。",
    "X80n1565_007:0146a17": "閉却門。師住後示眾曰。我當時若入得老觀門。你這",
    "X80n1565_007:0146a18": "一隊噇酒糟漢向甚麼處摸索。師問慧全。汝得入處",
    "X80n1565_007:0146a19": "作麼生。全曰。共和尚商量了。師曰。甚麼處商量。曰。甚",
    "X80n1565_007:0146a20": "麼處去來。師曰。汝得入處又作麼生。全無對。師便打。",
    "X80n1565_007:0146a21": "全坥問。平田淺草。麈鹿成羣。如何射得麈中主。師喚",
    "X80n1565_007:0146a22": "全坥。坥應諾。師曰。喫茶去。問僧。甚處來。曰。溈山來。師",
    "X80n1565_007:0146a23": "曰。溈山有何言句。曰。某甲曾問如何是祖師西來意。",
    "X80n1565_007:0146a24": "溈山據坐。師曰。汝肯他否。曰。某甲不肯他。師曰。溈山",
    "X80n1565_007:0146b01": "古佛。汝速去懺悔(玄沙云。山頭老漢蹉過溈山也)。閩王問曰。擬欲葢",
    "X80n1565_007:0146b02": "一所佛殿去時如何。師曰。大王何不葢取一所空王",
    "X80n1565_007:0146b03": "殿。曰。請師樣子。師展兩手(雲門云。一舉四十九)。僧問。學人道不",
    "X80n1565_007:0146b04": "得處。請師道。師曰。我為法惜人。師舉拂子示一僧。其",
    "X80n1565_007:0146b05": "僧便出去(長慶舉似王延彬大傅了。乃曰。此僧合喚轉與一頓棒。王曰。和尚是甚麼心行。曰。幾",
    "X80n1565_007:0146b06": "放過)。師問長慶。古人道前三三。後三三。意作麼生。慶便",
    "X80n1565_007:0146b07": "出去(鵞湖別云。喏)。問僧。甚處來。曰。藍田來。師曰。何不入草",
    "X80n1565_007:0146b08": "(長慶云。險)。上堂。南山有一條鼈鼻蛇。汝等諸人切須好看。",
    "X80n1565_007:0146b09": "長慶出曰。今日堂中大有人喪身失命。雲門以拄杖",
    "X80n1565_007:0146b10": "攛向師前。作怕勢。有僧舉似玄沙。沙曰。須是稜兄始",
    "X80n1565_007:0146b11": "得。然雖如是。我即不然。曰。和尚作麼生。沙曰。用南山",
    "X80n1565_007:0146b12": "作麼。一日。有兩僧來。師以手拓庵門。放身出曰。是甚",
    "X80n1565_007:0146b13": "麼。僧亦曰。是甚麼。師低頭歸庵。僧辭去。師問。甚麼處",
    "X80n1565_007:0146b14": "去。曰。湖南。師曰。我有箇同行住巖頭。附汝一書去。書",
    "X80n1565_007:0146b15": "曰。某書上師兄。某一自鼇山成道後。迄至于今。飽不",
    "X80n1565_007:0146b16": "飢。同參某書上。僧到巖頭問。甚麼處來。曰。雪峰來。有",
    "X80n1565_007:0146b17": "書達和尚。頭接了。乃問僧。別有何言句。僧遂舉前話。",
    "X80n1565_007:0146b18": "頭曰。他道甚麼。曰。他無語低頭歸庵。頭曰。噫。我當初",
    "X80n1565_007:0146b19": "悔不向伊道末後句。若向伊道。天下人不奈雪老何。",
    "X80n1565_007:0146b20": "僧至夏末。請益前話。頭曰。何不早問。曰。未敢容易。頭",
    "X80n1565_007:0146b21": "曰。雪峰雖與我同條生。不與我同條死。要識末後句。",
    "X80n1565_007:0146b22": "祇這是。上堂。盡大地撮來如粟米粒大。拋向面前。漆",
    "X80n1565_007:0146b23": "桶不會打鼓。普請看(長慶問雲門曰。雪峰與麼道。還有出頭不得處麼。門曰。有。曰。作",
    "X80n1565_007:0146b24": "麼生。門曰。不可總作野狐精見解。文曰。狼籍不少)。問僧。甚麼處去。曰。識得即",
    "X80n1565_007:0146c01": "知去處。師曰。你是了事人。亂走作麼。曰。和尚莫塗汙",
    "X80n1565_007:0146c02": "人好。師曰。我即不塗汙你。古人吹布毛作麼生。與我",
    "X80n1565_007:0146c03": "說來看。曰。殘羹餿飯已有人喫了。師休去。有一僧在",
    "X80n1565_007:0146c04": "山下卓庵多年。不剃頭。畜一長柄杓。溪邊舀水。時有",
    "X80n1565_007:0146c05": "僧問。如何是祖師西來意。主曰。溪深杓柄長。師聞得。",
    "X80n1565_007:0146c06": "乃曰。也甚奇怪。一日。將剃刀同侍者去訪。纔相見便",
    "X80n1565_007:0146c07": "舉前話。問。是庵主語否。主曰。是。師曰。若道得。即不剃",
    "X80n1565_007:0146c08": "你頭。主便洗頭。胡跪師前。師即與剃却。師領徒南遊。",
    "X80n1565_007:0146c09": "時黃涅槃預知師至。搘策前迎。抵蘇溪邂逅。師問。近",
    "X80n1565_007:0146c10": "離何處。槃曰。辟支巖。師曰。巖中還有主麼。槃以竹策",
    "X80n1565_007:0146c11": "敲師轎。師乃出轎相見。槃曰。曾郎萬福。師遽展丈夫",
    "X80n1565_007:0146c12": "拜。槃作女人拜。師曰。莫是女人麼。槃又設兩拜。遂以",
    "X80n1565_007:0146c13": "竹策畫地。右繞師轎三匝。師曰。某甲三界內人。你三",
    "X80n1565_007:0146c14": "界外人。你前去。某甲後來。槃回。師隨至。止囊山憩數",
    "X80n1565_007:0146c15": "日。槃供事隨行徒眾。一無所缺。上堂。此事如一片田",
    "X80n1565_007:0146c16": "地相似。一任諸人耕種。無有不承此恩力者。玄沙曰。",
    "X80n1565_007:0146c17": "且作麼生是這田地。師曰。看。沙曰。是即是。某甲不與",
    "X80n1565_007:0146c18": "麼。師曰。你作麼生。沙曰。祇是人人底。三聖問。透網金",
    "X80n1565_007:0146c19": "鱗。以何為食。師曰。待汝出網來向汝道。聖曰。一千五",
    "X80n1565_007:0146c20": "百人善知識。話頭也不識。師曰。老僧住持事繁。上堂。",
    "X80n1565_007:0146c21": "盡大地是箇解脫門。把手拽伊不肯入。時一僧出曰。",
    "X80n1565_007:0146c22": "和尚怪某甲不得。又一僧曰。用入作甚麼。師便打。玄",
    "X80n1565_007:0146c23": "沙謂師曰。某甲如今大用去。和尚作麼生。師將三箇",
    "X80n1565_007:0146c24": "木毬一時拋出。沙作斫牌勢。師曰。你親在靈山方得",
    "X80n1565_007:0147a01": "如此。沙曰。也是自家事。一日陞座。眾集定。師輥出木",
    "X80n1565_007:0147a02": "毬。玄沙遂捉來安舊處。師一日在僧堂內燒火。閉却",
    "X80n1565_007:0147a03": "前後門。乃呌曰。救火。救火。玄沙將一片柴從牕櫺中",
    "X80n1565_007:0147a04": "拋入。師便開門。問。古澗寒泉時如何。師曰。瞪目不見",
    "X80n1565_007:0147a05": "底。曰。飲者如何。師曰。不從口入。僧舉似趙州。州曰。不",
    "X80n1565_007:0147a06": "從口入。不可從鼻孔裏入。僧却問。古澗寒泉時如何。",
    "X80n1565_007:0147a07": "州曰。苦。曰。飲者如何。州曰。死。師聞得。乃曰。趙州古佛。",
    "X80n1565_007:0147a08": "遙望作禮。自此不答話。師因閩王封柑橘各一顆。遣",
    "X80n1565_007:0147a09": "使送至。柬問。既是一般顏色。為甚名字不同。師遂依",
    "X80n1565_007:0147a10": "舊封回。王復馳問玄沙。沙將一張紙葢却。問僧。近離",
    "X80n1565_007:0147a11": "甚處。曰。覆船。師曰。生死海未渡。為甚麼覆却船。僧無",
    "X80n1565_007:0147a12": "語。乃回舉似覆船。船曰。何不道渠無生死。僧再至。進",
    "X80n1565_007:0147a13": "此語。師曰。此不是汝語。曰。是覆船恁麼道。師曰。我有",
    "X80n1565_007:0147a14": "二十棒寄與覆船。二十棒老僧自喫。不干闍黎事。問。",
    "X80n1565_007:0147a15": "大事作麼生。師執僧手曰。上座將此問誰。有僧禮拜。",
    "X80n1565_007:0147a16": "師打五棒。僧曰。過在甚麼處。師又打五棒。喝出。問僧。",
    "X80n1565_007:0147a17": "甚處來。曰。嶺外來。師曰。還逢達磨也無。曰。青天白日。",
    "X80n1565_007:0147a18": "師曰。自己作麼生。曰。更作麼生。師便打。師送僧出。行",
    "X80n1565_007:0147a19": "三五步。召曰。上座。僧回首。師曰。途中善為。問。拈槌竪",
    "X80n1565_007:0147a20": "拂。不當宗乘。未審和尚如何。師竪起拂子。僧乃抱頭",
    "X80n1565_007:0147a21": "出去。師不顧(法眼代云。大眾看此一員戰將)。問。三乘十二分教。為凡",
    "X80n1565_007:0147a22": "夫開演。不為凡夫開演。師曰。不消一曲楊柳枝。師謂",
    "X80n1565_007:0147a23": "鏡清曰。古來有老宿。引官人巡堂曰。此一眾盡是學",
    "X80n1565_007:0147a24": "佛法僧。官人曰。金屑雖貴。又作麼生。老宿無對。清代",
    "X80n1565_007:0147b01": "曰。比來拋甎引玉(法眼別云。官人何得貴耳賤目)。上堂。舉拂子曰。這",
    "X80n1565_007:0147b02": "箇為中下。僧問。上上人來時如何。師舉拂子。僧曰。這",
    "X80n1565_007:0147b03": "箇為中下。師便打。問。國師三喚侍者意如何。師乃起",
    "X80n1565_007:0147b04": "入方丈。問僧。今夏在甚麼處。曰。涌泉。師曰。長時涌。暫",
    "X80n1565_007:0147b05": "時涌。曰。和尚問不著。師曰。我問不著。僧曰。是。師乃打。",
    "X80n1565_007:0147b06": "普請次。路逢一獼猴。師曰。人人有一面古鏡。這箇獼",
    "X80n1565_007:0147b07": "猴亦有一面古鏡。三聖曰。曠劫無名。何以彰為古鏡。",
    "X80n1565_007:0147b08": "師曰。瑕生也。聖曰。這老漢著甚麼死急。話頭也不識。",
    "X80n1565_007:0147b09": "師曰。老僧住持事繁。閩帥施銀交牀。僧問。和尚受大",
    "X80n1565_007:0147b10": "王如此供養。將何報答。師以手拓地曰。輕打我。輕打",
    "X80n1565_007:0147b11": "我(僧問踈山云。雪峰道輕打我。意作麼生。山云。頭上插瓜虀。埀尾脚跟齊)。問。吞盡毗盧",
    "X80n1565_007:0147b12": "時如何。師曰。福唐歸來還平善否。上堂。我若東道西",
    "X80n1565_007:0147b13": "道。汝則尋言逐句。我若羚羊挂角。汝向甚麼處捫摸",
    "X80n1565_007:0147b14": "(僧問保福。祇如雪峰有甚麼言教。便似羚羊挂角時。福云。我不可作雪峯弟子不得)。師之法席。",
    "X80n1565_007:0147b15": "常不減千五百眾。梁開平戊辰三月示疾。閩帥命醫。",
    "X80n1565_007:0147b16": "師曰。吾非疾也。竟不服藥。遺偈付法。五月二日。朝遊",
    "X80n1565_007:0147b17": "藍田。暮歸澡身。中夜入滅。",
    "X80n1565_007:0147b18": "洪州感潭資國禪師白兆問。家內停喪。請師慰問。師",
    "X80n1565_007:0147b19": "曰。苦痛蒼天。曰。死却爺。死却孃。師打了趂出。師凡接",
    "X80n1565_007:0147b20": "機皆如此。",
    "X80n1565_007:0147b21": "天台瑞龍慧恭禪師福州羅氏子。謁德山。山問。會麼。",
    "X80n1565_007:0147b22": "曰。作麼。山曰。請相見。曰。識麼。山大笑。遂許入室。洎山",
    "X80n1565_007:0147b23": "順世。乃開法焉。",
    "X80n1565_007:0147b24": "泉州瓦棺和尚在德山為侍者。一日。同入山斫木。山",
    "X80n1565_007:0147c01": "將一椀水與師。師接得便喫却。山曰。會麼。師曰。不會。",
    "X80n1565_007:0147c02": "山又將一椀水與師。師又接喫却。山曰。會麼。師曰。不",
    "X80n1565_007:0147c03": "會。山曰。何不成褫取不會底。師曰。不會又成褫箇甚",
    "X80n1565_007:0147c04": "麼。山曰。子大似箇鐵橛。住後。雪峰訪師。茶話次。峰問。",
    "X80n1565_007:0147c05": "當時在。德山。斫木因緣作麼生。師曰。先師當時肯我。",
    "X80n1565_007:0147c06": "峰曰。和尚離師太早。時面前偶有一椀水。峰曰。將水",
    "X80n1565_007:0147c07": "來。師便度與。峰接得便潑却(雲門云。莫壓良為賤)。",
    "X80n1565_007:0147c08": "襄州高亭簡禪師參德山。隔江纔見。便云。不審。山乃",
    "X80n1565_007:0147c09": "搖扇招之。師忽開悟。乃橫趨而去。更不回顧。",
    "X80n1565_007:0147c10": "青原下六世",
    "X80n1565_007:0147c11": "巖頭奯禪師法嗣",
    "X80n1565_007:0147c12": "台州瑞巖師彥禪師閩之許氏子。自幼披緇。秉戒無",
    "X80n1565_007:0147c13": "缺。初禮巖頭。問曰。如何是本常理。頭曰。動也。曰。動時",
    "X80n1565_007:0147c14": "如何。頭曰。不是本常理。師良久。頭曰。肯即未脫根塵。",
    "X80n1565_007:0147c15": "不肯即永沈生死。師遂領悟。便禮拜。頭每與語。徵醻",
    "X80n1565_007:0147c16": "無忒。後謁夾山。山問。甚處來。曰。臥龍來。山曰。來時龍",
    "X80n1565_007:0147c17": "還起也未。師乃顧視之。山曰。炙瘡瘢上更著艾燋。曰。",
    "X80n1565_007:0147c18": "和尚又苦如此作甚麼。山休去。師乃問山。與麼即易。",
    "X80n1565_007:0147c19": "不與麼即難。與麼與麼即惺惺。不與麼不與麼即居",
    "X80n1565_007:0147c20": "空界。與麼不與麼。請師速道。山曰。老僧謾闍黎去也。",
    "X80n1565_007:0147c21": "師喝曰。這老和尚。而今是甚時節。便出去(後有僧舉似巖頭。頭",
    "X80n1565_007:0147c22": "云。苦哉。將我一枝佛法。與麼流將去)。師尋居丹丘瑞巖。坐磐石。終日如",
    "X80n1565_007:0147c23": "愚。每自喚主人公。復應諾。乃曰。惺惺著。他後莫受人",
    "X80n1565_007:0147c24": "謾。(後有僧參玄沙。沙問。近離甚處。云。瑞巖。沙云。有何言句示徒。僧舉前話。沙云。一等是弄精魂。也甚奇",
    "X80n1565_007:0148a01": "怪。乃云。何不且在彼住。云。已遷化也。沙云。而今還喚得應麼。僧無對)。師統眾嚴整。江表",
    "X80n1565_007:0148a02": "稱之。僧問。頭上寶蓋現。足下雲生時如何。師曰。披枷",
    "X80n1565_007:0148a03": "帶鎻漢。曰。頭上無寶葢。足下無雲生時如何。師曰。猶",
    "X80n1565_007:0148a04": "有杻在。曰。畢竟如何。師曰。齋後困。鏡清問。天不能覆。",
    "X80n1565_007:0148a05": "地不能載。豈不是。師曰。若是即被覆載。清曰。若不是",
    "X80n1565_007:0148a06": "瑞巖幾遭也。師自稱曰。師彥。僧問。如何是佛。師曰。石",
    "X80n1565_007:0148a07": "牛。曰。如何是法。師曰。石牛兒。曰。恁麼即不同也。師曰。",
    "X80n1565_007:0148a08": "合不得。曰。為甚麼合不得。師曰。無同可同。合甚麼。問。",
    "X80n1565_007:0148a09": "作麼生商量。即得不落階級。師曰。排不出。曰。為甚麼",
    "X80n1565_007:0148a10": "排不出。師曰。他從前無階級。曰。未審居何位次。師曰。",
    "X80n1565_007:0148a11": "不坐普光殿。曰。還理化也無。師曰。名聞三界重。何處",
    "X80n1565_007:0148a12": "不歸朝。一日有村媼作禮。師曰。汝速歸。救取數千物",
    "X80n1565_007:0148a13": "命。媼回舍。見兒婦拾田螺歸。媼遂放之水濵。師之異",
    "X80n1565_007:0148a14": "迹頗多。茲不繁錄。逝後塔于本山。諡空照禪師。",
    "X80n1565_007:0148a15": "懷州玄泉彥禪師僧問。如何是道中人。師曰。日落投",
    "X80n1565_007:0148a16": "孤店。問。如何是佛。師曰。張家三箇兒。曰。學人不會。師",
    "X80n1565_007:0148a17": "曰。孟．仲．季也不會。問。如何是聲前一句。師曰。吽。曰。轉",
    "X80n1565_007:0148a18": "後如何。師曰。是甚麼。",
    "X80n1565_007:0148a19": "福州羅山道閑禪師長溪陳氏子。出家於龜山。年滿",
    "X80n1565_007:0148a20": "受具。徧歷諸方。甞謁石霜。問。去住不寧時如何。霜曰。",
    "X80n1565_007:0148a21": "直須盡却。師不契。乃參巖頭。亦如前問。頭曰。從他去",
    "X80n1565_007:0148a22": "住。管他作麼。師於是服膺。閩帥飲其法味。請居羅山。",
    "X80n1565_007:0148a23": "號法寶禪師。開堂陞座。方斂衣便曰。珍重。時眾不散。",
    "X80n1565_007:0148a24": "良久師又曰。未識底近前來。僧出禮拜。師抗聲曰。也",
    "X80n1565_007:0148b01": "大苦哉。僧擬伸問。師乃喝出。問。如何是奇特一句。師",
    "X80n1565_007:0148b02": "曰。道甚麼。問。當鋒事如何辨明。師舉如意。僧曰。乞和",
    "X80n1565_007:0148b03": "尚垂慈。師曰。大遠也。問。急急相投。請師一接。師曰。會",
    "X80n1565_007:0148b04": "麼。曰。不會。師曰。箭過也。問。九女不[橘矛+隹]。誰是哀提者。師",
    "X80n1565_007:0148b05": "曰。高聲問。僧擬再問。師曰。甚麼處去也。僧來參。師問。",
    "X80n1565_007:0148b06": "名甚麼。曰。明教。師曰。還會教也未。曰。隨分。師竪起拳",
    "X80n1565_007:0148b07": "曰。靈山會上。喚這箇作甚麼。曰。拳教。師笑曰。若恁麼。",
    "X80n1565_007:0148b08": "喚作拳教。復展兩足曰。這箇是甚麼教。僧無語。師曰。",
    "X80n1565_007:0148b09": "莫喚作脚教麼。師在禾山。送同行矩長老出門次。把",
    "X80n1565_007:0148b10": "拄杖向面前一攛。矩無對。師曰。石牛攔古路。一馬生",
    "X80n1565_007:0148b11": "雙駒(後僧舉似疎山。山云。石牛攔古路。一馬生三寅)。僧辭保福。福問。甚處去。",
    "X80n1565_007:0148b12": "曰。禮拜羅山。福曰。汝向羅山道。保福秋間上府朝覲",
    "X80n1565_007:0148b13": "大王。置四十箇問頭問和尚。忽若一句不相當。莫言",
    "X80n1565_007:0148b14": "不道。僧舉似師。師呵呵大笑曰。陳老師自入福建道",
    "X80n1565_007:0148b15": "洪塘橋下一寨。未曾見有箇毛頭星現。汝與我向從",
    "X80n1565_007:0148b16": "展道。陳老師無許多問頭。秖有一口劒。一劒下須有",
    "X80n1565_007:0148b17": "分身之意。亦有出身之路。若不明便須成末。僧回舉",
    "X80n1565_007:0148b18": "似福。福曰。我當時也秖是謔伊。至秋朝覲。師特為辦",
    "X80n1565_007:0148b19": "茶筵請福。福不赴。却向僧曰。我中間曾有謔語。恐和",
    "X80n1565_007:0148b20": "尚問著。僧歸舉似。師曰。汝向他道。猛虎終不食伏肉。",
    "X80n1565_007:0148b21": "僧又去。福遂來。無軫上座問。祇如巖頭道。洞山好佛。",
    "X80n1565_007:0148b22": "祇是無光。未審洞山有何虧闕。便道無光。師召軫。軫",
    "X80n1565_007:0148b23": "應諾。師曰。灼然好箇佛。祇是無光。曰。大師為甚麼撥",
    "X80n1565_007:0148b24": "無軫話。師曰。甚麼處是陳老師撥你話處。快道。快道。",
    "X80n1565_007:0148c01": "軫無語。師打三十棒趂出。軫舉似招慶。慶一夏罵詈。",
    "X80n1565_007:0148c02": "至夏末自來問。師乃分明舉似。慶便作禮懺悔曰。洎",
    "X80n1565_007:0148c03": "錯怪大師。僧舉寒山詩。問。白鶴銜苦桃時如何。師曰。",
    "X80n1565_007:0148c04": "貞女室中吟。曰。千里作一息時如何。師曰。送客郵亭",
    "X80n1565_007:0148c05": "外。曰。欲往蓬萊山時如何。師曰。欹枕覰獼猴。曰。將此",
    "X80n1565_007:0148c06": "充糧食時如何。師曰。古劒髑髏前。問。如何是百草頭",
    "X80n1565_007:0148c07": "上盡是祖師意。師曰。刺破汝眼。問。如何是道。師曰。倚",
    "X80n1565_007:0148c08": "著壁。問。前是萬丈洪崖。後是虎狼師子。正當恁麼時",
    "X80n1565_007:0148c09": "如何。師曰。自在。問。三界誰為主。師曰。還解喫飯麼。臨",
    "X80n1565_007:0148c10": "遷化。上堂集眾。良久展左手。主事罔測。乃令東邊師",
    "X80n1565_007:0148c11": "僧退後。又展右手。又令西邊師僧退後。廼曰。欲報佛",
    "X80n1565_007:0148c12": "恩。無過流通大教。歸去也。歸去也。珍重。言訖。莞爾而",
    "X80n1565_007:0148c13": "寂。",
    "X80n1565_007:0148c14": "福州香谿從範禪師新到參。師曰。汝豈不是鼓山僧。",
    "X80n1565_007:0148c15": "僧曰。是。師曰。額上珠為何不見。僧無對。僧辭。師門送。",
    "X80n1565_007:0148c16": "復召。上座。僧回首。師曰。滿肚是禪。曰。和尚是甚麼心",
    "X80n1565_007:0148c17": "行。師大笑而已。師披衲衣次。說偈曰。迦葉上行衣。披",
    "X80n1565_007:0148c18": "來須捷機。纔分招的箭。密露不藏龜。",
    "X80n1565_007:0148c19": "福州聖壽嚴禪師補衲次。僧參。師提起示之曰。山僧",
    "X80n1565_007:0148c20": "一衲衣。展似眾人見。雲水兩條分。莫教露鍼線。速道。",
    "X80n1565_007:0148c21": "速道。僧無對。師曰。如許多時作甚麼來。",
    "X80n1565_007:0148c22": "吉州靈巖慧宗禪師福州陳氏子。受業於龜山。僧問。",
    "X80n1565_007:0148c23": "如何是靈巖境。師曰。松檜森森密密遮。曰。如何是境",
    "X80n1565_007:0148c24": "中人。師曰。夜夜有猿啼。問。如何是學人自己本分事。",
    "X80n1565_007:0149a01": "師曰。拋却真金。拾瓦礫作麼。",
    "X80n1565_007:0149a02": "雪峰存禪師法嗣",
    "X80n1565_007:0149a03": "福州玄沙師備宗一禪師閩之謝氏子。幼好垂釣。汎",
    "X80n1565_007:0149a04": "小艇於南臺江。狎諸漁者。唐咸通初年。甫三十。忽慕",
    "X80n1565_007:0149a05": "出塵。乃棄舟投芙蓉訓禪師落髮。往豫章開元寺受",
    "X80n1565_007:0149a06": "具。布衲芒屨。食纔接氣。常終日宴坐。眾皆異之。與雪",
    "X80n1565_007:0149a07": "峯本法門昆仲。而親近若師資。峯以其苦行。呼為頭",
    "X80n1565_007:0149a08": "陀。一日峰問。阿那箇是備頭陀。師曰。終不敢誑於人。",
    "X80n1565_007:0149a09": "異日。峰召曰。備頭陀何不徧參去。師曰。達磨不來東",
    "X80n1565_007:0149a10": "土。二祖不往西天。峰然之。暨登象骨山。乃與師同力",
    "X80n1565_007:0149a11": "締搆。玄徒臻萃。師入室咨決。罔替晨昏。又閱楞嚴。發",
    "X80n1565_007:0149a12": "明心地。由是應機敏捷。與修多羅冥契。諸方玄學有",
    "X80n1565_007:0149a13": "所未決。必從之請益。至與雪峰徵詰。亦當仁不讓。峰",
    "X80n1565_007:0149a14": "曰。備頭陀再來人也。雪峰上堂。要會此事。猶如古鏡",
    "X80n1565_007:0149a15": "當臺。胡來胡現。漢來漢現。師出眾曰。忽遇明鏡來時",
    "X80n1565_007:0149a16": "如何。峰曰。胡漢俱隱。師曰。老和尚脚跟猶未點地在。",
    "X80n1565_007:0149a17": "住後。上堂。佛道閑曠。無有程途。無門解脫之門。無意",
    "X80n1565_007:0149a18": "道人之意。不在三際。故不可昇沈。建立乖真。非屬造",
    "X80n1565_007:0149a19": "化。動則起生死之本。靜則醉昏沉之鄉。動靜雙泯。即",
    "X80n1565_007:0149a20": "落空亡。動靜雙收。瞞頇佛性。必須對塵對境。如枯木",
    "X80n1565_007:0149a21": "寒灰。臨時應用。不失其宜。鏡照諸像。不亂光輝。鳥飛",
    "X80n1565_007:0149a22": "空中。不雜空色。所以十方無影像。三界絕行蹤。不墮",
    "X80n1565_007:0149a23": "往來機。不住中間意。鐘中無鼓響。鼓中無鐘聲。鐘鼓",
    "X80n1565_007:0149a24": "不相交。句句無前後。如壯士展臂。不藉他力。師子遊",
    "X80n1565_007:0149b01": "行。豈求伴侶。九霄絕翳。何在穿通。一段光明。未曾昏",
    "X80n1565_007:0149b02": "昧。若到這裏。體寂寂。常的的。日赫燄。無邊表。圓覺空",
    "X80n1565_007:0149b03": "中不動搖。吞爍乾坤迥然照。夫佛出世者。元無出入。",
    "X80n1565_007:0149b04": "名相無體。道本如如。法爾天真。不同修證。祇要虗閑",
    "X80n1565_007:0149b05": "不昧作用。不涉塵泥。箇中纖毫道不盡。即為魔王眷",
    "X80n1565_007:0149b06": "屬。句前句後。是學人難處。所以一句當天。八萬門永",
    "X80n1565_007:0149b07": "絕生死。直饒得似秋潭月影。靜夜鐘聲。隨扣擊以無",
    "X80n1565_007:0149b08": "虧。觸波瀾而不散。猶是生死岸頭事。道人行處。如火",
    "X80n1565_007:0149b09": "銷冰。終不却成冰。箭既離弦。無返回勢。所以牢籠不",
    "X80n1565_007:0149b10": "肯住。呼喚不回頭。古聖不安排。至今無處所。若到這",
    "X80n1565_007:0149b11": "裏。步步登玄。不屬邪正。識不能識。智不能知。動便失",
    "X80n1565_007:0149b12": "宗。覺即迷旨。二乘膽顫。十地魂驚。語路處絕。心行處",
    "X80n1565_007:0149b13": "滅。直得釋迦掩室於摩竭。淨名杜口於毗耶。須菩提",
    "X80n1565_007:0149b14": "唱無說而顯道。釋梵絕聽而雨花。若與麼見前。更疑",
    "X80n1565_007:0149b15": "何事沒棲泊處。離去來今。限約不得。心思路絕。不因",
    "X80n1565_007:0149b16": "莊嚴。本來真淨。動用語笑。隨處明了。更無欠少。今時",
    "X80n1565_007:0149b17": "人不悟箇中道理。妄自涉事涉塵。處處染著。頭頭繫",
    "X80n1565_007:0149b18": "絆。縱悟。則塵境紛紜。名相不實。便擬凝心斂念。攝事",
    "X80n1565_007:0149b19": "歸空。閉目藏睛。終有念起。旋旋破除。細想纔生。即便",
    "X80n1565_007:0149b20": "遏捺。如此見解。即是落空亡底外道。魂不散底死人。",
    "X80n1565_007:0149b21": "冥冥漠漠。無覺無知。塞耳偷鈴。徒自欺誑。這裏分別",
    "X80n1565_007:0149b22": "則不然。也不是隈門傍戶。句句現前。不得商量。不涉",
    "X80n1565_007:0149b23": "文墨。本絕塵境。本無位次。權名箇出家兒。畢竟無踪。",
    "X80n1565_007:0149b24": "迹真如凡聖。地獄人天。祇是療狂子之方。虗空尚無",
    "X80n1565_007:0149c01": "改變。大道豈有昇沉。悟則縱橫不離本際。若到這裏。",
    "X80n1565_007:0149c02": "凡聖也無立處。若向句中作意。則沒溺殺人。若向外",
    "X80n1565_007:0149c03": "馳求。又落魔界。如如向上。沒可安排。恰似焰爐不藏",
    "X80n1565_007:0149c04": "蚊蚋。此理本來平坦。何用剗除。動靜揚眉。是真解脫",
    "X80n1565_007:0149c05": "道。不彊為意度。建立乖真。若到這裏。纖毫不受。指意",
    "X80n1565_007:0149c06": "則差。便是千聖出頭來。也安一字不得。久立。珍重。上",
    "X80n1565_007:0149c07": "堂。我今問汝諸人。且承當得箇甚麼事。在何世界安",
    "X80n1565_007:0149c08": "身立命。還辨得麼。若辨不得。恰似揑目生花。見事便",
    "X80n1565_007:0149c09": "差。知麼。如今目前。見有山河大地．色空明暗種種諸",
    "X80n1565_007:0149c10": "物。皆是狂勞花相。喚作顛倒知見。夫出家人。識心達",
    "X80n1565_007:0149c11": "本源。故號為沙門。汝今既已剃髮披衣。為沙門相。即",
    "X80n1565_007:0149c12": "便有自利利他分。如今看著。盡黑漫漫地墨汁相似。",
    "X80n1565_007:0149c13": "自救尚不得。爭解為得人。仁者。佛法因緣事大。莫作",
    "X80n1565_007:0149c14": "等閑相似。聚頭亂說。雜話趂謴。過時。光陰難得。可惜",
    "X80n1565_007:0149c15": "許大丈夫兒。何不自省察看是甚麼事。祇如從上宗",
    "X80n1565_007:0149c16": "乘。是諸佛頂族。汝既承當不得。所以我方便勸汝。但",
    "X80n1565_007:0149c17": "從迦葉門接續頓超去。此一門超凡聖因果。超毗盧",
    "X80n1565_007:0149c18": "妙莊嚴世界海。超他釋迦方便門。直下永劫。不教有",
    "X80n1565_007:0149c19": "一物與汝作眼見。何不自急急究取。未必道。我且待",
    "X80n1565_007:0149c20": "三生兩生。久積淨業。仁者。宗乘是甚麼事。不可由汝",
    "X80n1565_007:0149c21": "用工莊嚴便得去。不可他心宿命便得去。會麼。祇如",
    "X80n1565_007:0149c22": "釋迦出頭來作許多變弄。說十二分教。如瓶灌水。大",
    "X80n1565_007:0149c23": "作一場佛事。向此門中用一點不得。用一毛頭伎倆",
    "X80n1565_007:0149c24": "不得。知麼。如同夢事。亦如寐語。沙門不應出頭來。不",
    "X80n1565_007:0150a01": "同夢事。葢為識得。知麼。識得即是大出脫．大徹頭人。",
    "X80n1565_007:0150a02": "所以超凡越聖。出生離死。離因離果。超毗盧。越釋迦。",
    "X80n1565_007:0150a03": "不被凡聖因果所謾。一切處無人識得。汝知麼。莫祇",
    "X80n1565_007:0150a04": "長戀生死愛網。被善惡業拘將去。無自由分。饒汝鍊",
    "X80n1565_007:0150a05": "得身心同虗空去。饒汝到精明湛不搖處。不出識陰。",
    "X80n1565_007:0150a06": "古人喚作如急流水。流急不覺。妄為恬靜。恁麼修行。",
    "X80n1565_007:0150a07": "盡出他輪回際不得。依前被輪回去。所以道。諸行無",
    "X80n1565_007:0150a08": "常。直是三乘功果。如是可畏。若無道眼。亦不究竟。何",
    "X80n1565_007:0150a09": "似如今博地凡夫。不用一毫工夫。便頓超去．解省心",
    "X80n1565_007:0150a10": "力麼。還願樂麼。勸汝。我如今立地待汝搆去。更不教",
    "X80n1565_007:0150a11": "汝加功煉行。如今不恁麼。更待何時。還肯麼。便下座。",
    "X80n1565_007:0150a12": "上堂。汝諸人如在大海裏坐。沒頭浸却了。更展手問",
    "X80n1565_007:0150a13": "人乞水喫。夫學般若菩薩。須具大根器。有大智慧始",
    "X80n1565_007:0150a14": "得。若有智慧。即今便出脫得去。若是根機遲鈍。直須",
    "X80n1565_007:0150a15": "勤苦耐志。日夜忘疲。無眠失食。如喪考妣相似。恁麼",
    "X80n1565_007:0150a16": "急切。盡一生去。更得人荷挾。尅骨究實。不妨易得搆",
    "X80n1565_007:0150a17": "去。且況如今。誰是堪任受學底人。仁者。莫祇是記言",
    "X80n1565_007:0150a18": "記語。恰似念陀羅尼相似。蹋步向前來。口裏哆哆和",
    "X80n1565_007:0150a19": "和地。被人把住詰問著沒去處。便嗔道和尚不為我",
    "X80n1565_007:0150a20": "答話。恁麼學事大苦。知麼。有一般坐繩牀和尚。稱善",
    "X80n1565_007:0150a21": "知識。問著便搖身動手。點眼吐舌瞪視。更有一般說",
    "X80n1565_007:0150a22": "昭昭靈靈。靈臺智性。能見能聞。向五蘊身田裏作主",
    "X80n1565_007:0150a23": "宰。恁麼為善知識．大賺人。知麼。我今問汝。汝若認昭",
    "X80n1565_007:0150a24": "昭靈靈是汝真實。為甚麼瞌睡時又不成昭昭靈靈。",
    "X80n1565_007:0150b01": "若瞌睡時不是。為甚麼有昭昭時。汝還會麼。這箇喚",
    "X80n1565_007:0150b02": "作認賊為子。是生死根本妄想緣氣。汝欲識根由麼。",
    "X80n1565_007:0150b03": "我向汝道。昭昭靈靈。祇因前塵色聲香等法而有分",
    "X80n1565_007:0150b04": "別。便道此是昭昭靈靈。若無前塵。汝此昭昭靈靈同",
    "X80n1565_007:0150b05": "於龜毛兔角。仁者。真實在甚麼處。汝今欲得出他五",
    "X80n1565_007:0150b06": "蘊身田主宰。但識取汝祕密金剛體。古人向汝道。圓",
    "X80n1565_007:0150b07": "成正遍。遍周沙界。我今少分為汝。智者可以譬喻得",
    "X80n1565_007:0150b08": "解。汝還見南閻浮提日麼。世間人所作興營．養身．活",
    "X80n1565_007:0150b09": "命種種心行作業。莫非皆承日光成立。祇如日體。還",
    "X80n1565_007:0150b10": "有許多般心行麼。還有不周遍處麼。欲識金剛體。亦",
    "X80n1565_007:0150b11": "須如是看。祇如今山河大地．十方國土．色空明暗。及",
    "X80n1565_007:0150b12": "汝身心。莫非盡承汝圓成威光所現。直是天人羣生",
    "X80n1565_007:0150b13": "類所作業次。受生果報。有情無情。莫非承汝威光。乃",
    "X80n1565_007:0150b14": "至諸佛成道成果。接物利生。莫非盡承汝威光。祇如",
    "X80n1565_007:0150b15": "金剛體。還有凡夫諸佛麼。有汝心行麼。不可道無便",
    "X80n1565_007:0150b16": "得當去也。知麼。汝既有如是奇特當陽出身處。何不",
    "X80n1565_007:0150b17": "發明取。因何却隨他向五蘊身田中鬼趣裏作活計。",
    "X80n1565_007:0150b18": "直下自謾去。忽然無常殺鬼到來。眼目譸張。身見命",
    "X80n1565_007:0150b19": "見。恁麼時大難支荷。如生脫龜殻相似。大苦。仁者。莫",
    "X80n1565_007:0150b20": "把瞌睡見解便當却去。未解葢覆得毛頭許。汝還知",
    "X80n1565_007:0150b21": "麼。三界無安。猶如火宅。且汝未是得安樂底人。祇大",
    "X80n1565_007:0150b22": "作羣隊干他人世。這邊那邊飛走。野鹿相似。但求衣",
    "X80n1565_007:0150b23": "食。若恁麼爭行他王道。知麼。國王大臣不拘執汝。父",
    "X80n1565_007:0150b24": "母放汝出家。十方施主供汝衣食。土地龍神呵護汝。",
    "X80n1565_007:0150c01": "也須具慚愧知恩始得。莫孤負人好。長連牀上排行",
    "X80n1565_007:0150c02": "著地銷將去。道是安樂未在。皆是粥飯將養得汝。爛",
    "X80n1565_007:0150c03": "冬瓜相似變將去。土裏埋將去。業識茫茫。無本可據。",
    "X80n1565_007:0150c04": "沙門因甚麼到恁麼地。祇如大地上蠢蠢者。我喚作",
    "X80n1565_007:0150c05": "地獄劫住。如今若不了。明朝後日入驢胎馬肚裏。牽",
    "X80n1565_007:0150c06": "犂拽耙。銜鐵負鞍。碓搗磨磨。水火裏燒煑去。大不容",
    "X80n1565_007:0150c07": "易受。大須恐懼。好是汝自累。知麼。若是了去。直下永",
    "X80n1565_007:0150c08": "劫。不曾教汝有這箇消息。若不了此。煩惱惡業因緣。",
    "X80n1565_007:0150c09": "不是一劫兩劫得休。直與汝金剛齊壽。知麼。師因參",
    "X80n1565_007:0150c10": "次。聞燕子聲。乃曰。深談實相。善說法要。便下座。時有",
    "X80n1565_007:0150c11": "僧請益。曰。某甲不會。師曰。去。誰信汝。鼓山來。師作一",
    "X80n1565_007:0150c12": "圓相示之。山曰。人人出這箇不得。師曰。情知汝向驢",
    "X80n1565_007:0150c13": "胎馬腹裏作活計。山曰。和尚又作麼生。師曰。人人出",
    "X80n1565_007:0150c14": "這箇不得。山曰。和尚與麼道却得。某甲為甚麼道不",
    "X80n1565_007:0150c15": "得。師曰。我得汝不得。上堂。眾集。遂將拄杖一時趂下。",
    "X80n1565_007:0150c16": "却回向侍者道。我今日作得一解。險入地獄如箭射。",
    "X80n1565_007:0150c17": "者曰。喜得和尚再復人身。僧侍立次。師以杖指面前",
    "X80n1565_007:0150c18": "地上白點曰。還見麼。曰。見。如是三問。僧亦如是答。師",
    "X80n1565_007:0150c19": "曰。你也見。我也見。為甚麼道不會。師甞訪三斗庵主。",
    "X80n1565_007:0150c20": "纔相見。主曰。莫怪住山年深無坐具。師曰。人人盡有。",
    "X80n1565_007:0150c21": "庵主為甚麼無。主曰。且坐喫茶。師曰。庵主元來有在。",
    "X80n1565_007:0150c22": "侍雪峰次。有二僧從階下過。峰曰。此二人堪為種草。",
    "X80n1565_007:0150c23": "師曰。某甲不與麼。峰曰。汝作麼生。師曰。便好與三十",
    "X80n1565_007:0150c24": "棒。因雪峰指火曰。三世諸佛在火焰裏轉大法輪。師",
    "X80n1565_007:0151a01": "曰。近日王令稍嚴。峰曰。作麼生。師曰。不許攙奪行市。",
    "X80n1565_007:0151a02": "雲門曰。火焰為三世諸佛說法。三世諸佛立地聽。南",
    "X80n1565_007:0151a03": "際到雪峰。峰令訪師。師問。古人道此事唯我能知。長",
    "X80n1565_007:0151a04": "老作麼生。際曰。須知有不求知者(歸宗柔別。拊掌三下)。師曰。山",
    "X80n1565_007:0151a05": "頭和尚喫許多辛苦作麼。雪峰普請畬田次。見一蛇。",
    "X80n1565_007:0151a06": "以杖挑起。召眾曰。看。看。以刀芟為兩段。師以杖拋於",
    "X80n1565_007:0151a07": "背後。更不顧視。眾愕然。峰曰。俊哉。侍雪峰遊山次。峰",
    "X80n1565_007:0151a08": "指面前地曰。這一片地好造箇無縫塔。師曰。高多少。",
    "X80n1565_007:0151a09": "峯乃顧視上下。師曰。人天福報即不無。和尚。若是靈",
    "X80n1565_007:0151a10": "山授記。未夢見在。峯曰。你又作麼生。師曰。七尺八尺。",
    "X80n1565_007:0151a11": "雪峰曰。世界闊一尺。古鏡闊一尺。世界闊一丈。古鏡",
    "X80n1565_007:0151a12": "闊一丈。師指火爐曰。火爐闊多少。峯曰。如古鏡闊。師",
    "X80n1565_007:0151a13": "曰。老和尚脚跟未點地在。師初住普應院。遷止玄沙。",
    "X80n1565_007:0151a14": "天下叢林。皆望風而賓之。閩帥王公待以師禮。學徒",
    "X80n1565_007:0151a15": "餘八百。室戶不閉。上堂。良久曰。我為汝得徹困。也還",
    "X80n1565_007:0151a16": "會麼。僧問。寂寂無言時如何。師曰。寐語作麼。曰。本分",
    "X80n1565_007:0151a17": "事。請師道。師曰。瞌睡作麼。曰。學人即瞌睡。和尚如何。",
    "X80n1565_007:0151a18": "師曰。爭得恁麼不識痛癢。又曰。可惜如許大師僧。千",
    "X80n1565_007:0151a19": "道萬里行脚到這裏。不消箇瞌睡寐語。便屈却去。問。",
    "X80n1565_007:0151a20": "如何是學人自己。師曰。用自己作麼。問。從上宗乘。如",
    "X80n1565_007:0151a21": "何理論。師曰。少人聽。曰。請和尚直道。師曰。患聾作麼。",
    "X80n1565_007:0151a22": "又曰。仁者。如今事不獲已。教我抑下如是威光。苦口",
    "X80n1565_007:0151a23": "相勸。百千方便。如此如彼。共汝相知聞。盡成顛倒知",
    "X80n1565_007:0151a24": "見。將此咽喉唇吻。祇成得箇野狐精業謾汝。我還肯",
    "X80n1565_007:0151b01": "麼。祇如有過無過。唯我自知。汝爭得會。若是恁麼人",
    "X80n1565_007:0151b02": "出頭來。甘伏呵責。夫為人師匠大不易。須是善知識",
    "X80n1565_007:0151b03": "始得知。我如今恁麼方便助汝。猶尚不能搆得。可中",
    "X80n1565_007:0151b04": "純舉宗乘。是汝向甚麼處安措。還會麼。四十九年是",
    "X80n1565_007:0151b05": "方便。祇如靈山會上有百萬眾。唯有迦葉一人親聞。",
    "X80n1565_007:0151b06": "餘盡不聞。汝道迦葉親聞底事作麼生。不可道如來",
    "X80n1565_007:0151b07": "無說說。迦葉不聞聞。便得當去。不可是汝修因成果．",
    "X80n1565_007:0151b08": "福智莊嚴底事。知麼。且如道。吾有正法眼藏。付囑大",
    "X80n1565_007:0151b09": "迦葉。我道猶如話月。曹溪竪拂子還如指月。所以道。",
    "X80n1565_007:0151b10": "大唐國內宗乘中事。未曾見有一人舉唱。設有人舉",
    "X80n1565_007:0151b11": "唱。盡大地人失却性命。如無孔鐵鎚相似。一時亡鋒",
    "X80n1565_007:0151b12": "結舌去。汝諸人賴遇我不惜身命。共汝顛倒知見。隨",
    "X80n1565_007:0151b13": "汝狂意。方有伸問處。我若不共汝恁麼知聞去。汝向",
    "X80n1565_007:0151b14": "甚麼處得見我。會麼。大難。努力珍重。師有偈曰。萬里",
    "X80n1565_007:0151b15": "神光頂後相。沒頂之時何處望。事已成。意亦休。此箇",
    "X80n1565_007:0151b16": "來蹤觸處周。智者撩著便提取。莫待須臾失却頭。又",
    "X80n1565_007:0151b17": "曰。玄沙遊逕別。時人切須知。三冬陽氣盛。六月降霜",
    "X80n1565_007:0151b18": "時。有語非關舌。無言切要詞。會我最後句。出世少人",
    "X80n1565_007:0151b19": "知。問。四威儀外如何奉王。師曰。汝是王法罪人。爭會",
    "X80n1565_007:0151b20": "問事。問。古人拈槌竪拂。還當宗乘也無。師曰。不當。曰。",
    "X80n1565_007:0151b21": "古人意作麼生。師舉拂子。僧曰。宗乘中事如何。師曰。",
    "X80n1565_007:0151b22": "待汝悟始得。問。如何是金剛力士。師吹一吹。閩王送",
    "X80n1565_007:0151b23": "師上船。師扣船召曰。大王爭能出得這裏去。王曰。在",
    "X80n1565_007:0151b24": "裏許得多少時也(歸宗柔別云。不因和尚。不得到這裏)。師問文桶頭。下",
    "X80n1565_007:0151c01": "山幾時歸。曰。三五日。師曰。歸時。有無底桶子將一擔",
    "X80n1565_007:0151c02": "歸。文無對(歸宗柔代云。和尚用作甚麼)。師垂語曰。諸方老宿盡道",
    "X80n1565_007:0151c03": "接物利生。祇如三種病人。汝作麼生接。患盲者。拈槌",
    "X80n1565_007:0151c04": "竪拂他又不見。患聾者。語言三昧他又不聞。患瘂者。",
    "X80n1565_007:0151c05": "教伊說又說不得。若接不得。佛法無靈驗。時有僧出",
    "X80n1565_007:0151c06": "曰。三種病人還許學人商量否。師曰。許。汝作麼生商",
    "X80n1565_007:0151c07": "量。其僧珍重出。師曰。不是。不是。羅漢曰。桂琛現有眼",
    "X80n1565_007:0151c08": "耳口。和尚作麼生接。師曰。慚愧。便歸方丈。中塔曰。三",
    "X80n1565_007:0151c09": "種病人。即今在甚麼處。又一僧曰。非唯謾他。兼亦自",
    "X80n1565_007:0151c10": "謾(法眼云。我當時見羅漢舉此僧語。我便會三種病人。雲居錫云。祇如此僧會不會。若道會。玄沙又道",
    "X80n1565_007:0151c11": "不是。若道不會。法眼為甚麼道。我因此僧語。便會三種病人。上座。無事上來商量。大家要知)。有僧",
    "X80n1565_007:0151c12": "請益雲門。門曰。汝禮拜著。僧禮拜起。門以拄杖挃之。",
    "X80n1565_007:0151c13": "僧退後。門曰。汝不是患盲麼。復喚。近前來。僧近前。門",
    "X80n1565_007:0151c14": "曰。汝不是患聾麼。門曰。會麼。曰。不會。門曰。汝不是患",
    "X80n1565_007:0151c15": "瘂麼。僧於是有省。長慶來。師問。除却藥忌。作麼生道。",
    "X80n1565_007:0151c16": "慶曰。放憨作麼。師曰。雪峰山橡子拾食。來這裏雀兒",
    "X80n1565_007:0151c17": "放糞。師因僧禮拜。師曰。因我得禮汝。普請斫柴次。見",
    "X80n1565_007:0151c18": "一虎。天龍曰。和尚。虎。師曰。是汝。虎。歸院後天龍問。適",
    "X80n1565_007:0151c19": "來見虎。云是汝。未審尊意如何。師曰。娑婆世界有四",
    "X80n1565_007:0151c20": "種極重事。若人透得。不妨出得陰界(東禪齊云。上座。古人見了道我",
    "X80n1565_007:0151c21": "身心如大地虗空。如今人還透得麼)。師問長生。維摩觀佛。前際不來。後",
    "X80n1565_007:0151c22": "際不去。今則無住。汝作麼生觀。生曰。放皎然過。有箇",
    "X80n1565_007:0151c23": "道處。師曰。放汝過作麼生道。生良久。師曰。教阿誰委",
    "X80n1565_007:0151c24": "悉。生曰。徒勞側耳。師曰。情知汝向鬼窟裏作活計(崇壽",
    "X80n1565_007:0152a01": "稠別長生云。喚甚麼作如來)。問。古人皆以瞬視接人。未審和尚以",
    "X80n1565_007:0152a02": "何接人。師曰。我不以瞬視接人。曰。學人為甚道不得。",
    "X80n1565_007:0152a03": "師曰。畐塞汝口。爭解道得(法眼云。古人恁麼道甚奇特。且問上座口是甚麼)。",
    "X80n1565_007:0152a04": "問。凡有言句。盡落裷[袖由+貴]。不落裷[袖由+貴]。請和尚商量。師曰。",
    "X80n1565_007:0152a05": "拗折秤衡來。與汝商量。問。承古有言。舉足下足。無非",
    "X80n1565_007:0152a06": "道場。如何是道場。師曰。沒却你。曰。為甚麼得恁麼難",
    "X80n1565_007:0152a07": "見。師曰。祇為太近(法眼曰。也無可得近。直下是上座)。師在雪峰時。光",
    "X80n1565_007:0152a08": "侍者謂師曰。師叔若學得禪。某甲打鐵船下海去。師",
    "X80n1565_007:0152a09": "住後問光曰。打得鐵船也未。光無對(法眼代云。和尚終不恁麼。法燈",
    "X80n1565_007:0152a10": "代云。請和尚下船。玄覺代云。貧兒思舊債)。師一日遣僧送書上雪峰。峰開",
    "X80n1565_007:0152a11": "緘。見白紙三幅。問僧。會麼。曰。不會。峰曰。不見道君子",
    "X80n1565_007:0152a12": "千里同風。僧回舉似。師曰。山頭老漢蹉過也不知。曰。",
    "X80n1565_007:0152a13": "和尚如何。師曰。孟春猶寒也不解道。師問鏡清。教中",
    "X80n1565_007:0152a14": "道不見一法為大過患。且道不見甚麼法。清指露柱",
    "X80n1565_007:0152a15": "曰。莫是不見這箇法麼(同安顯別云。也知和尚不造次)。師曰。浙中清",
    "X80n1565_007:0152a16": "水白米從汝喫。佛法未會在。問。承和尚有言。盡十方",
    "X80n1565_007:0152a17": "世界是一顆明珠。學人如何得會。師曰。盡十方世界",
    "X80n1565_007:0152a18": "是一顆明珠。用會作麼。僧便休。師來日却問其僧。盡",
    "X80n1565_007:0152a19": "十方世界是一顆明珠。汝作麼生會。曰。盡十方世界",
    "X80n1565_007:0152a20": "是一顆明珠。用會作麼。師曰。知汝向鬼窟裏作活計",
    "X80n1565_007:0152a21": "(玄覺云。一般恁麼道。為甚麼却成鬼窟去)。問。如何是無縫塔。師曰。這一縫",
    "X80n1565_007:0152a22": "大小。韋監軍來謁。乃曰。曹山和尚甚奇怪。師曰。撫州",
    "X80n1565_007:0152a23": "取曹山幾里。韋指傍僧曰。上座曾到曹山否。曰。曾到。",
    "X80n1565_007:0152a24": "韋曰。撫州取曹山幾里。曰。百二十里。韋曰。恁麼則上",
    "X80n1565_007:0152b01": "座不到曹山。韋却起禮拜。師曰。監軍却須禮此僧。此",
    "X80n1565_007:0152b02": "僧却具慚愧(雲居錫云。甚麼處是此僧具慙愧。若檢得出。許上座有行脚眼)。問。如何",
    "X80n1565_007:0152b03": "是清淨法身。師曰。膿滴滴地。問。如何是親切底事。師",
    "X80n1565_007:0152b04": "曰。我是謝三郎。西天有聲明三藏至。閩帥請師辨驗。",
    "X80n1565_007:0152b05": "師以鐵火筯敲銅爐。問。是甚麼聲。藏曰。銅鐵聲(法眼別云。",
    "X80n1565_007:0152b06": "請大師為大王。法燈別云。聽和尚問)。師曰。大王莫受外國人謾。藏無對",
    "X80n1565_007:0152b07": "(法眼代云。大師久受大王供養。法燈代云。却是和尚謾大王)。師南遊。莆田縣排百",
    "X80n1565_007:0152b08": "戲迎接。來日。師問小塘長老。昨日許多喧閙。向甚麼",
    "X80n1565_007:0152b09": "處去也。塘提起衲衣角。師曰。料掉沒交涉(法眼別云。昨日有多",
    "X80n1565_007:0152b10": "少喧閙。法燈別云。今日更好笑)。問僧。乾闥婆城汝作麼生會。曰。如夢",
    "X80n1565_007:0152b11": "如幻(法眼別敲物示之)。師與地藏在方丈說話。夜深侍者閉",
    "X80n1565_007:0152b12": "却門。師曰。門總閉了。汝作麼生得出去。藏曰。喚甚麼",
    "X80n1565_007:0152b13": "作門(法燈別云。和尚莫欲歇去)。師以杖拄地。問長生曰。僧見俗見。",
    "X80n1565_007:0152b14": "男見女見。汝作麼生見。曰。和尚還見皎然見處麼。師",
    "X80n1565_007:0152b15": "曰。相識滿天下。問。承和尚有言。聞性遍周沙界。雪峯",
    "X80n1565_007:0152b16": "打皷。這裏為甚麼不聞。師曰。誰知不聞。問。險惡道中。",
    "X80n1565_007:0152b17": "以何為津梁。師曰。以眼為津梁。曰。未得者如何。師曰。",
    "X80n1565_007:0152b18": "快救取好。師舉誌公云。每日拈香擇火。不知身是道",
    "X80n1565_007:0152b19": "場。乃曰。每日拈香擇火。不知真箇道場(玄覺云。祇如此二尊宿語。",
    "X80n1565_007:0152b20": "還有親疎也無)。師與韋監軍喫果子。韋問。如何是日用而不",
    "X80n1565_007:0152b21": "知。師拈起果子曰。喫。韋喫果子了。再問。師曰。祇這是",
    "X80n1565_007:0152b22": "日用而不知。普請搬柴。師曰。汝諸人盡承吾力。一僧",
    "X80n1565_007:0152b23": "曰。既承師力。何用普請。師叱之曰。不普請爭得柴歸。",
    "X80n1565_007:0152b24": "師問明真大師。善財參彌勒。彌勒指歸文殊。文殊指",
    "X80n1565_007:0152c01": "歸佛處。汝道佛指歸甚麼處。曰。不知。師曰。情知汝不",
    "X80n1565_007:0152c02": "知(法眼別云。喚甚麼作佛)。大普玄通到。禮覲。師曰。你在彼住。莫",
    "X80n1565_007:0152c03": "誑惑人家男女。曰。玄通祇是開箇供養門。晚來朝去。",
    "X80n1565_007:0152c04": "爭敢作恁麼事。師曰。事難。曰。真情是難。師曰。甚麼處",
    "X80n1565_007:0152c05": "是難處。曰。為伊不肯承當。師便入方丈。拄却門。僧問。",
    "X80n1565_007:0152c06": "學人乍入叢林。乞師指箇入路。師曰。還聞偃溪水聲",
    "X80n1565_007:0152c07": "麼。曰。聞。師曰。從這裏入。泉守王公請師登樓。先語客",
    "X80n1565_007:0152c08": "司曰。待我引大師到樓前。便舁却梯。客司稟旨。公曰。",
    "X80n1565_007:0152c09": "請大師登樓。師視樓．復視其人。乃曰。佛法不是此道",
    "X80n1565_007:0152c10": "理(法眼云。未舁梯時。日幾度登樓)。師與泉守在室中說話。有一沙彌",
    "X80n1565_007:0152c11": "揭簾入見。却退步而出。師曰。那沙彌好與二十拄杖。",
    "X80n1565_007:0152c12": "守曰。恁麼即某甲罪過(同安顯別云。祖師來也)。師曰。佛法不是",
    "X80n1565_007:0152c13": "恁麼(鏡清云。不為打水。有僧問。不為打水意作麼生。清云。青山碾為塵。敢保沒閑人)。梁開平",
    "X80n1565_007:0152c14": "戊辰示寂。閩帥為之樹塔。",
    "X80n1565_007:0152c15": "福州長慶慧稜禪師杭州鹽官人也。姓孫氏。稟性淳",
    "X80n1565_007:0152c16": "澹。年十三於蘇州通玄寺出家登戒。歷參禪苑。後參",
    "X80n1565_007:0152c17": "靈雲。問。如何是佛法大意。雲曰。驢事未去。馬事到來。",
    "X80n1565_007:0152c18": "師如是往來雪峰．玄沙二十年間。坐破七箇蒲團。不",
    "X80n1565_007:0152c19": "明此事。一日捲簾。忽然大悟。乃有頌曰。也大差。也大",
    "X80n1565_007:0152c20": "差。捲起簾來見天下。有人問我解何宗。拈起拂子劈",
    "X80n1565_007:0152c21": "口打。峯舉謂玄沙曰。此子徹去也。沙曰。未可。此是意",
    "X80n1565_007:0152c22": "識著述。更須勘過始得。至晚。眾僧上來問訊。峰謂師",
    "X80n1565_007:0152c23": "曰。備頭陀未肯汝在。汝實有正悟。對眾舉來。師又有",
    "X80n1565_007:0152c24": "頌曰。萬象之中獨露身。唯人自肯乃方親。昔時謬向",
    "X80n1565_007:0153a01": "途中覓。今日看來火裏冰。峯乃顧沙曰。不可更是意",
    "X80n1565_007:0153a02": "識著述。師問峯曰。從上諸聖傳受一路。請師垂示。峯",
    "X80n1565_007:0153a03": "良久。師設禮而退。峯乃微笑。師入方丈參。峯曰。是甚",
    "X80n1565_007:0153a04": "麼。師曰。今日天晴好普請。自此酧問。未嘗爽於玄旨。",
    "X80n1565_007:0153a05": "師在西院。問詵上座曰。這裏有象骨山。汝曾到麼。曰。",
    "X80n1565_007:0153a06": "不曾到。師曰。為甚麼不到。曰。自有本分事在。師曰。作",
    "X80n1565_007:0153a07": "麼生是上座本分事。詵乃提起衲衣角。師曰。為當祇",
    "X80n1565_007:0153a08": "這箇。別更有。曰。上座見箇甚麼。師曰。何得龍頭蛇尾。",
    "X80n1565_007:0153a09": "保福辭歸雪峰。謂師曰。山頭和尚或問上座信。作麼",
    "X80n1565_007:0153a10": "生祇對。師曰。不避腥羶。亦有少許。曰。信道甚麼。師曰。",
    "X80n1565_007:0153a11": "教我分付阿誰。曰。從展雖有此語。未必有恁麼事。師",
    "X80n1565_007:0153a12": "曰。若然者。前程全自闍黎。師與保福遊山。福問。古人",
    "X80n1565_007:0153a13": "道妙峯山頂。莫祇這箇便是也無。師曰。是即是。可惜",
    "X80n1565_007:0153a14": "許(僧問皷山。祇如長慶恁麼道。意作麼生。山云。孫公若無此語。可謂髑髏徧野)。師來往雪",
    "X80n1565_007:0153a15": "峰二十九載。天祐三年泉州刺史王延彬請住招慶。",
    "X80n1565_007:0153a16": "開堂日。公朝服趨隅曰。請師說法。師曰。還聞麼。公設",
    "X80n1565_007:0153a17": "拜。師曰。雖然如此。恐有人不肯。僧問。如何是正法眼。",
    "X80n1565_007:0153a18": "師曰。有願不撒沙。一日。王太傅入院。見方丈門閉。問",
    "X80n1565_007:0153a19": "演侍者曰。有人敢道太師在否。演曰。有人敢道太師",
    "X80n1565_007:0153a20": "不在否(法眼別云。大傅識太師)。閩帥請居長慶。號超覺大師。上",
    "X80n1565_007:0153a21": "堂。良久曰。還有人相悉麼。若不相悉。欺謾兄弟去也。",
    "X80n1565_007:0153a22": "祇今有甚麼事。莫有窒塞也無。復是誰家屋裏事。不",
    "X80n1565_007:0153a23": "肯擔荷。更待何時。若是利根。參學不到這裏。還會麼。",
    "X80n1565_007:0153a24": "如今有一般行脚人。耳裏總滿也。假饒收拾得底。還",
    "X80n1565_007:0153b01": "當得行脚事麼。僧問。行脚事如何學。師曰。但知就人",
    "X80n1565_007:0153b02": "索取。曰。如何是獨脫一路。師曰。何煩更問。問。名言妙",
    "X80n1565_007:0153b03": "義。教有所詮。不涉三科。請師直道。師曰。珍重。師乃曰。",
    "X80n1565_007:0153b04": "明明歌詠汝尚不會。忽被暗裡來底事。汝作麼生。僧",
    "X80n1565_007:0153b05": "問。如何是暗來底事。師曰。喫茶去(中塔代云。便請和尚相伴)。問。如",
    "X80n1565_007:0153b06": "何是不隔毫端底事。師曰。當不當。問。如何得不疑不",
    "X80n1565_007:0153b07": "惑去。師乃展兩手。僧不進語。師曰。汝更問。我與汝道。",
    "X80n1565_007:0153b08": "僧再問。師露膊而坐。僧禮拜。師曰。汝作麼生會。曰。今",
    "X80n1565_007:0153b09": "日風起。師曰。恁麼道未定人見解。汝於古今中有甚",
    "X80n1565_007:0153b10": "麼節要齊得長慶。若舉得。許汝作話主。其僧但立而",
    "X80n1565_007:0153b11": "已。師却問。汝是甚處人。曰。向北人。師曰。南北三千里",
    "X80n1565_007:0153b12": "外。學妄語作麼。僧無對。上堂。良久曰。莫道今夜較些",
    "X80n1565_007:0153b13": "子。便下座。僧問。眾手淘金。誰是得者。師曰。有伎倆者",
    "X80n1565_007:0153b14": "得。曰。學人還得也無。師曰。大遠在。上堂。撞著道伴交",
    "X80n1565_007:0153b15": "肩過。一生參學事畢。上堂。淨潔打疊了也。却近前問",
    "X80n1565_007:0153b16": "我覓。我劈脊與你一棒。有一棒到你。你須生慚愧。無",
    "X80n1565_007:0153b17": "一棒到你。你又向甚麼處會。問。羚羊挂角時如何。師",
    "X80n1565_007:0153b18": "曰。草裏漢。曰。挂角後如何。師曰。亂呌喚。曰。畢竟如何。",
    "X80n1565_007:0153b19": "師曰。驢事未去。馬事到來。問。如何是合聖之言。師曰。",
    "X80n1565_007:0153b20": "大小長慶被汝一問。口似匾擔。曰。何故如此。師曰。適",
    "X80n1565_007:0153b21": "來問甚麼。上堂。我若純舉唱宗乘。須閉却法堂門。所",
    "X80n1565_007:0153b22": "以道。盡法無民。僧問。不怕無民。請師盡法。師曰。還委",
    "X80n1565_007:0153b23": "落處麼。問。如何是西來意。師曰。香嚴道底。一時坐却。",
    "X80n1565_007:0153b24": "上堂。總似今日。老胡有望。保福曰。總似今日。老胡絕",
    "X80n1565_007:0153c01": "望(玄覺云。恁麼道是相見語。不是相見語)。安國[啗口+王]和尚得師號。師去作",
    "X80n1565_007:0153c02": "賀。國出接。師曰。師號來邪。曰。來也。師曰。是甚麼號。曰。",
    "X80n1565_007:0153c03": "明真。師乃展手。國曰。甚麼處去來。師曰。幾不問過。問",
    "X80n1565_007:0153c04": "僧。甚處來。曰。鼓山來。師曰。鼓山有不跨石門底句。有",
    "X80n1565_007:0153c05": "人借問。汝作麼生道。曰。昨夜報慈宿。師曰。劈脊棒汝。",
    "X80n1565_007:0153c06": "又作麼生。曰。和尚若行此棒。不虗受人天供養。師曰。",
    "X80n1565_007:0153c07": "幾合放過。問。古人有言。相逢不拈出。舉意便知有時",
    "X80n1565_007:0153c08": "如何。師曰。知有也未(僧又問保福。福云。此是誰語。云。丹霞語。福云。去。莫妨我打睡)。",
    "X80n1565_007:0153c09": "師入僧堂。舉起疏頭曰。見即不見。還見麼。眾無對(法眼",
    "X80n1565_007:0153c10": "代云。縱受得。至別處亦不敢呈人)。師到羅山。見製龕子。以杖敲龕曰。",
    "X80n1565_007:0153c11": "太煞預備。山曰。拙布置。師曰。還肯入也無。山乃吽。吽。",
    "X80n1565_007:0153c12": "上堂。大眾集定。師乃拽出一僧曰。大眾禮拜此僧。又",
    "X80n1565_007:0153c13": "曰。此僧有甚麼長處。便教大眾禮拜。眾無對。僧問。如",
    "X80n1565_007:0153c14": "何是文彩未生時事。師曰。汝先舉。我後舉。其僧但立",
    "X80n1565_007:0153c15": "而已(法眼別云。請和尚舉)。師曰。汝作麼生舉。曰。某甲截舌有分。",
    "X80n1565_007:0153c16": "保福遷化。僧問。保福拋却殻漏子。向甚麼處去也。師",
    "X80n1565_007:0153c17": "曰。且道保福在那箇殻漏子裏(法眼別云。那箇是保福殼漏子)。閩帥",
    "X80n1565_007:0153c18": "夫人崔氏(奉道自稱練師)。遣使送衣物至。曰。練師令就大師",
    "X80n1565_007:0153c19": "請回信。師曰。傳語練師。領取回信。須臾。使却來師前",
    "X80n1565_007:0153c20": "唱喏便回。師明日入府。練師曰。昨日謝大師回信。師",
    "X80n1565_007:0153c21": "曰。却請昨日回信看。練師展兩手。帥問師曰。練師適",
    "X80n1565_007:0153c22": "來呈信。還愜大師意否。師曰。猶較些子(法眼別云。這一轉語大王",
    "X80n1565_007:0153c23": "自道取)。曰。未審大師意旨如何。師良久。帥曰。不可思議。",
    "X80n1565_007:0153c24": "大師佛法深遠。後唐長興三年歸寂。王氏建塔。",
    "X80n1565_007:0154a01": "漳州保福院從展禪師福州陳氏子。年十五。禮雪峰",
    "X80n1565_007:0154a02": "為受業師。遊吳楚間。後歸執侍。峰一日忽召曰。還會",
    "X80n1565_007:0154a03": "麼。師欲近前。峰以杖拄之。師當下知歸。嘗以古今方",
    "X80n1565_007:0154a04": "便詢于長慶。一日慶謂師曰。寧說阿羅漢有三毒。不",
    "X80n1565_007:0154a05": "可說如來有二種語。不道如來無語。祇是無二種語。",
    "X80n1565_007:0154a06": "師曰。作麼生是如來語。慶曰。聾人爭得聞。師曰。情知",
    "X80n1565_007:0154a07": "和尚向第二頭道。慶曰。汝又作麼生。師曰。喫茶去(雲居",
    "X80n1565_007:0154a08": "錫云。甚麼處是長慶向第二頭道處)。因舉。盤山道。光境俱亡。復是何物。",
    "X80n1565_007:0154a09": "洞山道。光境未亡。復是何物。師曰。據此二尊宿商量。",
    "X80n1565_007:0154a10": "猶未得勦絕。乃問長慶。如今作麼生道得勦絕。慶良",
    "X80n1565_007:0154a11": "久。師曰。情知和尚向鬼窟裏作活計。慶却問。作麼生。",
    "X80n1565_007:0154a12": "師曰。兩手扶犂水過膝。長慶問。見色便見心。還見船",
    "X80n1565_007:0154a13": "子麼。師曰。見。曰。船子且置。作麼生是心。師却指船子",
    "X80n1565_007:0154a14": "(歸宗柔別云。和尚祇解問人)。雪峰上堂曰。諸上座。望州亭與汝相",
    "X80n1565_007:0154a15": "見了也。烏石嶺與汝相見了也。僧堂前與汝相見了",
    "X80n1565_007:0154a16": "也。師舉問鵝湖。僧堂前相見即且置。祇如望州亭．烏",
    "X80n1565_007:0154a17": "石嶺甚麼處相見。鵝湖驟步歸方丈。師低頭入僧堂。",
    "X80n1565_007:0154a18": "梁真明四年。漳州刺史王公創保福禪苑。迎請居之。",
    "X80n1565_007:0154a19": "開堂日。王公禮跪三請。躬自扶掖陞堂。師乃曰。須起",
    "X80n1565_007:0154a20": "箇笑端作麼。然雖如此。再三不容推免。諸仁者還識",
    "X80n1565_007:0154a21": "麼。若識得。便與古佛齊肩。時有僧出。方禮拜。師曰。晴",
    "X80n1565_007:0154a22": "乾不肯去。直待雨淋頭。問。郡守崇建精舍。大闡真風。",
    "X80n1565_007:0154a23": "便請和尚舉揚宗教。師曰。還會麼。曰。恁麼則羣生有",
    "X80n1565_007:0154a24": "賴也。師曰。莫塗汙人好。又僧出禮拜。師曰。大德好與。",
    "X80n1565_007:0154b01": "莫覆却船子。僧問。泯默之時。將何為則。師曰。落在甚",
    "X80n1565_007:0154b02": "麼處。曰。不會。師曰。瞌睡漢出去。上堂。此事如擊石火。",
    "X80n1565_007:0154b03": "似閃電光。搆得搆不得。未免喪身失命。僧問。未審搆",
    "X80n1565_007:0154b04": "得底人還免喪身失命也無。師曰。適來且置。闍黎還",
    "X80n1565_007:0154b05": "搆得麼。曰。若搆不得。未免大眾怪笑。師曰。作家。作家。",
    "X80n1565_007:0154b06": "曰。是甚麼心行。師曰。一杓屎攔面潑。也不知臭。師見",
    "X80n1565_007:0154b07": "僧。以杖打露柱。又打其僧頭。僧作忍痛聲。師曰。那箇",
    "X80n1565_007:0154b08": "為甚麼不痛。僧無對(玄覺代云。貪行拄杖)。問。摩騰入漢。一藏分",
    "X80n1565_007:0154b09": "明。達磨西來。將何指示。師曰。上座行脚事作麼生。曰。",
    "X80n1565_007:0154b10": "不會。師曰。不會會取。莫傍家取人處分。若是久在叢",
    "X80n1565_007:0154b11": "林。粗委些子。遠近可以隨處任真。其有初心後學。未",
    "X80n1565_007:0154b12": "知次序。山僧所以不惜口業。向汝道塵劫來事。祇在",
    "X80n1565_007:0154b13": "如今。還會麼。然佛法付囑。國王．大臣．郡守昔同佛會。",
    "X80n1565_007:0154b14": "今方如是。若是福祿榮貴。則且不論。祇如當時受佛",
    "X80n1565_007:0154b15": "付囑底事。還記得麼。若識得。便與千聖齊肩。儻未識",
    "X80n1565_007:0154b16": "得。直須諦信此事不從人得。自己亦非。言多去道轉",
    "X80n1565_007:0154b17": "遠。直道言語道斷。心行處滅。猶未是在。久立。珍重。上",
    "X80n1565_007:0154b18": "堂。有人從佛殿後過。見是張三李四。從佛殿前過。為",
    "X80n1565_007:0154b19": "甚麼不見。且道佛法利害在甚麼處。僧曰。為有一分",
    "X80n1565_007:0154b20": "麤境。所以不見。師乃叱之。自代曰。若是佛殿即不見。",
    "X80n1565_007:0154b21": "曰。不是佛殿。還可見否。師曰。不是佛殿。見箇甚麼。問。",
    "X80n1565_007:0154b22": "十二時中如何據驗。師曰。恰好據驗。曰。學人為甚麼",
    "X80n1565_007:0154b23": "不見。師曰。不可更揑目去也。問。主伴重重。極十方而",
    "X80n1565_007:0154b24": "齊唱。如何是極十方而齊唱。師曰。汝何不教別人問。",
    "X80n1565_007:0154c01": "問。因言辯意時如何。師曰。因甚麼言。僧低頭良久。師",
    "X80n1565_007:0154c02": "曰。掣電之機。徒勞佇思。師因僧侍立。問曰。汝得恁麼",
    "X80n1565_007:0154c03": "麤心。僧曰。甚麼處是某甲麤心處。師拈一塊土。度與",
    "X80n1565_007:0154c04": "僧曰。拋向門前著。僧拋了却來。曰。甚麼處是某甲麤",
    "X80n1565_007:0154c05": "心處。師曰。我見策著磕著。所以道汝麤心。師問羅山。",
    "X80n1565_007:0154c06": "僧問巖頭。浩浩塵中如何辨主。頭曰。銅沙鑼裏滿盛",
    "X80n1565_007:0154c07": "油。意作麼生。山召師。師應諾。山曰。獼猴入道場。山却",
    "X80n1565_007:0154c08": "問明招。忽有人問你。又作麼生。招曰。箭穿紅日影。師",
    "X80n1565_007:0154c09": "問羅山。巖頭道與麼與麼。不與麼不與麼。意作麼生。",
    "X80n1565_007:0154c10": "山召師。師應諾。山曰。雙明亦雙暗。師禮謝。三日後却",
    "X80n1565_007:0154c11": "問。前日蒙和尚垂慈。祗為看不破。山曰。盡情向汝道",
    "X80n1565_007:0154c12": "了也。師曰。和尚是把火行山。曰。若與麼。據汝疑處問",
    "X80n1565_007:0154c13": "將來。師曰。如何是雙明亦雙暗。山曰。同生亦同死。師",
    "X80n1565_007:0154c14": "又禮謝而退。別有僧問師。同生亦同死時如何。師曰。",
    "X80n1565_007:0154c15": "彼此合取狗口。曰。和尚收取口喫飯。其僧却問羅山。",
    "X80n1565_007:0154c16": "同生亦同死時如何。山曰。如牛無角。曰。同生不同死",
    "X80n1565_007:0154c17": "時如何。山曰。如虎戴角。師見僧喫飯。乃拓鉢曰。家常。",
    "X80n1565_007:0154c18": "僧曰。和尚是甚麼心行。有尼到參。問師。阿誰。侍者報",
    "X80n1565_007:0154c19": "曰。覺師姑。師曰。既是覺師姑。用來作麼。尼曰。仁義道",
    "X80n1565_007:0154c20": "中即不無。師別云。和尚是甚麼心行。師聞長生卓庵。",
    "X80n1565_007:0154c21": "乃往相訪。茶話次。生曰。曾有僧問祖師西來意。某甲",
    "X80n1565_007:0154c22": "舉拂子示之。不知得不得。師曰。某甲爭敢道得不得。",
    "X80n1565_007:0154c23": "有箇問。有人讚歎此事如虎戴角。有人輕毀此事分",
    "X80n1565_007:0154c24": "文不直。一等是恁麼事。因甚麼毀讚不同。生曰。適來",
    "X80n1565_007:0155a01": "出自偶爾(老宿云。毀又爭得。又老宿云。惜取眉毛好。太原孚云。若無智眼。難辨得失)。師問",
    "X80n1565_007:0155a02": "僧。殿裏底是甚麼。曰。和尚定當看。師曰。釋迦佛。曰。和",
    "X80n1565_007:0155a03": "尚莫謾人好。師曰。却是汝謾我。閩帥遣使送朱記到。",
    "X80n1565_007:0155a04": "師上堂提起印曰。去即印住。住即印破。僧曰。不去不",
    "X80n1565_007:0155a05": "住。用印奚為。師便打。僧曰。恁麼則鬼窟裏全因今日",
    "X80n1565_007:0155a06": "也。師持印歸方丈。問僧。甚處來。曰。江西。師曰。學得底",
    "X80n1565_007:0155a07": "那。曰。拈不出。師曰。作麼生(法眼別云。謾語)。僧無對。師舉洞山",
    "X80n1565_007:0155a08": "真讚云。徒觀紙與墨。不是山中人。僧問。如何是山中",
    "X80n1565_007:0155a09": "人。師曰。汝試邈掠看。曰。若不黠兒。幾成邈掠。師曰。汝",
    "X80n1565_007:0155a10": "是黠兒。曰。和尚是甚麼心行。師曰。來言不豐。僧數錢",
    "X80n1565_007:0155a11": "次。師乃展手曰。乞我一錢。曰。和尚因何到恁麼地。師",
    "X80n1565_007:0155a12": "曰。我到恁麼地。曰。若到恁麼地。將取一文去。師曰。汝",
    "X80n1565_007:0155a13": "因甚到恁麼地。問僧。甚處來。曰。觀音。師曰。還見觀音",
    "X80n1565_007:0155a14": "麼。曰。見。師曰。左邊見。右邊見。曰。見時不歷左右(法眼別云。",
    "X80n1565_007:0155a15": "如和尚見)。問。如何是入火不燒。入水不溺。師曰。若是水火。",
    "X80n1565_007:0155a16": "即被燒溺。師問飯頭。鑊闊多少。曰。和尚試量看。師以",
    "X80n1565_007:0155a17": "手作量勢。曰。和尚莫謾某甲。師曰。却是汝謾我。問。欲",
    "X80n1565_007:0155a18": "達無生路。應須識本源。如何是本源。師良久。却問侍",
    "X80n1565_007:0155a19": "者。這僧問甚麼。其僧再舉。師乃喝出。曰。我不患聾。問。",
    "X80n1565_007:0155a20": "學人近入叢林。乞師全示入路。師曰。若教全示。我却",
    "X80n1565_007:0155a21": "禮拜汝。師問僧。汝作甚麼業來。得恁麼長大。曰。和尚",
    "X80n1565_007:0155a22": "短多少。師却蹲身作短勢。僧曰。和尚莫謾人好。師曰。",
    "X80n1565_007:0155a23": "却是汝謾我。師令侍者屈隆壽長老云。但獨自來。莫",
    "X80n1565_007:0155a24": "將侍者來。壽曰。不許將來。爭解離得。師曰。太煞恩愛。",
    "X80n1565_007:0155b01": "壽無對。師代曰。更謝和尚上足傳示。閩帥奏命服。一",
    "X80n1565_007:0155b02": "日示微疾。僧入丈室問訊。師曰。吾與汝相識年深。有",
    "X80n1565_007:0155b03": "何方術相救。曰。方術甚有。聞說和尚不解忌口(法燈別云。",
    "X80n1565_007:0155b04": "和尚解忌口麼)。又謂眾曰。吾旬日來氣力困劣。別無他。祇是",
    "X80n1565_007:0155b05": "時至也。僧問。時既至矣。師去即是。住即是。師曰。道。道。",
    "X80n1565_007:0155b06": "曰。恁麼則某甲不敢造次。師曰。失錢遭罪。言訖而寂。",
    "X80n1565_007:0155b07": "福州鼓山神晏興聖國師大梁李氏子。幼惡葷羶。樂",
    "X80n1565_007:0155b08": "聞鐘梵。年十二時。有白氣數道騰于所居屋壁。師題",
    "X80n1565_007:0155b09": "壁曰。白道從茲速改張。休來顯現作妖祥。定祛邪行",
    "X80n1565_007:0155b10": "歸真見。必得超凡入聖鄉。題罷。氣即隨滅。年甫志學。",
    "X80n1565_007:0155b11": "遘疾甚亟。夢神人與藥。覺而頓愈。明年又夢梵僧告",
    "X80n1565_007:0155b12": "曰。出家時至矣。遂依衛州白鹿山規禪師披削。嵩嶽",
    "X80n1565_007:0155b13": "受具。謂同學曰。古德云。白四羯磨後。全體戒定慧。豈",
    "X80n1565_007:0155b14": "準繩而可拘也。於是杖錫。徧扣禪關。而但記語言。存",
    "X80n1565_007:0155b15": "乎知解。及造雪嶺。朗然符契。一日參雪峰。峰知其緣",
    "X80n1565_007:0155b16": "熟。忽起搊住曰。是甚麼。師釋然了悟。亦忘其了心。唯",
    "X80n1565_007:0155b17": "舉手搖曳而已。峰曰。子作道理邪。師曰。何道理之有。",
    "X80n1565_007:0155b18": "峰審其懸解。撫而印之。後閩帥常詢法要。創鼓山禪",
    "X80n1565_007:0155b19": "苑。請舉揚宗旨。上堂。良久曰。南泉在日。亦有人舉。要",
    "X80n1565_007:0155b20": "且不識南泉。即今莫有識南泉者麼。試出來。對眾驗",
    "X80n1565_007:0155b21": "看。時有僧出。禮拜纔起。師曰。作麼生。僧近前曰。咨和",
    "X80n1565_007:0155b22": "尚。師曰。不才請退。乃曰。經有經師。論有論師。律有律",
    "X80n1565_007:0155b23": "師。有函有號。有部有帙。各有人傳持。且佛法是建立",
    "X80n1565_007:0155b24": "教。禪道乃止啼之說。他諸聖出興。葢為人心不等。巧",
    "X80n1565_007:0155c01": "開方便。遂有多門。受疾不同。處方還異。在有破有。居",
    "X80n1565_007:0155c02": "空叱空。二患既除。中道須遣。鼓山所以道。句不當機。",
    "X80n1565_007:0155c03": "言非展事。承言者喪。滯句者迷。不唱言前。寧談句後。",
    "X80n1565_007:0155c04": "直至釋迦掩室。淨名杜口。大士梁時童子。當日一問",
    "X80n1565_007:0155c05": "二問三問。盡有人了也。諸仁者合作麼生。時有僧出",
    "X80n1565_007:0155c06": "禮拜。師曰。高聲問。曰。學人咨和尚。師喝曰。出去。曰。己",
    "X80n1565_007:0155c07": "事未明。以何為驗。師抗聲曰。似未聞那。其僧再問。師",
    "X80n1565_007:0155c08": "曰。一點隨流。食咸不重。問。如何是包盡乾坤底句。師",
    "X80n1565_007:0155c09": "曰。近前來。僧近前。師曰。鈍置殺人。曰。如何紹得。師曰。",
    "X80n1565_007:0155c10": "犴俗無風。徒勞展掌。曰。如何即是。師曰。錯。曰。學人便",
    "X80n1565_007:0155c11": "承當時如何。師曰。汝作麼生承當(法燈別云。莫費力)。問。如何",
    "X80n1565_007:0155c12": "是學人正立處。師曰。不從諸聖行(法燈別云。汝擬亂走)。問。千山",
    "X80n1565_007:0155c13": "萬山。那箇是正山。師曰。用正山作麼(法燈別云。千山萬山)。師與",
    "X80n1565_007:0155c14": "招慶相遇次。慶曰。家常。師曰。太無厭生。慶曰。且欵欵。",
    "X80n1565_007:0155c15": "師却曰。家常。慶曰。今日未有火。師曰。太鄙悋生。慶曰。",
    "X80n1565_007:0155c16": "穩便將取去。上堂。垂語曰。鼓山門下。不得咳嗽。時有",
    "X80n1565_007:0155c17": "僧咳嗽一聲。師曰。作甚麼。曰。傷風。師曰。傷風即得。僧",
    "X80n1565_007:0155c18": "問。如何是宗門中事。師乃側掌。吽。吽。問。如何是向上",
    "X80n1565_007:0155c19": "關棙子。師便打。問。如何是鼓山正主。師曰。瞎作麼。師",
    "X80n1565_007:0155c20": "問保福。古人道。非不非。是不是。意作麼生。福拈起茶",
    "X80n1565_007:0155c21": "盞。師曰。莫是非好。問。如何是真實人體。師曰。即今是",
    "X80n1565_007:0155c22": "甚麼體。曰。究竟如何。師曰。爭得到恁麼地。問。如何是",
    "X80n1565_007:0155c23": "佛法大意。師曰。金烏一點。萬里無雲。上堂。欲知此事",
    "X80n1565_007:0155c24": "如一口劒。僧問。學人是死屍。如何是劒。師曰。拽出這",
    "X80n1565_007:0156a01": "死屍著。僧應喏。便歸僧堂。結束而去。師至晚聞得。乃",
    "X80n1565_007:0156a02": "曰。好與拄杖(東禪齊云。這僧若不肯鼓山。有甚過。若肯。何得便發去。又云。鼓山拄杖。賞伊罰",
    "X80n1565_007:0156a03": "伊。具眼底試商量看)。問僧。鼓山有不跨石門句。汝作麼生道。僧",
    "X80n1565_007:0156a04": "曰。請師便打。問。如何是古人省心力處。師曰。汝何費",
    "X80n1565_007:0156a05": "力。問。言滿天下無口過。如何是無口過。師曰。有甚麼",
    "X80n1565_007:0156a06": "過。問。如何是教外別傳底事。師曰。喫茶去。師與閩帥",
    "X80n1565_007:0156a07": "瞻仰佛像。帥問。是甚麼佛。師曰。請大王鑒。帥曰。鑒即",
    "X80n1565_007:0156a08": "不是佛。師曰。是甚麼。帥無對(長慶代云。久承大師在眾。何得造次)。僧問。",
    "X80n1565_007:0156a09": "從上宗乘如何舉唱。師以拂子驀口打。問。如何是省",
    "X80n1565_007:0156a10": "要處。師曰。汝還恥麼。師復曰。今為諸仁者。刺頭入他",
    "X80n1565_007:0156a11": "諸聖化門裏。抖擻不出。所以向諸人道。教排不到。祖",
    "X80n1565_007:0156a12": "不西來。三世諸佛不能唱。十二分教載不起。凡聖攝",
    "X80n1565_007:0156a13": "不得。古今傳不得。忽爾是箇漢。未通箇消息。向他恁",
    "X80n1565_007:0156a14": "麼道。被他驀口摑。還怪得他麼。雖然如此。也不得亂",
    "X80n1565_007:0156a15": "摑。鼓山尋常道。更有一人不跨石門。須有不跨石門",
    "X80n1565_007:0156a16": "句。作麼生是不跨石門句。鼓山自住三十餘年。五湖",
    "X80n1565_007:0156a17": "四海來者向高山頂上看山翫水。未見一人快利。通",
    "X80n1565_007:0156a18": "得箇消息。如今還有人通得也未。若通得亦不昧諸",
    "X80n1565_007:0156a19": "兄弟。若無。不如散去。珍重。師有偈曰。直下猶難會。尋",
    "X80n1565_007:0156a20": "言轉更賒。若論佛與祖。特地隔天涯。師舉問僧。汝作",
    "X80n1565_007:0156a21": "麼生會。僧無語。乃謂侍者曰。某甲不會。請代一轉語。",
    "X80n1565_007:0156a22": "者曰。和尚與麼道。猶隔天涯在。僧舉似師。師喚侍者。",
    "X80n1565_007:0156a23": "問。汝為這僧代語。是否。者曰。是。師便打趂出院。",
    "X80n1565_007:0156a24": "杭州龍華寺靈照真覺禪師高麗人也。萍遊閩越。陞",
    "X80n1565_007:0156b01": "雪峰之堂。冥符玄旨。居唯一衲。服勤眾務。閩中謂之",
    "X80n1565_007:0156b02": "照布衲。一夕。指半月問溥上座曰。那一片甚麼處去",
    "X80n1565_007:0156b03": "也。溥曰。莫妄想。師曰。失却一片也。眾雖歎美。而恬澹",
    "X80n1565_007:0156b04": "自持。初住婺州齊雲山。上堂良久。忽舒手顧眾曰。乞",
    "X80n1565_007:0156b05": "取些子。乞取些子。又曰。一人傳虗。萬人傳實。僧問。草",
    "X80n1565_007:0156b06": "童能歌舞。未審今時還有無。師下座作舞曰。沙彌會",
    "X80n1565_007:0156b07": "麼。曰。不會。師曰。山僧蹋曲子也不會。問。還丹一粒。點",
    "X80n1565_007:0156b08": "鐵成金。至理一言。轉凡成聖。請師一點。師曰。還知齊",
    "X80n1565_007:0156b09": "雲點金成鐵麼。曰。點金成鐵。前之未聞。至理一言。敢",
    "X80n1565_007:0156b10": "希垂示。師曰。句下不薦。後悔難追。次遷越州鏡清。上",
    "X80n1565_007:0156b11": "堂。今日盡令去也。時有僧出曰。請師盡令。師乃吽。吽。",
    "X80n1565_007:0156b12": "問。如何是學人本分事。師曰。鏡清不惜口。問。請師彫",
    "X80n1565_007:0156b13": "琢。師曰。八成。曰。為甚麼不十成。師曰。還知鏡清生修",
    "X80n1565_007:0156b14": "理麼。問僧。甚處來。曰。五峰來。師曰。來作甚麼。曰。禮拜",
    "X80n1565_007:0156b15": "和尚。師曰。何不自禮。曰。禮了也。師曰。鏡湖水淺。問。如",
    "X80n1565_007:0156b16": "何是第一句。師曰。莫錯下名言。曰。豈無方便。師曰。烏",
    "X80n1565_007:0156b17": "頭養雀兒。問。向上一路。千聖不傳。未審甚麼人傳得。",
    "X80n1565_007:0156b18": "師曰。千聖也疑我。曰。莫便是傳也無。師曰。晉帝斬嵆",
    "X80n1565_007:0156b19": "康。問釋迦掩室於摩竭。淨名杜口於毗耶。此意如何。",
    "X80n1565_007:0156b20": "師曰。東廊下兩兩三三。上堂。諸方以毗盧法身為極",
    "X80n1565_007:0156b21": "則。鏡清這裏即不然。須知毗盧有師。法身有主。僧問。",
    "X80n1565_007:0156b22": "如何是毗盧師．法身主。師曰。二公爭敢論。問。古人道",
    "X80n1565_007:0156b23": "見色便見心。此即是色。阿那箇是心。師曰。恁麼問。莫",
    "X80n1565_007:0156b24": "欺山僧麼。問。未剖以前。請師斷。師曰。落在甚麼處。曰。",
    "X80n1565_007:0156c01": "失口即不可。師曰。也是寒山送拾得。僧禮拜。師曰。住。",
    "X80n1565_007:0156c02": "住。闍黎失口。山僧失口。曰。惡虎不食子。師曰。驢頭出。",
    "X80n1565_007:0156c03": "馬頭回。師驀問一僧。記得麼。曰。記得。師曰。道甚麼。曰。",
    "X80n1565_007:0156c04": "道甚麼。師曰。淮南小兒入寺。問。是甚麼即俊鷹俊鷂",
    "X80n1565_007:0156c05": "趂不及。師曰。闍黎別問。山僧別答。曰。請師別答。師曰。",
    "X80n1565_007:0156c06": "十里行人較一程。問。金屑雖貴。眼裏著不得時如何。",
    "X80n1565_007:0156c07": "師曰。著不得。還著得麼。僧禮拜。師曰。深沙神。問。菩提",
    "X80n1565_007:0156c08": "樹下度眾生。如何是菩提樹。師曰。大似苦練樹。曰。為",
    "X80n1565_007:0156c09": "甚麼似苦練樹。師曰。素非良馬。何勞鞭影。晉天福丁",
    "X80n1565_007:0156c10": "未示寂。塔于杭之大慈山。",
    "X80n1565_007:0156c11": "明州翠巖令參永明禪師安吉州人也。僧問。不借三",
    "X80n1565_007:0156c12": "寸。請師道。師曰。茶堂裏貶剝去。問。國師三喚侍者。意",
    "X80n1565_007:0156c13": "旨如何。師曰。抑逼人作麼。上堂。一夏與兄弟東語西",
    "X80n1565_007:0156c14": "話。看翠巖眉毛在麼(長慶云。生也。雲門云。關。保福云。作賊人心虛。翠巖芝云。為眾竭",
    "X80n1565_007:0156c15": "力。禍出私門)。問。凡有言句。盡是點汙。如何是向上事。師曰。",
    "X80n1565_007:0156c16": "凡有言句。盡是點汙。問。如何是省要處。師曰。大眾笑",
    "X80n1565_007:0156c17": "汝。問。還丹一粒。點鐵成金。至理一言。轉凡成聖。學人",
    "X80n1565_007:0156c18": "上來。請師一點。師曰。不點。曰。為甚麼不點。師曰。恐汝",
    "X80n1565_007:0156c19": "落凡聖。曰。乞師至理。師曰。侍者點茶來。問。古人拈槌",
    "X80n1565_007:0156c20": "竪拂。意旨如何。師曰。邪法難扶。問。僧繇為甚寫誌公",
    "X80n1565_007:0156c21": "真不得。師曰。作麼生合殺。問。險惡道中。以何為津梁。",
    "X80n1565_007:0156c22": "師曰。藥山再三叮囑。問。不帶凡聖。當機何示。師曰。莫",
    "X80n1565_007:0156c23": "向人道翠巖靈利。問。玅機言句。盡皆不當。宗乘中事",
    "X80n1565_007:0156c24": "如何。師曰。禮拜著。曰。學人不會。師曰。出家行脚。禮拜",
    "X80n1565_007:0157a01": "也不會。師後遷龍冊而終焉。",
    "X80n1565_007:0157a02": "越州鏡清寺道怤順德禪師永嘉陳氏子。六歲不葷",
    "X80n1565_007:0157a03": "茹。親黨強啖以枯魚。隨即嗢噦遂求出家。于本州開",
    "X80n1565_007:0157a04": "元寺受具。遊方抵閩。謁雪峰。峰問。甚處人。曰。溫州人。",
    "X80n1565_007:0157a05": "峰曰。恁麼則與一宿覺是鄉人也。曰。祇如一宿覺是",
    "X80n1565_007:0157a06": "甚麼處人。峰曰。好喫一頓棒。且放過。一日。師問。祇如",
    "X80n1565_007:0157a07": "古德。豈不是以心傳心。峰曰。兼不立文字語句。師曰。",
    "X80n1565_007:0157a08": "祇如不立文字語句。師如何傳。峰良久。師禮謝。峰曰。",
    "X80n1565_007:0157a09": "更問我一轉豈不好。師曰。就和尚請一轉問頭。峰曰。",
    "X80n1565_007:0157a10": "祇恁麼。為別有商量。師曰。和尚恁麼即得。峰曰。於汝",
    "X80n1565_007:0157a11": "作麼生。師曰。孤負殺人。雪峰謂眾曰。堂堂密密地。師",
    "X80n1565_007:0157a12": "出。問。是甚麼堂堂密密。峰起立曰。道甚麼。師退步而",
    "X80n1565_007:0157a13": "立。雪峰垂語曰。此事得恁麼尊貴。得恁麼綿密。師曰。",
    "X80n1565_007:0157a14": "道怤自到來數年。不聞和尚恁麼示誨。峰曰。我向前",
    "X80n1565_007:0157a15": "雖無。如今已有。莫有所妨麼。曰。不敢。此是和尚不已",
    "X80n1565_007:0157a16": "而已。峰曰。致使我如此。師從此信入。而且隨眾。時謂",
    "X80n1565_007:0157a17": "之小怤布衲。普請次。雪峰舉。溈山道。見色便見心。汝",
    "X80n1565_007:0157a18": "道還有過也無。師曰。古人為甚麼事。峰曰。雖然如此。",
    "X80n1565_007:0157a19": "要共汝商量。師曰。恁麼則不如道怤鉏地去。師再參",
    "X80n1565_007:0157a20": "雪峰。峰問。甚處來。師曰。嶺外來。峰曰。甚麼處逢見達",
    "X80n1565_007:0157a21": "磨。師曰。更在甚麼處。峰曰。未信汝在。師曰。和尚莫恁",
    "X80n1565_007:0157a22": "麼粘泥好。峰便休。師後遍歷諸方。益資權智。因訪先",
    "X80n1565_007:0157a23": "曹山。山問甚麼處來。師曰。昨日離明水。山曰。甚麼時",
    "X80n1565_007:0157a24": "到明水。師曰。和尚到時到。山曰。汝道我甚麼時到。師",
    "X80n1565_007:0157b01": "曰。適來猶記得。山曰。如是。如是。師初住越州鏡清。唱",
    "X80n1565_007:0157b02": "雪峰之旨。學者奔湊。副使皮光業者。日休之子。辭學",
    "X80n1565_007:0157b03": "宏瞻。屢擊難之。退謂人曰。怤師之高論。人莫窺其極",
    "X80n1565_007:0157b04": "也。新到參。師拈起拂子。僧曰。久嚮鏡清。猶有這箇在。",
    "X80n1565_007:0157b05": "師曰。鏡清今日失利。問。學人啐。請師啄。師曰。還得活",
    "X80n1565_007:0157b06": "也無。曰。若不活。遭人怪笑。師曰。也是草裏漢。問僧。近",
    "X80n1565_007:0157b07": "離甚處。曰。三峰。師曰。夏在甚處。曰五峰。師曰。放你三",
    "X80n1565_007:0157b08": "十棒。曰。過在甚麼處。師曰。為汝出一叢林。入一叢林。",
    "X80n1565_007:0157b09": "師一日於僧堂自擊鐘曰。玄沙道底。玄沙道底。僧問。",
    "X80n1565_007:0157b10": "玄沙道甚麼。師乃畫一圓相。僧曰。若不久參。爭知與",
    "X80n1565_007:0157b11": "麼。師曰。失錢遭罪。師住菴時。有行者至。徐徐近繩牀。",
    "X80n1565_007:0157b12": "取拂子提起。問。某甲喚這箇作拂子。庵主喚作甚麼。",
    "X80n1565_007:0157b13": "師曰。不可更安名立字也。行者乃擲却拂子曰。著甚",
    "X80n1565_007:0157b14": "死急。問僧。外面是甚麼聲。曰。蛇齩蝦蟇聲。師曰。將謂",
    "X80n1565_007:0157b15": "眾生苦。更有苦眾生。師問靈雲。行脚事大。乞師指南。",
    "X80n1565_007:0157b16": "雲曰。浙中米作麼價。師曰。若不是道怤。洎作米價會",
    "X80n1565_007:0157b17": "却。問。如何是靈源一直道。師曰。鏡湖水可煞深。問。如",
    "X80n1565_007:0157b18": "何是清淨法身。師曰。紅日照青山。曰。如何是法身向",
    "X80n1565_007:0157b19": "上事。師曰。風吹雪不寒。問僧。趙州喫茶話。汝作麼生",
    "X80n1565_007:0157b20": "會。僧便出去。師曰。邯鄲學唐步。問。學人未達其源。請",
    "X80n1565_007:0157b21": "師方便。師曰。是甚麼源。曰。其源。師曰。若是其源。爭受",
    "X80n1565_007:0157b22": "方便。僧禮拜退。侍者問。和尚適來莫是成褫伊麼。師",
    "X80n1565_007:0157b23": "曰。無。曰。莫是不成褫伊麼。師曰。無。曰。未審意旨如何。",
    "X80n1565_007:0157b24": "師曰。一點水墨。兩處成龍。師在帳中坐。有僧問訊。師",
    "X80n1565_007:0157c01": "撥開曰。當斷不斷。反招其亂。曰。既是當斷。為甚麼不",
    "X80n1565_007:0157c02": "斷。師曰。我若盡法。直恐無民。曰。不怕無民。請師盡法。",
    "X80n1565_007:0157c03": "師曰。維那。拽出此僧著。又曰。休。休。我在南方識伊和",
    "X80n1565_007:0157c04": "尚來。普請鉏草次。浴頭請師浴。師不顧。如是三請。師",
    "X80n1565_007:0157c05": "舉钁作打勢。頭便走。師召曰。來。來。頭回首。師曰。向後",
    "X80n1565_007:0157c06": "遇作家。分明舉似。頭後到保福。舉前語未了。福以手",
    "X80n1565_007:0157c07": "掩其口。頭却回。舉似師。師曰。饒伊恁麼也未作家。師",
    "X80n1565_007:0157c08": "問荷玉。甚處來。曰。天台來。師曰。阿誰問汝天台。曰。和",
    "X80n1565_007:0157c09": "尚何得龍頭蛇尾。師曰。鏡清今日失利。師看經次。僧",
    "X80n1565_007:0157c10": "問。和尚看甚麼經。師曰。我與古人鬪百草。師却問。汝",
    "X80n1565_007:0157c11": "會麼。曰。少年也曾恁麼來。師曰。如今作麼生。僧舉拳。",
    "X80n1565_007:0157c12": "師曰。我輸汝也。問。辨不得．提不起時如何。師曰。爭得",
    "X80n1565_007:0157c13": "到這裏。曰。恁麼則禮拜去也。師曰。鏡清今日失利。師",
    "X80n1565_007:0157c14": "見僧學書。廼問。學甚麼書。曰。請和尚鑒。師曰。一點未",
    "X80n1565_007:0157c15": "分。三分著地。曰。今日又似遇人。又似不遇人。師曰。鏡",
    "X80n1565_007:0157c16": "清今日失利。僧問。聲前絕妙。請師指歸。師曰。許由不",
    "X80n1565_007:0157c17": "洗耳。曰。為甚麼如此。師曰。猶繫脚在。曰。某甲祇如此。",
    "X80n1565_007:0157c18": "師意又如何。師曰。無端夜來鴈。驚起後池秋。錢王命",
    "X80n1565_007:0157c19": "居天龍寺。後創龍冊寺。延請居焉。上堂。如今事不得",
    "X80n1565_007:0157c20": "已。向汝道各自驗看實箇親切。既恁麼親切。到汝分",
    "X80n1565_007:0157c21": "上因何特地生疎。祇為拋家日久。流浪年深。一向緣",
    "X80n1565_007:0157c22": "塵致見如此。所以喚作背覺合塵。亦名捨父逃逝。今",
    "X80n1565_007:0157c23": "勸兄弟未歇歇去好。未徹徹去好。大丈夫兒得恁麼",
    "X80n1565_007:0157c24": "無氣槩。還惆悵麼。終日茫茫地。且覓取箇管帶路好。",
    "X80n1565_007:0158a01": "也無人問我管帶一路。僧問。如何是管帶一路。師噓",
    "X80n1565_007:0158a02": "噓曰。要棒喫即道。曰。恁麼則學人罪過也。師曰。幾被",
    "X80n1565_007:0158a03": "汝打破蔡州。問僧。近離甚處。曰。石橋。師曰。本分事作",
    "X80n1565_007:0158a04": "麼生。曰。近離石橋。師曰。我豈不知你近離石橋。本分",
    "X80n1565_007:0158a05": "事作麼生。曰。和尚何不領話。師便打。僧曰。某甲話在。",
    "X80n1565_007:0158a06": "師曰。你但喫棒。我要這話行。僧問。一等明機雙扣。為",
    "X80n1565_007:0158a07": "甚麼却遭違貶。師曰。打水魚頭痛。驚林鳥散忙。問。十",
    "X80n1565_007:0158a08": "二時中以何為驗。師曰。得力即向我道。僧曰。諾。師曰。",
    "X80n1565_007:0158a09": "十萬八千猶可近。問。如何是方便門速易成就。師曰。",
    "X80n1565_007:0158a10": "速易成就。曰。爭奈學人領覧未的。師曰。代得也代却。",
    "X80n1565_007:0158a11": "問。如何是人無心合道。師曰。何不問道無心合人。曰。",
    "X80n1565_007:0158a12": "如何是道無心合人。師曰。白雲乍可來青嶂。明月那",
    "X80n1565_007:0158a13": "教下碧天。問。新年頭還有佛法也無。師曰。有。曰。如何",
    "X80n1565_007:0158a14": "是新年頭佛法。師曰。元正啟祚。萬物咸新。曰。謝師答",
    "X80n1565_007:0158a15": "話。師曰。鏡清今日失利。問。學人問不到處。請師不答。",
    "X80n1565_007:0158a16": "和尚答不到處。學人即不問。師乃搊住曰。是我道理。",
    "X80n1565_007:0158a17": "是汝道理。曰。和尚若打學人。學人也打和尚。師曰。得",
    "X80n1565_007:0158a18": "對相耕去。問。承師有言。諸方若不是走人。便是籠人．",
    "X80n1565_007:0158a19": "罩人。未審和尚如何。師曰。被汝致此一問。直得當門",
    "X80n1565_007:0158a20": "齒落。上堂。眾集定。師拋下拄杖曰。大眾動著也二十",
    "X80n1565_007:0158a21": "棒。不動著也二十棒。時有僧出。拈得頭上戴出去。師",
    "X80n1565_007:0158a22": "曰。鏡清今日失利。問僧。門外甚麼聲。曰。雨滴聲。師曰。",
    "X80n1565_007:0158a23": "眾生顛倒。迷己逐物。曰。和尚作麼生。師曰。洎不迷己。",
    "X80n1565_007:0158a24": "曰。洎不迷己。意旨如何。師曰。出身猶可易。脫體道應",
    "X80n1565_007:0158b01": "難。問。如何是同相。師將火筯插向爐中。曰。如何是別",
    "X80n1565_007:0158b02": "相。師又將火筯插向一邊(法眼別云。問不當理)。有僧引一童子",
    "X80n1565_007:0158b03": "到曰。此童子常愛問人佛法。請和尚驗看。師乃令點",
    "X80n1565_007:0158b04": "茶。童子點茶來。師啜了。過盞橐與童子。子近前接。師",
    "X80n1565_007:0158b05": "却縮手曰。還道得麼。子曰。問將來(法眼別云。和尚更喫茶否)。僧曰。",
    "X80n1565_007:0158b06": "此童子見解如何。師曰。也祇是一兩生持戒僧。晉天",
    "X80n1565_007:0158b07": "福初示滅。塔于龍冊山。",
    "X80n1565_007:0158b08": "漳州報恩院懷岳禪師泉州人也。僧問。十二時中如",
    "X80n1565_007:0158b09": "何行履。師曰。動即死。曰。不動時如何。師曰。猶是守古",
    "X80n1565_007:0158b10": "塚鬼。問。如何是學人出身處。師曰。有甚麼纏縛汝。曰。",
    "X80n1565_007:0158b11": "爭奈出身不得何。師曰。過在阿誰。問。如何是報恩一",
    "X80n1565_007:0158b12": "靈物。師曰。喫如許多酒糟作麼。曰。還露脚手也無。師",
    "X80n1565_007:0158b13": "曰。這裏是甚麼處所。問。牛頭未見四祖時如何。師曰。",
    "X80n1565_007:0158b14": "萬里一片雲。曰。見後如何。師曰。廓落地。問。黑雲陡暗。",
    "X80n1565_007:0158b15": "誰當雨者。師曰。峻處先傾。問。宗乘不却。如何舉唱。師",
    "X80n1565_007:0158b16": "曰。山不自稱。水無間斷。問。佛未出世時如何。師曰。汝",
    "X80n1565_007:0158b17": "爭得知。問。撥塵見佛時如何。師曰。甚麼年中得見來。",
    "X80n1565_007:0158b18": "問。師子在窟時如何。師曰。師子是甚麼家具。曰。師子",
    "X80n1565_007:0158b19": "出窟時如何。師曰。師子在甚麼處。問。如何是目前佛。",
    "X80n1565_007:0158b20": "師曰。快禮拜。臨遷化。上堂。山僧十二年來舉揚宗教。",
    "X80n1565_007:0158b21": "諸人怪我甚麼處。若要聽三經五論。此去開元寺咫",
    "X80n1565_007:0158b22": "尺。言訖告寂。",
    "X80n1565_007:0158b23": "福州安國院弘[啗口+王]明真禪師泉州陳氏子。參雪峰。峰",
    "X80n1565_007:0158b24": "問。甚麼處來。曰。江西來。峰曰。甚麼處見達磨。曰。分明",
    "X80n1565_007:0158c01": "向和尚道。峰曰。道甚麼。曰。甚麼處去來。一日。雪峰見",
    "X80n1565_007:0158c02": "師。忽搊住曰。盡乾坤是箇解脫門。把手拽伊不肯入。",
    "X80n1565_007:0158c03": "曰。和尚怪弘[啗口+王]不得。峰拓開曰。雖然如此。爭奈背後",
    "X80n1565_007:0158c04": "許多師僧何。師舉國師碑文云。得之於心。猗蘭作旃",
    "X80n1565_007:0158c05": "檀之樹。失之於旨。甘露乃蒺藜之園。問僧曰。一語須",
    "X80n1565_007:0158c06": "具得失兩意。汝作麼生道。僧舉拳曰。不可喚作拳頭",
    "X80n1565_007:0158c07": "也。師不肯。亦舉拳別云。祇為喚這箇作拳頭。出世囷",
    "X80n1565_007:0158c08": "山。後閩帥命居安國。大闡玄風。僧問。如何是西來意。",
    "X80n1565_007:0158c09": "師曰。是即是。莫錯會。問。如何是第一句。師曰。問。問。問。",
    "X80n1565_007:0158c10": "學人上來。未盡其機。請師盡機。師良久。僧禮拜。師曰。",
    "X80n1565_007:0158c11": "忽到別處。人問。汝作麼生舉。曰。終不敢錯舉。師曰。未",
    "X80n1565_007:0158c12": "出門已見笑具。問。如何是達磨傳底心。師曰。素非後",
    "X80n1565_007:0158c13": "躅。問。不落有無之機。請師全道。師曰。汝試斷看。問。如",
    "X80n1565_007:0158c14": "何是一毛頭事。師拈起袈裟。僧曰。乞師指示。師曰。抱",
    "X80n1565_007:0158c15": "璞不須頻下淚。來朝更獻楚王看。問。寂寂無言時如",
    "X80n1565_007:0158c16": "何。師曰。更進一步。問。凡有言句。皆落因緣方便。不落",
    "X80n1565_007:0158c17": "因緣方便事如何。師曰。桔槔之士頻逢。抱甕之流罕",
    "X80n1565_007:0158c18": "遇。問。向上一路。千聖不傳。未審和尚如何傳。師曰。且",
    "X80n1565_007:0158c19": "留口喫飯著。問。如何是高尚底人。師曰。河濵無洗耳",
    "X80n1565_007:0158c20": "之叟。磻谿絕垂釣之人。問。十二時中。如何救得生死。",
    "X80n1565_007:0158c21": "師曰。執鉢不須窺眾樂。履冰何得步參差。問。學人擬",
    "X80n1565_007:0158c22": "問宗乘。師還許也無。師曰。但問。僧擬問。師便喝出。問。",
    "X80n1565_007:0158c23": "目前生死。如何免得。師曰。把將生死來。問。知有底人。",
    "X80n1565_007:0158c24": "為甚麼道不得。師曰。汝爺名甚麼。問。如何是活人劒。",
    "X80n1565_007:0159a01": "師曰。不敢瞎却汝。曰。如何是殺人刀。師曰。祇這箇是。",
    "X80n1565_007:0159a02": "問。不犯鋒鋩。如何知音。師曰。驢年去。問。苦澁處乞師",
    "X80n1565_007:0159a03": "一言。師曰。可煞沈吟。曰。為甚麼如此。師曰。也須相悉",
    "X80n1565_007:0159a04": "好。問。常居正位底人。還消得人天供養否。師曰。消不",
    "X80n1565_007:0159a05": "得。曰。為甚麼消不得。師曰。是甚麼心行。曰。甚麼人消",
    "X80n1565_007:0159a06": "得。師曰。著衣喫飯底消得。師舉稜和尚住招慶時。在",
    "X80n1565_007:0159a07": "法堂東角立。謂僧曰。這裏好致一問。僧便問。和尚為",
    "X80n1565_007:0159a08": "何不居正位。稜曰。為汝恁麼來。曰。即今作麼生。稜曰。",
    "X80n1565_007:0159a09": "用汝眼作麼。師舉畢。乃曰。他家恁麼問。別是箇道理。",
    "X80n1565_007:0159a10": "汝今作麼生道。後安國曰。恁麼則大眾一時散去得",
    "X80n1565_007:0159a11": "也。師自代曰。恁麼即大眾一時禮拜。",
    "X80n1565_007:0159a12": "泉州睡龍山道溥弘教禪師福唐鄭氏子。初住五峰。",
    "X80n1565_007:0159a13": "上堂。莫道空山無祇待。便歸方丈。僧問。凡有言句。不",
    "X80n1565_007:0159a14": "出大千頂。未審頂外事如何。師曰。凡有言句。不是大",
    "X80n1565_007:0159a15": "千頂。曰。如何是大千頂。師曰。摩醯首羅天。猶是小千",
    "X80n1565_007:0159a16": "界。問。初心後學。近入叢林。方便門中。乞師指示。師敲",
    "X80n1565_007:0159a17": "門枋。僧曰。向上還有事也無。師曰。有。曰。如何是向上",
    "X80n1565_007:0159a18": "事。師再敲門枋。",
    "X80n1565_007:0159a19": "南嶽金輪可觀禪師福唐薛氏子。參雪峰。峰曰。近前",
    "X80n1565_007:0159a20": "來。師方近前作禮。峰與一蹋。師忽契悟。師事十二載。",
    "X80n1565_007:0159a21": "復歷叢林。住後。上堂。我在雪峰。遭他一蹋。直至如今",
    "X80n1565_007:0159a22": "眼不開。不知是何境界。僧問。如何是西來意。師曰。不",
    "X80n1565_007:0159a23": "是。大眾夜參後下堂。師召大眾。眾回首。師曰。看月。眾",
    "X80n1565_007:0159a24": "乃看。師曰。月似彎弓。少雨多風。眾無對。問。古人道毗",
    "X80n1565_007:0159b01": "盧有師。法身有主。如何是毗盧師．法身主。師曰。不可",
    "X80n1565_007:0159b02": "牀上安牀。問。如何是日用事。師拊掌三下。僧曰。學人",
    "X80n1565_007:0159b03": "未領此意。師曰。更待甚麼。問。從上宗乘。如何為人。師",
    "X80n1565_007:0159b04": "曰。我今日未喫茶。曰。請師指示。師曰。過也。問。正則不",
    "X80n1565_007:0159b05": "問。請師傍指。師曰。抱取猫兒去。問僧。甚處來。曰。華光。",
    "X80n1565_007:0159b06": "師便推出。閉却門。僧無對。問。路逢達道人。不將語默",
    "X80n1565_007:0159b07": "對。未審將何對。師咄曰。出去。問僧。作麼生是覿面事。",
    "X80n1565_007:0159b08": "曰。請師鑒。師曰。恁麼道還當麼。曰。故為即不可。師曰。",
    "X80n1565_007:0159b09": "別是一著。問。如何是靈源一路。師曰。蹋過作麼。雪峰",
    "X80n1565_007:0159b10": "院主有書來招曰。山頭和尚年尊也。長老何不再入",
    "X80n1565_007:0159b11": "嶺一轉。師回書曰。待山頭和尚別有見解。即再入嶺。",
    "X80n1565_007:0159b12": "僧問。如何是雪峰見解。師曰。我也驚。",
    "X80n1565_007:0159b13": "福州大普山玄通禪師本郡人也。僧問。驪龍頷下珠",
    "X80n1565_007:0159b14": "如何取得。師乃拊掌瞬視。問。方便以前事如何。師便",
    "X80n1565_007:0159b15": "推出。其僧問。如何是祖師西來意。師曰。齩骨頭漢出",
    "X80n1565_007:0159b16": "去。問。撥塵見佛時如何。師曰。脫枷來商量。問。急急相",
    "X80n1565_007:0159b17": "投。請師接。師曰。鈍漢。",
    "X80n1565_007:0159b18": "福州長生山皎然禪師本郡人。久依雪峰。一日與僧",
    "X80n1565_007:0159b19": "斫樹次。峯曰。斫到心且住。師曰。斫却著。峰曰。古人以",
    "X80n1565_007:0159b20": "心傳心。汝為甚麼道斫却。師擲下斧曰。傳。峯打一拄",
    "X80n1565_007:0159b21": "杖而去。僧問雪峰。如何是第一句。峰良久。僧舉似師。",
    "X80n1565_007:0159b22": "師曰。此是第二句。峰再令其僧來問。如何是第一句。",
    "X80n1565_007:0159b23": "師曰。蒼天。蒼天。普請次。雪峰問。古人道。誰知席帽下。",
    "X80n1565_007:0159b24": "元是昔愁人。古人意作麼生。師側戴笠子曰。這箇是",
    "X80n1565_007:0159c01": "甚麼人語。峰問師。持經者能荷擔如來。作麼生是荷",
    "X80n1565_007:0159c02": "擔如來。師乃捧雪峰向禪床上。普請次。雪峰負一束",
    "X80n1565_007:0159c03": "藤。路逢一僧便拋下。僧擬取。峰便蹋倒。歸謂師曰。我",
    "X80n1565_007:0159c04": "今日蹋這僧快。師曰。和尚却替這僧入涅槃堂始得。",
    "X80n1565_007:0159c05": "峰便休去。雪峰問。光境俱亡。復是何物。師曰。放皎然",
    "X80n1565_007:0159c06": "過有道處。峰曰。放汝過作麼生道。曰。皎然亦放和尚",
    "X80n1565_007:0159c07": "過。峰曰。放汝二十棒。師便禮拜。住後。僧問。古人有言。",
    "X80n1565_007:0159c08": "無明即佛性。煩惱不須除。如何是無明即佛性。師忿",
    "X80n1565_007:0159c09": "然作色。舉拳呵曰。今日打這師僧去也。曰。如何是煩",
    "X80n1565_007:0159c10": "惱不須除。師以手拏頭曰。這師僧得恁麼發人業。問。",
    "X80n1565_007:0159c11": "路逢達道人。不將語默對。未審將甚麼對。師曰。上紙",
    "X80n1565_007:0159c12": "墨堪作甚麼。閩帥署禪主大師。莫知所終。",
    "X80n1565_007:0159c13": "信州鵝湖智孚禪師福州人也。僧問。萬法歸一。一歸",
    "X80n1565_007:0159c14": "何所。師曰。非但闍黎一人忙。問。虗空講經。以何為宗。",
    "X80n1565_007:0159c15": "師曰。闍黎不是聽眾。出去。問。五逆之子。還受父約也",
    "X80n1565_007:0159c16": "無。師曰。雖有自裁。未免傷己。問。如何是佛向上人。師",
    "X80n1565_007:0159c17": "曰。情知闍黎不奈何。曰。為甚麼不奈何。師曰。未必小",
    "X80n1565_007:0159c18": "人得見君子。問。在前一句。請師道。師曰。脚跟下探取",
    "X80n1565_007:0159c19": "甚麼。曰。即今見問。師曰。看闍黎變身不得。問。雪峰拋",
    "X80n1565_007:0159c20": "下拄杖。意作麼生。師以香匙拋下地。僧曰。未審此意",
    "X80n1565_007:0159c21": "如何。師曰。不是好種。出去。問。如何是鵝湖第一句。師",
    "X80n1565_007:0159c22": "曰。道甚麼。曰。如何即是。師曰。妨我打睡。問。不問不答",
    "X80n1565_007:0159c23": "時如何。師曰。問人焉知。問。迷子未歸家時如何。師曰。",
    "X80n1565_007:0159c24": "不在途。曰。歸後如何。師曰。正迷在。問。如何是源頭事。",
    "X80n1565_007:0160a01": "師曰。途中覓甚麼。問。如何是一句。師曰。會麼。曰。恁麼",
    "X80n1565_007:0160a02": "莫便是否。師曰。蒼天。蒼天。鏡清問。如何是即今底。師",
    "X80n1565_007:0160a03": "曰。何更即今。清曰。幾就支荷。師曰。語逆言順。師一日",
    "X80n1565_007:0160a04": "不赴堂。侍者來請赴堂。師曰。我今日在莊喫油糍飽。",
    "X80n1565_007:0160a05": "者曰。和尚不曾出入。師曰。你但去問取莊主。者方出",
    "X80n1565_007:0160a06": "門。忽見莊主歸謝和尚到莊喫油糍。",
    "X80n1565_007:0160a07": "杭州西興化度院師郁悟真禪師泉州人也。僧問。如",
    "X80n1565_007:0160a08": "何是西來意。師舉拂子。僧曰。不會。師曰。喫茶去。問。如",
    "X80n1565_007:0160a09": "何是一塵。師曰。九世剎那分。曰。如何含得法界。師曰。",
    "X80n1565_007:0160a10": "法界在甚麼處。問。谿谷各異。師何明一。師曰。汝喘作",
    "X80n1565_007:0160a11": "麼。問。學人初機。乞師指示入路。師曰。汝怪化度甚麼",
    "X80n1565_007:0160a12": "處。問。如何是隨色摩尼珠。師曰。青黃赤白。曰。如何是",
    "X80n1565_007:0160a13": "不隨色摩尼珠。師曰。青黃赤白。問。如何是西來意。師",
    "X80n1565_007:0160a14": "曰。是東來西來。問。牛頭未見四祖時如何。師曰。鳥獸",
    "X80n1565_007:0160a15": "俱迷。曰。見後如何。師曰。山深水冷。問。維摩與文殊對",
    "X80n1565_007:0160a16": "談何事。師曰。唯有門前鏡湖水。清風不改舊時波。",
    "X80n1565_007:0160a17": "漳州隆壽紹卿興法禪師泉州陳氏子。因侍雪峰。山",
    "X80n1565_007:0160a18": "行見芋葉動。峰指動葉示之。師曰。紹卿甚生怕怖。峰",
    "X80n1565_007:0160a19": "曰。是汝屋裏底。怕怖甚麼。師於此有省。尋居龍谿。僧",
    "X80n1565_007:0160a20": "問。古人道。摩尼殿有四角。一角常露。如何是常露底",
    "X80n1565_007:0160a21": "角。師舉拂子。問。糧不畜一粒。如何濟得萬人飢。師曰。",
    "X80n1565_007:0160a22": "俠客面前如奪劒。看君不是黠兒郎。問。耳目不致處",
    "X80n1565_007:0160a23": "如何。師曰。汝無此作。曰。恁麼即聞也。師曰。真箇聾漢。",
    "X80n1565_007:0160a24": "福州遷宗院行[啗口+王]仁慧禪師泉州王氏子。上堂。我與",
    "X80n1565_007:0160b01": "釋迦同參。汝道參甚麼人。時有僧出禮拜。擬伸問。師",
    "X80n1565_007:0160b02": "曰。錯。便下座。問。如何是西來意。師曰。熊耳不曾藏。問。",
    "X80n1565_007:0160b03": "直下事乞師方便。師曰。不因汝問。我亦不道。問。如何",
    "X80n1565_007:0160b04": "是西來意。師曰。白日無閑人。",
    "X80n1565_007:0160b05": "福州蓮華永福院從弇超證禪師僧問。儒門以五常",
    "X80n1565_007:0160b06": "為極則。未審宗門以何為極則。師良久。僧曰。恁麼則",
    "X80n1565_007:0160b07": "學人造次也。師曰。好與拄杖。問。教中道。唯有一乘法。",
    "X80n1565_007:0160b08": "如何是一乘法。師曰。汝道我在這裏作甚麼。曰。恁麼",
    "X80n1565_007:0160b09": "則不知教意也。師曰。雖然如此。却不孤負汝。問。不向",
    "X80n1565_007:0160b10": "問處領。猶是學人問處。和尚如何。師曰。喫茶去。上堂。",
    "X80n1565_007:0160b11": "長慶道。盡法無民。永福即不然。若不盡法。又爭得民。",
    "X80n1565_007:0160b12": "時有僧曰。請師盡法。師曰。我不要汝納稅。問。諸餘即",
    "X80n1565_007:0160b13": "不問。聊徑處乞師垂慈。師曰。不快禮三拜。問。大眾雲",
    "X80n1565_007:0160b14": "集。請師說法。師曰。聞麼。曰。若更佇思。應難得及。師曰。",
    "X80n1565_007:0160b15": "實即得。問。摩尼殿有四角。一角常露。如何是常露底",
    "X80n1565_007:0160b16": "角。師曰。不可更點。師一日上堂。於座邊立。謂眾曰。二",
    "X80n1565_007:0160b17": "尊不竝化。便歸方丈。",
    "X80n1565_007:0160b18": "襄州雲葢雙泉院歸本禪師京兆府人也。初謁雪峰。",
    "X80n1565_007:0160b19": "禮拜次。峰下禪牀。跨背而坐。師於此有省。住後。僧問。",
    "X80n1565_007:0160b20": "如何是雙泉。師曰。可惜一雙眉。曰。學人不會。師曰。不",
    "X80n1565_007:0160b21": "曾煩禹力。湍流事不知。問。如何是西來的的意。師乃",
    "X80n1565_007:0160b22": "搊住。其僧變色。師曰。我這裏無這箇。師手指纖長。特",
    "X80n1565_007:0160b23": "異於人。號手相大師。",
    "X80n1565_007:0160b24": "韶州林泉和尚僧問。如何是一塵。師曰。不覺成丘山。",
    "X80n1565_007:0160c01": "洛京南院和尚僧問。如何是法法不生。師曰。生也。有",
    "X80n1565_007:0160c02": "儒者博覧古今。時呼為張百會。謁師。師問。莫是張百",
    "X80n1565_007:0160c03": "會麼。曰。不敢。師以手於空畫一畫曰。會麼。曰。不會。師",
    "X80n1565_007:0160c04": "曰。一尚不會。甚麼處得百會來。",
    "X80n1565_007:0160c05": "越州洞巖可休禪師僧問。如何是洞巖正主。師曰。開",
    "X80n1565_007:0160c06": "著。問。如何是和尚親切為人處。師曰。大海不宿死屍。",
    "X80n1565_007:0160c07": "問。如何是向上一路。師舉衣領示之。問。學人遠來。請",
    "X80n1565_007:0160c08": "師方便。師曰。方便了也。",
    "X80n1565_007:0160c09": "定州法海院行周禪師僧問。風恬浪靜時如何。師曰。",
    "X80n1565_007:0160c10": "吹倒南墻。問。如何是道中寶。師曰。不露光。曰。莫便是",
    "X80n1565_007:0160c11": "否。師曰。是即露也。",
    "X80n1565_007:0160c12": "杭州龍井通禪師僧問。如何是龍井龍。師曰。意氣天",
    "X80n1565_007:0160c13": "然別。神工畫不成。曰。為甚麼畫不成。師曰。出羣不帶",
    "X80n1565_007:0160c14": "角。不與類中同。曰。還解行雨也無。師曰。普潤無邊際。",
    "X80n1565_007:0160c15": "處處皆結粒。曰。還有宗門中事也無。師曰。有。曰。如何",
    "X80n1565_007:0160c16": "是宗門中事。師曰。從來無形段。應物不曾虧。",
    "X80n1565_007:0160c17": "杭州龍興宗靖禪師台州人也。初參雪峰。誓充飯頭。",
    "X80n1565_007:0160c18": "勞逾十載。嘗於眾堂中袒一膊釘簾。峰覩而記曰。汝",
    "X80n1565_007:0160c19": "向後住持有千僧。其中無一人衲子也。師悔過回浙。",
    "X80n1565_007:0160c20": "住六通院。錢王命居龍興寺。有眾千餘。唯三學講誦",
    "X80n1565_007:0160c21": "之徒。果如雪峰所誌。僧問。如何是六通奇特之唱。師",
    "X80n1565_007:0160c22": "曰。天下舉將去。問。如何是六通家風。師曰。一條布衲。",
    "X80n1565_007:0160c23": "一斤有餘。問。如何是學人進前一路。師曰。誰敢謾汝。",
    "X80n1565_007:0160c24": "曰。豈無方便。師曰。早是屈抑也。問。如何是和尚家風。",
    "X80n1565_007:0161a01": "師曰。早朝粥。齋時飯。曰。更請和尚道。師曰。老僧困。曰。",
    "X80n1565_007:0161a02": "畢竟作麼生。師大笑而已。",
    "X80n1565_007:0161a03": "福州南禪契璠禪師上堂。若是名言妙句。諸方總道",
    "X80n1565_007:0161a04": "了也。今日眾中還有超第一義者。致將一問來。若有。",
    "X80n1565_007:0161a05": "即不孤負於人。僧問。如何是第一義。師曰。何不問第",
    "X80n1565_007:0161a06": "一義。曰。見問。師曰。已落第二義也。問。古佛曲調請師",
    "X80n1565_007:0161a07": "和。師曰。我不和汝雜亂底。曰。未審為甚麼人和。師曰。",
    "X80n1565_007:0161a08": "甚麼處去來。",
    "X80n1565_007:0161a09": "越州越山師鼐鑒真禪師初參雪峰而染指。後因閩",
    "X80n1565_007:0161a10": "王請。於清風樓齋。坐久舉目。忽覩日光。豁然頓曉。而",
    "X80n1565_007:0161a11": "有偈曰。清風樓上赴官齋。此日平生眼豁開。方信普",
    "X80n1565_007:0161a12": "通年遠事。不從[葸十+夕]嶺帶將來。歸呈雪峰。峰然之。住後。",
    "X80n1565_007:0161a13": "僧問。如何是佛身。師曰。你問阿那箇佛身。曰。釋迦佛",
    "X80n1565_007:0161a14": "身。師曰。舌覆三千界。師臨終示偈曰。眼光隨色盡。耳",
    "X80n1565_007:0161a15": "識逐聲消。還源無別旨。今日與明朝。乃跏趺而逝。",
    "X80n1565_007:0161a16": "泉州福清院玄訥禪師高麗人也。泉守王公問。如何",
    "X80n1565_007:0161a17": "是宗乘中事。師叱之。僧問。如何是觸目菩提。師曰。闍",
    "X80n1565_007:0161a18": "黎失却半年糧。曰。為甚麼如此。師曰。祇為圖他一斗",
    "X80n1565_007:0161a19": "米。問。如何是清淨法身。師曰。蝦蟇曲蟮。問。教云。唯一",
    "X80n1565_007:0161a20": "堅密身。一切塵中現。如何是堅密身。師曰。驢馬猫兒。",
    "X80n1565_007:0161a21": "曰。乞師指示。師曰。驢馬也不會。問。如何是物物上辨",
    "X80n1565_007:0161a22": "明。師展一足示之。",
    "X80n1565_007:0161a23": "衢州南臺仁禪師僧問。如何是南臺境。師曰。不知貴。",
    "X80n1565_007:0161a24": "曰。畢竟如何。師曰。闍黎即今在甚麼處。",
    "X80n1565_007:0161b01": "泉州東禪和尚初開堂。僧問。人王迎請。法王出世。如",
    "X80n1565_007:0161b02": "何提唱宗乘。即得不謬於祖風。師曰。還奈得麼。曰。若",
    "X80n1565_007:0161b03": "不下水。焉知有魚。師曰。莫閑言語。問。如何是佛法最",
    "X80n1565_007:0161b04": "親切處。師曰。過也。問。學人末後來。請師最先句。師曰。",
    "X80n1565_007:0161b05": "甚處去來。問。如何是學人己分事。師曰。苦。問。如何是",
    "X80n1565_007:0161b06": "佛法大意。師曰。幸自可憐生。剛要異鄉邑。",
    "X80n1565_007:0161b07": "杭州大錢山從襲禪師雪峰之上足也。自本師印解。",
    "X80n1565_007:0161b08": "洞曉宗要。常曰。擊關南鼓。唱雪峰歌。後入浙中謁錢",
    "X80n1565_007:0161b09": "王。王欽服道化。命居此山而闡法焉。僧問。不因王請。",
    "X80n1565_007:0161b10": "不因眾聚。請師直道西來的的意。師曰。那邊師僧過",
    "X80n1565_007:0161b11": "這邊著。曰。學人不會。乞師再指。師曰。爭得恁麼不識",
    "X80n1565_007:0161b12": "好惡。問。閉門造車。出門合轍。如何是閉門造車。師曰。",
    "X80n1565_007:0161b13": "造車即不問。作麼生是轍。曰。學人不會。乞師指示。師",
    "X80n1565_007:0161b14": "曰。巧匠施工。不露斤斧。",
    "X80n1565_007:0161b15": "福州永泰和尚僧問。承聞和尚見虎。是否。師作虎聲。",
    "X80n1565_007:0161b16": "僧作打勢。師曰。這死漢。問。如何是天真佛。師乃拊掌",
    "X80n1565_007:0161b17": "曰。不會。不會。",
    "X80n1565_007:0161b18": "池州和龍壽昌院守訥妙空禪師福州林氏子。僧問。",
    "X80n1565_007:0161b19": "未到龍門。如何湊泊。師曰。立命難存。新到參。師問。近",
    "X80n1565_007:0161b20": "離甚處。曰。不離方寸。師曰。不易來。僧亦曰。不易來。師",
    "X80n1565_007:0161b21": "與一掌。問。如何是傳底心。師曰。再三囑汝。莫向人說。",
    "X80n1565_007:0161b22": "問。如何是從上宗乘。師曰。向闍黎口裏著得麼。問。省",
    "X80n1565_007:0161b23": "要處請師一接。師曰。甚是省要。",
    "X80n1565_007:0161b24": "建州夢筆和尚僧問。如何是佛。師曰。不誑汝。曰。莫便",
    "X80n1565_007:0161c01": "是否。師曰。汝誑他。閩王請齋。問。師還將得筆來也無。",
    "X80n1565_007:0161c02": "師曰。不是稽山繡管。慙非月裏兔毫。大王既垂顧問。",
    "X80n1565_007:0161c03": "山僧敢不通呈。又問。如何是法王。師曰。不是夢筆家",
    "X80n1565_007:0161c04": "風。",
    "X80n1565_007:0161c05": "福州極樂元儼禪師僧問。如何是極樂家風。師曰。滿",
    "X80n1565_007:0161c06": "目看不盡。問。萬法本無根。未審教學人承當甚麼。師",
    "X80n1565_007:0161c07": "曰。莫寐語。問。久處暗室。未達其源。今日上來。乞師一",
    "X80n1565_007:0161c08": "接。師曰。莫閉眼作夜好。曰。恁麼即優曇華拆。曲為今",
    "X80n1565_007:0161c09": "時。向上宗風。如何垂示。師曰。汝還識也無。曰。恁麼即",
    "X80n1565_007:0161c10": "息疑去也。師曰。莫向大眾前寐語。問。摩騰入漢即不",
    "X80n1565_007:0161c11": "問。達磨來梁時如何。師曰。如今豈謬。曰。恁麼即理出",
    "X80n1565_007:0161c12": "三乘。華開五葉。師曰。說甚麼三乘五葉。出去。",
    "X80n1565_007:0161c13": "福州芙蓉山如體禪師僧問。如何是古人曲調。師良",
    "X80n1565_007:0161c14": "久。曰。聞麼。曰。不聞。師示頌曰。古曲發聲雄。今時韻亦",
    "X80n1565_007:0161c15": "同。若教第一指。祖佛盡迷蹤。",
    "X80n1565_007:0161c16": "洛京憩鶴山和尚僧問。如何是憩鶴。師以兩手鬪云。",
    "X80n1565_007:0161c17": "鵓鳩鳩(風穴云。鶴唳一聲喧宇宙。羣鷄莫謂報知時)。問。駿馬不入西秦時",
    "X80n1565_007:0161c18": "如何。師曰。向甚麼處去。",
    "X80n1565_007:0161c19": "潭州溈山棲禪師僧問。正恁麼時如何親近。師曰。汝",
    "X80n1565_007:0161c20": "擬作麼生親近。曰。豈無方便。師曰。開元龍興。大藏小",
    "X80n1565_007:0161c21": "藏。問。如何是速疾神通。師曰。新衣成弊帛。問。如何是",
    "X80n1565_007:0161c22": "黃尋橋。師曰。賺却多少人。問。不假忉忉。如何是和尚",
    "X80n1565_007:0161c23": "家風。師曰。莫作野干聲。",
    "X80n1565_007:0161c24": "吉州潮山延宗禪師因資福來謁。師下禪牀相接。福",
    "X80n1565_007:0162a01": "問。和尚住此山。得幾年也。師曰。鈍鳥棲蘆。困魚止濼。",
    "X80n1565_007:0162a02": "曰。恁麼則真道人也。師曰。且坐喫茶。問。如何是潮山。",
    "X80n1565_007:0162a03": "師曰。不宿屍。曰。如何是山中人。師曰。石上種紅蓮。問。",
    "X80n1565_007:0162a04": "如何是和尚家風。師曰。切忌犯朝儀。",
    "X80n1565_007:0162a05": "益州普通山普明禪師僧問。如何是佛性。師曰。汝無",
    "X80n1565_007:0162a06": "佛性。曰。蠢動含靈。皆有佛性。學人為何却無。師曰。為",
    "X80n1565_007:0162a07": "汝向外求。問。如何是玄玄之珠。師曰。這箇不是。曰。如",
    "X80n1565_007:0162a08": "何是玄玄珠。師曰。失却也。",
    "X80n1565_007:0162a09": "隨州雙泉山梁家庵永禪師僧問。達磨九年面壁。意",
    "X80n1565_007:0162a10": "旨如何。師曰。睡不著。師問護國長老。隨陽一境。是男",
    "X80n1565_007:0162a11": "是女。各伸一問。問問各別。長老將何祇對。國以手空",
    "X80n1565_007:0162a12": "中畵一圓相。師曰。謝長老慈悲。國曰。不敢。師低頭不",
    "X80n1565_007:0162a13": "顧。問。如何得頓息諸緣去。師曰。雪上更加霜。",
    "X80n1565_007:0162a14": "漳州保福院超悟禪師僧問。魚未透龍門時如何。師",
    "X80n1565_007:0162a15": "曰。養性深潭。曰。透出時如何。師曰。纔昇霄漢。眾類難",
    "X80n1565_007:0162a16": "追。曰。昇後如何。師曰。垂雲普覆。潤及大千。曰。還有不",
    "X80n1565_007:0162a17": "受潤者也無。師曰。有。曰。如何是不受潤者。師曰。直杌",
    "X80n1565_007:0162a18": "撑大陽。",
    "X80n1565_007:0162a19": "太原孚上座初在揚州光孝寺講涅槃經。有禪者阻",
    "X80n1565_007:0162a20": "雪。因往聽講。至三因佛性。三德法身。廣談法身妙理。",
    "X80n1565_007:0162a21": "禪者失笑。師講罷。請禪者喫茶。白曰。某甲素志狹劣。",
    "X80n1565_007:0162a22": "依文解義。適蒙見笑。且望見教。禪者曰。實笑座主不",
    "X80n1565_007:0162a23": "識法身。師曰。如此解說。何處不是。曰。請座主更說一",
    "X80n1565_007:0162a24": "遍。師曰。法身之理。猶若太虗。竪窮三際。橫亘十方。彌",
    "X80n1565_007:0162b01": "綸八極。包括二儀。隨緣赴感。靡不周徧。曰。不道座主",
    "X80n1565_007:0162b02": "說不是。祇是說得法身量邊事。實未識法身在。師曰。",
    "X80n1565_007:0162b03": "既然如是。禪德當為我說。曰。座主還信否。師曰。焉敢",
    "X80n1565_007:0162b04": "不信。曰。若如是。座主輟講旬日。於室內端然靜慮。收",
    "X80n1565_007:0162b05": "心攝念。善惡諸緣。一時放却。師一依所教。從初夜至",
    "X80n1565_007:0162b06": "五更。聞鼓角聲。忽然契悟。便去扣門。禪者曰。阿誰。師",
    "X80n1565_007:0162b07": "曰。某甲。禪者咄曰。教汝傳持大教。代佛說法。夜來為",
    "X80n1565_007:0162b08": "甚麼醉酒臥街。師曰。禪德自來講經。將生身父母鼻",
    "X80n1565_007:0162b09": "孔扭揑。從今已去。更不敢如是。禪者曰。且去。來日相",
    "X80n1565_007:0162b10": "見。師遂罷講。徧歷諸方。名聞宇內。嘗遊浙中登徑山",
    "X80n1565_007:0162b11": "法會。一日於大佛殿前。有僧問。上座曾到五臺否。師",
    "X80n1565_007:0162b12": "曰。曾到。曰。還見文殊麼。師曰。見。曰。甚麼處見。師曰。徑",
    "X80n1565_007:0162b13": "山佛殿前見。其僧後適閩川。舉似雪峰。峰曰。何不教",
    "X80n1565_007:0162b14": "伊入嶺來。師聞。乃趣裝而邁。初至雪峰廨院憩錫。因",
    "X80n1565_007:0162b15": "分柑子與僧。長慶問。甚麼處將來。師曰。嶺外將來。曰。",
    "X80n1565_007:0162b16": "遠涉不易。擔負得來。師曰。柑子。柑子。次日上山。雪峰",
    "X80n1565_007:0162b17": "聞。乃集眾。師到法堂上。顧視雪峰。便下看知事。明日",
    "X80n1565_007:0162b18": "却上禮拜曰。某甲昨日觸忤和尚。峰曰。知是般事便",
    "X80n1565_007:0162b19": "休。峰一日見師。乃指日示之。師搖手而出。峰曰。汝不",
    "X80n1565_007:0162b20": "肯我那。師曰。和尚搖頭。某甲擺尾。甚麼處是不肯。峰",
    "X80n1565_007:0162b21": "曰。到處也須諱却。一日。眾僧晚參。峰在中庭臥。師曰。",
    "X80n1565_007:0162b22": "五州管內。祇有這老和尚較些子。峰便起去。峰嘗問",
    "X80n1565_007:0162b23": "師。見說臨濟有三句。是否。師曰。是。曰。作麼生是第一",
    "X80n1565_007:0162b24": "句。師舉目視之。峰曰。此猶是第二句。如何是第一句。",
    "X80n1565_007:0162c01": "師叉手而退。自此雪峰深器之。室中印解。師資道契。",
    "X80n1565_007:0162c02": "更不他遊。而掌浴焉。一日。玄沙上。問訊雪峰。峰曰。此",
    "X80n1565_007:0162c03": "間有箇老鼠子。今在浴室裏。沙曰。待與和尚勘過。言",
    "X80n1565_007:0162c04": "訖到浴室。遇師打水。沙曰。相看上座。師曰。已相見了。",
    "X80n1565_007:0162c05": "沙曰。甚麼劫中曾相見。師曰。瞌睡作麼。沙却入方丈。",
    "X80n1565_007:0162c06": "白雪峰曰。已勘破了。峰曰。作麼生勘伊。沙舉前話。峰",
    "X80n1565_007:0162c07": "曰。汝著賊也。鼓山問師。父母未生時。鼻孔在甚麼處。",
    "X80n1565_007:0162c08": "師曰。老兄先道。山曰。如今生也。汝道在甚麼處。師不",
    "X80n1565_007:0162c09": "肯。山却問。作麼生。師曰。將手中扇子來。山與扇子。再",
    "X80n1565_007:0162c10": "徵前話。師搖扇不對。山罔測。乃敺師一拳。鼓山赴大",
    "X80n1565_007:0162c11": "王請。雪峰門送。回至法堂。乃曰。一隻聖箭直射九重",
    "X80n1565_007:0162c12": "城裏去也。師曰。是伊未在。峰曰。渠是徹底人。師曰。若",
    "X80n1565_007:0162c13": "不信。待某甲去勘過。遂趂至中路。便問。師兄向甚麼",
    "X80n1565_007:0162c14": "處去。山曰。九重城裏去。師曰。忽遇三軍圍繞時如何。",
    "X80n1565_007:0162c15": "山曰。他家自有通霄路。師曰。恁麼則離宮失殿去也。",
    "X80n1565_007:0162c16": "山曰。何處不稱尊。師拂袖便回。峰問。如何。師曰。好隻",
    "X80n1565_007:0162c17": "聖箭。中路折却了也。遂舉前話。峰乃曰。奴渠語在。師",
    "X80n1565_007:0162c18": "曰。這老凍膿猶有鄉情在。師在庫前立。有僧問。如何",
    "X80n1565_007:0162c19": "是觸目菩提。師踢狗子。作聲走。僧無對。師曰。小狗子",
    "X80n1565_007:0162c20": "不消一踢。保福簽瓜次。師至。福曰。道得與汝瓜喫。師",
    "X80n1565_007:0162c21": "曰。把將來。福度與一片。師接得便去。師不出世。諸方",
    "X80n1565_007:0162c22": "目為太原孚上座。後歸維揚。陳尚書留在宅供養。一",
    "X80n1565_007:0162c23": "日謂尚書曰。來日講一遍大涅槃經。報答尚書。書致",
    "X80n1565_007:0162c24": "齋茶畢。師遂陞座。良久。揮尺一下曰。如是我聞。乃召",
    "X80n1565_007:0163a01": "尚書。書應諾。師曰。一時佛在。便乃脫去。",
    "X80n1565_007:0163a02": "南嶽般若惟勁寶聞禪師福州人也。師雪峰而友玄",
    "X80n1565_007:0163a03": "沙。深入玄奧。一日問鑑上座。聞汝註楞嚴。是否。鑑曰。",
    "X80n1565_007:0163a04": "不敢。師曰。二文殊作麼生註。曰。請師鑑。師乃揚袂而",
    "X80n1565_007:0163a05": "去。師嘗續寶林傳四卷。紀貞元之後宗門繼踵之源",
    "X80n1565_007:0163a06": "流者。又別著南嶽高僧傳。皆行于世。",
    "X80n1565_007:0163a07": "感潭資國禪師法嗣",
    "X80n1565_007:0163a08": "安州白兆志圓顯教禪師僧問。諸佛心印甚麼人傳。",
    "X80n1565_007:0163a09": "師曰。達磨大師。曰。達磨爭能傳得。師曰。汝道甚麼人",
    "X80n1565_007:0163a10": "傳得。問。如何是直截一路。師曰。截。問。如何是佛法大",
    "X80n1565_007:0163a11": "意。師曰。苦。問。如何是道。師曰。普。問。如何是學人自己。",
    "X80n1565_007:0163a12": "師曰。失。問。如何是得無山河大地去。師曰。不起見。問。",
    "X80n1565_007:0163a13": "如何是畢鉢羅窟迦葉道場中人。師曰。釋迦牟尼佛。",
    "X80n1565_007:0163a14": "問。如何是朱頂王菩薩。師曰。問那箇赤頭漢作麼。",
    "X80n1565_007:0163a16": "五燈會元卷第七"
}