{
    "X64n1261_008:0424c01": "祖庭事苑卷第八",
    "X64n1261_008:0424c02": "睦庵　(善卿)　編正",
    "X64n1261_008:0424c03": "●十玄談",
    "X64n1261_008:0424c04": "序叢林所行十玄談皆無序引。思曩游廬阜。得其",
    "X64n1261_008:0424c05": "序於同安影堂。今錄之。云。夫玄談妙句。逈出三乘。",
    "X64n1261_008:0424c06": "既不混緣。亦非獨立。當臺應用。如朗月以晶空。轉",
    "X64n1261_008:0424c07": "影泯機。似明珠而隱海。且學徒有等。妙理無窮。達",
    "X64n1261_008:0424c08": "事者稀。迷源者眾。森羅萬象。物物上明。或即理事",
    "X64n1261_008:0424c09": "雙祛。名言俱喪。是以殷勤指月。莫錯端倪。不迷透",
    "X64n1261_008:0424c10": "水之鍼。可付開拳之寶。略序微言。以彰事理。",
    "X64n1261_008:0424c11": "辨題目竊觀十玄談所作題目。不無深旨。而後人",
    "X64n1261_008:0424c12": "輙自刪改。盖由不知當時命題製作之由。妄建私",
    "X64n1261_008:0424c13": "意。良可歎也。而傳燈又復削去祖意．轉位二題。所",
    "X64n1261_008:0424c14": "幸者。後之四首不失舊目。若夫不明祖意。何由得",
    "X64n1261_008:0424c15": "造玄機。果未回機。安能轉位。此傳燈之誤也。而又",
    "X64n1261_008:0424c16": "近世題目。全不與頌意相符。學者宜自攷之。",
    "X64n1261_008:0424c17": "立題一．心印。二．祖意。三．玄機。四．異塵。五．佛教。六．還",
    "X64n1261_008:0424c18": "鄉曲。七．破還鄉曲。八．回機。九．轉位歸。十．止位前。",
    "X64n1261_008:0424c19": "心印達磨西來。不立文字。單傳心印。直指人心。見",
    "X64n1261_008:0424c20": "性成佛。",
    "X64n1261_008:0424c21": "三賢十聖華嚴明十住．十行．十回向為賢。十地為",
    "X64n1261_008:0424c22": "聖。妙覺為佛。十聖者。即十地聖人。一．歡喜。二．離垢。",
    "X64n1261_008:0424c23": "三．發光。四．焰慧。五．難勝。六．見前。七．遠行。八．不動。九．",
    "X64n1261_008:0424c24": "善慧。十．法雲。涅槃云。菩薩位階十地。尚不能了了",
    "X64n1261_008:0425a01": "知見佛性。何況聲聞．緣覺之人能得見邪。譬如醉",
    "X64n1261_008:0425a02": "人欲涉遠路。蒙籠見道。十地菩薩於如來知見少",
    "X64n1261_008:0425a03": "分。亦復如是。",
    "X64n1261_008:0425a04": "尚未那能叢林商搉。往往謂行布差殊。語言顛錯。",
    "X64n1261_008:0425a05": "殊不知作句有聲律。命意無漸次。如斷句云莫問",
    "X64n1261_008:0425a06": "西來及與東是也。雖然。愚讀至此。未甞無惑焉。頃",
    "X64n1261_008:0425a07": "游京師。俄於檀越劉氏書府中得故本禪錄。書尾",
    "X64n1261_008:0425a08": "有十玄談。而不見序引。其第二章曰。三賢固未明",
    "X64n1261_008:0425a09": "斯旨。十聖那能達此宗。予得此句。渙然冰釋。方知",
    "X64n1261_008:0425a10": "後人傳寫之誤。",
    "X64n1261_008:0425a11": "三乘一．聲聞。二．緣覺。三．菩薩。",
    "X64n1261_008:0425a12": "次第演佛初成道。三七日思惟已。便往仙苑及諸",
    "X64n1261_008:0425a13": "住處。十二年間說諸有為法。緣生．無我然猶未說。",
    "X64n1261_008:0425a14": "然無我理名初時教。即阿含等一藏小乘經是矣。",
    "X64n1261_008:0425a15": "次依諸徧計所執。說諸法空。然於依它圓成猶未",
    "X64n1261_008:0425a16": "說。有名為空教。次說法相大乘。境空心有。名中道",
    "X64n1261_008:0425a17": "教。即深密等經是矣。次開示一切眾生如來知見。",
    "X64n1261_008:0425a18": "會三乘為一乘。會權歸實。名同歸教。即法華經是",
    "X64n1261_008:0425a19": "矣。臨入涅槃。說一切眾生乃至闡提皆有佛性。凡",
    "X64n1261_008:0425a20": "是有心。定當作佛。常樂我淨。名常教。即大涅槃經",
    "X64n1261_008:0425a21": "是矣。",
    "X64n1261_008:0425a22": "龍宮按華嚴疏。佛滅度後六百年。龍樹菩薩入龍",
    "X64n1261_008:0425a23": "宮。見華嚴大經。凡有三本。上中二本非凡力所持。",
    "X64n1261_008:0425a24": "遂誦出下本。流於天竺。此土晉譯成五十卷。唐譯",
    "X64n1261_008:0425b01": "成八十卷。然於下本四十八品。止有三十九品。餘",
    "X64n1261_008:0425b02": "九品未至此土。",
    "X64n1261_008:0425b03": "滿字梵書製文有半字．滿字者。字義未足。方有半",
    "X64n1261_008:0425b04": "偏。猶漢文月字虧其傍也。理既究竟。文義圓滿。猶",
    "X64n1261_008:0425b05": "漢文日字滿而實也。半字惡義。以譬煩惱。滿字善",
    "X64n1261_008:0425b06": "義。以譬常住。又半字為體。如漢言字。滿字為體。如",
    "X64n1261_008:0425b07": "漢語字。兩合即滿之例也。言字單立即半字例也。",
    "X64n1261_008:0425b08": "半字雖單。為滿根本。緣其半字而成滿字。譬凡夫",
    "X64n1261_008:0425b09": "無明為因。而得常住。因字製義。皆此類也。",
    "X64n1261_008:0425b10": "鶴樹世尊臨般涅槃。其娑羅林垂覆寶牀。時即慘",
    "X64n1261_008:0425b11": "然變白。猶如白鶴。故曰鶴樹。",
    "X64n1261_008:0425b12": "終談涅槃捃拾殘機。為眾經之殿後。故曰終談。",
    "X64n1261_008:0425b13": "優鉢羅此云黛華。又曰青蓮花。此華葉似梨。而果",
    "X64n1261_008:0425b14": "大如拳。其味甘。無華而結子。亦有華而難值。故經",
    "X64n1261_008:0425b15": "中以喻希有者也。",
    "X64n1261_008:0425b16": "●釋名讖辨",
    "X64n1261_008:0425b17": "七佛傳燈敘七佛。引長阿含偈及雲黃故事。斷自",
    "X64n1261_008:0425b18": "七佛。而下文意粗略。未能通曉。如增一阿含四十",
    "X64n1261_008:0425b19": "二云。阿難白佛言。如來亦說過去恒沙諸佛取滅",
    "X64n1261_008:0425b20": "度者。如來亦知當來恒沙諸佛方便來者。如來何",
    "X64n1261_008:0425b21": "故不記爾許佛所造。今但說七佛本末。佛告阿難。",
    "X64n1261_008:0425b22": "皆有因緣本末故。如來說七佛之本末。過去恒沙",
    "X64n1261_008:0425b23": "諸佛亦說七佛本末。將來彌勒之徒亦當記七佛",
    "X64n1261_008:0425b24": "之本末。若師子膺如來出世時。亦當記七佛之本",
    "X64n1261_008:0425c01": "末。若柔順佛出世時。亦當記七佛之本末。若光焰",
    "X64n1261_008:0425c02": "佛出現世時。亦當記七佛之名號。若無垢佛出現",
    "X64n1261_008:0425c03": "世時。亦當記迦葉之本末。若寶光佛出世時。亦當",
    "X64n1261_008:0425c04": "記釋迦文之本末。由此因緣故。如來記七佛名號",
    "X64n1261_008:0425c05": "爾。又圭峯密禪師答裴拾遺云。若據真諦。本絕名",
    "X64n1261_008:0425c06": "數。一猶不存。何言六七。今約俗諦。有其所表。如國",
    "X64n1261_008:0425c07": "立七廟。七月而葬。喪服七代。福資七七。道釋皆同。",
    "X64n1261_008:0425c08": "經說七佛持念遍數壇場。物色作法方便三遶。請",
    "X64n1261_008:0425c09": "僧之限皆止於七。過則二七．三七。乃至七七。不止",
    "X64n1261_008:0425c10": "於六。不至八九。順世生信。何所疑焉。然圭峯之說",
    "X64n1261_008:0425c11": "雖冥合世諦。亦未能必信於後人。故引此經以為",
    "X64n1261_008:0425c12": "證焉。",
    "X64n1261_008:0425c13": "傳燈般若四百八云。大者善現謂舍利子言。諸佛",
    "X64n1261_008:0425c14": "弟子凡有所說。一切皆承佛威神力。何以故。舍利",
    "X64n1261_008:0425c15": "子。如來為它宣說法要。與諸法性常不相違。諸佛",
    "X64n1261_008:0425c16": "弟子依所說法。精勤修學。證法實性。由是為它有",
    "X64n1261_008:0425c17": "所宣說。皆與法性能不相違。故佛所言如燈傳照。",
    "X64n1261_008:0425c18": "祖師涅槃云。復至它方有諸煩惱毒箭之處。示見",
    "X64n1261_008:0425c19": "作祖為其療治。又期城太守楊衒之禮問達磨大",
    "X64n1261_008:0425c20": "師云。西土五天竺國。師承為祖。其道如何。曰。明佛",
    "X64n1261_008:0425c21": "心宗。寸無差誤。行解相應。名之曰祖。復成偈曰。亦",
    "X64n1261_008:0425c22": "不觀惡而生嫌。亦不觀善而勤措。亦不舍愚而近",
    "X64n1261_008:0425c23": "賢。亦不拋迷而就悟。達大道兮過量。通佛心兮出",
    "X64n1261_008:0425c24": "度。不與凡聖同纏。超然名之曰祖。",
    "X64n1261_008:0426a01": "禪師善住意天字所問經。天子問文殊師利。何等",
    "X64n1261_008:0426a02": "比丘得名禪師。文殊曰。於一切法。一行思量。所謂",
    "X64n1261_008:0426a03": "不生。若如是知。得名禪師。乃至無有少法可取。不",
    "X64n1261_008:0426a04": "取何法。所謂不取此世．後世。不取三世。至一切法",
    "X64n1261_008:0426a05": "悉不取。謂一切法悉無眾生。如是不取。得名禪師。",
    "X64n1261_008:0426a06": "無少取．非取．不取。於一切法悉無所得。彼無憶念。",
    "X64n1261_008:0426a07": "若不憶念。彼則不修。若不修者。彼則不證。故名禪",
    "X64n1261_008:0426a08": "師。",
    "X64n1261_008:0426a09": "長老今禪宗住持之者。必呼長老。正取長阿含經",
    "X64n1261_008:0426a10": "有三長老中。所謂了達法性。內有智德之人。以訓",
    "X64n1261_008:0426a11": "領學者。",
    "X64n1261_008:0426a12": "祖偈飜譯禹門太守楊衒之名系記略云。東魏興",
    "X64n1261_008:0426a13": "和年中。高僧雲啟往西域求法。至龜茲。會天竺三",
    "X64n1261_008:0426a14": "藏那連耶舍欲傳法至東夏。雲啟曰。東夏佛法未",
    "X64n1261_008:0426a15": "振。宜且留此。耶舍遂出祖師傳法偈梵文與啟飜",
    "X64n1261_008:0426a16": "譯。既而啟游印土。耶舍乃將新譯華言祖偈至于",
    "X64n1261_008:0426a17": "西魏。值時多事。乃入高齊。齊文宣帝延居石窟寺。",
    "X64n1261_008:0426a18": "以齊方受東魏禪。未暇飜譯。耶舍乃將龜茲所譯",
    "X64n1261_008:0426a19": "祖偈授于居士萬天懿。天懿聞魏有西域三藏吉",
    "X64n1261_008:0426a20": "迦夜．昭玄寺沙門曇曜所譯付法藏傳缺於佛祖",
    "X64n1261_008:0426a21": "傳法偈。遂寫本進于魏。梁簡文帝聞魏有本。乃遣",
    "X64n1261_008:0426a22": "使劉玄運往魏。傳歸建康。唐貞元中。金陵沙門慧",
    "X64n1261_008:0426a23": "炬同西竺勝持三藏編入寶林傳。雲啟。一名曇啟。",
    "X64n1261_008:0426a24": "龜茲。或云屈隨。音丘茲。禪。音繕。",
    "X64n1261_008:0426b01": "註祖師讖諸祖讖偈自雲啟飜譯。編於智炬寶林",
    "X64n1261_008:0426b02": "傳。編二十八首。般若多羅十一．那連耶舍一十三．",
    "X64n1261_008:0426b03": "竺大力一．誌公一．達磨一．六祖一。雖錄于傳。而罕",
    "X64n1261_008:0426b04": "知其由。或聞仰山箋註頗詳。竟不獲見。晚於雲門",
    "X64n1261_008:0426b05": "曜禪師錄中。得曜所註十八首。般若多羅止有三",
    "X64n1261_008:0426b06": "首見註。今并錄于後。禪師諱重曜。嗣天台韶國師。",
    "X64n1261_008:0426b07": "名振當時。為錢氏禮重。其讖註手澤尚存。今閟于",
    "X64n1261_008:0426b08": "會稽雲門雍熈之影堂云。",
    "X64n1261_008:0426b09": "般若多羅昔在天竺授達五不偈一十一首。見註",
    "X64n1261_008:0426b10": "者三。其一曰。",
    "X64n1261_008:0426b11": "路行跨水忽逢羊。獨自棲棲暗渡江。日下可憐雙象",
    "X64n1261_008:0426b12": "馬。二株嫩桂久昌昌此讖達摩西來始終之事。達",
    "X64n1261_008:0426b13": "摩始來見梁武帝。帝名衍。衍从行。从水。故云路行",
    "X64n1261_008:0426b14": "跨水。帝既不契。祖師遂有洛陽之游。故云逢羊。羊。",
    "X64n1261_008:0426b15": "陽聲相近也。祖師不欲人知其行。是夜航葦西邁。",
    "X64n1261_008:0426b16": "故曰暗渡江也。祖師西來。見梁．魏二帝。此言日下",
    "X64n1261_008:0426b17": "雙象馬也。九年面壁於少林。故曰二株嫩桂也。久。",
    "X64n1261_008:0426b18": "九聲之近也。其二曰。",
    "X64n1261_008:0426b19": "震旦雖闊無別路。要假兒孫脚下行。金雞解銜一粒",
    "X64n1261_008:0426b20": "米。供養十方羅漢僧此讖馬大師得法於讓和上",
    "X64n1261_008:0426b21": "之緣。無別路。其道一也。故馬大師名道一。兒孫。嗣",
    "X64n1261_008:0426b22": "子也。脚下行。所謂一馬駒子踏殺天下人也。金雞",
    "X64n1261_008:0426b23": "銜米。以讓和上金州人。雞知時而鳴。以覺未寤。羅",
    "X64n1261_008:0426b24": "漢僧。馬祖生漢州之什仿縣。受讓師法食之供。其",
    "X64n1261_008:0426c01": "三曰。",
    "X64n1261_008:0426c02": "心中雖吉外頭凶。川下僧房名不中。為遇毒龍生武",
    "X64n1261_008:0426c03": "子。忽逢小鼠寂無窮此讖周武帝名邕。破滅佛教。",
    "X64n1261_008:0426c04": "至庚子興復。故云小鼠。寂寞。謂邕也。",
    "X64n1261_008:0426c05": "未見註八首其一曰。路上忽逢深處水。等閑見虎",
    "X64n1261_008:0426c06": "又逢猪。小小牛兒雖有角。青谿龍出總須輸。其二",
    "X64n1261_008:0426c07": "曰。八月商尊飛有聲。巨福來群鳥不驚。懷抱一雞",
    "X64n1261_008:0426c08": "來赴會。手把龍蛇在兩楹。其三曰。寄公席脫權時",
    "X64n1261_008:0426c09": "脫。蚊子之蟲慚小形。東海象歸披右服。二處蒙恩",
    "X64n1261_008:0426c10": "總不輕。其四曰。日月並行君不動。郎無冠干上山",
    "X64n1261_008:0426c11": "行。更惠一峯添翠岫。王教人識始知名。其五曰。高",
    "X64n1261_008:0426c12": "嶺逢人又脫衣。小蛇雖毒不能為。可中井底看天",
    "X64n1261_008:0426c13": "近。小小沙彌善大機。其六曰。大浪雖高不足知。百",
    "X64n1261_008:0426c14": "年凡木長乾枝。一鳥南飛却歸北。二人東往却還",
    "X64n1261_008:0426c15": "西。其七曰。可憐明月獨當天。四箇龍兒各自遷。東",
    "X64n1261_008:0426c16": "西南北奔波去。日頭平上照無邊。其八曰。鳥來上",
    "X64n1261_008:0426c17": "高堂欲興。白雲入地色還青。天上金龍日月明。東",
    "X64n1261_008:0426c18": "陽海水清不清。首捧朱輪重復輕。雖無心眼轉惺",
    "X64n1261_008:0426c19": "惺。不見耳目善觀聽。身體元無空有形。不說姓字",
    "X64n1261_008:0426c20": "但驗名。意尋書卷錯開經。口談恩幸心無情。或去",
    "X64n1261_008:0426c21": "或來身不停。",
    "X64n1261_008:0426c22": "耶舍那連耶舍。作讖偈一十三首。授五戒優婆塞",
    "X64n1261_008:0426c23": "萬大懿。其一曰。",
    "X64n1261_008:0426c24": "尊勝藏今古。無肱又有肱。龍來方受寶。奉物復嫌名",
    "X64n1261_008:0427a01": "此偈讖二祖也。尊持勝事。今古自藏。遇大聖人。即",
    "X64n1261_008:0427a02": "能發見。祖既斷左臂以求法。即達摩大師有股肱",
    "X64n1261_008:0427a03": "矣。龍象西來。即可祖獲法寶之日。奉物。即易名慧",
    "X64n1261_008:0427a04": "可。嫌名。神光不足道也。其二曰。",
    "X64n1261_008:0427a05": "初首不稱名。風狂又有聲。人來不喜見。白寶初平平",
    "X64n1261_008:0427a06": "此偈讖三祖也。師初以白衣謁二祖。竟不稱名氏。",
    "X64n1261_008:0427a07": "示有風疾。來繼祖位。人所不喜。以赤頭璨名之。白",
    "X64n1261_008:0427a08": "寶。師名僧璨也。初平平。師雖已傳二祖之道。初不",
    "X64n1261_008:0427a09": "顯赫。已當周武滅教之時也。其三曰。",
    "X64n1261_008:0427a10": "起自求無礙。師言我勿繩。路上逢僧禮。脚下六枝生",
    "X64n1261_008:0427a11": "此讖四祖也。祖初見三祖。即求解脫法。謂無礙法",
    "X64n1261_008:0427a12": "也。三祖云誰縛汝。即勿繩也。路上。道也。逢僧禮。信",
    "X64n1261_008:0427a13": "也。師名道信。脚下六枝生。四祖之下旁生一枝。相",
    "X64n1261_008:0427a14": "繼六世。即牛頭嬾融也。其四曰。",
    "X64n1261_008:0427a15": "三四全無我。隔水受心燈。尊號過諸量。從嗔不起憎",
    "X64n1261_008:0427a16": "此讖五祖也。三四。七也。師七歲見四祖。問答相契。",
    "X64n1261_008:0427a17": "達無生無我之法。隔水。謂四祖所居隔一水之間。",
    "X64n1261_008:0427a18": "心燈。所傳法炬也。尊號。佛也。過諸量。祖也。不起憎。",
    "X64n1261_008:0427a19": "師名弘忍也。其五曰。",
    "X64n1261_008:0427a20": "奉物何曾奉。言勤又不勤。唯書四句偈。將對瑞田人",
    "X64n1261_008:0427a21": "此讖六祖也。奉物何曾奉。言勤又不勤。師名慧能",
    "X64n1261_008:0427a22": "也。四句偈。對北秀作頌。因以傳衣。瑞田。即神秀也。",
    "X64n1261_008:0427a23": "其六曰。",
    "X64n1261_008:0427a24": "心裏能藏事。說向漢江濵。湖波探一月。將照二三人",
    "X64n1261_008:0427b01": "此讖南嶽讓和上。心裏藏事。懷讓也。漢江濵。弟子",
    "X64n1261_008:0427b02": "馬祖生漢州。探一月。謂師於曹溪畫月也。二三人。",
    "X64n1261_008:0427b03": "師甞謂門人曰。汝等六人同證吾身。常浩得吾眉。",
    "X64n1261_008:0427b04": "善威儀。智達得吾眼。善顧盼。坦然得吾耳。善聽理。",
    "X64n1261_008:0427b05": "神照得吾鼻。善知氣。嚴峻得吾舌。善談說。道一得",
    "X64n1261_008:0427b06": "吾心。善古今。其七曰。",
    "X64n1261_008:0427b07": "領得珍勤語。离鄉日日敷。移梁來近路。余氣脚下途",
    "X64n1261_008:0427b08": "此讖馬祖也。珍勤。謂得讓師法寶。勤而受用。有本",
    "X64n1261_008:0427b09": "作彌勒語。非也。离卿。南也。日日。昌也。馬祖闡化於",
    "X64n1261_008:0427b10": "南昌。有本作日月。非也。移梁。度人也。來近路。被洪",
    "X64n1261_008:0427b11": "州連帥路嗣恭之請。入城說法也。余氣。我息也。言",
    "X64n1261_008:0427b12": "傳法之子息。猶我而行天下也。其八曰。",
    "X64n1261_008:0427b13": "艮地生玄旨。通尊媚亦尊。比肩三九族。足下一毛分",
    "X64n1261_008:0427b14": "此讖北宗神秀也。艮地。東北也。神秀於五祖下。別",
    "X64n1261_008:0427b15": "出一枝於北京。通尊。國賜大通之號也。媚亦。秀也。",
    "X64n1261_008:0427b16": "三九。秀下相承。凡一十二人。足下。五祖下也。一毛",
    "X64n1261_008:0427b17": "分。號北宗也。其九曰。",
    "X64n1261_008:0427b18": "靈集媿天恩。生牙二六人。法中無氣味。石上立功勳",
    "X64n1261_008:0427b19": "此讖荷澤神會也。靈集。荷澤之舊名。天恩。荷澤也。",
    "X64n1261_008:0427b20": "二六。即神會門弟子十二人也。法中無氣味。所謂",
    "X64n1261_008:0427b21": "知解宗師也。石上立功勳者。盖當時有北秀弟子",
    "X64n1261_008:0427b22": "普寂。說法盛於京都。倚恃勢位。謂神會邪法惑眾。",
    "X64n1261_008:0427b23": "義當擯逐。會因有南陽之行。寂乃毀能大師豐碑。",
    "X64n1261_008:0427b24": "別竪神秀行狀。為傳法六祖。寂自為七祖。至天寶",
    "X64n1261_008:0427c01": "五年。侍郎宋融知其前非。復奏請召會歸洛居荷",
    "X64n1261_008:0427c02": "澤寺。却毀秀碑。竪六祖石刻。其十曰。",
    "X64n1261_008:0427c03": "本是大蟲男。回成師子談。官家封馬領。同詳三十三",
    "X64n1261_008:0427c04": "此讖印宗和上。本講經論。為教之虎。晚參心宗。為",
    "X64n1261_008:0427c05": "師子兒。官家封。印也。馬領。宗也。三十三。華梵祖師",
    "X64n1261_008:0427c06": "下自六祖。凡三十三人。印宗嗣六祖也。其十一。",
    "X64n1261_008:0427c07": "九女出人倫。八箇絕婚姻。朽牀添六脚。心祖眾中尊",
    "X64n1261_008:0427c08": "此讖嵩山老安和上。九女。少室也。嵩少安所居也。",
    "X64n1261_008:0427c09": "八女。為安字。朽牀。老安也。六脚。安之甚也。眾中尊。",
    "X64n1261_008:0427c10": "則天禮安為國師也。其十二。",
    "X64n1261_008:0427c11": "走戊與朝鄰。鳼烏子出身。二天雖有感。三化寂無塵",
    "X64n1261_008:0427c12": "此天忠國師。走戊。六師越人也。朝鄰。東二也。鳼鳥。",
    "X64n1261_008:0427c13": "即鵞州也。越之諸暨。昔號鵞州。國師出身處也。二",
    "X64n1261_008:0427c14": "天。肅宗．代宗二帝興敬也。三化。第三次問大耳三",
    "X64n1261_008:0427c15": "藏。老僧在甚麼處。三藏茫然。是寂無塵也。戊。王伐",
    "X64n1261_008:0427c16": "切。鳼。三云切。其十三。",
    "X64n1261_008:0427c17": "說少何曾少。言流又不流。山若除其草。三四繼門修",
    "X64n1261_008:0427c18": "此讖石頭希遷和上也。說少。希也。何曾少。道付於",
    "X64n1261_008:0427c19": "斯人也。言流。遷也。又不流。希遷也。山除草。石頭也。",
    "X64n1261_008:0427c20": "三四繼門修。未詳。右十三頌即那連耶舍之讖。",
    "X64n1261_008:0427c21": "達摩一首。授期城太守楊衒之。以讖服毒之緣。",
    "X64n1261_008:0427c22": "江槎分玉浪。管炬開金鏁。五口相共行。九十無彼我",
    "X64n1261_008:0427c23": "謂流支．光統密毒於吾。所以致九十也。",
    "X64n1261_008:0427c24": "竺大力一首。讖吳主孫權帝祚。",
    "X64n1261_008:0428a01": "青宵喫飯。雲間鬬走。十二二年。逢猪閉口青宵喫",
    "X64n1261_008:0428a02": "飯。天口也。口天為吳。雲間鬬走。各爭天下。十二二",
    "X64n1261_008:0428a03": "年。止有十四之數。逢猪閉口。至亥年絕也。",
    "X64n1261_008:0428a04": "誌公一首仰觀雨扇。低腰捻鉤。九烏射盡。唯有一",
    "X64n1261_008:0428a05": "頭。至則不至。要假須刀。逢龍不住。遇水即逃。此讖",
    "X64n1261_008:0428a06": "未見註。",
    "X64n1261_008:0428a07": "辨楞伽經寶林傳．傳燈錄。皆謂達磨以楞伽四卷之",
    "X64n1261_008:0428a08": "經傳於學者。何得禪宗謂之教外別傳。答。此盖慧",
    "X64n1261_008:0428a09": "炬編修之率略。後人看閱之不審也。傳燈。達摩謂",
    "X64n1261_008:0428a10": "學者曰。吾觀漢地。唯有此經。仁者依行。自得度世。",
    "X64n1261_008:0428a11": "盖方便逗接初機。令其生信爾。故馬祖示眾曰。達",
    "X64n1261_008:0428a12": "摩大師從南天竺國來至中華。傳一心之法。令汝",
    "X64n1261_008:0428a13": "等開悟。又引楞伽經以印眾生心地。恐汝顛倒。不",
    "X64n1261_008:0428a14": "自信此一心之法各自有之。故楞伽云。佛語心為",
    "X64n1261_008:0428a15": "宗。無門為法門。夫是豈可祖師專以一經遞相傳",
    "X64n1261_008:0428a16": "授。此後人看閱之不審也。又況此經但覺大慧等。",
    "X64n1261_008:0428a17": "談佛性義。意激發二乘。令舍小慕大。安足為祖門",
    "X64n1261_008:0428a18": "之要道邪。此經即宋元嘉中天竺三藏求那跋陀",
    "X64n1261_008:0428a19": "羅之所譯也。豈可宋經而反使梁菩提達磨持來。",
    "X64n1261_008:0428a20": "以此攷之。謬妄之論。不待攷而自破矣。",
    "X64n1261_008:0428a21": "●語緣",
    "X64n1261_008:0428a22": "禪家流聲前體道。豈涉言詮。然古人接物應機。不",
    "X64n1261_008:0428a23": "無兼帶。聊出數緣。以示來學。",
    "X64n1261_008:0428a24": "阿閦國總持尼所證語緣。摩訶般若二十二云。佛",
    "X64n1261_008:0428b01": "於大眾前而現神足變化。一切大眾皆見阿閦佛",
    "X64n1261_008:0428b02": "國種種功德成就。佛攝神足。皆不復見。不與眼作",
    "X64n1261_008:0428b03": "對。佛告阿難。如是。阿難。一切法不與作對。法法不",
    "X64n1261_008:0428b04": "相是。法法不相知。如阿閦佛國亦如是。何以故。一",
    "X64n1261_008:0428b05": "切法無知無見．無作無動．不可捉不可思議。如幻",
    "X64n1261_008:0428b06": "人無受．無覺．無真實。菩薩如是行。為行般若波羅",
    "X64n1261_008:0428b07": "蜜。亦不著諸法。○總持。號也。諱明練。梁武之女。事",
    "X64n1261_008:0428b08": "達磨為弟子。悟道示滅。塔云少林五里許。事具褚",
    "X64n1261_008:0428b09": "詢望所寫塔碑。",
    "X64n1261_008:0428b10": "彌勒說法西域記曰。無著菩薩與弟世親．弟子師",
    "X64n1261_008:0428b11": "子覺二三賢哲。每相謂曰。凡修行業。願覲慈氏。若",
    "X64n1261_008:0428b12": "先捨壽。得遂宿心。當相報語。其後師子覺先捨壽。",
    "X64n1261_008:0428b13": "三年不報。世親菩薩尋亦捨壽。時經六月。亦無報",
    "X64n1261_008:0428b14": "命。無著於初夜分。方為門人教授定法。忽空中大",
    "X64n1261_008:0428b15": "明。有一天仙乘空而下。即進階庭禮無著足。著云。",
    "X64n1261_008:0428b16": "爾來何暮。分名何謂。對曰。從此捨壽命。往覩史天",
    "X64n1261_008:0428b17": "慈氏內眾蓮花中。蓮花才開。慈氏曰。善來廣慧。善",
    "X64n1261_008:0428b18": "來廣慧。旋遶才周。便來報命。無著曰。師子覺者。今",
    "X64n1261_008:0428b19": "在何處。曰。我旋遶時。見師子覺在外眾中。耽著欲",
    "X64n1261_008:0428b20": "樂。無暇相顧。詎能來報。無著曰。慈氏何相。演說何",
    "X64n1261_008:0428b21": "法。曰。慈氏相好。言莫能宣。演說妙法。義不異此。然",
    "X64n1261_008:0428b22": "菩薩妙音清暢和雅。聞者忘倦。受者無猒。",
    "X64n1261_008:0428b23": "賓頭盧見佛雜阿含云。無憂王集諸聖眾。問佛如",
    "X64n1261_008:0428b24": "何。賓頭羅漢以手舉眉。語王曰。佛如金山。巍巍堂",
    "X64n1261_008:0428c01": "堂。難可名也。",
    "X64n1261_008:0428c02": "多子塔青蓮目顧視迦葉處也。辟支論曰。王舍城",
    "X64n1261_008:0428c03": "大長者。財當無量。生育男女各三十人。適化游觀。",
    "X64n1261_008:0428c04": "到一林間。見人斫於大樹。枝柯條葉繁美茂盛。使",
    "X64n1261_008:0428c05": "多象挽不能令出。次斫一小樹。無諸枝柯。一人獨",
    "X64n1261_008:0428c06": "挽都無滯[得彳]。見是事已。即說偈言。我見伐大樹。枝",
    "X64n1261_008:0428c07": "葉極繁多。稠林相鈎挂。無由可得出。世間亦如是。",
    "X64n1261_008:0428c08": "男女諸眷屬。愛增繫縛心。於生死稠林。不可得解",
    "X64n1261_008:0428c09": "脫。小樹無枝柯。稠林不能[得彳]。觀彼覺悟我。斷絕於",
    "X64n1261_008:0428c10": "親愛。於生死稠林。自然得解脫。即於彼處得辟支",
    "X64n1261_008:0428c11": "佛。以至現通入滅。時諸眷屬為造塔廟。時人因名",
    "X64n1261_008:0428c12": "多子塔。",
    "X64n1261_008:0428c13": "信位行位傳燈。信位即得。行位即未。金剛三昧經。",
    "X64n1261_008:0428c14": "佛言。從闡提心乃至如來。如來實相住五等位。一",
    "X64n1261_008:0428c15": "者信位。信此身中真如種子為妄所翳。捨離妄心。",
    "X64n1261_008:0428c16": "淨心清白。知諸境界。意言分別。二者思位。思者觀",
    "X64n1261_008:0428c17": "諸境界。唯是意言分別。隨意顯現。所見境界。非我",
    "X64n1261_008:0428c18": "本識。知此本識非法非義．非所取非能取。三者修",
    "X64n1261_008:0428c19": "位。修者常起能起。起同時故。先以智導。排諸障難。",
    "X64n1261_008:0428c20": "出離盖纏。四者行位。行者離諸行地。心無所捨。極",
    "X64n1261_008:0428c21": "淨根利。不動心如。決定實性。大般涅槃。唯性空大。",
    "X64n1261_008:0428c22": "五者捨位。捨者不住性空。正智流易。大悲如相。相",
    "X64n1261_008:0428c23": "不住如。三藐三菩提虗空不證。心無邊際。不見處",
    "X64n1261_008:0428c24": "所。是至如來。善男子。五位一覺。從本利入。若化眾",
    "X64n1261_008:0429a01": "生。從本來處。",
    "X64n1261_008:0429a02": "長養聖胎仁王護國經。佛言。善男子。初伏忍位起",
    "X64n1261_008:0429a03": "習種性。修十住行。初發心相有恒河沙眾生。見佛",
    "X64n1261_008:0429a04": "法僧於十信。所謂信心．念心．精進心．慧心．定心．不",
    "X64n1261_008:0429a05": "退心．戒心．願心．護法心．回回心。具此十心而能少",
    "X64n1261_008:0429a06": "分化諸眾生。超過二乘一切善地。是為菩薩初長",
    "X64n1261_008:0429a07": "養心為聖胎故。",
    "X64n1261_008:0429a08": "赤縣神洲達磨初觀赤縣神洲。有大乘種氣立世。",
    "X64n1261_008:0429a09": "毗曇藏二云。四大洲各有八洲圍繞。南八洲曰牛",
    "X64n1261_008:0429a10": "洲．羊洲．椰子洲．寶洲．猴洲．象洲．女洲．神洲。張衡慮",
    "X64n1261_008:0429a11": "圖云。崑崙東有赤縣之州。風雨有時。寒暑有節。苟",
    "X64n1261_008:0429a12": "非此土。南則多暑。北則多寒。西則多陰。故聖王不",
    "X64n1261_008:0429a13": "處焉。又史記鄒衍著書云。中國於天下八十一分",
    "X64n1261_008:0429a14": "居其一分耳。中國名赤縣。內有九州。禹之敘九州",
    "X64n1261_008:0429a15": "是也。",
    "X64n1261_008:0429a16": "師子咬人大般若論云。有擲塊於犬。犬逐塊也。塊",
    "X64n1261_008:0429a17": "終不止。有擲於師子。師子逐人。其塊自止。",
    "X64n1261_008:0429a18": "為蛇畫足戰國策曰。昭陽適楚伐齊。齊王使陳軫",
    "X64n1261_008:0429a19": "見昭陽。曰。臣切譬。楚王有祀者。賜其舍人酒一巵。",
    "X64n1261_008:0429a20": "舍人相謂曰。數人飲之不足。一人飲之有餘。請畫",
    "X64n1261_008:0429a21": "蛇。蛇先成者飲。有一人先成。引酒且飲。乃右手持",
    "X64n1261_008:0429a22": "杯曰。吾能為之足。未成者奪其巵曰。蛇固無足。今",
    "X64n1261_008:0429a23": "伐齊。乃為蛇畫足耳。",
    "X64n1261_008:0429a24": "入水見長人見雲門錄下。",
    "X64n1261_008:0429b01": "看樓打樓見八方珠王集王漏。",
    "X64n1261_008:0429b02": "紀信詐降項羽急攻紫陽。漢王甚患之。將軍紀信",
    "X64n1261_008:0429b03": "曰。事急矣。臣請誑楚。可以間出。於是陳平夜出女",
    "X64n1261_008:0429b04": "子東門二千餘人。楚因四面擊之。紀信乃乘王車。",
    "X64n1261_008:0429b05": "黃屋左纛。曰。食盡。漢王降楚。楚皆呼萬歲。之城東",
    "X64n1261_008:0429b06": "觀。以故漢王得與數十騎出西門。羽見紀信。漢王",
    "X64n1261_008:0429b07": "安在。曰。已出去矣。羽怒亨紀信。",
    "X64n1261_008:0429b08": "李廣上霸橋廣自匈奴生得至漢。當斬。贖為庶人。",
    "X64n1261_008:0429b09": "居藍田南山中射獵。甞夜從一騎出。從人田間飲。",
    "X64n1261_008:0429b10": "還至霸陵亭。霸陵尉醉。呵止廣。廣騎曰。故李將軍。",
    "X64n1261_008:0429b11": "尉曰。今將軍尚不得夜行。何乃故也。上廣宿亭下。",
    "X64n1261_008:0429b12": "居無何。匈奴入。天子乃召拜廣為北平大守。廣請",
    "X64n1261_008:0429b13": "霸陵尉與俱。至軍而斬之。",
    "X64n1261_008:0429b14": "二鼠侵藤賓頭盧為優陀延王說法經云。我今為",
    "X64n1261_008:0429b15": "王略說譬喻。王至心聽。昔日有人行在曠路。逢大",
    "X64n1261_008:0429b16": "惡象。為象所逐。狂懼走突。無所依怙。見一丘井。即",
    "X64n1261_008:0429b17": "尋樹根入井中藏。上有黑白二鼠。牙齧樹根。此井",
    "X64n1261_008:0429b18": "四邊有四毒蛇。欲螫其人。而此井下有三大毒龍。",
    "X64n1261_008:0429b19": "旁畏四蛇。下畏毒龍。所攀之樹其根動搖。樹上有",
    "X64n1261_008:0429b20": "蜜三兩滴墮其口中。于時動樹敲壞蜂窠。眾蜂散",
    "X64n1261_008:0429b21": "飛唼螫其人。有野火起。復來燒樹。大王。當知彼人",
    "X64n1261_008:0429b22": "苦惱不可稱計。而彼人得味甚少。苦患甚多。大王。",
    "X64n1261_008:0429b23": "曠野者喻於生死。彼男子者喻於凡夫。象喻於無",
    "X64n1261_008:0429b24": "常。井喻於人身。根喻於人命。白黑鼠者喻於晝夜。",
    "X64n1261_008:0429c01": "樹根者喻念念滅。四毒蛇者喻於四大。蜜者喻於",
    "X64n1261_008:0429c02": "五慾。眾蜂喻惡覺。野火燒者喻其老邁。下有三毒",
    "X64n1261_008:0429c03": "龍喻其死去墮三惡道。是故當知慾味甚少。苦患",
    "X64n1261_008:0429c04": "甚多。",
    "X64n1261_008:0429c05": "蚌含明月月望則蚌蛤實。餘時則虗。故選曰。蚌蛤",
    "X64n1261_008:0429c06": "珠胎。與月虧全。",
    "X64n1261_008:0429c07": "兔子懷胎論衡云。兔舐毫而孕。及其生子。從口而",
    "X64n1261_008:0429c08": "出。一說北人捕兔。剝其皮毛。資用為筆。常同中秋",
    "X64n1261_008:0429c09": "月夜。如無雲翳。則其年多兔矣。云兔向月有孕。",
    "X64n1261_008:0429c10": "弓落醆晉樂廣。字彥輔。善談論。群賢美之曰。此人",
    "X64n1261_008:0429c11": "如水鏡。見之瑩然。若坡雲霧覩青天也。甞有親客。",
    "X64n1261_008:0429c12": "久聞不來。廣問其故。答曰。前在坐。蒙賜酒。方欲飲。",
    "X64n1261_008:0429c13": "見杯中有蛇。意甚惡之。既飲而疾。于時河南聽壁",
    "X64n1261_008:0429c14": "上有角弓。漆畫作蛇。廣杯中即角影也。復置酒於",
    "X64n1261_008:0429c15": "前處。謂客曰。酒中復有所見不。曰。所見如初。廣乃",
    "X64n1261_008:0429c16": "告其所以。客意豁然意解。沈痾頓愈。故借用此緣",
    "X64n1261_008:0429c17": "答疑不疑問。",
    "X64n1261_008:0429c18": "秦無人春秋．文傳十三年。秦大夫繞朝謂土會曰。",
    "X64n1261_008:0429c19": "子無謂秦無人。吾謀適不用爾。",
    "X64n1261_008:0429c20": "華表柱古今注曰。堯設誹謗之木。即華表也。以橫",
    "X64n1261_008:0429c21": "木交柱頭。如華形。如桔槹。大路交衢悉設焉。或謂",
    "X64n1261_008:0429c22": "表木以表王者納諫。亦表識衢路。秦乃除之。至後",
    "X64n1261_008:0429c23": "漢重修。",
    "X64n1261_008:0429c24": "木鶴飛搜神記云。遼犬城門外有華表柱。忽有一",
    "X64n1261_008:0430a01": "白鶴集頭。時有一少年舉弓欲射之。鶴乃飛去空",
    "X64n1261_008:0430a02": "中而言曰。有鳥有鳥丁令威。去家千載今來歸。城",
    "X64n1261_008:0430a03": "郭如故人民非。何不學仙塚纍纍。遂沖天而上。今",
    "X64n1261_008:0430a04": "人以木肖之。以置於杵上。",
    "X64n1261_008:0430a05": "金雞鳴見懷禪師前錄。",
    "X64n1261_008:0430a06": "●雜志",
    "X64n1261_008:0430a07": "志。記也。積記其事。故曰雜志。如世書．律歷．食貨．五",
    "X64n1261_008:0430a08": "行皆有志也。",
    "X64n1261_008:0430a09": "宗門謂三學者莫不宗於此門。故謂之宗門。正宗",
    "X64n1261_008:0430a10": "記略云。古者謂禪門為宗門。亦龍木祖師之意爾。",
    "X64n1261_008:0430a11": "亦謂吾宗門乃釋迦文一佛教之大宗正趣矣。但",
    "X64n1261_008:0430a12": "其所謂宗門之意義者。散在眾經。隱覆故今。未如",
    "X64n1261_008:0430a13": "章章見于天下也。大凡其人預吾教者。盡當務此",
    "X64n1261_008:0430a14": "秘密極證。乃為之正見。涅槃曰。我今所有無上正",
    "X64n1261_008:0430a15": "法。悉以付囑摩訶迦葉。能為汝等作大依止。是豈",
    "X64n1261_008:0430a16": "非謂而今而後皆可依止於迦葉無上妙微密法",
    "X64n1261_008:0430a17": "而為之正乎。出世者。乃據是妙心密語。以為後之",
    "X64n1261_008:0430a18": "明證也。若智度論曰般若波羅蜜非秘密法者。其",
    "X64n1261_008:0430a19": "旨亦在大聖人之遺意。以妙微密法為其教之大",
    "X64n1261_008:0430a20": "宗也。欲世世三學之者。資之以為其入道之印驗",
    "X64n1261_008:0430a21": "標正。乃知古者命吾禪門謂之宗門。而尊於教迹",
    "X64n1261_008:0430a22": "之外殊是也。",
    "X64n1261_008:0430a23": "禪居自達磨來梁。隱居魏地。六祖相繼至於大寂",
    "X64n1261_008:0430a24": "之世。凡二百五十餘年。未有禪居。法州百丈大智",
    "X64n1261_008:0430b01": "禪師懷海方且剏意。不拘大小乘。折中於經律法。",
    "X64n1261_008:0430b02": "以設制範。堂布長牀。為禪宴食息之具。高橫椸架。",
    "X64n1261_008:0430b03": "置巾單缾鉢之器。屏佛殿。建法堂。明佛祖親屬受。",
    "X64n1261_008:0430b04": "當代為尊行。普請法。上下均力。置諸寮務。各有司",
    "X64n1261_008:0430b05": "存。齊粥二時。賓主均徧。示法食之平等也。後世各",
    "X64n1261_008:0430b06": "隨所宜。別立規式。嗚呼。禪居之設。其益殊甚。今當",
    "X64n1261_008:0430b07": "代主者。果不能遵守而自為己利。誠何心哉。誠何",
    "X64n1261_008:0430b08": "心哉。椸。音移。屏。音餅。",
    "X64n1261_008:0430b09": "住持子潛子云。教謂住持者。何謂也。住持也者。謂",
    "X64n1261_008:0430b10": "藉人持其法。使之求住而不泯也。夫戒定慧者。持",
    "X64n1261_008:0430b11": "法之具也。僧園物務者。持法之資也。法也者。大聖",
    "X64n1261_008:0430b12": "人之道也。資與具。待其人而後舉。善其具而不善",
    "X64n1261_008:0430b13": "其資不可也。善其資而不善其具不可也。皆善可",
    "X64n1261_008:0430b14": "以持而住之也。昔靈山住持以大迦葉統之。竹林",
    "X64n1261_008:0430b15": "住持以身子尸之。故聖人之教盛。聖人之法長存。",
    "X64n1261_008:0430b16": "聖人既隱。其世數相失茫然久乎。吾人儌倖。乃以",
    "X64n1261_008:0430b17": "住持名之．勢之．利之。天下相習沓焉。紛然幾乎成",
    "X64n1261_008:0430b18": "風成俗也。聖人不復出。孰為正之。外衛者。不視不",
    "X64n1261_008:0430b19": "擇。欲吾聖人之風不衰。望聖人之法益昌。不可得",
    "X64n1261_008:0430b20": "也。悲夫。吾何望也。",
    "X64n1261_008:0430b21": "開堂開堂迺譯經院之儀式。每歲誕節。必譯新經",
    "X64n1261_008:0430b22": "上進。祝一人之壽。前兩月。二府皆集。以觀飜譯。謂",
    "X64n1261_008:0430b23": "之開堂。前一月。譯經使．潤文官又集。以進新經。謂",
    "X64n1261_008:0430b24": "之開堂。今宗門命長老住持演法之初。亦以謂之",
    "X64n1261_008:0430c01": "開堂者。謂演佛祖正法眼藏。上祝天筭。又以為四",
    "X64n1261_008:0430c02": "海生靈之福。是亦謂之開堂也。",
    "X64n1261_008:0430c03": "拈香世典所謂人而無信。不知其可也。曰大車無",
    "X64n1261_008:0430c04": "輗。小車無軏。其何以行之哉。是以釋氏之作佛事。",
    "X64n1261_008:0430c05": "未甞不以拈香為先者。是所以記香而表信。經曰。",
    "X64n1261_008:0430c06": "信是道源功德母。長養一切諸善根。此其意也。今",
    "X64n1261_008:0430c07": "開堂長老必親拈香者。以所得之法。必有所自。所",
    "X64n1261_008:0430c08": "行之道。其外衛者。必藉乎王臣。俾福慧雙資。必圖",
    "X64n1261_008:0430c09": "報於此日。豈偶然乎。然古今尊宿拈香。多云一瓣。",
    "X64n1261_008:0430c10": "瓣。皮莧切。瓜辨也。以香似之。故稱焉。或作[片*分]。步還",
    "X64n1261_008:0430c11": "切。片也。後世相襲。皆為此言。何必爾也。當云一片．",
    "X64n1261_008:0430c12": "一炷。庶免薄俗之譏。",
    "X64n1261_008:0430c13": "白椎世尊律儀。欲辨佛事。必先秉白。為穆眾之法",
    "X64n1261_008:0430c14": "也。今宗門白椎。必命知法尊宿以當其任。長老才",
    "X64n1261_008:0430c15": "據座已。而秉白云。法筵龍象眾。當觀第一義。長老",
    "X64n1261_008:0430c16": "觀機。法會酬唱既終。復秉白曰。諦觀法王法。法王",
    "X64n1261_008:0430c17": "法如是。此蓋先德之真規。皆不失佛意。且見叢林",
    "X64n1261_008:0430c18": "多舉世尊升座。文殊白椎。或謂徧閱藏乘。不見其",
    "X64n1261_008:0430c19": "緣。然秉白儀範既出聖製。復何區區求文殊之說。",
    "X64n1261_008:0430c20": "以恣無益之論耶。",
    "X64n1261_008:0430c21": "上堂或問。每質諸佛經。所集四眾。未甞不坐。今禪",
    "X64n1261_008:0430c22": "門上堂。必立而聽法。何謂也。曰。此百丈禪師之深",
    "X64n1261_008:0430c23": "意也。且佛會說法。四眾雲萃。所說法義。不局性相。",
    "X64n1261_008:0430c24": "所會時節。未知久暫。今禪門自佛教東流後六百",
    "X64n1261_008:0431a01": "年。達摩祖師方至漢地。不立文字。單傳心印。直指",
    "X64n1261_008:0431a02": "人心。見性成佛。所接學者俾於一言之下頓證無",
    "X64n1261_008:0431a03": "生。所聚之眾非久而暫。故不待坐而立也。百丈曰。",
    "X64n1261_008:0431a04": "上堂升座。主事．徒眾鴈立側聆。賓主問醻。激揚宗",
    "X64n1261_008:0431a05": "要。示依法而住。此其深意也。",
    "X64n1261_008:0431a06": "入室參問祖師傳云。五祖大師至夜密令侍者於",
    "X64n1261_008:0431a07": "碓坊召盧行者入室。遂傳衣法。又法華云。著如來",
    "X64n1261_008:0431a08": "衣。入如來室。阿含經云。佛告苾蒭。吾欲兩月宴坐。",
    "X64n1261_008:0431a09": "汝等不須參問。唯除送食及灑地時可至。於此應",
    "X64n1261_008:0431a10": "知佛祖當時有入室參問之儀也。",
    "X64n1261_008:0431a11": "巡寮僧祇云。世尊以五事故。五日一桉行僧房。一．",
    "X64n1261_008:0431a12": "恐弟子著有為事。二．恐著俗論。三．恐著睡眠。四．為",
    "X64n1261_008:0431a13": "看病僧。五．令年少比丘觀佛威儀庠序。生歡喜故。",
    "X64n1261_008:0431a14": "禪門巡寮。正擬大聖之遺範。今天下率叢林為師",
    "X64n1261_008:0431a15": "匠者。莫不遵依此式。",
    "X64n1261_008:0431a16": "小參禪門詰旦升堂謂之早參。日晡念誦謂之晚",
    "X64n1261_008:0431a17": "參。非時說法謂之小參。夫是皆以謂之參者。何乎。",
    "X64n1261_008:0431a18": "曰。參之為言其廣且大矣。謂幽顯皆集。神龍並臻。",
    "X64n1261_008:0431a19": "既無間於聖凡。豈輒分於僧俗。是以謂之參也。其",
    "X64n1261_008:0431a20": "主法者。以平等一心。應勤植萬類。令法久住。豈曰",
    "X64n1261_008:0431a21": "小補。或以小參為家訓。愚未之前聞。",
    "X64n1261_008:0431a22": "首座即古之上座也。梵語悉替那。此云上座。此有",
    "X64n1261_008:0431a23": "三焉。集異足毗曇曰。一．生年為耆年。二．世俗財名",
    "X64n1261_008:0431a24": "與貴族。三．先受戒及證道果。古今立此位。皆取其",
    "X64n1261_008:0431b01": "年德幹局者充之。今禪門所謂首座者。即其人也。",
    "X64n1261_008:0431b02": "必擇其己事已辨。眾所服從。德業兼備者充之。",
    "X64n1261_008:0431b03": "監寺僧史曰。知事三綱者。若網罟之巨繩。提之則",
    "X64n1261_008:0431b04": "百目正矣。梵語摩摩帝。此云寺主。即今之監寺也。",
    "X64n1261_008:0431b05": "詳其寺主。起於東漢白馬也。寺既爰處。人必主之。",
    "X64n1261_008:0431b06": "于時雖無寺主之名。而有知事之者。至東晉以來。",
    "X64n1261_008:0431b07": "此職方盛。今吾禪門有內外知事。以監寺為首者。",
    "X64n1261_008:0431b08": "盖相沿襲而然也大集等經云。僧物難掌。佛法無",
    "X64n1261_008:0431b09": "主。我聽二種人掌三寶物。一．阿羅漢。二．須陀洹。所",
    "X64n1261_008:0431b10": "以爾者。諸餘比丘皆不具足。心不平等。不令是人",
    "X64n1261_008:0431b11": "為知事也。更復二種。一．能持淨戒。識知業報者。二．",
    "X64n1261_008:0431b12": "畏後世罪。有諸慚愧者。今吾禪門必擇心通法道",
    "X64n1261_008:0431b13": "而不著諸有。身忘利養者。以掌僧務。此先德之遺",
    "X64n1261_008:0431b14": "意也。",
    "X64n1261_008:0431b15": "維那寄歸傳云華梵兼舉也。維。是綱維。華言也。那。",
    "X64n1261_008:0431b16": "是略梵語。刪去羯磨陀三字。此云悅眾也。又十誦",
    "X64n1261_008:0431b17": "云。以僧坊中無人知時。限唱時至。及打楗椎。又無",
    "X64n1261_008:0431b18": "人塗治掃灑講堂．食處。無人相續鋪牀。眾亂時無",
    "X64n1261_008:0431b19": "人彈指等。佛令立維那。又聲論飜為次第。謂知事",
    "X64n1261_008:0431b20": "之次第者也。今禪門令掌僧藉及表白等事。必選",
    "X64n1261_008:0431b21": "當材。",
    "X64n1261_008:0431b22": "典座桉僧史。謂典主牀座九事。今舉一色以攝之。",
    "X64n1261_008:0431b23": "迺通典雜事也。今禪門相沿以立此名耳。",
    "X64n1261_008:0431b24": "直歲桉僧史。謂直一年之務。故立此職。今禪門雖",
    "X64n1261_008:0431c01": "不止定歲時。立名亦法於古制也。",
    "X64n1261_008:0431c02": "辨服色禪家所服黲衣。按寶林傳。達摩所傳屈眴",
    "X64n1261_008:0431c03": "衣。此云第一布。正青黑色。盖祖其先制也。律本無",
    "X64n1261_008:0431c04": "文。或多譏譭。然梵語迦沙。此云不正色。且佛制毀",
    "X64n1261_008:0431c05": "形壞色。固欲異俗而有慚媿。今之黲色。俗所不用。",
    "X64n1261_008:0431c06": "又非正色。道人服之正得其宜。且林下禪人既遠",
    "X64n1261_008:0431c07": "城市。染衣猶難。黲淡之色不繁不費。又從其簡也。",
    "X64n1261_008:0431c08": "如誠法師云。律有三種壞色。謂青．黑．木蘭。鈔云。青",
    "X64n1261_008:0431c09": "謂銅青。黑謂雜泥。木蘭即樹皮。注云。此說壞雜衣",
    "X64n1261_008:0431c10": "之色。今云染色。亦無出此三也。今詳禪僧多著黑",
    "X64n1261_008:0431c11": "黲衣若染色者。可是律中皂黑衣攝緣用墨靛與",
    "X64n1261_008:0431c12": "雜泥不遠故。若淡而青白者。可是律中青衣攝以",
    "X64n1261_008:0431c13": "用銅青板緣雜墨染故。正符律意。安得謂之無文",
    "X64n1261_008:0431c14": "邪。西方服色。佛滅後亦隨部類不同。有部博通敏",
    "X64n1261_008:0431c15": "智。道利法化。應著絳色衣。經部奉持重戒。斷當法",
    "X64n1261_008:0431c16": "律。應著皂衣。上座部精勤奉決。承護眾生。應著木",
    "X64n1261_008:0431c17": "蘭色衣。彌沙塞部禪思入微。究暢玄理。可著青色",
    "X64n1261_008:0431c18": "衣。摩訶僧祇部勤學眾經。敷演義理。應著黃色衣。",
    "X64n1261_008:0431c19": "僧史云。後梁有慧朗法師服青衲。誌公預記云。興",
    "X64n1261_008:0431c20": "皇寺當有青衣開士廣行大乘。至朗。果符其言。唐",
    "X64n1261_008:0431c21": "末。豫章有觀音禪師。見南方禪客多搭白納。常以",
    "X64n1261_008:0431c22": "瓿器盛染色。勸令染之。今天下皆謂觀音衲也。近",
    "X64n1261_008:0431c23": "有衣白色者。失之太甚。佛記迦沙變白不受染色。",
    "X64n1261_008:0431c24": "此得非是乎。或有識如法眾生奪之而壞其色。真",
    "X64n1261_008:0432a01": "謂有力之勝士也。今長老披絳色大衣。世謂紅綃。",
    "X64n1261_008:0432a02": "及碧色衣。乃西方道人多被此服。如西域記云。商",
    "X64n1261_008:0432a03": "那和修九條衣。絳赤色。入滅時。以智願力。留待遺",
    "X64n1261_008:0432a04": "法盡方壞。奘云。今已少有損。詳此傳法大士所被",
    "X64n1261_008:0432a05": "絳色衣。乃紹傳授之風。所謂法衣者。如法之衣也。",
    "X64n1261_008:0432a06": "碧色衣者。或謂則天甞取曹溪衣入內供養。以碧",
    "X64n1261_008:0432a07": "絹旅之。故後世當位者尚之。又法眼傳通記云。衲",
    "X64n1261_008:0432a08": "衣。或青絹者。或貼相者。始於唐肅宗詔南陽國師",
    "X64n1261_008:0432a09": "入內。衲衣損壞。宮嬪以青絹幫紫絹貼相。國師多",
    "X64n1261_008:0432a10": "著。由此相承矣。靛。音殿。以藍染也。瓿。蒲口切。小[賏/(几@(冰水))]",
    "X64n1261_008:0432a11": "也。",
    "X64n1261_008:0432a12": "辨制衣世尊制比丘畜六物。其三皆衣也。一．安陀",
    "X64n1261_008:0432a13": "會。二．鬱多羅僧。三．僧伽梨。僧伽梨。大衣也。自九條．",
    "X64n1261_008:0432a14": "十一條．十三條。皆兩長一短。謂之下品。竊見禪人",
    "X64n1261_008:0432a15": "多作九條衣。而不問長短之數。但取方整可觀。而",
    "X64n1261_008:0432a16": "不顧佛制。良可悲也。比又見作墨黲短回。此盖取",
    "X64n1261_008:0432a17": "宣律師感通傳問天人黃瓊之說。其略曰。比見西",
    "X64n1261_008:0432a18": "域僧來。多縫衣葉者何。答。此佛滅後二百年。北天",
    "X64n1261_008:0432a19": "竺僧與外道同住。外道嫉之。密以利刃內衣葉中。",
    "X64n1261_008:0432a20": "同往王所。外道告王。沙門釋子衣藏刀刃。將欲害",
    "X64n1261_008:0432a21": "王。因即撿獲。由是普誅一國比丘。時有耶舍羅漢。",
    "X64n1261_008:0432a22": "令諸比丘權且縫合。為絕命難。此乃北方因事權",
    "X64n1261_008:0432a23": "且立制。非佛所開。今有南方比丘。皆亦縫合。無識",
    "X64n1261_008:0432a24": "者亦學縫之。黃瓊又曰。西國比丘披著迦沙。多不",
    "X64n1261_008:0432b01": "齊整。諸離車子譏言。無有威儀。所披衣服。狀如婬",
    "X64n1261_008:0432b02": "女。猶如象鼻。佛因此制上安鉤紐。又曰。今以衣角",
    "X64n1261_008:0432b03": "達于左臂。置於左腋之下。不得令垂如上過也。宣",
    "X64n1261_008:0432b04": "曰。子備聞雅論。前後憲章縱無此示。情或廣之。五",
    "X64n1261_008:0432b05": "分律云。餘方為不清淨者。雖制不行。據此可依準",
    "X64n1261_008:0432b06": "的。況復天人賜降。周統制開。恨知之晚也。愚詳讀",
    "X64n1261_008:0432b07": "宣公駕天人之說。為覼縷之論。意易其舊制。以衣",
    "X64n1261_008:0432b08": "角達于左臂。置於左腋之下。嘻。借如正揲右角使",
    "X64n1261_008:0432b09": "其不露。置其左臂之上。行於此方。何為不清淨邪。",
    "X64n1261_008:0432b10": "又謂南方比丘縫合衣葉。有違佛制。以學之者為",
    "X64n1261_008:0432b11": "無識。今以衣角置左腋之下。又豈得謂之佛制耶。",
    "X64n1261_008:0432b12": "其學以從之者。必得為有識者乎。且耶舍之制縫",
    "X64n1261_008:0432b13": "合衣葉。所以避絕命之難。又以見昔之存葉不為",
    "X64n1261_008:0432b14": "置物而然也。雖縫之。盖未失為福田之相。今使挂",
    "X64n1261_008:0432b15": "衣腋下。復何緣乎。置衣色於腋下。則援引雖制不",
    "X64n1261_008:0432b16": "行之文以為準的。縫衣葉以防難。而餘方不為清",
    "X64n1261_008:0432b17": "淨之言。豈不然乎。唐玄嶷有言。天上人間境界全",
    "X64n1261_008:0432b18": "別。非唯淨穢有異。諒亦言語不同。至於文字尚好。",
    "X64n1261_008:0432b19": "是事懸隔。但方域之言。隨地改革。萬里之外。音音",
    "X64n1261_008:0432b20": "不通。況在諸天。固殊聲韻。今禪人不問乎然與不",
    "X64n1261_008:0432b21": "然。但取便於披挂。輒作此衣。何無識之甚邪。嶷。鄂",
    "X64n1261_008:0432b22": "力切。",
    "X64n1261_008:0432b23": "易挂子名誠法師云。挂子。或呼絡子。此蓋先輩僧",
    "X64n1261_008:0432b24": "始剏。後僧效之。又亡衣名。見挂絡在身故。因之稱",
    "X64n1261_008:0432c01": "也。今南方禪僧一切作務皆服。以相不如法。諸律",
    "X64n1261_008:0432c02": "無名。幾為講流非之。予因讀根本百一羯磨第十",
    "X64n1261_008:0432c03": "卷云。五條有三品。上者竪三肘橫五肘。下者減半。",
    "X64n1261_008:0432c04": "二內名中。又佛言安陀會有二種。一者竪三肘橫",
    "X64n1261_008:0432c05": "五肘。二者竪二肘橫四肘。此謂守持衣。最後之量",
    "X64n1261_008:0432c06": "限。盖三輪。上盖臍。下揜膝。因詳。頗是今挂子之量。",
    "X64n1261_008:0432c07": "若作之。但五幅一長一短。或襵或貼。呼安陀會。即",
    "X64n1261_008:0432c08": "色謗。一切處著。合律無過。實勝空身矣。予每觀此",
    "X64n1261_008:0432c09": "說。益見法師之公議。而嗟乎叢林禪人凡所制作。",
    "X64n1261_008:0432c10": "未甞取此為則。而又不更挂絡之名。復何意邪。世",
    "X64n1261_008:0432c11": "典尚云必也正名。況釋氏乎。襵。音摺。",
    "X64n1261_008:0432c12": "打包毗柰耶雜事云。時有苾芻作三衣竟。置在肩",
    "X64n1261_008:0432c13": "上。隨路而行。遂被汗霑并塵土汙。佛言。應以袋盛。",
    "X64n1261_008:0432c14": "其袋可長三肘。闊一肘半。所置之衣。常用者在上。",
    "X64n1261_008:0432c15": "非常用者在下。今禪人腰囊雖裝束小異。亦乃承",
    "X64n1261_008:0432c16": "佛之制。游方之人。束囊之時。亦當念佛祖遺德之",
    "X64n1261_008:0432c17": "重。無自忽也。言肘者。準佛肘也。尺則用姬周尺為",
    "X64n1261_008:0432c18": "準。人長八尺。佛長丈六。今言三肘。即六尺也。",
    "X64n1261_008:0432c19": "行脚行脚者。謂遠離鄉曲。脚行天下。脫情捐累。尋",
    "X64n1261_008:0432c20": "訪師友。求法證悟也。所以學無常師。徧歷為尚。善",
    "X64n1261_008:0432c21": "財南求。常啼東請。盖先聖之求法也。永嘉所謂游",
    "X64n1261_008:0432c22": "江海。涉山川。尋師訪道為參禪。豈不然邪。中阿含",
    "X64n1261_008:0432c23": "帝釋偈云。我正恭敬彼。能出非家者。目在游諸方。",
    "X64n1261_008:0432c24": "不計其行止。往則無所求。啀無為為樂。又高僧慧",
    "X64n1261_008:0433a01": "乘。事祖強為師。年十六。啟強曰。離家千里。猶名在",
    "X64n1261_008:0433a02": "家沙門。請遠游都鄙。以廣見聞。強廼從之。夫是行",
    "X64n1261_008:0433a03": "脚之利。豈不博哉。",
    "X64n1261_008:0433a04": "挂錫西域比丘。行必持錫。有二十五威儀。凡至室",
    "X64n1261_008:0433a05": "中。不得著地。必挂於壁牙上。今僧所止住處。故云",
    "X64n1261_008:0433a06": "挂錫。二十五威儀。具錫杖經。",
    "X64n1261_008:0433a07": "展坐具僧史云。昔梵僧到此。皆展尼師壇。就上作",
    "X64n1261_008:0433a08": "禮。後世避煩。尊者方見開尼師壇。即止之。便敘暄",
    "X64n1261_008:0433a09": "涼。又展猶再拜也。尊者還止之。由此只將展尼師",
    "X64n1261_008:0433a10": "壇擬禮為禮之數。所謂蓌拜也。如此設恭。無廼太",
    "X64n1261_008:0433a11": "簡乎。然隨方清淨者。不得不行也。今叢林尊宿亦",
    "X64n1261_008:0433a12": "行此禮。所未便者。僧方展坐具。即反答一拜。實為",
    "X64n1261_008:0433a13": "倒置。往往輙謂一展即當二拜。不知據何而為此",
    "X64n1261_008:0433a14": "言。所謂蓌者。詐也。卑以詐拜。而尊實答之。既重輕",
    "X64n1261_008:0433a15": "之不分。使後世將何以為法邪。而今而後。慎勿言",
    "X64n1261_008:0433a16": "答拜之禮。以取笑於傍觀。蓌。祖臥切。",
    "X64n1261_008:0433a17": "鉢囊佛在施鹿林中。有一苾蒭手擎鉢去。在路脚",
    "X64n1261_008:0433a18": "跌。鉢墮遂破。因斯缺事。以緣白佛。佛言。苾芻不應",
    "X64n1261_008:0433a19": "手擎其鉢。便以衣角褁鉢而去。廢亦同前。佛言。應",
    "X64n1261_008:0433a20": "作鉢袋盛去。苾芻手携。招過如上。佛言。不應手持。",
    "X64n1261_008:0433a21": "應可作襻。挂髆持行。若異此者。得非法罪。跌。音凸。",
    "X64n1261_008:0433a22": "襻。普患切。",
    "X64n1261_008:0433a23": "淨缾四分律云。有比丘遇無水處。水或有蟲。渴殺。",
    "X64n1261_008:0433a24": "佛知制戒。令持觸淨二缾。以護命故。",
    "X64n1261_008:0433b01": "戒刀根本雜事云。佛在室羅伐城。苾芻欲裁三衣。",
    "X64n1261_008:0433b02": "便以手裂。衣財損壞。佛言。可刀子裁。六眾便以雜",
    "X64n1261_008:0433b03": "寶飾之。加以太長。佛制。不聽。此是大刀。不是刀子。",
    "X64n1261_008:0433b04": "汝等應知有三種刀子。謂大．中．小。大者可長六指。",
    "X64n1261_008:0433b05": "小者四指。二內名中。其狀有二。一．如鳥羽曲。二．似",
    "X64n1261_008:0433b06": "雞翎。不應尖直。僧史云。比丘畜刀名戒者。盖佛不",
    "X64n1261_008:0433b07": "許斫截一切草木。壞鬼神林故。草木尚戒。況其它",
    "X64n1261_008:0433b08": "也。",
    "X64n1261_008:0433b09": "拄杖佛在鷲峯山。有老苾芻登山上下。脚跌倒地。",
    "X64n1261_008:0433b10": "佛言。應畜拄杖。聞佛許已。六眾即便以金銀雜綵",
    "X64n1261_008:0433b11": "等物雕飾其杖。俗旅嫌賤。苾芻白佛。佛言。苾芻有",
    "X64n1261_008:0433b12": "二種緣應畜拄杖。一．為老瘦無力。二．為病苦嬰身。",
    "X64n1261_008:0433b13": "又制大小不得過麤指。正如今禪家游山拄杖。或",
    "X64n1261_008:0433b14": "乘危涉險。為扶力故。以杖尾細怯。遂存小枝許。串",
    "X64n1261_008:0433b15": "鐵永者是也。行脚高士多携麤重堅木。持以自衒。",
    "X64n1261_008:0433b16": "且曰。此足以禦宼防身。往往愚俗必謂禪家流固",
    "X64n1261_008:0433b17": "當若是。豈不薄吾佛之遺訓乎。",
    "X64n1261_008:0433b18": "拂子佛在廣嚴城獼猴池側高閣堂中。時諸比丘",
    "X64n1261_008:0433b19": "為蚊蟲所食。身體患痒。抓搔不息。俗人見已。問曰。",
    "X64n1261_008:0433b20": "聖者何故如是。以事具答。彼言。聖者何故不持拂",
    "X64n1261_008:0433b21": "蚊子物。答言。世尊不許。以緣白佛。佛言。我今聽諸",
    "X64n1261_008:0433b22": "苾芻畜拂蚊子物。是時六眾聞佛許已。便以眾寶",
    "X64n1261_008:0433b23": "作柄。犛牛尾為其拂。俗人既見。此是何物。答言。佛",
    "X64n1261_008:0433b24": "令苾芻畜拂蚊子物。是故我持。彼言。聖者仁雖剃",
    "X64n1261_008:0433c01": "髮。貪染未除。以緣白佛。佛。有五種祛蚊子物。一者",
    "X64n1261_008:0433c02": "撚羊毛作。二．周[宋木+林]作。三．用細裂[疊*毛]布。四．用故物。五．",
    "X64n1261_008:0433c03": "用樹枝梢。若用寶物。得惡作罪。犛。音茅。祛。音墟。舉",
    "X64n1261_008:0433c04": "也。",
    "X64n1261_008:0433c05": "眠單時佛在給孤園。有一比丘赤體而睡。不護旃",
    "X64n1261_008:0433c06": "褥臥具。人皆譏嫌。佛言。宜令著臥具。即今禪家所",
    "X64n1261_008:0433c07": "用眠單是矣。寄歸傳云。禮拜敷坐具。五天所不見",
    "X64n1261_008:0433c08": "行。其所須者。但擬眠護它旃席也。若用它物。新故",
    "X64n1261_008:0433c09": "竝須安替。不令汗染。虧損信施。",
    "X64n1261_008:0433c10": "枕子寄歸傳云。南海十島．西國五天。並皆不用木",
    "X64n1261_008:0433c11": "枕支頭。神洲獨有斯事。西方枕囊樣式。其類相似。",
    "X64n1261_008:0433c12": "或取帛或布染色。隨意縫為直袋。長一肘半。寬半",
    "X64n1261_008:0433c13": "肘。中間財者。隨處所出。或可搷毛。或盛麻縕。或蒲",
    "X64n1261_008:0433c14": "黃柳絮等。或決明麻豆。隨時冷熱。量意高下。斯乃",
    "X64n1261_008:0433c15": "取適安身。實無堅強之患。然為木枕踈硬。頭下通",
    "X64n1261_008:0433c16": "風。致使時人多苦頭疼。既而軟物除風。麻豆明目。",
    "X64n1261_008:0433c17": "且能有益。用實無爽。又為寒鄉凍頂。多得傷風。冬",
    "X64n1261_008:0433c18": "月鼻流。斯其過也。今禪人多畜木橋枕。盖便於行",
    "X64n1261_008:0433c19": "脚收抬易然。故利時之用。亦不可革也。縕。音醞。",
    "X64n1261_008:0433c20": "脚絣律所謂護腨衣也。僧祇云。我弟子著三衣。足",
    "X64n1261_008:0433c21": "遮寒苦。若性不忍寒者。弊故衣隨意重著。五分云。",
    "X64n1261_008:0433c22": "三衣．儭身衣．被衣．雨浴衣．護髀衣．護踝護腨衣等。",
    "X64n1261_008:0433c23": "皆禦寒。故許畜之。然此衣最為凡下。趣得不破足",
    "X64n1261_008:0433c24": "矣。今見禪人行界細刺。動廢時序。而又煩暑如焚。",
    "X64n1261_008:0434a01": "高裙緊禮。自謂雅合禪規。豈知佛為禦寒而設。腨。",
    "X64n1261_008:0434a02": "竪兖切。腓腸也。髀。部禮切。股也。",
    "X64n1261_008:0434a03": "皮鞋央掘經云。施主買施。不見殺故。如有施主牛",
    "X64n1261_008:0434a04": "死。賣與屠生。轉買皮令人作革屣施。許受用著。說",
    "X64n1261_008:0434a05": "文云。皮作曰履。麻作曰屨。黃帝臣於則製。屣。所綺",
    "X64n1261_008:0434a06": "切。屨。音句。",
    "X64n1261_008:0434a08": "祖庭事苑卷第八(終)"
}