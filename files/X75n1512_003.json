{
    "X75n1512_003:0121a03": "隆興佛教編年通論卷第三",
    "X75n1512_003:0121a05": "隆興府石室沙門　祖琇　撰",
    "X75n1512_003:0121a06": "　　東晉",
    "X75n1512_003:0121a07": "寧康元年。法師道安於襄陽檀溪寺建浮圖鑄銅像。",
    "X75n1512_003:0121a08": "能起自行至方山而止。光明燭天傾都瞻拜歡呼動",
    "X75n1512_003:0121a09": "山谷。秦主符堅送外國金飾倚像金縷結珠彌勒等。",
    "X75n1512_003:0121a10": "安每講。設以作證。一夕像光照室。視之頂有舍利焉。",
    "X75n1512_003:0121a11": "習鑿齒。襄陽高士。先以書通好。乃詣安。自稱曰四海",
    "X75n1512_003:0121a12": "習鑿齒。安曰彌天釋道安。相得歡甚。即以書抵謝東",
    "X75n1512_003:0121a13": "山。稱安蓋非常勝士。恨公不一見耳。孝武帝聞安名。",
    "X75n1512_003:0121a14": "詔曰。法師以道德照臨天人。使大法流行。為蒼生依",
    "X75n1512_003:0121a15": "賴。宜日食王公祿。所司以時資給。安固辭不受。未幾",
    "X75n1512_003:0121a16": "符堅攻陷襄陽。得安而喜。謂左右曰。吾以十萬師取",
    "X75n1512_003:0121a17": "襄陽。得一人半耳。左右問為誰。曰。安公一人。習鑿齒",
    "X75n1512_003:0121a18": "半人也。安入關。沙門萬數皆隨師姓而名。安曰。師莫",
    "X75n1512_003:0121a19": "如佛世尊也。應沙門宜以釋為氏。及增一阿含經至。",
    "X75n1512_003:0121a20": "乃云四河入海無復異名四。姓出家同稱釋氏。遂與",
    "X75n1512_003:0121a21": "經符合焉。世益重之。又藍田得古鼎。容二十有七斛。",
    "X75n1512_003:0121a22": "復有篆文。朝無識之者。有以問安。安曰。魯襄公所鑄",
    "X75n1512_003:0121a23": "也。繇是符堅勑三舘學士有所疑皆師於安。國人語",
    "X75n1512_003:0121a24": "曰學不師安義不禁難。時符氏東極滄海。西併龜茲。",
    "X75n1512_003:0121b01": "南包襄陽。北盡沙漠。唯建康未服。堅雅意欲取而有",
    "X75n1512_003:0121b02": "之。群臣諫不從。太尉符融者叩頭請安為蒼生一言。",
    "X75n1512_003:0121b03": "安諾。及堅出東苑。命安升輦同載。僕射權翼進曰。臣",
    "X75n1512_003:0121b04": "聞天子法駕。侍中陪乘。道安毀形寧可參廁。堅怒曰。",
    "X75n1512_003:0121b05": "安公道德可尊。朕以天下易。輿輦之榮未稱其德。即",
    "X75n1512_003:0121b06": "詔翼扶安登輦。於是翼跪而掖之。堅[(厂@((既旡)日+口))*頁]謂安曰。朕將",
    "X75n1512_003:0121b07": "與公南游吳越。整六師以巡狩。登會稽以觀滄海。不",
    "X75n1512_003:0121b08": "亦樂乎。對曰。陛下應天御世富有八州。居中而制四",
    "X75n1512_003:0121b09": "海。宜棲神無為。與堯舜比隆。今欲以百萬之師求厥",
    "X75n1512_003:0121b10": "田下下之土。東南地區勢卑氣厲。昔舜禹游而不返。",
    "X75n1512_003:0121b11": "始皇適而不歸。以貧道觀之。未見其可乎。陽公懿戚",
    "X75n1512_003:0121b12": "石越重臣皆憂國至深。其論可聽。堅曰。非區域不廣",
    "X75n1512_003:0121b13": "也。朕欲簡天心。明大運所在耳。順時巡狩且有格言。",
    "X75n1512_003:0121b14": "儻如高論則帝王無省方之文乎。安曰。必欲往。宜駐",
    "X75n1512_003:0121b15": "蹕洛陽。枕戈畜銳傳檄江南。如其不服伐之未晚。堅",
    "X75n1512_003:0121b16": "不納。太元七年堅自將步騎百萬次壽春。為晉徐州",
    "X75n1512_003:0121b17": "刺史謝玄所敗。單騎遁還。安每疏經義必求聖證。一",
    "X75n1512_003:0121b18": "日感厖眉尊者降。安出所製似之。尊者欽歎以為盡",
    "X75n1512_003:0121b19": "契佛心。仍許以密助弘通。安識其為賓頭盧也。因設",
    "X75n1512_003:0121b20": "日供祀之。今供賓頭自安而始。門弟子通其業者數",
    "X75n1512_003:0121b21": "十人。知名于世有法遇者。傳教長沙。門徒數百。有私",
    "X75n1512_003:0121b22": "飲者。遇縱而不舉。安廉知之。即封荊以寄。遇抱荊而",
    "X75n1512_003:0121b23": "泣曰。董眾無狀而遠遺師憂。於是俯伏躬受其譴。太",
    "X75n1512_003:0121b24": "元十四年正月晦日。安命其徒具浴。忽見異僧出入",
    "X75n1512_003:0121c01": "隙中。安以生處問之。僧指西北。即雲開見樓閣如幻",
    "X75n1512_003:0121c02": "出。曰彼兜率天也。是夕有數百小兒皆就浴而去。識",
    "X75n1512_003:0121c03": "者以為應真之侶也。二月八日跏趺而逝。安皃侻(他活",
    "X75n1512_003:0121c04": "切。博雅曰可也。二曰輕也)而姿黑。愽學善詞章。諺曰漆道人驚四",
    "X75n1512_003:0121c05": "隣。左臂有肉方寸許。隆起如印。時號印手菩薩。著僧",
    "X75n1512_003:0121c06": "尼軌範及法門清式二十四條。世遵行之。",
    "X75n1512_003:0121c07": "論曰。法源濫觴之初由佛圖澄而得安。由安而得",
    "X75n1512_003:0121c08": "遠公。是三大士化儀軌則或無以異。至於出處操",
    "X75n1512_003:0121c09": "尚若相戾者何哉。大抵晉室渡江自明帝之後。當",
    "X75n1512_003:0121c10": "代時君雖無可稱者。然而朝廷紀綱法度未始或",
    "X75n1512_003:0121c11": "虧。當是之際故遠公得以遂其高。天子臨潯陽而",
    "X75n1512_003:0121c12": "詔不出山。若澄安二公失身偏覇之朝。萬一不區",
    "X75n1512_003:0121c13": "區俯仰曲徇其情。彼季龍．符堅其肯容之高臥山",
    "X75n1512_003:0121c14": "林而不為之屈耶。此古所謂易地皆然。三大士有",
    "X75n1512_003:0121c15": "之矣。孟軻氏稱伯夷．伊尹．柳下惠皆曰聖人者。良",
    "X75n1512_003:0121c16": "以其道通方而善趨時也。世謂澄安之操不逮遠",
    "X75n1512_003:0121c17": "公。吾弗信矣。",
    "X75n1512_003:0121c18": "孫綽。字興公。父楚。有重望。綽愽學美文辭。與高陽許",
    "X75n1512_003:0121c19": "詢俱有高尚之志。初隱稽山放情山水。作遂初賦以",
    "X75n1512_003:0121c20": "見志。支道林問綽曰君何如許。答曰。高情遠志。弟子",
    "X75n1512_003:0121c21": "早已伏膺。然一詠一吟許將北面。甞作天台賦示友",
    "X75n1512_003:0121c22": "人范榮期曰。卿試以擲地當作金聲。榮期曰恐此金",
    "X75n1512_003:0121c23": "聲非中宮商。然每至佳句輙云應是我輩語。於吾道",
    "X75n1512_003:0121c24": "多有論撰。具見弘明等集。年五十八卒。史臣稱綽有",
    "X75n1512_003:0122a01": "匪躬之節。不徒文雅而已。",
    "X75n1512_003:0122a02": "許詢。字玄度。高陽人。魏中領軍允曾孫也。澡心學佛。",
    "X75n1512_003:0122a03": "甚為江左諸公卿仰慕。簡文帝高其風。每月白風恬",
    "X75n1512_003:0122a04": "思清言妙理必造焉。至其亹亹。簡文不覺前席達旦",
    "X75n1512_003:0122a05": "忘倦。帝謂親友曰。玄度才情故未易有。劉真長為時",
    "X75n1512_003:0122a06": "譚宗而與結清言友。每謂人曰。吾不見玄度。幾為輕",
    "X75n1512_003:0122a07": "薄令尹。又甞曰。清風明月何甞不思。玄度初隱永興",
    "X75n1512_003:0122a08": "山。而四方諸侯饋送絡繹。有謂曰箕山似不爾。許曰",
    "X75n1512_003:0122a09": "筐筥苞苴故輕於天下之寶。許徤而便登陟。時謂其",
    "X75n1512_003:0122a10": "非徒有勝情亦有濟勝具。每謂自司馬相如．王褒．楊",
    "X75n1512_003:0122a11": "雄諸賢。世尚賦頌體。則詩騷傍綜百家之言。及建安",
    "X75n1512_003:0122a12": "而詩章大盛。逮西朝之末。潘陸之徒雖時有質文。而",
    "X75n1512_003:0122a13": "宗歸不異也。正始中王何好老莊玄理之譚。世遂貴",
    "X75n1512_003:0122a14": "焉。過江佛理尤盛。郭璞五言始會道家之意。言而韻",
    "X75n1512_003:0122a15": "之。余及興公又加六世之辭。而詩騷之體盡矣(出閣本世",
    "X75n1512_003:0122a16": "說)。",
    "X75n1512_003:0122a17": "大元九年。法師慧遠以秦亂來師于晉。遠出鴈門賈",
    "X75n1512_003:0122a18": "氏。少為儒生。愽極群書。尤邃周易莊老。甞與弟慧持",
    "X75n1512_003:0122a19": "造安法師席下。聞出世間法而悅之。歎曰。九流特粃",
    "X75n1512_003:0122a20": "糠耳。遂出家。安門徒數千。遠居第一座。及關中擾亂。",
    "X75n1512_003:0122a21": "安散其徒。皆諄諄規誨而遣之。遠別獨不與一言。遠",
    "X75n1512_003:0122a22": "怪問。安曰若汝吾何言哉。遂自荊州將之羅浮。抵潯",
    "X75n1512_003:0122a23": "陽見匡山愛之。廬於山陰。太守桓伊為剏精舍。一昔",
    "X75n1512_003:0122a24": "風雷拔樹鼓沙石。蕩平其基致木于上。時以為神運",
    "X75n1512_003:0122b01": "焉。初太尉陶侃鎮廣州。有漁于海得文殊像送塞溪",
    "X75n1512_003:0122b02": "寺。寺甞經火而像屋無恙。其後侃鎮武昌使人迎之。",
    "X75n1512_003:0122b03": "十輩不能舉。既而叢力致之舟。舟輙沒。遂失其像。時",
    "X75n1512_003:0122b04": "謠曰。侃唯劒雄。像以神標。可以誠致。難以力招。及遠",
    "X75n1512_003:0122b05": "剏寺心祈之。於是像冷然自至。時晉室微。而天下奇",
    "X75n1512_003:0122b06": "才多隱居不仕。若彭城劉遺民．豫章雷次宗．鴈門周",
    "X75n1512_003:0122b07": "續之．新蔡畢頴之．南陽宗炳．張士民．季碩等從遠游。",
    "X75n1512_003:0122b08": "并沙門千餘人結白蓮社。於無量壽像前建齋立誓",
    "X75n1512_003:0122b09": "期生淨土。及聞羅什法師入關。遠望風敘敬遣書通",
    "X75n1512_003:0122b10": "好。詞曰。去歲得姚右軍書。具承德聞。仁者曩日殊域",
    "X75n1512_003:0122b11": "越自外境。于時音譯未交。聞風而悅。頃承懷寶來游",
    "X75n1512_003:0122b12": "則一日九馳。徒情欣雅味而無由造盡寓。目望途增",
    "X75n1512_003:0122b13": "其勞佇。夫旃檀移植則異物同薰。摩尼吐曜則眾珍",
    "X75n1512_003:0122b14": "自積。且滿願不專美於絕代。龍樹豈獨善於前蹤。今",
    "X75n1512_003:0122b15": "往比量衣裁。願登高座為著之。什答曰。既未言面。又",
    "X75n1512_003:0122b16": "文詞殊隔。導心之路不通。得意之緣圮絕。傳譯來貺",
    "X75n1512_003:0122b17": "粗述德風。比何如必備聞一途可以蔽百。經言末後",
    "X75n1512_003:0122b18": "東方當有護法菩薩。勗哉仁者善弘其事。夫財有五",
    "X75n1512_003:0122b19": "備福戒愽聞辨才深智。兼之者道隆。未具者凝滯。仁",
    "X75n1512_003:0122b20": "者備之矣。所以寄言通好。因譯傳心豈其能盡。粗酧",
    "X75n1512_003:0122b21": "來意耳。損所致比量衣裁欲令登法座時著。當如來",
    "X75n1512_003:0122b22": "意。但人不稱物以為媿耳。今往常所用鍮石雙口澡",
    "X75n1512_003:0122b23": "鑵可以備法物數也。并遺偈一章曰。既已捨染樂。心",
    "X75n1512_003:0122b24": "得善攝否。若得不馳散。深入實相否。畢竟空相中。其",
    "X75n1512_003:0122c01": "心無所樂。若悅禪智慧。是法性無照。虗誑等無實。亦",
    "X75n1512_003:0122c02": "非停心處。仁者所得法。幸願示其要。遠復答以偈曰。",
    "X75n1512_003:0122c03": "本端竟何從。起滅有無際。一微涉動境。成此頹山勢。",
    "X75n1512_003:0122c04": "惑想更相乘。觸理自生滯。因緣雖無主。開塗非一世。",
    "X75n1512_003:0122c05": "時無悟宗匠。誰將握玄契。來問尚悠悠。相與期暮歲。",
    "X75n1512_003:0122c06": "初中國未有涅槃常住之說。但云壽命長劫。遠曰。佛",
    "X75n1512_003:0122c07": "是至極。至極則無變。無變之理豈有窮哉。乃著法性",
    "X75n1512_003:0122c08": "論。略曰。至極以不變為性。得性以體極為宗。羅什見",
    "X75n1512_003:0122c09": "論歎曰。遠未及見經。暗與理會。豈不妙哉。秦王姚興",
    "X75n1512_003:0122c10": "致書餉遠龜茲細縷雜變像以伸[款士+止]敬。安城侯姚嵩",
    "X75n1512_003:0122c11": "獻珠像并釋論曰。大智論新記。龍猛所作。法師當冠",
    "X75n1512_003:0122c12": "以敘文。以昭示萬世此邦道人同所欽聞也。遠以大",
    "X75n1512_003:0122c13": "論文廣。謙讓不諾。乃抄其要為二十卷而別敘之。桓",
    "X75n1512_003:0122c14": "玄輔政。勸安帝沙汰僧尼。詔曰。沙門有能伸述經牒。",
    "X75n1512_003:0122c15": "演說義理。律行修整。可宣寄大化者聽依所習。不者",
    "X75n1512_003:0122c16": "悉令罷道。唯匡山道德所居。不在搜簡。遠以書抵玄。",
    "X75n1512_003:0122c17": "陽縱而陰奪之。遂停其詔。遠甞稽考禪宗別傳之旨",
    "X75n1512_003:0122c18": "源流所自。及祖師達磨之來遂皆符合云。陶淵明隱",
    "X75n1512_003:0122c19": "居柴桑。從遠問道深相敬仰。謝靈運投名入社。遠拒",
    "X75n1512_003:0122c20": "之不內。及宗炳著明佛論。顏延之析達性論。周顒駮",
    "X75n1512_003:0122c21": "夷夏論。鄭道子著神不滅論。皆稟遠是正焉。至隆安",
    "X75n1512_003:0122c22": "中桓玄重申庾氷之義。欲沙門盡敬王者。朝廷承風",
    "X75n1512_003:0122c23": "旨多與玄合。因以問遠曰。此一代大事。不可使朝廷",
    "X75n1512_003:0122c24": "失體也。得八座書。今以似君。君其件件詳論不敬之",
    "X75n1512_003:0123a01": "意以釋其疑便當行之。遠答其書并著沙門不敬王",
    "X75n1512_003:0123a02": "者論五篇。劇陳所以不拜之意。玄始意堅。及得遠論",
    "X75n1512_003:0123a03": "即緩其事。未幾篡位。乃下書曰。佛法弘大所不能測。",
    "X75n1512_003:0123a04": "推奉主之情欲興其敬。今事既在己。宜體謙冲。應諸",
    "X75n1512_003:0123a05": "道人勿復致禮也。安帝避玄還次潯陽。詔遠見于行",
    "X75n1512_003:0123a06": "在。輔國何無忌勸遠一出。遠固辭以疾。帝再詔問勞。",
    "X75n1512_003:0123a07": "勑九江太守歲時送米資奉。卜居三十年。影不出山",
    "X75n1512_003:0123a08": "迹不入俗。每送客以虎溪為限。弟慧持亦有高行。蓮",
    "X75n1512_003:0123a09": "社眾數千。持居第一座。太尉王珣甞問豫章刺史范",
    "X75n1512_003:0123a10": "甯。遠公與持孰愈。甯曰賢弟兄也。珣曰。但令如弟。所",
    "X75n1512_003:0123a11": "未易有。況復賢耶。遠臨終。其徒進蜜漿者。遠懼違律。",
    "X75n1512_003:0123a12": "令左右撿律。未終卷遂合掌西面而逝。年八十有三。",
    "X75n1512_003:0123a13": "謝靈運製其碑。有匡山集三十卷行于世。",
    "X75n1512_003:0123a14": "本朝明教大師契嵩過遠影堂。列六事題之。其辭曰。",
    "X75n1512_003:0123a15": "陸脩靜異教學者而送過虎溪。是不以人而棄言也。",
    "X75n1512_003:0123a16": "陶淵明躭湎于酒而與之交。蓋簡小節而取其達也。",
    "X75n1512_003:0123a17": "跋陀高僧以顯異被擯而延且譽之。恙重有識而矯",
    "X75n1512_003:0123a18": "嫉賢也。謝靈運以心雜不取而果沒于刑。蓋識其器",
    "X75n1512_003:0123a19": "而慎其終也。盧循欲叛而執手求舊。蓋自信道也。桓",
    "X75n1512_003:0123a20": "玄震威而抗對不屈。蓋有大節也。大凡古今人情。莫",
    "X75n1512_003:0123a21": "不畏威而苟免。忘義而避疑。好名而昧實。黨勢而忍",
    "X75n1512_003:0123a22": "孤。飾行而畏累。自是而非人。孰有道尊一代為賢者",
    "X75n1512_003:0123a23": "師肯以片言而從其人乎。孰有夙稟勝德為行耽潔",
    "X75n1512_003:0123a24": "肯交醉卿而高其達乎。孰有屈人師之尊禮斥逐之",
    "X75n1512_003:0123b01": "客而伸其賢乎。孰有拒盛名之士不與於教而克全",
    "X75n1512_003:0123b02": "終乎。孰有義不避禍敦睦故舊而信道乎。孰有臨將",
    "X75n1512_003:0123b03": "帥之威在殺罰暴虐之際守道不撓而全其節乎。此",
    "X75n1512_003:0123b04": "固遠公識量遠大獨出於古今矣。若其扶荷至教。廣",
    "X75n1512_003:0123b05": "大聖道。垂裕於天人者。非蒙乃能盡之其聖歟賢耶。",
    "X75n1512_003:0123b06": "偉乎大塊噫氣。六合清風。遠公之名聞也。四海秋色。",
    "X75n1512_003:0123b07": "神山中聳。遠公之清高也。人龍僧鳳。長揖巢許。遠公",
    "X75n1512_003:0123b08": "風軌也。白雲丹壑。玉樹瑤草。遠公棲處也。",
    "X75n1512_003:0123b09": "論曰。去孔子百年而有孟軻。當孟軻時孔子之道",
    "X75n1512_003:0123b10": "幾衰焉。軻於是力行而振起之。自大教東流凡三",
    "X75n1512_003:0123b11": "百年而有遠公。當遠公時沙門浸盛。然未有特立",
    "X75n1512_003:0123b12": "獨行憲章懿範為天下宗師如遠公者。吾道由之",
    "X75n1512_003:0123b13": "始振。蓋甞謂遠有大功於釋氏。猶孔門之孟子焉。",
    "X75n1512_003:0123b14": "劉程之。字仲思。彭城人。少孤事母以孝聞。才藻自負。",
    "X75n1512_003:0123b15": "不委氣于時俗。雖寒餓在己威福在前。其意湛如也。",
    "X75n1512_003:0123b16": "司徒王謐．丞相桓玄．侍中謝混．太尉劉裕咸嘉其賢。",
    "X75n1512_003:0123b17": "欲相推薦。程之力辭。乃之匡山託于遠公。遠曰。官祿",
    "X75n1512_003:0123b18": "巍巍。何以之為。程之曰。君臣相疑。疣贅相虧。晉室無",
    "X75n1512_003:0123b19": "磐石之固。物情有累卵之危。吾何為哉。遠然其說。大",
    "X75n1512_003:0123b20": "相器厚。太尉裕亦以其志不可屈。與群公議遺民之",
    "X75n1512_003:0123b21": "號旌焉。時雷次宗．周續之．畢頴之．張秀實．宗炳等同",
    "X75n1512_003:0123b22": "依遠公。遠曰。諸君之來。豈宜忘淨土之遊乎。有心焉",
    "X75n1512_003:0123b23": "當加勉勵。無宜後也。以程之最文。使誌其事。號蓮社",
    "X75n1512_003:0123b24": "誓文。其辭曰。維歲在攝提格七月戊辰朔二十八日",
    "X75n1512_003:0123c01": "乙未。法師釋慧遠真感幽興霜懷特發。乃延命同志",
    "X75n1512_003:0123c02": "息心正信之士雷次宗．劉程之等百有二十三人。集",
    "X75n1512_003:0123c03": "于盧山之陰般若臺精舍阿彌陀像前。率以香華敬",
    "X75n1512_003:0123c04": "薦而誓。惟茲一會之眾。夫緣化之理既明。而三世之",
    "X75n1512_003:0123c05": "傳顯矣。遷感之數既符。則善惡之報必矣。推交臂之",
    "X75n1512_003:0123c06": "潛淪。悟無常之期切。審二報之相催。知險阻之難拔。",
    "X75n1512_003:0123c07": "此其同志諸賢所以夕惕宵勤仰思攸濟者也。蓋神",
    "X75n1512_003:0123c08": "者可以感涉而不可以迹求。必感之有物則幽路咫",
    "X75n1512_003:0123c09": "尺。苟求之無方則渺茫河津。今幸以不謀而感。僉心",
    "X75n1512_003:0123c10": "西境。叩篇開信亮情天發。乃機象通於寢夢。欣懽百",
    "X75n1512_003:0123c11": "於子來。於是雲圖表暉景侔神造。功由理諧事非人",
    "X75n1512_003:0123c12": "運。茲實天啟其誠冥運來萃者矣。可不克心克念重",
    "X75n1512_003:0123c13": "精疊思以凝其慮哉。然景績參差功福不一。雖晨期",
    "X75n1512_003:0123c14": "云同而夕歸攸隔。即我師友之眷良可悲矣。是以慨",
    "X75n1512_003:0123c15": "然胥命整衿法堂。等施一心亭懷幽極。誓茲同人俱",
    "X75n1512_003:0123c16": "游絕域。其有警世絕倫首登神界。則無獨善於雲嶠。",
    "X75n1512_003:0123c17": "忘兼全於幽谷。先進後升勉思彚征之道。然後妙觀",
    "X75n1512_003:0123c18": "大儀啟心真照。識以悟新形由化革。籍芙蕖於中流。",
    "X75n1512_003:0123c19": "蔭瓊柯以詠言。飄靈衣於八極。汍香風以窮年。體忘",
    "X75n1512_003:0123c20": "安而彌穆。心超樂以自怡。臨三途而緬謝。傲天宮而",
    "X75n1512_003:0123c21": "長辭。紹眾靈而繼軌。指太息以為期。究茲道也豈不",
    "X75n1512_003:0123c22": "弘哉。程之自於西林北澗別立禪房。養志安貧。研精",
    "X75n1512_003:0123c23": "玄理。精勤不倦。具持禁戒。宗張等咸歎仰之。日專坐",
    "X75n1512_003:0123c24": "禪。始涉半歲即於定中見佛光照大地皆真金色。既",
    "X75n1512_003:0124a01": "出定已愈益怡悅。居山十五年又於念佛中見彌陀",
    "X75n1512_003:0124a02": "佛身紫金色。毫光散燭。垂手慰接以臨其室。程之慰",
    "X75n1512_003:0124a03": "幸悲泣自陳曰。安得如來為我摩頂。覆我以衣耶。俄",
    "X75n1512_003:0124a04": "而佛摩其頂。引伽梨以覆之。習日念佛又見身入七",
    "X75n1512_003:0124a05": "寶池。池有蓮華皆青白相間。其水湛湛若無畔岸。中",
    "X75n1512_003:0124a06": "有一人項有圓光胸題卍字。指池謂程之曰。八功德",
    "X75n1512_003:0124a07": "水。汝可飲之。遂掬飲之。甘美非常。及寤猶覺異香發",
    "X75n1512_003:0124a08": "於毛孔。歎曰。此吾淨土之緣至矣。誰致六和之眾與",
    "X75n1512_003:0124a09": "我證明。廬阜諸僧既而皆集。程之對像焚香再拜。祝",
    "X75n1512_003:0124a10": "曰。我以釋迦遺教故知有無量壽佛。此香當先供養",
    "X75n1512_003:0124a11": "釋迦如來。次乃供養阿彌陀佛。然後供養法華會中",
    "X75n1512_003:0124a12": "佛菩薩眾。至於十方佛菩薩。願令一切有情俱生淨",
    "X75n1512_003:0124a13": "土。乃與眾上人敘別。西向端坐斂手而逝。年五十九。",
    "X75n1512_003:0124a14": "周續之．宗炳．雷次宗等。南史有傳。同修蓮社。世號十",
    "X75n1512_003:0124a15": "八賢。唐白樂天廬山草堂記云。昔永遠宗雷輩十八",
    "X75n1512_003:0124a16": "人。同入此山。老死不反。",
    "X75n1512_003:0124a17": "太元初。符秦盛時德星屢現。太史奏。外國當有智人",
    "X75n1512_003:0124a18": "入輔。及秦王攻襄陽得法師道安。喜以為應。安謙讓",
    "X75n1512_003:0124a19": "不敢當。因勸秦主迎龜茲國法師鳩摩羅什。堅從之。",
    "X75n1512_003:0124a20": "即遣驍騎將軍呂光以鐵騎七萬伐龜茲。謂曰。若獲",
    "X75n1512_003:0124a21": "羅什。馳驛送歸。光軍至。什謂龜茲王白純曰。國運替",
    "X75n1512_003:0124a22": "矣。有勍敵從日下來。宜供承之。勿抗其鋒。純不納。拒",
    "X75n1512_003:0124a23": "之。大為光所破。遂獲羅什。光見什齒少。凡人戲之。妻",
    "X75n1512_003:0124a24": "以龜茲王女。什苦辭以為不可。光飲以醇酒。同閉室",
    "X75n1512_003:0124b01": "中。遂為所逼。及光還而符堅已敗。因僭王姑臧。父子",
    "X75n1512_003:0124b02": "相繼。皆庸材不知道。什蘊深解。混居其國亡所宣化。",
    "X75n1512_003:0124b03": "秦主姚萇者。西戎羗也。符堅之敗。萇為宿將。率其部",
    "X75n1512_003:0124b04": "屬反叛。堅與之戰不利。遂為萇縊殺之于佛寺。萇襲",
    "X75n1512_003:0124b05": "其位。都雍關。改長安為常安。在御八年。符堅領鬼兵",
    "X75n1512_003:0124b06": "白日入宮刺中其陰。出血石餘而崩。子興即位。降帝",
    "X75n1512_003:0124b07": "號而稱天王。未幾干戈寢息風化大行。嘉祥沓現。及",
    "X75n1512_003:0124b08": "樹連理剏生於殿庭。咸謂智人入國之瑞。乃遣姚碩",
    "X75n1512_003:0124b09": "德伐涼呂隆。迎羅什法師至。秦主深加禮遇。侍以國",
    "X75n1512_003:0124b10": "師。大闡經論。震旦宣譯至符秦并什法師等。兩朝出",
    "X75n1512_003:0124b11": "經律論三藏凡八百餘卷云。",
    "X75n1512_003:0124b12": "隆安四年。姚秦天王於西內剏逍遙園。命法師羅什",
    "X75n1512_003:0124b13": "宣譯眾經。皆所暗誦。秦主機政之暇。躬與什對譯。尋",
    "X75n1512_003:0124b14": "覽舊經多所紕繆。什釐正之。沙門僧叡．僧肇等八百",
    "X75n1512_003:0124b15": "餘人傳受其旨。更出經論凡三百餘卷。沙門慧叡精",
    "X75n1512_003:0124b16": "識遠到。隨什傳寫。每與叡言。西方辭體特重文制。其",
    "X75n1512_003:0124b17": "宮商體韻以入管絃為善。凡覲王者必有贊德經偈。",
    "X75n1512_003:0124b18": "皆其式也。什少時日誦三萬二千言。隨母出家。徧游",
    "X75n1512_003:0124b19": "西域淹貫群籍。尤善大乘志存敷述。甞歎曰。吾著大",
    "X75n1512_003:0124b20": "乘阿毗曇。非迦旃延比也。時無深識者。因悽然而止。",
    "X75n1512_003:0124b21": "獨與秦王著實相論二卷。甞講經草堂寺。王及朝臣",
    "X75n1512_003:0124b22": "沙門數千眾肅容觀聽。王謂曰。法師才明超悟。海內",
    "X75n1512_003:0124b23": "無雙。可使法種不嗣哉。遂以宮女十輩逼令受之。什",
    "X75n1512_003:0124b24": "亦曰。每講有二小兒登吾肩欲障也。自是不住僧房。",
    "X75n1512_003:0124c01": "別立廨舍。諸僧有妨之者。什聚針盈鉢謂曰。若相効",
    "X75n1512_003:0124c02": "能食此者。乃可畜室耳。舉已進針如常饍。諸僧愧止。",
    "X75n1512_003:0124c03": "初在龜茲。隣國諸王會同每請什說法。必跪伏座前。",
    "X75n1512_003:0124c04": "命什踐其肩而登座。甞與母謁大月支國北山尊者。",
    "X75n1512_003:0124c05": "北山謂其母曰。善護此沙彌。年三十五毗尼無缺。度",
    "X75n1512_003:0124c06": "人如優波鞠多。不爾正俊法師耳。杯度比丘在彭城",
    "X75n1512_003:0124c07": "聞什入關。歎曰。吾與此子戲別三百年矣。相見杳然。",
    "X75n1512_003:0124c08": "未期遲於來世耳。居秦才九年而疾。口出三番神呪。",
    "X75n1512_003:0124c09": "令外國弟子誦之以自救。未及致力。轉覺危殆。於是",
    "X75n1512_003:0124c10": "力疾集眾告別曰。因法相逢。殊未盡心。方復後世。惻",
    "X75n1512_003:0124c11": "愴可言。自以闇短謬充傳譯。所出經論唯十誦律未",
    "X75n1512_003:0124c12": "及刪繁。若義契佛心。焚身之日舌不焦壞。言訖而逝。",
    "X75n1512_003:0124c13": "闍維日舌果若紅蓮色而不壞云。",
    "X75n1512_003:0124c14": "論曰。漢光武生於南陽而南陽無賤士。羅什至關",
    "X75n1512_003:0124c15": "中而奇才畢集。經稱聖賢出世皆有因中同行開",
    "X75n1512_003:0124c16": "士隨從下生。以佐佑其化。信不誣矣。方魏晉已來。",
    "X75n1512_003:0124c17": "大法草昧。西域沙門至者例以神迹顯化中國。雖",
    "X75n1512_003:0124c18": "有奇傑間出。然多囿情外學。迨什公之來。然後大",
    "X75n1512_003:0124c19": "法淵源始醇。學者得以盡心方等而蔑視老莊。葢",
    "X75n1512_003:0124c20": "什公有力於法門。豈小補哉。特以夙障之累。致其",
    "X75n1512_003:0124c21": "居關中才九載。所蘊十未行一而不克壽。秦王有",
    "X75n1512_003:0124c22": "致什之功而弗能成其美。嗚呼。使什公峻德梵行",
    "X75n1512_003:0124c23": "副其所蘊。獲永天年。以光大教之序。雖彌勒出世",
    "X75n1512_003:0124c24": "尚何加焉。",
    "X75n1512_003:0125a01": "法師道[(丰*力)/石]以奉律精苦為秦主所重。自什公入關。僧",
    "X75n1512_003:0125a02": "尼以萬數。頗多愆濫。秦主患之。遂置僧正。下詔曰。大",
    "X75n1512_003:0125a03": "法東遷於今為極。僧尼浸多宜設綱領。宣授遠規以",
    "X75n1512_003:0125a04": "濟頹緒。[(丰*力)/石]法師早有學誼。晚以德稱。可為國僧正。給",
    "X75n1512_003:0125a05": "輿吏力資侍中秩。傳詔羊車各二人。又以僧遷．禪慧",
    "X75n1512_003:0125a06": "為悅眾。以法欽．慧斌為僧錄。班秩有差。尋加親信仗",
    "X75n1512_003:0125a07": "身白從各三十人。",
    "X75n1512_003:0125a08": "時師子國有婆羅門號聰明。為異道之宗。聞什在關",
    "X75n1512_003:0125a09": "中。馱其書至。乞與僧辨論。關中沙門相視缺然。什謂",
    "X75n1512_003:0125a10": "法師道融曰。子可以當之。融[(厂@((既旡)日+口))*頁]外道經書。未讀乃密",
    "X75n1512_003:0125a11": "使人錄其書目。一覽即誦。剋日議論。秦主與公卿大",
    "X75n1512_003:0125a12": "集。婆羅門以能愽觀為誇。融數其書并秦地經史三",
    "X75n1512_003:0125a13": "倍之。什乘勝嘲曰。卿乃未聞大秦有愽學者乎。敢輕",
    "X75n1512_003:0125a14": "遠來。於是婆羅門愧服。再拜融足下而去。",
    "X75n1512_003:0125a15": "法師道恒。幼事後母以孝聞。母亡去為沙門。從什公",
    "X75n1512_003:0125a16": "游。什愛其才。與道標齊名。秦主雅聞二人有經綸術",
    "X75n1512_003:0125a17": "業。令尚書姚顯宣旨敦勉罷道輔政。恒標抗表陳情。",
    "X75n1512_003:0125a18": "略曰。漢光武成嚴陵之節。魏文帝全管寧之高。陛下",
    "X75n1512_003:0125a19": "天縱之聖。議論每欲遠輩堯舜。今乃冠巾兩道人。反",
    "X75n1512_003:0125a20": "在光武魏文之下乎。復命什[(丰*力)/石]等勉諭之。必欲遂其",
    "X75n1512_003:0125a21": "心。什[(丰*力)/石]等奉章敘其事。略曰。惟聖人能通天下之志。",
    "X75n1512_003:0125a22": "恒標業已毀除鬚髮。著不正之衣。今使處簪紳之朝。",
    "X75n1512_003:0125a23": "非其志也。且大秦龍興異才輩出。如恒標等未為卓",
    "X75n1512_003:0125a24": "越。王又下書。於是舉眾懇乞乃得寢。恒歎曰。名進真",
    "X75n1512_003:0125b01": "道之累。乃與標去。入琅邪山終世不出。",
    "X75n1512_003:0125b02": "法師僧叡。幼有盛名。及從羅什受業。妙悟絕倫。秦王",
    "X75n1512_003:0125b03": "甞問司徒姚嵩曰。叡公誰可比。嵩曰。未見歸宿。及朝",
    "X75n1512_003:0125b04": "會公卿大集。叡風神朗徹。王指以謂嵩曰。四海僧望",
    "X75n1512_003:0125b05": "也。叡講成實論。什公曰。此諍論中有七處破毗曇。子",
    "X75n1512_003:0125b06": "能辨乎。叡舉以應問。皆當其意。什歎曰。子真精識。傳",
    "X75n1512_003:0125b07": "譯有賞音。吾何恨焉。",
    "X75n1512_003:0125b08": "法師僧肇。幼家貧為人傭書。遂博觀子史。尤善莊老。",
    "X75n1512_003:0125b09": "蓋其粗也。年二十為沙門。名震三輔。什公在姑臧。肇",
    "X75n1512_003:0125b10": "走依之。什與語。驚曰法中龍象也。及歸關中詳定經",
    "X75n1512_003:0125b11": "論。四方學者輻湊而至。設難交攻。肇迎刃而解。皆出",
    "X75n1512_003:0125b12": "意表。著般若無知論。什覽之曰。吾解不謝子。文當相",
    "X75n1512_003:0125b13": "揖耳。傳其論至匡山。劉遺民以似遠公。公撫髀歎息。",
    "X75n1512_003:0125b14": "以為未甞有也。復著物不遷等論。皆妙盡精微。秦主",
    "X75n1512_003:0125b15": "尤重其筆札。勑傳布中外。肇卒年三十有二。當時惜",
    "X75n1512_003:0125b16": "其早世云。",
    "X75n1512_003:0125b17": "論曰。明白覺範曰。鳩摩羅什至關中而奇才畢集。",
    "X75n1512_003:0125b18": "於是大法勃興。觀其總領庶務有道[(丰*力)/石]。精義入神",
    "X75n1512_003:0125b19": "有僧肇．道生。以智禦侮有道融。以辭飾經有僧叡。",
    "X75n1512_003:0125b20": "至於機辯驚群如曇影。抗志不回如道標．道恒者。",
    "X75n1512_003:0125b21": "尚多有焉。夫蚿折足而猶行。輔之者眾也。明白以",
    "X75n1512_003:0125b22": "折足致譏於什。而歸功眾哲。豈知言矣。夫至如生",
    "X75n1512_003:0125b23": "肇二師頓悟本性契佛心宗藻火大教。其書具在。",
    "X75n1512_003:0125b24": "又奚止精義入神而已哉。",
    "X75n1512_003:0125c01": "永興元年。天竺尊者弗多羅至秦。義學沙門數百人",
    "X75n1512_003:0125c02": "從之。於中寺出十誦梵本。什公飜譯及半而弗多卒。",
    "X75n1512_003:0125c03": "會沙門曇摩流支至。亦善毗尼。匡山遠公聞而喜。走",
    "X75n1512_003:0125c04": "書關中勸流支出其律足成之。流支乃與什公續而",
    "X75n1512_003:0125c05": "終焉。律儀大備自此而始。",
    "X75n1512_003:0125c06": "天竺尊者佛陀耶舍至姑臧。聞什公受秦宮女。歎曰。",
    "X75n1512_003:0125c07": "什如好綿。其可使入棘刺乎。什聞耶舍為己遠來。恐",
    "X75n1512_003:0125c08": "相失而返。勸秦王迎之。使至。耶舍曰。明旨遠降。便當",
    "X75n1512_003:0125c09": "驛馳。副檀越待士之勤。脫如見禮羅什。則貧道當在",
    "X75n1512_003:0125c10": "北山北矣。使還。王欽佇不已。復遣使盡禮致之。耶舍",
    "X75n1512_003:0125c11": "乃肯來。王郊迎。別剏精舍處之。供設如王者。耶舍一",
    "X75n1512_003:0125c12": "無所受。時至分衛一食而已。善毗婆沙論而髭赤。時",
    "X75n1512_003:0125c13": "號赤髭毗婆沙。後游匡山。為遠公所重。躬自負鐵於",
    "X75n1512_003:0125c14": "紫霄峰頂鑄塔。以如來真身舍利藏其中。今存焉。",
    "X75n1512_003:0125c16": "隆興佛教編年通論卷第三"
}