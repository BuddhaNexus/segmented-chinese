{
    "X79n1559_026:0450a05": "嘉泰普燈錄卷第二十六",
    "X79n1559_026:0450a07": "平江府報恩光孝禪寺(臣)僧　(正受)　編",
    "X79n1559_026:0450a08": "拈古",
    "X79n1559_026:0450a09": "蔣山佛慧泉禪師二則",
    "X79n1559_026:0450a10": "舉。巴陵示眾。祖師道。不是風動。不是幡動。既不是風",
    "X79n1559_026:0450a11": "幡。向甚麼處著。有人與祖師作主。出來與巴陵相",
    "X79n1559_026:0450a12": "見。雪竇道。風動。幡動。既是風幡。向甚麼處著。有人",
    "X79n1559_026:0450a13": "與巴陵作主。出來與雪竇相見。師曰。要知二尊宿",
    "X79n1559_026:0450a14": "落處麼。蔣山為你說箇譬喻。一似箇人家。祖上從",
    "X79n1559_026:0450a15": "來極有涯業。有二兄弟。各各鬪使。大者使五百。小",
    "X79n1559_026:0450a16": "者使一貫。日往月來。鬪使不已。遂將祖父涯業一",
    "X79n1559_026:0450a17": "時蕩盡。累他子孫無安身立命處。忽有一親友見",
    "X79n1559_026:0450a18": "其子孫孤露。遂將伊家祖上宅舍借伊。居止其間。",
    "X79n1559_026:0450a19": "子孫須思舊時祖業。如何却屬他人。須作方便。討",
    "X79n1559_026:0450a20": "得當時契書。方為究竟。若趂目前過日。得即得。未",
    "X79n1559_026:0450a21": "免住在他人屋下。大眾。蔣山為你說譬喻了也。且",
    "X79n1559_026:0450a22": "問諸人。作何方便。討得當時契書。",
    "X79n1559_026:0450a23": "舉僧問夾山境話。法眼(云云)。師曰。諸禪德。法眼和尚",
    "X79n1559_026:0450a24": "話墮也不知。若不喚作境。待喚作甚麼。既不能截",
    "X79n1559_026:0450b01": "斷兩頭。致令後代兒孫遞相齩嚼。便道。天地同根。",
    "X79n1559_026:0450b02": "萬物一體。心外無法。法外無心。種種計較。一似夢",
    "X79n1559_026:0450b03": "中說夢相似。豈知鬼子母失却愛兒。無處尋蹤。森",
    "X79n1559_026:0450b04": "沙神倒被虵纏。眼中出血。",
    "X79n1559_026:0450b05": "翠巖真禪師三則",
    "X79n1559_026:0450b06": "舉盤山似地擎山(云云)。師曰。盤山力盡神疲。也是望",
    "X79n1559_026:0450b07": "雲上樹。還知有不歷諸聖階梯。獨超物外者麼。師",
    "X79n1559_026:0450b08": "遂大笑。",
    "X79n1559_026:0450b09": "舉德山托鉢。師曰。巖頭．德山一狀領過雪峰一千五",
    "X79n1559_026:0450b10": "百人善知識地在。",
    "X79n1559_026:0450b11": "舉。寶應示眾云。欲得易會麼。第一莫將問來問。問在",
    "X79n1559_026:0450b12": "答處。答在問處。你若擬議。老僧在你脚底。師曰。寶",
    "X79n1559_026:0450b13": "應只解把住。翠巖即不然。寒山倒地。拾得扶起。豐",
    "X79n1559_026:0450b14": "干禮拜。不見文殊。更有觀音菩薩魚行酒肆。且不",
    "X79n1559_026:0450b15": "識主人翁。乃卓拄杖一下。",
    "X79n1559_026:0450b16": "白雲端禪師三則",
    "X79n1559_026:0450b17": "舉。僧問洞山。亡僧遷化向甚麼處去。曰。火後一莖茅。",
    "X79n1559_026:0450b18": "師曰。白雲即不然。亡僧遷化向甚麼處去。只向道。",
    "X79n1559_026:0450b19": "墻壁有耳。",
    "X79n1559_026:0450b20": "舉。甘贄行者接待。有僧曰。行者接待不易。贄曰。譬如",
    "X79n1559_026:0450b21": "餧驢餧馬。瑯瑘覺和尚云。快把飯來。師曰。瑯瑘雖",
    "X79n1559_026:0450b22": "有不犯之令。若是白雲即不然。譬如餧驢餧馬。但",
    "X79n1559_026:0450b23": "對道。願行者常似今日。",
    "X79n1559_026:0450b24": "舉。龍牙偈曰。一切名山到因脚。辛苦多年與襪著。而",
    "X79n1559_026:0450c01": "今年老不能行。手裏把箇破木杓。師曰。龍牙老人",
    "X79n1559_026:0450c02": "可謂熟處難忘。",
    "X79n1559_026:0450c03": "保寧勇禪師二則",
    "X79n1559_026:0450c04": "舉。雪峰示眾云。南山有一條鼈鼻虵。汝等諸人切須",
    "X79n1559_026:0450c05": "好看。長慶(云云)。師拈起拄杖召曰。大眾。喪身失命",
    "X79n1559_026:0450c06": "了也。",
    "X79n1559_026:0450c07": "舉。無著遇文殊。喫茶次。文殊擡起玻璃盞曰。南方還",
    "X79n1559_026:0450c08": "有這箇麼。師代以手指口。",
    "X79n1559_026:0450c09": "黃龍晦堂心禪師二則",
    "X79n1559_026:0450c10": "舉世尊拈華。迦葉微笑。師曰。直下穿過髑髏。已是換",
    "X79n1559_026:0450c11": "却眼睛。臨危不在悚然。向甚麼處見釋迦老子。",
    "X79n1559_026:0450c12": "舉。莊宗云。朕恢復中原。收得一寶。只是無人酬價。興",
    "X79n1559_026:0450c13": "化(云云)。師曰。興化一期見機而作。爭奈埋沒伊一",
    "X79n1559_026:0450c14": "朝天子。當時若但向道。蚌蛤之珠。收得也無用處。",
    "X79n1559_026:0450c15": "教伊向後別有生涯。免得遞相鈍置。而今若有問。",
    "X79n1559_026:0450c16": "上座又作麼生酬價。",
    "X79n1559_026:0450c17": "泐潭真淨雲庵文禪師三則",
    "X79n1559_026:0450c18": "舉。三聖道。我逢人即出。出則不為人。興化道。我逢人",
    "X79n1559_026:0450c19": "即不出。出則便為人。師曰。看這兩箇老古錐。竊得",
    "X79n1559_026:0450c20": "臨濟些子活計。各自分疆列界。氣衝宇宙。使明眼",
    "X79n1559_026:0450c21": "衲僧只得好笑。諸禪德。且道笑作甚麼。還知落處",
    "X79n1559_026:0450c22": "麼。若知。一任七顛八倒。若不知。且向三聖．興化葛",
    "X79n1559_026:0450c23": "藤裏齩嚼。",
    "X79n1559_026:0450c24": "舉。三聖問雪峰。透網金鱗以何為食。師曰。俊哉。俊哉。",
    "X79n1559_026:0451a01": "快活。快活。恰似一隻鷂子莫驚著。保寧即不然。透",
    "X79n1559_026:0451a02": "網金鱗以何為食。待你出網來。即向你道。待他道。",
    "X79n1559_026:0451a03": "一千五百人善知識。話頭也不識。但拽拄杖打出",
    "X79n1559_026:0451a04": "三門外。復曰。也好快活。恰似一隻虎。莫動著。諸禪",
    "X79n1559_026:0451a05": "德。且道保寧快活何似三聖快活。莫有快活底漢",
    "X79n1559_026:0451a06": "麼。出來定當看。良久。喝曰。把手拽不住。",
    "X79n1559_026:0451a07": "舉臺山路上有一婆子。凡有僧問。臺山路向甚麼處",
    "X79n1559_026:0451a08": "去。云。驀直去。僧擬行。婆云。好箇阿師。又恁麼去也。",
    "X79n1559_026:0451a09": "問曰。游臺山者。憧憧往來。莫知其數。未有一人不",
    "X79n1559_026:0451a10": "被伊瞞。唯有趙州一日謂眾曰。臺山下婆子被老",
    "X79n1559_026:0451a11": "僧勘破了也。大眾。雖然不受伊瞞。若點檢來。也好",
    "X79n1559_026:0451a12": "喫婆子手中棒。且道趙州過在甚麼處。若知趙州",
    "X79n1559_026:0451a13": "過處。方解不受人瞞。歸宗門下莫有不受人瞞底",
    "X79n1559_026:0451a14": "麼。咄。",
    "X79n1559_026:0451a15": "大溈真如喆禪師二則",
    "X79n1559_026:0451a16": "舉芭蕉拄杖子話。師曰。大溈即不然。你有拄杖子。我",
    "X79n1559_026:0451a17": "奪却你拄杖子。你無拄杖子。我與你拄杖子。大溈",
    "X79n1559_026:0451a18": "既然如是。諸人還用得也未。若人用得。德山先鋒。",
    "X79n1559_026:0451a19": "臨濟後令。若也用不得。且還本主。",
    "X79n1559_026:0451a20": "舉。世尊一日見文殊在門外立。乃云。文殊。文殊。何不",
    "X79n1559_026:0451a21": "入來。文殊曰。我不見一法在門外。何以教我入門。",
    "X79n1559_026:0451a22": "師代曰。吾不如汝。",
    "X79n1559_026:0451a23": "法雲圓通秀禪師二則",
    "X79n1559_026:0451a24": "舉。首楞嚴經云。十方薄伽梵。一路涅槃門。師以手空",
    "X79n1559_026:0451b01": "中一畫。喝曰。九流於是乎。交歸眾聖於是乎。冥會",
    "X79n1559_026:0451b02": "乃知新羅．高麗．南番．日本．西天此土．十方世界一",
    "X79n1559_026:0451b03": "切人民。盡在諸人鼻孔裏叫叫閙閙。東頭買賤。西",
    "X79n1559_026:0451b04": "頭賣貴。諸人還聞麼。若不聞。還我耳朵來。",
    "X79n1559_026:0451b05": "舉。雲門問僧。光明寂照徧河沙。豈不是張拙秀才語。",
    "X79n1559_026:0451b06": "僧云。是。雲門云。話墮也。師曰。甚處是話墮處。忽有",
    "X79n1559_026:0451b07": "人問法雲。如何是祖師西來意。只對伊道。話墮也。",
    "X79n1559_026:0451b08": "還會麼。具眼底辨取。",
    "X79n1559_026:0451b09": "智海正覺逸禪師二則",
    "X79n1559_026:0451b10": "舉。夾山偈曰。明明無悟法。悟法即迷人。長伸兩脚睡。",
    "X79n1559_026:0451b11": "無偽亦無真。師曰。諸禪德。此乃療久戀寶所者病",
    "X79n1559_026:0451b12": "之妙藥。未到化城之土。切忌錯服。服之。則耆婆拱",
    "X79n1559_026:0451b13": "手。醫王皺眉。",
    "X79n1559_026:0451b14": "舉。趙州示眾云。老僧有時將一枝草作丈六金身。有",
    "X79n1559_026:0451b15": "時將丈六金身作一枝草。五峰云。我有時將拄杖",
    "X79n1559_026:0451b16": "子作三世諸佛。有時將三世諸佛作拄杖子。師曰。",
    "X79n1559_026:0451b17": "此二尊宿一時熱發。亂語狂言。指神話鬼。智海即",
    "X79n1559_026:0451b18": "不然。有時將丈六金身喚作丈六金身。胷題卍字。",
    "X79n1559_026:0451b19": "或佩圓光。合掌讚嘆曰。容顏甚奇妙。光明照十方。",
    "X79n1559_026:0451b20": "我適曾供養。今復還親近。有時將拄杖子喚作拄",
    "X79n1559_026:0451b21": "杖子。不長不短。不直不曲。亦讚嘆曰。楖栗出匡頂。",
    "X79n1559_026:0451b22": "萬中無一枝。得來為至寶。行坐鎮相隨。只如山僧",
    "X79n1559_026:0451b23": "恁麼道。還塞得諸方口麼。自曰。塞不得。又曰。為甚",
    "X79n1559_026:0451b24": "麼塞不得。青山只解磨今古。流水何曾洗是非。",
    "X79n1559_026:0451c01": "上方益禪師三則",
    "X79n1559_026:0451c02": "舉趙州洗鉢盂話。師曰。趙州不唯瞎却這僧眼。直得",
    "X79n1559_026:0451c03": "南北叢林盡向鉢盂上作活計。當時幸好箇喫茶",
    "X79n1559_026:0451c04": "去。不解道得。",
    "X79n1559_026:0451c05": "舉。臨濟上堂云。我在先師處三度喫六十棒。如篙枝",
    "X79n1559_026:0451c06": "拂相似(云云)。師曰。照用之機不無臨濟。要且打得",
    "X79n1559_026:0451c07": "箇皮下無血底。這僧當初若會。纔見云。誰為我下",
    "X79n1559_026:0451c08": "手。但云。貧兒思舊債。待伊拈棒。却向道。自己雖然",
    "X79n1559_026:0451c09": "急。他人未肯忙。直饒臨濟令行。也是拗曲作直。",
    "X79n1559_026:0451c10": "舉趙州訪二庵主因緣。師曰。避得風雷。重遭霹靂。",
    "X79n1559_026:0451c11": "五祖演禪師六則",
    "X79n1559_026:0451c12": "舉。教中道。若有一人發真歸源。十方虗空悉皆消殞。",
    "X79n1559_026:0451c13": "雙泉即不然。若有一人發真歸源。十方虗空築著",
    "X79n1559_026:0451c14": "磕著。",
    "X79n1559_026:0451c15": "舉。梁武帝問達磨。如何是聖諦第一義。曰。廓然無聖。",
    "X79n1559_026:0451c16": "帝云。對朕者誰。曰。不識。又僧問六祖。黃梅意旨甚",
    "X79n1559_026:0451c17": "麼人得。曰。會佛法人得。云。和尚還得否。曰。不得。云。",
    "X79n1559_026:0451c18": "和尚為甚麼不得。曰。我不會佛法。師曰。大小大祖",
    "X79n1559_026:0451c19": "師問著底便是不識不會。為甚麼却兒孫徧地。復",
    "X79n1559_026:0451c20": "曰。一人傳虗。萬人傳實。",
    "X79n1559_026:0451c21": "舉靈雲見桃華悟道。玄沙未徹。師曰。說甚麼諦當。更",
    "X79n1559_026:0451c22": "參三十始得。",
    "X79n1559_026:0451c23": "舉。僧請益瑯瑘。清淨本然。云何忽生山河大地。曰。清",
    "X79n1559_026:0451c24": "淨本然。云何忽生山河大地。其僧悟去。師曰。金屑",
    "X79n1559_026:0452a01": "雖貴。落眼成翳。",
    "X79n1559_026:0452a02": "舉國師無縫塔。師曰。前面是真珠瑪瑙。後面是瑪瑙",
    "X79n1559_026:0452a03": "真珠。東邊是觀音勢至。西邊是普賢文殊。中間有",
    "X79n1559_026:0452a04": "一首幡。被風吹著。道胡盧胡盧。",
    "X79n1559_026:0452a05": "舉趙州狗子無佛性。師曰。大眾。你諸人作麼生會。老",
    "X79n1559_026:0452a06": "僧尋常只舉無字便休。你若透得這一箇字。天下",
    "X79n1559_026:0452a07": "人不奈何你。諸人作麼生透。還有透得徹底麼。有",
    "X79n1559_026:0452a08": "則便出來道看。我也不要你道有。也不要你道無。",
    "X79n1559_026:0452a09": "也不要你道不有不無。你作麼生道。",
    "X79n1559_026:0452a10": "黃龍死心新禪師四則",
    "X79n1559_026:0452a11": "舉。僧問夾山。如何是相似句。曰。荷葉團團團似鏡。菱",
    "X79n1559_026:0452a12": "角尖尖尖似錐。復曰。會麼。云。不會。曰。風吹柳絮毛",
    "X79n1559_026:0452a13": "毬走。雨打梨花蛺蝶飛。師曰。夾山詹前捧日。未是",
    "X79n1559_026:0452a14": "高明。狹路分岐。寧同大轍。要會相似句麼。白鷺沙",
    "X79n1559_026:0452a15": "汀立。蘆華相對開。",
    "X79n1559_026:0452a16": "舉多福一叢竹。師曰。斜即任斜。曲即任曲。喚甚麼作",
    "X79n1559_026:0452a17": "多福一叢竹。",
    "X79n1559_026:0452a18": "舉。僧問雲門。樹凋葉落時如何。曰。體露金風。師曰。大",
    "X79n1559_026:0452a19": "小雲門。境上縛殺。雲巖即不然。樹凋葉落時如何。",
    "X79n1559_026:0452a20": "珊瑚枝枝撑著月。",
    "X79n1559_026:0452a21": "舉。南泉問黃檗。甚麼處去。云。擇菜去。曰。將甚麼擇。檗",
    "X79n1559_026:0452a22": "竪起刀子。泉曰。只解作客。不解作主。師曰。精金百",
    "X79n1559_026:0452a23": "鍊。本分鉗鎚。往往今時師僧將黃檗．南泉只作擇",
    "X79n1559_026:0452a24": "菜會却。",
    "X79n1559_026:0452b01": "兜率真寂悅禪師一則",
    "X79n1559_026:0452b02": "舉。曹山一日入僧堂。向火次。僧云。今日好寒。曰。須知",
    "X79n1559_026:0452b03": "有不寒者。云。誰是不寒者。山筴火示之。僧云。莫道",
    "X79n1559_026:0452b04": "無人好。山拋下火。僧云。某到這裏却不會。山曰。日",
    "X79n1559_026:0452b05": "照寒潭明更明。師曰。這僧雖行合行不行之路。未",
    "X79n1559_026:0452b06": "免草裏藏身。曹山有應不應却應之機。爭奈爐邊",
    "X79n1559_026:0452b07": "露影。這兩箇不解。端然向火。寧免挂後人齒牙。若",
    "X79n1559_026:0452b08": "嚼不破。須信言中有味。若嚼得破。方知舌上無鹽。",
    "X79n1559_026:0452b09": "既然如是。兜率何曾踏著古人脚跟。遂喝一喝。",
    "X79n1559_026:0452b10": "泐潭祥禪師二則",
    "X79n1559_026:0452b11": "舉。祖師道。心隨萬境轉。轉處實能幽。隨流認得性。無",
    "X79n1559_026:0452b12": "喜亦無憂。師曰。鴈過霜秋。山含紅樹。文殊與普賢",
    "X79n1559_026:0452b13": "二人爭功。未分勝負。遂喝曰。却被寶峰一喝。依舊",
    "X79n1559_026:0452b14": "安家立業。",
    "X79n1559_026:0452b15": "舉。雲門一日示眾。將拂子摵一下。云。這裏得箇入處。",
    "X79n1559_026:0452b16": "揑怪去也。日本國裏說禪。三十三天上有箇人出",
    "X79n1559_026:0452b17": "來喚云。吽。吽。特厙兒。師曰。後來叢林道。雲門脚跟",
    "X79n1559_026:0452b18": "不點地。誡實苦哉。寶峰道。日本國人說禪得困。却",
    "X79n1559_026:0452b19": "來寶峰拄杖頭上歇息。要為大宋人說法。還聞麼。",
    "X79n1559_026:0452b20": "良久。曰。矢上加尖。",
    "X79n1559_026:0452b21": "雪峰祖燈璿禪師一則",
    "X79n1559_026:0452b22": "舉。日出連山。月圓當戶。不是無身。不欲全露。師曰。大",
    "X79n1559_026:0452b23": "眾。龍牙山裏無眼毒龍。從前行脚。不曾性僺道得",
    "X79n1559_026:0452b24": "一句。及于住院。盡力只道得一半。山僧今日為混",
    "X79n1559_026:0452c01": "沌畫眉去也。良久。曰。放憨作麼。",
    "X79n1559_026:0452c02": "泐潭湛堂準禪師五則",
    "X79n1559_026:0452c03": "舉藥山問雲巖師子。師曰。藥山．雲巖鈍置殺人。兩子",
    "X79n1559_026:0452c04": "父弄一箇師子也弄不出。若是準上座。只消獨自",
    "X79n1559_026:0452c05": "弄拽得來。拈頭作尾。拈尾作頭。轉兩箇金睛。攫幾",
    "X79n1559_026:0452c06": "鈎鐵爪。吼一聲。直令百里內猛獸潛蹤。滿空裏飛",
    "X79n1559_026:0452c07": "禽亂墜。準上座未弄師子。請大眾高著眼先看。做",
    "X79n1559_026:0452c08": "一箇定場。以拄杖擲下。云。箇中消息子。能有幾人",
    "X79n1559_026:0452c09": "知。喝一喝。",
    "X79n1559_026:0452c10": "舉。永嘉道。直截根源佛所印。摘葉尋枝我不能。師遂",
    "X79n1559_026:0452c11": "拈拄杖。卓一下。曰。大小直截。或有箇秀才出來道。",
    "X79n1559_026:0452c12": "雲巖長老。你佛法得恁麼簡易。即向伊道。田厙奴。",
    "X79n1559_026:0452c13": "你豈不聞孝經序云。朕聞上古。其風朴略。",
    "X79n1559_026:0452c14": "舉雪峰低頭歸庵。師曰。大眾。雪峰是會末後句。不會",
    "X79n1559_026:0452c15": "末後句。若道會。巖頭又道。當初悔不向他道末後",
    "X79n1559_026:0452c16": "句。若道不會。因甚而今兒孫徧天徧地。雖與我同",
    "X79n1559_026:0452c17": "條生。不與我同條死。末後句巖頭為劈頭說破。也",
    "X79n1559_026:0452c18": "未免有些殽訛。久參先德。一舉便知。後學初機。莫",
    "X79n1559_026:0452c19": "道不疑好。",
    "X79n1559_026:0452c20": "舉仰山羅漢騰空而至。師曰。諸禪德。可惜仰山放過",
    "X79n1559_026:0452c21": "這漢。當時若是寶峰。便與擒住。須教維那僧堂前",
    "X79n1559_026:0452c22": "撞鍾集眾。責狀趕出。況佛法不當人情。伊既稱羅",
    "X79n1559_026:0452c23": "漢。我生已盡。梵行已立。為甚麼不歸家穩坐。只管",
    "X79n1559_026:0452c24": "游山翫水。參。",
    "X79n1559_026:0453a01": "舉雲門拈世尊生下。一手指天。一手指地。師曰。雲門",
    "X79n1559_026:0453a02": "大師只知其一。不知其二。只道我一朝權在手。看",
    "X79n1559_026:0453a03": "取令行時。殊不知盡法無民。準上座即不然。待這",
    "X79n1559_026:0453a04": "老子纔生下來。未行未開口之時。向伊面前結一",
    "X79n1559_026:0453a05": "道金櫃藏魂印。一禁禁定。教這老子言詞路絕。心",
    "X79n1559_026:0453a06": "行處滅。不唯使釋迦老子自家得人安樂處。亦乃",
    "X79n1559_026:0453a07": "使十方法界眾生一切安樂。諸禪德。且道雲門是。",
    "X79n1559_026:0453a08": "準上座是。若道雲門是。準上座又何用別說。若道",
    "X79n1559_026:0453a09": "雲門非。不可將佛法作得失是非會也。若不作得",
    "X79n1559_026:0453a10": "失是非會。又是顢頇佛性。儱侗真如。且道畢竟作",
    "X79n1559_026:0453a11": "麼生。莫言佛法無多子。不是苦心人不知。咄。",
    "X79n1559_026:0453a12": "太平佛鑑懃禪師六則",
    "X79n1559_026:0453a13": "舉。溈山與僧語次。僧云。大好雨。曰。甚麼處是好處。僧",
    "X79n1559_026:0453a14": "無語。溈却曰。大好雨。僧云。甚麼處是好處。溈乃指",
    "X79n1559_026:0453a15": "雨示之。僧又無語。溈曰。何得大智而默。師曰。溈山",
    "X79n1559_026:0453a16": "尋常眼放電光。到這裏。却著賊也不知。山僧不是",
    "X79n1559_026:0453a17": "抑強扶弱。黨理不黨親。且道那裏是著賊處。若於",
    "X79n1559_026:0453a18": "此檢點得出。便能騎賊馬追賊。奪賊槍殺賊。若檢",
    "X79n1559_026:0453a19": "點不出。凡有言說。皆是與賊過梯。智海今日路見",
    "X79n1559_026:0453a20": "不平。與諸人并贓捉獲。擲下拂子曰。諸人各自認",
    "X79n1559_026:0453a21": "取臟物。",
    "X79n1559_026:0453a22": "舉。溈山同陸侍御入僧堂。陸問。如許多僧。為復是喫",
    "X79n1559_026:0453a23": "粥飯僧。為復是參禪僧。曰。亦不是喫粥飯僧。亦不",
    "X79n1559_026:0453a24": "是參禪僧。云。在此作甚麼。曰。侍御自問取他看。師",
    "X79n1559_026:0453b01": "曰。溈山元來小膽。被這俗官一問。直得手忙脚亂。",
    "X79n1559_026:0453b02": "閉戶開門。若是老僧即不然。大開門戶。放伊入來。",
    "X79n1559_026:0453b03": "此是參禪僧。喫粥飯僧。向伊道。是喫粥飯了參禪",
    "X79n1559_026:0453b04": "僧。侍伊眼睛定動。便與木槵子換却。教伊做箇惺",
    "X79n1559_026:0453b05": "惺歷歷底侍御。若處廟堂之高。則致君為堯舜之",
    "X79n1559_026:0453b06": "君。或在江湖之上。則致民為堯舜之民。豈不快哉。",
    "X79n1559_026:0453b07": "乃呈起數珠曰。諸人還見這箇麼。良久。曰。此是老",
    "X79n1559_026:0453b08": "僧來京師換得底。諸人各自歸堂摸索看。",
    "X79n1559_026:0453b09": "舉。三平參石鞏。平後舉似大顛曰。既是活人箭。為甚",
    "X79n1559_026:0453b10": "麼向弓弦上辨。三平無語。顛曰。三十年來要人舉",
    "X79n1559_026:0453b11": "此話也難得。師曰。大小三平。元來只是箇死漢。若",
    "X79n1559_026:0453b12": "非死漢。又覓甚麼活人箭。石鞏龍頭虵尾。矢在弦",
    "X79n1559_026:0453b13": "上又却不發。當時若便與一箭。那裏得來大顛作",
    "X79n1559_026:0453b14": "死馬醫。醫之不瘥。從他掘地深埋。且如智海恁麼",
    "X79n1559_026:0453b15": "批判古今。還有過也無。細雨洒華千點淚。淡煙籠",
    "X79n1559_026:0453b16": "竹一堆愁。",
    "X79n1559_026:0453b17": "舉。谷山問秀溪。聲色純真時如何。曰。椀鳴作麼。山從",
    "X79n1559_026:0453b18": "東過西立。溪曰。若不恁麼則禍生。山却從西過東",
    "X79n1559_026:0453b19": "立。溪下禪床行三五步。山把住云。聲色純真又作",
    "X79n1559_026:0453b20": "麼生。溪打一掌。山云。百年後要箇人下茶也無。溪",
    "X79n1559_026:0453b21": "曰。要谷山老漢作麼。山大笑。師舉了。呵呵大笑曰。",
    "X79n1559_026:0453b22": "也大好笑。有甚好笑處。樓前巧鷰雙雙語。林內嬌",
    "X79n1559_026:0453b23": "鸎對對飛。因看古人無義語。等閑又得一聯詩。",
    "X79n1559_026:0453b24": "舉。南泉示眾曰。文殊．普賢昨夜三更起佛見．法見。趙",
    "X79n1559_026:0453c01": "州出眾(云云)。師曰。大似無手人行拳。無口人叫喚。",
    "X79n1559_026:0453c02": "無手人掩著無口人口。無口人齩著無手人手。恁",
    "X79n1559_026:0453c03": "麼會得。方知道法性不動。動徧三界之中。至理無",
    "X79n1559_026:0453c04": "言。言滿四天之下。若也不會。紅塵飛碧海。白浪湧",
    "X79n1559_026:0453c05": "青岑。",
    "X79n1559_026:0453c06": "舉。披雲去看天仙。纔入方丈。仙便問。未見東越老時。",
    "X79n1559_026:0453c07": "作麼生為物。曰。只見雲生碧嶂。焉知月落寒潭。云。",
    "X79n1559_026:0453c08": "只恁麼。也難得。曰。莫是未見時麼。仙便喝。雲展兩",
    "X79n1559_026:0453c09": "手。仙云。錯怪人者有甚麼限。雲掩耳便出。仙云。死",
    "X79n1559_026:0453c10": "却這漢平生也。師曰。喻似敵手下碁。雖則著著不",
    "X79n1559_026:0453c11": "落別處。其奈須有輸贏。既有輸贏。便成勝負。要得",
    "X79n1559_026:0453c12": "兩無傷損麼。待天仙道。死却這漢平生也。便好向",
    "X79n1559_026:0453c13": "道。元來是錯怪人。天仙却好展兩手。便得始終一",
    "X79n1559_026:0453c14": "貫。頭尾雙全。雖然如是。你諸人各各摸索腰下斧",
    "X79n1559_026:0453c15": "柄看。",
    "X79n1559_026:0453c16": "天寧佛果圓悟勤禪師四則",
    "X79n1559_026:0453c17": "舉。文殊菩薩問維摩居士云。我等各自說已。云何是",
    "X79n1559_026:0453c18": "仁者所說不二法門。師曰。這一轉語。叢林話會不",
    "X79n1559_026:0453c19": "少。有道默然。有道良久。有道不對。要且摸索不著。",
    "X79n1559_026:0453c20": "直得其聲如雷。普驚群動。自古及今。前聖後聖所",
    "X79n1559_026:0453c21": "說法門。只向維摩片時之間一時顯現。且道正當",
    "X79n1559_026:0453c22": "恁麼時。作箇甚麼得見維摩。",
    "X79n1559_026:0453c23": "舉。古者道。護生須是殺。殺盡始安居。要會箇中意。鐵",
    "X79n1559_026:0453c24": "船水上浮。師曰。且道殺箇甚麼。殺眾生物命。凡夫",
    "X79n1559_026:0454a01": "見解。殺六賊煩惱。座主見解。殺佛殺祖。大闡提人",
    "X79n1559_026:0454a02": "見解。衲僧分上。畢竟殺箇甚麼。",
    "X79n1559_026:0454a03": "舉。雪峰示眾云。盡大地撮來如粟米粒大。師曰。絕天",
    "X79n1559_026:0454a04": "維。立地紀。未足稱奇。擘太華。逗黃河。亦非敏手。若",
    "X79n1559_026:0454a05": "向箇裏覷得透。便可以撒驪龍窟明珠。噴旃檀林",
    "X79n1559_026:0454a06": "香氣。豈不快哉。山僧今日不避泥水。放一線道。乃",
    "X79n1559_026:0454a07": "拈拄杖曰。還見雪峰麼。卓拄杖曰。劄。",
    "X79n1559_026:0454a08": "舉興化見同參。師曰。辨王庫刀。振塗毒鼓。掣電未足",
    "X79n1559_026:0454a09": "以擬其迅。震雷未足以方其威。可謂善驅耕夫之",
    "X79n1559_026:0454a10": "牛。能奪飢人之食。只如主賓互換。有照有用．有權",
    "X79n1559_026:0454a11": "有實則且置。甚處是興化將手向伊面前畫兩遭。",
    "X79n1559_026:0454a12": "若這裏洞明。可以荷負臨濟正法眼藏。如或泥水",
    "X79n1559_026:0454a13": "未分。未免瞎驢[匙匕+(妳女)]大隊。",
    "X79n1559_026:0454a14": "龍門佛眼遠禪師二則",
    "X79n1559_026:0454a15": "舉趙州訪二庵主。師曰。庵主一般竪起拳頭。趙州何",
    "X79n1559_026:0454a16": "故肯一箇。不肯一箇。且道得失在甚麼處。趙州自",
    "X79n1559_026:0454a17": "起自倒。勘破多少。阿師庵主坐斷要津。過了幾多",
    "X79n1559_026:0454a18": "寒暑。要識趙州麼。拍禪床右角曰。識取趙州。要識",
    "X79n1559_026:0454a19": "二庵主麼。拍禪床左角曰。識取庵主。還有人點檢",
    "X79n1559_026:0454a20": "得失處出底麼。易開終始口。難保歲寒心。",
    "X79n1559_026:0454a21": "舉洗鉢盂話。師曰。大眾。山僧今朝喫粥也洗鉢盂。只",
    "X79n1559_026:0454a22": "是不悟。既是為善知識。為甚麼却不悟。還會麼。豈",
    "X79n1559_026:0454a23": "可喚鐘作甕。終不指鹿為馬。善人難犯。水銀無假。",
    "X79n1559_026:0454a24": "冷地忽然覷破。管取一時放下。",
    "X79n1559_026:0454b01": "大隨南堂靜禪師四則",
    "X79n1559_026:0454b02": "舉。昔有秀才造無鬼論。論成。纔放筆。有鬼現身斫手",
    "X79n1559_026:0454b03": "謂秀才曰。你爭奈我何。五祖道。我當時若見。便以",
    "X79n1559_026:0454b04": "手作鵓鳩觜。向伊道。谷呱呱。師曰。秀才雖知無鬼。",
    "X79n1559_026:0454b05": "而不知鬼之所以無。五祖先師雖知鬼之所以無。",
    "X79n1559_026:0454b06": "而不能掃蹤滅跡。若是大隨即不然。待他斫手道。",
    "X79n1559_026:0454b07": "你爭奈我何。只向道閻。直饒是大力鬼王。也教伊",
    "X79n1559_026:0454b08": "頭破作七分。如阿黎樹枝。且道是那箇閻字。",
    "X79n1559_026:0454b09": "舉。德山示眾云。今夜小參不答話。問話者三十棒。師",
    "X79n1559_026:0454b10": "曰。要見德山麼。悟須千聖頭邊坐。用向三塗底下",
    "X79n1559_026:0454b11": "行。要見法眼麼。關中猛將。要見圓明麼。塞外將軍。",
    "X79n1559_026:0454b12": "要見新羅僧麼。但摘菓子喫。莫管樹曲彔。要見南",
    "X79n1559_026:0454b13": "堂麼。分明記取。舉似作家。",
    "X79n1559_026:0454b14": "舉僧問智門如何是般若體話。師曰。古人是則是。答",
    "X79n1559_026:0454b15": "得大高生。山僧即不恁麼。如何是般若體。一穀一",
    "X79n1559_026:0454b16": "米。如何是般若用。七擒七縱。",
    "X79n1559_026:0454b17": "舉。僧問雲門。不起一念。還有過也無。門云。須彌山。師",
    "X79n1559_026:0454b18": "曰。南堂即不然。或有人問。不起一念。還有過也無。",
    "X79n1559_026:0454b19": "只向他道。劄。",
    "X79n1559_026:0454b20": "九仙清禪師二則",
    "X79n1559_026:0454b21": "舉。雲門示眾。拈起拄杖云。拄杖子化為龍。吞却乾坤",
    "X79n1559_026:0454b22": "了也。山河大地甚處得來。師曰。大眾會麼。雲門大",
    "X79n1559_026:0454b23": "師讚歎拄杖子有出沒神通。卷舒妙用。擲須彌於",
    "X79n1559_026:0454b24": "他界。塞滿虗空。大地不容塵。纖毫無立處。這老漢",
    "X79n1559_026:0454c01": "一期逞俊。不顧危亡。只知拄杖子吞却乾坤。不知",
    "X79n1559_026:0454c02": "拄杖子向何處著。如今莫有為雲門救得拄杖子",
    "X79n1559_026:0454c03": "者麼。若無。天寧自下手去也。提起拄杖曰。探水卓",
    "X79n1559_026:0454c04": "破金鼇頭。撥雲敲折老虎脚。復卓一下。",
    "X79n1559_026:0454c05": "舉。雪峰問德山。從上宗乘。學人還有分也無。德山打",
    "X79n1559_026:0454c06": "一棒。曰。道甚麼。師曰。如今若有問光孝。從上宗乘。",
    "X79n1559_026:0454c07": "學人還有分也無。光孝也不下禪床。也不拈拄杖。",
    "X79n1559_026:0454c08": "也不劈脊打。只向他道。窮鬼子不要忙。少你一分",
    "X79n1559_026:0454c09": "不得。然雖如是。癡人面前不得說夢。",
    "X79n1559_026:0454c10": "崇覺空禪師一則",
    "X79n1559_026:0454c11": "舉。藥山小參不點燈。示眾曰。我有一句子。待特牛生",
    "X79n1559_026:0454c12": "兒即向汝道。時有僧出云。特牛生兒也。自是和尚",
    "X79n1559_026:0454c13": "不道。山曰。把火來。其僧便歸眾。師曰。藥山三寸甚",
    "X79n1559_026:0454c14": "密。爭奈被這僧下一粒巴豆。直得心肝五臟一時",
    "X79n1559_026:0454c15": "吐出。直饒討得火來。也是半夜天明。",
    "X79n1559_026:0454c16": "淨因蹣庵成禪師二則",
    "X79n1559_026:0454c17": "舉栢樹子話。師曰。蘇武不拜。韓信臨朝。恁麼會得。十",
    "X79n1559_026:0454c18": "萬迢迢。",
    "X79n1559_026:0454c19": "舉黃龍三關話。師曰。我手何似佛手。龍虵易辨。我脚",
    "X79n1559_026:0454c20": "何似驢脚。衲子難瞞。人人有箇生緣。舉頭天外看。",
    "X79n1559_026:0454c21": "誰是箇中人。須知瞞庵更有一關。黃龍老漢亦透",
    "X79n1559_026:0454c22": "不得。如何是瞞庵一關。遂喝一喝。拍禪床一下。",
    "X79n1559_026:0454c23": "淨慈月堂昌禪師二則",
    "X79n1559_026:0454c24": "舉。僧問投子。月未圓時如何。師曰。投子只知得路便",
    "X79n1559_026:0455a01": "行。不覺渾身泥水。瑞光即不然。月未圓時如何。布",
    "X79n1559_026:0455a02": "施不如還却債。圓後如何。借婆裙子拜婆年。",
    "X79n1559_026:0455a03": "舉趙州洗銷盂。雲門拈之(云云)。師曰。雲門盡誠收拾。",
    "X79n1559_026:0455a04": "特地打翻育王見處。也要諸人共知。敢謂大小趙",
    "X79n1559_026:0455a05": "州死在這僧手裏。",
    "X79n1559_026:0455a06": "大溈佛性泰禪師七則",
    "X79n1559_026:0455a07": "舉。楞嚴曰。一人發真歸源。十方虗空悉皆消殞。後來",
    "X79n1559_026:0455a08": "五祖和尚道。一人發真歸源。十方虗空築著磕著。",
    "X79n1559_026:0455a09": "若是德山即不然。一人發真歸源。十方虗空只是",
    "X79n1559_026:0455a10": "十方虗空。",
    "X79n1559_026:0455a11": "舉。躭源問忠國師。百年後有人問極則事。如何祗對。",
    "X79n1559_026:0455a12": "國師曰。幸自可憐生。須要箇護身符子作麼。師曰。",
    "X79n1559_026:0455a13": "大小躭源被國師一坐。直至而今起不得。若是德",
    "X79n1559_026:0455a14": "山要且不然。待伊道。幸自可憐生。須要箇護身符",
    "X79n1559_026:0455a15": "子作麼。只對他道。暗中為照燭。嶮處作津梁。",
    "X79n1559_026:0455a16": "舉。興化示眾云。我見你諸人前廊也喝。後廊也喝(云",
    "X79n1559_026:0455a17": "云)。師曰。驅耕夫牛。奪飢人食。擊碎明月珠。敲出鳳",
    "X79n1559_026:0455a18": "凰髓。可謂富貴中富貴。風流中風流。藹藹嘉聲。迄",
    "X79n1559_026:0455a19": "今未已。敢問大眾。只如興化道。未曾向紫羅帳裏",
    "X79n1559_026:0455a20": "撒真珠。作麼生會。或若總道。咄。我也知你跳不出。",
    "X79n1559_026:0455a21": "舉。僧問地藏。如何是佛法的的大意。曰。山前麥熟也",
    "X79n1559_026:0455a22": "未。又問青原。如何是佛法的的大意。曰。廬陵米作",
    "X79n1559_026:0455a23": "麼價。師曰。平常心地。穩密家風。隨時應用。越格超",
    "X79n1559_026:0455a24": "宗。於斯薦得。麥裏有麵。若也不會。米裏有蟲。",
    "X79n1559_026:0455b01": "舉。僧問六祖。黃梅意旨甚麼人得。師曰。破布裹真珠。",
    "X79n1559_026:0455b02": "識者方知是寶。爛泥藏棘刺。踏著方乃驚人。諸人",
    "X79n1559_026:0455b03": "還見祖師麼。倒騎白額虎。突出眾人前。",
    "X79n1559_026:0455b04": "舉。教中道。是法住法位。世間相常住。師召大眾曰。那",
    "X79n1559_026:0455b05": "箇是常住底法。良久。曰。始逢黃葉落。又見一陽生。",
    "X79n1559_026:0455b06": "舉。阿育王設三萬大阿羅漢會。時上座一位無人。王",
    "X79n1559_026:0455b07": "問。此位何以無人。有海意尊者白王曰。有賓頭盧",
    "X79n1559_026:0455b08": "尊者親見佛來。故留此位。須臾。尊者從空而下。便",
    "X79n1559_026:0455b09": "就座。王曰。承聞尊者親見佛來。是否。尊者以兩手",
    "X79n1559_026:0455b10": "撥開眉曰。會麼。王曰。不會。尊者曰。阿耨達池龍王",
    "X79n1559_026:0455b11": "請佛齋。貧道是時亦與其數。師曰。阿育王雖飯三",
    "X79n1559_026:0455b12": "萬大阿羅漢。要且不識賓頭盧尊者。阿育王既已",
    "X79n1559_026:0455b13": "不識。諸人還識也無。若也不識。山僧為諸人指出。",
    "X79n1559_026:0455b14": "乃拈拄杖。下禪床立。曰。作麼。",
    "X79n1559_026:0455b15": "徑山大慧普覺杲禪師六則",
    "X79n1559_026:0455b16": "舉。僧問洞山。寒暑到來。如何回避。曰。何不向無寒暑",
    "X79n1559_026:0455b17": "處去。云。如何是無寒暑處。曰。寒時寒殺闍棃。熱時",
    "X79n1559_026:0455b18": "熱殺闍棃。又僧問一老宿。時節恁麼熱。向甚處回",
    "X79n1559_026:0455b19": "避。曰。向鑊湯爐炭裏。云。只如鑊湯爐炭裏。如何回",
    "X79n1559_026:0455b20": "避。曰。眾苦不能到。師曰。二老宿。一人在寒暑裏垂",
    "X79n1559_026:0455b21": "手。一人在寒暑外垂手。寒暑裏垂手者。不見有寒",
    "X79n1559_026:0455b22": "暑之相。寒暑外垂手者。通身是寒暑。徑山恁麼道。",
    "X79n1559_026:0455b23": "諸人還辨明得麼。若辨明得。南天台。北五臺。若辨",
    "X79n1559_026:0455b24": "明不得。今日熱如昨日。",
    "X79n1559_026:0455c01": "舉。興化打克賓維那。雲居舜和尚拈云。大冶精金。應",
    "X79n1559_026:0455c02": "無變色。其奈興化令行太嚴。不是克賓維那。也大",
    "X79n1559_026:0455c03": "難承當。總似而今泛泛之徒飜轉面皮多少時也。",
    "X79n1559_026:0455c04": "師曰。雲居恁麼道。未免拗曲作直。徑山即不然。要",
    "X79n1559_026:0455c05": "作臨濟炟赫兒孫。直須飜轉面皮始得。",
    "X79n1559_026:0455c06": "舉提婆達多在地獄中受罪。師曰。既無出分。又無入",
    "X79n1559_026:0455c07": "分。喚甚麼作釋迦老子。喚甚麼作提婆達多。喚甚",
    "X79n1559_026:0455c08": "麼作地獄。還委悉麼。自携瓶去沽村酒。却著衫來",
    "X79n1559_026:0455c09": "作主人。",
    "X79n1559_026:0455c10": "舉。讓和尚遣僧問馬祖云。作麼生。祖云。自從胡亂後。",
    "X79n1559_026:0455c11": "三十年不少鹽醬。師曰。雲門即不然。夜夢不祥。書",
    "X79n1559_026:0455c12": "門大吉。",
    "X79n1559_026:0455c13": "舉無著見文殊。師曰。徑山當時若見。即向他道。和尚",
    "X79n1559_026:0455c14": "如此住持。直是不易。",
    "X79n1559_026:0455c15": "舉。龍牙頌云。一切名山到因脚。白雲端和尚拈云。龍",
    "X79n1559_026:0455c16": "牙老人可謂熟處難忘。師曰。白雲恁麼道。大似以",
    "X79n1559_026:0455c17": "已方人。杲上座即不然。家貧難辨素食。事忙不及",
    "X79n1559_026:0455c18": "草書。",
    "X79n1559_026:0455c19": "淨因枯木成禪師二則",
    "X79n1559_026:0455c20": "舉。僧問洞山。寒暑到來。如何回避。師曰。眾中商量道。",
    "X79n1559_026:0455c21": "這僧問既落偏。洞山答歸正位。其僧言中知旨。却",
    "X79n1559_026:0455c22": "入正來。洞山却從偏去。如斯商量。不唯謗瀆先聖。",
    "X79n1559_026:0455c23": "亦乃屈沈自己。不見道。聞眾生解。意下丹青。目前",
    "X79n1559_026:0455c24": "雖美。久蘊成病。大凡行脚高士欲窮此事。先須識",
    "X79n1559_026:0456a01": "取上祖正法眼藏。其餘佛祖言教。是甚麼熱椀鳴",
    "X79n1559_026:0456a02": "聲。雖然如是。敢問諸人。畢竟作麼生是無寒暑處。",
    "X79n1559_026:0456a03": "還會麼。玉樓巢翡翠。金殿鏁鴛鴦。",
    "X79n1559_026:0456a04": "舉。南禪師示眾曰。達磨西來十萬里。少林冷坐八九",
    "X79n1559_026:0456a05": "年。唯有神光知此意。專伸三拜不虗傳。後代兒孫",
    "X79n1559_026:0456a06": "忘正覺。棄本逐末尚邪言。直到臘月三十日。一身",
    "X79n1559_026:0456a07": "負債入黃泉。師曰。奇哉諸禪德。本分宗師一言半",
    "X79n1559_026:0456a08": "句。如箭中的。功不浪施。以衲僧正眼觀之。大似將",
    "X79n1559_026:0456a09": "方木逗於圓孔。何故。大凡稱提此事。如刀斫水。似",
    "X79n1559_026:0456a10": "手捫風。兩不相傷。彼此無礙。香山恁麼說話。大似",
    "X79n1559_026:0456a11": "以圓木逗於方孔。且道如何得恰好去。諸人還知",
    "X79n1559_026:0456a12": "也未。佛殿上蚩刎。高聲大笑。笑罷。曰。塵世勞生早",
    "X79n1559_026:0456a13": "晚休。隨波逐浪謾悠悠。如今林下安禪客。幾箇無",
    "X79n1559_026:0456a14": "心得到頭。乃喝曰。且莫以己方人。",
    "X79n1559_026:0456a15": "護國此庵元禪師一則",
    "X79n1559_026:0456a16": "舉世尊生下。一手指天。一手指地。雲門(云云)。師曰。今",
    "X79n1559_026:0456a17": "時有般說快意話底。便道。當時若不是雲門。誰敢",
    "X79n1559_026:0456a18": "恁麼道。殊不知雲門落在黃面老子圈[袖由+貴]裏。直至",
    "X79n1559_026:0456a19": "而今跳不出。若向這裏覷得透。不唯識得釋迦老",
    "X79n1559_026:0456a20": "子。亦乃覷破雲門脚跟。其或未然。山僧更為你下",
    "X79n1559_026:0456a21": "箇注脚。貪他一盃酒。失却滿船魚。",
    "X79n1559_026:0456a22": "西禪懶庵需禪師二則",
    "X79n1559_026:0456a23": "華馬祖踏倒水潦。師曰。大小大水潦喫人拳。趯了却",
    "X79n1559_026:0456a24": "道我悟。悟甚麼屎。及乎起來。更不識羞。猶道。我向",
    "X79n1559_026:0456b01": "一毛頭上識得根源。且莫揑目生華。住山後。告眾",
    "X79n1559_026:0456b02": "曰。自從一喫馬師踏。直至如今笑不休。且道笑箇",
    "X79n1559_026:0456b03": "甚麼。",
    "X79n1559_026:0456b04": "舉臨濟問院主糴米。師曰。院主一喝。電卷雷奔。山摧",
    "X79n1559_026:0456b05": "地裂。典座禮拜。雲收雨散。月白風清。然雖恁麼。因",
    "X79n1559_026:0456b06": "甚總喫痛棒。不見道。臥龍纔奮迅。丹鳳亦翱翔。",
    "X79n1559_026:0456b07": "大溈月庵果禪師二則",
    "X79n1559_026:0456b08": "舉趙州訪二庵主。師曰。泣露千般草。吟風一樣松。為",
    "X79n1559_026:0456b09": "甚麼肯一不肯一。若向這裏見得。釋迦不先。彌勒",
    "X79n1559_026:0456b10": "不後。坐斷要津。天長地久。苟或未然。月庵老人為",
    "X79n1559_026:0456b11": "諸人下箇注脚。良久。曰。若不如是。爭知如是。",
    "X79n1559_026:0456b12": "舉話墮話。師曰。雲門大師張慢天網。撈龍打鳳。這僧",
    "X79n1559_026:0456b13": "不覺入他陷穽中。落他圈[袖由+貴]裏。若是福嚴即不然。",
    "X79n1559_026:0456b14": "纔見伊舉道。豈不是張拙秀才語。但向道。未到雲",
    "X79n1559_026:0456b15": "門。不妨疑著。然雖如是。也是賊過後張弓。",
    "X79n1559_026:0456b16": "何山佛燈珣禪師一則",
    "X79n1559_026:0456b17": "舉疎山壽塔。師曰。疎山傾囊答謝。其奈尺頭有寸。這",
    "X79n1559_026:0456b18": "僧只知造塔。元來秤尾無星。大嶺三文兩鏹。支破",
    "X79n1559_026:0456b19": "不難。慧曰若作這僧。待疎山恁麼道。但對曰。某甲",
    "X79n1559_026:0456b20": "今日功不浪施。著得箇語。免被三文兩鏹擾亂一",
    "X79n1559_026:0456b21": "生。不教疎山外揚家醜。只如臘月蓮華。龜毛三尺。",
    "X79n1559_026:0456b22": "又且如何。要會麼。待你諸人造塔成就。即向你道。",
    "X79n1559_026:0456b23": "烏巨雪堂行禪師四則",
    "X79n1559_026:0456b24": "舉。僧問雲門。如何是驚人句。門云。響。師曰。雲門答這",
    "X79n1559_026:0456c01": "僧話不得便休。却鼓粥飯氣以當平生。",
    "X79n1559_026:0456c02": "舉。雪竇示眾云。大施門開無壅塞。忽有箇衲僧出來。",
    "X79n1559_026:0456c03": "雪竇退身七百里。何故。臨危不悚人。後有老宿道。",
    "X79n1559_026:0456c04": "大施門開無壅塞。忽有箇衲僧出來。兩手分付。何",
    "X79n1559_026:0456c05": "故。心不負人。面無慚色。師曰。西山今日亦開大施",
    "X79n1559_026:0456c06": "門。忽有箇衲僧出來。三十棒一棒也不較。何故。許",
    "X79n1559_026:0456c07": "人一物。千金不移。",
    "X79n1559_026:0456c08": "舉。懷禪師示眾云。無手人能行拳。無舌人能解語。忽",
    "X79n1559_026:0456c09": "若無手人打無舌人。教無舌人道箇甚麼。白雲端",
    "X79n1559_026:0456c10": "和尚道。未舉步時。末上一步踏著。未開口時。最初",
    "X79n1559_026:0456c11": "一句道著。師曰。二老宿向諸人面皮上寫却一本",
    "X79n1559_026:0456c12": "曆日了也。若更眼目定動。髑髏前鬼神無數。",
    "X79n1559_026:0456c13": "舉。僧問雲門。樹凋葉落時如何。曰。躰露金風。死心和",
    "X79n1559_026:0456c14": "尚道。大小雲門。大師境上縛殺。有問死心。樹凋葉",
    "X79n1559_026:0456c15": "落時如何。只對道。珊瑚枝枝撑著月。師曰。大小死",
    "X79n1559_026:0456c16": "心。句裏縛殺。",
    "X79n1559_026:0456c17": "大溈牧庵忠禪師一則",
    "X79n1559_026:0456c18": "舉長生問靈雲混沌未分話。師曰。二尊宿發明本分",
    "X79n1559_026:0456c19": "大事。可謂如切如瑳。如琢如磨。不妨端的檢點將",
    "X79n1559_026:0456c20": "來。大似貼肉汗衫。未能脫躰。致使有般漢。隨語生",
    "X79n1559_026:0456c21": "解。便向混沌未分時生計較。打破鏡處說道理。驢",
    "X79n1559_026:0456c22": "年解悟去。若據牧庵見處。說甚麼混沌分與未分。",
    "X79n1559_026:0456c23": "打鏡破與不破。直饒向露柱懷胎處會得。正是片",
    "X79n1559_026:0456c24": "雲點太清。諸仁者。還委悉麼。良久。曰。待虗空落地",
    "X79n1559_026:0457a01": "時却向你道。",
    "X79n1559_026:0457a02": "西禪此庵淨禪師二則",
    "X79n1559_026:0457a03": "舉。教中道。佛滅度後。其為善知識者。總是見佛來。後",
    "X79n1559_026:0457a04": "來歸宗和尚道。其為善知識者。亦不可輕慢。師曰。",
    "X79n1559_026:0457a05": "歸宗恁麼道。大似新婦怕阿家。未免隨他舌頭轉。",
    "X79n1559_026:0457a06": "殊不知其為善知識者。只是箇瞎漢。所覩善知識",
    "X79n1559_026:0457a07": "者。如夙世冤家。便好剜却眼睛。掀却腦蓋。雖然如",
    "X79n1559_026:0457a08": "是。未足酬恩。",
    "X79n1559_026:0457a09": "舉。誌公令人傳語思大。後來白雲端和尚道。思大恁",
    "X79n1559_026:0457a10": "麼說話。大似釘樁搖櫓。有甚快活。新怡山即不然。",
    "X79n1559_026:0457a11": "青山忽憶便歸去。浮世要看還下來。",
    "X79n1559_026:0457a12": "靈隱佛海遠禪師二則",
    "X79n1559_026:0457a13": "舉興化見同參。師曰。摳衣問道。肝膽相傾。及至掀翻",
    "X79n1559_026:0457a14": "鼻孔。倒轉槍旗。為甚麼一家不知一家事。是則這",
    "X79n1559_026:0457a15": "僧勢不兩立。興化禍不單行。這一頓痛棒架閣來",
    "X79n1559_026:0457a16": "久矣。而今拄杖子在老僧手裏。無有不了底公案。",
    "X79n1559_026:0457a17": "即今目前燈籠露柱．大地山河。豈不是同參築著",
    "X79n1559_026:0457a18": "磕著底。豈不是同參又參見阿誰。喝一喝。曰。汲水",
    "X79n1559_026:0457a19": "已歸林下去。待船猶立渡頭沙。復卓拄杖一下。",
    "X79n1559_026:0457a20": "舉。真淨和尚示眾云。天地與我同根。萬物與我同體。",
    "X79n1559_026:0457a21": "脚頭脚底。橫三竪四。北俱盧洲火發。燒却帝釋眉",
    "X79n1559_026:0457a22": "毛。東海龍王忍痛不禁。轟一聲霹靂。直得傾湫倒",
    "X79n1559_026:0457a23": "嶽。雲暗長空。十字街頭廖胡子醉中驚覺起來。拊",
    "X79n1559_026:0457a24": "掌呵呵大笑云。筠陽城中。近來少賊。乃拈拄杖云。",
    "X79n1559_026:0457b01": "賊。賊。師曰。是則一場賣弄不少。爭奈鼻孔眼睛各",
    "X79n1559_026:0457b02": "有主在。何故。葛藤堆裏作竊。未當白拈。酒店門前",
    "X79n1559_026:0457b03": "拾遺。不是正賊。時東廊下偶犬吠。師呼行者探門",
    "X79n1559_026:0457b04": "前有甚客來。大眾皆回首。師曰。要見正賊麼。遂哨",
    "X79n1559_026:0457b05": "指一聲。搖手下座。",
    "X79n1559_026:0457b06": "天童應庵華禪師五則",
    "X79n1559_026:0457b07": "舉。大愚芝和尚示眾。大家相聚喫莖虀。若喚作一莖",
    "X79n1559_026:0457b08": "虀。入地獄如箭射。師曰。好語。要且無來處。有人辨",
    "X79n1559_026:0457b09": "得出。與你一兩金。",
    "X79n1559_026:0457b10": "舉。六祖曰。不是風動。不是幡動。仁者心動。師曰。一盲",
    "X79n1559_026:0457b11": "引眾盲。相牽入火坑。",
    "X79n1559_026:0457b12": "舉。僧問興化。四方八面來時如何。曰。打中間底。僧禮",
    "X79n1559_026:0457b13": "拜。化曰。大眾。興化昨日赴箇村齋。迴至中路。值一",
    "X79n1559_026:0457b14": "陣狂風暴雨。却向古廟裏避得過。師曰。我見燈明",
    "X79n1559_026:0457b15": "佛。本光瑞如此。",
    "X79n1559_026:0457b16": "舉。僧問雲門。不起一念。還有過也無。門云。須彌山。師",
    "X79n1559_026:0457b17": "曰。雲門道得。不妨諦當。要且落在第二頭。明果即",
    "X79n1559_026:0457b18": "不然。忽有人問。不起一念。還有過也無。只對道。致",
    "X79n1559_026:0457b19": "將一問來。",
    "X79n1559_026:0457b20": "舉。靈雲見桃華悟道。玄沙云。諦當。甚諦當。敢保老兄",
    "X79n1559_026:0457b21": "未徹在。雪峰云。備頭陀何不徧參去。沙云。達磨不",
    "X79n1559_026:0457b22": "來東土。二祖不往西天。師曰。百鳥不來春又老。不",
    "X79n1559_026:0457b23": "知誰是到庵人。",
    "X79n1559_026:0457b24": "舉。慈明示眾曰。一切賢聖皆以無為法而有差別。前",
    "X79n1559_026:0457c01": "是案山。後是主山。且道無為法在甚麼處。良久。曰。",
    "X79n1559_026:0457c02": "向下文長。付在來日。師曰。天童也著一隻眼。一切",
    "X79n1559_026:0457c03": "賢聖皆以無為法而有差別。東弗于逮．西瞿耶尼．",
    "X79n1559_026:0457c04": "南瞻部洲．北鬱單越。到處去來。不如在此。",
    "X79n1559_026:0457c05": "道場正堂辯禪師一則",
    "X79n1559_026:0457c06": "舉。達磨初見梁武帝。帝問。如何是聖諦第一義。云。廓",
    "X79n1559_026:0457c07": "然無聖。曰。對朕者誰。云。不識。帝不契。遂渡江至魏。",
    "X79n1559_026:0457c08": "達磨去後。誌公問云。陛下還識此人否。帝曰。不識。",
    "X79n1559_026:0457c09": "誌公云。此是觀音大士。傳佛心印。帝悔。遣使去取。",
    "X79n1559_026:0457c10": "誌公云。莫道陛下遣使去取。盍國人去。他亦不回。",
    "X79n1559_026:0457c11": "師曰。後來有般漢道。以年曆考之。誌公圓寂已十",
    "X79n1559_026:0457c12": "四年矣。豈有前頭事耶。當時雪竇渾不考詳。師笑",
    "X79n1559_026:0457c13": "曰。從古至今。未有一人明得。苦哉佛陀耶。殊不知",
    "X79n1559_026:0457c14": "雪竇乃於頌古首篇立此一大因緣。要見古人明",
    "X79n1559_026:0457c15": "悟正脉者。布幔天大網。待稱意之魚。歲月滋深。益",
    "X79n1559_026:0457c16": "見鰕魚小蠏。多少明眼衲僧髑髏被渠穿過。山僧",
    "X79n1559_026:0457c17": "忍俊不禁。為諸人露箇消息。利刀割肉瘡猶合。惡",
    "X79n1559_026:0457c18": "語傷人恨不消。只見國清才子貴。那知家富小兒",
    "X79n1559_026:0457c19": "驕。",
    "X79n1559_026:0457c20": "教忠晦庵光禪師一則",
    "X79n1559_026:0457c21": "舉雪峰在鼇山成道。師曰。只如巖頭道。一一從自己",
    "X79n1559_026:0457c22": "胸襟流出。且道雪峰前三次悟。還從自己胸襟流",
    "X79n1559_026:0457c23": "出也無。若從自己胸襟流出。又道未穩在。若不從",
    "X79n1559_026:0457c24": "自己胸襟流出。又從甚麼處得來。莫有斷得出底",
    "X79n1559_026:0458a01": "麼。若斷得出。不唯雪峰鼇山成道。盡大地有情齊",
    "X79n1559_026:0458a02": "成正覺。若斷不出。說甚麼鼇山成道。直饒少室傳",
    "X79n1559_026:0458a03": "心。也未夢見在。",
    "X79n1559_026:0458a04": "東禪蒙庵嶽禪師一則",
    "X79n1559_026:0458a05": "舉古澗寒泉。師曰。雪峯不從口入。松栢千年青。不入",
    "X79n1559_026:0458a06": "時人意。趙州云。死。牡丹一日紅。滿城公子醉。",
    "X79n1559_026:0458a07": "開善密庵謙禪師二則",
    "X79n1559_026:0458a08": "舉祕魔擎叉。霍山往訪。師曰。祕魔尋常氣宇如王。不",
    "X79n1559_026:0458a09": "消一揑。便見四棱塌地。且作麼生免得他道三千",
    "X79n1559_026:0458a10": "里外賺我來。然雖如是。殊不知霍山三千里外已",
    "X79n1559_026:0458a11": "死在祕魔叉下了也。具眼者辨取。",
    "X79n1559_026:0458a12": "舉。洞山冬夜與泰首座喫果子次。真如拈云。這箇果",
    "X79n1559_026:0458a13": "子。莫道泰首座不得喫。三世諸佛也不敢正眼覷",
    "X79n1559_026:0458a14": "著。師曰。洞山倚勢欺人。真如隨風倒施。今夜忽有",
    "X79n1559_026:0458a15": "人問。山僧有一物。上拄天。下拄地。常在動用中。動",
    "X79n1559_026:0458a16": "用中收不得。未審過在甚麼處。拈起果子便喫。何",
    "X79n1559_026:0458a17": "故。下坡不走。快便難逢。",
    "X79n1559_026:0458a18": "東林卍庵顏禪師四則",
    "X79n1559_026:0458a19": "舉慈明水盆話。師曰。和尚今日供養家親那。又以手",
    "X79n1559_026:0458a20": "揶揄。便作女人拜。",
    "X79n1559_026:0458a21": "舉。慈明冬至日。榜僧堂前作此相(申[曲曰+口][目*几][才?])。題其",
    "X79n1559_026:0458a22": "右曰。若人識得。不離四威儀中。首座一見。謂眾云。",
    "X79n1559_026:0458a23": "和尚今日放參。師曰。鐵輪天子下閻浮。急急如律",
    "X79n1559_026:0458a24": "令勑攝。又曰。首座向八八六十四卦中定吉凶。",
    "X79n1559_026:0458b01": "舉。橫眸看梵字。彈舌念真言。吹火長尖觜。柴生滿竈",
    "X79n1559_026:0458b02": "煙。師曰。大愚老人經事多矣。",
    "X79n1559_026:0458b03": "舉玄沙聞鷰子聲。師召大眾曰。玄沙恁麼道。不是苦",
    "X79n1559_026:0458b04": "心人不知。",
    "X79n1559_026:0458b05": "玉泉窮谷璉禪師二則",
    "X79n1559_026:0458b06": "舉雲門話墮。師曰。權衡祖道。號令宗乘。須是雲門老",
    "X79n1559_026:0458b07": "人。諸方扶強不扶弱。璉上座扶弱不扶強。當時若",
    "X79n1559_026:0458b08": "作這僧。待他雲門大師道。光明寂照徧河沙。豈不",
    "X79n1559_026:0458b09": "是張拙秀才語。只對道。和尚也不謬為大善知識。",
    "X79n1559_026:0458b10": "教他雲門進也無門。退也無門。非但截斷雲門脚",
    "X79n1559_026:0458b11": "跟。亦與天下衲僧出氣。雖然如是。只如雲門道。話",
    "X79n1559_026:0458b12": "墮也。意作麼生。良久。曰。諦觀萬法交羅處。一一塵",
    "X79n1559_026:0458b13": "中更有誰。",
    "X79n1559_026:0458b14": "舉。僧問洞山。如何是佛。曰。麻三斤。師曰。天無四壁。地",
    "X79n1559_026:0458b15": "絕八荒。向甚麼處與洞山相見。咄。",
    "X79n1559_026:0458b16": "國清簡堂機禪師三則",
    "X79n1559_026:0458b17": "舉。僧問廣德周和尚。教中道。阿逸多不斷煩惱。不修",
    "X79n1559_026:0458b18": "禪定。佛記此人成佛無疑。未審此理如何。曰。鹽又",
    "X79n1559_026:0458b19": "盡。炭又無。僧曰。鹽盡炭無時如何。曰。愁人莫向愁",
    "X79n1559_026:0458b20": "人說。說向愁人愁殺人。師曰。這老子艱難起家。至",
    "X79n1559_026:0458b21": "老慳澁。雖然如是。畢竟也是看窟竉著楔。山僧即",
    "X79n1559_026:0458b22": "不然。一尺絹擣練。一杯酒上樓。是則是孤窮。且要",
    "X79n1559_026:0458b23": "自張聲勢。忽有人問。教中道。阿逸多不斷煩惱。不",
    "X79n1559_026:0458b24": "修禪定。佛記此人成佛無疑。未審此理如何。只向",
    "X79n1559_026:0458c01": "他道。大底還他肌骨好。不塗紅粉自風流。未審意",
    "X79n1559_026:0458c02": "旨如何。更向他道。驢事未去。馬事到來。",
    "X79n1559_026:0458c03": "舉。雪峯山裏有一僧往庵。髮長不剃。以木杓舀水。凡",
    "X79n1559_026:0458c04": "有人問。如何是祖師西來意。曰。溪深杓柄長。雪峯",
    "X79n1559_026:0458c05": "聞得。乃曰。也奇怪。一日。潛地帶剃刀與侍者同去",
    "X79n1559_026:0458c06": "見之。峰曰。道得即不剃你頭。僧便將水洗頭。峰便",
    "X79n1559_026:0458c07": "與剃却。師曰。這僧大似諸葛亮隱於草廬。先主三",
    "X79n1559_026:0458c08": "顧方起。且道起後成得箇甚麼邊事。利劒拂開天",
    "X79n1559_026:0458c09": "地靜。霜刀纔動斗牛寒。",
    "X79n1559_026:0458c10": "舉。興化示眾曰。今日不用如何若何。便請單刀直入。",
    "X79n1559_026:0458c11": "興化為你證明。時有旻德長老出眾禮拜便喝。化",
    "X79n1559_026:0458c12": "亦喝。德又喝。化亦喝。德便禮拜。化曰。旻德今日較",
    "X79n1559_026:0458c13": "二十棒。若是別人。一棒也少不得。為他旻德會一",
    "X79n1559_026:0458c14": "喝不作一喝用。師曰。臨濟這一路。踏得開。步驟闊。",
    "X79n1559_026:0458c15": "用者如鴆毒。飲者如醍醐。用者似醍醐。飲者似鴆",
    "X79n1559_026:0458c16": "毒。始有說話分。興化．旻德恁麼敷揚。遞相鈍置。所",
    "X79n1559_026:0458c17": "謂養子不及父。家門一世衰。臨濟一宗。掃土而盡。",
    "X79n1559_026:0458c18": "隱靜今日若更拈頭接尾。轉見不堪。遂顧大眾曰。",
    "X79n1559_026:0458c19": "你總在這裏作箇甚麼。以拄杖一時趕散。復喝一",
    "X79n1559_026:0458c20": "喝。",
    "X79n1559_026:0458c21": "天童密庵傑禪師一則",
    "X79n1559_026:0458c22": "舉。明招到昭慶。有度上座問云。羅山尋常道。諸方盡",
    "X79n1559_026:0458c23": "是[麩夫+少]飯。唯有羅山是白飯。兄從羅山來。却展手云。",
    "X79n1559_026:0458c24": "白飯請些子。招打兩掌。度云。將謂是白飯。元來是",
    "X79n1559_026:0459a01": "[麩夫+少]飯。招曰。癡人棒打不死。度至夜。舉似諸禪客次。",
    "X79n1559_026:0459a02": "招近前曰。不審。度云。今日便是這上座下兩掌。有",
    "X79n1559_026:0459a03": "瑫上座云。不用下掌。就裏許作麼生道。招曰。就裏",
    "X79n1559_026:0459a04": "許也道道。瑫無對。招曰。是你諸人一時縛作一束。",
    "X79n1559_026:0459a05": "倒卓放尿躂下。來日相見。珍重。師曰。尋常向諸人",
    "X79n1559_026:0459a06": "道。終日在洪波浩渺中舀水相潑。渾身無一點濕。",
    "X79n1559_026:0459a07": "是他明踏著這些子。自然用出來。閑閑地。惜乎鋒",
    "X79n1559_026:0459a08": "頭少銳。引得許多葛藤。若是華藏見他道。將謂是",
    "X79n1559_026:0459a09": "白飯。元來是[麩夫+少]飯。連腮更與兩掌。且教這僧疑三",
    "X79n1559_026:0459a10": "十年。",
    "X79n1559_026:0459a11": "資壽尼無著妙總一則",
    "X79n1559_026:0459a12": "舉文殊請維摩談不二法門。總曰。當時好與一喝。維",
    "X79n1559_026:0459a13": "摩老人若下得這一喝。可謂鍼起膏肓之疾。重布",
    "X79n1559_026:0459a14": "龍虵之陣。非但文殊讚歎不及。亦免使後人向鬼",
    "X79n1559_026:0459a15": "窟裏作活計。要見維摩端的處麼。臂長衫袖短。脚",
    "X79n1559_026:0459a16": "瘦草鞋寬。",
    "X79n1559_026:0459a17": "嘉泰普燈錄卷第二十六"
}