{
    "X83n1578_004:0436a19": "指月錄卷之四",
    "X83n1578_004:0436a21": "東土祖師",
    "X83n1578_004:0436a22": "▲初祖菩提達磨大師者南天竺國香至王第三子",
    "X83n1578_004:0436a23": "也。姓剎帝利。本名菩提多羅。後於般若多羅尊者得",
    "X83n1578_004:0436a24": "法。尊者謂曰。汝於諸法已得通量。達磨者通大之義",
    "X83n1578_004:0436b01": "也。宜名達磨。因改今名。(祖問尊者。當往何國作佛事。者曰。汝雖得法。未可遠遊。且",
    "X83n1578_004:0436b02": "止南天。待吾滅後六十七載。當往震旦。設大法藥。直接上根。慎勿遠行衰於日下。祖又曰。彼有大士堪為法器",
    "X83n1578_004:0436b03": "否。千載之下有留難否。者曰。汝所化之方。獲菩提者不可勝數。吾滅後六十餘年。彼國有難。水中文布。自善降",
    "X83n1578_004:0436b04": "之。汝至南方勿住。彼惟好有為功業。不見佛理。汝縱到彼。亦不可久留。聽吾偈曰。路行跨水復逢羊。獨自栖栖",
    "X83n1578_004:0436b05": "暗渡江。日下可憐雙象馬。二株嫩桂久昌昌。又問曰。此後更有何事。者曰。從是已去一百五十年。而有小難。聽",
    "X83n1578_004:0436b06": "吾讖。偈曰。心中雖吉外頭凶。川下僧房名不中。為遇毒龍生武子。忽逢小鼠寂無窮。又問。此後如何。者曰。却後",
    "X83n1578_004:0436b07": "二百二十年。林下見一人。當得道果。聽吾讖曰。震旦雖濶無別路。要假兒孫脚下行。金雞解銜一粒粟。供養十",
    "X83n1578_004:0436b08": "方羅漢僧。復演諸偈。皆預讖佛教隆替事。具寶林傳。及聖胄集)祖恭稟教義。服勤四",
    "X83n1578_004:0436b09": "十年。迨尊者順世。遂演化本國。時有二師。一名佛大",
    "X83n1578_004:0436b10": "先。二名佛大勝多。本與祖同學。佛陀跋陀小乘禪觀。",
    "X83n1578_004:0436b11": "佛大先既遇般若波羅尊者。捨小趣大。與祖竝化。時",
    "X83n1578_004:0436b12": "號為二甘露門矣。而佛大勝多。更分徒而為六宗。第",
    "X83n1578_004:0436b13": "一有相宗。第二無相宗。第三定慧宗。第四戒行宗。第",
    "X83n1578_004:0436b14": "五無得宗。第六寂靜宗。各封己解。別展化源。祖喟然",
    "X83n1578_004:0436b15": "歎曰。彼之一師已陷牛跡。況復支離而分六宗。我若",
    "X83n1578_004:0436b16": "不除。永纏邪見。言已微現神力。至有相宗所問曰。一",
    "X83n1578_004:0436b17": "切諸法何名實相。彼眾中有一尊長薩婆羅。答曰。於",
    "X83n1578_004:0436b18": "諸相中不互諸相。是名實相。祖曰。一切諸相而不互",
    "X83n1578_004:0436b19": "者。若名實相。當何定耶。彼曰。於諸相中實無有定。若",
    "X83n1578_004:0436b20": "定諸相。何名為實。祖曰。諸相不定。便名實相。汝今不",
    "X83n1578_004:0436b21": "定。當何得之。彼曰。我言不定。不說諸相。當說諸相。其",
    "X83n1578_004:0436b22": "義亦然。祖曰。汝言不定。當為實相。定不定故。即非實",
    "X83n1578_004:0436b23": "相。彼曰。定既不定。即非實相。知我非故。不定不變。祖",
    "X83n1578_004:0436b24": "曰。汝今不變。何名實相。已變已往。其義亦然。彼曰。不",
    "X83n1578_004:0436c01": "變當在。在不在故。故變實相。以定其義。祖曰。實相不",
    "X83n1578_004:0436c02": "變。變即非實。於有無中。何名實相。薩婆羅心知聖師",
    "X83n1578_004:0436c03": "懸解潛達。即以手指虗空曰。此是世間有相。亦能空",
    "X83n1578_004:0436c04": "故。當我此身得似此否。祖曰。若解實相。即見非相。若",
    "X83n1578_004:0436c05": "了非相。其色亦然。當於色中不失色體。於非相中不",
    "X83n1578_004:0436c06": "礙有故。若能是解。此名實相。彼眾聞已。心意朗然。欽",
    "X83n1578_004:0436c07": "禮信受。祖瞥然匿跡。至無相宗所而問曰。汝言無相。",
    "X83n1578_004:0436c08": "當何證之。彼眾中有波羅提者。答曰。我明無相。心不",
    "X83n1578_004:0436c09": "現故。祖曰。汝心不現。當何明之。彼曰。我明無相。心不",
    "X83n1578_004:0436c10": "取捨。當於明時。亦無當者。祖曰。於諸有無。心不取捨。",
    "X83n1578_004:0436c11": "又無當者。諸明無故。彼曰。入佛三昧。尚無所得。何況",
    "X83n1578_004:0436c12": "無相而欲知之。祖曰。相既不知。誰云有無。尚無所得。",
    "X83n1578_004:0436c13": "何名三昧。彼曰。我說不證。證無所證。非三昧故。我說",
    "X83n1578_004:0436c14": "三昧。祖曰。非三昧者。何當名之。汝既不證。非證何證。",
    "X83n1578_004:0436c15": "波羅提聞祖辨析。即悟本心。禮謝於祖。懺悔往謬。祖",
    "X83n1578_004:0436c16": "記曰。汝當得果。不久證之。此國有魔。非久降之。言已",
    "X83n1578_004:0436c17": "忽然不現。至定慧宗所問曰。汝學定慧。為一為二。彼",
    "X83n1578_004:0436c18": "眾中有婆蘭陀者。答曰。我此定慧。非一非二。祖曰。既",
    "X83n1578_004:0436c19": "非一二。何名定慧。彼曰。在定非定。處慧非慧。一即非",
    "X83n1578_004:0436c20": "一。二亦不二。祖曰。當一不一。當二不二。既非定慧。約",
    "X83n1578_004:0436c21": "何定慧。彼曰。不一不二。定慧能知。非定非慧。亦復然",
    "X83n1578_004:0436c22": "矣。祖曰。慧非定故。然何知哉。不一不二。誰定誰慧。婆",
    "X83n1578_004:0436c23": "蘭陀聞之。疑心氷釋。至第四戒行宗所問曰。何者名",
    "X83n1578_004:0436c24": "戒。云何名行。當此戒行為一為二。彼眾中有一賢者。",
    "X83n1578_004:0437a01": "答曰。一二二一。皆彼所生。依教無染。此名戒行。祖曰。",
    "X83n1578_004:0437a02": "汝言依教。即是有染。一二俱破何言依教。此二違背。",
    "X83n1578_004:0437a03": "不及於行。內外非明。何名為戒。彼曰。我有內外。彼已",
    "X83n1578_004:0437a04": "知竟。既得通達。便是戒行。若說違背。俱是俱非。言及",
    "X83n1578_004:0437a05": "清淨。即戒即行。祖曰。俱是俱非。何言清淨。既得通故。",
    "X83n1578_004:0437a06": "何談內外。賢者聞之即自慚服。至無得宗所問曰。汝",
    "X83n1578_004:0437a07": "云無得。無得何得。既無所得。亦無得得。彼眾中有寶",
    "X83n1578_004:0437a08": "靜者。答曰。我說無得。非無得得。當說得得。無得是得。",
    "X83n1578_004:0437a09": "祖曰。得既不得。得亦非得。既云得得。得得何得。彼曰",
    "X83n1578_004:0437a10": "見得非得。非得是得。若見不得。名為得得。祖曰。得既",
    "X83n1578_004:0437a11": "非得。得得無得。既無所得。當何得得。寶靜聞之頓除",
    "X83n1578_004:0437a12": "疑網。至寂靜宗所問曰。何名寂靜。於此法中誰靜誰",
    "X83n1578_004:0437a13": "寂。彼眾中有尊者答曰。此心不動。是名為寂。於法無",
    "X83n1578_004:0437a14": "染。名之為靜。祖曰。本心不寂。要假寂靜。本來寂故。何",
    "X83n1578_004:0437a15": "用寂靜。彼曰。諸法本空。以空空故。於彼空空。故名寂",
    "X83n1578_004:0437a16": "靜。祖曰。空空已空。諸法亦爾。寂靜無相。何靜何寂。彼",
    "X83n1578_004:0437a17": "尊者聞師指誨。豁然開悟。於是六眾咸誓歸依。化被",
    "X83n1578_004:0437a18": "南天。聲馳五印。經六十載。度無量眾。後值異見王欲",
    "X83n1578_004:0437a19": "毀佛法。王故祖之姪也。祖憫之欲開其蒙。而六眾亦",
    "X83n1578_004:0437a20": "各念。佛法有難。師將何所匡濟。祖遙知眾意。彈指應",
    "X83n1578_004:0437a21": "之。六眾悉聞云。此我師信響也。皆至祖所。祖曰。一翳",
    "X83n1578_004:0437a22": "蔽空。孰為翦之。前無相宗宗勝欲行。祖曰。汝雖辯慧。",
    "X83n1578_004:0437a23": "道力未全。且與王無緣。勝辭祖。竟至王所。廣陳法要。",
    "X83n1578_004:0437a24": "王曰。汝今所解。其法何在。宗勝曰。如王治化。當合其",
    "X83n1578_004:0437b01": "道。王所有道。其道何在。王曰。我所有道。將除邪法。汝",
    "X83n1578_004:0437b02": "所有法。將伏何人。祖不起於座。懸知宗勝義墮。召波",
    "X83n1578_004:0437b03": "羅提曰。宗勝不稟吾語。與王論屈。汝急往救。波羅提",
    "X83n1578_004:0437b04": "曰。願假神力。言訖雲起足下。遂乘以見王。王正問宗",
    "X83n1578_004:0437b05": "勝。忽見愕然。忘其所問。而顧波羅提曰。乘空來者是",
    "X83n1578_004:0437b06": "正是邪。提曰。我非邪正。而來正邪。王心若正。我無邪",
    "X83n1578_004:0437b07": "正。王雖驚異。而驕慢方熾。即擯宗勝令出。波羅提曰。",
    "X83n1578_004:0437b08": "王既有道。何擯沙門。我雖無解。願王致問。王怒而問",
    "X83n1578_004:0437b09": "曰。何者是佛。提曰。見性是佛。王曰。師見性否。提曰。我",
    "X83n1578_004:0437b10": "見佛性。王曰。性在何處。提曰。性在作用。王曰。是何作",
    "X83n1578_004:0437b11": "用。我今不見。提曰。今現作用。王自不見。王曰。於我有",
    "X83n1578_004:0437b12": "否。提曰。王若作用。無有不是。王若不用。體亦難見。王",
    "X83n1578_004:0437b13": "曰。若當用時。幾處出現。提曰。若出現時。當有其八。王",
    "X83n1578_004:0437b14": "曰。其八出現。當為我說。波羅提即說。偈曰。在胎為身。",
    "X83n1578_004:0437b15": "處世為人。在眼曰見。在耳曰聞。在鼻辨香。在口談論。",
    "X83n1578_004:0437b16": "在手執捉。在足運奔。徧現俱該沙界。收攝在一微塵。",
    "X83n1578_004:0437b17": "識者知是佛性。不識喚作精魂。王聞偈已。心即開悟。",
    "X83n1578_004:0437b18": "悔謝前非。咨詢法要。(妙喜云。即今敢問諸人。那箇是佛性。那箇是精魂)王復",
    "X83n1578_004:0437b19": "問波羅提。師承為誰。提曰。大王之叔菩提達磨也。王",
    "X83n1578_004:0437b20": "聞遽勑近臣。迎祖至王宮。祖為王懺悔往非。王聞泣",
    "X83n1578_004:0437b21": "謝。隨詔宗勝歸國。近臣曰。宗勝被謫時。已捐軀投崖",
    "X83n1578_004:0437b22": "矣。祖曰。勝尚在。召之當至。初勝受擯。耻不能正王。遂",
    "X83n1578_004:0437b23": "投身危崖。俄有神人。以手捧承。置於巖上。勝曰。我忝",
    "X83n1578_004:0437b24": "沙門。當與正法為主。不能抑絕王非。是以捐身。自責。",
    "X83n1578_004:0437c01": "神何佑助。願示所以。於是神人乃說偈曰。師壽於百",
    "X83n1578_004:0437c02": "歲。八十而造非。為近至尊故。熏修而入道。雖具少智",
    "X83n1578_004:0437c03": "慧。而多有彼我。所見諸賢等。未甞生珍敬。二十年功",
    "X83n1578_004:0437c04": "德。其心未恬靜。聰明輕慢故。而獲至於此。得王不敬",
    "X83n1578_004:0437c05": "者。常感果如是。自今不疎怠。不久成奇智。諸聖悉存",
    "X83n1578_004:0437c06": "心。如來亦復爾。勝聞偈欣然。遂宴坐巖間。至是王遣",
    "X83n1578_004:0437c07": "使山中召勝。祖謂王曰。知勝來乎。王曰未知。祖曰。再",
    "X83n1578_004:0437c08": "命乃來耳。使者至山。而勝辭。果再命乃至　祖念東",
    "X83n1578_004:0437c09": "震旦國。佛記後五百歲。般若智燈運光於彼。遂囑弟",
    "X83n1578_004:0437c10": "子不若蜜多羅。住天竺傳法。而躬至震旦。乃辭祖塔。",
    "X83n1578_004:0437c11": "別學侶。且謂王曰。勤修白業。吾去一九即回。祖泛重",
    "X83n1578_004:0437c12": "溟。凡三周寒暑。達於南海。實梁普通七年庚子歲。九",
    "X83n1578_004:0437c13": "月二十一日也。廣州刺史蕭昂。具禮迎供。表聞武帝。",
    "X83n1578_004:0437c14": "帝遣使齋詔迎請。以十月一日至金陵。帝問曰。朕即",
    "X83n1578_004:0437c15": "位以來。造寺寫經度僧。不可勝紀。有何功德。祖曰。竝",
    "X83n1578_004:0437c16": "無功德。帝曰。何以無功德。祖曰。此但人天小果有漏",
    "X83n1578_004:0437c17": "之因。如影隨形。雖有非實。帝曰。如何是真功德。祖曰。",
    "X83n1578_004:0437c18": "淨智妙圓。體自空寂。如是功德不以世求。帝又問。如",
    "X83n1578_004:0437c19": "何是聖諦第一義。祖曰。廓然無聖。帝曰。對朕者誰。祖",
    "X83n1578_004:0437c20": "曰不識。帝不悟。",
    "X83n1578_004:0437c21": "雪竇頌云。聖諦廓然。何當辨的。對朕者誰。還云不",
    "X83n1578_004:0437c22": "識。因茲暗渡江。豈免生荊棘。闔國人追不再來。千",
    "X83n1578_004:0437c23": "古萬古空相憶。休相憶。清風帀地有何極。顧視左",
    "X83n1578_004:0437c24": "右云。這裏還有祖師麼。喚來與老僧洗脚○別記",
    "X83n1578_004:0438a01": "云。帝後舉問誌公。公曰。陛下還識此人不。帝曰不",
    "X83n1578_004:0438a02": "識。公曰。此是觀音大士傳佛心印。帝悔欲遣使追",
    "X83n1578_004:0438a03": "請。公曰。莫道遣一使請。闔國人去。他未采著在。圜",
    "X83n1578_004:0438a04": "悟勤云。武帝道不識且道與達磨道底。是同是別。",
    "X83n1578_004:0438a05": "似則也似。是即未是。人多錯會道。前來達磨是答",
    "X83n1578_004:0438a06": "他禪。後來武帝是對他誌公問。乃相識之識。且得",
    "X83n1578_004:0438a07": "沒交涉。當時誌公恁麼問。且道作麼生祇對。何不",
    "X83n1578_004:0438a08": "一棒打殺。免見塗糊　誌公化在天監十三年。相",
    "X83n1578_004:0438a09": "去已久。此必繆傳。今錄此者。以勤公拈語也。",
    "X83n1578_004:0438a10": "祖知機不契。是月十九日。潛回江北。十一月二十三",
    "X83n1578_004:0438a11": "日。屆洛陽。寓止嵩山少林寺。面壁而坐。終日默然。人",
    "X83n1578_004:0438a12": "莫之測。謂之壁觀婆羅門。有僧神光。久居伊洛。博覽",
    "X83n1578_004:0438a13": "群籍。善談玄理。每歎曰。孔老之教。禮術風規。莊易之",
    "X83n1578_004:0438a14": "書。未盡妙理。近聞達磨大士。住止少林。至人不遙。當",
    "X83n1578_004:0438a15": "造玄境。遂詣祖參承。祖常端坐面壁。莫聞誨勵。光自",
    "X83n1578_004:0438a16": "惟曰。昔人求道。敲骨取髓。刺血濟饑。布髮掩泥。投崖",
    "X83n1578_004:0438a17": "飼虎。古尚若此。我又何人。值大雪。光夜侍立。遲明積",
    "X83n1578_004:0438a18": "雪過膝。立愈恭。祖顧而憫之。問曰。汝久立雪中。當求",
    "X83n1578_004:0438a19": "何事。光悲淚曰。惟願和尚慈悲。開甘露門。廣度群品。",
    "X83n1578_004:0438a20": "祖曰。諸佛無上妙道。曠劫精勤。難行能行。非忍而忍。",
    "X83n1578_004:0438a21": "豈以小德小智輕心慢心。欲冀真乘。徒勞勤苦。光聞",
    "X83n1578_004:0438a22": "祖誨勵。潛取利刀。自斷左臂。置於祖前。祖知是法器。",
    "X83n1578_004:0438a23": "乃曰。諸佛最初求道。為法忘形。汝今斷臂吾前。求亦",
    "X83n1578_004:0438a24": "可在。祖遂因與易名曰慧可。乃曰。諸佛法印即得聞",
    "X83n1578_004:0438b01": "乎。祖曰。諸佛法印。匪從人得。可曰。我心未寧。乞師與",
    "X83n1578_004:0438b02": "安。祖曰。將心來與汝安可良久曰。覔心了不可得。祖",
    "X83n1578_004:0438b03": "曰。我與汝安心竟。",
    "X83n1578_004:0438b04": "芭蕉清云。金剛與泥人揩背。圜悟勤云。正當與麼",
    "X83n1578_004:0438b05": "時。法身在甚麼處。",
    "X83n1578_004:0438b06": "越九年。欲返天竺。命門人曰。時將至矣。汝等盍言所",
    "X83n1578_004:0438b07": "得乎。有道副對曰。如我所見。不執文字。不離文字。而",
    "X83n1578_004:0438b08": "為道用。祖曰。汝得吾皮。尼總持曰。我今所解。如慶喜",
    "X83n1578_004:0438b09": "見阿閦佛國。一見更不再見。祖曰。汝得吾肉。道育曰。",
    "X83n1578_004:0438b10": "四大本空。五陰非有。而我見處。無一法可得。祖曰。汝",
    "X83n1578_004:0438b11": "得吾骨。最後慧可禮拜依位而立。祖曰。汝得吾髓。乃",
    "X83n1578_004:0438b12": "顧慧可而告之曰。昔如來以正法眼。付迦葉大士。展",
    "X83n1578_004:0438b13": "轉囑累而至於我。我今付汝。汝當護持。并授汝袈裟",
    "X83n1578_004:0438b14": "以為法信。各有所表。宜可知矣。可曰。請師指陳。祖曰。",
    "X83n1578_004:0438b15": "內傳法印以契證心。外付袈裟以定宗旨。後代澆薄。",
    "X83n1578_004:0438b16": "疑慮競生。云吾西天之人。言汝此方之子。馮何得法。",
    "X83n1578_004:0438b17": "以何證之。汝今受此衣法。却後難生。但出此衣并吾",
    "X83n1578_004:0438b18": "法偈。用以表明。其化無礙。至吾滅後二百年。衣止不",
    "X83n1578_004:0438b19": "傳。法周沙界。明道者多。行道者少。說理者多。通理者",
    "X83n1578_004:0438b20": "少。潛符密證千萬有餘。汝當闡揚。勿輕未悟。一念回",
    "X83n1578_004:0438b21": "機。便同本得。聽吾偈曰。吾本來茲土。傳法救迷情。一",
    "X83n1578_004:0438b22": "花開五葉。結果自然成。祖又曰。吾有楞伽經四卷。亦",
    "X83n1578_004:0438b23": "用付汝。即是如來心地要門。令諸眾生開示悟入。吾",
    "X83n1578_004:0438b24": "自到此。凡五度中毒。我甞自出而試之置石。石裂。緣",
    "X83n1578_004:0438c01": "吾本離南印。來此東土。見赤縣神州。有大乘氣象。遂",
    "X83n1578_004:0438c02": "踰海越漠。為法求人。際會未諧。如愚若訥。今得汝傳",
    "X83n1578_004:0438c03": "授。吾意已終。(別記云。祖初居少林寺九年。為二祖說法。秖教外息諸緣。內心無喘。心如墻壁",
    "X83n1578_004:0438c04": "可以入道。慧可種種說心性。曾未契理。祖秖遮其非。不為說無念心體。可忽曰。我已息諸緣。祖曰。莫成斷滅去",
    "X83n1578_004:0438c05": "否。可曰。不成斷滅。祖曰。此是諸佛所傳心體。更勿疑也)言已。乃與徒眾。往禹門",
    "X83n1578_004:0438c06": "千聖寺。止三日。有期城太守楊衒之。早慕佛乘。問祖",
    "X83n1578_004:0438c07": "曰。西天五印師承為祖。其道如何。祖曰。明佛心宗。行",
    "X83n1578_004:0438c08": "解相應。名之曰祖。又問。此外如何。祖曰。須明他心。知",
    "X83n1578_004:0438c09": "其今古。不厭有無。於法無取。不賢不愚。無迷無悟。若",
    "X83n1578_004:0438c10": "能是解。故稱為祖。又曰。弟子歸心三寶。亦有年矣。而",
    "X83n1578_004:0438c11": "智慧昏蒙。尚迷真理。適聽師言。罔知攸措。願師慈悲",
    "X83n1578_004:0438c12": "開示宗旨。祖知懇到。即說偈曰。亦不覩惡而生嫌。亦",
    "X83n1578_004:0438c13": "不觀善而勤措。亦不捨智而近愚。亦不拋迷而就悟。",
    "X83n1578_004:0438c14": "達大道兮過量。通佛心兮出度。不與凡聖同躔。超然",
    "X83n1578_004:0438c15": "名之曰祖。衒之聞偈。悲喜交并。曰願師久住世間。化",
    "X83n1578_004:0438c16": "導群有。祖曰。吾即逝矣。不可久留。根性萬差。多逢愚",
    "X83n1578_004:0438c17": "難。衒之曰。未審何人。弟子為師除得否。祖曰。吾以傳",
    "X83n1578_004:0438c18": "佛秘密。利益迷塗。害彼自安。必無此理。衒之曰。師若",
    "X83n1578_004:0438c19": "不言。何表通變觀照之力。祖不獲已。乃為讖曰。江槎",
    "X83n1578_004:0438c20": "分玉浪。管炬開金鎖。五口相共行。九十無彼。我。衒之",
    "X83n1578_004:0438c21": "莫測。禮辭而去。時魏氏奉釋。禪雋如林。光統律師流",
    "X83n1578_004:0438c22": "支三藏者。僧中鸞鳳。而議多與祖相違。祖玄風所被。",
    "X83n1578_004:0438c23": "有識咸歸。彼徒生嫉。數加毒藥。莫能中傷。至第六度。",
    "X83n1578_004:0438c24": "以化緣既畢。遂端居而逝。塟熊耳山。起塔定林寺。其",
    "X83n1578_004:0439a01": "年魏使宋雲。[葸十+夕]嶺回。見祖手携隻履翩翩而逝。雲問",
    "X83n1578_004:0439a02": "師何往。祖曰。西天去。雲歸具說其事。及門人啟壙。棺",
    "X83n1578_004:0439a03": "空惟隻履存焉。詔取遺履少林寺供養。至唐開元十",
    "X83n1578_004:0439a04": "五年丁卯。為信道者竊在五臺。今不知所在。",
    "X83n1578_004:0439a05": "傳燈載。師示寂之日。為魏莊永安元年戊申十月",
    "X83n1578_004:0439a06": "五日。通論據史辨其訛。故今削去　禾山方曰。死",
    "X83n1578_004:0439a07": "心先師。每舉隻履西歸話。以問衲子。而實難明。諸",
    "X83n1578_004:0439a08": "方或謂之隱顯。或謂不可有兩箇。或謂惟此一事",
    "X83n1578_004:0439a09": "實。若也恁麼。未識祖師意旨。諸人要見麼。濁中清。",
    "X83n1578_004:0439a10": "清中濁。勿謂麒麟生隻角。西行東向路不差。大用",
    "X83n1578_004:0439a11": "頭頭如啐啄。莫莫。玄要靈機休卜度。",
    "X83n1578_004:0439a12": "▲二祖慧可大師武牢人。姬氏子。父寂以無子。禱祈",
    "X83n1578_004:0439a13": "既久。一夕有異光照室。母遂懷姙。故生而名之曰光。",
    "X83n1578_004:0439a14": "少則超然。博極載籍。尤善談老莊。後覧佛乘。遂盡棄",
    "X83n1578_004:0439a15": "去。依寶靜禪師出家。徧學大小乘義。年三十三。返香",
    "X83n1578_004:0439a16": "山。終日宴坐。又八年。於寂默中。忽見一神人謂曰。將",
    "X83n1578_004:0439a17": "欲受果。汝其南矣。翌日覺頭痛如刺。欲治之。忽聞空",
    "X83n1578_004:0439a18": "中曰。此換骨也。往見靜述其事。靜視之。見頂骨嶢然",
    "X83n1578_004:0439a19": "如五峯秀出。以有神異。更名神光。靜語祖曰。汝相吉",
    "X83n1578_004:0439a20": "祥。而神令汝南。彼少林有達磨大士。必汝師矣。祖遂",
    "X83n1578_004:0439a21": "造少室。逮得法。至北齊天平二年。有一居士。年踰四",
    "X83n1578_004:0439a22": "十。不言名氏。聿來設禮。而問祖曰。弟子身纏風恙。請",
    "X83n1578_004:0439a23": "和尚懺罪。祖曰。將罪來與汝懺。士良久曰。覓罪了不",
    "X83n1578_004:0439a24": "可得。祖曰。與汝懺罪竟。宜依佛法僧住。士曰。今見和",
    "X83n1578_004:0439b01": "尚。已知是僧。未審何名佛法。祖曰。是心是佛。是心是",
    "X83n1578_004:0439b02": "法。法佛無二。僧寶亦然。士曰。今日始知罪性不在內。",
    "X83n1578_004:0439b03": "不在外。不在中間。如其心然。佛法無二也。祖深器之。",
    "X83n1578_004:0439b04": "即為剃髮。曰是吾寶也。宜名僧璨。其年三月十八日。",
    "X83n1578_004:0439b05": "於光福寺受具。自茲疾漸愈。執侍經二載。祖遂囑累。",
    "X83n1578_004:0439b06": "付以衣法。偈曰。本來緣有地。因地種花生。本來無有",
    "X83n1578_004:0439b07": "種。花亦不曾生。又曰。汝受吾教。宜處深山。未可行化。",
    "X83n1578_004:0439b08": "當有國難。般若多羅懸記。所謂心中雖吉外頭凶者。",
    "X83n1578_004:0439b09": "是也。吾亦有宿累。今往酬之。汝諦思聖記。勿罹世難。",
    "X83n1578_004:0439b10": "善去善行。俟時傳付　祖乃往鄴都。化導。四眾。皈依。",
    "X83n1578_004:0439b11": "三十四載。遂韜光混跡。變易儀相。或入酒肆。或過屠",
    "X83n1578_004:0439b12": "門。或習街談。或隨廝役。或問之曰。師是道人。何故如",
    "X83n1578_004:0439b13": "是。祖曰我自調心。何關汝事　後至筦城縣匡救寺",
    "X83n1578_004:0439b14": "說法。有辨和法師。正於其寺講涅槃經。其徒多去之",
    "X83n1578_004:0439b15": "而從祖。和憤嫉。興謗於邑宰翟仲侃。侃加祖以非法。",
    "X83n1578_004:0439b16": "祖怡然委順。識真者謂之償債。時年一百七矣。隋文",
    "X83n1578_004:0439b17": "帝開皇十三年癸丑三月十六也。塟磁州滏陽縣東",
    "X83n1578_004:0439b18": "北七十里。唐德宗諡大祖禪師。",
    "X83n1578_004:0439b19": "辨和或云道恒。恒聞祖語。詆為邪說。遣徒破祖。其",
    "X83n1578_004:0439b20": "徒至輒欣服不去。恒有遇之塗者。恒曰。我用爾許",
    "X83n1578_004:0439b21": "功開爾眼。今反爾耶。其徒曰。我眼本正。因師故邪。",
    "X83n1578_004:0439b22": "恒遂深怒。密謀興謗。致祖非法　皓月供奉。問長",
    "X83n1578_004:0439b23": "沙岑和尚。古德云。了即業障本來空。未了應須償",
    "X83n1578_004:0439b24": "宿債。只如師子尊者二祖大師。為甚却償債去。沙",
    "X83n1578_004:0439c01": "曰。大德不識本來空。月曰。如何是本來空。沙曰。業",
    "X83n1578_004:0439c02": "障是。曰如何是業障。沙曰。本來空是。月無語。沙以",
    "X83n1578_004:0439c03": "偈示之曰。假有元非有。假滅亦非無。涅槃償債義。",
    "X83n1578_004:0439c04": "一性更非殊。",
    "X83n1578_004:0439c05": "▲三祖僧璨大師不知何許人。以白衣謁二祖得度。",
    "X83n1578_004:0439c06": "傳法後。隱於舒之皖公山。往來太湖縣司空山。當後",
    "X83n1578_004:0439c07": "周毀法。祖深自韜晦。居無常處。積十餘載。人無能知",
    "X83n1578_004:0439c08": "者。至隋開皇十二年。有沙彌道信。年始十四。來禮祖",
    "X83n1578_004:0439c09": "曰。願和尚慈悲。乞與解脫法門。祖曰。誰縛汝。曰無人",
    "X83n1578_004:0439c10": "縛。祖曰。何更求解脫乎。信於言下大悟。(統要云。信於是有省。又問",
    "X83n1578_004:0439c11": "如何是古佛心。祖曰。汝今是甚麼心。曰我今無心。祖曰。汝既無心。諸佛豈有耶。信于是頓息其疑)服",
    "X83n1578_004:0439c12": "勞九載。後於吉州受戒。侍奉尤謹。祖屢試以玄微。知",
    "X83n1578_004:0439c13": "其緣熟。乃付衣法。偈曰。華種雖因地。從地種華生。若",
    "X83n1578_004:0439c14": "無人下種。華地盡無生　祖又曰。昔可大師付吾法",
    "X83n1578_004:0439c15": "後。往鄴都行化三十餘年。今吾得汝。何滯此乎。即適",
    "X83n1578_004:0439c16": "羅浮山。優游二載。却還舊址。逾月士民奔趨。大設檀",
    "X83n1578_004:0439c17": "供。祖為四眾廣宣心要訖。於法會大樹下。合掌立化。",
    "X83n1578_004:0439c18": "隋煬大業二年丙寅十月十五日也。",
    "X83n1578_004:0439c19": "祖說法三十餘年。絕口不談其姓族鄉邑。常語四",
    "X83n1578_004:0439c20": "祖云。有人借問。勿道於我處得法。",
    "X83n1578_004:0439c21": "祖著信心銘曰。至道無難。惟嫌揀擇。但莫憎愛。洞然",
    "X83n1578_004:0439c22": "明白。毫釐有差。天地懸隔。欲得現前。莫存順逆。違順",
    "X83n1578_004:0439c23": "相爭。是為心病。不識玄旨。徒勞念靜。圓同太虗。無欠",
    "X83n1578_004:0439c24": "無餘。良由取舍。所以不如。莫逐有緣。勿住空忍。一種",
    "X83n1578_004:0440a01": "平懷。泯然自盡。止動歸止。止更彌動。惟滯兩邊。寧知",
    "X83n1578_004:0440a02": "一種。一種不通。兩處失功。遣有沒有。從空背空。多言",
    "X83n1578_004:0440a03": "多慮。轉不相應。絕言絕慮。無處不通。歸根得旨。隨照",
    "X83n1578_004:0440a04": "失宗。須臾返照。勝却前空。前空轉變。皆由妄見。不用",
    "X83n1578_004:0440a05": "求真。惟須息見。二見不住。慎莫追尋。纔有是非。紛然",
    "X83n1578_004:0440a06": "失心。二由一有。一亦莫守。一心不生。萬法無咎。無咎",
    "X83n1578_004:0440a07": "無法。不生不心。能由境滅。境逐能沉。境由能境。能由",
    "X83n1578_004:0440a08": "境能。欲知兩段。原是一空。一空同兩。齊含萬象。不見",
    "X83n1578_004:0440a09": "精麤。寧有偏黨。大道體寬。無易無難。小見狐疑。轉急",
    "X83n1578_004:0440a10": "轉遲。執之失度。必入邪路。放之自然。體無去住。任性",
    "X83n1578_004:0440a11": "合道。逍遙絕惱。繫念乖真。昬沉不好。不好勞神。何用",
    "X83n1578_004:0440a12": "疎親。欲取一乘。勿惡六塵。六塵不惡。還同正覺。智者",
    "X83n1578_004:0440a13": "無為。愚人自縛。法無異法。妄自愛著。將心用心。豈非",
    "X83n1578_004:0440a14": "大錯。迷生寂亂。悟無好惡。一切二邊。良由斟酌。夢幻",
    "X83n1578_004:0440a15": "空花。何勞把捉。得失是非。一時放却。眼若不寐。諸夢",
    "X83n1578_004:0440a16": "自除。心若不異。萬法一如。一如體玄。兀爾忘緣。萬法",
    "X83n1578_004:0440a17": "齊觀。歸復自然。泯其所以。不可方比。止動無動。動止",
    "X83n1578_004:0440a18": "無止。兩既不成。一何有爾。究竟窮極。不存軌則。契心",
    "X83n1578_004:0440a19": "平等。所作俱息。狐疑盡淨。正信調直。一切不留。無可",
    "X83n1578_004:0440a20": "記憶。虗明自照。不勞心力。非思量處。識情難測。真如",
    "X83n1578_004:0440a21": "法界。無他無自。要急相應。惟言不二。不二皆同。無不",
    "X83n1578_004:0440a22": "包容。十方智者。皆入此宗。宗非延促。一念萬年。無在",
    "X83n1578_004:0440a23": "不在十方目前。極小同大。忘絕境界。極大同小。不見",
    "X83n1578_004:0440a24": "邊表。有即是無。無即是有。若不如是。必不須守。一即",
    "X83n1578_004:0440b01": "一切。一切即一。但能如是。何慮不畢。信心不二。不二",
    "X83n1578_004:0440b02": "信心。言語道斷。非去來今。",
    "X83n1578_004:0440b03": "圓悟勤云。人多錯會道。至道本無難。亦無不難。只",
    "X83n1578_004:0440b04": "是唯嫌揀擇。若恁麼會。一萬年也未夢見在　中",
    "X83n1578_004:0440b05": "峯本禪師。作信心銘闢義解。每兩句下。申以示語。",
    "X83n1578_004:0440b06": "次述義解。乃作闢義。復繫以偈。聊錄二三。要之大",
    "X83n1578_004:0440b07": "旨悉如是矣　至道無難唯嫌揀擇。初示語云。神",
    "X83n1578_004:0440b08": "光烜赫。萬靈罔測。踞羣象之深淵。啟重玄之大宅。",
    "X83n1578_004:0440b09": "臨濟用金剛王。發雷轟霆震之令。望影尤難。德山",
    "X83n1578_004:0440b10": "遣木上座。奮風馳電走之威。追踪莫及。陶形鑄象。",
    "X83n1578_004:0440b11": "不居其有功。負海擎山。似覺其無力。黃面漢四十",
    "X83n1578_004:0440b12": "九年。有手只好拏空。白拈賊千七百箇。有口惟堪",
    "X83n1578_004:0440b13": "掛壁。最現成。難委悉。擬向當陽指似伊。早是門前",
    "X83n1578_004:0440b14": "起荊棘。次述義解云。祖師道至道無難唯嫌揀擇。",
    "X83n1578_004:0440b15": "義解者謂。此兩句乃一篇之要綱。一銘之本旨。然",
    "X83n1578_004:0440b16": "信之一言。全該悟證。非信行之信也。如法華之諸",
    "X83n1578_004:0440b17": "子。於會權入實之際。作信解品。以述其懷。吾祖目",
    "X83n1578_004:0440b18": "之曰至道。唯佛證之曰菩提。眾生昧之曰無明。教",
    "X83n1578_004:0440b19": "中彰之為本覺。皆一心之異名也。至若徧該名相。",
    "X83n1578_004:0440b20": "涉入色空。異轍殊塗。千條萬目。豈乖優劣。靡隔悟",
    "X83n1578_004:0440b21": "迷。莫不由斯而著。如趙州之柏樹子。楊岐之金剛",
    "X83n1578_004:0440b22": "圈。密菴之破沙盆。東山之鐵酸餡。異端竝起。邪法",
    "X83n1578_004:0440b23": "難扶。則知至道之話行矣。該通事理。融貫古今。說",
    "X83n1578_004:0440b24": "箇無難。早成剩語。然聖凡染淨。極目全真。揀擇情",
    "X83n1578_004:0440c01": "生。迥乖至體。是謂唯嫌揀擇也。下文雖殊。悉稟其",
    "X83n1578_004:0440c02": "意。闢曰。依稀相似。彷彿不同。且至道二字。任你意",
    "X83n1578_004:0440c03": "解。謂無難之旨。須相應始得。自非心開神悟。妙契",
    "X83n1578_004:0440c04": "冥符。迥絕見知。超出言象者望無難之旨。不啻天",
    "X83n1578_004:0440c05": "淵。於根境相對。差別互陳。不能當處解脫。擬將箇",
    "X83n1578_004:0440c06": "無難不簡擇底道理。存乎胸臆。又豈止於認賊為",
    "X83n1578_004:0440c07": "子矣。故於此不能忘言。偈曰。至道不應嫌揀擇。莫",
    "X83n1578_004:0440c08": "言揀擇墮凡情。快須擉瞎娘生眼。白日挑燈讀此",
    "X83n1578_004:0440c09": "銘　良由取捨所以不如。示語云。薦福莫。趙州無。",
    "X83n1578_004:0440c10": "雪峯放出南山鱉鼻。雲門打殺東海鯉魚。興化赴",
    "X83n1578_004:0440c11": "村齋。向古廟裏躲卒風暴雨。丹霞燒木佛。却教院",
    "X83n1578_004:0440c12": "主墮眉鬚。疑殺人間幾丈夫。述義解云。祖師道良",
    "X83n1578_004:0440c13": "由取捨所以不如。義解者謂。此心既如太虗之圓。",
    "X83n1578_004:0440c14": "無相不具。一切皆如。你於染淨法中。瞥生取捨。則",
    "X83n1578_004:0440c15": "不如也。闢曰。若是真正本色參學上士。見此等說",
    "X83n1578_004:0440c16": "話底人。便與劈面唾。不為性燥。葢像龍不能致雨",
    "X83n1578_004:0440c17": "故也偈曰。取既非如捨不如。是牛誰敢喚為驢。大",
    "X83n1578_004:0440c18": "千沙界金剛體。也是重栽頷下鬚　一種平懷泯",
    "X83n1578_004:0440c19": "然自盡。示語云。不動道場。無生法忍。皓月照窗扉",
    "X83n1578_004:0440c20": "清風拂屏枕。有佛處不得住。鐵裹燈心。無佛處急",
    "X83n1578_004:0440c21": "走過。花鋪蜀錦。三千里外摘楊花。十方虗空盡銷",
    "X83n1578_004:0440c22": "隕。易商量。難定準。海底泥牛喫鐵鞭。百草頭邊風",
    "X83n1578_004:0440c23": "凜凜。述義解云。祖師道一種平懷泯然自盡。義解",
    "X83n1578_004:0440c24": "者謂。取捨之情既盡。聖凡知見無依。自然一切處",
    "X83n1578_004:0441a01": "平常。一切處泯滅。闢曰。白日青天莫寐語好。即今",
    "X83n1578_004:0441a02": "眼見色耳聞聲。喚甚麼作平懷不平懷。偈曰。泯然",
    "X83n1578_004:0441a03": "盡處事無涯。百草頭邊正眼開。生死涅槃俱揑碎。",
    "X83n1578_004:0441a04": "不知何處著平懷　無咎無法不生不心。示語云。",
    "X83n1578_004:0441a05": "太華山非險。滄溟海不深。盧仝月蝕詩。有何難讀",
    "X83n1578_004:0441a06": "伯牙流水曲。煞有知音。惟有東山暗號子。收來無",
    "X83n1578_004:0441a07": "縫罅。放去卒難尋。攪擾幾多伶俐客。摩裩擦袴到",
    "X83n1578_004:0441a08": "于今。述義解云。祖師道無咎無法不生不心。義解",
    "X83n1578_004:0441a09": "者謂。此二句返上二句而言。謂無咎則萬法自消。",
    "X83n1578_004:0441a10": "不生則一心自寂。法消心寂。至道之體冲然。不待",
    "X83n1578_004:0441a11": "得而得矣。闢曰。昔僧問趙州。學人乍入叢林。乞師",
    "X83n1578_004:0441a12": "指示。州云。喫粥了也未。僧云。喫粥了也。州云。洗鉢",
    "X83n1578_004:0441a13": "盂去。此僧悟去。且道此僧當時悟無咎耶。悟無法",
    "X83n1578_004:0441a14": "耶。悟不生耶。悟不心耶。試定當看。偈曰。法法只因",
    "X83n1578_004:0441a15": "無咎咎。心心多謂不生生。寒猿夜哭巫山月。客路",
    "X83n1578_004:0441a16": "原來不可行　中峯老人費爾許唇舌。要之不出",
    "X83n1578_004:0441a17": "圓悟大師數語也。今之人讀此銘。順文解義。未有",
    "X83n1578_004:0441a18": "出於所述義解者。然則自昔宗師深斥此。何哉。莫",
    "X83n1578_004:0441a19": "是擬心即差。不作義解則得麼。咦。去去西天路。迢",
    "X83n1578_004:0441a20": "迢十萬餘。莫錯領解。賺到臘月三十日。手忙脚亂",
    "X83n1578_004:0441a21": "懊悔則遲也。",
    "X83n1578_004:0441a22": "▲四祖道信大師者姓司馬氏。世居河內。後徙於蘄",
    "X83n1578_004:0441a23": "州廣濟縣。生而超異。幼慕空宗。諸解脫門宛如宿習。",
    "X83n1578_004:0441a24": "既嗣祖風。攝心無寐。脅不至席者六十年。于隋大業",
    "X83n1578_004:0441b01": "十三載。領徒眾抵吉州。值群盜圍城。七旬不解。萬眾",
    "X83n1578_004:0441b02": "惶怖。祖愍之教念摩訶般若。時賊眾望雉堞間。若有",
    "X83n1578_004:0441b03": "神兵。乃相謂曰。城內必有異人。稍稍引去。唐武德甲",
    "X83n1578_004:0441b04": "申歲。師却返蘄春。住破頭山。學侶雲臻。一日往黃梅",
    "X83n1578_004:0441b05": "縣。路逢一小兒。骨相奇秀。異乎常童。祖問曰。子何姓。",
    "X83n1578_004:0441b06": "答曰。姓即有。不是常姓。祖曰。是何姓。答曰。是佛性。祖",
    "X83n1578_004:0441b07": "曰。汝無姓耶。答曰。性空故無。祖默識其法器。即俾侍",
    "X83n1578_004:0441b08": "者至其母所。乞令出家。母以宿緣故。殊無難色。遂捨",
    "X83n1578_004:0441b09": "為弟子。以至付法傳衣。偈曰。華種有生性。因地華生",
    "X83n1578_004:0441b10": "生。大緣與性合。當生生不生　貞觀癸卯歲。太宗嚮",
    "X83n1578_004:0441b11": "師道味。欲瞻風彩。詔赴京。祖上表遜謝。前後三返。第",
    "X83n1578_004:0441b12": "四度命使曰。如果不起。取首來。使至山諭旨。祖乃引",
    "X83n1578_004:0441b13": "頸就刃。神色儼然。使回以狀聞。帝彌欽重　高宗永",
    "X83n1578_004:0441b14": "徽辛亥歲。閏九月四日。忽垂誡門人曰。一切諸法。悉",
    "X83n1578_004:0441b15": "皆解脫。汝等各自護念。流化未來。言訖安坐而逝。壽",
    "X83n1578_004:0441b16": "七十有二。塔於本山。明年四月八日。塔戶自開。儀相",
    "X83n1578_004:0441b17": "如生。爾後門人遂不敢復閉焉。",
    "X83n1578_004:0441b18": "▲五祖弘忍大師者蘄州黃梅人也。先為破頭山中",
    "X83n1578_004:0441b19": "栽松道者。甞請於四祖曰。法道可得聞乎。祖曰。汝已",
    "X83n1578_004:0441b20": "老。脫有聞。其能廣化耶。儻若再來。吾尚可遲汝。乃去",
    "X83n1578_004:0441b21": "行水邊。見一女子浣衣。揖曰。寄宿得否。女曰。我有父",
    "X83n1578_004:0441b22": "兄。可往求之。曰諾。我即敢行。女首肯之。即回策而去。",
    "X83n1578_004:0441b23": "女周氏季子也。歸輒孕。父母大惡逐之。女無所歸。日",
    "X83n1578_004:0441b24": "傭紡里中。夕止於眾舘之下。已而生一子。以為不祥。",
    "X83n1578_004:0441c01": "因拋濁港中。明日見之。泝流而上。氣體鮮明。大驚遂",
    "X83n1578_004:0441c02": "舉之。成童隨母乞食。里人呼為無姓兒。逢一智者。歎",
    "X83n1578_004:0441c03": "曰。此子缺七種相。不逮如來。後遇信大師得法。嗣化",
    "X83n1578_004:0441c04": "於破頭山　咸亨中。有居士姓盧。名慧能。自新州來",
    "X83n1578_004:0441c05": "參謁。祖問曰。汝自何來。盧曰嶺南。祖曰。欲須何事。盧",
    "X83n1578_004:0441c06": "曰。唯求作佛。祖曰。嶺南人無佛性。若為得佛。盧曰。人",
    "X83n1578_004:0441c07": "即有南北。佛性豈然。祖令隨眾作務。盧曰。弟子自心",
    "X83n1578_004:0441c08": "常生智慧。不離自性。即是福田。未審和尚教作何務。",
    "X83n1578_004:0441c09": "祖曰。這獦獠。根性太利。著槽廠去。盧禮足而退。便入",
    "X83n1578_004:0441c10": "碓坊。服勞於杵臼。晝夜不息。經八月。祖知付授時至。",
    "X83n1578_004:0441c11": "告眾曰。正法難解。不可徒記吾言。持為己任。汝等各",
    "X83n1578_004:0441c12": "自隨意述一偈。若語意冥符。則衣法皆付。時會下七",
    "X83n1578_004:0441c13": "百餘僧。上座神秀者。學通內外。眾所宗仰。咸推稱曰。",
    "X83n1578_004:0441c14": "若非尊秀。疇敢當之。神秀竊聆眾譽。不復思惟。乃於",
    "X83n1578_004:0441c15": "廊壁書一偈曰。身是菩提樹。心如明鏡臺。時時勤拂",
    "X83n1578_004:0441c16": "拭。莫使惹塵埃。祖因經行。忽見此偈。知是神秀所述。",
    "X83n1578_004:0441c17": "乃讚歎曰。後代依此修行。亦得勝果。其壁本欲令處",
    "X83n1578_004:0441c18": "士盧珍。繪楞伽變相。及見題偈在壁。遂止不畵。各令",
    "X83n1578_004:0441c19": "念誦。盧在碓坊。忽聆誦偈。乃問同學。是何章句。同學",
    "X83n1578_004:0441c20": "曰。汝不知。和尚求法嗣。令各述心偈。此則秀上座所",
    "X83n1578_004:0441c21": "述。和尚深加歎賞。必將付法傳衣也。盧曰。其偈云何。",
    "X83n1578_004:0441c22": "同學為誦。盧良久曰。美則美矣。了則未了。同學訶曰。",
    "X83n1578_004:0441c23": "庸流何知。勿發狂言。盧曰。子不信耶。願以一偈和之。",
    "X83n1578_004:0441c24": "同學不答。相視而笑。盧至夜密告一童子。引至廊下。",
    "X83n1578_004:0442a01": "盧自秉燭。請別駕張日用。於秀偈之側。寫一偈曰。菩",
    "X83n1578_004:0442a02": "提本無樹。明鏡亦非臺。本來無一物。何處惹塵埃。祖",
    "X83n1578_004:0442a03": "後見此偈曰。此是誰作。亦未見性。眾聞祖語。遂不之",
    "X83n1578_004:0442a04": "顧。逮夜祖潛詣碓坊。問曰。米白也未。盧曰白也未有",
    "X83n1578_004:0442a05": "篩。祖以杖三擊其碓。盧即以三鼓入室。祖告曰。諸佛",
    "X83n1578_004:0442a06": "出世。為一大事故。隨機大小而引導之。遂有十地三",
    "X83n1578_004:0442a07": "乘頓漸等旨。以為教門。然以無上微妙秘密圓明真",
    "X83n1578_004:0442a08": "實正法眼藏。付於上首大迦葉尊者。展轉傳授二十",
    "X83n1578_004:0442a09": "八世。至達磨。居于此土。得可大師。承襲以至於今。以",
    "X83n1578_004:0442a10": "法寶及所傳袈裟。用付於汝。善自保護。無令斷絕。聽",
    "X83n1578_004:0442a11": "吾偈曰。有情來下種。因地果還生。無情既無種。無性",
    "X83n1578_004:0442a12": "亦無生。盧跪受訖問。法則既受。衣付何人。祖曰。昔達",
    "X83n1578_004:0442a13": "磨初至。人未之信。故傳衣以明得法。今信心已熟。衣",
    "X83n1578_004:0442a14": "乃爭端。止於汝身不復傳也。且當遠隱。俟時行化。所",
    "X83n1578_004:0442a15": "謂受衣之人。命如懸絲也。盧曰。當隱何所。祖曰。逢懷",
    "X83n1578_004:0442a16": "即止。遇會且藏。盧禮足已。捧衣而出。是夜南邁。大眾",
    "X83n1578_004:0442a17": "莫知。五祖自後不復上堂。大眾疑怪致問。祖曰。吾道",
    "X83n1578_004:0442a18": "行矣。何更詢之。復問衣法誰得耶。祖曰。能者得。於是",
    "X83n1578_004:0442a19": "眾議。盧行者名能。即共奔逐。祖既付衣法。復經四載。",
    "X83n1578_004:0442a20": "至上元二年。忽告眾曰。吾今事畢。時可行矣。即入室",
    "X83n1578_004:0442a21": "安坐而逝。壽七十有四。塔於黃梅東山。",
    "X83n1578_004:0442a22": "代宗諡曰大滿。塔曰法雨。及宋遣師將平江南。祖",
    "X83n1578_004:0442a23": "肉身出血如淚珠。識者知李氏必亡也。",
    "X83n1578_004:0442a24": "▲六祖慧能大師姓盧氏。父行[啗口+王]。母李氏。感異夢。覺",
    "X83n1578_004:0442b01": "而異香滿室。因有娠。六年乃生。毫光騰空。黎明有僧",
    "X83n1578_004:0442b02": "來。語祖之父曰。此子可名慧能。父曰何謂也。僧曰。惠",
    "X83n1578_004:0442b03": "者以法惠濟眾生。能者能作佛事。語畢不知所之。祖",
    "X83n1578_004:0442b04": "不飲母乳。遇夜神人灌以甘露。三歲父喪。母嫠居。家",
    "X83n1578_004:0442b05": "貧甚。幼則樵採鬻薪以養母。一日負薪過市中。聞客",
    "X83n1578_004:0442b06": "讀金剛經。至應無所住而生其心。有所感悟。而問客",
    "X83n1578_004:0442b07": "曰。此何法也。曰此金剛經。黃梅東山五祖忍和尚。恒",
    "X83n1578_004:0442b08": "教人誦此經。祖聞語勃然思出家求法。乃乞于一客。",
    "X83n1578_004:0442b09": "為其母備歲儲。遂辭母。直抵韶州。遇高行士劉志略。",
    "X83n1578_004:0442b10": "結為交友。尼無盡藏者。即志略之姑也。甞讀涅槃經。",
    "X83n1578_004:0442b11": "師暫聽之。即為解說其義。尼遂執卷問字。祖曰。字即",
    "X83n1578_004:0442b12": "不識。義即請問。尼曰字尚不識。曷能會義。祖曰。諸佛",
    "X83n1578_004:0442b13": "妙理非關文字。尼驚異之。告鄉里耆艾。請居寶林寺。",
    "X83n1578_004:0442b14": "寺廢已久。四眾營緝。朝夕奔湊。俄成寶坊。祖曰。我求",
    "X83n1578_004:0442b15": "大法。止此何為。遂棄之抵黃梅。參禮五祖。語在五祖",
    "X83n1578_004:0442b16": "章。當呈偈後。三鼓入五祖室。五祖復徵其初悟應無",
    "X83n1578_004:0442b17": "所住而生其心語。祖言下大徹。遂啟五祖曰。一切萬",
    "X83n1578_004:0442b18": "法不離自性。何期自性本自清淨。何期自性本不生",
    "X83n1578_004:0442b19": "滅。何期自性本自具足。何期自性本無動搖。何期自",
    "X83n1578_004:0442b20": "性能生萬法。五祖知悟本性。謂祖曰。不識本心。學法",
    "X83n1578_004:0442b21": "無益。若識本心。見自本性。即名丈夫天人師佛。遂傳",
    "X83n1578_004:0442b22": "衣法。(黃龍新禪師頌曰。六祖當年不丈夫。倩人書壁自塗糊。分明有偈言無物。却受他家一鉢盂。妙",
    "X83n1578_004:0442b23": "喜曰。且道鉢盂是物不是物。若道是物。死心老亦非丈夫。若道非物。爭奈鉢盂何　金剛經悟緣。陸氏壇經初",
    "X83n1578_004:0442b24": "敘祖聞經有悟。不言至應無所住而有開入。惟云聞經有省。至三更入室時。五祖以袈裟圍祖。不令人見。為說",
    "X83n1578_004:0442c01": "金剛經。至應無所住而大徹。此從藏本壇經。三更入室。五祖徵金剛經。傳燈不載其語)五祖送",
    "X83n1578_004:0442c02": "祖至九江驛邊。令祖上船。祖隨即把櫓。五祖曰。合是",
    "X83n1578_004:0442c03": "吾渡汝。祖曰。迷時師度。悟時自度。度名雖一。用處不",
    "X83n1578_004:0442c04": "同。能蒙師傳法。今已得悟。只合自性自度。五祖云。如",
    "X83n1578_004:0442c05": "是如是。以後佛法由汝大行　祖禮辭南行者兩月。",
    "X83n1578_004:0442c06": "至大庾嶺。僧惠明。本將軍。同數百人。來欲奪衣鉢。明",
    "X83n1578_004:0442c07": "先趁及。祖擲衣鉢於石曰。此衣表信。可力爭耶。明舉",
    "X83n1578_004:0442c08": "衣鉢不能動。乃曰。我為法來。不為衣來。祖曰。汝既為",
    "X83n1578_004:0442c09": "法來。可屏息諸緣。勿生一念。吾為汝說。明良久。祖曰。",
    "X83n1578_004:0442c10": "不思善不思惡。正與麼時。那箇是明上座本來面目。",
    "X83n1578_004:0442c11": "惠明言下大悟。復問曰。上來密語密意外。還更有密",
    "X83n1578_004:0442c12": "意旨否。祖曰。與汝說者。即非密也。汝若返照。密在汝",
    "X83n1578_004:0442c13": "邊。明曰。惠明雖在黃梅。實未省自己面目。今蒙指示。",
    "X83n1578_004:0442c14": "如人飲水冷煖自知。今行者即惠明師也。祖曰。汝若",
    "X83n1578_004:0442c15": "如是。吾與汝同師黃梅。善自護持。明又問。惠明今向",
    "X83n1578_004:0442c16": "甚處去。祖曰。逢袁則止。遇蒙則居。明禮辭。還至嶺下",
    "X83n1578_004:0442c17": "謂眾曰。向涉崔嵬。杳無蹤跡。當別道尋之。趁眾遂散。",
    "X83n1578_004:0442c18": "後明居袁州蒙山。避祖諱。更名道明。",
    "X83n1578_004:0442c19": "祖後至曹溪。物色之者稍稍聞。遂避難於四會之獵",
    "X83n1578_004:0442c20": "人隊中。經十五載。時與獵人隨宜說法。獵人令守網。",
    "X83n1578_004:0442c21": "有獲悉放。每飯時。常以菜寄煑肉鍋。或問。則對曰。但",
    "X83n1578_004:0442c22": "喫肉邊菜　儀鳳元年正月八日。忽念說法時至。遂",
    "X83n1578_004:0442c23": "出至廣州法性寺。值印宗法師講涅槃經。寓止廊廡",
    "X83n1578_004:0442c24": "間。暮夜風颺剎幡。聞二僧對論。一曰幡動。一曰風動。",
    "X83n1578_004:0443a01": "往復不已。祖曰。不是風動。不是幡動。仁者心動。一眾",
    "X83n1578_004:0443a02": "竦然。",
    "X83n1578_004:0443a03": "雪峯云。大小祖師。龍頭蛇尾。好與二十棒。孚上座",
    "X83n1578_004:0443a04": "侍次齩齒。峯云。我與麼道。也好與二十棒。妙喜云。",
    "X83n1578_004:0443a05": "要識孚上座麼。犀因玩月紋生角。要識雪峯麼。象",
    "X83n1578_004:0443a06": "被雷驚花入牙　雪竇舉巴陵示眾云。祖師道。不",
    "X83n1578_004:0443a07": "是風動。不是幡動。既不是幡風。向甚麼處著。有人",
    "X83n1578_004:0443a08": "與祖師作主。出來與巴陵相見。雪竇道。風動幡動。",
    "X83n1578_004:0443a09": "既是風幡。向甚麼處著。有人與巴陵作主。亦出來",
    "X83n1578_004:0443a10": "與雪竇相見。復頌云。不是幡兮不是風。衲僧於此",
    "X83n1578_004:0443a11": "作流通。渡河用筏尋常事。南山燒炭北山紅。又。不",
    "X83n1578_004:0443a12": "是風幡何處著。新開作者曾拈却。如今懞懂癡禪",
    "X83n1578_004:0443a13": "和。漫道玄玄為獨脚　育王普崇頌云。非風非幡",
    "X83n1578_004:0443a14": "無處著。是風是幡無著處。撩天俊鶻悉迷踪。踞地",
    "X83n1578_004:0443a15": "金毛還失措。阿呵呵。悟不悟。令人却憶謝三郎。一",
    "X83n1578_004:0443a16": "[糸*系]獨釣寒江雨　天台韶云。古聖方便。猶如河沙。",
    "X83n1578_004:0443a17": "祖師道。非風幡動。仁者心動。斯乃無上心印法門",
    "X83n1578_004:0443a18": "我輩是祖師門下客。合作麼生會祖師意。莫道風",
    "X83n1578_004:0443a19": "幡不動汝心妄動。莫道不撥風幡。就風幡通取。莫",
    "X83n1578_004:0443a20": "道風幡動處是什麼。有云附物明心。不須認物。有",
    "X83n1578_004:0443a21": "云色即是空。有云非風幡動。應須妙會。如是解會。",
    "X83n1578_004:0443a22": "與祖師意旨。有何交涉。既不許如是會。諸上座合",
    "X83n1578_004:0443a23": "如何知悉。若於這裏徹底悟去。何法門而不明。百",
    "X83n1578_004:0443a24": "千諸佛方便。一時洞了。更有甚麼疑情。所以古人",
    "X83n1578_004:0443b01": "道。一了千明。一迷萬惑。上座豈是今日會得一則。",
    "X83n1578_004:0443b02": "明日又不會也　智證傳楞伽經偈曰。由自心執",
    "X83n1578_004:0443b03": "著。心似外境轉。彼所見非有。是故說惟心。傳曰。曹",
    "X83n1578_004:0443b04": "溪六祖隱晦時。號盧居士。甞客廣州精舍。夜經行。",
    "X83n1578_004:0443b05": "聞兩僧論風幡。一曰風動一曰幡動。六祖前曰。肯",
    "X83n1578_004:0443b06": "使俗流輒與高論否。正以風旛非動仁者心動耳。",
    "X83n1578_004:0443b07": "法空禪師。深居五臺山。每夜必聞有聲。召曰空禪。",
    "X83n1578_004:0443b08": "法空患之。久而自悟曰。皆我自心之境。安有外聲",
    "X83n1578_004:0443b09": "哉。以法遣之。自後遂絕。夫言彼所見非有者。以風",
    "X83n1578_004:0443b10": "旛相待。無有定屬。以無定屬。緣生則名無生。六祖",
    "X83n1578_004:0443b11": "所示見境既爾。則空禪所悟聞塵亦然。首楞嚴曰。",
    "X83n1578_004:0443b12": "見聞如幻翳。三界若空華。聞復翳根除。塵消覺圓",
    "X83n1578_004:0443b13": "淨。淨極光通達。寂照含虗空。却來觀世間。猶如夢",
    "X83n1578_004:0443b14": "中事者。渠不信夫。幻寄曰。予少讀宋人詩。麥浪豈",
    "X83n1578_004:0443b15": "緣風滾滾。荷珠不為露涓涓。躍然喜。謂是風幡公",
    "X83n1578_004:0443b16": "案好註脚。及讀雪峯雪竇諸大老拈提語。爽然自",
    "X83n1578_004:0443b17": "失。洪公此傳。未可過諸老門限也。",
    "X83n1578_004:0443b18": "印宗延至上席。徵詰奧義。見祖言簡理當。不由文字。",
    "X83n1578_004:0443b19": "乃曰。久聞黃梅衣法南來。莫是行者否。祖曰然。印宗",
    "X83n1578_004:0443b20": "作禮。請衣鉢出示大眾。令瞻禮。宗復問曰。黃梅付囑",
    "X83n1578_004:0443b21": "如何指授。祖曰。指授即無。惟論見性。不論禪定解脫。",
    "X83n1578_004:0443b22": "宗曰。何不論禪定解脫。祖曰。為是二法。不是佛法。佛",
    "X83n1578_004:0443b23": "法是不二之法。宗又問。如何是佛法不二之法。祖曰。",
    "X83n1578_004:0443b24": "法師講涅槃經明佛性。是佛法不二之法。如高貴德",
    "X83n1578_004:0443c01": "王菩薩白佛言。犯四重禁。作五逆罪。及一闡提等。當",
    "X83n1578_004:0443c02": "斷善根佛性否。佛言。善根有二。一者常。二者無常。佛",
    "X83n1578_004:0443c03": "性非常非無常。是故不斷。名為不二。一者善。二者不",
    "X83n1578_004:0443c04": "善。佛性非善非不善。是名不二。蘊之與界。凡夫見二。",
    "X83n1578_004:0443c05": "智者了達其性無二。無二之性。即是佛性。印宗聞說。",
    "X83n1578_004:0443c06": "歡喜合掌。",
    "X83n1578_004:0443c07": "真淨和尚。舉印宗問祖不二之法。祖云云曰。諸禪",
    "X83n1578_004:0443c08": "德。彼時小巧禪道。早是中半丁也。如今叢林。多是",
    "X83n1578_004:0443c09": "惟論禪定解脫無念無為。且道。六祖底是。如今底",
    "X83n1578_004:0443c10": "是。分即是。不分即是。若分去。有違有順。有是有非。",
    "X83n1578_004:0443c11": "若不分。又不辨邪正。埋沒我宗乘。譬如世間道路。",
    "X83n1578_004:0443c12": "有直有迂。有險有善。其行路者。可行即行。可止即",
    "X83n1578_004:0443c13": "止。大眾還識泐潭老僧麼。良久云。將此深心奉塵",
    "X83n1578_004:0443c14": "剎。是則名為報佛恩。",
    "X83n1578_004:0443c15": "正月十五日。印宗會諸名德。為祖剃髮。二月八日。就",
    "X83n1578_004:0443c16": "法性寺智光律師。授滿分戒。其戒壇即宋求那跋陀",
    "X83n1578_004:0443c17": "三藏之所置也。三藏記云。後當有肉身菩薩。在此壇",
    "X83n1578_004:0443c18": "受戒。又梁末真諦三藏。於壇之側。手植二菩提樹。謂",
    "X83n1578_004:0443c19": "眾曰。却後一百二十年。有大開士。於此樹下演無上",
    "X83n1578_004:0443c20": "乘。度無量眾。祖受戒已。於此樹下。開東山法門。宛如",
    "X83n1578_004:0443c21": "宿契　次日韋使君請益。師陞座告大眾曰。總淨心",
    "X83n1578_004:0443c22": "念摩訶般若波羅蜜多。復云。善知識。菩提般若之智。",
    "X83n1578_004:0443c23": "世人本自有之。只緣心迷。不能自悟。須假大善知識",
    "X83n1578_004:0443c24": "示導見性。當知愚人智人。佛性本無差別。只緣迷悟",
    "X83n1578_004:0444a01": "不同。所以有愚有智。吾今為說摩訶般若波羅蜜法。",
    "X83n1578_004:0444a02": "使汝等各得智慧。志心諦聽。吾為汝說。善知識。世人",
    "X83n1578_004:0444a03": "終日口念般若。不識自性般若。猶如說食不飽。口但",
    "X83n1578_004:0444a04": "說空。萬劫不得見性。終無有益。善知識。摩訶般若波",
    "X83n1578_004:0444a05": "羅蜜是梵語。此言大智慧到彼岸。此須心行。不在口",
    "X83n1578_004:0444a06": "念。口念心不行。如幻如化。如露如電。口念心行。則心",
    "X83n1578_004:0444a07": "口相應。本性是佛。離性無別佛。何名摩訶。摩訶是大。",
    "X83n1578_004:0444a08": "心量廣大。猶如虗空。無有邊畔。亦無方圓大小。亦非",
    "X83n1578_004:0444a09": "青黃赤白。亦無上下長短。亦無嗔無喜。無是無非。無",
    "X83n1578_004:0444a10": "善無惡。無有頭尾。諸佛剎土盡同虗空。世人妙性本",
    "X83n1578_004:0444a11": "空。無有一法可得。自性真空亦復如是。善知識。莫聞",
    "X83n1578_004:0444a12": "吾說空。便即著空。第一莫著空。若空心靜坐。即著無",
    "X83n1578_004:0444a13": "記空。善知識。世界虗空。能含萬物色像。日月星宿。山",
    "X83n1578_004:0444a14": "河大地。泉源溪磵。草木叢林。惡人善人。惡法善法。天",
    "X83n1578_004:0444a15": "堂地獄。一切大海須彌諸山。總在空中。世人性空亦",
    "X83n1578_004:0444a16": "復如是。善知識。自性能含萬法是大。萬法在諸人性",
    "X83n1578_004:0444a17": "中。若見一切人惡之與善。盡皆不取不捨。亦不染著。",
    "X83n1578_004:0444a18": "心如虗空。名之為大。故曰摩訶。善知識。迷人口說。智",
    "X83n1578_004:0444a19": "者心行。又有迷人。空心靜坐。百無所思。自稱為大。此",
    "X83n1578_004:0444a20": "一輩人。不可與語。為邪見故。善知識。心量廣大。徧周",
    "X83n1578_004:0444a21": "法界。用即了了分明應用。便知一切。一切即一。一即",
    "X83n1578_004:0444a22": "一切。去來自由。心體無滯。即是般若。善知識。一切般",
    "X83n1578_004:0444a23": "若智。皆從自性而生。不從外入。莫錯用意。名為真性",
    "X83n1578_004:0444a24": "自用。一真一切真。心量大事。不行小道。口雖終日說",
    "X83n1578_004:0444b01": "空。心中不修此行。恰似凡人自稱國王。終不可得。非",
    "X83n1578_004:0444b02": "吾弟子。善知識。何名般若。般若者唐言智慧也。一切",
    "X83n1578_004:0444b03": "處所。一切時中。念念不愚。常行智慧。即是般若。行一",
    "X83n1578_004:0444b04": "念愚。即般若絕。一念智即般若生。世人愚迷。不見般",
    "X83n1578_004:0444b05": "若。口說般若。心中常愚。常自言我修般若。念念說空。",
    "X83n1578_004:0444b06": "不識真空。般若無形相。智慧心即是。若作如是解。即",
    "X83n1578_004:0444b07": "名般若智。何名波羅蜜。此是西竺語。唐言到彼岸。解",
    "X83n1578_004:0444b08": "義離生滅。著境生滅起。如水有波浪。即名為此岸。離",
    "X83n1578_004:0444b09": "境無生滅。如水常通流。即名為彼岸。故號波羅蜜。善",
    "X83n1578_004:0444b10": "知識。迷人口念。當念之時。惟妄惟非。念念若行。是名",
    "X83n1578_004:0444b11": "真性。悟此法者。是般若法。修此行者。是般若行。不修",
    "X83n1578_004:0444b12": "即凡。一念修行。自身等佛。善知識。凡夫即佛。煩惱即",
    "X83n1578_004:0444b13": "菩提。前念迷即凡夫。後念悟即佛。前念著境即煩惱。",
    "X83n1578_004:0444b14": "後念離境即菩提。善知識。摩訶般若波羅蜜。最尊最",
    "X83n1578_004:0444b15": "上最第一。無住無往亦無來。三世諸佛從中出。當用",
    "X83n1578_004:0444b16": "大智慧。打破五蘊煩惱塵勞。如此修行。定成佛道。變",
    "X83n1578_004:0444b17": "三毒為戒定慧。善知識。我此法門。從一般若。生八萬",
    "X83n1578_004:0444b18": "四千智慧。何以故。為世人有八萬四千塵勞。若無塵",
    "X83n1578_004:0444b19": "勞。智慧常現。不離自性。悟此法者。即是無念無憶無",
    "X83n1578_004:0444b20": "著。不起誑妄。用自真如性。以智慧觀照。於一切法。不",
    "X83n1578_004:0444b21": "取不捨。即是見性成佛道。善知識。若欲入甚深法界",
    "X83n1578_004:0444b22": "及般若三昧者。須修般若行。持誦金剛般若經。即得",
    "X83n1578_004:0444b23": "見性。當知此功德無量無邊。經中分明讚歎。莫能具",
    "X83n1578_004:0444b24": "說。此法門是最上乘。為大智人說。為上根人說。小根",
    "X83n1578_004:0444c01": "小智人聞。心生不信。何以故。譬如大龍下雨於閻浮",
    "X83n1578_004:0444c02": "提。城邑聚落悉皆漂流。如漂棗葉。若雨大海。不增不",
    "X83n1578_004:0444c03": "減。若大乘人。若最上乘人。聞說金剛經。心開悟解。故",
    "X83n1578_004:0444c04": "知本性自有般若之智。自用智慧常觀照故。不假文",
    "X83n1578_004:0444c05": "字。譬如雨水不從天有。元是龍能興致。令一切眾生",
    "X83n1578_004:0444c06": "一切草木。有情無情。悉皆蒙潤。百川眾流。却入大海。",
    "X83n1578_004:0444c07": "合為一體。眾生本性般若之智。亦復如是。善知識。小",
    "X83n1578_004:0444c08": "根之人。聞此頓教。猶如草木根性小者。若被大雨。悉",
    "X83n1578_004:0444c09": "皆自倒。不能增長。小根之人亦復如是。元有般若之",
    "X83n1578_004:0444c10": "智。與大智人更無差別。因何聞法不自開悟。緣邪見",
    "X83n1578_004:0444c11": "障重。煩惱根深。猶如大雲覆葢於日。不得風吹。日光",
    "X83n1578_004:0444c12": "不現。般若之智亦無大小。為一切眾生自心迷悟不",
    "X83n1578_004:0444c13": "同。迷心外見。修行覔佛。未悟自性。即是小根。若開悟",
    "X83n1578_004:0444c14": "頓教。不執外修。但於自心常起正見。煩惱塵勞常不",
    "X83n1578_004:0444c15": "能染。即是見性。善知識。內外不住。去來自由。能除執",
    "X83n1578_004:0444c16": "心。通達無礙。能修此行。與般若經本無差別。善知識。",
    "X83n1578_004:0444c17": "一切修多羅及諸文字。皆因人置。因智慧性。方能建",
    "X83n1578_004:0444c18": "立。若無世人。一切萬法本自不有。故知萬法。本自人",
    "X83n1578_004:0444c19": "興。一切經書因人說有。緣其中人有愚有智。愚為小",
    "X83n1578_004:0444c20": "人。智為大人。愚者問於智人。智者與愚人說法。愚人",
    "X83n1578_004:0444c21": "忽悟解心開。即與智人無別。善知識。不悟即佛是眾",
    "X83n1578_004:0444c22": "生。一念悟時。眾生是佛。故知萬法盡在自心。何不從",
    "X83n1578_004:0444c23": "自心中。頓見真如本性。菩薩戒經云。我本元自性清",
    "X83n1578_004:0444c24": "淨。若識自心見性。皆成佛道。淨名經云。即時豁然還",
    "X83n1578_004:0445a01": "得本心。善知識。我於忍和尚處。一聞言下便悟。頓見",
    "X83n1578_004:0445a02": "真如本性。是以將此教法流行。令學道者頓悟菩提。",
    "X83n1578_004:0445a03": "各自觀心。自見本性。若自不悟。須覔大善知識。解最",
    "X83n1578_004:0445a04": "上乘法者。直示正路。是善知識。有大因緣。所謂化導",
    "X83n1578_004:0445a05": "令得見性。一切善法。因善知識能發起故。三世諸佛",
    "X83n1578_004:0445a06": "十二部經。在人性中。本自具有。不能自悟。須求善知",
    "X83n1578_004:0445a07": "識指示方見。若自悟者。不假外求。若一向執謂。須要",
    "X83n1578_004:0445a08": "他善知識。方得解脫者。無有是處。何以故。自心內有",
    "X83n1578_004:0445a09": "知識自悟。若起邪迷妄念顛倒。外善知識即有教授。",
    "X83n1578_004:0445a10": "救不可得。若起正真般若觀照。一剎那間。妄念俱滅。",
    "X83n1578_004:0445a11": "識自本性。一悟即至佛地。善知識。智慧觀照。內外明",
    "X83n1578_004:0445a12": "徹。識自本心。若識本心。即本解脫。若得解脫。即是般",
    "X83n1578_004:0445a13": "若三昧。般若三昧即是無念。何名無念。若見一切法。",
    "X83n1578_004:0445a14": "心不染著。是為無念。用即徧一切處。亦不著一切處。",
    "X83n1578_004:0445a15": "但淨本心。使六識出六門。於六塵中。無染無雜。來去",
    "X83n1578_004:0445a16": "自由。通用無滯。即是般若三昧。自在解脫。名無念行。",
    "X83n1578_004:0445a17": "若百不思。常令念絕。即是法縛。即名邊見。善知識。悟",
    "X83n1578_004:0445a18": "無念法者。萬法盡通。悟無念法者。見諸佛境界。悟無",
    "X83n1578_004:0445a19": "念法者。至佛地位。善知識。後代得吾法者。將此頓教",
    "X83n1578_004:0445a20": "法門。於同見同行。發願受持。如事佛故。終身而不退",
    "X83n1578_004:0445a21": "者。定入聖位。然須傳授。從上已來默傳分付。不得匿",
    "X83n1578_004:0445a22": "其正法。若不同見同行。在別法中。不得傳付。損彼前",
    "X83n1578_004:0445a23": "人。究竟無益。恐愚人不解。謗此法門。百劫千生斷佛",
    "X83n1578_004:0445a24": "種性。善知識。吾有一無相頌。各須誦取。在家出家。但",
    "X83n1578_004:0445b01": "依此修。若不自修。惟記吾言。亦無有益。聽吾頌曰。說",
    "X83n1578_004:0445b02": "通及心通。如日處虗空。惟傳見性法。出世破邪宗。法",
    "X83n1578_004:0445b03": "即無頓漸。迷悟有遲疾。只此見性門。愚人不可悉。說",
    "X83n1578_004:0445b04": "即雖萬般。合理還歸一。煩惱暗宅中。常須生慧日。邪",
    "X83n1578_004:0445b05": "來煩惱至。正來煩惱除。邪正俱不用。清淨至無餘。菩",
    "X83n1578_004:0445b06": "提本無性。起心即是妄。淨心在妄中。但正無三障。世",
    "X83n1578_004:0445b07": "人若修道。一切盡不妨。常見自己過。與道即相當。色",
    "X83n1578_004:0445b08": "類自有道。各不相妨惱。離道別覔道。終身不見道。波",
    "X83n1578_004:0445b09": "波度一生。到頭還自懊。欲得見真道。行正即是道。自",
    "X83n1578_004:0445b10": "若無道心。闇行不見道。若真修道人。不見世間過。若",
    "X83n1578_004:0445b11": "見他人非。自非却是左。他非我不非。我非自有過。但",
    "X83n1578_004:0445b12": "自却非心。打除煩惱破。僧愛不關心。長伸兩脚臥。欲",
    "X83n1578_004:0445b13": "擬化他人。自須有方便。勿令彼有疑。即是自性現。佛",
    "X83n1578_004:0445b14": "法在世間。不離世間覺。離世覔菩提。恰如求兔角。正",
    "X83n1578_004:0445b15": "見名出世。邪見是世間。邪正盡打却。菩提性宛然。此",
    "X83n1578_004:0445b16": "頌是頓教。亦名大法船。迷聞經累劫。悟則剎那間",
    "X83n1578_004:0445b17": "　韋刺史問曰。弟子常見僧俗。念阿彌陀佛。願生西方。",
    "X83n1578_004:0445b18": "請和尚說。得生彼否。願為破疑。祖曰。使君善聽。慧能",
    "X83n1578_004:0445b19": "與說。世尊在舍衛城中。說西方引化。經文分明說。去",
    "X83n1578_004:0445b20": "此不遠。若論相說。里數有十萬八千。即身中十惡八",
    "X83n1578_004:0445b21": "邪。便是說遠。說遠為其下根。說近為其上智。人有兩",
    "X83n1578_004:0445b22": "種。法無兩般。迷悟有殊。見有遲疾。迷人念佛求生於",
    "X83n1578_004:0445b23": "彼。悟人自淨其心。所以佛言。隨其心淨則佛土淨。使",
    "X83n1578_004:0445b24": "君。東方人但心淨即無罪。雖西方人。心不淨亦有愆。",
    "X83n1578_004:0445c01": "東方人造罪念佛。求生西方。西方人造罪念佛。求生",
    "X83n1578_004:0445c02": "何國。凡愚不了自性。不識身中淨土。願東願西。悟人",
    "X83n1578_004:0445c03": "在處一般。所以佛言。隨所住處恒安樂。使君。心地但",
    "X83n1578_004:0445c04": "無不善。西方去此不遙。若懷不善之心。念佛往生難",
    "X83n1578_004:0445c05": "到。今勸善知識。先除十惡。即行十萬。後除八邪。乃過",
    "X83n1578_004:0445c06": "八千。念念見性。常行平直。到如彈指。便覩彌陀。使君。",
    "X83n1578_004:0445c07": "但行十善。何須更念往生。不斷十惡之心。何佛即來",
    "X83n1578_004:0445c08": "迎請。若悟無生頓法。見西方只在剎那。不悟念佛求",
    "X83n1578_004:0445c09": "生。路遙如何得達。惠能與諸人。移西方於剎那間。目",
    "X83n1578_004:0445c10": "前便見。各願見否。眾皆頂禮云。若此處見。何須更願",
    "X83n1578_004:0445c11": "往生。願和尚慈悲。便現西方。普令得見。祖曰。大眾。世",
    "X83n1578_004:0445c12": "人自色身是城。眼耳鼻舌是門。外有五門。內有意門。",
    "X83n1578_004:0445c13": "心是地。性是王。王居心地上。性在王在。性去王無。性",
    "X83n1578_004:0445c14": "在身心存。性去身心壞。佛向性中作。莫向身外求。自",
    "X83n1578_004:0445c15": "性迷即是眾生。自性覺即是佛。慈悲即是觀音。喜捨",
    "X83n1578_004:0445c16": "名為勢至。能淨即釋迦。平直即彌陀。人我是須彌。邪",
    "X83n1578_004:0445c17": "心是海水。煩惱是波浪。毒害是惡龍。虗妄是鬼神。塵",
    "X83n1578_004:0445c18": "勞是魚鱉。貪嗔是地獄。愚癡是畜生。善知識。常行十",
    "X83n1578_004:0445c19": "善。天堂便至。除人我須彌倒。去邪心海水竭。煩惱無",
    "X83n1578_004:0445c20": "波浪滅。毒害忘魚龍絕。自心地上覺性如來。放大光",
    "X83n1578_004:0445c21": "明。外照六門清淨。能破六欲諸天。自性內照三毒。即",
    "X83n1578_004:0445c22": "除地獄等罪。一時消滅。內外明徹。不異西方。不作此",
    "X83n1578_004:0445c23": "修。如何到彼。大眾聞說。了然見性。悉皆禮拜。俱歎善",
    "X83n1578_004:0445c24": "哉。唱言普願法界眾生。聞者一時悟解。祖曰。若欲修",
    "X83n1578_004:0446a01": "行。在家亦得。不由在寺。在家能行。如東方人心善。在",
    "X83n1578_004:0446a02": "寺不修。如西方人心惡。但心清淨。即是自性西方。韋",
    "X83n1578_004:0446a03": "公又問。在家如何修行。願為教授。祖曰。吾與大眾作",
    "X83n1578_004:0446a04": "無相頌。但依此修。常與吾同處無別。若不作此修。剃",
    "X83n1578_004:0446a05": "髮出家。於道何益。頌曰。心平何勞持戒。行直何用修",
    "X83n1578_004:0446a06": "禪。恩則親養父母。義則上下相憐。讓則尊卑和睦。忍",
    "X83n1578_004:0446a07": "則眾惡無喧。若能鑽木出火。淤泥定生紅蓮。苦口的",
    "X83n1578_004:0446a08": "是良藥。逆耳必是忠言。改過必生智慧。護短心內非",
    "X83n1578_004:0446a09": "賢。日用常行饒益。成道非由施錢。菩提只向心覔。何",
    "X83n1578_004:0446a10": "勞向外求玄。聽說依此修行。天堂只在目前。祖復曰。",
    "X83n1578_004:0446a11": "善知識。總須依偈修行。見取自性。直成佛道。法不相",
    "X83n1578_004:0446a12": "待。",
    "X83n1578_004:0446a13": "幻寄曰。祖師教人除人我。去邪心。與秀師時時勤",
    "X83n1578_004:0446a14": "拂拭。是同是別。若道是別。別在甚處。若道是同。秀",
    "X83n1578_004:0446a15": "師何以不契黃梅。若道此是第二頭語。祖師又云。",
    "X83n1578_004:0446a16": "依偈修行。直成佛道。不為第二頭語也。於此徹證。",
    "X83n1578_004:0446a17": "始有參學分。不然。特是念言語漢。祖師雖日在前。",
    "X83n1578_004:0446a18": "末如之何。又當用大智慧。打破五蘊煩惱塵勞。祖",
    "X83n1578_004:0446a19": "語也。無念無憶無著。祖訓也。而對薛簡。則斥以智",
    "X83n1578_004:0446a20": "慧照破煩惱。對臥輪。則云不斷百思想。法道何不",
    "X83n1578_004:0446a21": "侔也。是以喚作竹篦則觸。不喚作竹篦則背。不得",
    "X83n1578_004:0446a22": "有言。不得無言。須彌山。乾矢橛。青州布衫。廬陵米",
    "X83n1578_004:0446a23": "價。皆使參學者。入壇經之妙筏。必契此而後。可云",
    "X83n1578_004:0446a24": "能讀壇經也。今人讀此者。率謂明白簡易。無疑於",
    "X83n1578_004:0446b01": "心。而於諸方風馳電轉之機。則又茫若是。未夢見",
    "X83n1578_004:0446b02": "壇經者也。果能契于壇經。彼風馳電轉者。直家常",
    "X83n1578_004:0446b03": "茶飯耳。何復疑哉。",
    "X83n1578_004:0446b04": "示眾云。善知識。我此法門。以定慧為本。大眾勿迷言",
    "X83n1578_004:0446b05": "定慧別。定慧一體不是二。定是慧體。慧是定用。即慧",
    "X83n1578_004:0446b06": "之時定在慧。即定之時慧在定。若識此義。即是定慧",
    "X83n1578_004:0446b07": "等學。諸學道人。莫言先定發慧。先慧發定各別。作此",
    "X83n1578_004:0446b08": "見者。法有二相。口說善相。心中不善。空有定慧。定慧",
    "X83n1578_004:0446b09": "不等。若心口俱善。內外一種。定慧即等。自悟修行不",
    "X83n1578_004:0446b10": "在於諍。若諍先後。即同迷人。不斷勝負。却增我法。不",
    "X83n1578_004:0446b11": "離四相。善知識。定慧猶如何等。猶如燈光。有燈即光。",
    "X83n1578_004:0446b12": "無燈即暗。燈是光之體。光是燈之用。名雖有二。體本",
    "X83n1578_004:0446b13": "同一。此定慧法亦復如是　又云。善知識。云何立無",
    "X83n1578_004:0446b14": "念為宗。只緣口說見性。迷人於境上有念。念上便起",
    "X83n1578_004:0446b15": "邪見。一切塵勞妄想。從此而生。自性本無一法可得。",
    "X83n1578_004:0446b16": "若有所得。妄說禍福。即是塵勞邪見。故此法門。立無",
    "X83n1578_004:0446b17": "念為宗。善知識。無者無何事。念者念何物。無者無二",
    "X83n1578_004:0446b18": "相。無諸塵勞之心。念者念真如本性。真如即是念之",
    "X83n1578_004:0446b19": "體。念即是真如之用。真如自性起念。非眼耳鼻舌能",
    "X83n1578_004:0446b20": "念。真如有性。所以起念。真如若無。眼耳色聲當時即",
    "X83n1578_004:0446b21": "壞。善知識。真如自性起念。六根雖有見聞覺知。不染",
    "X83n1578_004:0446b22": "萬境。而真性常自在。故經云。能善分別諸法相。於第",
    "X83n1578_004:0446b23": "一義而不動　又云。此門坐禪。元不著心。亦不著淨。",
    "X83n1578_004:0446b24": "亦不是不動。若言著心。心元是妄。知心如幻。故無所",
    "X83n1578_004:0446c01": "著也。若言著淨。人性本淨。由妄念故。葢覆真如。但無",
    "X83n1578_004:0446c02": "妄想。性自清淨。起心著淨。却生淨妄。妄無處所。著者",
    "X83n1578_004:0446c03": "是妄。淨無形相。却立淨相。言是工夫。作此見者。障自",
    "X83n1578_004:0446c04": "本性。却被淨縛。善知識。若修不動者。但見一切人時。",
    "X83n1578_004:0446c05": "不見人之是非善惡過患。即是自性不動。善知識。迷",
    "X83n1578_004:0446c06": "人身雖不動。開口便說他人是非長短好惡。與道違",
    "X83n1578_004:0446c07": "背。若著心著淨。即障道也　無相頌曰。迷人修福不",
    "X83n1578_004:0446c08": "修道。只言修福便是道。布施供養福無邊。心中三惡",
    "X83n1578_004:0446c09": "元來造。擬將修福欲滅罪。後世得福罪還在。但向心",
    "X83n1578_004:0446c10": "中除罪緣。各自性中真懺悔。忽悟大乘真懺悔。除邪",
    "X83n1578_004:0446c11": "行正即無罪。學道常於自性觀。即與諸佛同一類。吾",
    "X83n1578_004:0446c12": "祖惟傳此頓法。普願見性同一體。若欲當來覔法身。",
    "X83n1578_004:0446c13": "離諸法相心中洗。努力自見莫悠悠。後念忽絕一世",
    "X83n1578_004:0446c14": "休。若悟大乘得見性。虔恭合掌至心求。",
    "X83n1578_004:0446c15": "此頌為撥無因果者錄。",
    "X83n1578_004:0446c16": "南嶽懷讓禪師禮祖。祖曰何處來。曰嵩山。祖曰。什麼",
    "X83n1578_004:0446c17": "物恁麼來。曰說似一物即不中。祖曰。還可修證否。曰",
    "X83n1578_004:0446c18": "修證即不無。污染即不得。祖曰。只此不污染。諸佛之",
    "X83n1578_004:0446c19": "所護念。汝既如是。吾亦如是。西天般若多羅讖汝。足",
    "X83n1578_004:0446c20": "下出一馬駒。踏殺天下人。應(一作病)在汝心。不須速說。",
    "X83n1578_004:0446c21": "傳燈。祖問。什麼物恁麼來。讓無語。遂經八載。忽然",
    "X83n1578_004:0446c22": "有省。乃白祖。某甲有箇會處。祖曰。作麼生。讓云云。",
    "X83n1578_004:0446c23": "與此同。",
    "X83n1578_004:0446c24": "青原行思禪師參祖。問曰。當何所務即不落階級。祖",
    "X83n1578_004:0447a01": "曰。汝曾作什麼來。曰聖諦亦不為。祖曰。落何階級。曰",
    "X83n1578_004:0447a02": "聖諦尚不為。何階級之有。祖深器之。令首眾　永嘉",
    "X83n1578_004:0447a03": "玄覺禪師。少習經論。精天台止觀法門。閱維摩經。發",
    "X83n1578_004:0447a04": "明心地。後遇左谿朗禪師激勵。與東陽策禪師。同詣",
    "X83n1578_004:0447a05": "曹溪。初到振錫繞祖三帀。卓然而立。祖曰。夫沙門者。",
    "X83n1578_004:0447a06": "具三千威儀八萬細行。大德自何方來。生大我慢。曰",
    "X83n1578_004:0447a07": "生死事大。無常迅速。祖曰。何不體取無生。了無速乎。",
    "X83n1578_004:0447a08": "曰體即無生。了本無速。祖曰。如是如是。于時大眾無",
    "X83n1578_004:0447a09": "不愕然。覺方具威儀參禮。須臾告辭。祖曰。返太速乎。",
    "X83n1578_004:0447a10": "曰本自非動。豈有速耶。祖曰。誰知非動。曰仁者自生",
    "X83n1578_004:0447a11": "分別。祖曰。汝甚得無生之意。曰無生豈有意耶。祖曰。",
    "X83n1578_004:0447a12": "無意誰當分別。曰分別亦非意。祖歎曰。善哉少留一",
    "X83n1578_004:0447a13": "宿。時謂一宿覺　僧法海參。問曰。即心即佛。願垂指",
    "X83n1578_004:0447a14": "諭。祖曰。前念不生即心。後念不滅即佛。成一切相即",
    "X83n1578_004:0447a15": "心。離一切相即佛。吾若具說。窮劫不盡。聽吾偈曰。即",
    "X83n1578_004:0447a16": "心名慧。即佛乃定。定慧等等。(燈下等字作持)意中清淨。悟此",
    "X83n1578_004:0447a17": "法門。由汝習性。用本無生。雙修是正。法海言下大悟。",
    "X83n1578_004:0447a18": "以偈讚曰。即心元是佛。不悟而自屈。我知定慧因。雙",
    "X83n1578_004:0447a19": "修離諸物　僧智通。看楞伽經約千餘徧。不會三身",
    "X83n1578_004:0447a20": "四智。禮祖求解其義。祖曰。三身者。清淨法身汝之性",
    "X83n1578_004:0447a21": "也。圓滿報身汝之智也。千百億化身汝之行也。若離",
    "X83n1578_004:0447a22": "本性。別說三身。即名有身無智。若悟三身。無有自性。",
    "X83n1578_004:0447a23": "即名四智菩提。聽吾偈曰。自性具三身。發明成四智。",
    "X83n1578_004:0447a24": "不離見聞緣。超然登佛地。吾今為汝說。諦信永無迷。",
    "X83n1578_004:0447b01": "莫學馳求者。終日說菩提。通曰。四智之義可得聞乎。",
    "X83n1578_004:0447b02": "祖曰。既會三身。便明四智。何更問耶。若離三身。別譚",
    "X83n1578_004:0447b03": "四智。此名有智無身也。即此有智。還成無智。復說偈",
    "X83n1578_004:0447b04": "曰。大圓鏡智性清淨。平等性智心無病。妙觀察智見",
    "X83n1578_004:0447b05": "非功。成所作智同圓鏡。五八六七果因轉。但用名言",
    "X83n1578_004:0447b06": "無實性。若於轉處不留情。繁興永處那伽定。(轉識為智者。教",
    "X83n1578_004:0447b07": "中云。轉前五識為成所作智。轉第六識為妙觀察智。轉第七識為平等性智。轉第八識為大圓鏡智。雖六七因",
    "X83n1578_004:0447b08": "中轉。五八果上轉。但轉其名。而不轉其體也)通禮謝以偈贊曰。三身元我",
    "X83n1578_004:0447b09": "體。四智本心明。身智融無礙。應物任隨形。起修皆妄",
    "X83n1578_004:0447b10": "動。守住匪真精。妙旨因師曉。終無污染名　僧志道。",
    "X83n1578_004:0447b11": "覧涅槃經。至諸行無常是生滅法生滅滅已寂滅為",
    "X83n1578_004:0447b12": "樂。而生疑。禮祖求發明。祖曰。汝作麼生疑。對曰。一切",
    "X83n1578_004:0447b13": "眾生皆有二身。謂色身法身也。色身無常。有生有滅。",
    "X83n1578_004:0447b14": "法身有常。無知無覺。經云生滅滅已寂滅為樂者。未",
    "X83n1578_004:0447b15": "審是何身寂滅。何身受樂。若色身者。色身滅時四大",
    "X83n1578_004:0447b16": "分散。全是苦苦。不可言樂。若法身寂滅。即同草木瓦",
    "X83n1578_004:0447b17": "石。誰當受樂。又法性是生滅之體。五蘊是生滅之用。",
    "X83n1578_004:0447b18": "一體五用。生滅是常。生則從體起用。滅則攝用歸體。",
    "X83n1578_004:0447b19": "若聽更生。即有情之類不斷不滅。若不聽更生。即永",
    "X83n1578_004:0447b20": "歸寂滅。同於無情之物。如是則一切諸法。被涅槃之",
    "X83n1578_004:0447b21": "所禁伏。尚不得生。何樂之有。祖曰。汝是釋子。何習外",
    "X83n1578_004:0447b22": "道斷常邪見。而議最上乘法。據汝所解。即色身外別",
    "X83n1578_004:0447b23": "有法身。離生滅求於寂滅。又推涅槃常樂。言有身受",
    "X83n1578_004:0447b24": "者。斯乃執吝生死。躭著世樂。汝今當知。佛為一切迷",
    "X83n1578_004:0447c01": "人。認五蘊和合為自體相。分別一切法為外塵相。好",
    "X83n1578_004:0447c02": "生惡死。念念遷流。不知夢幻虗假。枉受輪迴。以常樂",
    "X83n1578_004:0447c03": "涅槃。翻為苦相。終日馳求。佛愍此故。乃示涅槃真樂。",
    "X83n1578_004:0447c04": "剎那無有生相。剎那無有滅相。更無生滅可滅。是則",
    "X83n1578_004:0447c05": "寂滅現前。當現前之時。亦無現前之量。乃謂常樂。此",
    "X83n1578_004:0447c06": "樂無有受者。亦無不受者。豈有一體五用之名。何況",
    "X83n1578_004:0447c07": "更言涅槃禁伏諸法。令永不生。斯乃謗佛毀法。聽吾",
    "X83n1578_004:0447c08": "偈曰。無上大涅槃。圓明常寂照。凡愚謂之死。外道執",
    "X83n1578_004:0447c09": "為斷。諸求二乘人。目以為無作。盡屬情所計。六十二",
    "X83n1578_004:0447c10": "見本。妄立虗假名。何為真實義。唯有過量人。通達無",
    "X83n1578_004:0447c11": "取捨。以知五蘊法。及以蘊中我。外現眾色象。一一音",
    "X83n1578_004:0447c12": "聲相。平等如夢幻。不起凡聖見。不作涅槃解。二邊三",
    "X83n1578_004:0447c13": "際斷。常應諸根用。而不起用想。分別一切法。不起分",
    "X83n1578_004:0447c14": "別想。劫火燒海底。風鼓山相擊。真常寂滅樂。涅槃相",
    "X83n1578_004:0447c15": "如是。吾今強言說。令汝捨邪見。汝勿隨言解。許汝知",
    "X83n1578_004:0447c16": "少分。道聞已踊躍。作禮而退　僧志徹。初名行昌。姓",
    "X83n1578_004:0447c17": "張。少任俠。自南北分化。二宗主雖忘彼我。而徒侶競",
    "X83n1578_004:0447c18": "起愛憎。北宗既自立秀師為六祖。忌祖傳衣天下所",
    "X83n1578_004:0447c19": "聞。囑行昌刺祖。祖心通預知其事。置金十兩於座間。",
    "X83n1578_004:0447c20": "昌懷刃入室。祖舒頸就之。昌揮刃者三。都無所損。祖",
    "X83n1578_004:0447c21": "曰。正劍不邪。邪劍不正。只負汝金。不負汝命。昌驚仆。",
    "X83n1578_004:0447c22": "久而方蘇。求哀悔過。願出家。祖以金授曰。汝且去。恐",
    "X83n1578_004:0447c23": "眾或害汝。他日易形而來。吾當攝受。昌稟旨宵遁。遂",
    "X83n1578_004:0447c24": "出家。精進。一日念祖前命。過祖禮覲。祖曰。吾久念汝。",
    "X83n1578_004:0448a01": "汝何來晚。曰蒙和尚赦罪。今雖出家苦行。難報深恩。",
    "X83n1578_004:0448a02": "其唯傳法度生乎。弟子常覧涅槃經。未曉常無常義。",
    "X83n1578_004:0448a03": "乞和尚慈悲略為宣說。祖曰。無常者即佛性也。有常",
    "X83n1578_004:0448a04": "者即善惡一切諸法分別心也。曰和尚所說。大違經",
    "X83n1578_004:0448a05": "文。祖曰。吾傳佛心印。安敢違於佛經。曰經說佛性是",
    "X83n1578_004:0448a06": "常。和尚却言無常。善惡諸法乃至菩提心皆是無常。",
    "X83n1578_004:0448a07": "和尚却言是常。此則相違。令學人轉加迷惑。祖曰。涅",
    "X83n1578_004:0448a08": "槃經。吾昔聽尼無盡藏讀誦一徧。便為講說。無一字",
    "X83n1578_004:0448a09": "一義不合經文。乃至為汝。終無二說。曰學人識量淺",
    "X83n1578_004:0448a10": "昧。願和尚委曲開示。祖曰。汝知否。佛性若常。更說甚",
    "X83n1578_004:0448a11": "麼善惡諸法。乃至窮劫無有一人發菩提心者。故吾",
    "X83n1578_004:0448a12": "說無常。正是佛說真常之道也。又一切諸法若無常。",
    "X83n1578_004:0448a13": "(有心字非)者。即物物皆有自性。容受生死。而真常性。有不",
    "X83n1578_004:0448a14": "徧之處。故吾說常者。正是佛說真無常義也。佛比為",
    "X83n1578_004:0448a15": "凡夫外道執於邪常。諸二乘人於常計無常。共成八",
    "X83n1578_004:0448a16": "倒。故於涅槃了義教中。破彼偏見。而顯說真常真樂",
    "X83n1578_004:0448a17": "真我真淨。汝今依言背義。以斷滅無常及確定死常。",
    "X83n1578_004:0448a18": "而錯解佛之圓妙最後微言。縱覽千徧。有何所益。行",
    "X83n1578_004:0448a19": "昌忽如醉醒。乃說偈曰。因守無常心。佛演有常性。不",
    "X83n1578_004:0448a20": "知方便者。猶春池拾礫。我今不施功。佛性而見前。非",
    "X83n1578_004:0448a21": "師相授與。我亦無所得。祖曰。汝今徹也。宜名志徹",
    "X83n1578_004:0448a22": "　僧志常參祖。祖問。汝從何來。欲求何事。曰學人近禮",
    "X83n1578_004:0448a23": "大通和尚。蒙示見性成佛之義。未決狐疑。望賜開示。",
    "X83n1578_004:0448a24": "祖曰。彼有何言句。汝試舉看。曰到彼三月未蒙開示。",
    "X83n1578_004:0448b01": "以為法切故。中夜哀懇。大通乃曰。汝見虗空否。對曰",
    "X83n1578_004:0448b02": "見。通曰。汝見虗空。有相貌否。對曰。虗空無形。有何相",
    "X83n1578_004:0448b03": "貌。通曰。汝之本性猶如虗空。返觀自性。了無一物可",
    "X83n1578_004:0448b04": "見。是名正見。無一物可知。是名真知。無有青黃長短。",
    "X83n1578_004:0448b05": "但見本源清淨。覺體圓明。即名見性成佛。亦名極樂",
    "X83n1578_004:0448b06": "世界。亦名如來知見。學人雖聞此說。猶未決了。乞和",
    "X83n1578_004:0448b07": "尚示誨。令無凝滯。祖曰。彼師所說。猶存見知。故令汝",
    "X83n1578_004:0448b08": "未了。吾今示汝一偈曰。不見一法存無見。大似浮雲",
    "X83n1578_004:0448b09": "遮日面。不知一法守空知。還如太虗生閃電。此之知",
    "X83n1578_004:0448b10": "見瞥然興。錯認何曾解方便。汝當一念自知非。自己",
    "X83n1578_004:0448b11": "靈光常顯現。常聞偈已。心意豁然。乃述偈曰。無端起",
    "X83n1578_004:0448b12": "知見。著相求菩提。情存一念悟。寧越昔時迷。自性覺",
    "X83n1578_004:0448b13": "源體。隨照枉遷流。不入祖師室。茫然趣兩頭　禪者",
    "X83n1578_004:0448b14": "智隍。初參五祖。自謂已得正受。菴居長坐。積二十年。",
    "X83n1578_004:0448b15": "祖弟子玄策。遊方至河朔。聞隍之名。造菴問云。汝在",
    "X83n1578_004:0448b16": "此作什麼。隍曰入定。策曰。汝云入定。為有心入耶。無",
    "X83n1578_004:0448b17": "心入耶。若無心入者。一切無情草木瓦石。應合得定。",
    "X83n1578_004:0448b18": "若有心入者。一切有情含識之流。亦應得定。隍曰。我",
    "X83n1578_004:0448b19": "正入定時。不見有有無之心。策曰。不見有有無之心。",
    "X83n1578_004:0448b20": "即是常定。何出何入。若有出入。即非大定。隍無對。良",
    "X83n1578_004:0448b21": "久問曰。師嗣誰耶。策曰。我師曹溪六祖。隍云。六祖以",
    "X83n1578_004:0448b22": "何為禪定。策曰。我師所說。妙湛圓寂。體用如如。五陰",
    "X83n1578_004:0448b23": "本空。六塵非有。不出不入。不定不亂。禪性無住。離住",
    "X83n1578_004:0448b24": "禪寂。禪性無生。離生禪想。心如虗空。亦無虗空之量。",
    "X83n1578_004:0448c01": "隍聞是說。徑來謁祖。祖問曰。仁者何來。隍具述前緣。",
    "X83n1578_004:0448c02": "祖曰。誠如所言。汝但心如虗空。不著空見。應用無礙。",
    "X83n1578_004:0448c03": "動靜無心。凡聖情亡。能所俱泯。性相如如。無不定時",
    "X83n1578_004:0448c04": "也。(燈錄及正法眼藏。皆無汝但以下三十五字。止云祖愍其遠來。便埀開决)隍於是大悟。",
    "X83n1578_004:0448c05": "二十年所得心。都無影響。其夜河北士庶。聞空中有",
    "X83n1578_004:0448c06": "聲云。隍禪師今日得道也　有一童子名神會。年十",
    "X83n1578_004:0448c07": "三。自玉泉來參禮。祖曰。知識遠來艱辛。還將得本來",
    "X83n1578_004:0448c08": "否。若有本則合識主。試說看。會曰。以無住為本。見即",
    "X83n1578_004:0448c09": "是主。祖曰。這沙彌爭合取次語。會曰。和尚坐禪。還見",
    "X83n1578_004:0448c10": "不見。祖以拄杖打三下云。吾打汝痛不痛。對曰。亦痛",
    "X83n1578_004:0448c11": "亦不痛。祖曰。吾亦見亦不見。神會問。如何是亦見亦",
    "X83n1578_004:0448c12": "不見。祖云。吾之所見。常見自家過愆。不見他人是非",
    "X83n1578_004:0448c13": "好惡。是以亦見亦不見。汝言亦痛亦不痛如何。汝若",
    "X83n1578_004:0448c14": "不痛。同其木石。若痛。則同凡夫。即起恚恨。汝向前見",
    "X83n1578_004:0448c15": "不見是二邊。痛不痛是生滅。汝自性且不見。敢爾弄",
    "X83n1578_004:0448c16": "人。神會禮拜悔謝。一日祖告眾曰。我有一物。無頭無",
    "X83n1578_004:0448c17": "尾。無名無字。無背無面。諸人還識否。神會出曰。是諸",
    "X83n1578_004:0448c18": "佛之本源。神會之佛性。祖曰。向汝道無名無字。汝便",
    "X83n1578_004:0448c19": "喚作本源佛性。汝向去有把茆盖頭。也只成個知解",
    "X83n1578_004:0448c20": "宗徒　唐中宗神龍元年。詔遣使薜簡迎祖。祖以疾",
    "X83n1578_004:0448c21": "辭。簡問曰。京城禪德皆云。欲得會道。必須坐禪習定。",
    "X83n1578_004:0448c22": "若不因禪定。而得解脫者。未之有也。未審師所說法",
    "X83n1578_004:0448c23": "如何。師曰。道由心悟。豈在坐也。經云。若言如來若坐",
    "X83n1578_004:0448c24": "若臥。是行邪道。何故。無所從來。亦無所去。無生無滅。",
    "X83n1578_004:0449a01": "是如來清淨禪。諸法空寂。是如來清淨坐。究竟無證。",
    "X83n1578_004:0449a02": "豈況坐耶。簡曰。弟子回京。主上必問。願師慈悲指示",
    "X83n1578_004:0449a03": "心要。傳奏兩宮。及京城學道者。譬如一燈燃百千燈。",
    "X83n1578_004:0449a04": "冥者皆明。明明無盡。師曰。道無明暗。明暗是代謝之",
    "X83n1578_004:0449a05": "義。明明無盡。亦是有盡相待立名。故淨名經云。法無",
    "X83n1578_004:0449a06": "有比。無相待故。簡曰。明喻智慧。暗喻煩惱。修道之人。",
    "X83n1578_004:0449a07": "若不以智慧。照破煩惱。無始生死憑何出離。祖曰。煩",
    "X83n1578_004:0449a08": "惱即是菩提。無二無別。若以智慧照破煩惱者。此是",
    "X83n1578_004:0449a09": "二乘見解。羊鹿等機。上智大根。悉不如是。簡曰。如何",
    "X83n1578_004:0449a10": "是大乘見解。祖曰。明與無明。凡夫見二。智者了達其",
    "X83n1578_004:0449a11": "性無二。無二之性即是實性。實性者。處凡愚而不減。",
    "X83n1578_004:0449a12": "在賢聖而不增。住煩惱而不亂。居禪定而不寂。不斷",
    "X83n1578_004:0449a13": "不常。不來不去。不在中間。及其內外。不生不滅。性相",
    "X83n1578_004:0449a14": "如如。常住不遷。名之曰道。簡曰。師說不生不滅。何異",
    "X83n1578_004:0449a15": "外道。祖曰。外道所說不生不滅者。將滅止生。以生顯",
    "X83n1578_004:0449a16": "滅。滅猶不滅。生說不生。我說不生不滅者。本自無生。",
    "X83n1578_004:0449a17": "今亦不滅。所以不同外道。汝若欲知心要。但一切善",
    "X83n1578_004:0449a18": "惡都莫思量。自然得入清淨心體。湛然常寂。妙用恒",
    "X83n1578_004:0449a19": "沙。簡蒙指教。豁然大悟。禮辭歸闕。表奏師語。詔加褒",
    "X83n1578_004:0449a20": "美　僧問。黃梅意旨甚麼人得。祖曰。會佛法人得。曰",
    "X83n1578_004:0449a21": "和尚還得否。祖曰。我不會佛法。",
    "X83n1578_004:0449a22": "徑山杲頌云。蕉芭蕉芭。有葉無了。忽然一陣狂風",
    "X83n1578_004:0449a23": "起。恰似東京大相國寺裏三十六院東廊下北角",
    "X83n1578_004:0449a24": "頭王和尚破袈裟。畢竟如何。歸堂喫茶。",
    "X83n1578_004:0449b01": "蜀僧方辨來謁。曰善塑。祖正色曰。試塑看。方辨不領",
    "X83n1578_004:0449b02": "旨。乃塑祖真。可高七尺。曲盡其妙。祖觀之曰。汝善塑",
    "X83n1578_004:0449b03": "性。不善佛性。酬以衣物。辨禮謝而去　有僧舉臥輪",
    "X83n1578_004:0449b04": "禪師偈曰。臥輪有伎倆。能斷百思想。對境心不起。菩",
    "X83n1578_004:0449b05": "提日日長。祖聞之曰。此偈未明心地。若依而行之。是",
    "X83n1578_004:0449b06": "加繫縛。因示一偈曰。惠能沒伎倆。不斷百思想。對境",
    "X83n1578_004:0449b07": "心數起。菩提作麼長　延和壬子七月。(是年初號太極。五月改延",
    "X83n1578_004:0449b08": "和。八月改先天)命門人。於新州國恩寺。建報恩塔。仍令促工。",
    "X83n1578_004:0449b09": "先天二年夏末落成。七月一日集徒眾曰。吾至八月。",
    "X83n1578_004:0449b10": "欲離世間。汝等有疑。早須相問。為汝破疑。令汝迷盡。",
    "X83n1578_004:0449b11": "吾若去後。無人教汝。法海等聞。悉皆涕泣。惟有神會。",
    "X83n1578_004:0449b12": "神情不動。祖曰。神會小師。却得善不善等。毀譽不動。",
    "X83n1578_004:0449b13": "哀樂不生。餘者不得。數年山中。竟修何道。汝今悲泣。",
    "X83n1578_004:0449b14": "為憂阿誰。若憂吾不知去處。吾自知去處。吾若不知",
    "X83n1578_004:0449b15": "去處。終不預報於汝。汝等悲泣。葢為不知吾去處。若",
    "X83n1578_004:0449b16": "知吾去處。即不合悲泣。法性本無生滅去來。汝等盡",
    "X83n1578_004:0449b17": "坐。吾與汝說一偈。名曰真假動靜偈。汝等誦取此偈。",
    "X83n1578_004:0449b18": "與吾意同。依此修行。不失宗旨。眾僧作禮請祖說偈。",
    "X83n1578_004:0449b19": "偈曰。一切無有真。不以見於真。若見於真者。是見盡",
    "X83n1578_004:0449b20": "非真。若能自有真。離假即心真。自心不離假。無真何",
    "X83n1578_004:0449b21": "處真。有情即解動。無情即不動。若修不動行。同無情",
    "X83n1578_004:0449b22": "不動。若覔真不動。動上有不動。不動是不動。無情無",
    "X83n1578_004:0449b23": "佛種。善能分別相。第一義不動。但作如此見。即是真",
    "X83n1578_004:0449b24": "如用。報諸學道人。努力須用意。莫於大乘門。却執生",
    "X83n1578_004:0449c01": "死智。若言下相應。即共論佛義。若實不相應。合掌令",
    "X83n1578_004:0449c02": "歡喜。此宗本無諍。諍即失道意。執逆諍法門。自性入",
    "X83n1578_004:0449c03": "生死。眾聞偈已。普皆作禮。法海再拜問曰。和尚入滅。",
    "X83n1578_004:0449c04": "衣法當付何人。祖曰。吾忝受忍大師衣法。今為汝等",
    "X83n1578_004:0449c05": "說法。不付其衣。葢汝等信根純熟。决定不疑。堪任大",
    "X83n1578_004:0449c06": "事。據達磨舊記。衣亦不合傳矣。復曰。諸善知識。汝等",
    "X83n1578_004:0449c07": "各各淨心。聽吾說法。汝等諸人。自心是佛。更莫狐疑。",
    "X83n1578_004:0449c08": "外無一物而能建立。皆是本心。生萬種法。故經云。心",
    "X83n1578_004:0449c09": "生種種法生。心滅種種法滅。若欲成就種智。須達一",
    "X83n1578_004:0449c10": "相三昧一行三昧。若於一切處而不住相。於彼相中",
    "X83n1578_004:0449c11": "不生憎愛。亦無取捨。不念利益成壞等事。安閒恬靜。",
    "X83n1578_004:0449c12": "虗融澹泊。此名一相三昧。若於一切處。行住坐臥。純",
    "X83n1578_004:0449c13": "一直心。不動道場。真成淨土。此名一行三昧。若人具",
    "X83n1578_004:0449c14": "二三昧。如地有種。含藏長養。成就其實。一相一行亦",
    "X83n1578_004:0449c15": "復如是。我今說法。猶如時雨溥潤大地。汝等佛性。譬",
    "X83n1578_004:0449c16": "之種子。遇茲霑洽悉得發生。承吾旨者决獲菩提。依",
    "X83n1578_004:0449c17": "吾行者定證妙果。聽吾偈曰。心地含諸種。普雨悉皆",
    "X83n1578_004:0449c18": "萌。頓悟花情已。菩提果自成。說偈已。復曰。其法無二。",
    "X83n1578_004:0449c19": "其心亦然。其道清淨。亦無諸相。汝等慎勿觀靜。及空",
    "X83n1578_004:0449c20": "其心。此心本淨。無可取捨。各自努力。隨緣好去　七",
    "X83n1578_004:0449c21": "月八日謂門人曰。吾欲歸新州。汝等速理舟楫。大眾",
    "X83n1578_004:0449c22": "哀留甚堅。祖曰。諸佛出現。猶示涅槃。有來必去。理亦",
    "X83n1578_004:0449c23": "常然。吾此形骸。歸必有所。眾曰。師從此去。早晚可回。",
    "X83n1578_004:0449c24": "祖曰。葉落歸根。來時無口。(法雲秀云。非但來時無口。去時亦無鼻孔)又問",
    "X83n1578_004:0450a01": "曰。正法眼藏傳付何人。祖曰。有道者得。無心者通。又",
    "X83n1578_004:0450a02": "問。後莫有難否。祖曰。吾滅後五六年。當有一人。來取",
    "X83n1578_004:0450a03": "吾首。聽吾記曰。頭上養親。口裏須餐。遇滿之難。楊柳",
    "X83n1578_004:0450a04": "為官。又曰。吾去七十年。有二菩薩。從東方。一在家。一",
    "X83n1578_004:0450a05": "出家。同時興化。建立吾宗。締緝伽藍。昌隆法嗣。又問",
    "X83n1578_004:0450a06": "佛祖傳授次第。祖為詳述摩訶迦葉而下。至祖次第",
    "X83n1578_004:0450a07": "　八月三日復示眾曰。吾滅度後。莫作世情。悲泣雨",
    "X83n1578_004:0450a08": "淚。受人弔問。身著孝服。非吾弟子。亦非正法。但識自",
    "X83n1578_004:0450a09": "本心。見自本性。無動無靜。無生無滅。無去無來。無是",
    "X83n1578_004:0450a10": "無非。無住無往。恐汝等心迷。不會吾意。今再囑汝。令",
    "X83n1578_004:0450a11": "汝見性。吾滅度後。依此修行。如吾在日。若違吾教。縱",
    "X83n1578_004:0450a12": "吾在世。亦無有益。復說偈曰。兀兀不修善。騰騰不造",
    "X83n1578_004:0450a13": "惡。寂寂斷見聞。蕩蕩心無著。說偈已。端坐至三更。謂",
    "X83n1578_004:0450a14": "門人曰。吾行矣。奄然遷化。於時異香滿室。白虹屬地。",
    "X83n1578_004:0450a15": "林木變白。禽獸哀鳴。十一月。廣韶新三郡官僚。暨門",
    "X83n1578_004:0450a16": "人僧俗。爭迎真身。莫決所之。乃焚香禱曰。香烟指處。",
    "X83n1578_004:0450a17": "師所歸焉。時香烟直貫曹溪。十一月十三日。遷神龕",
    "X83n1578_004:0450a18": "并衣鉢歸曹溪。次年七月入塔。門人憶念取首之記",
    "X83n1578_004:0450a19": "以鐵漆固頸入塔。時白光自塔起上亘天。三日始散。",
    "X83n1578_004:0450a20": "祖春秋七十有六。葢年二十四而傳衣。三十九祝髮。",
    "X83n1578_004:0450a21": "說法利生三十七載。",
    "X83n1578_004:0450a22": "開元十年八月。有張滿者。受新羅僧賄。偽服衰絰",
    "X83n1578_004:0450a23": "為孝子。夜入塔盜祖首。欲持歸供養。守塔者聞塔",
    "X83n1578_004:0450a24": "中有聲起。視滿驚逸。而祖頸微有傷處。刺史柳無",
    "X83n1578_004:0450b01": "忝。縣令楊侃。共督捕得滿。祖弟子令韜謂。彼意在",
    "X83n1578_004:0450b02": "供養。且佛教慈悲。冤親平等。柳守嘉歎。釋滿不治",
    "X83n1578_004:0450b03": "　外紀云。祖至曹溪寶林。覩堂宇湫隘。不足容眾。",
    "X83n1578_004:0450b04": "欲廣之。遂謁里人陳亞仙曰。老僧欲乞檀那一坐",
    "X83n1578_004:0450b05": "具地。亞仙曰。和尚坐具幾許濶。祖以坐具示之。亞",
    "X83n1578_004:0450b06": "仙唯然。祖展坐具。彌布曹溪四境。四天王各現其",
    "X83n1578_004:0450b07": "方。亞仙曰。和尚法力廣大。他日興造。願存祖墓。餘",
    "X83n1578_004:0450b08": "願盡捨為寶坊。然此地乃生龍白象來脉。只可平",
    "X83n1578_004:0450b09": "天。不可平地。寺後興建。一依其言。先是西國智藥",
    "X83n1578_004:0450b10": "三藏。經其地。謂林巒泉水。宛如西天寶林。宜建一",
    "X83n1578_004:0450b11": "梵剎。一百七十年後。當有無上法寶。於此演化。得",
    "X83n1578_004:0450b12": "道者如林。宜號寶林。韶州牧侯敬中。表聞建寺。時",
    "X83n1578_004:0450b13": "梁天監三年。祖之來適符其記。殿前有潭一所。龍",
    "X83n1578_004:0450b14": "常出沒其間。一日現形甚巨。波浪洶涌。雲霧陰翳。",
    "X83n1578_004:0450b15": "徒眾皆懼。祖曰。爾能現大身。不能現小身。若為神",
    "X83n1578_004:0450b16": "龍。當能變化。以小現大。以大現小也。其龍忽沒。俄",
    "X83n1578_004:0450b17": "頃復現小身。躍出潭面。祖展鉢曰。你且不敢入老",
    "X83n1578_004:0450b18": "僧鉢盂裏。祖以鉢承之。龍伏鉢中不能動。持之上",
    "X83n1578_004:0450b19": "堂。為說法要。龍遂蛻骨而去。其骨長七寸許。首尾",
    "X83n1578_004:0450b20": "角足皆具。留傳本寺　林間錄。曹溪大師將入涅",
    "X83n1578_004:0450b21": "槃。門人行瑫超俗法海等問。和尚法何所付。曹溪",
    "X83n1578_004:0450b22": "曰。付囑者二十年外。於此地弘揚。又問誰人。答曰。",
    "X83n1578_004:0450b23": "若欲知者。大庾嶺上以網取之。圭峯立荷澤為正",
    "X83n1578_004:0450b24": "傳的付。乃文釋之曰。嶺者高也。荷澤姓高。故密示",
    "X83n1578_004:0450c01": "之耳。欲抑讓公為旁出。則曰。讓則曹溪門下旁出",
    "X83n1578_004:0450c02": "之汎徒。此類數可千餘。嗚呼。逐鹿者不見山。攫金",
    "X83n1578_004:0450c03": "者不見人。殆非虗言。方密公所見。惟荷澤故。諸師",
    "X83n1578_004:0450c04": "不問是非。例皆毀之。如大庾嶺上以網取之之語。",
    "X83n1578_004:0450c05": "是大師末後全提妙旨。而輒以意求。讓公僧中之",
    "X83n1578_004:0450c06": "王。而謂之汎徒。詳味密公之意。可以發千載之一",
    "X83n1578_004:0450c07": "笑。又云。老安國師有言曰。金剛經云。應無所住而",
    "X83n1578_004:0450c08": "生其心。無所住者。不依色。不住聲。不住迷。不住悟。",
    "X83n1578_004:0450c09": "不住體。不住用。而生其心者。即一切法而顯一心。",
    "X83n1578_004:0450c10": "若住善生心。即善現。住惡生心。即惡現。本心即隱",
    "X83n1578_004:0450c11": "沒。若無所住。十方世界惟是一心。信知曹溪大師",
    "X83n1578_004:0450c12": "云。風幡不動是心動。修山主有偈曰。風動心搖樹。",
    "X83n1578_004:0450c13": "雲生性起塵。若明今日事。昧却本來人。幻寄曰。洪",
    "X83n1578_004:0450c14": "師訶密公意求網取。而以義路釋風幡。正是徐六",
    "X83n1578_004:0450c15": "喻擔板耳。不見修山主道。若明今日事。昧却本來",
    "X83n1578_004:0450c16": "人耶。咦。",
    "X83n1578_004:0450c18": "指月錄卷之四"
}