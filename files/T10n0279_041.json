{
    "T10n0279_041:0215a02": "大方廣佛華嚴經卷第四十一",
    "T10n0279_041:0215a04": "于闐國三藏實叉難陀奉　制譯",
    "T10n0279_041:0215a05": "十定品第二十七之二",
    "T10n0279_041:0215a06": "「佛子！云何為菩薩摩訶薩次第遍往諸佛國",
    "T10n0279_041:0215a07": "土神通三昧？佛子！此菩薩摩訶薩過於東方",
    "T10n0279_041:0215a08": "無數世界，復過爾所世界微塵數世界，於彼",
    "T10n0279_041:0215a09": "諸世界中入此三昧，或剎那入，或須臾入，或",
    "T10n0279_041:0215a10": "相續入，或日初分時入，或日中分時入，或日",
    "T10n0279_041:0215a11": "後分時入，或夜初分時入，或夜中分時入，或",
    "T10n0279_041:0215a12": "夜後分時入，或一日入，或五日入，或半月入，",
    "T10n0279_041:0215a13": "或一月入，或一年入，或百年入，或千年入，或",
    "T10n0279_041:0215a14": "百千年入，或億年入，或百千億年入，或百千",
    "T10n0279_041:0215a15": "那由他億年入，或一劫入，或百劫入，或百千",
    "T10n0279_041:0215a16": "劫入，或百千那由他億劫入，或無數劫入，或",
    "T10n0279_041:0215a17": "無量劫入，或無邊劫入，或無等劫入，或不可",
    "T10n0279_041:0215a18": "數劫入，或不可稱劫入，或不可思劫入，或不",
    "T10n0279_041:0215a19": "可量劫入，或不可說劫入，或不可說不可說",
    "T10n0279_041:0215a20": "劫入，若久、若近、若法、若時，種種不同。菩薩於",
    "T10n0279_041:0215a21": "彼不生分別，心無染著，不作二、不作不二，",
    "T10n0279_041:0215a22": "不作普、不作別，雖離此分別而以神通方便",
    "T10n0279_041:0215a23": "從三昧起，於一切法不忘不失至於究竟。譬",
    "T10n0279_041:0215a24": "如日天子周行照曜，晝夜不住；日出名晝，日",
    "T10n0279_041:0215a25": "沒名夜，晝亦不生，夜亦不滅。菩薩摩訶薩於",
    "T10n0279_041:0215a26": "無數世界入神通三昧，入三昧已，明見爾",
    "T10n0279_041:0215a27": "所無數世界亦復如是。佛子！是為菩薩摩訶",
    "T10n0279_041:0215a28": "薩第三次第遍往諸佛國土神通大三昧善巧",
    "T10n0279_041:0215a29": "智。「佛子！云何為菩薩摩訶薩清淨深心行三",
    "T10n0279_041:0215b01": "昧？佛子！此菩薩摩訶薩知諸佛身數等眾生，",
    "T10n0279_041:0215b02": "見無量佛過阿僧祇世界微塵數。於彼一一",
    "T10n0279_041:0215b03": "諸如來所，以一切種種妙香而作供養，以一",
    "T10n0279_041:0215b04": "切種種妙華而作供養，以一切種種蓋大如",
    "T10n0279_041:0215b05": "阿僧祇佛剎而作供養，以超過一切世界一",
    "T10n0279_041:0215b06": "切上妙莊嚴具而作供養，散一切種種寶而",
    "T10n0279_041:0215b07": "作供養，以一切種種莊嚴具莊嚴經行處而",
    "T10n0279_041:0215b08": "作供養，以一切無數上妙摩尼寶藏而作供",
    "T10n0279_041:0215b09": "養，以佛神力所流出過諸天上味飲食而作",
    "T10n0279_041:0215b10": "供養，一切佛剎種種上妙諸供養具，能以神",
    "T10n0279_041:0215b11": "力普皆攝取而作供養。於彼一一諸如來所，",
    "T10n0279_041:0215b12": "恭敬尊重，頭頂禮敬，舉身布地，請問佛法，",
    "T10n0279_041:0215b13": "讚佛平等，稱揚諸佛廣大功德，入於諸佛所",
    "T10n0279_041:0215b14": "入大悲，得佛平等無礙之力；於一念頃，一切",
    "T10n0279_041:0215b15": "佛所勤求妙法，然於諸佛出興於世、入般涅",
    "T10n0279_041:0215b16": "槃，如是之相皆無所得。如散動心，了別所緣，",
    "T10n0279_041:0215b17": "心起不知何所緣起，心滅不知何所緣滅；此",
    "T10n0279_041:0215b18": "菩薩摩訶薩亦復如是，終不分別如來出世",
    "T10n0279_041:0215b19": "及涅槃相。佛子！如日中陽焰，不從雲生，不",
    "T10n0279_041:0215b20": "從池生，不處於陸，不住於水，非有非無，非善",
    "T10n0279_041:0215b21": "非惡，非清非濁，不堪飲漱，不可穢污，非有體",
    "T10n0279_041:0215b22": "非無體，非有味非無味，以因緣故而現水相，",
    "T10n0279_041:0215b23": "為識所了，遠望似水而興水想，近之則無，水",
    "T10n0279_041:0215b24": "想自滅；此菩薩摩訶薩亦復如是，不得如來",
    "T10n0279_041:0215b25": "出興於世及涅槃相。諸佛有相及以無相，皆",
    "T10n0279_041:0215b26": "是想心之所分別。佛子！此三昧名為：清淨深",
    "T10n0279_041:0215b27": "心行。菩薩摩訶薩於此三昧，入已而起，起已",
    "T10n0279_041:0215b28": "不失。譬如有人從睡得寤，憶所夢事，覺時雖",
    "T10n0279_041:0215b29": "無夢中境界，而能憶念、心不忘失。菩薩摩訶",
    "T10n0279_041:0215c01": "薩亦復如是，入於三昧，見佛聞法，從定而起，",
    "T10n0279_041:0215c02": "憶持不忘，而以此法開曉一切道場眾會，莊",
    "T10n0279_041:0215c03": "嚴一切諸佛國土，無量義趣悉得明達，一切",
    "T10n0279_041:0215c04": "法門皆亦清淨，然大智炬，長諸佛種，無畏具",
    "T10n0279_041:0215c05": "足，辯才不竭，開示演說甚深法藏。是為菩薩",
    "T10n0279_041:0215c06": "摩訶薩第四清淨深心行大三昧善巧智。",
    "T10n0279_041:0215c07": "「佛子！云何為菩薩摩訶薩知過去莊嚴藏三",
    "T10n0279_041:0215c08": "昧？佛子！此菩薩摩訶薩能知過去諸佛出現，",
    "T10n0279_041:0215c09": "所謂：劫次第中諸剎次第，剎次第中諸劫次",
    "T10n0279_041:0215c10": "第，劫次第中諸佛出現次第，佛出現次第中",
    "T10n0279_041:0215c11": "說法次第，說法次第中諸心樂次第，心樂次",
    "T10n0279_041:0215c12": "第中諸根次第，根次第中調伏次第，調伏次",
    "T10n0279_041:0215c13": "第中諸佛壽命次第，壽命次第中知億那由",
    "T10n0279_041:0215c14": "他年歲數量次第。佛子！此菩薩摩訶薩得如",
    "T10n0279_041:0215c15": "是無邊次第智故，則知過去諸佛，則知過去",
    "T10n0279_041:0215c16": "諸剎，則知過去諸法門，則知過去諸劫，則知過",
    "T10n0279_041:0215c17": "去諸法，則知過去諸心，則知過去諸解，則知",
    "T10n0279_041:0215c18": "過去諸眾生，則知過去諸煩惱，則知過去諸",
    "T10n0279_041:0215c19": "儀式，則知過去諸清淨。佛子！此三昧名：過去",
    "T10n0279_041:0215c20": "清淨藏，於一念中，能入百劫，能入千劫，能入",
    "T10n0279_041:0215c21": "百千劫，能入百千億那由他劫，能入無數劫，",
    "T10n0279_041:0215c22": "能入無量劫，能入無邊劫，能入無等劫，能入",
    "T10n0279_041:0215c23": "不可數劫，能入不可稱劫，能入不可思劫，能",
    "T10n0279_041:0215c24": "入不可量劫，能入不可說劫，能入不可說不",
    "T10n0279_041:0215c25": "可說劫。佛子！彼菩薩摩訶薩入此三昧，不",
    "T10n0279_041:0215c26": "滅現在，不緣過去。佛子！彼菩薩摩訶薩從此",
    "T10n0279_041:0215c27": "三昧起，於如來所受十種不可思議灌頂法，",
    "T10n0279_041:0215c28": "亦得、亦清淨、亦成就、亦入、亦證、亦滿、亦持，",
    "T10n0279_041:0215c29": "平等了知三輪清淨。何等為十？一者辯不違",
    "T10n0279_041:0216a01": "義，二者說法無盡，三者訓辭無失，四者樂",
    "T10n0279_041:0216a02": "說不斷，五者心無恐畏，六者語必誠實，七者",
    "T10n0279_041:0216a03": "眾生所依，八者救脫三界，九者善根最勝，十",
    "T10n0279_041:0216a04": "者調御妙法。佛子！此是十種灌頂法。若菩薩",
    "T10n0279_041:0216a05": "入此三昧，從三昧起，無間則得。如歌羅邏入",
    "T10n0279_041:0216a06": "胎藏時，於一念間識則託生；菩薩摩訶薩亦",
    "T10n0279_041:0216a07": "復如是，從此定起，於如來所，一念則得此十",
    "T10n0279_041:0216a08": "種法。佛子！是名菩薩摩訶薩第五知過去莊",
    "T10n0279_041:0216a09": "嚴藏大三昧善巧智。",
    "T10n0279_041:0216a10": "「佛子！云何為菩薩摩訶薩智光明藏三昧？佛",
    "T10n0279_041:0216a11": "子！彼菩薩摩訶薩住此三昧，能知未來一切",
    "T10n0279_041:0216a12": "世界一切劫中所有諸佛；若已說、若未說，若",
    "T10n0279_041:0216a13": "已授記、若未授記，種種名號各各不同，所謂：",
    "T10n0279_041:0216a14": "無數名、無量名、無邊名、無等名、不可數名、",
    "T10n0279_041:0216a15": "不可稱名、不可思名、不可量名、不可說名；當",
    "T10n0279_041:0216a16": "出現於世，當利益眾生，當作法王，當興佛事，",
    "T10n0279_041:0216a17": "當說福利，當讚善義，當說白分義，當淨治諸",
    "T10n0279_041:0216a18": "惡，當安住功德，當開示第一義諦，當入灌頂",
    "T10n0279_041:0216a19": "位，當成一切智。彼諸如來修圓滿行，發圓滿",
    "T10n0279_041:0216a20": "願，入圓滿智，有圓滿眾，備圓滿莊嚴，集圓滿",
    "T10n0279_041:0216a21": "功德，悟圓滿法，得圓滿果，具圓滿相，成圓滿",
    "T10n0279_041:0216a22": "覺。彼諸如來名姓種族、方便善巧、神通變",
    "T10n0279_041:0216a23": "化、成熟眾生、入般涅槃，如是一切皆悉了知。",
    "T10n0279_041:0216a24": "此菩薩於一念中，能入一劫、百劫、千劫、百千",
    "T10n0279_041:0216a25": "劫、百千億那由他劫，入閻浮提微塵數劫，入",
    "T10n0279_041:0216a26": "四天下微塵數劫，入小千世界微塵數劫，入",
    "T10n0279_041:0216a27": "中千世界微塵數劫，入大千世界微塵數劫，",
    "T10n0279_041:0216a28": "入佛剎微塵數劫，入百千佛剎微塵數劫，入",
    "T10n0279_041:0216a29": "百千億那由他佛剎微塵數劫，入無數佛剎",
    "T10n0279_041:0216b01": "微塵數劫，入無量佛剎微塵數劫，入無邊佛",
    "T10n0279_041:0216b02": "剎微塵數劫，入無等佛剎微塵數劫，入不可",
    "T10n0279_041:0216b03": "數佛剎微塵數劫，入不可稱佛剎微塵數劫，",
    "T10n0279_041:0216b04": "入不可思佛剎微塵數劫，入不可量佛剎微",
    "T10n0279_041:0216b05": "塵數劫，入不可說佛剎微塵數劫，入不可說",
    "T10n0279_041:0216b06": "不可說佛剎微塵數劫。如是未來一切世界",
    "T10n0279_041:0216b07": "所有劫數，能以智慧皆悉了知。以了知故，其",
    "T10n0279_041:0216b08": "心復入十種持門。何者為十？所謂：入佛持故，",
    "T10n0279_041:0216b09": "得不可說佛剎微塵數諸佛護念；入法持故，",
    "T10n0279_041:0216b10": "得十種陀羅尼光明無盡辯才；入行持故，出",
    "T10n0279_041:0216b11": "生圓滿殊勝諸願；入力持故，無能映蔽，無能",
    "T10n0279_041:0216b12": "摧伏；入智持故，所行佛法無有障礙；入大",
    "T10n0279_041:0216b13": "悲持故，轉於不退清淨法輪；入差別善巧句",
    "T10n0279_041:0216b14": "持故，轉一切文字輪，淨一切法門地；入師子",
    "T10n0279_041:0216b15": "受生法持故，開法關鑰，出欲淤泥；入智力持",
    "T10n0279_041:0216b16": "故，修菩薩行常不休息；入善友力持故，令無",
    "T10n0279_041:0216b17": "邊眾生普得清淨；入無住力持故，入不可說",
    "T10n0279_041:0216b18": "不可說廣大劫；入法力持故，以無礙方便智，",
    "T10n0279_041:0216b19": "知一切法自性清淨。「佛子！菩薩摩訶薩住此",
    "T10n0279_041:0216b20": "三昧已，善巧住不可說不可說劫，善巧住不",
    "T10n0279_041:0216b21": "可說不可說剎，善巧知不可說不可說種種",
    "T10n0279_041:0216b22": "眾生，善巧知不可說不可說眾生異相，善巧",
    "T10n0279_041:0216b23": "知不可說不可說同異業報，善巧知不可說",
    "T10n0279_041:0216b24": "不可說精進、諸根習氣、相續差別諸行，善巧",
    "T10n0279_041:0216b25": "知不可說不可說無量染淨種種思惟，善巧",
    "T10n0279_041:0216b26": "知不可說不可說法種種義、無量文字、演說言",
    "T10n0279_041:0216b27": "辭，善巧知不可說不可說種種佛出現、種族、",
    "T10n0279_041:0216b28": "時節、現相、說法、施為佛事、入般涅槃，善巧知",
    "T10n0279_041:0216b29": "不可說不可說無邊智慧門，善巧知不可說",
    "T10n0279_041:0216c01": "不可說一切神通無量變現。佛子！譬如日出，",
    "T10n0279_041:0216c02": "世間所有村營、城邑、宮殿、屋宅、山澤、鳥獸、樹",
    "T10n0279_041:0216c03": "林、華果，如是一切種種諸物，有目之人悉得",
    "T10n0279_041:0216c04": "明見。佛子！日光平等，無有分別，而能令目",
    "T10n0279_041:0216c05": "見種種相；此大三昧亦復如是，體性平等，無",
    "T10n0279_041:0216c06": "有分別，能令菩薩知不可說不可說百千億",
    "T10n0279_041:0216c07": "那由他差別之相。佛子！此菩薩摩訶薩如是",
    "T10n0279_041:0216c08": "了知時，令諸眾生得十種不空。何等為十？一",
    "T10n0279_041:0216c09": "者見不空，令諸眾生生善根故；二者聞不空，",
    "T10n0279_041:0216c10": "令諸眾生得成熟故；三者同住不空，令諸眾",
    "T10n0279_041:0216c11": "生心調伏故；四者發起不空，令諸眾生如言",
    "T10n0279_041:0216c12": "而作，通達一切諸法義故；五者行不空，令無",
    "T10n0279_041:0216c13": "邊世界皆清淨故；六者親近不空，於不可說",
    "T10n0279_041:0216c14": "不可說佛剎諸如來所，斷不可說不可說眾",
    "T10n0279_041:0216c15": "生疑故；七者願不空，隨所念眾生，令作勝供",
    "T10n0279_041:0216c16": "養，成就諸願故；八者善巧法不空，皆令得住",
    "T10n0279_041:0216c17": "無礙解脫清淨智故；九者雨法雨不空，於不",
    "T10n0279_041:0216c18": "可說不可說諸根眾生中，方便開示一切智",
    "T10n0279_041:0216c19": "行令住佛道故；十者出現不空，現無邊相，令",
    "T10n0279_041:0216c20": "一切眾生皆蒙照故。佛子！菩薩摩訶薩住此",
    "T10n0279_041:0216c21": "三昧，得十種不空時，諸天王眾皆來頂禮，諸",
    "T10n0279_041:0216c22": "龍王眾興大香雲，諸夜叉王頂禮其足，阿",
    "T10n0279_041:0216c23": "脩羅王恭敬供養，迦樓羅王前後圍遶，諸梵",
    "T10n0279_041:0216c24": "天王悉來勸請，緊那羅王、摩睺羅伽王咸共",
    "T10n0279_041:0216c25": "稱讚，乾闥婆王常來親近，諸人王眾承事",
    "T10n0279_041:0216c26": "供養。佛子！是為菩薩摩訶薩第六智光明藏",
    "T10n0279_041:0216c27": "大三昧善巧智。",
    "T10n0279_041:0216c28": "「佛子！云何為菩薩摩訶薩了知一切世界佛",
    "T10n0279_041:0216c29": "莊嚴三昧？佛子！此三昧何故名了知一切世",
    "T10n0279_041:0217a01": "界佛莊嚴？佛子！菩薩摩訶薩住此三昧，能次",
    "T10n0279_041:0217a02": "第入東方世界，能次第入南方世界，西方、北",
    "T10n0279_041:0217a03": "方、四維、上下，所有世界悉亦如是，能次第",
    "T10n0279_041:0217a04": "入。皆見諸佛出興於世，亦見彼佛一切神力，",
    "T10n0279_041:0217a05": "亦見諸佛所有遊戲，亦見諸佛廣大威德，亦",
    "T10n0279_041:0217a06": "見諸佛最勝自在，亦見諸佛大師子吼，亦見",
    "T10n0279_041:0217a07": "諸佛所修諸行，亦見諸佛種種莊嚴，亦見諸",
    "T10n0279_041:0217a08": "佛神足變化，亦見諸佛眾會雲集、眾會清淨、",
    "T10n0279_041:0217a09": "眾會廣大、眾會一相、眾會多相、眾會處所、眾",
    "T10n0279_041:0217a10": "會居止、眾會成熟、眾會調伏、眾會威德，如是",
    "T10n0279_041:0217a11": "一切悉皆明見。亦見眾會其量大小等閻浮",
    "T10n0279_041:0217a12": "提，亦見眾會等四天下，亦見眾會等小千界，",
    "T10n0279_041:0217a13": "亦見眾會等中千界，亦見眾會量等三千大",
    "T10n0279_041:0217a14": "千世界。亦見眾會充滿百千億那由他佛剎，",
    "T10n0279_041:0217a15": "亦見眾會充滿阿僧祇佛剎，亦見眾會充滿",
    "T10n0279_041:0217a16": "百佛剎微塵數佛剎，亦見眾會充滿千佛剎",
    "T10n0279_041:0217a17": "微塵數佛剎，亦見眾會充滿百千億那由他",
    "T10n0279_041:0217a18": "佛剎微塵數佛剎，亦見眾會充滿無數佛剎",
    "T10n0279_041:0217a19": "微塵數佛剎，亦見眾會充滿無量佛剎微塵",
    "T10n0279_041:0217a20": "數佛剎，亦見眾會充滿無邊佛剎微塵數佛",
    "T10n0279_041:0217a21": "剎，亦見眾會充滿無等佛剎微塵數佛剎，亦",
    "T10n0279_041:0217a22": "見眾會充滿不可數佛剎微塵數佛剎，亦見",
    "T10n0279_041:0217a23": "眾會充滿不可稱佛剎微塵數佛剎，亦見眾",
    "T10n0279_041:0217a24": "會充滿不可思佛剎微塵數佛剎，亦見眾會",
    "T10n0279_041:0217a25": "充滿不可量佛剎微塵數佛剎，亦見眾會充",
    "T10n0279_041:0217a26": "滿不可說佛剎微塵數佛剎，亦見眾會充滿",
    "T10n0279_041:0217a27": "不可說不可說佛剎微塵數佛剎。亦見諸佛",
    "T10n0279_041:0217a28": "於彼眾會道場中，示現種種相、種種時、種種",
    "T10n0279_041:0217a29": "國土、種種變化、種種神通、種種莊嚴、種種自",
    "T10n0279_041:0217b01": "在、種種形量、種種事業。菩薩摩訶薩亦見自",
    "T10n0279_041:0217b02": "身往彼眾會，亦自見身在彼說法，亦自見",
    "T10n0279_041:0217b03": "身受持佛語，亦自見身善知緣起，亦自見",
    "T10n0279_041:0217b04": "身住在虛空，亦自見身住於法身，亦自見",
    "T10n0279_041:0217b05": "身不生染著，亦自見身不住分別，亦自見",
    "T10n0279_041:0217b06": "身無有疲倦，亦自見身普入諸智，亦自見身",
    "T10n0279_041:0217b07": "普知諸義，亦自見身普入諸地，亦自見身普",
    "T10n0279_041:0217b08": "入諸趣，亦自見身普知方便，亦自見身普住",
    "T10n0279_041:0217b09": "佛前，亦自見身普入諸力，亦自見身普入真",
    "T10n0279_041:0217b10": "如，亦自見身普入無諍，亦自見身普入諸法。",
    "T10n0279_041:0217b11": "如是見時，不分別國土，不分別眾生，不分別",
    "T10n0279_041:0217b12": "佛，不分別法，不執著身，不執著身業，不執著",
    "T10n0279_041:0217b13": "心，不執著意。譬如諸法，不分別自性，不分別",
    "T10n0279_041:0217b14": "音聲，而自性不捨、名字不滅；菩薩摩訶薩亦",
    "T10n0279_041:0217b15": "復如是，不捨於行，隨世所作，而於此二無所",
    "T10n0279_041:0217b16": "執著。「佛子！菩薩摩訶薩見佛無量光色、無量",
    "T10n0279_041:0217b17": "形相，圓滿成就，平等清淨；一一現前，分明證",
    "T10n0279_041:0217b18": "了。或見佛身種種光明，或見佛身圓光一尋，",
    "T10n0279_041:0217b19": "或見佛身如盛日色，或見佛身微妙光色，或",
    "T10n0279_041:0217b20": "見佛身作清淨色，或見佛身作黃金色，或見",
    "T10n0279_041:0217b21": "佛身作金剛色，或見佛身作紺青色，或見佛",
    "T10n0279_041:0217b22": "身作無邊色，或見佛身作大青摩尼寶色。或",
    "T10n0279_041:0217b23": "見佛身其量七肘，或見佛身其量八肘，或見",
    "T10n0279_041:0217b24": "佛身其量九肘，或見佛身其量十肘，或見佛",
    "T10n0279_041:0217b25": "身二十肘量，或見佛身三十肘量，如是乃至",
    "T10n0279_041:0217b26": "一百肘量、一千肘量。或見佛身一俱盧舍量，",
    "T10n0279_041:0217b27": "或見佛身半由旬量，或見佛身一由旬量，或",
    "T10n0279_041:0217b28": "見佛身十由旬量，或見佛身百由旬量，或見",
    "T10n0279_041:0217b29": "佛身千由旬量，或見佛身百千由旬量，或見",
    "T10n0279_041:0217c01": "佛身閻浮提量，或見佛身四天下量，或見佛",
    "T10n0279_041:0217c02": "身小千界量，或見佛身中千界量，或見佛身",
    "T10n0279_041:0217c03": "大千界量，或見佛身百大千世界量，或見",
    "T10n0279_041:0217c04": "佛身千大千世界量，或見佛身百千大千世",
    "T10n0279_041:0217c05": "界量，或見佛身百千億那由他大千世界量，",
    "T10n0279_041:0217c06": "或見佛身無數大千世界量，或見佛身無量",
    "T10n0279_041:0217c07": "大千世界量，或見佛身無邊大千世界量，或",
    "T10n0279_041:0217c08": "見佛身無等大千世界量，或見佛身不可數",
    "T10n0279_041:0217c09": "大千世界量，或見佛身不可稱大千世界量，",
    "T10n0279_041:0217c10": "或見佛身不可思大千世界量，或見佛身不",
    "T10n0279_041:0217c11": "可量大千世界量，或見佛身不可說大千世",
    "T10n0279_041:0217c12": "界量，或見佛身不可說不可說大千世界量。",
    "T10n0279_041:0217c13": "佛子！菩薩如是見諸如來無量色相、無量形",
    "T10n0279_041:0217c14": "狀、無量示現、無量光明、無量光明網，其光分",
    "T10n0279_041:0217c15": "量等于法界，於法界中無所不照，普令發起",
    "T10n0279_041:0217c16": "無上智慧；又見佛身，無有染著，無有障礙，上",
    "T10n0279_041:0217c17": "妙清淨。佛子！菩薩如是見於佛身，而如來",
    "T10n0279_041:0217c18": "身不增不減。譬如虛空，於蟲所食芥子孔中",
    "T10n0279_041:0217c19": "亦不減小，於無數世界中亦不增廣；其諸佛",
    "T10n0279_041:0217c20": "身亦復如是，見大之時亦無所增，見小之",
    "T10n0279_041:0217c21": "時亦無所減。佛子！譬如月輪，閻浮提人見",
    "T10n0279_041:0217c22": "其形小而亦不減，月中住者見其形大而亦",
    "T10n0279_041:0217c23": "不增；菩薩摩訶薩亦復如是，住此三昧，隨其",
    "T10n0279_041:0217c24": "心樂，見諸佛身種種化相，言辭演法，受持不",
    "T10n0279_041:0217c25": "忘，而如來身不增不減。佛子！譬如眾生命終",
    "T10n0279_041:0217c26": "之後，將受生時，不離於心，所見清淨；菩薩摩",
    "T10n0279_041:0217c27": "訶薩亦復如是，不離於此甚深三昧，所見清",
    "T10n0279_041:0217c28": "淨。「佛子！菩薩摩訶薩住此三昧，成就十種速",
    "T10n0279_041:0217c29": "疾法。何者為十？所謂：速增諸行圓滿大願，速",
    "T10n0279_041:0218a01": "以法光照耀世間，速以方便轉於法輪度",
    "T10n0279_041:0218a02": "脫眾生，速隨眾生業示現諸佛清淨國土，速",
    "T10n0279_041:0218a03": "以平等智趣入十力，速與一切如來同住，速",
    "T10n0279_041:0218a04": "以大慈力摧破魔軍，速斷眾生疑令生歡喜，",
    "T10n0279_041:0218a05": "速隨勝解示現神變，速以種種妙法言辭淨",
    "T10n0279_041:0218a06": "諸世間。佛子！此菩薩摩訶薩復得十種法印，",
    "T10n0279_041:0218a07": "印一切法。何等為十？一者同去、來、今一切諸",
    "T10n0279_041:0218a08": "佛平等善根，二者同諸如來得無邊際智慧法",
    "T10n0279_041:0218a09": "身，三者同諸如來住不二法，四者同諸如來",
    "T10n0279_041:0218a10": "觀察三世無量境界皆悉平等，五者同諸如",
    "T10n0279_041:0218a11": "來得了達法界無礙境界，六者同諸如來成",
    "T10n0279_041:0218a12": "就十力所行無礙，七者同諸如來永絕二行",
    "T10n0279_041:0218a13": "住無諍法，八者同諸如來教化眾生恒不止",
    "T10n0279_041:0218a14": "息，九者同諸如來於智善巧、義善巧中能善",
    "T10n0279_041:0218a15": "觀察，十者同諸如來與一切佛平等無二。「佛",
    "T10n0279_041:0218a16": "子！若菩薩摩訶薩成就此了知一切世界佛",
    "T10n0279_041:0218a17": "莊嚴大三昧善巧方便門，是無師者，不由他",
    "T10n0279_041:0218a18": "教，自入一切佛法故；是丈夫者，能開悟一切",
    "T10n0279_041:0218a19": "眾生故；是清淨者，知心性本淨故；是第一者，",
    "T10n0279_041:0218a20": "能度脫一切世間故；是安慰者，能開曉一切",
    "T10n0279_041:0218a21": "眾生故；是安住者，未住佛種性者令得住故；",
    "T10n0279_041:0218a22": "是真實知者，入一切智門故；是無異想者，所",
    "T10n0279_041:0218a23": "言無二故；是住法藏者，誓願了知一切佛法",
    "T10n0279_041:0218a24": "故；是能雨法雨者，隨眾生心樂悉令充足故。",
    "T10n0279_041:0218a25": "佛子！譬如帝釋，於頂髻中置摩尼寶，以寶力",
    "T10n0279_041:0218a26": "故，威光轉盛。其釋天王初獲此寶則得十法，",
    "T10n0279_041:0218a27": "出過一切三十三天。何等為十？一者色相，二",
    "T10n0279_041:0218a28": "者形體，三者示現，四者眷屬，五者資具，六者",
    "T10n0279_041:0218a29": "音聲，七者神通，八者自在，九者慧解，十者智",
    "T10n0279_041:0218b01": "用。如是十種，悉過一切三十三天。菩薩摩訶",
    "T10n0279_041:0218b02": "薩亦復如是，初始獲得此三昧時，則得十種",
    "T10n0279_041:0218b03": "廣大智藏。何等為十？一者照耀一切佛剎智，",
    "T10n0279_041:0218b04": "二者知一切眾生受生智，三者普作三世變化",
    "T10n0279_041:0218b05": "智，四者普入一切佛身智，五者通達一切佛",
    "T10n0279_041:0218b06": "法智，六者普攝一切淨法智，七者普令一切",
    "T10n0279_041:0218b07": "眾生入法身智，八者現見一切法普眼清淨",
    "T10n0279_041:0218b08": "智，九者一切自在到於彼岸智，十者安住一",
    "T10n0279_041:0218b09": "切廣大法普盡無餘智。「佛子！菩薩摩訶薩住",
    "T10n0279_041:0218b10": "此三昧，復得十種最清淨威德身。何等為十？",
    "T10n0279_041:0218b11": "一者為照耀不可說不可說世界故，放不可",
    "T10n0279_041:0218b12": "說不可說光明輪；二者為令世界咸清淨故，",
    "T10n0279_041:0218b13": "放不可說不可說無量色相光明輪；三者為",
    "T10n0279_041:0218b14": "調伏眾生故，放不可說不可說光明輪；四者",
    "T10n0279_041:0218b15": "為親近一切諸佛故，化作不可說不可說身；",
    "T10n0279_041:0218b16": "五者為承事供養一切諸佛故，雨不可說不",
    "T10n0279_041:0218b17": "可說種種殊妙香華雲；六者為承事供養一",
    "T10n0279_041:0218b18": "切佛，及調伏一切眾生故，於一一毛孔中化",
    "T10n0279_041:0218b19": "作不可說不可說種種音樂；七者為成熟眾",
    "T10n0279_041:0218b20": "生故，現不可說不可說種種無量自在神變；",
    "T10n0279_041:0218b21": "八者為於十方種種名號一切佛所請問法",
    "T10n0279_041:0218b22": "故，一步超過不可說不可說世界；九者為令",
    "T10n0279_041:0218b23": "一切眾生見聞之者皆不空故，現不可說不",
    "T10n0279_041:0218b24": "可說種種無量清淨色相身，無能見頂；十者",
    "T10n0279_041:0218b25": "為與眾生開示無量祕密法故，發不可說不",
    "T10n0279_041:0218b26": "可說音聲語言。佛子！菩薩摩訶薩得此十種",
    "T10n0279_041:0218b27": "最清淨威德身已，能令眾生得十種圓滿。何",
    "T10n0279_041:0218b28": "等為十？一者能令眾生得見於佛，二者能令",
    "T10n0279_041:0218b29": "眾生深信於佛，三者能令眾生聽聞於法，四",
    "T10n0279_041:0218c01": "者能令眾生知有佛世界，五者能令眾生見",
    "T10n0279_041:0218c02": "佛神變，六者能令眾生念所集業，七者能令",
    "T10n0279_041:0218c03": "眾生定心圓滿，八者能令眾生入佛清淨，九",
    "T10n0279_041:0218c04": "者能令眾生發菩提心，十者能令眾生圓滿",
    "T10n0279_041:0218c05": "佛智。佛子！菩薩摩訶薩令眾生得十種圓滿",
    "T10n0279_041:0218c06": "已，復為眾生作十種佛事。何等為十？所謂：",
    "T10n0279_041:0218c07": "以音聲作佛事，為成熟眾生故；以色形作佛",
    "T10n0279_041:0218c08": "事，為調伏眾生故；以憶念作佛事，為清淨眾",
    "T10n0279_041:0218c09": "生故；以震動世界作佛事，為令眾生離惡趣",
    "T10n0279_041:0218c10": "故；以方便覺悟作佛事，為令眾生不失念故；",
    "T10n0279_041:0218c11": "以夢中現相作佛事，為令眾生恒正念故；以",
    "T10n0279_041:0218c12": "放大光明作佛事，為普攝取諸眾生故；以修",
    "T10n0279_041:0218c13": "菩薩行作佛事，為令眾生住勝願故；以成正",
    "T10n0279_041:0218c14": "等覺作佛事，為令眾生知幻法故；以轉妙法",
    "T10n0279_041:0218c15": "輪作佛事，為眾說法不失時故；以現住壽命",
    "T10n0279_041:0218c16": "作佛事，為調伏一切眾生故；以示般涅槃作",
    "T10n0279_041:0218c17": "佛事，知諸眾生起疲厭故。佛子！是為菩薩摩",
    "T10n0279_041:0218c18": "訶薩第七了知一切世界佛莊嚴大三昧善巧",
    "T10n0279_041:0218c19": "智。",
    "T10n0279_041:0218c20": "大方廣佛華嚴經卷第四十一"
}