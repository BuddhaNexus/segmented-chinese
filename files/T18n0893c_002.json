{
    "T18n0893c_002:0673a04": "蘇悉地羯羅經分別悉地時分品",
    "T18n0893c_002:0673a05": "第十二卷中",
    "T18n0893c_002:0673a07": "復次我今解說吉祥成就時節。行者知己。尋",
    "T18n0893c_002:0673a08": "求悉地。謂時節者。八月蠟月正月二月四月。",
    "T18n0893c_002:0673a09": "此等五月白十五日。應作上成就。其四月時。",
    "T18n0893c_002:0673a10": "必有雨難。其二月時。必有風難。於正月時。有",
    "T18n0893c_002:0673a11": "種種難。唯有蠟月。無諸難事。於八月時。有雷",
    "T18n0893c_002:0673a12": "電霹靂之難。如上所說之難皆成就相。此五",
    "T18n0893c_002:0673a13": "箇月但令求作上成就法。亦當應作扇底迦",
    "T18n0893c_002:0673a14": "事。亦即此五月黑十五日。應作中下二成就",
    "T18n0893c_002:0673a15": "法。亦當應作補瑟徵迦事。阿毘遮嚕迦事。於",
    "T18n0893c_002:0673a16": "月蝕時。成就最上之物。於日蝕時。通上中下",
    "T18n0893c_002:0673a17": "成就之物。或月一日三日五日七日或十三",
    "T18n0893c_002:0673a18": "日。應作成就諸一切事。若作最上成就。應取",
    "T18n0893c_002:0673a19": "上宿曜時。其中下法。類此應知。然諸宿中。鬼",
    "T18n0893c_002:0673a20": "宿為最。若作猛利成就。還依猛利宿曜時等。",
    "T18n0893c_002:0673a21": "或與三種事法相應。其所成就亦依三事而",
    "T18n0893c_002:0673a22": "作。或如本法所說。或依本尊指授。然十二月",
    "T18n0893c_002:0673a23": "一日至十五日。於其中間。應作一切成就及",
    "T18n0893c_002:0673a24": "事。或取本尊指日。或諸月中白黑十三日。亦",
    "T18n0893c_002:0673a25": "得成就。七月八月是雨時後節。應於此時作",
    "T18n0893c_002:0673a26": "扇底迦法。九月十月是冬初節。應於此時作",
    "T18n0893c_002:0673a27": "補瑟徵迦法。三月四月是春後節。應於此時",
    "T18n0893c_002:0673a28": "作阿毘遮嚕迦法。正月二月是春初節。應於",
    "T18n0893c_002:0673b01": "此時通一切事。五月六月是雨初節。要欲成",
    "T18n0893c_002:0673b02": "者作下悉地。如是春冬及雨後節。亦應成就",
    "T18n0893c_002:0673b03": "三種悉地。此中九品分別。隨類分配。於初夜",
    "T18n0893c_002:0673b04": "分。下成就時。於中夜分。中成就時。於後夜",
    "T18n0893c_002:0673b05": "分。上成就時。於初夜分。是作扇底迦事時。於",
    "T18n0893c_002:0673b06": "中夜分。是作阿毘遮嚕迦事時。於後夜分。是",
    "T18n0893c_002:0673b07": "作補瑟徵迦事時。於此三事。九品分別。隨類",
    "T18n0893c_002:0673b08": "相應。知其時節。於其時分所現之相。辨上中",
    "T18n0893c_002:0673b09": "下。然於日月蝕時。即當作法。不觀時分。凡猛",
    "T18n0893c_002:0673b10": "利成就及阿毘遮嚕迦事。日月蝕時最是相",
    "T18n0893c_002:0673b11": "應。凡起首成就。三日二日一日斷食。上中下",
    "T18n0893c_002:0673b12": "事。類日應知。",
    "T18n0893c_002:0673b13": "蘇悉地羯羅經圓備成就品第十三",
    "T18n0893c_002:0673b14": "復次當說本法闕少成就支具。若恐身力不",
    "T18n0893c_002:0673b15": "濟。勿須斷食。念誦遍數滿已。欲起成就。更須",
    "T18n0893c_002:0673b16": "念誦護摩。花香供養種種讚歎。觀念本尊。取",
    "T18n0893c_002:0673b17": "白[疊*毛]縷。童女合繩。如前作法。繫作七結。誦明",
    "T18n0893c_002:0673b18": "七百遍。於晨朝時以繫其腰。夢不失精。佛部",
    "T18n0893c_002:0673b19": "真言索。俱摩履真言。唵(同上呼一句)惹曳俱摩[口*履]",
    "T18n0893c_002:0673b20": "(二句)儵(式六反)訖(二合)囉吽馱[寧*頁](三句)莎嚩(去二合)訶(四",
    "T18n0893c_002:0673b21": "句)。",
    "T18n0893c_002:0673b22": "蓮花部真言索。矩嚨儗(魚以反)抳真言(同上呼一句)[口*路]訖",
    "T18n0893c_002:0673b23": "釤(二合)矩嚕矩嚨儗(同上)抳(三句)莎嚩(去二合)訶(四句)。",
    "T18n0893c_002:0673b24": "金剛部真言索。恾莽鷄真言。唵(同上呼一句)句爛",
    "T18n0893c_002:0673b25": "馱[口*履](二句)畔馱畔馱(三句)虎(二合)吽[打丁+巿](四句)",
    "T18n0893c_002:0673b26": "初中後分間。誦求請句。若自本法。無求請句。",
    "T18n0893c_002:0673b27": "應取安之。然此三明當部用之。其持誦繩。每",
    "T18n0893c_002:0673b28": "日繫持。作法光顯。若。作曼荼羅時。念誦之",
    "T18n0893c_002:0673b29": "時。於節日時。皆須繫持。令除難障。又合眼",
    "T18n0893c_002:0673c01": "藥。蘇嚕多安膳那。澁砂蜜。龍腦香。蓽撥。丁",
    "T18n0893c_002:0673c02": "香皮。得伽羅香。自生石蜜。各取等分。擣篩為",
    "T18n0893c_002:0673c03": "末。以馬口沫。相和細研。復以此明持誦百遍。",
    "T18n0893c_002:0673c04": "成就之時。數數洗面。以藥塗眼。除去懈怠及",
    "T18n0893c_002:0673c05": "所惛沈。有諸難起。夢預警見。佛部合眼藥真",
    "T18n0893c_002:0673c06": "言。唵(同上呼一句)入嚩攞路者泥(二句)莎嚩(去二合)訶",
    "T18n0893c_002:0673c07": "(三句)",
    "T18n0893c_002:0673c08": "蓮花部合眼藥真言。唵(同上呼一句)弭路枳[寧*頁](二句)",
    "T18n0893c_002:0673c09": "莎嚩(去二合)訶(三句)",
    "T18n0893c_002:0673c10": "金剛部合眼藥真言。唵(同上呼一句)畔度[口*履]掯(奴立反)",
    "T18n0893c_002:0673c11": "跛(化沒反)羝(二句)莎嚩(去二合)訶(三句)",
    "T18n0893c_002:0673c12": "此三真言。本部持。用合眼藥。或單呪水。數洗",
    "T18n0893c_002:0673c13": "面眼。亦得除於惛沈睡障。",
    "T18n0893c_002:0673c14": "若成就時。念誦疲乏。以白栴檀香和水。用部",
    "T18n0893c_002:0673c15": "心明持誦七遍而飲三掬。欲成就時。先以水",
    "T18n0893c_002:0673c16": "灑身。應取善相。方欲成就。見善相者。謂商",
    "T18n0893c_002:0673c17": "佉。輪。鉤魚。右旋印。白蓮華幢。莎悉底迦印。",
    "T18n0893c_002:0673c18": "滿瓶。萬字印。金剛杵。花鬘。或見端正婦人瓔",
    "T18n0893c_002:0673c19": "珞嚴身。或見懷妊婦人。或擎衣物。或見歡喜",
    "T18n0893c_002:0673c20": "童女。或見淨行婆羅門著新白衣。或見乘車",
    "T18n0893c_002:0673c21": "象馬根藥及菓。或見奇事或聞雷聲。或聞誦",
    "T18n0893c_002:0673c22": "吠陀聲。或聞吹螺吹角諸音樂聲。或聞孔雀",
    "T18n0893c_002:0673c23": "鶻鷓鸚鵡鵝鶴吉祥鳥聲。或聞善言慰愈之",
    "T18n0893c_002:0673c24": "音。謂起居安樂成就。可意之言。或見慶雲閃",
    "T18n0893c_002:0673c25": "電微風細雨。或雨天花。或有好香及見翬虹。",
    "T18n0893c_002:0673c26": "於此相中。天所降者為上成就。於空現者是",
    "T18n0893c_002:0673c27": "中成就。於地現者為下成就。於此三相。九品",
    "T18n0893c_002:0673c28": "分別。如上所現皆是吉祥。反此見者即不成",
    "T18n0893c_002:0673c29": "就。見此相已深生歡喜。以如是心。後方便作",
    "T18n0893c_002:0674a01": "成就事法。",
    "T18n0893c_002:0674a02": "蘇悉地羯羅經奉請成就品第十四",
    "T18n0893c_002:0674a03": "次說奉請成就之法。如前所說。時節星曜及",
    "T18n0893c_002:0674a04": "瑞相等。於作漫荼羅法中及成就法中。廣以",
    "T18n0893c_002:0674a05": "陳說。若不善相現時。即以部母明。護摩牛蘇。",
    "T18n0893c_002:0674a06": "經一百八遍。然後作法亦得成就悉地。前所",
    "T18n0893c_002:0674a07": "分別漫荼羅地。亦應依彼而作成就。若上成",
    "T18n0893c_002:0674a08": "就。於山上作。若中成就。於池邊作。若下成",
    "T18n0893c_002:0674a09": "就。隨處而作。或與真言相應處作。若不依此",
    "T18n0893c_002:0674a10": "處。作成就稍遲。於有舍利骨制底之中。作一",
    "T18n0893c_002:0674a11": "切內法真言。皆得成就。佛生處等八大制底。",
    "T18n0893c_002:0674a12": "成就之中而最為上。然於菩提道場。無一切",
    "T18n0893c_002:0674a13": "難能與成就相應。魔王尚於彼處不為其難。",
    "T18n0893c_002:0674a14": "況餘諸類。是故一切真言決定成就。凡是",
    "T18n0893c_002:0674a15": "猛利成就。於塚間作。或於空室。或於一神獨",
    "T18n0893c_002:0674a16": "居之廟。或逈獨樹下。或於河邊當作成就若",
    "T18n0893c_002:0674a17": "欲成就女藥叉者。於林間作。若欲成就龍王",
    "T18n0893c_002:0674a18": "法者。於泉邊作。若欲成就富貴法者。於屋上",
    "T18n0893c_002:0674a19": "作。若欲成就使者法時。於諸人民集會處作。",
    "T18n0893c_002:0674a20": "若欲成就入諸穴法。於窟中作。此是祕密分",
    "T18n0893c_002:0674a21": "別成就之處。蕳擇地定已。先應斷食。如漫荼",
    "T18n0893c_002:0674a22": "羅淨地之法。或如念誦室法。應淨其地。處所",
    "T18n0893c_002:0674a23": "清潔。速得靈驗。初以成辨諸事真言。或用軍",
    "T18n0893c_002:0674a24": "荼利真言。持誦白芥子等物。散打其地。辟除",
    "T18n0893c_002:0674a25": "諸難。以佉達羅木。為橛四枚。其量二指。拆籤",
    "T18n0893c_002:0674a26": "剗一頭。如一股杵。以紫檀香泥。塗其橛上。復",
    "T18n0893c_002:0674a27": "以緋線纏之。以拔折羅橛印。作拳執之。以此",
    "T18n0893c_002:0674a28": "真言。持誦一百八遍。釘於四角。橛頭少現。作",
    "T18n0893c_002:0674a29": "一白幡。於漫荼羅東面。懸長竹竿上。以金剛",
    "T18n0893c_002:0674b01": "牆真言。持誦鐵末百遍。作三股拔折羅。頭皆",
    "T18n0893c_002:0674b02": "相接。圍繞漫荼羅。為金剛牆。復以金剛鉤欄",
    "T18n0893c_002:0674b03": "真言。持誦鐵末百遍。亦作三。服拔折羅。各",
    "T18n0893c_002:0674b04": "橫置於竪拔折羅上。繞漫荼羅。為金剛鉤攔。",
    "T18n0893c_002:0674b05": "外漫荼羅門。以軍荼利真言。以拔折羅印。",
    "T18n0893c_002:0674b06": "而護其門。第二重門。以訶利帝母。而護其門。",
    "T18n0893c_002:0674b07": "中台院門。以無能勝。而護其門。此等護門",
    "T18n0893c_002:0674b08": "三部通用。或用其一通護三門。此三聖者。皆",
    "T18n0893c_002:0674b09": "摧諸難無有能壞。此是祕密護成就物。其台",
    "T18n0893c_002:0674b10": "中心。埋五寶物。若於人民集會之處。作漫荼",
    "T18n0893c_002:0674b11": "羅時。其五寶物不應埋之。但置所成物下。若",
    "T18n0893c_002:0674b12": "於中庭及與室內。或佛堂中作漫荼羅時。亦",
    "T18n0893c_002:0674b13": "復如是。以上五處。但持誦香水灑。即便成淨。",
    "T18n0893c_002:0674b14": "不假掘地。若於本念誦室中。作此法。速得",
    "T18n0893c_002:0674b15": "成就。於諸窟中。不合作成就法。於壞室中。亦",
    "T18n0893c_002:0674b16": "不合作。欲作漫荼羅時。七日已。前於黃昏時。",
    "T18n0893c_002:0674b17": "以敬仰心觀念諸尊。如對目前。而奉請言。於",
    "T18n0893c_002:0674b18": "三部內。一切諸尊及於本藏中。諸尊與眷屬",
    "T18n0893c_002:0674b19": "等。我已久時念誦護摩。堅持戒行。以此真心",
    "T18n0893c_002:0674b20": "供養諸尊。願後七日降赴道場。哀愍我故受",
    "T18n0893c_002:0674b21": "此微供。以大慈悲令我成就。如是乃至滿其",
    "T18n0893c_002:0674b22": "七日。依時啟請然後作法。又閼伽花香飲食",
    "T18n0893c_002:0674b23": "及讚歎等。每日暮時。別供養一方護世神。乃",
    "T18n0893c_002:0674b24": "至三方皆應如是。又以香塗手。持誦其手。以",
    "T18n0893c_002:0674b25": "按其物而奉請之。復以燒香熏物奉請。又復",
    "T18n0893c_002:0674b26": "斷食。取好時日。略作漫荼羅。用奉請物。或但",
    "T18n0893c_002:0674b27": "用一色。作圓漫荼羅。唯開一門。中置八葉蓮",
    "T18n0893c_002:0674b28": "華。其量二肘。次餘外院。隨意大小而作。先於",
    "T18n0893c_002:0674b29": "內院置三部主。西面門北置摩醯首羅及妃。",
    "T18n0893c_002:0674c01": "佛右邊置帝殊囉施。左邊置佛眼次觀自在",
    "T18n0893c_002:0674c02": "右邊。置摩訶室利。左邊置六臂。次金剛右邊。",
    "T18n0893c_002:0674c03": "置忙莽計。左邊置明王心。西邊門南。置吉里",
    "T18n0893c_002:0674c04": "吉利忿怒及金剛鉤。如上所說。皆於內院安",
    "T18n0893c_002:0674c05": "置。次於外院置八方神。及置能辨諸事真言",
    "T18n0893c_002:0674c06": "主等。內外二院。心所啟重真言主等樂。皆應",
    "T18n0893c_002:0674c07": "安置。外門北邊。置軍荼利。門南置無能勝。各",
    "T18n0893c_002:0674c08": "以心真言而請供養。於蓮華上。置成就物而",
    "T18n0893c_002:0674c09": "供養之。或於蓮華上。置滿迦羅賒瓶。於上置",
    "T18n0893c_002:0674c10": "其成就之物。或於蓮華上置合子。於中盛物。",
    "T18n0893c_002:0674c11": "或蓮華上置其瓦器。於中盛物。其物或於花",
    "T18n0893c_002:0674c12": "台中盛。置蓮華上。加以手按。持誦其物千遍。",
    "T18n0893c_002:0674c13": "或一百遍。次復持誦花。以擲物上。次復以",
    "T18n0893c_002:0674c14": "蘇和安悉香。而燒熏之。次復香水微灑物上。",
    "T18n0893c_002:0674c15": "次復以部母明。持誦其物。於漫荼羅所有諸",
    "T18n0893c_002:0674c16": "尊。各以彼等真言。持誦其物。次復以牛蘇護",
    "T18n0893c_002:0674c17": "摩。或用牛乳。或以蘇蜜胡麻。和作護摩。後以",
    "T18n0893c_002:0674c18": "酪飯護摩。於本法中。所說諸物皆應護摩。各",
    "T18n0893c_002:0674c19": "以漫荼羅內所有真言。遍作護摩。各以真言",
    "T18n0893c_002:0674c20": "持誦香水。而灑其物。如前所說光顯物法。此",
    "T18n0893c_002:0674c21": "亦如是持誦。自眼用看其物。心誦真言。如是",
    "T18n0893c_002:0674c22": "作法。其物即成奉請。凡一切物作奉請法。速",
    "T18n0893c_002:0674c23": "得成就。或於本法。所有一切供養及祭祀法。",
    "T18n0893c_002:0674c24": "一一皆應具作此奉請法。漫荼羅中。亦通受",
    "T18n0893c_002:0674c25": "持其物。亦通光顯其物。於中若作成就。諸作",
    "T18n0893c_002:0674c26": "障者亦不得便。亦通淨物。依灌頂法。亦通灌",
    "T18n0893c_002:0674c27": "頂其物。亦通灌頂自身。此是祕密能辨諸事",
    "T18n0893c_002:0674c28": "勝漫荼羅。若作此法不久得成。",
    "T18n0893c_002:0674c29": "蘇悉地羯羅經補闕少法品第十五",
    "T18n0893c_002:0675a01": "我今當說補闕少法。從受持物已。每日三時",
    "T18n0893c_002:0675a02": "澡浴。三時供養。及作護摩。手按其物。三時換",
    "T18n0893c_002:0675a03": "衣。節日斷食。供養等法皆須增加。三時禮拜",
    "T18n0893c_002:0675a04": "懺悔隨喜勸請發願。三時讀經。及作漫荼羅。",
    "T18n0893c_002:0675a05": "三時歸依受戒。三時護身。如是作法定得成",
    "T18n0893c_002:0675a06": "就。或由放逸致有闕少。即應部母明持誦二",
    "T18n0893c_002:0675a07": "十一遍。便成滿足。若闕此法成就亦闕。或若",
    "T18n0893c_002:0675a08": "有闕。更須念誦一十萬遍。復應作此漫荼羅。",
    "T18n0893c_002:0675a09": "補前闕少。然後方作成就。其漫荼羅。方四角",
    "T18n0893c_002:0675a10": "安四門。如前所說。分布界道。東面置佛。右邊",
    "T18n0893c_002:0675a11": "置佛毫。左邊置佛鑠底。右邊置佛慈。左邊置",
    "T18n0893c_002:0675a12": "佛眼。右邊置輪王佛頂。左邊置白傘蓋佛頂。",
    "T18n0893c_002:0675a13": "右邊置帝殊囉詩。左邊置勝佛頂。右邊置超",
    "T18n0893c_002:0675a14": "越佛頂。左邊置須菩提。右邊置阿難。於西南",
    "T18n0893c_002:0675a15": "角置鉢。於西北角置錫杖。右邊置訶利帝母。",
    "T18n0893c_002:0675a16": "左邊置無能勝。於漫荼羅外。置能辨諸事。中",
    "T18n0893c_002:0675a17": "央置輪。於上置其所成就物。或置本尊。外院",
    "T18n0893c_002:0675a18": "置八方神門。兩邊置難陀及跋難陀龍王。各",
    "T18n0893c_002:0675a19": "以本真言請。或以部心明都請。依法供養。然",
    "T18n0893c_002:0675a20": "後護摩。其諸尊等。或置其印。或置其座。以本",
    "T18n0893c_002:0675a21": "真言成淨火已。護摩蘇蜜一百八邊。又以酪",
    "T18n0893c_002:0675a22": "飯。及用胡麻。各以本真言護摩百邊。其事",
    "T18n0893c_002:0675a23": "畢已。復誦百遍。此是祕密補愆過法。所供養",
    "T18n0893c_002:0675a24": "物皆須香美。其所獻食。用烏那囉供。及砂糖",
    "T18n0893c_002:0675a25": "和酪。作此法者。諸尊皆得滋充歡喜。速得成",
    "T18n0893c_002:0675a26": "就。非但補闕。亦應半月半月。或於節日。或復",
    "T18n0893c_002:0675a27": "每日。作此漫荼羅。供養諸尊。皆得滋充速與",
    "T18n0893c_002:0675a28": "成就。若不辨時隨力而作。如前所說佛部漫",
    "T18n0893c_002:0675a29": "荼羅法。此蓮華部法亦皆同彼。唯改圓作。其",
    "T18n0893c_002:0675b01": "量隨意。東面置觀自在。右邊置馬頭明王。左",
    "T18n0893c_002:0675b02": "邊置毘首嚕波。右邊置三目。左邊置四臂。右",
    "T18n0893c_002:0675b03": "邊置六臂。左邊置十二臂。右邊置能滿諸願。",
    "T18n0893c_002:0675b04": "又右邊置耶輸末底。左邊置大吉祥。右邊置",
    "T18n0893c_002:0675b05": "多羅。左邊置戰捺囉(二合)近門右邊。置濕吠",
    "T18n0893c_002:0675b06": "多。左邊置半拏囉嚩悉[寧*頁]。中央置蓮華。漫荼",
    "T18n0893c_002:0675b07": "羅外。置本部能辨諸事。此是蓮華部補闕漫",
    "T18n0893c_002:0675b08": "荼羅法。如前所說佛部漫荼羅。此金剛部亦",
    "T18n0893c_002:0675b09": "復如是。然須方作。其量隨意。東面置執金剛。",
    "T18n0893c_002:0675b10": "右邊置明王。左邊置忙莽計。右邊置軍荼利",
    "T18n0893c_002:0675b11": "忿怒。左邊置金剛鉤。右邊置棓。左邊置大刀。",
    "T18n0893c_002:0675b12": "右邊置拳。左邊置遜婆。右邊置提防伽。左邊",
    "T18n0893c_002:0675b13": "置鉢挪[寧*頁]乞差(二合)跛。右邊置忿怒火頭。左邊",
    "T18n0893c_002:0675b14": "近門置金剛可畏眼。右邊近門置。金剛無能",
    "T18n0893c_002:0675b15": "勝。漫荼羅外置本部能辨諸事。諸餘外院及",
    "T18n0893c_002:0675b16": "供養法。皆如前說。此是金剛部補闕之法。如",
    "T18n0893c_002:0675b17": "是供養畢已。求得好夢。晨朝澡浴著白淨衣。",
    "T18n0893c_002:0675b18": "以稻穀花及青俱蔞草香美白花。供養所作",
    "T18n0893c_002:0675b19": "漫荼羅地。然後以牛糞遍塗掃。却後作三簸",
    "T18n0893c_002:0675b20": "多護摩。右邊置酪俱蔞草蘇蜜胡麻及飯。所",
    "T18n0893c_002:0675b21": "有護摩之物。皆置於右。左置遏伽器。攣蘇",
    "T18n0893c_002:0675b22": "杓及攣諸物杓。當置於前。隔蘇次置杓。前用",
    "T18n0893c_002:0675b23": "成辨諸事真言。灑其物等。請部主尊。安置供",
    "T18n0893c_002:0675b24": "養。用本真言。以閼伽。請其本尊亦復安置。自",
    "T18n0893c_002:0675b25": "身前置蘇。蘇前置火。蘇火中間置成就物。最",
    "T18n0893c_002:0675b26": "初自身。次蘇次物次火。次本持尊及部主尊。",
    "T18n0893c_002:0675b27": "如前五種之物置次應知。部主左邊置帝闍",
    "T18n0893c_002:0675b28": "寧明。右邊置成辨諸事。如前所說護摩法中",
    "T18n0893c_002:0675b29": "次第安置。初敷青俱蔞草。置和酪飯。散稻穀",
    "T18n0893c_002:0675c01": "花。獻莎縛悉底供。以好美香供養。然後依法",
    "T18n0893c_002:0675c02": "作護摩事。所成就物。置於金器或銀熟銅石",
    "T18n0893c_002:0675c03": "商佉螺木嚩弭迦土器等。敷阿說他樹葉。於",
    "T18n0893c_002:0675c04": "上置器。或敷有乳樹葉或閼伽樹葉。或芭蕉",
    "T18n0893c_002:0675c05": "樹葉。或蓮華葉。或新淨白[疊*毛]。隨取敷之。又葉",
    "T18n0893c_002:0675c06": "五重先敷地上。置成就物。復以葉五重而覆",
    "T18n0893c_002:0675c07": "其物。或可是散。或種種衣。或諸雜物。次第應",
    "T18n0893c_002:0675c08": "知所盛之器。然後以不散亂心。作三簸多法。",
    "T18n0893c_002:0675c09": "以心光明其物。及散灑之。手執杓緩攣其蘇。",
    "T18n0893c_002:0675c10": "置其物上。誦本真言。至其莎(去)字。即瀉爐中。",
    "T18n0893c_002:0675c11": "呼其訶(去)字。還觸其物。却至蘇器。如是來去",
    "T18n0893c_002:0675c12": "三處。觸物不得斷絕。是名三簸多護摩法。經",
    "T18n0893c_002:0675c13": "一千遍或一百遍。或觀真言廣略或復成就",
    "T18n0893c_002:0675c14": "下上輕重。乃至護摩二十一遍。此名都說遍",
    "T18n0893c_002:0675c15": "數之限。三簸多時。以杓遍霑其物。皆令潤膩。",
    "T18n0893c_002:0675c16": "初置物時。先以水灑。次按持誦。次以復看。次",
    "T18n0893c_002:0675c17": "獻供養。護摩畢已。還須如是於成就漫荼羅。",
    "T18n0893c_002:0675c18": "所說三種成就之相。作此法時。若有相現。",
    "T18n0893c_002:0675c19": "即須禁之。應知不久即得成就。其物若大。置",
    "T18n0893c_002:0675c20": "於右邊。應左手執者。置於左邊。而三簸多之。",
    "T18n0893c_002:0675c21": "若成有情之物。作其形像。杓觸於頭。而作護",
    "T18n0893c_002:0675c22": "摩。若成自身。以杓觸頂而作護摩。若為他故",
    "T18n0893c_002:0675c23": "作三簸多者。但稱其名而作護摩。其成就物。",
    "T18n0893c_002:0675c24": "復有三種差別。一但稱名。二以物蓋隔之。三",
    "T18n0893c_002:0675c25": "但露現眼所觀見。如是皆用其蘇而作護摩。",
    "T18n0893c_002:0675c26": "若不獲蘇。當用牛乳。或蘇和乳。或用三甜。或",
    "T18n0893c_002:0675c27": "觀成就差別。應當用酪。或如本所說而用護",
    "T18n0893c_002:0675c28": "摩。或以油麻護摩器仗。若成吠多羅者。應用",
    "T18n0893c_002:0675c29": "堅木香心護摩。或用蘇合等諸餘汁香。或觀",
    "T18n0893c_002:0676a01": "其物差別及與成就差別。當取諸類香物與",
    "T18n0893c_002:0676a02": "法相應者。而作護摩。若成犬肉。還用彼脂。",
    "T18n0893c_002:0676a03": "諸餘肉類彼復如是。其成就物。或畫置於",
    "T18n0893c_002:0676a04": "前。以此所三簸多法說。或如前說護摩之法。",
    "T18n0893c_002:0676a05": "當應廣作三簸多法。護摩其物。如是作已速",
    "T18n0893c_002:0676a06": "得成就。三簸多已。洗灌令淨。然後如法灌",
    "T18n0893c_002:0676a07": "頂畢已。供養護持。置本尊前。更加種種飲食。",
    "T18n0893c_002:0676a08": "供養本尊。及當祭祀八方護世。亦須如法供",
    "T18n0893c_002:0676a09": "養護摩之地。然後以諸澡豆及阿摩羅。以自",
    "T18n0893c_002:0676a10": "如法澡浴。於其午時手按其物。而加念誦。又",
    "T18n0893c_002:0676a11": "更別辨其線。依前如法持誦。臂釧陀灰芥子",
    "T18n0893c_002:0676a12": "水。一一皆須如前持誦。欲作成就之時。如是",
    "T18n0893c_002:0676a13": "護身之物。先須持誦擬充後用。如是念誦護",
    "T18n0893c_002:0676a14": "身。諸物成就之時。有所用處。皆即有驗。是故",
    "T18n0893c_002:0676a15": "應須預先持誦備擬。花等供養之物。亦須加",
    "T18n0893c_002:0676a16": "法持誦。置於側近。次則依法作漫荼羅。如",
    "T18n0893c_002:0676a17": "法供養而作成就。用能辨諸事真言。持誦五",
    "T18n0893c_002:0676a18": "色界道線。纏四橛上。以軍荼利真言。持誦瓶。",
    "T18n0893c_002:0676a19": "置外門前所纏之線兩頭。俱繫瓶頸。稍令寬",
    "T18n0893c_002:0676a20": "縱。每出入時。思念軍荼利。舉線而入。其線若",
    "T18n0893c_002:0676a21": "以軍荼利真言持誦亦得。或取本法真言持",
    "T18n0893c_002:0676a22": "誦亦得。如前所說辟除難法。先淨其處。然後",
    "T18n0893c_002:0676a23": "作法。其時於外。祭祀八方護世大神并諸眷",
    "T18n0893c_002:0676a24": "屬。於其瓶上。置拔折羅。或置有菓枝條。其瓶",
    "T18n0893c_002:0676a25": "及線。或用當部明王持誦。或用部心或用部",
    "T18n0893c_002:0676a26": "母持誦。以護其處。或於當部所有契印。各於",
    "T18n0893c_002:0676a27": "本方而安置之。以辟諸難。其橛以金剛橛真",
    "T18n0893c_002:0676a28": "言。持誦百遍。其橛上一頭。作三股杵形或一",
    "T18n0893c_002:0676a29": "股形。如是作已。於淨室外四角釘之。若作漫",
    "T18n0893c_002:0676b01": "荼羅。於界道角釘之。此名金剛橛法。能辨",
    "T18n0893c_002:0676b02": "諸事。其漫荼羅。或用乾末彩色。或用種種香",
    "T18n0893c_002:0676b03": "末。或以濕色。用牛毛筆畫。於諸角外。畫三股",
    "T18n0893c_002:0676b04": "杵。其諸界道。遍作三股杵形。還用金剛牆真",
    "T18n0893c_002:0676b05": "言持誦。復於其界杵形之中。更復橫置一",
    "T18n0893c_002:0676b06": "杵。遍應如是側名金剛鉤欄。還用金剛鉤欄",
    "T18n0893c_002:0676b07": "真言持誦如是作已無有能壞。是故於中作",
    "T18n0893c_002:0676b08": "成就法。於諸門中及門外。各置拔折羅。其成",
    "T18n0893c_002:0676b09": "就法。或於淨室中作。或於露地作漫荼羅。其",
    "T18n0893c_002:0676b10": "量五肘或七或八。或觀其所成就事。隨事大",
    "T18n0893c_002:0676b11": "小而作。諸門當中。置拔折羅。於諸角上置瓶。",
    "T18n0893c_002:0676b12": "於外門前。置能辨諸事瓶。於內東面。置法輪",
    "T18n0893c_002:0676b13": "印。右邊置佛眼印。左邊置佛毫相印。右置牙",
    "T18n0893c_002:0676b14": "印。左置鑠底印。右置五種佛頂次第左右安",
    "T18n0893c_002:0676b15": "置。於佛部中。所有諸尊隨意次第左右安置。",
    "T18n0893c_002:0676b16": "最後兩邊置阿難及須菩提。次下近門。置無",
    "T18n0893c_002:0676b17": "能勝。次於外院東面。置悉達多明王。北面",
    "T18n0893c_002:0676b18": "置大勢至尊。南面置妙吉祥尊。西面置軍勢",
    "T18n0893c_002:0676b19": "囉尊。東面右置梵天及與色界諸天。左置因",
    "T18n0893c_002:0676b20": "陀羅上至他化自在乃至地居天神。於東南",
    "T18n0893c_002:0676b21": "方。置火神。與諸仙人以為眷屬。於南方置焰",
    "T18n0893c_002:0676b22": "摩王。與毘舍遮。布單那。諸魔怛羅。而為眷",
    "T18n0893c_002:0676b23": "屬。於西南方。置泥利帝神。與諸羅剎。而為眷",
    "T18n0893c_002:0676b24": "屬。於西面門置嚩嚕拏神與諸龍眾。而為眷",
    "T18n0893c_002:0676b25": "屬。門北置地神與諸阿脩羅而為眷屬。於西",
    "T18n0893c_002:0676b26": "北方置風神。與諸伽路拏而為眷屬。於北方",
    "T18n0893c_002:0676b27": "置多門天王。與諸藥叉而為眷屬。於東北方",
    "T18n0893c_002:0676b28": "置伊舍那神。與諸鳩槃荼而為眷屬。復於東",
    "T18n0893c_002:0676b29": "面一所之處。置日天子及與曜等。復於西面",
    "T18n0893c_002:0676c01": "一所之處。置月天子與宿圍繞。於西門曲兩",
    "T18n0893c_002:0676c02": "邊。置難陀跋難陀龍王。於佛部中。所有使",
    "T18n0893c_002:0676c03": "者等類真言及明。於其外院四面隨意安置。",
    "T18n0893c_002:0676c04": "然後依法啟請。次第供養護摩念誦。於最中",
    "T18n0893c_002:0676c05": "央。安其本尊或成就物。如於漫荼羅法所說",
    "T18n0893c_002:0676c06": "護身等事。此亦如是次第應行。此是佛部成",
    "T18n0893c_002:0676c07": "就諸物漫荼羅法。一切諸難無能得便。於中",
    "T18n0893c_002:0676c08": "作法速得成就。一切諸尊增加衛護。如前以",
    "T18n0893c_002:0676c09": "五彩色作漫荼羅。唯改圓作。於其內院東面",
    "T18n0893c_002:0676c10": "處中。置蓮華印。右置七多羅明。左置七吉祥",
    "T18n0893c_002:0676c11": "明。次左右置六大明王。右置半拏羅嚩悉[寧*頁]。",
    "T18n0893c_002:0676c12": "左置耶輸末底。近門兩邊。置一髻明妃及馬",
    "T18n0893c_002:0676c13": "頭明王於外門前。置能辨諸事瓶。於門及角。",
    "T18n0893c_002:0676c14": "置拔折羅。中置蓮華。於其外院。置其梵天",
    "T18n0893c_002:0676c15": "及因陀羅摩醯首羅等淨居諸天。及無垢行",
    "T18n0893c_002:0676c16": "菩薩光鬘菩薩莊嚴菩薩無邊龍王遜陀及優",
    "T18n0893c_002:0676c17": "波遜陀龍王。及商佉持明仙王。與諸持明仙",
    "T18n0893c_002:0676c18": "俱。如前諸方護世。於此部中。所有使者諸類",
    "T18n0893c_002:0676c19": "真言及明隨意安置。如前所說安置次第。此",
    "T18n0893c_002:0676c20": "亦如是。一切諸難無能得便。應當此中作成",
    "T18n0893c_002:0676c21": "就法如前方作。如先界道。於內院東面。置蘇",
    "T18n0893c_002:0676c22": "悉地羯羅。右置吞金剛明妃。左置金剛拳明",
    "T18n0893c_002:0676c23": "妃。右置遜婆明王。左置計唎枳里明王。右置",
    "T18n0893c_002:0676c24": "拔折羅尊。左置拔折囉但吒。右置金剛母特",
    "T18n0893c_002:0676c25": "加羅鎚。左置金剛商羯羅。右置金剛鉤明妃。",
    "T18n0893c_002:0676c26": "左置忙莽計明妃。於其外院東邊。置勝慧使",
    "T18n0893c_002:0676c27": "者金剛慧使者摩醯首羅及妃多聞天王及諸",
    "T18n0893c_002:0676c28": "藥叉。於其外門前。置能辨諸事瓶。於金剛部",
    "T18n0893c_002:0676c29": "中。所有使者真言及明。部多。毘舍遮。乾闥",
    "T18n0893c_002:0677a01": "婆。摩睺羅伽。及持明仙八方護世。各於外院",
    "T18n0893c_002:0677a02": "次第安置。然後啟請如法供養。護摩念誦起",
    "T18n0893c_002:0677a03": "首成就。其所啟請諸尊。應用明王真言。或用",
    "T18n0893c_002:0677a04": "部母明。請於漫荼羅所有諸尊。各為置瓶。如",
    "T18n0893c_002:0677a05": "前漫荼羅所有諸法。此成就法亦皆如是。若",
    "T18n0893c_002:0677a06": "於此等漫荼羅中。作成就者。縱不具足護身",
    "T18n0893c_002:0677a07": "之法。亦得悉地。為彼諸尊自有其誓。若請我",
    "T18n0893c_002:0677a08": "等赴漫荼羅者。以虔誠心如法供養。我等當",
    "T18n0893c_002:0677a09": "與彼所求願。是故於此。應知無難必為加護。",
    "T18n0893c_002:0677a10": "若用部心真言及以部母。或用明妃能辨諸",
    "T18n0893c_002:0677a11": "事真言。并及部內護身真言。而用啟請。護身",
    "T18n0893c_002:0677a12": "諸界速得成就。此是三部祕密之法。",
    "T18n0893c_002:0677a13": "復次說通三部祕密漫荼羅。如法界道。置拔",
    "T18n0893c_002:0677a14": "折羅。中央置本部主印。其前置本真言主。或",
    "T18n0893c_002:0677a15": "如前置羯羅詩瓶。其物盛於器等之中。置其",
    "T18n0893c_002:0677a16": "瓶上。內院東面置如來印。北面置觀自在印。",
    "T18n0893c_002:0677a17": "南面置金剛印。西面右邊置嚕達羅。左邊置",
    "T18n0893c_002:0677a18": "多聞天王。如前所說明王漫荼羅。此亦如是",
    "T18n0893c_002:0677a19": "次第安置。右邊置部母明。左邊置辨事明。蓮",
    "T18n0893c_002:0677a20": "華金剛二部左右亦爾。西面右置嘺(宜喬反)唎。左",
    "T18n0893c_002:0677a21": "置落乞澁彌。果面兩角置鉢及支伐羅。北面",
    "T18n0893c_002:0677a22": "兩角置但拏棓及軍持瓶。南面兩角置拔折",
    "T18n0893c_002:0677a23": "羅及母特伽羅。西面兩角置輪羅及寶瓶。於",
    "T18n0893c_002:0677a24": "外門前。別立置處所。置無能勝。東面門前置",
    "T18n0893c_002:0677a25": "訶利帝母。南面門前置句吒祇唎迦。北面門",
    "T18n0893c_002:0677a26": "前置翳迦契吒。於其外院。隨意遍置諸印。如",
    "T18n0893c_002:0677a27": "法啟請供養。此是祕密都漫荼羅。於中所作",
    "T18n0893c_002:0677a28": "成就諸物。皆得悉地。頂行於此尚不得便。何",
    "T18n0893c_002:0677a29": "況諸餘毘那夜迦。以諸美香花燈種種飲食。",
    "T18n0893c_002:0677b01": "持誦光顯然後供養。如於念誦。及於漫荼羅",
    "T18n0893c_002:0677b02": "所說供養。此亦如是應作。若於淨室中作。亦",
    "T18n0893c_002:0677b03": "復如是。其漫荼羅主種種供養。應加四倍。此",
    "T18n0893c_002:0677b04": "是祕密之法。供養畢已。次應於外如法祭祀。",
    "T18n0893c_002:0677b05": "以蘇燃燈。其炷鮮淨。供養本尊一一之物。皆",
    "T18n0893c_002:0677b06": "須奉獻閼伽。若如是作法本尊速得有驗。以",
    "T18n0893c_002:0677b07": "明王真言。持誦白芥子。或用能辨諸事真言。",
    "T18n0893c_002:0677b08": "或用先持有功真言持誦。近置成就物邊。用",
    "T18n0893c_002:0677b09": "辟諸難。便即退散。又用本印主印。置於左邊。",
    "T18n0893c_002:0677b10": "或但持誦大力。置於左邊。於其八方所。各",
    "T18n0893c_002:0677b11": "置丈夫。初於東方。其人作帝釋裝束。手執拔",
    "T18n0893c_002:0677b12": "折羅。形色一如帝釋。於南方。其人作焰摩裝",
    "T18n0893c_002:0677b13": "束手執但拏棓。於西方。其人作龍王裝束手",
    "T18n0893c_002:0677b14": "執羂索。於北方。其人作毘沙門裝束。手執伽",
    "T18n0893c_002:0677b15": "陀棓。於東北方。其人作伊舍那裝束。手執三",
    "T18n0893c_002:0677b16": "股叉。於東南方。其人作火神裝束狀如仙人。",
    "T18n0893c_002:0677b17": "手執軍持及數珠。於西南方。其人作羅剎王",
    "T18n0893c_002:0677b18": "裝束。手執橫刀。於西北方。其人作風神裝束。",
    "T18n0893c_002:0677b19": "手執幢旗。帝釋白色。焰摩黑色。龍王紅色。毘",
    "T18n0893c_002:0677b20": "沙門金色。伊舍那白黃色。火神火色。羅剎王",
    "T18n0893c_002:0677b21": "淺黑雲色。風神青色。其所著衣皆亦如是。其",
    "T18n0893c_002:0677b22": "人皆須受戒。極令清淨。有大膽勇。善作護",
    "T18n0893c_002:0677b23": "身之法。形色端正。盛年肥壯。所執器仗皆須",
    "T18n0893c_002:0677b24": "持誦。於頸兩肩。交絡花鬘。備白芥子。善知難",
    "T18n0893c_002:0677b25": "相。若有難至。即散白芥子而用打之。或擲花",
    "T18n0893c_002:0677b26": "鬘。或難眾多現大怖畏。當以所執器仗而遙",
    "T18n0893c_002:0677b27": "擬之。彼若相逼。以器仗擊。散白芥子。及擲花",
    "T18n0893c_002:0677b28": "鬘。以器仗擬。及擊之時。不得移動本處若移",
    "T18n0893c_002:0677b29": "本處。彼當得便是故應須不動本處。於本藏",
    "T18n0893c_002:0677c01": "中。所有護身之印難摧伏者。持誦供養置己",
    "T18n0893c_002:0677c02": "身邊。若有極大猛害難來。應自用彼諸印以",
    "T18n0893c_002:0677c03": "擲打之。或以先來持誦有功真言。誦白芥子",
    "T18n0893c_002:0677c04": "散擊難者。必若不止。即應出外以好飲食。加",
    "T18n0893c_002:0677c05": "以豐多。如法祭祀彼諸難眾。一切護法總有",
    "T18n0893c_002:0677c06": "九種。謂辟除諸難。結地界。結虛空界。結漫荼",
    "T18n0893c_002:0677c07": "羅界。結方界所。結金剛牆。結金剛鉤欄。護",
    "T18n0893c_002:0677c08": "物。護身。以除諸難作成就時。如斯等法皆須",
    "T18n0893c_002:0677c09": "憶念。或若不辨前護方人。應當置其當方器",
    "T18n0893c_002:0677c10": "仗。此亦不辨。於諸方所。置那羅遮器仗。或張",
    "T18n0893c_002:0677c11": "弓擩箭置諸方所。或與助成就人。明解藏法。",
    "T18n0893c_002:0677c12": "有智方便。持誦有功。戒行清潔。立在門中。助",
    "T18n0893c_002:0677c13": "辨諸事。辟除諸難乃至內院外院。彼皆應助。",
    "T18n0893c_002:0677c14": "所有一切諸事。至於暮間皆須辨足。日纔沒",
    "T18n0893c_002:0677c15": "已。即起首作成就之法。中間困時。出漫荼羅",
    "T18n0893c_002:0677c16": "外。含水漱口。以軍荼利真言。用持誦水而含",
    "T18n0893c_002:0677c17": "三掬。或以本尊心真言。持誦少許牛蘇。而用",
    "T18n0893c_002:0677c18": "飲之。所有疲極當得除愈。復以蜜和蓽撥。用",
    "T18n0893c_002:0677c19": "佛部母明。持誦以塗其眼。昏沈難起即便除",
    "T18n0893c_002:0677c20": "愈。先以誠心面向東立。觀察諸尊歸命啟請。",
    "T18n0893c_002:0677c21": "於其三種吉祥瑞應。於中隨得好相。以歡喜",
    "T18n0893c_002:0677c22": "心而作成就。隨見先瑞成就亦爾。是故行者",
    "T18n0893c_002:0677c23": "應觀先瑞。先當須臾觀察蘇悉地羯羅明王。",
    "T18n0893c_002:0677c24": "次則右遶辨諸事瓶。入漫荼羅時。隨所逢瓶。",
    "T18n0893c_002:0677c25": "皆右遶過。到已頂禮諸尊。及以遍觀。各各以",
    "T18n0893c_002:0677c26": "本真言。而奉閼伽。或以部心真言奉獻。所請",
    "T18n0893c_002:0677c27": "真言主。當以明王真言請召。所請明主。當以",
    "T18n0893c_002:0677c28": "明妃請召。已視本印。及誦本真言明等。或但",
    "T18n0893c_002:0677c29": "都視一印誦其真言及明。若如是作。速得悉",
    "T18n0893c_002:0678a01": "地。其成就物。有置閼伽器中。或置瓶上。或掬",
    "T18n0893c_002:0678a02": "合手內。或但心念。或置嚩囉(二合)弭迦器。或",
    "T18n0893c_002:0678a03": "置葉上。所置於內本尊之前所成諸器。皆以",
    "T18n0893c_002:0678a04": "牛黃塗之。次用白芥子作護。次持誦摩辣底",
    "T18n0893c_002:0678a05": "花。供養其物。牛黃塗故。便成禁住。用其芥子",
    "T18n0893c_002:0678a06": "便成作護。以花供養便成光顯。此三種法。次",
    "T18n0893c_002:0678a07": "第應作不得廢闕。於本尊前。置成就物。於中",
    "T18n0893c_002:0678a08": "不得餘物間隔。成就之物。用兩種法以為作",
    "T18n0893c_002:0678a09": "護。一謂手印。二白芥子。令成就物速有驗故",
    "T18n0893c_002:0678a10": "數獻閼伽花香等具及酪。數應供養。其助成",
    "T18n0893c_002:0678a11": "就之人。護其物故常在其處。如是安置供養",
    "T18n0893c_002:0678a12": "物已。然後以手按之。或以眼觀。以其不散心。",
    "T18n0893c_002:0678a13": "徐徐持誦。中間數數光顯其物。如是相續。竟",
    "T18n0893c_002:0678a14": "夜持誦勿令間斷。其夜三時。以閼伽等次第",
    "T18n0893c_002:0678a15": "供養。若須出外漱口。令助成人替坐物前。",
    "T18n0893c_002:0678a16": "續次念誦。其持誦人有所廢忘。其所助人皆",
    "T18n0893c_002:0678a17": "須補闕。持誦之時。若大難至。助成之人應拒",
    "T18n0893c_002:0678a18": "其難。如不能禁。行者應自散白芥子。以辟其",
    "T18n0893c_002:0678a19": "難。助成之人持誦其物。于時東方有是難現。",
    "T18n0893c_002:0678a20": "謂大雨電。應知帝釋之難。於東南方有是難",
    "T18n0893c_002:0678a21": "現。謂火色大人。或如日盡。應知即是火天之",
    "T18n0893c_002:0678a22": "難。於其南方有是難現。謂死屍形甚可怖畏。",
    "T18n0893c_002:0678a23": "高聲叫喚手執大刀。皆悉劓鼻。手執髑髏盛",
    "T18n0893c_002:0678a24": "人血飲。頭上火燃。應知即是焰摩之難。於西",
    "T18n0893c_002:0678a25": "南方有是難現。謂雨其屎。穢漫荼羅。及種種",
    "T18n0893c_002:0678a26": "形甚可怖畏。應知即是泥唎羝難。於其西方",
    "T18n0893c_002:0678a27": "有是難現。謂雨雷電霹靂雹等。應知即是龍",
    "T18n0893c_002:0678a28": "王之難。於西北方有是難現。謂有大黑風起。",
    "T18n0893c_002:0678a29": "應知即是風神之難。於其北方有是難現。謂",
    "T18n0893c_002:0678b01": "大藥叉及女藥叉。惱亂行者。應知即是多聞",
    "T18n0893c_002:0678b02": "天王難。於東北方有是難現。謂象頭猪頭狗",
    "T18n0893c_002:0678b03": "頭異形。各持火山。應知即是伊舍那難。於其",
    "T18n0893c_002:0678b04": "上方有諸天現具大威德。應知即是上方天",
    "T18n0893c_002:0678b05": "難。下方之難地動及裂。應知即是阿脩羅難。",
    "T18n0893c_002:0678b06": "作上成就。方現斯難。如是等難於中夜現。凡",
    "T18n0893c_002:0678b07": "上成就難相還大。中下成就准此應知。於夜",
    "T18n0893c_002:0678b08": "三時。是其上中下相。與時相應即是成就。時",
    "T18n0893c_002:0678b09": "不相應即非成就其三種相。謂煖氣煙光。如",
    "T18n0893c_002:0678b10": "是三相應次第現。若上成就即具三相。若中",
    "T18n0893c_002:0678b11": "成就具前二相。若下成就唯現初相。或若持",
    "T18n0893c_002:0678b12": "誦虔誠。於初夜時。三相次第現者。即以部母",
    "T18n0893c_002:0678b13": "明。禁住其光。或以明王心。禁住其相。及以持",
    "T18n0893c_002:0678b14": "誦牛黃。塗灑。或以手按。或用蘇灑。或以散",
    "T18n0893c_002:0678b15": "花。或散白芥子。或但灑水禁住其相。便即受",
    "T18n0893c_002:0678b16": "用亦果其願。或若初夜。或即便禁住但作念",
    "T18n0893c_002:0678b17": "誦。至其本時。方可受用。其中成就准此應知。",
    "T18n0893c_002:0678b18": "於其初夜。下悉地成。於其中夜獲中成就。於",
    "T18n0893c_002:0678b19": "明相動時獲上成就。其中成就中夜成者。如",
    "T18n0893c_002:0678b20": "法禁已。縱至明曉。受用亦得。其下成就准此",
    "T18n0893c_002:0678b21": "應知。各於本時。其助成者。若不受用。亦不為",
    "T18n0893c_002:0678b22": "吉。其物縱成不即受用。又不禁住。至其平曉",
    "T18n0893c_002:0678b23": "亦不受用。其物猶若萎花。亦如穢食。無所",
    "T18n0893c_002:0678b24": "堪用。以念誦故。啟請真言入其物中。時既過",
    "T18n0893c_002:0678b25": "已其驗亦失。又成就物雖初相現。然不成就。",
    "T18n0893c_002:0678b26": "當時若禁其相。以後還作光顯等法。及諸節",
    "T18n0893c_002:0678b27": "日。供養灌頂便作成就。經於三年若不成者。",
    "T18n0893c_002:0678b28": "當知此物不可得成。上成就法限至三年。若",
    "T18n0893c_002:0678b29": "中成就至第六月。若下成就不限其時。損成",
    "T18n0893c_002:0678c01": "就法亦復如是。",
    "T18n0893c_002:0678c02": "蘇悉地羯羅經被偷成物却徵法品第十六",
    "T18n0893c_002:0678c03": "我今當說被偷之物。却徵之法。其物成已。或",
    "T18n0893c_002:0678c04": "作成就之時。其物被偷。偷物之時。或見其形。",
    "T18n0893c_002:0678c05": "或但失物不見偷者。于時不擇日宿。亦不斷",
    "T18n0893c_002:0678c06": "食。發起瞋怒。現前速應作此漫荼羅法。用燒",
    "T18n0893c_002:0678c07": "屍灰三角而作。唯開西門。於外門前。置其本",
    "T18n0893c_002:0678c08": "尊。內院東角。置蘇悉地羯羅明王。右置金剛",
    "T18n0893c_002:0678c09": "忿怒。左置大怒。右置金剛拳。左置金剛鉤。右",
    "T18n0893c_002:0678c10": "置金剛計利吉羅。左置毘摩。右置勢吒。左置",
    "T18n0893c_002:0678c11": "賓蘗羅。右置阿設寧。左置商羯羅。右置微惹",
    "T18n0893c_002:0678c12": "耶。右門置迦(引)利。左門置難陀目佉。左置金",
    "T18n0893c_002:0678c13": "剛軍。右置蘇摩呼。及置諸餘大忿怒等。為",
    "T18n0893c_002:0678c14": "成就故。次第安置如法啟請。以赤色花及赤",
    "T18n0893c_002:0678c15": "食等。次第供養。如前所說阿毘遮嚕迦法。於",
    "T18n0893c_002:0678c16": "此應作。門外所置本尊。應以美妙花等如法",
    "T18n0893c_002:0678c17": "供養。於其外院置八方神。及置本部諸餘使",
    "T18n0893c_002:0678c18": "者等尊。亦須如是供養。於其中央作護摩法。",
    "T18n0893c_002:0678c19": "其爐三角一一如前。以七枚纖佉地羅。以己",
    "T18n0893c_002:0678c20": "身血。塗而用護摩或用苦練木。或用燒屍殘",
    "T18n0893c_002:0678c21": "柴。而用護摩。火著已後。以燒屍灰和己身",
    "T18n0893c_002:0678c22": "血而用護摩。及以毒藥。己身之血。芥子油。",
    "T18n0893c_002:0678c23": "及赤芥子四種。相和而用護摩。復取此四種",
    "T18n0893c_002:0678c24": "物。作偷物者形。而坐其上。以左手片片割",
    "T18n0893c_002:0678c25": "析而作護摩。若有能伏瞋者。及明法者。應作",
    "T18n0893c_002:0678c26": "此法。其偷物者。慞惶恐怖。齎持親付行者。便",
    "T18n0893c_002:0678c27": "應施彼無畏。于時與彼。作扇底迦法。若不作",
    "T18n0893c_002:0678c28": "者。彼便命終。或所將物。更復加添。密置尊",
    "T18n0893c_002:0678c29": "前。又成就物。盜將日久。若欲追取。即應作此",
    "T18n0893c_002:0679a01": "通三部。成辨諸事漫荼羅。四方而作。中央安",
    "T18n0893c_002:0679a02": "置蘇悉地羯羅明王印。內院南面置金剛忿",
    "T18n0893c_002:0679a03": "怒。大忿。忙莽鷄。金剛鉤。金剛食。金剛拳金",
    "T18n0893c_002:0679a04": "剛火。金剛母特伽羅。金剛怖畏。金剛商羯鎖。",
    "T18n0893c_002:0679a05": "計利吉羅。慧金剛。金剛無能勝。及置諸大忿",
    "T18n0893c_002:0679a06": "怒。及諸使者。諸大成德真言主等。於其南",
    "T18n0893c_002:0679a07": "面。次第安置。內院北面。置能滿諸願。觀自",
    "T18n0893c_002:0679a08": "在。馬頭明王。多面多手。能現多形。耶輸末",
    "T18n0893c_002:0679a09": "底。大吉祥。落乞澁(二合)弭。濕吠多。半拏囉嚩",
    "T18n0893c_002:0679a10": "悉[寧*頁]。跢囉。戰捺囉。末囉。所有真言及明諸使",
    "T18n0893c_002:0679a11": "者等。各各次第如法安置。內院東面。置金",
    "T18n0893c_002:0679a12": "輪佛頂等諸餘佛頂。佛毫。佛眼。佛鑠底。佛",
    "T18n0893c_002:0679a13": "牙。佛慈。及無能勝等自餘明王。及能辨諸事",
    "T18n0893c_002:0679a14": "真言等。諸餘真言。及諸使者。於其東面。各各",
    "T18n0893c_002:0679a15": "次第如法安置。近門兩邊。及門外者。亦復如",
    "T18n0893c_002:0679a16": "前依法安置。於其外院。置八方神。西門南邊",
    "T18n0893c_002:0679a17": "置梵天王及與眷屬。西門北邊置摩醯首羅。",
    "T18n0893c_002:0679a18": "及妃后。那鉢底等諸眷屬俱。及七忙怛羅母。",
    "T18n0893c_002:0679a19": "及八龍王并諸眷屬。阿脩羅王與諸眷屬。歸",
    "T18n0893c_002:0679a20": "依佛者。大威德神。於其外院。各各如法次第",
    "T18n0893c_002:0679a21": "安置。至誠啟請次第供養。於外西面。置護",
    "T18n0893c_002:0679a22": "摩爐。以蠟作其盜物者形。置簸箕中。依阿",
    "T18n0893c_002:0679a23": "毘遮嚕迦法。啟請祭祀。供養護摩。次以刀割",
    "T18n0893c_002:0679a24": "其形而作護摩。或依本部所說阿毘遮嚕迦",
    "T18n0893c_002:0679a25": "法。依彼而作。或本尊自盜。及不與成。亦如是",
    "T18n0893c_002:0679a26": "作。從黑月五日至十四日來。中間作法說為",
    "T18n0893c_002:0679a27": "勝吉。其形復以杖鞭。及以火燃。種種猛法打",
    "T18n0893c_002:0679a28": "棓。以末但那刺。依金剛橛法。用刺身分。以黑",
    "T18n0893c_002:0679a29": "芥子油。和鹽。遍塗其身。隨意苦楚。而致害",
    "T18n0893c_002:0679b01": "之。復以蓋屍之衣。而覆其形。以赤線纏。獻赤",
    "T18n0893c_002:0679b02": "色花。持誦自眼。怒目視之。於真言中。置訶責",
    "T18n0893c_002:0679b03": "句。每日打之。若將物來。即當休止。中夜應作",
    "T18n0893c_002:0679b04": "是猛利法。用俱徵那羅木。塗黑芥子油。而作",
    "T18n0893c_002:0679b05": "護摩。又以毒藥。及己身血。芥子油鹽及黑芥",
    "T18n0893c_002:0679b06": "子。總與相和。稱盜物者名而作護摩。經八百",
    "T18n0893c_002:0679b07": "遍。或但用己身血。和鹽而作護摩。如是苦持。",
    "T18n0893c_002:0679b08": "若不還物。即應更作至死猛法。於阿毘遮嚕",
    "T18n0893c_002:0679b09": "迦法中所說殺法。遍作其法。於真言中。置其",
    "T18n0893c_002:0679b10": "殺句。若將物來即止其法。從乞歡喜。彼若已",
    "T18n0893c_002:0679b11": "用其物。將餘物替。亦止其事。或已用其物。復",
    "T18n0893c_002:0679b12": "無物替。但來悔謝。亦止其事。施彼歡喜。彼或",
    "T18n0893c_002:0679b13": "損失。及分與他。隨殘所有。持來還者。亦止",
    "T18n0893c_002:0679b14": "其事。施彼歡喜。應當以金剛徵那羅真言。而",
    "T18n0893c_002:0679b15": "作護摩。或用大怒。或用不淨忿怒而作護摩。",
    "T18n0893c_002:0679b16": "或於當部所說。却追失物真言而作護摩。然",
    "T18n0893c_002:0679b17": "此三種真言。通三部真言。",
    "T18n0893c_002:0679b18": "唵(同上呼一句)阿(上)[起巳+乞]娜曳(二句)[盍*欠](呼合反)寫(弭也反)合寫(同上",
    "T18n0893c_002:0679b19": "三合)嚩(無賀反)歌曩野(四句)莎(去二合)嚩訶(五句)",
    "T18n0893c_002:0679b20": "請火天已。持團食。一明一燒。滿三團食。供養",
    "T18n0893c_002:0679b21": "火天又護摩真言。",
    "T18n0893c_002:0679b22": "唵(同上呼一句)阿(上)[起巳+乞]娜宅(二句)[盍*欠](同上)寫(同上)合寫(同上",
    "T18n0893c_002:0679b23": "三句)嚩(無賀反)歌曩野(四句)揖(奴立反)比(并也反)揖(同上)比(同上)",
    "T18n0893c_002:0679b24": "儞跛野(五句)莎(去二合)嚩訶(六句)",
    "T18n0893c_002:0679b25": "又持蘇一明一燒。亦滿三遍。供養火天。",
    "T18n0893c_002:0679b26": "金剛部瞋怒金剛真言。",
    "T18n0893c_002:0679b27": "唵(同上呼一句)枳里枳里(二句)跋日羅矩嚕馱(三句)[合*牛]",
    "T18n0893c_002:0679b28": "[打丁+巿]",
    "T18n0893c_002:0679b29": "以此真言。一明一燒。火食作法。",
    "T18n0893c_002:0679c01": "成就護摩法真言。",
    "T18n0893c_002:0679c02": "那謨剌怛(二合)娜怛(二合)囉耶野(一句)那莫室戰",
    "T18n0893c_002:0679c03": "拏跋日囉幡拏曳(二句)靡訶藥[起巳+乞]灑(同上)栖那幡",
    "T18n0893c_002:0679c04": "嚲曳(三句)唵(同上呼四句)歌囉歌囉跋日囉(五句)麼",
    "T18n0893c_002:0679c05": "詫麼詫跋日囉(六句)度曩度曩跋日羅(七句)[可*欠]曩",
    "T18n0893c_002:0679c06": "[可*欠]曩跋日羅(八句)馱[可*欠]馱[可*欠]跋日羅(九句)幡者幡",
    "T18n0893c_002:0679c07": "者跋日囉(十句)娜囉娜囉跋日囉(十一句)娜囉耶",
    "T18n0893c_002:0679c08": "娜囉耶跋日囉(十二句)弭娜囉耶弭那囉耶跋日",
    "T18n0893c_002:0679c09": "囉(十三句)瞋娜瞋娜跋日囉(十四句)頻娜頻娜跋日囉",
    "T18n0893c_002:0679c10": "(十五句)虎(二合)[合*牛][打丁+巿](十六句)",
    "T18n0893c_002:0679c11": "誦此真言。作護摩法。速得成就。若得其物。或",
    "T18n0893c_002:0679c12": "得替物。即護其物。兼及護身。當於節日。次第",
    "T18n0893c_002:0679c13": "而作光顯等法。其中成就物。下成就物。皆以",
    "T18n0893c_002:0679c14": "一分奉施世尊。一分奉施阿闍梨處。一分奉",
    "T18n0893c_002:0679c15": "施先成就者。一分奉施同伴等人。一分自取。",
    "T18n0893c_002:0679c16": "分作兩分。一分自用。一分奉施比丘比丘尼",
    "T18n0893c_002:0679c17": "鄔波素迦鄔波斯迦等。諸有未物法皆如是。",
    "T18n0893c_002:0679c18": "先以閼伽奉獻尊等。後取本分。其先成就者",
    "T18n0893c_002:0679c19": "分。以閼伽供養。倍其價直。自取受用。其價直",
    "T18n0893c_002:0679c20": "者。供養是也。其阿闍梨若不在時。其分還",
    "T18n0893c_002:0679c21": "讎價直。而自受用。其價直者。心生慚愧即是",
    "T18n0893c_002:0679c22": "價直。出漫荼羅外。奉先成就者時。應作是言。",
    "T18n0893c_002:0679c23": "諸先成者。受取本分。手執閼伽。第二第三應",
    "T18n0893c_002:0679c24": "如是唱。若無取者。即當持與同伴之人。勿懷",
    "T18n0893c_002:0679c25": "疑慮。彼等以虔誠心故。以供養故。堅持戒故。",
    "T18n0893c_002:0679c26": "侍行人故。即是先成之人。是故其分。彼等應",
    "T18n0893c_002:0679c27": "受。三唱之。時彼同伴者應如是報。我等即是",
    "T18n0893c_002:0679c28": "先成就者行人自分其物。與同伴等。其物若",
    "T18n0893c_002:0679c29": "少。不可分者。即安善那。及牛黃等不可分也。",
    "T18n0893c_002:0680a01": "應當以心。作其分量。而自受用。有如是物",
    "T18n0893c_002:0680a02": "唯一人用不可分者。輪刀等是。隨其本法所",
    "T18n0893c_002:0680a03": "說成就應如是作。其楨像等亦不可分。於本",
    "T18n0893c_002:0680a04": "法中。成就之物其量縱少。任加本量。而作成",
    "T18n0893c_002:0680a05": "就。與同伴等。或依先成之人物量。而作成就。",
    "T18n0893c_002:0680a06": "縱減其半亦得成就。或於本法所說分量。皆",
    "T18n0893c_002:0680a07": "須依行。行人分物與同伴時。應處分言。汝等",
    "T18n0893c_002:0680a08": "隨我種種驅使。彼然諾已。後當與之。或若一",
    "T18n0893c_002:0680a09": "身成就。利益餘人。依此藏教或餘法中。並皆",
    "T18n0893c_002:0680a10": "通許。分與同伴等時。隨其功勞。節限分物。不",
    "T18n0893c_002:0680a11": "應偏儻物成就已。先應供養本尊。深生慚愧。",
    "T18n0893c_002:0680a12": "慇懃再請。然後可分。一切諸部法皆如是。中",
    "T18n0893c_002:0680a13": "下成就准此應知。深生慚愧恭敬供養。及施",
    "T18n0893c_002:0680a14": "財物。所得進止。依其處分。以如是事。讎還物",
    "T18n0893c_002:0680a15": "價。物成就已。先獻閼伽。如法分與。誦本真言",
    "T18n0893c_002:0680a16": "及作手印。以心觀念本尊。及誦明王明妃真",
    "T18n0893c_002:0680a17": "言。乃至觀念。然後受用其物。隨意昇空。至眾",
    "T18n0893c_002:0680a18": "仙所。彼無能壞及以輕蔑。縱有怨敵亦無能",
    "T18n0893c_002:0680a19": "損。彼成就者。常念本尊不應廢忘。其成就",
    "T18n0893c_002:0680a20": "物。常須心念或以眼視。為持明王真言法故。",
    "T18n0893c_002:0680a21": "諸仙恭敬。持明妃故。無諸怖畏。作三摩耶印。",
    "T18n0893c_002:0680a22": "及作部印。及眼視物。皆不應廢。與仙相見。應",
    "T18n0893c_002:0680a23": "先起敬而問訊言。善來安樂復從何至。彼若",
    "T18n0893c_002:0680a24": "所問。善言而答。遊行空時。不應於神廟上過。",
    "T18n0893c_002:0680a25": "及獨一樹。并四衢道。諸仙居處。及以城墎祭",
    "T18n0893c_002:0680a26": "祀之壇。婆羅門集會處。邪法仙眾所居之處。",
    "T18n0893c_002:0680a27": "亦不應過。增上慢故。經彼等過。必當墮落。為",
    "T18n0893c_002:0680a28": "放逸故而墮落者。即應持誦明王真言。及以",
    "T18n0893c_002:0680a29": "思惟。若已墮落及欲墮時。便得本位虛空。雖",
    "T18n0893c_002:0680b01": "無形色。天眼見道。譬如成者起心即至。如亦",
    "T18n0893c_002:0680b02": "在定不動即至。是故遊彼先成就路。以福力",
    "T18n0893c_002:0680b03": "故。自然衣服隨意宮殿。用花林園觀種種",
    "T18n0893c_002:0680b04": "諸鳥。天女遊戲歌舞伎樂。種種欲樂熾燃光",
    "T18n0893c_002:0680b05": "明。猶如劫初如意寶樹。能滿諸願。為居止故。",
    "T18n0893c_002:0680b06": "寶石為座。下流渠水。軟草布地。種種瓔珞嚴",
    "T18n0893c_002:0680b07": "身娛樂具諸吉祥樹。有甘露菓。乃至隨所意",
    "T18n0893c_002:0680b08": "樂憶念之處。皆現其前。縱如是已。常須護身",
    "T18n0893c_002:0680b09": "不應廢忘。應住清淨園林及諸山頂。并海洲",
    "T18n0893c_002:0680b10": "島江河潬渚。以遊戲故應住其處。於彼便有",
    "T18n0893c_002:0680b11": "如前勝境。或與先成仙眾共住。",
    "T18n0893c_002:0680b12": "蘇悉地羯羅經成就具支法品第十七",
    "T18n0893c_002:0680b13": "我今復說具足作悉地法。其物不成者。如法",
    "T18n0893c_002:0680b14": "禁住。護持藏棄。如前更作先念誦法。乃至還",
    "T18n0893c_002:0680b15": "作成就之法。如是作已。若不成者重加精進。",
    "T18n0893c_002:0680b16": "又更念誦作成就法。如是經滿七遍。猶不成",
    "T18n0893c_002:0680b17": "者。當作此法決定成就。所謂乞食精勤念誦。",
    "T18n0893c_002:0680b18": "發大恭敬。巡八聖跡。禮拜行道。或復轉讀大",
    "T18n0893c_002:0680b19": "般若經七遍或一百遍。或持勝物奉施增伽。",
    "T18n0893c_002:0680b20": "或於入海河邊。或於海島。應作一窣覩波。數",
    "T18n0893c_002:0680b21": "滿一百。於一一窣覩波前。如法念誦滿一千",
    "T18n0893c_002:0680b22": "遍。最後第一百塔若放光者。當知作法決定",
    "T18n0893c_002:0680b23": "成就。復作一千窣覩波。於一一前念誦千遍。",
    "T18n0893c_002:0680b24": "假使造無間罪。其數滿已。不須作法自然成",
    "T18n0893c_002:0680b25": "就。又一切真言念誦一俱胝。決定成就。若作",
    "T18n0893c_002:0680b26": "時念誦者。經十二年。縱有重罪亦皆成就。假",
    "T18n0893c_002:0680b27": "使法不具足皆得成就。又念誦遍數。及時滿",
    "T18n0893c_002:0680b28": "已。即當應作增益護摩。或復作此成辨諸事",
    "T18n0893c_002:0680b29": "漫荼羅。於中而作四種護摩。或於山頂。或於",
    "T18n0893c_002:0680c01": "牛群先所住處。或恒河渚。平治其地。作漫荼",
    "T18n0893c_002:0680c02": "羅量百八肘。置一百八瓶。於其四門立柱為",
    "T18n0893c_002:0680c03": "門。各於門前。建立寶臺。種種莊嚴。以作名花",
    "T18n0893c_002:0680c04": "枝條。作鬘。繫其門柱。及角幢上。遍圍其處。",
    "T18n0893c_002:0680c05": "以蘇燃燈。滿一百八。布漫荼羅及一百八香",
    "T18n0893c_002:0680c06": "爐燒諸名香。亦置其處。內院一面其量七肘。",
    "T18n0893c_002:0680c07": "外院一面三肘餘是中央。所有啟請及供養",
    "T18n0893c_002:0680c08": "等。皆悉如前准護摩法。次當別說。於中以",
    "T18n0893c_002:0680c09": "本真言。置羯羅舍瓶。其瓶四面作護摩法。於",
    "T18n0893c_002:0680c10": "其內院東面。遍置佛部諸尊。其北面遍置蓮",
    "T18n0893c_002:0680c11": "華部中諸尊。於其南面遍置金剛部中諸尊。",
    "T18n0893c_002:0680c12": "於西面置嚕達囉神。及多聞天王各并眷屬。",
    "T18n0893c_002:0680c13": "如前所說使者等尊。內院若不容受。當置外",
    "T18n0893c_002:0680c14": "院。其護方神。與諸眷屬。各置本方位。其三部",
    "T18n0893c_002:0680c15": "主及嚕達羅多聞天王。先置本處。次復各置",
    "T18n0893c_002:0680c16": "明王明妃辨事真言主等。并諸使言。次第安",
    "T18n0893c_002:0680c17": "置。於外門前。置軍荼利尊。及置無能勝尊。如",
    "T18n0893c_002:0680c18": "是依法作漫荼羅。成已。用本部心而作啟請。",
    "T18n0893c_002:0680c19": "次第供養。即於四方而作念誦。然後其瓶四",
    "T18n0893c_002:0680c20": "面所置之爐。各依彼部中。作護摩法。是名增",
    "T18n0893c_002:0680c21": "益諸尊護摩。其供養食。用那羅獻。作此法已。",
    "T18n0893c_002:0680c22": "一切諸尊便成增益。如是念誦護摩已。更以",
    "T18n0893c_002:0680c23": "部母真言。而護摩蘇。次以本尊真言。乳粥和",
    "T18n0893c_002:0680c24": "蘇而作護摩更以部母真言。胡麻和三甜。而",
    "T18n0893c_002:0680c25": "作護摩。又以部母真言。用蘇護摩。作此法已。",
    "T18n0893c_002:0680c26": "得一切尊即便充足。及成增益圓滿具足。悉",
    "T18n0893c_002:0680c27": "皆歡喜速與成就。若作此漫荼羅。乃至七度",
    "T18n0893c_002:0680c28": "決定成就。如前念誦。及巡八塔乃至七遍。作",
    "T18n0893c_002:0680c29": "此漫荼羅。若不成者。即以阿毘遮嚕迦法。苦",
    "T18n0893c_002:0681a01": "治本尊。以蠟作其形像。取其真言而念誦之。",
    "T18n0893c_002:0681a02": "先誦部母及明王真言。中間置本尊真言。以",
    "T18n0893c_002:0681a03": "阿毘遮嚕迦法護摩。用芥子油塗其形像。便",
    "T18n0893c_002:0681a04": "著壯熱。若伏他著。遍身皆痛。以瞋鞭打。及以",
    "T18n0893c_002:0681a05": "花打。用前二真言。以其瞋心而作供養。譬如",
    "T18n0893c_002:0681a06": "治罰鬼魅治罰本尊法亦如是。如斯之法依",
    "T18n0893c_002:0681a07": "教而作。不得自專。若尊來現。與其成就。滿本",
    "T18n0893c_002:0681a08": "願已。則止前事。作扇底迦法。或以毒藥自己",
    "T18n0893c_002:0681a09": "身血。胡麻油鹽赤芥子。總相和。竟夜護摩。本",
    "T18n0893c_002:0681a10": "尊于時慞惶。唱言止止莫為。即與成就。如是",
    "T18n0893c_002:0681a11": "作法經三日已。亦復不來與成就者。又加勇",
    "T18n0893c_002:0681a12": "猛。以無畏心。便割己肉護摩三遍。本尊即來",
    "T18n0893c_002:0681a13": "乞彼歡喜。心所求願即與成就。若有闕過。一",
    "T18n0893c_002:0681a14": "一而說。假使犯五無間。經於九夜。割肉護摩。",
    "T18n0893c_002:0681a15": "決定而來。與其成就。此是與真言。鬪諍之法。",
    "T18n0893c_002:0681a16": "以無畏心如法護身。方可而作。必不空過。得",
    "T18n0893c_002:0681a17": "成就已。即應速作扇底迦法。若說愆過。即須",
    "T18n0893c_002:0681a18": "補闕。於諸成就事中。此漫荼羅為最。於中作",
    "T18n0893c_002:0681a19": "三種事。得三種果。於中應作一切諸事。及以",
    "T18n0893c_002:0681a20": "護摩。治罰本尊如治鬼魅。每時供養皆用新",
    "T18n0893c_002:0681a21": "物。護摩之物亦復如是。此法不應放逸。澡浴",
    "T18n0893c_002:0681a22": "清淨如法護身。不應輕慢。明解藏教。方以此",
    "T18n0893c_002:0681a23": "法治罰本尊。若違此者即使自損。",
    "T18n0893c_002:0681a24": "蘇悉地羯羅經卷中"
}