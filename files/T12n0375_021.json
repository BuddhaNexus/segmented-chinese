{
    "T12n0375_021:0742c13": "大般涅槃經卷第二十一",
    "T12n0375_021:0742c15": "宋代沙門慧嚴等依泥洹經加之",
    "T12n0375_021:0742c16": "光明遍照高貴德王菩薩品之三",
    "T12n0375_021:0742c17": "[0742c17] 「復次，善男子！凡夫若遇身心苦惱起種種",
    "T12n0375_021:0742c18": "惡，若得身病、若得心病，令身、口、意作種種",
    "T12n0375_021:0742c19": "惡。以作惡故，輪迴三趣，具受諸苦。何以故？",
    "T12n0375_021:0742c20": "凡夫之人無念慧故，是故生於種種諸漏，",
    "T12n0375_021:0742c21": "是名念漏。[0742c21] 「菩薩摩訶薩常自思惟：『我從往昔",
    "T12n0375_021:0742c22": "無數劫來為是身心造種種惡，以是因緣",
    "T12n0375_021:0742c23": "流轉生死，在三惡道具受眾苦，遂令我遠",
    "T12n0375_021:0742c24": "三乘正路。』菩薩以是惡因緣故，於己身心",
    "T12n0375_021:0742c25": "生大怖畏，捨離眾惡，趣向善道。[0742c25] 「善男子！譬",
    "T12n0375_021:0742c26": "如有王以四毒蛇盛之一篋，令人養食、瞻",
    "T12n0375_021:0742c27": "視、臥起、摩洗其身。『若令一蛇生瞋恚者，我",
    "T12n0375_021:0742c28": "當准法戮之都市。』爾時，其人聞王切令，心",
    "T12n0375_021:0742c29": "生惶怖，捨篋逃走。王時復遣五旃陀羅拔",
    "T12n0375_021:0743a01": "刀隨之。其人迴顧，見後五人遂疾捨去。是時，",
    "T12n0375_021:0743a02": "五人以惡方便藏所持刀，密遣一人詐為",
    "T12n0375_021:0743a03": "親善，而語之言：『汝可還來。』其人不信，投",
    "T12n0375_021:0743a04": "一聚落，欲自隱匿。既入聚中，闚視諸舍都",
    "T12n0375_021:0743a05": "不見人，執諸瓨器悉空無物。既不見人、",
    "T12n0375_021:0743a06": "求物不得，即便坐地，聞空中聲：『咄哉，男子！",
    "T12n0375_021:0743a07": "此聚空曠無有居民，今夜當有六大賊來。",
    "T12n0375_021:0743a08": "汝設遇者，命將不全。汝當云何而得免之？』",
    "T12n0375_021:0743a09": "[0743a09] 「爾時，其人恐怖遂增，復捨而去。路值一河，",
    "T12n0375_021:0743a10": "河水漂急，無有船&#x6830;。以怖畏故，即取種種",
    "T12n0375_021:0743a11": "草木為&#x6830;。復更思惟：『我設住此，當為毒",
    "T12n0375_021:0743a12": "蛇、五旃陀羅、一詐親者及六大賊之所危害。",
    "T12n0375_021:0743a13": "若渡此河，&#x6830;不可依，當沒水死。寧沒水",
    "T12n0375_021:0743a14": "死，終不為彼蛇、賊所害。』即推草&#x6830;，置之",
    "T12n0375_021:0743a15": "水中，身倚其上，運手動足，截流而去。既",
    "T12n0375_021:0743a16": "達彼岸，安隱無患，心意泰然，恐怖消除。",
    "T12n0375_021:0743a17": "[0743a17] 「菩薩摩訶薩得聞、受持《大涅槃經》，觀身如",
    "T12n0375_021:0743a18": "篋，地、水、火、風如四毒蛇——見毒、觸毒、氣毒、齧毒——",
    "T12n0375_021:0743a19": "一切眾生遇是四毒故喪其命。眾生四大亦",
    "T12n0375_021:0743a20": "復如是，或見為惡、或觸為惡、或氣為惡、",
    "T12n0375_021:0743a21": "或齧為惡，以是因緣遠離眾善。[0743a21] 「復次，善男",
    "T12n0375_021:0743a22": "子！菩薩摩訶薩觀四毒蛇有四種姓，所謂",
    "T12n0375_021:0743a23": "剎利、婆羅門、毘舍、首陀。是四大蛇亦復如是，",
    "T12n0375_021:0743a24": "有四種性：堅性、濕性、熱性、動性。是故，菩薩觀",
    "T12n0375_021:0743a25": "是四大與四毒蛇同其種性。[0743a25] 「復次，善男子！",
    "T12n0375_021:0743a26": "菩薩摩訶薩觀是四大如四毒蛇。云何為",
    "T12n0375_021:0743a27": "觀？是四毒蛇常伺人便，何時當視？何時",
    "T12n0375_021:0743a28": "當觸？何時當噓？何時當齧？四大毒蛇亦復",
    "T12n0375_021:0743a29": "如是，常伺眾生，求其短缺。若為四蛇之所",
    "T12n0375_021:0743b01": "殺者，終不至於三惡道中；若為四大之所",
    "T12n0375_021:0743b02": "殺害，必至三惡，定無有疑。是四毒蛇雖復",
    "T12n0375_021:0743b03": "瞻養，亦欲殺人；四大亦爾，雖常供給，亦常",
    "T12n0375_021:0743b04": "牽人造作眾惡。是四毒蛇，若一瞋者則能殺",
    "T12n0375_021:0743b05": "人；四大之性亦復如是，若一大發亦能害",
    "T12n0375_021:0743b06": "人。是四毒蛇雖同一處，四心各異；四大毒",
    "T12n0375_021:0743b07": "蛇亦復如是，雖同一處，性各別異。是四毒蛇",
    "T12n0375_021:0743b08": "雖復恭敬，難可親近；四大毒蛇亦復如是，",
    "T12n0375_021:0743b09": "雖復恭敬，亦難親近。是四毒蛇若害人時，",
    "T12n0375_021:0743b10": "或有沙門、婆羅門等，若以&#x546A;藥則可療治；",
    "T12n0375_021:0743b11": "四大殺人，雖有沙門、婆羅門等神&#x546A;良藥，皆",
    "T12n0375_021:0743b12": "不能治。如自&#x6199;人聞四毒蛇氣臭可惡則",
    "T12n0375_021:0743b13": "便遠離；諸佛、菩薩亦復如是，聞四大臭即",
    "T12n0375_021:0743b14": "便遠離。爾時，菩薩復更思惟四大毒蛇，生大",
    "T12n0375_021:0743b15": "怖畏，背之馳走，修八聖道。",
    "T12n0375_021:0743b16": "[0743b16] 「五旃陀羅即是五陰。云何菩薩觀於五陰",
    "T12n0375_021:0743b17": "如旃陀羅？旃陀羅者，常能令人恩愛別離、怨",
    "T12n0375_021:0743b18": "憎集會；五陰亦爾，令人貪近不善之法、遠",
    "T12n0375_021:0743b19": "離一切純善之法。[0743b19] 「復次，善男子！如旃陀羅，",
    "T12n0375_021:0743b20": "種種器仗以自莊嚴，若刀、若楯、若弓、若箭、若",
    "T12n0375_021:0743b21": "鎧、若&#x77DF;，能害於人。五陰亦爾，以諸煩惱牢",
    "T12n0375_021:0743b22": "自莊嚴，害諸癡人令墮諸有。[0743b22] 「善男子！如旃",
    "T12n0375_021:0743b23": "陀羅，有過之人得便害之；五陰亦爾，有諸",
    "T12n0375_021:0743b24": "結過，常能害人。是故，菩薩深觀五陰如旃",
    "T12n0375_021:0743b25": "陀羅。[0743b25] 「復次，菩薩觀察五陰如旃陀羅。旃陀羅",
    "T12n0375_021:0743b26": "人無慈愍心，怨親俱害；五陰亦爾，無慈",
    "T12n0375_021:0743b27": "愍心，善惡俱害。如旃陀羅惱一切人；五陰",
    "T12n0375_021:0743b28": "亦爾，以諸煩惱常惱一切生死眾生。是故，",
    "T12n0375_021:0743b29": "菩薩觀於五陰如旃陀羅。[0743b29] 「復次，菩薩觀察五",
    "T12n0375_021:0743c01": "陰如旃陀羅。旃陀羅人常懷害心；五陰亦爾，",
    "T12n0375_021:0743c02": "常懷諸結惱害之心。如人無足、刀杖、侍從，",
    "T12n0375_021:0743c03": "當知必為旃陀羅人之所殺害；眾生亦爾，",
    "T12n0375_021:0743c04": "無足、無刀、無有侍從，則為五陰之所賊害。",
    "T12n0375_021:0743c05": "足名為戒，刀名為慧，侍從名為善知識",
    "T12n0375_021:0743c06": "也。無此三事故，為五陰之所賊害。是故，菩",
    "T12n0375_021:0743c07": "薩觀於五陰如旃陀羅。[0743c07] 「復次，善男子！菩薩摩",
    "T12n0375_021:0743c08": "訶薩觀察五陰過旃陀羅。何以故？眾生若",
    "T12n0375_021:0743c09": "為五旃陀羅之所殺者，不墮地獄；為陰殺",
    "T12n0375_021:0743c10": "者則墮地獄。以是義故，菩薩觀陰過旃",
    "T12n0375_021:0743c11": "陀羅。作是觀已，而作願言：『我寧終身近旃",
    "T12n0375_021:0743c12": "陀羅，不能暫時親近五陰。旃陀羅者，唯能",
    "T12n0375_021:0743c13": "害於欲界癡人；是五陰賊遍害三界凡夫眾",
    "T12n0375_021:0743c14": "生。旃陀羅人唯能殺戮有罪之人；是五陰賊，",
    "T12n0375_021:0743c15": "不問眾生有罪、無罪，悉能害之。旃陀羅人",
    "T12n0375_021:0743c16": "不害衰老、婦女、稚小；是五陰賊不問眾生",
    "T12n0375_021:0743c17": "老、小、女、弱，一切悉害。』是故，菩薩深觀此陰",
    "T12n0375_021:0743c18": "過旃陀羅，是故發願：『寧當終身近旃陀羅，",
    "T12n0375_021:0743c19": "不能暫時親近五陰。』[0743c19] 「復次，善男子！旃陀羅",
    "T12n0375_021:0743c20": "者，唯害他人，終不自害；五陰之賊自害、害",
    "T12n0375_021:0743c21": "他及旃陀羅。旃陀羅人可以善言、錢財、寶",
    "T12n0375_021:0743c22": "貨求而得脫；五陰不爾，不可強以善言誘",
    "T12n0375_021:0743c23": "喻、錢財、寶貨求而得脫。旃陀羅人於四時",
    "T12n0375_021:0743c24": "中不必常殺；五陰不爾，常於念念害諸眾",
    "T12n0375_021:0743c25": "生。旃陀羅人唯在一處，可有逃避；五陰不",
    "T12n0375_021:0743c26": "爾，遍一切處，無可逃避。旃陀羅人，雖復害",
    "T12n0375_021:0743c27": "人，害已不隨；五陰不爾，殺眾生已，隨逐不",
    "T12n0375_021:0743c28": "離。是故，菩薩寧以終身近旃陀羅，不能暫",
    "T12n0375_021:0743c29": "時親近五陰。[0743c29] 「有智之人以善方便得脫五",
    "T12n0375_021:0744a01": "陰。善方便者，即八聖道、六波羅蜜、四無量心。",
    "T12n0375_021:0744a02": "以是方便而得解脫，身心不為五陰所害。",
    "T12n0375_021:0744a03": "何以故？身如金剛、心如虛空，是故，身心難",
    "T12n0375_021:0744a04": "可沮壞。以是義故，菩薩觀陰成就種種諸",
    "T12n0375_021:0744a05": "不善法，生大怖畏，修八聖道。亦如彼人畏",
    "T12n0375_021:0744a06": "四毒蛇、五旃陀羅，涉路而去，無所顧留。",
    "T12n0375_021:0744a07": "[0744a07] 「詐親善者，名為貪愛。菩薩摩訶薩深觀愛結",
    "T12n0375_021:0744a08": "如怨詐親。若知實者，則無能為；若不能",
    "T12n0375_021:0744a09": "知，必為所害。貪愛亦爾，若知其性則不能",
    "T12n0375_021:0744a10": "令眾生輪轉生死苦中；如其不知，輪迴六",
    "T12n0375_021:0744a11": "趣，具受眾苦。何以故？愛之為病，難捨離",
    "T12n0375_021:0744a12": "故，如怨詐親難可遠離。怨詐親者，常伺人",
    "T12n0375_021:0744a13": "便，令愛別離、怨憎合會。愛亦如是，令人遠",
    "T12n0375_021:0744a14": "離一切善法、近於一切不善之法。以是義",
    "T12n0375_021:0744a15": "故，菩薩摩訶薩深觀貪愛如怨詐親，見不",
    "T12n0375_021:0744a16": "見故、聞不聞故。如凡夫人見生死過，雖",
    "T12n0375_021:0744a17": "有智慧，以癡覆故，後還不見；聲聞、緣覺亦",
    "T12n0375_021:0744a18": "復如是，雖見不見、雖聞不聞。何以故？以",
    "T12n0375_021:0744a19": "愛心故。所以者何？見生死過不能疾至阿",
    "T12n0375_021:0744a20": "耨多羅三藐三菩提。以是義故，菩薩摩訶薩",
    "T12n0375_021:0744a21": "觀此愛結如怨詐親。[0744a21] 「云何名為怨詐親相？",
    "T12n0375_021:0744a22": "如怨不實，詐現實相；不可親近，詐現近",
    "T12n0375_021:0744a23": "相；實是不善，詐現善相；實是不愛，詐為愛",
    "T12n0375_021:0744a24": "相。何以故？常伺人便，欲為害故。愛亦如",
    "T12n0375_021:0744a25": "是，常為眾生非實詐實、非近詐近、非善",
    "T12n0375_021:0744a26": "詐善、非愛詐愛，常誑一切輪迴生死。以",
    "T12n0375_021:0744a27": "是義故，菩薩觀愛如怨詐親。[0744a27] 「怨詐親者，但",
    "T12n0375_021:0744a28": "見身、口，不&#x89A9;其心，是故能誑。愛亦如是，唯",
    "T12n0375_021:0744a29": "為虛誑，實不可得，是故能惑一切眾生。怨",
    "T12n0375_021:0744b01": "詐親者，有始有終，易可遠離；愛不如是，無",
    "T12n0375_021:0744b02": "始無終，難可遠離。怨詐親者，遠則難覺，近",
    "T12n0375_021:0744b03": "則易知；愛不如是，近尚難知，況復遠耶？",
    "T12n0375_021:0744b04": "以是義故，菩薩觀愛過於詐親。一切眾生",
    "T12n0375_021:0744b05": "以愛結故，遠大涅槃、近於生死；遠常、樂、我、",
    "T12n0375_021:0744b06": "淨，近無常、苦、無我、不淨。是故，我於處處經",
    "T12n0375_021:0744b07": "中說為三垢。於現在事以無明故，不見",
    "T12n0375_021:0744b08": "過患、不能捨離。愛怨詐親終不能害有智",
    "T12n0375_021:0744b09": "之人。是故，菩薩深觀此愛生大怖畏，修八",
    "T12n0375_021:0744b10": "聖道，猶如彼人畏四毒蛇、五旃陀羅及一詐",
    "T12n0375_021:0744b11": "親，涉路不迴。",
    "T12n0375_021:0744b12": "[0744b12] 「空聚落者，即內六入。菩薩摩訶薩觀是六入",
    "T12n0375_021:0744b13": "空無所有，猶如空聚。如彼怖人既入聚已，",
    "T12n0375_021:0744b14": "乃至不見有一居人、遍捉瓨器不得一",
    "T12n0375_021:0744b15": "物。菩薩亦爾，諦觀六入空無所有，不見眾",
    "T12n0375_021:0744b16": "生、一物之實。是故，菩薩觀內六入空無所有，",
    "T12n0375_021:0744b17": "如彼空聚。[0744b17] 「善男子！彼空聚落，群賊遠望，終不",
    "T12n0375_021:0744b18": "生於空虛之想。凡夫之人亦復如是，於六",
    "T12n0375_021:0744b19": "入聚不生空想。以其不能生空想故，輪",
    "T12n0375_021:0744b20": "迴生死，受無量苦。[0744b20] 「善男子！群賊既至，乃生",
    "T12n0375_021:0744b21": "空想。菩薩亦爾，觀此六入常生空想；生",
    "T12n0375_021:0744b22": "空想故，則不輪迴生死受苦。菩薩摩訶薩",
    "T12n0375_021:0744b23": "於此六入常無顛倒；無顛倒故，是故不復",
    "T12n0375_021:0744b24": "輪迴生死。[0744b24] 「復次，善男子！如有群賊入此空",
    "T12n0375_021:0744b25": "聚則得安樂；煩惱諸賊亦復如是，入此六",
    "T12n0375_021:0744b26": "入則得安樂。如賊住空聚，心無所畏；煩",
    "T12n0375_021:0744b27": "惱群賊亦復如是，住是六入亦無所畏。如",
    "T12n0375_021:0744b28": "彼空聚乃是師子、虎、狼、種種惡獸之所住處；",
    "T12n0375_021:0744b29": "是內六入亦復如是，一切眾惡、煩惱惡獸之",
    "T12n0375_021:0744c01": "所住處。是故，菩薩深觀六入空無所有，純是",
    "T12n0375_021:0744c02": "一切不善住處。[0744c02] 「復次，善男子！菩薩摩訶薩",
    "T12n0375_021:0744c03": "觀內六入空無所有，如彼空聚。何以故？虛",
    "T12n0375_021:0744c04": "誑不實故，空無所有作有想故、實無有樂",
    "T12n0375_021:0744c05": "作樂想故、實無有人作人想故。內六入者",
    "T12n0375_021:0744c06": "亦復如是，空無所有而作有想、實無有樂",
    "T12n0375_021:0744c07": "而作樂想、實無有人而作人想，唯有智人",
    "T12n0375_021:0744c08": "乃能知之，得其真實。[0744c08] 「復次，善男子！如空聚",
    "T12n0375_021:0744c09": "落，或時有人、或時無人。六入不爾，一向無",
    "T12n0375_021:0744c10": "人。何以故？性常空故，智者所知非是眼見。",
    "T12n0375_021:0744c11": "是故，菩薩觀內六入多諸怨害，修八聖道，",
    "T12n0375_021:0744c12": "不休不息，猶如彼人畏四毒蛇、五旃陀羅、",
    "T12n0375_021:0744c13": "一詐親善及六大賊，怖著正路。",
    "T12n0375_021:0744c14": "[0744c14] 「六大賊者，即外六塵。菩薩摩訶薩觀此六塵",
    "T12n0375_021:0744c15": "如六大賊。何以故？能劫一切諸善法故。如",
    "T12n0375_021:0744c16": "六大賊能劫一切人民財寶；是六塵賊亦復",
    "T12n0375_021:0744c17": "如是，能劫一切眾生善財。如六大賊，若入",
    "T12n0375_021:0744c18": "人舍則能劫奪現家所有，不擇好惡，令巨",
    "T12n0375_021:0744c19": "富者忽爾貧窮。是六塵賊亦復如是，若入",
    "T12n0375_021:0744c20": "人根則能劫奪一切善法；善法既盡，貧窮孤",
    "T12n0375_021:0744c21": "露，作一闡提。是故，菩薩諦觀六塵如六大",
    "T12n0375_021:0744c22": "賊。[0744c22] 「復次，善男子！如六大賊，欲劫人時要因",
    "T12n0375_021:0744c23": "內人，若無內人則便中還。是六塵賊亦復如",
    "T12n0375_021:0744c24": "是，欲劫善法要因內有眾生、知見、常、樂、我、",
    "T12n0375_021:0744c25": "淨、不空等相；若內無有如是等相，六塵惡",
    "T12n0375_021:0744c26": "賊則不能劫一切善法。有智之人內無是",
    "T12n0375_021:0744c27": "相，凡夫則有。是故，六塵常來侵奪善法之",
    "T12n0375_021:0744c28": "財。不善護故，為其所劫。護者名慧，有智",
    "T12n0375_021:0744c29": "之人能善防護，故不被劫。是故，菩薩觀是六",
    "T12n0375_021:0745a01": "塵如六大賊，等無差別。[0745a01] 「復次，善男子！如六",
    "T12n0375_021:0745a02": "大賊能為人民身心苦惱；是六塵賊亦復如",
    "T12n0375_021:0745a03": "是，常為眾生身心苦惱。六大賊者，唯能劫人",
    "T12n0375_021:0745a04": "現在財物；是六塵賊常劫眾生三世善財。六",
    "T12n0375_021:0745a05": "大賊者，夜則歡樂；六塵惡賊亦復如是，處無",
    "T12n0375_021:0745a06": "明闇則得歡樂。是六大賊，唯有諸王乃能遮",
    "T12n0375_021:0745a07": "止；六塵惡賊亦復如是，唯佛、菩薩乃能遮止。",
    "T12n0375_021:0745a08": "是六大賊凡欲劫奪，不擇端正、種姓、聰哲、",
    "T12n0375_021:0745a09": "多聞、博學、豪貴、貧賤；六塵惡賊亦復如是，欲",
    "T12n0375_021:0745a10": "劫善法，不擇端正乃至貧賤。是六大賊，雖",
    "T12n0375_021:0745a11": "有諸王截其手足，猶故不能令其心息；六",
    "T12n0375_021:0745a12": "塵惡賊亦復如是，雖須陀洹、斯陀含、阿那含",
    "T12n0375_021:0745a13": "截其手足，亦不能令不劫善法。如勇健",
    "T12n0375_021:0745a14": "人乃能摧伏是六大賊；諸佛、菩薩亦復如是，",
    "T12n0375_021:0745a15": "乃能摧伏六塵惡賊。譬如有人，多諸種族、",
    "T12n0375_021:0745a16": "宗黨熾盛，則不為彼六賊所劫；眾生亦爾，",
    "T12n0375_021:0745a17": "有善知識不為六塵惡賊所劫。[0745a17] 「是六大賊，",
    "T12n0375_021:0745a18": "若見人物則能偷劫；六塵不爾，若見、若知、若",
    "T12n0375_021:0745a19": "聞、若嗅、若觸、若覺，皆悉能劫。六大賊者，唯能",
    "T12n0375_021:0745a20": "劫奪欲界人財，不能劫奪色無色界；六塵",
    "T12n0375_021:0745a21": "惡賊則不如是，能劫三界一切善寶。是故，",
    "T12n0375_021:0745a22": "菩薩諦觀六塵過彼六賊。作是觀已，修八",
    "T12n0375_021:0745a23": "聖道，直往不迴，如彼怖人畏四毒蛇、五旃",
    "T12n0375_021:0745a24": "陀羅、一詐親善及六大賊，捨空聚落，涉路而",
    "T12n0375_021:0745a25": "去。",
    "T12n0375_021:0745a26": "[0745a26] 「路值一河者，即是煩惱。云何菩薩觀此煩惱",
    "T12n0375_021:0745a27": "猶如大河？如彼駛河能漂香象；煩惱駛河亦",
    "T12n0375_021:0745a28": "復如是，能漂緣覺。是故，菩薩深觀煩惱猶",
    "T12n0375_021:0745a29": "如駛河。深難得底，故名為河；邊不可得，故",
    "T12n0375_021:0745b01": "名為大，其中多有種種惡魚。煩惱大河亦復",
    "T12n0375_021:0745b02": "如是，唯佛、菩薩能得底故，故名極深；唯佛、",
    "T12n0375_021:0745b03": "菩薩得其邊故，故名廣大；常害一切癡眾",
    "T12n0375_021:0745b04": "生故，故名惡魚。是故，菩薩觀此煩惱猶如",
    "T12n0375_021:0745b05": "大河。如大河水能長一切草木、叢林；煩惱大",
    "T12n0375_021:0745b06": "河亦復如是，能長眾生二十五有。是故，菩薩",
    "T12n0375_021:0745b07": "觀此煩惱猶如大河。[0745b07] 「譬如有人墮大河水",
    "T12n0375_021:0745b08": "無有慚愧；眾生亦爾，墮煩惱河無有慚",
    "T12n0375_021:0745b09": "愧。如墮河者，未得其底即便命終；墮煩惱",
    "T12n0375_021:0745b10": "河亦復如是，未盡其底，周迴輪轉二十五",
    "T12n0375_021:0745b11": "有。所言底者，名為空相。若有不修如是空",
    "T12n0375_021:0745b12": "相，當知是人不得出離二十五有。一切眾",
    "T12n0375_021:0745b13": "生不能善修空無相故，常為煩惱駛河所",
    "T12n0375_021:0745b14": "漂。如彼大河，唯能壞身，不能漂沒一切善",
    "T12n0375_021:0745b15": "法；煩惱大河則不如是，能壞一切身、心善",
    "T12n0375_021:0745b16": "法。彼大暴河唯能漂沒欲界中人；煩惱大河",
    "T12n0375_021:0745b17": "乃能漂沒三界人天。世間大河，運手動足",
    "T12n0375_021:0745b18": "則到彼岸；煩惱大河，唯有菩薩因六波羅",
    "T12n0375_021:0745b19": "蜜乃能得渡。[0745b19] 「如大河水難可得渡；煩惱",
    "T12n0375_021:0745b20": "大河亦復如是，難可得渡。云何名為難",
    "T12n0375_021:0745b21": "可得渡？乃至十住諸大菩薩猶故未能",
    "T12n0375_021:0745b22": "畢竟得渡，唯有諸佛乃畢竟渡，是故名為",
    "T12n0375_021:0745b23": "難可得渡。譬如有人為河所漂，不能修",
    "T12n0375_021:0745b24": "習毫釐善法；眾生亦爾，為煩惱河所漂沒",
    "T12n0375_021:0745b25": "者，亦復不能修習善法。如人墮河，為水所",
    "T12n0375_021:0745b26": "漂，餘有力者則能拔濟；墮煩惱河為一闡",
    "T12n0375_021:0745b27": "提，聲聞、緣覺乃至諸佛不能拔濟。世間大",
    "T12n0375_021:0745b28": "河劫盡之時，七日並照，能令枯涸；煩惱大河",
    "T12n0375_021:0745b29": "則不如是，聲聞、緣覺雖修七覺，猶不能乾。",
    "T12n0375_021:0745c01": "是故，菩薩觀諸煩惱猶如暴河。",
    "T12n0375_021:0745c02": "[0745c02] 「譬如彼人畏四毒蛇、五旃陀羅、一詐親善及",
    "T12n0375_021:0745c03": "六大賊，捨空聚落，隨路而去，既至河上，聚",
    "T12n0375_021:0745c04": "草為&#x6830;。菩薩亦爾，畏四大蛇、五陰旃陀",
    "T12n0375_021:0745c05": "羅、愛詐親善、六入空聚、六塵惡賊，至煩惱河",
    "T12n0375_021:0745c06": "修戒、定、慧、解脫、解脫知見、六波羅蜜、三十七",
    "T12n0375_021:0745c07": "品以為船&#x6830;，依乘此&#x6830;渡煩惱河，到",
    "T12n0375_021:0745c08": "於彼岸，常、樂、涅槃。菩薩修行大涅槃者，作",
    "T12n0375_021:0745c09": "是思惟：『我若不能忍受如是身苦、心苦，則",
    "T12n0375_021:0745c10": "不能令一切眾生渡煩惱河。』以是思惟，",
    "T12n0375_021:0745c11": "雖有如是身心苦惱，默然忍受。以忍受故，",
    "T12n0375_021:0745c12": "則不生漏。[0745c12] 「菩薩如是尚無諸漏，況佛、如來",
    "T12n0375_021:0745c13": "而當有漏？是故，諸佛不名有漏。云何如來",
    "T12n0375_021:0745c14": "非無漏耶？如來常行有漏中故，有漏即是",
    "T12n0375_021:0745c15": "二十五有。是故，聲聞、凡夫之人言佛有漏，諸",
    "T12n0375_021:0745c16": "佛如來真實無漏。",
    "T12n0375_021:0745c17": "[0745c17] 「善男子！以是因緣，諸佛如來無有定相。[0745c17] 「善",
    "T12n0375_021:0745c18": "男子！是故，犯四重禁、謗方等經及一闡提",
    "T12n0375_021:0745c19": "悉皆不定。」",
    "T12n0375_021:0745c20": "[0745c20] 爾時，光明遍照高貴德王菩薩摩訶薩言：「如",
    "T12n0375_021:0745c21": "是如是，誠如聖教。一切諸法悉皆不定，",
    "T12n0375_021:0745c22": "以不定故，當知如來亦不畢竟入於涅槃。",
    "T12n0375_021:0745c23": "如佛先說：菩薩摩訶薩修大涅槃，聞不",
    "T12n0375_021:0745c24": "聞中有涅槃、大涅槃。云何涅槃？云何大涅",
    "T12n0375_021:0745c25": "槃？」",
    "T12n0375_021:0745c26": "[0745c26] 爾時，佛讚光明遍照高貴德王菩薩摩訶薩",
    "T12n0375_021:0745c27": "言：「善哉，善哉。善男子！若有菩薩得念總持，",
    "T12n0375_021:0745c28": "乃能如汝之所諮問。[0745c28] 「善男子！如世人言：有",
    "T12n0375_021:0745c29": "海、大海，有河、大河，有山、大山，有地、大地，有",
    "T12n0375_021:0746a01": "城、大城，有眾生、大眾生，有王、大王，有人、大",
    "T12n0375_021:0746a02": "人，有天、天中天，有道、大道；涅槃亦爾，有涅",
    "T12n0375_021:0746a03": "槃、有大涅槃。云何涅槃？善男子！如人飢餓，",
    "T12n0375_021:0746a04": "得少飯食名為安樂，如是安樂亦名涅槃；",
    "T12n0375_021:0746a05": "如病得差則名安樂，如是安樂亦名涅",
    "T12n0375_021:0746a06": "槃；如人怖畏，得歸依處則得安樂，如是安",
    "T12n0375_021:0746a07": "樂亦名涅槃；如貧窮人獲七寶物則得安",
    "T12n0375_021:0746a08": "樂，如是安樂亦名涅槃；如人觀骨，不起貪",
    "T12n0375_021:0746a09": "欲則得安樂，如是安樂亦名涅槃。如是涅",
    "T12n0375_021:0746a10": "槃不得名為大涅槃也。何以故？以飢渴",
    "T12n0375_021:0746a11": "故、病故、怖故、貧故、生貪著故，是名涅槃，非",
    "T12n0375_021:0746a12": "大涅槃。[0746a12] 「善男子！若凡夫人及以聲聞——或因世",
    "T12n0375_021:0746a13": "俗、或因聖道——斷欲界結則得安樂，如是安",
    "T12n0375_021:0746a14": "樂亦名涅槃，不得名為大涅槃也。能斷初",
    "T12n0375_021:0746a15": "禪乃至能斷非想非非想處結則得安樂，",
    "T12n0375_021:0746a16": "如是安樂亦名涅槃，不得名為大涅槃也。",
    "T12n0375_021:0746a17": "何以故？還生煩惱，有習氣故。[0746a17] 「云何名為煩",
    "T12n0375_021:0746a18": "惱習氣？聲聞、緣覺有煩惱氣，所謂我身、我衣、",
    "T12n0375_021:0746a19": "我去、我來、我說、我聽。諸佛如來入於涅槃，涅",
    "T12n0375_021:0746a20": "槃之性無我、無樂，唯有常、淨。是則名為煩",
    "T12n0375_021:0746a21": "惱習氣。[0746a21] 「佛、法、眾僧有差別相，如來畢竟入於",
    "T12n0375_021:0746a22": "涅槃，聲聞、緣覺、諸佛如來所得涅槃等無差",
    "T12n0375_021:0746a23": "別。以是義故，二乘所得非大涅槃。何以故？",
    "T12n0375_021:0746a24": "無常、樂、我、淨故。常、樂、我、淨乃得名為大涅",
    "T12n0375_021:0746a25": "槃也。",
    "T12n0375_021:0746a26": "[0746a26] 「善男子！譬如有處能受眾水，名為大海。",
    "T12n0375_021:0746a27": "隨有聲聞、緣覺、菩薩、諸佛如來所入之處名",
    "T12n0375_021:0746a28": "大涅槃。四禪、三三昧、八背捨、八勝處、十一切處，",
    "T12n0375_021:0746a29": "隨能攝取如是無量諸善法者，名大涅槃。",
    "T12n0375_021:0746b01": "[0746b01] 「善男子！譬如有河，第一香象不能得底，則",
    "T12n0375_021:0746b02": "名為大。聲聞、緣覺至十住菩薩不見佛性，",
    "T12n0375_021:0746b03": "名為涅槃，非大涅槃；若能了了見於佛性，",
    "T12n0375_021:0746b04": "則得名為大涅槃也。是大涅槃，唯大象王能",
    "T12n0375_021:0746b05": "盡其底，大象王者，謂諸佛也。[0746b05] 「善男子！若摩訶",
    "T12n0375_021:0746b06": "那伽及&#x9262;犍陀大力士等經歷多時所不",
    "T12n0375_021:0746b07": "能上，乃名大山；聲聞、緣覺及諸菩薩摩訶那",
    "T12n0375_021:0746b08": "伽大力士等所不能見，如是乃名大涅槃",
    "T12n0375_021:0746b09": "也。[0746b09] 「復次，善男子！隨有小王之所住處名為",
    "T12n0375_021:0746b10": "小城，轉輪聖王所住之處乃名大城；聲聞、緣",
    "T12n0375_021:0746b11": "覺、八萬、六萬、四萬、二萬、一萬住處名為涅槃，",
    "T12n0375_021:0746b12": "無上法主聖王住處乃得名為大般涅槃。以",
    "T12n0375_021:0746b13": "是故，名大般涅槃。[0746b13] 「善男子！譬如有人見四",
    "T12n0375_021:0746b14": "種兵不生怖畏，當知是人名大眾生。若有",
    "T12n0375_021:0746b15": "眾生於三惡道、煩惱惡業不生怖畏，而能",
    "T12n0375_021:0746b16": "於中廣度眾生，當知是人得大涅槃。若有",
    "T12n0375_021:0746b17": "人能供養父母，恭敬沙門及婆羅門，修治",
    "T12n0375_021:0746b18": "善法，所言誠實，無有欺誑，能忍諸惡，惠施",
    "T12n0375_021:0746b19": "貧乏，名大丈夫。菩薩亦爾，有大慈悲，憐",
    "T12n0375_021:0746b20": "愍一切，於諸眾生猶如父母，能度眾生",
    "T12n0375_021:0746b21": "於生死河，普示眾生一實之道，是則名為",
    "T12n0375_021:0746b22": "大般涅槃。[0746b22] 「善男子！大，名不可思議。若不可思",
    "T12n0375_021:0746b23": "議，一切眾生所不能信，是則名為大般涅",
    "T12n0375_021:0746b24": "槃。唯佛、菩薩之所見故，名大涅槃。以何因",
    "T12n0375_021:0746b25": "緣復名為大？以無量因緣然後乃得，故名",
    "T12n0375_021:0746b26": "為大。[0746b26] 「善男子！如世間人，以多因緣之所得",
    "T12n0375_021:0746b27": "者，則名為大。涅槃亦爾，以多因緣之所得",
    "T12n0375_021:0746b28": "故，故名為大。[0746b28] 「云何復名為大涅槃？有大我",
    "T12n0375_021:0746b29": "故，名大涅槃。涅槃無我，大自在故，名為大",
    "T12n0375_021:0746c01": "我。[0746c01] 「云何名為大自在耶？有八自在則名為",
    "T12n0375_021:0746c02": "我。何等為八？[0746c02] 「一者、能示一身以為多身，身",
    "T12n0375_021:0746c03": "數大小猶如微塵，充滿十方無量世界。如來",
    "T12n0375_021:0746c04": "之身實非微塵，以自在故現微塵身。如是",
    "T12n0375_021:0746c05": "自在則為大我。[0746c05] 「二者、示一塵身滿於三千大",
    "T12n0375_021:0746c06": "千世界。如來之身實不滿於三千大千世",
    "T12n0375_021:0746c07": "界。何以故？以無礙故、直以自在故，滿三",
    "T12n0375_021:0746c08": "千大千世界。如是自在名為大我。[0746c08] 「三者、能以",
    "T12n0375_021:0746c09": "滿此三千大千世界之身輕舉飛空，過於",
    "T12n0375_021:0746c10": "二十恒河沙等諸佛世界而無障礙。如來",
    "T12n0375_021:0746c11": "之身實無輕重，以自在故，能為輕重。如是",
    "T12n0375_021:0746c12": "自在名為大我。[0746c12] 「四者、以自在故而得自在。",
    "T12n0375_021:0746c13": "云何自在？如來一心安住不動，所可示化",
    "T12n0375_021:0746c14": "無量形類各令有心，如來有時或造一事，",
    "T12n0375_021:0746c15": "而令眾生各各成辦；如來之身常住一土，而",
    "T12n0375_021:0746c16": "令他土一切悉見。如是自在名為大我。[0746c16] 「五者、",
    "T12n0375_021:0746c17": "根自在故。云何名為根自在耶？如來一根亦",
    "T12n0375_021:0746c18": "能見色、聞聲、嗅香、別味、覺觸、知法，如來六",
    "T12n0375_021:0746c19": "根亦不見色、聞聲、嗅香、別味、覺觸、知法。",
    "T12n0375_021:0746c20": "以自在故，令根自在。如是自在名為大我。",
    "T12n0375_021:0746c21": "[0746c21] 「六者、以自在故，得一切法，如來之心亦無",
    "T12n0375_021:0746c22": "得想。何以故？無所得故。若是有者，可名為",
    "T12n0375_021:0746c23": "得；實無所有，云何名得？若使如來計有得",
    "T12n0375_021:0746c24": "想，是則諸佛不得涅槃；以無得故，名得涅",
    "T12n0375_021:0746c25": "槃。以自在故，得一切法；得諸法故，名為大",
    "T12n0375_021:0746c26": "我。[0746c26] 「七者、說自在故，如來演說一偈之義，經無",
    "T12n0375_021:0746c27": "量劫義亦不盡，所謂若戒、若定、若施、若慧。如",
    "T12n0375_021:0746c28": "來爾時都不生念：『我說，彼聽。』亦復不生一",
    "T12n0375_021:0746c29": "偈之想。世間之人四句為偈，隨世俗故，說",
    "T12n0375_021:0747a01": "名為偈。一切法性亦無有說，以自在故，如",
    "T12n0375_021:0747a02": "來演說。以演說故，名為大我。[0747a02] 「八者、如來遍",
    "T12n0375_021:0747a03": "滿一切諸處，猶如虛空。虛空之性不可得",
    "T12n0375_021:0747a04": "見；如來亦爾，實不可見。以自在故，令一切",
    "T12n0375_021:0747a05": "見。如是自在名為大我。如是大我名大涅",
    "T12n0375_021:0747a06": "槃。[0747a06] 「以是義故，名大涅槃。[0747a06] 「復次，善男子！譬如",
    "T12n0375_021:0747a07": "寶藏，多諸珍異，百種具足，故名大藏。諸佛",
    "T12n0375_021:0747a08": "如來甚深奧藏亦復如是，多諸奇異，具足",
    "T12n0375_021:0747a09": "無缺，名大涅槃。[0747a09] 「復次，善男子！無邊之物乃",
    "T12n0375_021:0747a10": "名為大。涅槃無邊，是故名大。[0747a10] 「復次，善男子！",
    "T12n0375_021:0747a11": "有大樂故，名大涅槃。涅槃無樂，以四樂",
    "T12n0375_021:0747a12": "故，名大涅槃。何等為四？一者、斷諸樂故。不",
    "T12n0375_021:0747a13": "斷樂者則名為苦；若有苦者，不名大樂。以",
    "T12n0375_021:0747a14": "斷樂故則無有苦；無苦、無樂，乃名大樂。",
    "T12n0375_021:0747a15": "涅槃之性無苦、無樂，是故，涅槃名為大樂。",
    "T12n0375_021:0747a16": "以是義故，名大涅槃。復次，善男子！樂有二",
    "T12n0375_021:0747a17": "種：一者、凡夫，二者、諸佛。凡夫之樂無常敗壞，",
    "T12n0375_021:0747a18": "是故無樂；諸佛常樂，無有變異，故名大樂。",
    "T12n0375_021:0747a19": "[0747a19] 「復次，善男子！有三種受：一者、苦受，二者、樂",
    "T12n0375_021:0747a20": "受，三者、不苦不樂受。不苦不樂是亦為苦。涅",
    "T12n0375_021:0747a21": "槃雖同不苦不樂，然名大樂。以大樂故，名",
    "T12n0375_021:0747a22": "大涅槃。[0747a22] 「二者、大寂靜故，名為大樂。涅槃之性",
    "T12n0375_021:0747a23": "是大寂靜。何以故？遠離一切憒&#x9599;法故。以",
    "T12n0375_021:0747a24": "大寂故，名大涅槃。",
    "T12n0375_021:0747a25": "[0747a25] 「三者、一切知故，名為大樂。非一切知，不名",
    "T12n0375_021:0747a26": "大樂；諸佛如來一切知故，名為大樂。以大",
    "T12n0375_021:0747a27": "樂故，名大涅槃。[0747a27] 「四者、身不壞故，名為大樂。",
    "T12n0375_021:0747a28": "身若可壞，則不名樂；如來之身金剛無壞，",
    "T12n0375_021:0747a29": "非煩惱身、無常之身，故名大樂。以大樂故，",
    "T12n0375_021:0747b01": "名大涅槃。[0747b01] 「善男子！世間名字，或有因緣、或",
    "T12n0375_021:0747b02": "無因緣。有因緣者，如舍利弗。母名舍利，",
    "T12n0375_021:0747b03": "因母立字，故名舍利弗。如摩&#x936E;羅道人，",
    "T12n0375_021:0747b04": "生摩&#x936E;羅國，因國立名，故名摩&#x936E;羅道",
    "T12n0375_021:0747b05": "人。如目犍連，目犍連者即是姓也，因姓",
    "T12n0375_021:0747b06": "立名，故名目犍連。如我生於瞿曇種姓，",
    "T12n0375_021:0747b07": "因姓立名，稱為瞿曇。如毘舍佉道人，毘舍",
    "T12n0375_021:0747b08": "佉者即是星名，因星為名，名毘舍佉。如有",
    "T12n0375_021:0747b09": "六指，因六指故，名六指人。如佛奴、天奴，因",
    "T12n0375_021:0747b10": "佛、因天故，名佛奴、天奴。因濕生故，故名濕",
    "T12n0375_021:0747b11": "生。如因聲故，名為迦迦羅、名究究羅、呾呾",
    "T12n0375_021:0747b12": "羅。如是等名是因緣名。[0747b12] 「無因緣者，如蓮花、",
    "T12n0375_021:0747b13": "地、水、火、風、虛空。如曼陀婆，一名二實：一、名",
    "T12n0375_021:0747b14": "殿堂，二、名飲漿；堂不飲漿，亦復得名為曼",
    "T12n0375_021:0747b15": "陀婆。如薩婆車多名為蛇蓋，實非蛇蓋。是",
    "T12n0375_021:0747b16": "名無因，強立名字。如坻羅婆夷名為食油，",
    "T12n0375_021:0747b17": "實不食油，強為立名，名為食油。是名無因，",
    "T12n0375_021:0747b18": "強立名字。[0747b18] 「善男子！是大涅槃亦復如是，無",
    "T12n0375_021:0747b19": "有因緣，強為立名。善男子！譬如虛空，不因",
    "T12n0375_021:0747b20": "小空名為大也；涅槃亦爾，不因小相名大",
    "T12n0375_021:0747b21": "涅槃。善男子！譬如有法，不可稱量、不可",
    "T12n0375_021:0747b22": "思議，故名為大；涅槃亦爾，不可稱量、不",
    "T12n0375_021:0747b23": "可思議，故得名為大般涅槃。[0747b23] 「以純淨故，",
    "T12n0375_021:0747b24": "名大涅槃。云何純淨？淨有四種。何等為四？",
    "T12n0375_021:0747b25": "一者、二十五有名為不淨，能永斷故，得名為",
    "T12n0375_021:0747b26": "淨。淨即涅槃，如是涅槃亦得名有，而是涅",
    "T12n0375_021:0747b27": "槃實非是有。諸佛如來隨世俗故，說涅槃",
    "T12n0375_021:0747b28": "有。譬如世人，非父言父、非母言母，實非",
    "T12n0375_021:0747b29": "父母而言父母。涅槃亦爾，隨世俗故，說言",
    "T12n0375_021:0747c01": "諸佛有大涅槃。[0747c01] 「二者、業清淨故。一切凡夫業",
    "T12n0375_021:0747c02": "不清淨，故無涅槃；諸佛如來業清淨故，故",
    "T12n0375_021:0747c03": "名大淨。以大淨故，名大涅槃。[0747c03] 「三者、身清淨",
    "T12n0375_021:0747c04": "故。身若無常則名不淨；如來身常，故名大",
    "T12n0375_021:0747c05": "淨。以大淨故，名大涅槃。[0747c05] 「四者、心清淨故。心",
    "T12n0375_021:0747c06": "若有漏，名曰不淨；佛心無漏，故名大淨。以",
    "T12n0375_021:0747c07": "大淨故，名大涅槃。[0747c07] 「善男子！是名善男子、善",
    "T12n0375_021:0747c08": "女人修行如是《大涅槃經》具足成就初分",
    "T12n0375_021:0747c09": "功德。"
}