{
    "T07n0220_561:0894b21": "大般若波羅蜜多經卷第五百六",
    "T07n0220_561:0894b22": "十一",
    "T07n0220_561:0894b24": "三藏法師玄奘奉 詔譯",
    "T07n0220_561:0894b25": "第五分甚深相品第十三",
    "T07n0220_561:0894b26": "[0894b26] 爾時，欲界十千天子，天主帝釋而為上首，復",
    "T07n0220_561:0894b27": "有梵世二萬天子，大梵天王而為上首。俱詣",
    "T07n0220_561:0894b28": "佛所頂禮雙足，&#x5374;住一面同白佛言：「世尊！所",
    "T07n0220_561:0894b29": "說諸甚深法以何為相？」[0894b29] 爾時，佛告諸天眾言：",
    "T07n0220_561:0894c01": "「我所宣說諸甚深法，以空、無相、無願、無作、無",
    "T07n0220_561:0894c02": "生、無滅、無所依止、無性為相。」[0894c02] 時，諸天眾復白",
    "T07n0220_561:0894c03": "佛言：「佛所說法無所依止，譬如虛空不可表",
    "T07n0220_561:0894c04": "示。如來所說甚深法相，世間天、人、阿素洛等",
    "T07n0220_561:0894c05": "不能安立亦不能壞。何以故？世間天、人、阿素",
    "T07n0220_561:0894c06": "洛等皆是相故，諸有相者於無相相，不能安",
    "T07n0220_561:0894c07": "立亦不能壞。如來所說甚深法相，不墮色數，",
    "T07n0220_561:0894c08": "亦不墮受、想、行、識數，亦復不墮人非人數，人",
    "T07n0220_561:0894c09": "非人等不能成壞。」[0894c09] 爾時，佛告諸天眾言：「設有",
    "T07n0220_561:0894c10": "人來作如是問：『虛空誰作、誰能壞耶？』汝謂彼",
    "T07n0220_561:0894c11": "人為正問不？」[0894c11] 諸天眾曰：「不也！世尊！所以者何？",
    "T07n0220_561:0894c12": "虛空無體、無為、無相，寧可問言有成壞者？」[0894c12] 爾",
    "T07n0220_561:0894c13": "時，佛告諸天眾言：「如是！如是！如汝所說。天眾",
    "T07n0220_561:0894c14": "當知！我所宣說甚深法相亦復如是，不可安",
    "T07n0220_561:0894c15": "立、不可破壞，有佛、無佛法爾常住。佛於此相",
    "T07n0220_561:0894c16": "如實覺知，故名如來、應、正等覺。」[0894c16] 時，諸天眾復",
    "T07n0220_561:0894c17": "白佛言：「如來所覺如是諸相，極為甚深難見",
    "T07n0220_561:0894c18": "難覺。如來現覺如是相故，於一切法智無滯",
    "T07n0220_561:0894c19": "礙。一切如來、應、正等覺住如是相，分別開示",
    "T07n0220_561:0894c20": "甚深般若波羅蜜多，為諸有情集諸法相方",
    "T07n0220_561:0894c21": "便開示，令於般若波羅蜜多得無礙智。甚深",
    "T07n0220_561:0894c22": "般若波羅蜜多是諸如來常所行處，佛行是",
    "T07n0220_561:0894c23": "處證薩婆若，為諸有情分別開示。」[0894c23] 爾時，佛告",
    "T07n0220_561:0894c24": "諸天眾言：「如是！如是！如汝所說。天眾當知！一",
    "T07n0220_561:0894c25": "切法相，如來如實覺為無相。由此因緣，我說",
    "T07n0220_561:0894c26": "諸佛得無礙智無能及者。」[0894c26] 爾時，世尊告善現",
    "T07n0220_561:0894c27": "曰：「甚深般若波羅蜜多是諸佛母，能示世間",
    "T07n0220_561:0894c28": "諸法實相，是故諸佛依法而住，供養恭敬、尊",
    "T07n0220_561:0894c29": "重讚歎、攝受、護持所依住法，此法即是甚深",
    "T07n0220_561:0895a01": "般若波羅蜜多。一切如來、應、正等覺，無不依",
    "T07n0220_561:0895a02": "止甚深般若波羅蜜多，供養恭敬、尊重讚歎、",
    "T07n0220_561:0895a03": "攝受、護持，所以者何？甚深般若波羅蜜多，能",
    "T07n0220_561:0895a04": "生諸佛，能與諸佛作依止處，能示世間諸法",
    "T07n0220_561:0895a05": "實相。[0895a05] 「復次，善現！一切如來、應、正等覺是知恩",
    "T07n0220_561:0895a06": "者，能報恩者。若有問言：『誰是知恩、能報恩者？』",
    "T07n0220_561:0895a07": "應正答言：『佛是知恩、能報恩者。』何以故？一切",
    "T07n0220_561:0895a08": "世間知恩、報恩無過佛故。」[0895a08] 具壽善現便白佛",
    "T07n0220_561:0895a09": "言：「云何如來、應、正等覺知恩、報恩？」[0895a09] 佛告善現：",
    "T07n0220_561:0895a10": "「一切如來、應、正等覺乘如是乘，行如是道，來",
    "T07n0220_561:0895a11": "至無上正等菩提，得菩提已，於一切時供養",
    "T07n0220_561:0895a12": "恭敬、尊重讚歎、攝受、護持是乘是道無時暫",
    "T07n0220_561:0895a13": "廢，此乘此道，當知即是甚深般若波羅蜜多。",
    "T07n0220_561:0895a14": "是名如來、應、正等覺知恩、報恩。[0895a14] 「復次，善現！一",
    "T07n0220_561:0895a15": "切如來、應、正等覺無不皆依甚深般若波羅",
    "T07n0220_561:0895a16": "蜜多，覺一切法無實作用，以能作者無所有",
    "T07n0220_561:0895a17": "故；一切如來、應、正等覺無不皆依甚深般若",
    "T07n0220_561:0895a18": "波羅蜜多，覺一切法無所成辦，以諸形質不",
    "T07n0220_561:0895a19": "可得故。善現當知！以諸如來、應、正等覺，知依",
    "T07n0220_561:0895a20": "如是甚深般若波羅蜜多，覺一切法皆無作",
    "T07n0220_561:0895a21": "用、無所成辦，於一切時供養恭敬、尊重讚歎、",
    "T07n0220_561:0895a22": "攝受、護持曾無間斷，故名真實知恩、報恩。[0895a22] 「復",
    "T07n0220_561:0895a23": "次，善現！一切如來、應、正等覺無不皆依甚深",
    "T07n0220_561:0895a24": "般若波羅蜜多，於一切法無作、無成、無生智",
    "T07n0220_561:0895a25": "轉，復能知此無轉因緣，是故應知甚深般若",
    "T07n0220_561:0895a26": "波羅蜜多，能生如來、應、正等覺，亦能如實示",
    "T07n0220_561:0895a27": "世間相。」[0895a27] 爾時，善現便白佛言：「如來常說一切",
    "T07n0220_561:0895a28": "法性無生、無起、無知、無見，如何可說甚深般",
    "T07n0220_561:0895a29": "若波羅蜜多，能生如來、應、正等覺，亦能如實示",
    "T07n0220_561:0895b01": "世間相？」[0895b01] 佛告善現：「如是！如是！如汝所說，一切",
    "T07n0220_561:0895b02": "法性無生、無起、無知、無見。云何法性無生、無",
    "T07n0220_561:0895b03": "起、無知、無見？以一切法空無所有、無所依止、",
    "T07n0220_561:0895b04": "無所繫屬，由此因緣無生、無起、無知、無見。善",
    "T07n0220_561:0895b05": "現當知！甚深般若波羅蜜多雖能生佛示世",
    "T07n0220_561:0895b06": "間相，而無所生亦無所示。善現當知！甚深般",
    "T07n0220_561:0895b07": "若波羅蜜多不見色、受、想、行、識故，名示色、受、",
    "T07n0220_561:0895b08": "想、行、識相。」[0895b08] 具壽善現便白佛言：「云何般若波",
    "T07n0220_561:0895b09": "羅蜜多不見色、受、想、行、識故，名示色、受、想、行、",
    "T07n0220_561:0895b10": "識相？」[0895b10] 佛告善現：「由此般若波羅蜜多不緣諸",
    "T07n0220_561:0895b11": "色、受、想、行、識而起於識，名不見色、受、想、行、識，",
    "T07n0220_561:0895b12": "由不見故，名示色、受、想、行、識相。由如是義，甚",
    "T07n0220_561:0895b13": "深般若波羅蜜多能示世間諸法實相。復次，",
    "T07n0220_561:0895b14": "善現！甚深般若波羅蜜多能示如來、應、正等",
    "T07n0220_561:0895b15": "覺世間空故、離、淨、寂故，說名能示世間實相，",
    "T07n0220_561:0895b16": "以諸世間無不皆以空、離、淨、寂為實相故。」[0895b16] 爾",
    "T07n0220_561:0895b17": "時，善現便白佛言：「甚深般若波羅蜜多為大",
    "T07n0220_561:0895b18": "事故出現世間，為不可思議事故、不可稱量",
    "T07n0220_561:0895b19": "事故、無數量事故、無等等事故出現世間。」[0895b19] 佛",
    "T07n0220_561:0895b20": "告善現：「如是！如是！如汝所說。善現！云何甚深",
    "T07n0220_561:0895b21": "般若波羅蜜多為大事故出現世間？謂諸如",
    "T07n0220_561:0895b22": "來、應、正等覺，皆以濟拔一切有情無時暫捨",
    "T07n0220_561:0895b23": "而為大事，甚深般若波羅蜜多為此事故出",
    "T07n0220_561:0895b24": "現世間。[0895b24] 「善現！云何甚深般若波羅蜜多為不",
    "T07n0220_561:0895b25": "可思議事故、不可稱量事故、無數量事故、無",
    "T07n0220_561:0895b26": "等等事故出現世間？謂諸如來、應、正等覺所",
    "T07n0220_561:0895b27": "有佛性、如來性、自然覺性、一切智性，皆不可",
    "T07n0220_561:0895b28": "思議、不可稱量、無數量、無等等，甚深般若波",
    "T07n0220_561:0895b29": "羅蜜多，為此事故出現世間。」[0895b29] 具壽善現復白",
    "T07n0220_561:0895c01": "佛言：「為但如來、應、正等覺所有佛性、如來性、",
    "T07n0220_561:0895c02": "自然覺性、一切智性，不可思議、不可稱量、",
    "T07n0220_561:0895c03": "無數量、無等等；為色、受、想、行、識乃至一切法，",
    "T07n0220_561:0895c04": "亦不可思議、不可稱量、無數量、無等等？」[0895c04] 佛告",
    "T07n0220_561:0895c05": "善現：「非但如來、應、正等覺所有佛性、如來性、",
    "T07n0220_561:0895c06": "自然覺性、一切智性，不可思議、不可稱量、無",
    "T07n0220_561:0895c07": "數量、無等等；色、受、想、行、識乃至一切法，亦不",
    "T07n0220_561:0895c08": "可思議、不可稱量、無數量、無等等。所以者何？",
    "T07n0220_561:0895c09": "於一切法真實性中，心及心所皆不可得。[0895c09] 「善",
    "T07n0220_561:0895c10": "現當知！諸所有色、受、想、行、識及一切法皆不",
    "T07n0220_561:0895c11": "可施設故，不可思議、不可稱量、無數量、無等",
    "T07n0220_561:0895c12": "等。何以故？如是諸法無自性故、不可得故、自",
    "T07n0220_561:0895c13": "性空故。復次，善現！諸所有色、受、想、行、識及一",
    "T07n0220_561:0895c14": "切法皆不可得故，不可思議、不可稱量、無數",
    "T07n0220_561:0895c15": "量、無等等。何以故？如是諸法無限量故、無所",
    "T07n0220_561:0895c16": "有故、自性空故。復次，善現！諸所有色、受、想、行、",
    "T07n0220_561:0895c17": "識及一切法皆無限量故，不可思議、不可稱",
    "T07n0220_561:0895c18": "量、無數量、無等等。」[0895c18] 具壽善現便白佛言：「何因",
    "T07n0220_561:0895c19": "緣故，諸所有色、受、想、行、識及一切法皆無限",
    "T07n0220_561:0895c20": "量？」[0895c20] 佛告善現：「於意云何？虛空為有心、心所法",
    "T07n0220_561:0895c21": "能限量不？」[0895c21] 善現對曰：「不也！世尊！」[0895c21] 佛告善現：",
    "T07n0220_561:0895c22": "「諸所有色、受、想、行、識及一切法亦復如是，自",
    "T07n0220_561:0895c23": "性空故，心、心所法不能限量。由此因緣，諸所",
    "T07n0220_561:0895c24": "有色、受、想、行、識及一切法無限量故，皆不可",
    "T07n0220_561:0895c25": "思議、不可稱量、無數量、無等等。善現當知！以",
    "T07n0220_561:0895c26": "一切法皆不可思議、不可稱量、無數量、無等",
    "T07n0220_561:0895c27": "等故，一切如來、應、正等覺所有佛法、如來法、",
    "T07n0220_561:0895c28": "自然覺法、一切智法亦不可思議、不可稱量、",
    "T07n0220_561:0895c29": "無數量、無等等。[0895c29] 「善現當知！如是諸法皆不可",
    "T07n0220_561:0896a01": "思議，思議滅故；不可稱量，稱量滅故；無數量，",
    "T07n0220_561:0896a02": "數量滅故；無等等，等等滅故。善現當知！如是",
    "T07n0220_561:0896a03": "諸法皆不可思議，過思議故；不可稱量，過稱",
    "T07n0220_561:0896a04": "量故；無數量，過數量故；無等等，過等等故。善",
    "T07n0220_561:0896a05": "現當知！不可思議、不可稱量、無數量、無等等",
    "T07n0220_561:0896a06": "者，但有增語都無真實。善現當知！不可思議、",
    "T07n0220_561:0896a07": "不可稱量、無數量、無等等者，皆如虛空都無",
    "T07n0220_561:0896a08": "所有。由此因緣，一切如來、應、正等覺所有佛",
    "T07n0220_561:0896a09": "法、如來法、自然覺法、一切智法皆不可思議、",
    "T07n0220_561:0896a10": "不可稱量、無數量、無等等。聲聞、獨覺、世間天、",
    "T07n0220_561:0896a11": "人、阿素洛等，皆悉不能思議、稱量、數量、等等",
    "T07n0220_561:0896a12": "此諸法故。」[0896a12] 如來說此不可思議、不可稱量、無",
    "T07n0220_561:0896a13": "數量、無等等法時，會中有五百苾芻、二十苾",
    "T07n0220_561:0896a14": "芻尼，諸漏永盡心得解脫；復有六萬鄔波索",
    "T07n0220_561:0896a15": "迦、三萬鄔波斯迦，於諸法中遠塵離垢生淨",
    "T07n0220_561:0896a16": "法眼；復有二十菩薩摩訶薩得無生法忍，世",
    "T07n0220_561:0896a17": "尊記彼於賢劫中當得作佛度有情眾。[0896a17] 爾時，",
    "T07n0220_561:0896a18": "善現復白佛言：「甚深般若波羅蜜多實為大",
    "T07n0220_561:0896a19": "事出世間不？」[0896a19] 佛告善現：「如是！如是！甚深般若",
    "T07n0220_561:0896a20": "波羅蜜多實為大事出於世間。所以者何？甚",
    "T07n0220_561:0896a21": "深般若波羅蜜多具能成辦一切智地，若聲",
    "T07n0220_561:0896a22": "聞地、若獨覺地皆在此攝。[0896a22] 「善現當知！如剎帝",
    "T07n0220_561:0896a23": "利灌頂大王，威德自在降伏一切，以諸國事",
    "T07n0220_561:0896a24": "付囑大臣，端拱無為安隱受樂。如來亦爾，為",
    "T07n0220_561:0896a25": "大法王，威德自在降伏一切，以諸佛法、若獨",
    "T07n0220_561:0896a26": "覺法、若聲聞法，悉皆付囑甚深般若波羅蜜",
    "T07n0220_561:0896a27": "多，普令成辦。是故，善現！甚深般若波羅蜜多",
    "T07n0220_561:0896a28": "實為大事出於世間。[0896a28] 「善現當知！甚深般若波",
    "T07n0220_561:0896a29": "羅蜜多不為攝受執著色故乃至識故出於世",
    "T07n0220_561:0896b01": "間，不為攝受執著預流果故乃至一切智智",
    "T07n0220_561:0896b02": "故出於世間。」[0896b02] 具壽善現便白佛言：「云何般若",
    "T07n0220_561:0896b03": "波羅蜜多亦不為攝受執著一切智智故出於",
    "T07n0220_561:0896b04": "世間？」[0896b04] 佛言：「善現！於意云何？汝頗見有阿羅漢",
    "T07n0220_561:0896b05": "果可攝受執著不？」[0896b05] 善現對曰：「不也！世尊！我不",
    "T07n0220_561:0896b06": "見有阿羅漢果可於其中攝受執著。」[0896b06] 佛言：「善",
    "T07n0220_561:0896b07": "現！善哉！善哉！我亦不見有如來法可於其中",
    "T07n0220_561:0896b08": "攝受執著。是故，善現！甚深般若波羅蜜多亦",
    "T07n0220_561:0896b09": "不為攝受執著一切智智故出於世間。」[0896b09] 爾時，",
    "T07n0220_561:0896b10": "欲界梵世天子俱白佛言：「如是般若波羅蜜",
    "T07n0220_561:0896b11": "多最為甚深，難見難覺極難信解。若諸有情",
    "T07n0220_561:0896b12": "曾於過去無量佛所，發弘誓願、多種善根乃",
    "T07n0220_561:0896b13": "能信解。假使三千大千世界諸有情類，一切",
    "T07n0220_561:0896b14": "皆成隨信行等，彼有情類若經一劫若一劫",
    "T07n0220_561:0896b15": "餘修自地行，不如有人一日於此甚深般若",
    "T07n0220_561:0896b16": "波羅蜜多忍樂、思惟、稱量、觀察，所獲功德勝彼",
    "T07n0220_561:0896b17": "無量。」[0896b17] 爾時，佛告諸天子言：「如是！如是！如汝所",
    "T07n0220_561:0896b18": "說。天子當知！若善男子、善女人等聞深般若",
    "T07n0220_561:0896b19": "波羅蜜多疾得涅槃，勝前所說隨信行等若",
    "T07n0220_561:0896b20": "經一劫若一劫餘修自地行，況忍樂等！」[0896b20] 時，諸",
    "T07n0220_561:0896b21": "天子聞佛所說，歡喜踊躍頂禮如來，右遶三",
    "T07n0220_561:0896b22": "匝辭退還宮，去眾未遠忽然不現，隨所屬界",
    "T07n0220_561:0896b23": "各住本宮，勸進諸天修殊勝行。[0896b23] 具壽善現便",
    "T07n0220_561:0896b24": "白佛言：「若諸菩薩能於般若波羅蜜多深生",
    "T07n0220_561:0896b25": "信解，從何處沒來生此間？」[0896b25] 佛告善現：「若諸菩",
    "T07n0220_561:0896b26": "薩聞深般若波羅蜜多，能生信解不疑不悶，樂",
    "T07n0220_561:0896b27": "見、樂聞、憶念、思惟甚深義趣，常樂隨逐能說",
    "T07n0220_561:0896b28": "法者，如犢隨母曾無暫離，乃至未得甚深般",
    "T07n0220_561:0896b29": "若波羅蜜多相應義趣究竟通利能為他說，",
    "T07n0220_561:0896c01": "終不遠離甚深般若波羅蜜多及說法師經",
    "T07n0220_561:0896c02": "須臾頃，是諸菩薩從人中沒來生此間，依宿",
    "T07n0220_561:0896c03": "勝因能成是事。」[0896c03] 爾時，善現復白佛言：「頗有菩",
    "T07n0220_561:0896c04": "薩成就如是殊勝功德，承事供養他方佛已，",
    "T07n0220_561:0896c05": "從彼處沒來生此耶？」[0896c05] 佛告善現：「有諸菩薩成",
    "T07n0220_561:0896c06": "就如是殊勝功德，承事供養他方佛已，從彼",
    "T07n0220_561:0896c07": "處沒來生此間。[0896c07] 「復次，善現！有諸菩薩成就如",
    "T07n0220_561:0896c08": "是殊勝功德，先世已於喜足天上，承事供養",
    "T07n0220_561:0896c09": "慈氏菩薩，聞深般若波羅蜜多，請問其中甚",
    "T07n0220_561:0896c10": "深義趣，從彼處沒來生此間。[0896c10] 「復次，善現！有諸",
    "T07n0220_561:0896c11": "菩薩先世雖聞甚深般若波羅蜜多，而於其",
    "T07n0220_561:0896c12": "中不能請問甚深義趣，今生人中，聞說般若",
    "T07n0220_561:0896c13": "波羅蜜多，疑惑、迷悶、難可開悟。所以者何？不",
    "T07n0220_561:0896c14": "了義者心多疑惑、迷悶、難喻。[0896c14] 「復次，善現！有諸",
    "T07n0220_561:0896c15": "菩薩先世雖聞甚深般若波羅蜜多，亦曾請",
    "T07n0220_561:0896c16": "問其中義趣，或經一日乃至五日，而不精進",
    "T07n0220_561:0896c17": "如說修行。今生人中，聞說如是甚深般若波",
    "T07n0220_561:0896c18": "羅蜜多，雖經少時，其心堅固無能壞者，若離",
    "T07n0220_561:0896c19": "般若波羅蜜多及說法師請問深義，尋便退",
    "T07n0220_561:0896c20": "失。所以者何！此諸菩薩雖於前世得聞般若",
    "T07n0220_561:0896c21": "波羅蜜多，亦能請問甚深義趣，而不精進如",
    "T07n0220_561:0896c22": "說修行故，於今生於深般若波羅蜜多，或時",
    "T07n0220_561:0896c23": "樂聞或時不樂，或時堅固或時退失，其心輕",
    "T07n0220_561:0896c24": "動進退非恒，如堵羅綿隨風飄轉。如是菩薩",
    "T07n0220_561:0896c25": "新學大乘，雖有信心而不堅淨，於深般若波",
    "T07n0220_561:0896c26": "羅蜜多不能長時信樂隨轉，於二乘地或當",
    "T07n0220_561:0896c27": "墮一。",
    "T07n0220_561:0896c28": "第五分船等喻品第十四",
    "T07n0220_561:0896c29": "[0896c29] 「復次，善現！譬如商侶遊泛大海，其船卒破，於",
    "T07n0220_561:0897a01": "中諸人若能取木器物、浮囊、板片、死屍為所依",
    "T07n0220_561:0897a02": "附，當知彼類終不沒死，得至安隱大海彼岸，",
    "T07n0220_561:0897a03": "無損無害受諸快樂。諸菩薩眾亦復如是，若",
    "T07n0220_561:0897a04": "於大乘有信、有忍、有樂、有欲，有精進、有勝解，",
    "T07n0220_561:0897a05": "有不放逸、有勝意樂，有捨、有敬、有清淨心，有",
    "T07n0220_561:0897a06": "於無上正等菩提不捨善軛，復能攝受甚深",
    "T07n0220_561:0897a07": "般若波羅蜜多為所依附，當知此類終不中",
    "T07n0220_561:0897a08": "道退入聲聞或獨覺地，定證無上正等菩提。",
    "T07n0220_561:0897a09": "[0897a09] 「復次，善現！如有男子或諸女人，持燒熟瓶詣",
    "T07n0220_561:0897a10": "河取水，若池、若井、若泉、若渠，當知此瓶終不",
    "T07n0220_561:0897a11": "爛壞。何以故？是瓶善熟堪任盛水，極堅牢故。",
    "T07n0220_561:0897a12": "諸菩薩眾亦復如是，若於大乘有信、有忍、有",
    "T07n0220_561:0897a13": "樂、有欲，有精進、有勝解，有不放逸、有勝意樂，",
    "T07n0220_561:0897a14": "有捨、有敬、有清淨心，有於無上正等菩提不",
    "T07n0220_561:0897a15": "捨善軛，復能攝受甚深般若波羅蜜多方便",
    "T07n0220_561:0897a16": "善巧，當知此類終不中道退入聲聞或獨覺",
    "T07n0220_561:0897a17": "地，定證無上正等菩提。[0897a17] 「復次，善現！如有商人",
    "T07n0220_561:0897a18": "具善巧智，先在海邊固修船已，方牽入水知",
    "T07n0220_561:0897a19": "無穿穴，後持財物置上而行，當知彼船必不",
    "T07n0220_561:0897a20": "壞沒，人物安隱達所至處。諸菩薩眾亦復如",
    "T07n0220_561:0897a21": "是，若於大乘有信、有忍、有樂、有欲，有精進、有",
    "T07n0220_561:0897a22": "勝解，有不放逸、有勝意樂，有捨、有敬、有清淨",
    "T07n0220_561:0897a23": "心，有於無上正等菩提不捨善軛，復能攝受",
    "T07n0220_561:0897a24": "甚深般若波羅蜜多方便善巧，當知此類終不",
    "T07n0220_561:0897a25": "中道退入聲聞或獨覺地，定證無上正等菩",
    "T07n0220_561:0897a26": "提。[0897a26] 「復次，善現！譬如有人年百二十，老耄衰朽",
    "T07n0220_561:0897a27": "復加眾病，謂風、熱、痰或三雜病，是老病人欲",
    "T07n0220_561:0897a28": "從床座起往他處而自不能。有二健人各扶",
    "T07n0220_561:0897a29": "一腋，徐策令起而告之言：『莫有所難，隨意欲",
    "T07n0220_561:0897b01": "往，今我二人終不相棄，必達所趣安隱無損。』",
    "T07n0220_561:0897b02": "諸菩薩眾亦復如是，若於大乘有信、有忍、有",
    "T07n0220_561:0897b03": "樂、有欲，有精進、有勝解，有不放逸、有勝意樂，",
    "T07n0220_561:0897b04": "有捨、有敬、有清淨心，有於無上正等菩提不",
    "T07n0220_561:0897b05": "捨善軛，復能攝受甚深般若波羅蜜多方便",
    "T07n0220_561:0897b06": "善巧，當知此類終不中道退入聲聞或獨覺",
    "T07n0220_561:0897b07": "地，定證無上正等菩提。與上相違是名黑",
    "T07n0220_561:0897b08": "品。」",
    "T07n0220_561:0897b09": "第五分如來品第十五之一",
    "T07n0220_561:0897b10": "[0897b10] 爾時，善現便白佛言：「新學菩薩云何應學甚",
    "T07n0220_561:0897b11": "深般若波羅蜜多？」[0897b11] 佛告善現：「新學菩薩欲學",
    "T07n0220_561:0897b12": "般若波羅蜜多，先應親近承事善友。若能宣",
    "T07n0220_561:0897b13": "說甚深般若波羅蜜多，教誡教授諸菩薩者，",
    "T07n0220_561:0897b14": "是名善友。謂作是言：『來！善男子！汝應勤修布",
    "T07n0220_561:0897b15": "施、淨戒、安忍、精進、靜慮、般若波羅蜜多。汝勤",
    "T07n0220_561:0897b16": "修時，應無所得而為方便，迴向無上正等菩",
    "T07n0220_561:0897b17": "提。汝迴向時，勿以色、受、想、行、識故而取菩提。",
    "T07n0220_561:0897b18": "所以者何？一切智智性非所取。汝善男子！於",
    "T07n0220_561:0897b19": "諸聲聞獨覺等地勿生貪著。』若能如是教誡",
    "T07n0220_561:0897b20": "教授新學菩薩，令其漸入甚深般若波羅蜜",
    "T07n0220_561:0897b21": "多，當知是為菩薩善友。」[0897b21] 具壽善現復白佛言：",
    "T07n0220_561:0897b22": "「是諸菩薩發菩提心，欲趣菩提甚為難事。」[0897b22] 佛",
    "T07n0220_561:0897b23": "告善現：「如是！如是！諸菩薩眾所作甚難，謂為",
    "T07n0220_561:0897b24": "利樂諸世間故，發趣無上正等菩提，作是誓",
    "T07n0220_561:0897b25": "言：『我為濟拔諸世間故，為諸世間作舍宅故，",
    "T07n0220_561:0897b26": "為諸世間作歸依故，為諸世間作洲渚故，示",
    "T07n0220_561:0897b27": "諸世間究竟道故，為諸世間作導師故，為諸",
    "T07n0220_561:0897b28": "世間作所趣故，發勤精進趣大菩提。』善現！云",
    "T07n0220_561:0897b29": "何諸菩薩眾誓為濟拔諸世間故，發勤精進",
    "T07n0220_561:0897c01": "趣大菩提？謂諸菩薩見諸世間沒生死苦不",
    "T07n0220_561:0897c02": "能出離，發勤精進趣大菩提，為拔彼苦說正",
    "T07n0220_561:0897c03": "法要。善現！云何諸菩薩眾為諸世間作舍宅",
    "T07n0220_561:0897c04": "故，發勤精進趣大菩提？謂諸菩薩欲為世間",
    "T07n0220_561:0897c05": "說一切法皆不和合，發勤精進趣大菩提。」[0897c05] 善",
    "T07n0220_561:0897c06": "現白言：「云何菩薩欲為世間說一切法皆不",
    "T07n0220_561:0897c07": "和合？」[0897c07] 佛言：「善現！諸菩薩眾欲為世間宣說五",
    "T07n0220_561:0897c08": "蘊及一切法皆不和合，無縛無解、無生無滅，",
    "T07n0220_561:0897c09": "由此便能覆護一切猶如舍宅。[0897c09] 「善現！云何諸",
    "T07n0220_561:0897c10": "菩薩眾為諸世間作歸依故，發勤精進趣大菩",
    "T07n0220_561:0897c11": "提？謂諸菩薩欲令世間解脫一切生老病死",
    "T07n0220_561:0897c12": "愁歎憂苦，發勤精進趣大菩提，方便善巧說",
    "T07n0220_561:0897c13": "正法要。[0897c13] 「善現！云何諸菩薩眾為諸世間作洲",
    "T07n0220_561:0897c14": "渚故，發勤精進趣大菩提？謂諸菩薩趣大菩",
    "T07n0220_561:0897c15": "提，欲為世間說五取蘊前後際斷，由此斷故",
    "T07n0220_561:0897c16": "一切法斷，此一切斷即是寂滅微妙涅槃，亦",
    "T07n0220_561:0897c17": "是如實無顛倒性。譬如小大海河池中，高地",
    "T07n0220_561:0897c18": "可居說為洲渚，涅槃亦爾，安隱處故。[0897c18] 「善現！云",
    "T07n0220_561:0897c19": "何諸菩薩眾示諸世間究竟道故，發勤精進",
    "T07n0220_561:0897c20": "趣大菩提？謂諸菩薩趣大菩提，欲為世間說",
    "T07n0220_561:0897c21": "色究竟不名為色、受、想、行、識，餘法亦爾，究竟",
    "T07n0220_561:0897c22": "法性非色等故。」[0897c22] 具壽善現白言：「世尊！若色等",
    "T07n0220_561:0897c23": "法究竟法性不名色等，應諸菩薩已得菩提，",
    "T07n0220_561:0897c24": "究竟性中無分別故。」[0897c24] 佛告善現：「如是！如是！究",
    "T07n0220_561:0897c25": "竟性中都無分別，而諸菩薩甚為難事，雖能",
    "T07n0220_561:0897c26": "如是觀一切法，而不作證亦不沈沒，作是念",
    "T07n0220_561:0897c27": "言：『我於此法現等覺已，為諸世間宣說開示，",
    "T07n0220_561:0897c28": "令知如是究竟道相。』[0897c28] 「善現！云何諸菩薩眾為",
    "T07n0220_561:0897c29": "諸世間作導師故，發勤精進趣大菩提？謂諸",
    "T07n0220_561:0898a01": "菩薩趣大菩提，欲為世間說色本性無生無",
    "T07n0220_561:0898a02": "滅，受、想、行、識亦復如是；欲為世間說預流果",
    "T07n0220_561:0898a03": "乃至無上正等菩提諸法本性無生無滅。[0898a03] 「善",
    "T07n0220_561:0898a04": "現！云何諸菩薩眾為諸世間作所趣故？發勤",
    "T07n0220_561:0898a05": "精進趣大菩提？謂諸菩薩趣大菩提，欲為世",
    "T07n0220_561:0898a06": "間宣說開示色以虛空為所趣，受、想、行、識及",
    "T07n0220_561:0898a07": "一切法亦以虛空為所趣；欲為世間宣說開",
    "T07n0220_561:0898a08": "示色無所趣與虛空等，受、想、行、識及一切法",
    "T07n0220_561:0898a09": "亦無所趣與虛空等。如太虛空無來無去、無",
    "T07n0220_561:0898a10": "作無住、無生無滅，諸法亦爾，皆如虛空無所",
    "T07n0220_561:0898a11": "分別。何以故？諸色空故無來無去，受、想、行、識",
    "T07n0220_561:0898a12": "及一切法亦皆空故無來無去。所以者何？以",
    "T07n0220_561:0898a13": "一切法無不用空、無相、無願、無造、無作、無生、",
    "T07n0220_561:0898a14": "無性、如夢、如幻、無我、無邊、寂靜、涅槃、無取、無",
    "T07n0220_561:0898a15": "捨、無來、無去、最極寂滅而為所趣，彼於是趣",
    "T07n0220_561:0898a16": "不可超越。」[0898a16] 爾時，善現便白佛言：「誰能信解如",
    "T07n0220_561:0898a17": "是深法？」[0898a17] 佛告善現：「若諸菩薩久修大行，已曾",
    "T07n0220_561:0898a18": "供養無量諸佛，於諸佛所發弘誓願，所種",
    "T07n0220_561:0898a19": "善根皆已成熟，無量善友攝受護念，於此深",
    "T07n0220_561:0898a20": "法能生信解。」[0898a20] 具壽善現復白佛言：「是諸菩薩",
    "T07n0220_561:0898a21": "以何為性？」[0898a21] 佛告善現：「是諸菩薩調伏遠離而",
    "T07n0220_561:0898a22": "為其性，由此性故，能知能了甚深般若波羅",
    "T07n0220_561:0898a23": "蜜多。」[0898a23] 具壽善現復白佛言：「是諸菩薩能知能",
    "T07n0220_561:0898a24": "了甚深般若波羅蜜多，當何所趣？」[0898a24] 佛告善現：",
    "T07n0220_561:0898a25": "「是諸菩薩趣一切智。」[0898a25] 具壽善現復白佛言：「若",
    "T07n0220_561:0898a26": "諸菩薩證是趣已，能為無量無邊有情作所",
    "T07n0220_561:0898a27": "歸趣。」[0898a27] 佛告善現：「如是！如是！若諸菩薩證得無",
    "T07n0220_561:0898a28": "上正等菩提，能為無量無邊有情作所歸趣。」",
    "T07n0220_561:0898a29": "[0898a29] 具壽善現復白佛言：「是諸菩薩能為難事，謂",
    "T07n0220_561:0898b01": "著如是堅固甲冑，欲度無量無邊有情令入",
    "T07n0220_561:0898b02": "涅槃，而有情類都不可得。」[0898b02] 佛告善現：「如是！如",
    "T07n0220_561:0898b03": "是！如汝所說。[0898b03] 「復次，善現！是諸菩薩所著甲冑，",
    "T07n0220_561:0898b04": "不屬諸色、受、想、行、識，不屬聲聞、獨覺、菩薩、一",
    "T07n0220_561:0898b05": "切智智及一切法。所以者何？以一切法皆無",
    "T07n0220_561:0898b06": "所屬。」[0898b06] 具壽善現復白佛言：「若諸菩薩行深般",
    "T07n0220_561:0898b07": "若波羅蜜多，不住聲聞、獨覺等地。」[0898b07] 佛告善現：",
    "T07n0220_561:0898b08": "「汝觀何義作如是說？」[0898b08] 善現答言：「甚深般若波",
    "T07n0220_561:0898b09": "羅蜜多無所住著。若修般若波羅蜜多，於一",
    "T07n0220_561:0898b10": "切法都無所修，亦無修者，修時、修處及由此",
    "T07n0220_561:0898b11": "修皆不可得。世尊！甚深般若波羅蜜多無決",
    "T07n0220_561:0898b12": "定法，若修虛空、修一切法、修無邊際、修無攝",
    "T07n0220_561:0898b13": "受，是修般若波羅蜜多。」[0898b13] 佛告善現：「如是！如是！",
    "T07n0220_561:0898b14": "如汝所說。[0898b14] 「復次，善現！應依如是甚深般若波",
    "T07n0220_561:0898b15": "羅蜜多，觀察不退轉菩薩摩訶薩。謂諸菩薩",
    "T07n0220_561:0898b16": "若不貪著甚深般若波羅蜜多，不執他語及",
    "T07n0220_561:0898b17": "他教&#x52C5;以為真要，非但信他而有所作，聞說",
    "T07n0220_561:0898b18": "如是甚深般若波羅蜜多，其心不驚、不恐、不",
    "T07n0220_561:0898b19": "怖、不沈、不沒、無疑、無悔亦不迷悶，歡喜樂聞",
    "T07n0220_561:0898b20": "深心信受，是諸菩薩定不退轉，如是菩薩先",
    "T07n0220_561:0898b21": "世已聞甚深般若波羅蜜多所有義趣，故今",
    "T07n0220_561:0898b22": "得聞心無驚等。」[0898b22] 具壽善現復白佛言：「若諸菩",
    "T07n0220_561:0898b23": "薩聞深般若波羅蜜多心無驚等，是諸菩薩",
    "T07n0220_561:0898b24": "云何觀察甚深般若波羅蜜多？」[0898b24] 佛告善現：「是",
    "T07n0220_561:0898b25": "諸菩薩應以隨順一切智心，觀察般若波羅",
    "T07n0220_561:0898b26": "蜜多。」[0898b26] 具壽善現復白佛言：「云何隨順一切智",
    "T07n0220_561:0898b27": "心，觀察般若波羅蜜多？」[0898b27] 佛告善現：「若諸菩薩",
    "T07n0220_561:0898b28": "隨順虛空，觀察般若波羅蜜多，是為隨順一",
    "T07n0220_561:0898b29": "切智心，觀察般若波羅蜜多。所以者何？以一",
    "T07n0220_561:0898c01": "切智無量無邊，若無量無邊即非色亦非受、",
    "T07n0220_561:0898c02": "想、行、識，無得、無現觀、無智、無識，無生、無滅、無",
    "T07n0220_561:0898c03": "修、無作，無所從來亦無所去，無方、無域亦無",
    "T07n0220_561:0898c04": "所住，唯可說為無量無邊。善現當知！虛空無",
    "T07n0220_561:0898c05": "量無邊故一切智亦無量無邊，一切智無量",
    "T07n0220_561:0898c06": "無邊故無能證者，非色能證乃至非識能證，",
    "T07n0220_561:0898c07": "非布施波羅蜜多能證乃至非般若波羅蜜",
    "T07n0220_561:0898c08": "多能證。所以者何？色乃至識即一切智，無二",
    "T07n0220_561:0898c09": "無別；布施波羅蜜多乃至般若波羅蜜多即",
    "T07n0220_561:0898c10": "一切智，無二無別。」",
    "T07n0220_561:0898c11": "[0898c11] 爾時，欲界梵世天子俱詣佛所，同白佛言：「如",
    "T07n0220_561:0898c12": "是般若波羅蜜多，極為甚深難見難覺。」[0898c12] 爾時，",
    "T07n0220_561:0898c13": "佛告諸天子言：「如是！如是！如汝所說。我觀此",
    "T07n0220_561:0898c14": "義初成佛時，宴坐思惟不樂說法，謂作是念：",
    "T07n0220_561:0898c15": "『我法甚深，非諸世間卒能信受。』我所證法即",
    "T07n0220_561:0898c16": "是般若波羅蜜多，此法甚深，非能證、非所證、",
    "T07n0220_561:0898c17": "無證處、無證時，由此而證亦不可得。天子當",
    "T07n0220_561:0898c18": "知！虛空甚深故此法甚深，我甚深故此法甚",
    "T07n0220_561:0898c19": "深，一切法性無來去故此法甚深。」[0898c19] 時，諸天子",
    "T07n0220_561:0898c20": "復白佛言：「甚奇！世尊！佛所說法，一切世間極",
    "T07n0220_561:0898c21": "難信解；佛所說法無取無捨，世間有情行取",
    "T07n0220_561:0898c22": "捨故。」[0898c22] 爾時，佛告諸天子言：「如是！如是！如汝所",
    "T07n0220_561:0898c23": "說。」[0898c23] 具壽善現便白佛言：「佛所說法微妙甚深，",
    "T07n0220_561:0898c24": "於一切法皆能隨順，無所障礙與虛空等。佛",
    "T07n0220_561:0898c25": "所說法畢竟不生，一切生法不可得故；佛所",
    "T07n0220_561:0898c26": "說法都無處所，一切處所不可得故。」[0898c26] 佛言：「善",
    "T07n0220_561:0898c27": "現！如是！如是！」[0898c27] 時，諸天子便白佛言：「大德善現",
    "T07n0220_561:0898c28": "是真佛子，隨如來生，諸有所說，一切皆與空",
    "T07n0220_561:0898c29": "相應故。」[0898c29] 爾時，善現語諸天子：「汝等說我隨如",
    "T07n0220_561:0899a01": "來生，云何善現隨如來生？謂隨如來真如生",
    "T07n0220_561:0899a02": "故，一切生法不可得故。如來真如無來、無去、",
    "T07n0220_561:0899a03": "本性不生，善現真如亦無來去、本性不生，故",
    "T07n0220_561:0899a04": "說善現隨如來生。如來真如即一切法真如，",
    "T07n0220_561:0899a05": "一切法真如即如來真如，如是真如無真如",
    "T07n0220_561:0899a06": "性，亦無不真如性，善現真如亦復如是，故說",
    "T07n0220_561:0899a07": "善現隨如來生。如來真如無變異、無分別、遍",
    "T07n0220_561:0899a08": "一切處，善現真如亦復如是，故說善現隨如",
    "T07n0220_561:0899a09": "來生。如來真如常住為相而無所住，善現真",
    "T07n0220_561:0899a10": "如亦復如是，故說善現隨如來生。如來真如",
    "T07n0220_561:0899a11": "無所罣礙，一切法真如亦無所罣礙，善現真",
    "T07n0220_561:0899a12": "如亦復如是，故說善現隨如來生。如來真如",
    "T07n0220_561:0899a13": "與一切法真如同一真如，無二、無別、無造、無",
    "T07n0220_561:0899a14": "作，如是真如常真如相，無時非真如相，是",
    "T07n0220_561:0899a15": "故真如無二無別，善現真如亦復如是，故說",
    "T07n0220_561:0899a16": "善現隨如來生。如來真如於一切處無憶念、",
    "T07n0220_561:0899a17": "無分別，一切法真如於一切處亦無憶念、無",
    "T07n0220_561:0899a18": "分別，善現真如亦復如是，故說善現隨如來",
    "T07n0220_561:0899a19": "生。如來真如無別異不可得，一切法真如亦",
    "T07n0220_561:0899a20": "無別異不可得，善現真如亦復如是，故說善",
    "T07n0220_561:0899a21": "現隨如來生。如來真如不離諸法真如，諸法",
    "T07n0220_561:0899a22": "真如不離如來真如，如來真如常真如相，無",
    "T07n0220_561:0899a23": "時非真如相，善現真如亦復如是，故說善現",
    "T07n0220_561:0899a24": "隨如來生。雖說隨生而無所隨生，以善現真",
    "T07n0220_561:0899a25": "如不異佛故。如來真如非去來，今一切法真",
    "T07n0220_561:0899a26": "如亦非去來，今善現真如亦復如是，故說善",
    "T07n0220_561:0899a27": "現隨如來生。如來即是如來真如，如來真如",
    "T07n0220_561:0899a28": "隨過去真如，過去真如隨如來真如，如來真",
    "T07n0220_561:0899a29": "如隨未來真如，未來真如隨如來真如，如來",
    "T07n0220_561:0899b01": "真如隨現在真如，現在真如隨如來真如，如",
    "T07n0220_561:0899b02": "來真如隨三世真如，三世真如隨如來真如，",
    "T07n0220_561:0899b03": "如來真如與三世真如無二無別，一切法真",
    "T07n0220_561:0899b04": "如、善現真如亦無二無別，故說善現隨如來",
    "T07n0220_561:0899b05": "生。菩薩真如即佛真如，諸菩薩眾由真如故，",
    "T07n0220_561:0899b06": "得菩提時說名如來、應、正等覺。如來證得此",
    "T07n0220_561:0899b07": "真如時，三千世界六種變動。我於如是諸法",
    "T07n0220_561:0899b08": "真如深生信解，故說善現隨如來生。[0899b08] 「天子當",
    "T07n0220_561:0899b09": "知！然我善現不由色故乃至識故隨如來生，",
    "T07n0220_561:0899b10": "亦不由預流果故乃至獨覺菩提故隨如來",
    "T07n0220_561:0899b11": "生，亦不由一切智故隨如來生，但由真如故",
    "T07n0220_561:0899b12": "隨如來生。天子當知！然我善現不隨色、受、想、",
    "T07n0220_561:0899b13": "行、識生，不隨預流果乃至獨覺菩提生，故我",
    "T07n0220_561:0899b14": "善現隨如來生。」[0899b14] 時，舍利子便白佛言：「如是如",
    "T07n0220_561:0899b15": "來甚深微妙。」[0899b15] 爾時，佛告舍利子言：「如是！如是！",
    "T07n0220_561:0899b16": "如汝所說。如是如來甚深微妙。」[0899b16] 當說如是如",
    "T07n0220_561:0899b17": "來相時，三千苾芻，諸漏永盡，心得解脫，成阿",
    "T07n0220_561:0899b18": "羅漢；五百苾芻尼，遠塵離垢，生淨法眼；五千",
    "T07n0220_561:0899b19": "天人，得無生法忍；六十菩薩，諸漏永盡，心得",
    "T07n0220_561:0899b20": "解脫。[0899b20] 爾時，佛告舍利子言：「今此眾中六十菩",
    "T07n0220_561:0899b21": "薩，曾於過去五百佛所親近供養，雖修布施、",
    "T07n0220_561:0899b22": "淨戒、安忍、精進、靜慮，而不攝受甚深般若波",
    "T07n0220_561:0899b23": "羅蜜多方便善巧，起別異想修別異行，故於",
    "T07n0220_561:0899b24": "今時雖聞大法，而盡諸漏心得解脫故。舍利",
    "T07n0220_561:0899b25": "子！諸菩薩眾雖有菩薩道空、無相、無願，而不",
    "T07n0220_561:0899b26": "攝受甚深般若波羅蜜多方便善巧，便證實",
    "T07n0220_561:0899b27": "際墮於聲聞或獨覺地。[0899b27] 「舍利子！譬如有鳥，其",
    "T07n0220_561:0899b28": "身廣大百踰繕那乃至五百，翅羽未成或已",
    "T07n0220_561:0899b29": "衰朽。是鳥從彼三十三天，投身而下趣贍部",
    "T07n0220_561:0899c01": "洲，於其中道欻作是念：『我今還上三十三天。』",
    "T07n0220_561:0899c02": "於汝意云何？是鳥能還三十三天不？」[0899c02] 舍利子",
    "T07n0220_561:0899c03": "曰：「不也！世尊！」[0899c03] 佛告舍利子：「是鳥中路或作是",
    "T07n0220_561:0899c04": "願：『至贍部洲當令我身無損無苦。』於意云何？",
    "T07n0220_561:0899c05": "是鳥所願可得遂不？」[0899c05] 舍利子曰：「不也！世尊！是",
    "T07n0220_561:0899c06": "鳥至此贍部洲時，其身決定有損有苦，或復",
    "T07n0220_561:0899c07": "近死或致命終。何以故？是鳥身大，從遠而墮，",
    "T07n0220_561:0899c08": "翅羽未成或衰朽故。」[0899c08] 佛告舍利子：「有菩薩乘",
    "T07n0220_561:0899c09": "善男子等亦復如是，雖發無上正等覺心，已",
    "T07n0220_561:0899c10": "經殑伽沙數大劫，勤修布施、淨戒、安忍、精進、",
    "T07n0220_561:0899c11": "靜慮，亦修空、無相、無願解脫門，而不攝受甚",
    "T07n0220_561:0899c12": "深般若波羅蜜多方便善巧，便證實際墮於",
    "T07n0220_561:0899c13": "聲聞或獨覺地。舍利子！是諸菩薩雖念三世",
    "T07n0220_561:0899c14": "諸佛戒蘊乃至解脫智見蘊而心取相，不如",
    "T07n0220_561:0899c15": "實知如是五蘊真實功德，但聞空聲取相執",
    "T07n0220_561:0899c16": "著迴向菩提，便墮聲聞或獨覺地。何以故？舍",
    "T07n0220_561:0899c17": "利子！是諸菩薩遠離般若波羅蜜多方便善",
    "T07n0220_561:0899c18": "巧，法應爾故。」[0899c18] 時，舍利子便白佛言：「如我解佛",
    "T07n0220_561:0899c19": "所說義者，若諸菩薩遠離般若波羅蜜多方",
    "T07n0220_561:0899c20": "便善巧，雖具無量福德資糧，而於菩提或得、",
    "T07n0220_561:0899c21": "不得。是故菩薩欲得菩提，決定不應遠離般",
    "T07n0220_561:0899c22": "若波羅蜜多方便善巧。」[0899c22] 爾時，佛告舍利子言：",
    "T07n0220_561:0899c23": "「如是！如是！如汝所說。」"
}