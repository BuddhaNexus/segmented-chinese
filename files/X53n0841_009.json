{
    "X53n0841_009:0436c13": "俱舍頌疏記　論本第九",
    "X53n0841_009:0436c14": "富春沙門　遁麟　述",
    "X53n0841_009:0436c15": "如當本有形者簡前本有謂中有形相但同當來生",
    "X53n0841_009:0436c16": "不同前生也以與當生引業同故此中有形如本有",
    "X53n0841_009:0436c17": "如印所印文像不殊於一狗等腹中容有五趣中有",
    "X53n0841_009:0436c18": "者謂狗等腹中容有五子一時命終各生一趣然今",
    "X53n0841_009:0436c19": "此中意取地獄中有為難如暫遊增者謂遊十六增",
    "X53n0841_009:0436c20": "時未至彼處亦不受苦猶如等活有息時諸趣中有",
    "X53n0841_009:0436c21": "非互觸燒者如眼不見亦不可觸以中有身極微細",
    "X53n0841_009:0436c22": "故火亦應爾准此母腹亦不被燒業所遮故言欲中",
    "X53n0841_009:0436c23": "有量者因明中有形相便明二界形量大小也而根",
    "X53n0841_009:0436c24": "明利者恐疑小故不能起惑故有此言夢見白象者",
    "X53n0841_009:0437a01": "瑞應經云菩薩初下化為白象觀日之精因母晝寢",
    "X53n0841_009:0437a02": "而示夢象從右脇入訖栗枳王(居枳反)海水灌頂立為",
    "X53n0841_009:0437a03": "王者謂剎利種姓立為王時或月八日自受其齊戒",
    "X53n0841_009:0437a04": "登於高樓先以白牛角盛五糓種子及四大海水灌",
    "X53n0841_009:0437a05": "於頂上獼猴効此而亦灌頂為王也。鮮白苾芻尼者",
    "X53n0841_009:0437a06": "賢愚經云先世為一貧女唯有一白[疊*毛]以殷重心布",
    "X53n0841_009:0437a07": "施賢聖由此勝因生便白氎褁身而出生論云又諸",
    "X53n0841_009:0437a08": "中有從生門入非破母腹而得入胎故双生者前小",
    "X53n0841_009:0437a09": "後大此約入胎位論大小若約生以論則前大後小",
    "X53n0841_009:0437a10": "婆沙七十問云菩薩中有何處入胎答從右脇入正",
    "X53n0841_009:0437a11": "知入胎於母母想無婬愛故有說從生門入諸胎卵",
    "X53n0841_009:0437a12": "生法應爾故輪王獨覺亦有兩說正理云理實中有",
    "X53n0841_009:0437a13": "隨欲入胎非要生門無障礙故然由業力胎藏所拘",
    "X53n0841_009:0437a14": "若無色界闕中有者正理云何緣無色無中有耶彼",
    "X53n0841_009:0437a15": "業不能引中有故何緣彼業於此無能起結斷已方",
    "X53n0841_009:0437a16": "生彼故有餘師說為往生處表所趣形故立中有非",
    "X53n0841_009:0437a17": "無色界有色有形故無中有若爾即於自死屍肉身",
    "X53n0841_009:0437a18": "根滅處命終受生不往餘方何用中有婆沙答云有",
    "X53n0841_009:0437a19": "情死已或生惡趣等生惡趣者識在脚滅若於自身",
    "X53n0841_009:0437a20": "為虫等者彼未死時多愛自面故彼死已生自面上",
    "X53n0841_009:0437a21": "既從脚來生自面上若無中有誰能往連續無此處",
    "X53n0841_009:0437a22": "死已還生此處捨身受身必移轉故問無色界沒生",
    "X53n0841_009:0437a23": "欲色者既隨當處中有現前彼無往來何用中有答",
    "X53n0841_009:0437a24": "彼先已造感中有業雖無往來亦受中有業力所引",
    "X53n0841_009:0437b01": "必應起故。",
    "X53n0841_009:0437b02": "言同類眼見者自是別義唯以細故以天中有眼不",
    "X53n0841_009:0437b03": "劣下趣何為不見天見五趣者約勝能見劣也業通",
    "X53n0841_009:0437b04": "疾者此有二義一最速疾義二無遮插義婆沙六十",
    "X53n0841_009:0437b05": "八問神境通力與中有位諸有所行何者為疾如是",
    "X53n0841_009:0437b06": "說者神境通力行勢迅速非諸中有具根者正理論",
    "X53n0841_009:0437b07": "云隨地諸根中有皆具雖言中有如本有形如初異",
    "X53n0841_009:0437b08": "熟最勝妙故又求有故無不具根健達縛者是短聲",
    "X53n0841_009:0437b09": "呼若長聲呼應言健達頞縛其健達名香是字緣頞",
    "X53n0841_009:0437b10": "縛是字界或目尋義或目食義尋謂尋求食謂食香",
    "X53n0841_009:0437b11": "以健達助頞縛即名健達縛謂短聲呼略去頞字若",
    "X53n0841_009:0437b12": "長聲呼即亦達攝頞短聲即不攝也世友說極七日",
    "X53n0841_009:0437b13": "者謂身羸劣不久住故婆沙說一切中有不久住者",
    "X53n0841_009:0437b14": "謂速求生若有生緣未即和合若定此處此類應生",
    "X53n0841_009:0437b15": "業力即令此緣和合若非定託此和合緣便即寄生",
    "X53n0841_009:0437b16": "餘處餘類新云中有亦不多時必遇生緣不可在中",
    "X53n0841_009:0437b17": "有過百年等正理云一切中有唯除中般自餘中有",
    "X53n0841_009:0437b18": "無不至生有而命終者受生有身者論云復應思擇",
    "X53n0841_009:0437b19": "為由業力精血大種即成根依為業別生根依大種",
    "X53n0841_009:0437b20": "依精血住有言精血即成根依謂前無根中有俱滅",
    "X53n0841_009:0437b21": "後有根者無間續生如種與牙生滅道理又經云父",
    "X53n0841_009:0437b22": "母不淨生羯剌藍有餘師言別生大種如依棄糞別",
    "X53n0841_009:0437b23": "有虫生不淨聚中生羯剌藍故與彼經無相違失男",
    "X53n0841_009:0437b24": "依母右脇女依左者右勝左劣故又正理云女男串",
    "X53n0841_009:0437c01": "習左右事宿因分別力使之然言據人中死還生人",
    "X53n0841_009:0437c02": "趣者此釋不然以此頌文通約生五趣故應言且約",
    "X53n0841_009:0437c03": "人中死者說即無過失故婆沙但云且約人趣中命",
    "X53n0841_009:0437c04": "終者說又此即婆沙正義應知人鬼傍生各自趣中",
    "X53n0841_009:0437c05": "有行狀還如人等傍行馳趣如鳥飛空如晝夜無住。",
    "X53n0841_009:0437c06": "言正知者但無例想名為正知非是定起善心正知",
    "X53n0841_009:0437c07": "正念後必帶前者正理云將入胎位支體諸根具足",
    "X53n0841_009:0437c08": "無損強勝明利尚不正知況住出時支根損缺羸劣",
    "X53n0841_009:0437c09": "暗昧而能正知理無容故婆沙七十云諸有情類多",
    "X53n0841_009:0437c10": "起如是顛倒想已入於母胎唯除菩薩將入胎時於",
    "X53n0841_009:0437c11": "父父想於母母想雖能正知而於其母起親附愛乘",
    "X53n0841_009:0437c12": "斯愛力便入母胎又說於其父母等生親附之愛若",
    "X53n0841_009:0437c13": "不正知者有其二類其福微薄入母胎位起倒想解",
    "X53n0841_009:0437c14": "見大風雨毒勢嚴寒或大軍眾聲威乱逼逐見自入",
    "X53n0841_009:0437c15": "密草稠林葉窟茅廬投樹墻下住時見已住在此中",
    "X53n0841_009:0437c16": "出位見身從此處出若增福者多入母胎起倒想解",
    "X53n0841_009:0437c17": "自見己身入妙園林昇花臺殿居勝床座等住出如",
    "X53n0841_009:0437c18": "前又若依經四位次第從劣向勝三時不知應第一",
    "X53n0841_009:0437c19": "說餘三次第如此論明順結頌法恐有犯聲故逆說",
    "X53n0841_009:0437c20": "第一前為第四故婆沙說三時不知為第一也。",
    "X53n0841_009:0437c21": "應許諸蘊即能從此轉趣餘世者此是難意既無我",
    "X53n0841_009:0437c22": "即其應諸蘊不經生滅轉趣後世也旋環無始者破",
    "X53n0841_009:0437c23": "外道及餘部計初念法無因生許有始也羯剌藍者",
    "X53n0841_009:0437c24": "或云雜穢胎中五位四十九日已成五分律名似人",
    "X53n0841_009:0438a01": "也前之四位如次即四七日次三七日共為鉢羅奢",
    "X53n0841_009:0438a02": "佉第五七日有形相第六七日生眼等第七七日生",
    "X53n0841_009:0438a03": "髮毛等。",
    "X53n0841_009:0438a04": "所以但言中八據圓滿不言前後者以前後各二支",
    "X53n0841_009:0438a05": "定有故中除八支不定有故但言中八據圓滿有歷",
    "X53n0841_009:0438a06": "二支等者有從名色支而命終或六處支等或有起",
    "X53n0841_009:0438a07": "愛未至取位即命終故無有至識不至名色色界中",
    "X53n0841_009:0438a08": "無名色支者謂六處生前立為名色既彼化生諸根",
    "X53n0841_009:0438a09": "頓具故無名色有說彼雖具根初未極猛剎亦為名",
    "X53n0841_009:0438a10": "色若無色界無名色及六處者彼雖有名而無色故",
    "X53n0841_009:0438a11": "雖有意處無眼等五色故不立支有餘師說彼界亦",
    "X53n0841_009:0438a12": "有八支應言識緣名名緣意處婆沙評家云是故三",
    "X53n0841_009:0438a13": "界皆具十二支識等五者等取名色六處觸受此五",
    "X53n0841_009:0438a14": "是前際家果也。",
    "X53n0841_009:0438a15": "言此位五蘊總名無明者謂取煩惱起時五蘊為體",
    "X53n0841_009:0438a16": "非唯取煩惱性由無明力彼現行者即是偏說染心",
    "X53n0841_009:0438a17": "心所此是染心心所總名無明自餘二蘊相從為名",
    "X53n0841_009:0438a18": "問何故唯宿惑名無明現在不名耶解云唯前惑似",
    "X53n0841_009:0438a19": "無明故謂貪等煩惱未得果時勢用無虧說為明利",
    "X53n0841_009:0438a20": "若得果已取與用虧不名明利無明勢力設未虧損",
    "X53n0841_009:0438a21": "亦非明利彼現行時亦難知故前生諸惑至於今生",
    "X53n0841_009:0438a22": "已得果故勢力虧損其相不明以無明品故唯前世",
    "X53n0841_009:0438a23": "惑可說無明聲王俱勝者謂王俱時行中王最為勝",
    "X53n0841_009:0438a24": "也。宿諸業名行者正理云何緣宿生如是類業獨得",
    "X53n0841_009:0438b01": "行名名隨義故謂宿生中業果今熟者行相圓滿獨",
    "X53n0841_009:0438b02": "立行名由此已遮當生業果以彼業果仍未熟故相",
    "X53n0841_009:0438b03": "未圓滿不立行名又現在有支有當果故名有過去",
    "X53n0841_009:0438b04": "已與異故總名行也識支者正理云此一剎那識最",
    "X53n0841_009:0438b05": "勝故此唯意識於此位中五識生緣猶未具故於母",
    "X53n0841_009:0438b06": "胎等者舊云等取濕化二生彼不入胎故此中應說",
    "X53n0841_009:0438b07": "四處生前者以身意二處識支已具故不可言前今",
    "X53n0841_009:0438b08": "言六者謂名色位中雖有身意未具六處故言六處",
    "X53n0841_009:0438b09": "生前但標六處者謂不說五蘊但名六處也婆沙云云",
    "X53n0841_009:0438b10": "何六處謂已起四色根六處已滿即鉢羅奢佉位眼等",
    "X53n0841_009:0438b11": "諸根未能與觸作所依止是六處位言三受境者謂違",
    "X53n0841_009:0438b12": "順中庸三境即火毒等違境生苦受衣食等順境生",
    "X53n0841_009:0438b13": "樂受中境生捨受故三境是三受因也此是出胎已",
    "X53n0841_009:0438b14": "後隨性聰昧至未了已前名之為觸不可定其年歲",
    "X53n0841_009:0438b15": "即是婆沙云觸火食毒位也大分五六歲已去了三",
    "X53n0841_009:0438b16": "受因差別相者簡前未起婬愛簡後此位以初能簡",
    "X53n0841_009:0438b17": "受因故從勝為名受支貪妙資具婬愛現行簡前未",
    "X53n0841_009:0438b18": "廣追求簡後以此位初能愛於資財及婬境故又此",
    "X53n0841_009:0438b19": "非唯一法總取五蘊故言此位正理云何緣現在諸",
    "X53n0841_009:0438b20": "煩惱位偏說於愛非餘煩惱謂於愛易了愛味過患",
    "X53n0841_009:0438b21": "餘煩惱中此極難了愛是能感後有勝因世尊偏說",
    "X53n0841_009:0438b22": "令知過患云何當令勤求治道故偏說愛取支者婆",
    "X53n0841_009:0438b23": "沙引施設論云云何名取謂由三受四方追求雖涉",
    "X53n0841_009:0438b24": "多危險而不辭勞倦然未為後有起善惡業是名取",
    "X53n0841_009:0438c01": "位問愛取何別答准婆沙除初念愛談聲即此相續",
    "X53n0841_009:0438c02": "增廣熾盛立以取名相續取境轉堅猛故。有支者正",
    "X53n0841_009:0438c03": "理云取增盛時種種馳求善不善境為得彼故積集",
    "X53n0841_009:0438c04": "眾多能招後有淨不淨業此業生位總名有支生支",
    "X53n0841_009:0438c05": "與識支唯現未別自餘義類皆同識說謂一剎那唯",
    "X53n0841_009:0438c06": "染心故當來生顯者謂造業已定感當來生生相顯",
    "X53n0841_009:0438c07": "故已造業者皆云未來當生何處故准此生之與識",
    "X53n0841_009:0438c08": "無別舊又解云或生與識寬陜有異生名通五蘊識",
    "X53n0841_009:0438c09": "名但顯識故(云云)多釋也四位所有五蘊總名老死",
    "X53n0841_009:0438c10": "者謂愛取有三支是業惑性非老死義故但四支也",
    "X53n0841_009:0438c11": "識俱三蘊者謂除識受二蘊以識蘊自為識支受為",
    "X53n0841_009:0438c12": "受支故但三蘊想行二蘊與識俱行色蘊為識所依",
    "X53n0841_009:0438c13": "故並俱也言除五根者以五根立六處支故無表色",
    "X53n0841_009:0438c14": "別為有支也以無表是業性行殺之時起身語業有",
    "X53n0841_009:0438c15": "無表也扶根四境是色故得為名色支行蘊亦取少",
    "X53n0841_009:0438c16": "分除無明等者以無明自立無明支故思已立為行",
    "X53n0841_009:0438c17": "支觸受並各自立為支貪為愛支無慙等立為取支",
    "X53n0841_009:0438c18": "故故皆別立支也并生異滅者生為生支餘為老死",
    "X53n0841_009:0438c19": "支言作意等者慧念等未立支者並在此中所攝言",
    "X53n0841_009:0438c20": "住名色根者謂名色是總根是其別以別依總故言",
    "X53n0841_009:0438c21": "住名色根又解意住名眼根等住色根故言住名色",
    "X53n0841_009:0438c22": "根詳此解不及前雖然是五者謂意處已立為識支",
    "X53n0841_009:0438c23": "故今但有眼等五根故有此釋起位名生至滅壞名",
    "X53n0841_009:0438c24": "死者問生在未來老死現在如何可說一剎那中具",
    "X53n0841_009:0439a01": "十二支答此據作用究竟名一剎那故言具十二支",
    "X53n0841_009:0439a02": "又解生相不據作用但據體說故得同時言連縛者",
    "X53n0841_009:0439a03": "無間名連相接名縛或隣次名連相屬名縛故正理",
    "X53n0841_009:0439a04": "云連縛緣起謂同異類因果無間相屬而起前解剎",
    "X53n0841_009:0439a05": "那唯是有情者謂一剎那具十二支故唯有情後師",
    "X53n0841_009:0439a06": "剎那約生滅之理不約一剎那具十二支故通非情",
    "X53n0841_009:0439a07": "分位者即無明行等十二支之分位如上所明宿惑",
    "X53n0841_009:0439a08": "位無明等分位緣起唯順生受業及不定受業者以",
    "X53n0841_009:0439a09": "通前後二際論故除順現業以現在果前業感故非",
    "X53n0841_009:0439a10": "遠續故除順後業遠續與分位有差別者即三世隣",
    "X53n0841_009:0439a11": "近取果與果名為分位隔越多生取果與果名為遠",
    "X53n0841_009:0439a12": "續新云遠續唯隔越連縛唯無間。",
    "X53n0841_009:0439a13": "從勝立支名者且無明為勝者經云破無明糓等餘",
    "X53n0841_009:0439a14": "如前論依法相通情非情者約法相之理非情是有",
    "X53n0841_009:0439a15": "為故亦剎那生滅也准此所說通漏無漏若前師解",
    "X53n0841_009:0439a16": "剎那唯是有漏。",
    "X53n0841_009:0439a17": "中際之中不疑我有無者以中際現見故但疑我自",
    "X53n0841_009:0439a18": "性差別及因果等又前際不疑因體是因故亦不疑",
    "X53n0841_009:0439a19": "果知是現故未來不疑因知是現故亦不疑果體是",
    "X53n0841_009:0439a20": "果故是中際有因果二疑前後二際唯有有無二疑",
    "X53n0841_009:0439a21": "也又此等疑惑唯在有情故就有情說緣起謂唯見",
    "X53n0841_009:0439a22": "緣起知過去是無明行未來是生老死現在八支即",
    "X53n0841_009:0439a23": "無疑惑及計我等。",
    "X53n0841_009:0439a24": "識等七名為事者謂識名色六處觸受及生老死七",
    "X53n0841_009:0439b01": "支是事性及果事者所依義也義准餘法亦即名因",
    "X53n0841_009:0439b02": "者既七事名果准知餘業惑等五亦名為因也無明",
    "X53n0841_009:0439b03": "為因者謂業惑之性皆是其因緣業為生因惑為緣",
    "X53n0841_009:0439b04": "因故過去無明行並是現識等家因也現在愛取有",
    "X53n0841_009:0439b05": "三為因未來生老死為果也識等五合為二果者謂",
    "X53n0841_009:0439b06": "合現在識等五支為未來生老死二果也愛取二惑",
    "X53n0841_009:0439b07": "為無明一因者謂惑居現在分愛取二支在過去但",
    "X53n0841_009:0439b08": "為無明一因故略也。",
    "X53n0841_009:0439b09": "不說老死果生死應有終者此難意謂老死最後位",
    "X53n0841_009:0439b10": "不說更有後果者離修對治道生死應有終也不說",
    "X53n0841_009:0439b11": "無明因生死應有始者但言無明最初不說更有前",
    "X53n0841_009:0439b12": "因應同彌沙塞部生死應有始終也理實生死無始",
    "X53n0841_009:0439b13": "無終故來此難或應更立餘緣起支者既許生死無",
    "X53n0841_009:0439b14": "始無終則應十二支外更立餘支故成無窮之過准",
    "X53n0841_009:0439b15": "正理更加一過謂佛聖教應成缺減然不應許愛生",
    "X53n0841_009:0439b16": "取者愛取俱是煩惱故並名惑取是惑性有是業性",
    "X53n0841_009:0439b17": "無明亦是惑行是業性故皆是惑生業也行生識識",
    "X53n0841_009:0439b18": "是事故有亦是業生亦是業事也餘准此知不更煩",
    "X53n0841_009:0439b19": "述謂識生名色乃至觸生於受者此等五支並是事",
    "X53n0841_009:0439b20": "自生事也。言已顯老死為事惑因者前難老死無果",
    "X53n0841_009:0439b21": "今既老死為事惑因故顯老死成有果也。言已表無",
    "X53n0841_009:0439b22": "明為事或果者無明既為他果故知有因則無無因",
    "X53n0841_009:0439b23": "之過也言皆名苦集等引此經證者果名為苦因名",
    "X53n0841_009:0439b24": "為集既十二支總名苦集明知皆具因果之性無明",
    "X53n0841_009:0439c01": "既得名果明知有因老死既得名因明知有果也又",
    "X53n0841_009:0439c02": "正理云經云如是純大苦蘊集是前後二際更相顯",
    "X53n0841_009:0439c03": "發義是故無有老死無明無果無因有終始過於是",
    "X53n0841_009:0439c04": "定攝因果義周無更立支成無窮失又論云有餘師",
    "X53n0841_009:0439c05": "說非理作意與無明為因無明復生非理作意非理",
    "X53n0841_009:0439c06": "作意亦取支攝故不別立無明因支(此非正義)。",
    "X53n0841_009:0439c08": "俱舍頌疏記"
}