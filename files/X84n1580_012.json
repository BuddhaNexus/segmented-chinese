{
    "X84n1580_012:0303c14": "教外別傳卷十二(雲門宗)",
    "X84n1580_012:0303c16": "南嶽下六世",
    "X84n1580_012:0303c17": "雲門文偃禪師(雪&#x5CEF;存法嗣)",
    "X84n1580_012:0303c18": "[0303c18] 韶州雲門山光奉院文偃禪師。嘉興人也。敏質生知。",
    "X84n1580_012:0303c19": "慧辯天縱。及長落髮。稟具於毗陵壇。侍志澄數年。探",
    "X84n1580_012:0303c20": "窮律部。以己事未明。往參睦州。睦州纔見來。便閉&#x5374;",
    "X84n1580_012:0303c21": "門。師乃扣門。睦州曰誰。師曰某甲。睦州曰。作甚麼。師",
    "X84n1580_012:0303c22": "曰。己事未明。乞師指示。睦州開門。一見便閉&#x5374;。師如",
    "X84n1580_012:0303c23": "是連三日扣門。至第三日。睦州開門。師乃拶入。睦州",
    "X84n1580_012:0303c24": "便擒住曰。道道。師擬議。睦州便推出曰。秦時[車*度]轢鑽。",
    "X84n1580_012:0304a01": "遂掩門。損師一足。師從此悟入。睦州指見雪峰。師到",
    "X84n1580_012:0304a02": "雪峰莊。見一僧&#x5EFC;問。上座今日上山去那。僧曰是。師",
    "X84n1580_012:0304a03": "曰。寄一則因緣。問堂頭和尚。祇是不得道是別人語。",
    "X84n1580_012:0304a04": "僧曰得。師曰。上座到山中。見和尚上堂。眾纔集。便出",
    "X84n1580_012:0304a05": "握腕立地曰。這老漢。項上鐵枷。何不脫&#x5374;。其僧一依",
    "X84n1580_012:0304a06": "師教。雪峰見這僧與麼道。便下座攔&#x80F7;把住曰。速道",
    "X84n1580_012:0304a07": "速道。僧無對。雪峰拓開曰。不是汝語。僧曰。是某甲語。",
    "X84n1580_012:0304a08": "雪峰曰。侍者將繩棒來。僧曰。不是某語。是莊上一浙",
    "X84n1580_012:0304a09": "中上座。教某甲來道。雪峰曰。大眾去莊上。迎取五百",
    "X84n1580_012:0304a10": "人善知識來。師次日上雪峰。雪峰纔見。便曰。因甚麼",
    "X84n1580_012:0304a11": "得到與麼地。師乃低頭。從茲契合。溫研積稔。密以宗",
    "X84n1580_012:0304a12": "印授焉○師出嶺。&#x5FA7;謁諸方。覈窮殊軌。鋒辯險絕。世",
    "X84n1580_012:0304a13": "所盛聞。後抵靈樹。冥符知聖禪師接首座之說。初知",
    "X84n1580_012:0304a14": "聖。住靈樹二十年。不請首座。常曰。我首座生也。我首",
    "X84n1580_012:0304a15": "座牧牛也。我首座行&#x811A;也。一日令擊鐘。三門外接首",
    "X84n1580_012:0304a16": "座。眾出迓。師果至。直請入首座寮解包(人天眼目見靈樹章)○",
    "X84n1580_012:0304a17": "後廣主。命師出世靈樹。開堂日。廣主親臨曰。弟子請",
    "X84n1580_012:0304a18": "益。師曰。目前無異路(法眼益別云。不可無益於人)○舉世尊初生",
    "X84n1580_012:0304a19": "下。一手指天。一手指地。周行七步。目顧四方云。天上",
    "X84n1580_012:0304a20": "天下。唯我獨尊。師曰。我當時若見。一棒打殺。與狗子",
    "X84n1580_012:0304a21": "喫&#x5374;。貴圖天下太平○師在文德殿赴齋。有鞠常侍",
    "X84n1580_012:0304a22": "問。靈樹果子熟也未。師曰。甚麼年中。得信道生○舉",
    "X84n1580_012:0304a23": "雪&#x5CEF;云。三世諸佛。向火燄上。轉大法輪。師曰。火燄為",
    "X84n1580_012:0304a24": "三世諸佛說法。三世諸佛立地聽(黃龍新云。雪&#x5CEF;雲門。交互爭輝。薪盡",
    "X84n1580_012:0304b01": "火滅。三世諸佛向甚麼處聽。莫戀白雲深處坐。切忌寒&#x7070;燒殺人 天童華云。三世諸佛。與火燄說法。火燄燒",
    "X84n1580_012:0304b02": "殺三世諸佛 元叟端云。若向雪&#x5CEF;言下薦得。笑殺旁觀。若向雲門言下薦得。自救不了。若向應庵言庵薦得。",
    "X84n1580_012:0304b03": "盡大地人。眉鬚墮落)○僧問靈樹。如何是祖師西來意。靈樹默",
    "X84n1580_012:0304b04": "然。遷化後。門人立行狀&#x7891;。欲入此語。問師曰。先師默",
    "X84n1580_012:0304b05": "然處。如何上&#x7891;。師對曰。師。上堂。佛法也太煞有。祇是",
    "X84n1580_012:0304b06": "舌頭短。良久曰。長也○普請搬柴次。師遂拈一片拋",
    "X84n1580_012:0304b07": "下曰。一大藏教。祇說這箇○見僧量米次。問米籮裏",
    "X84n1580_012:0304b08": "有多少達磨眼睛。僧無對。師代曰。斗量不盡○師一",
    "X84n1580_012:0304b09": "日。以手入木師子口&#x544C;曰。&#x9F69;殺我也。相救(歸宗柔代云。和尚出",
    "X84n1580_012:0304b10": "手太殺)○上堂。聞聲悟道。見色明心。遂舉起手曰。觀世",
    "X84n1580_012:0304b11": "音菩薩。將錢買餬餅。放下手曰。元來祇是饅頭(白雲端舉",
    "X84n1580_012:0304b12": "了。展兩手云。有麼有麼。又搖手云。無也無也。乃云。曾經大海難為水。除&#x5374;巫山總是&#x70DF; 法雲秀。拈拄杖卓一",
    "X84n1580_012:0304b13": "下云。這箇是聲色。那箇是心。良久云。世間無限丹青手。到此都盧畫不成 黃龍清云。雲門可謂食飽傷心。諸",
    "X84n1580_012:0304b14": "人切忌向胡餅裏討汁 五祖演云。我即不然。乃以手作打杖鼓勢云。棚八囉扎 南堂靜云。老僧即不然。張",
    "X84n1580_012:0304b15": "公喫酒李公醉。李公喫酒張公醉。張公李公酩酊醉。鼻息如雷甕裏睡 徑山杲。拈拄杖云。這箇是色。卓拄杖",
    "X84n1580_012:0304b16": "云。這箇是聲。諸人總見總聞。那箇是明底心。那箇是悟底道。喝一喝云。貪他一粒米。失&#x5374;半年糧。復卓一下",
    "X84n1580_012:0304b17": "靈隱嶽云。冶父有條活路。要與諸人共行。拈拄杖云。穿入諸人鼻孔。燈籠露柱。直得眼睛突出。卓柱杖。下座",
    "X84n1580_012:0304b18": "楚石琦云。汝等諸人。不是不聞聲。因甚麼不悟道。不是不見色。因甚麼不明心。雲門&#x6F1D;麼提撕。妙喜&#x6F1D;麼判斷。",
    "X84n1580_012:0304b19": "一曲兩曲無人會。雨過夜塘秋水深)○上堂。乾坤之內。宇宙之間。中有",
    "X84n1580_012:0304b20": "一寶秘在形山。拈燈籠向佛殿裏。將三門來燈籠上。",
    "X84n1580_012:0304b21": "作麼生。自代曰。逐物意移。又曰。雲起雷興○示眾曰。",
    "X84n1580_012:0304b22": "十五日已前。不問汝。十五日已後。道將一句來。眾無",
    "X84n1580_012:0304b23": "對自代曰。日日是好日 (雪竇顯頌云。去&#x5374;一。拈&#x5374;七。上下四維無等匹。徐行踏斷",
    "X84n1580_012:0304b24": "流水聲。縱觀寫出飛禽跡。草茸茸。&#x70DF;羃羃。空生巖畔花狼藉。彈指堪悲舜若多。莫動&#x7740;。動&#x7740;三十棒)○",
    "X84n1580_012:0304c01": "上堂。拈拄杖曰。凡夫實謂之有。二乘析謂之無。緣覺",
    "X84n1580_012:0304c02": "謂之幻有。菩薩當體即空。衲僧家。見拄杖。便喚作拄",
    "X84n1580_012:0304c03": "杖。行但行。坐但坐。不得動著(徑山杲云。我不似雲門老人。將虛空剜窟&#x7AC9;。驀",
    "X84n1580_012:0304c04": "拈拄杖云。拄杖子。不屬有。不屬無。不屬幻。不屬空。卓一下云。凡夫二乘緣覺菩薩。盡向這裏。各隨根性。悉得受",
    "X84n1580_012:0304c05": "用。惟於衲僧分上。為害為冤。要行不得行。要坐不得坐。進一步。則被拄杖子迷了路頭。退一步。則被拄杖子穿",
    "X84n1580_012:0304c06": "&#x5374;鼻孔。只今莫有不甘底麼。試出來。與拄杖子相見。如無。來年更有新條在。惱亂春風卒未休 楚石琦云。凡",
    "X84n1580_012:0304c07": "夫不合起有見。二乘不合起無見。緣覺不合起幻有見。菩薩不合起當體即空見。不可放過。雲門老漢。貪觀白",
    "X84n1580_012:0304c08": "浪。失&#x5374;手橈。累他天下衲僧。總落拄杖圈[袖-由+貴]。放過不可。好與一坑埋&#x5374;)○問父母不聽。",
    "X84n1580_012:0304c09": "不得出家。如何得出家。師曰淺。曰學人不會。師曰深",
    "X84n1580_012:0304c10": "○問樹凋葉落時如何。師曰。體露金風○問如何是",
    "X84n1580_012:0304c11": "佛。師曰乾屎橛(萬&#x5CEF;蔚云。雲門大師。不妨奇持。看他突然一句子。疑殺天下衲僧。若道不",
    "X84n1580_012:0304c12": "疑。乾屎橛汝作麼生會)○問如何是諸佛出身處。師曰。東山水",
    "X84n1580_012:0304c13": "上行(元叟端云。古今見亡。佛法情盡。則不無雲門大師。中&#x5CEF;門下則不然。如何是諸佛出身處。冬至",
    "X84n1580_012:0304c14": "前後。沙飛石走)○僧問。如何是和尚家風。師曰。有讀書人來",
    "X84n1580_012:0304c15": "報○問如何是透法身句。師曰。北斗裏藏身(徑山杲云。雲門",
    "X84n1580_012:0304c16": "老人恁麼道。只答得法身句。未答得透法身句。今日或有人問徑山。如何是透法身句。即向道。蟭螟眼裏放夜",
    "X84n1580_012:0304c17": "市。大虫舌上打鞦韆)○問僧。甚處來。曰禮塔來。師曰謔我。曰實",
    "X84n1580_012:0304c18": "禮塔來。師曰。五戒也不持(保福展云。智不責愚汾陽昭云。彼此相鈍置)○",
    "X84n1580_012:0304c19": "問如何是法身向上事。師曰。向上與汝道即不難。作",
    "X84n1580_012:0304c20": "麼生會法身。曰請和尚鑒。師曰。鑒即且置。作麼生會",
    "X84n1580_012:0304c21": "法身。曰與麼與麼。師曰。這箇是長連&#x7240;上學得底。我",
    "X84n1580_012:0304c22": "且問你。法身還解喫飯麼。僧無對(雪竇顯云。將成九仞之山。不進一簣",
    "X84n1580_012:0304c23": "之土。過在什麼處 庵主永云。雲門直得入泥入水保福展云。欠他一粒也不得 昭覺勤云。雲門可謂。驅",
    "X84n1580_012:0304c24": "耕夫之牛。奪飢人之食。權衡佛祖。龜鑒宗乘。所以後來尊宿。各出眼目。扶豎大教。雖然如是。只明得法身邊事。",
    "X84n1580_012:0305a01": "未明得法身向上事。且如何是法身向上事。域中無背面。閫外有威權 南堂。靜云。這僧敢將游艇子。撩撥洞",
    "X84n1580_012:0305a02": "庭湖。殊不知。雲門金鏃慣調曾百戰。鐵鞭多力恨無&#x8B90;。若是大隨即不然。這僧也拈&#x5374;。雲門也架閣。且作麼生",
    "X84n1580_012:0305a03": "會法身。良久云。任從滄海變。終不為君通 天童傑云。雲門渾剛打就。生鐵鑄成。不動鉗鎚。火星迸散。永庵主",
    "X84n1580_012:0305a04": "冷處看把火。義出豐年。保福&#x9599;處愛入頭。未免傍觀者哂。天童據&#x6B35;結案。也要諸方檢點。若檢點得出。生陷無",
    "X84n1580_012:0305a05": "間地獄)○師&#x751E;舉馬大師道。一切語言。是提婆宗。以這",
    "X84n1580_012:0305a06": "箇為主。乃曰好語。祇是無人問我。時有僧問。如何是",
    "X84n1580_012:0305a07": "提婆宗。師曰。西天九十六種。你是最下種○問僧。近",
    "X84n1580_012:0305a08": "離甚處。曰西禪。師曰。西禪近日有何言句。僧展兩手。",
    "X84n1580_012:0305a09": "師打一掌。僧曰。某甲話在。師&#x5374;展兩手。僧無語。師又",
    "X84n1580_012:0305a10": "打○問如何是端坐念實相。師曰。河裏失錢河裏摝",
    "X84n1580_012:0305a11": "○上堂。函&#x8462;乾坤。目機銖兩。不涉世緣。作麼生承當。",
    "X84n1580_012:0305a12": "眾無對。自代曰。一鏃破三關○僧問。如何是雲門&#x5292;。",
    "X84n1580_012:0305a13": "師曰祖○問如何是玄中的。師曰[祝/土]○問如何是吹",
    "X84n1580_012:0305a14": "毛&#x5292;。師曰骼。又曰胔○問如何是正法眼。師曰普○",
    "X84n1580_012:0305a15": "問如何是啐啄機。師曰響○問如何是雲門一路。師",
    "X84n1580_012:0305a16": "曰親○問殺父殺母。向佛前懺悔。殺佛殺祖。向甚麼",
    "X84n1580_012:0305a17": "處懺悔。師曰露○問鑿壁偷光時如何。師曰恰○問",
    "X84n1580_012:0305a18": "三身中那身說法。師曰要○問承古有言。了即業障",
    "X84n1580_012:0305a19": "本來空。未了應須償宿債。未審二祖是了未了。師曰。",
    "X84n1580_012:0305a20": "確○師垂語曰。會佛法如河沙。百草頭上。道將一句",
    "X84n1580_012:0305a21": "來。自代曰俱○問直歲。甚處去來。曰刈茆來。師曰。刈",
    "X84n1580_012:0305a22": "得幾箇祖師。曰三百箇。師曰。朝打三千。暮打八百。東",
    "X84n1580_012:0305a23": "家杓柄長。西家杓柄短。又作麼生。直歲無語。師便打",
    "X84n1580_012:0305a24": "(溈山&#x5586;云。直歲為眾竭力。到雲門面前。乃力盡神疲。何故。&#x68CA;逢敵手難藏行。水到滄溟始是波 徑山杲云。直",
    "X84n1580_012:0305b01": "歲無語。有三百箇祖師證明。雲門令雖行。要且棒頭無眼 溈山果云這僧若具眼。見雲門恁麼道。但云。和尚",
    "X84n1580_012:0305b02": "休要把髻投衙。擬議之間。坐具便摵。不唯慶快平生。亦乃參學眼正 楚石琦云。大小雲門。&#x5374;被直歲勘破",
    "X84n1580_012:0305b03": "金粟悟云。惜乎徑山不與山僧同時。若同。即代雲門與伊一頓。何以。要知雲門棒頭有眼)○僧問。",
    "X84n1580_012:0305b04": "秋初夏末。前程若有人問。作麼生祗對。師曰。大眾退",
    "X84n1580_012:0305b05": "後。曰未審過在甚麼處。師曰。還我。九十日飯錢來(溈山",
    "X84n1580_012:0305b06": "&#x5586;云。這僧貪程太速。致使雲門隨索飯錢。而今還有識雲門者麼。出來與大溈相見。良久云。不是弄潮人。休入",
    "X84n1580_012:0305b07": "洪波裏 昭覺勤云。這僧貪觀白浪。雲門見機而作。雖然斬釘截鐵。未是本分草料。有問崇寧。只對道。驢事未",
    "X84n1580_012:0305b08": "去。馬事到來。待伊如之若何。劈脊便打 護國元云。據虎頭收虎尾則不無。斬釘截鐵。猶欠一&#x7740;。忽有人問。護",
    "X84n1580_012:0305b09": "國。劈脊便打。待伊道過在什麼處。向他道。不似雲門索飯錢 天童覺云。大眾退後。衲僧去就。豈用機關。那容",
    "X84n1580_012:0305b10": "體究。蓑翁老熟慣波瀾。橈棹不施船放流 天童華云。這僧有迎刃底謀略。雲門具殺活底手段。雖然如是。報",
    "X84n1580_012:0305b11": "恩門下。更須勘過了打 天童傑云。平如鏡面。險似刀山。這僧有破關底機謀。雲門善用不戰屈人兵底手段。",
    "X84n1580_012:0305b12": "雖然如是。鼻孔在靈隱手裏)○有講僧參。經時乃曰。未到雲門時。",
    "X84n1580_012:0305b13": "恰似初生月。及乎到後。曲彎彎地。師得知。乃召問。是",
    "X84n1580_012:0305b14": "你道否。曰是。師曰甚好。吾問汝。作麼生是初生月。僧",
    "X84n1580_012:0305b15": "乃斫額作望月勢。師曰。你如此。已後失&#x5374;目在。僧經",
    "X84n1580_012:0305b16": "旬日復來。師又問。你還會也未。曰未會。師曰。你問我。",
    "X84n1580_012:0305b17": "僧便問。如何是初生月。師曰。曲彎彎地。僧罔措。後果",
    "X84n1580_012:0305b18": "然失目(瑯琊覺云。且道。佛法有靈驗麼。如今若有人問瑯琊。如何是初生月。向道。經堂前打板聲",
    "X84n1580_012:0305b19": " 白雲端云。這僧失&#x5374;目。雲門和鼻孔不見。雖然如是。家住州西 黃龍新云。語驚時聽。得無動機。若謂這僧",
    "X84n1580_012:0305b20": "失雙目。入地獄如箭射 東禪觀云。這僧雖失雙目。光射九天。雲門兩眼雖存。前明後暗)○上堂。",
    "X84n1580_012:0305b21": "你若不相當。且覓箇入頭處。微塵諸佛。在你舌頭上。",
    "X84n1580_012:0305b22": "三藏聖教。在你&#x811A;跟底。不如悟去好。還有悟得底麼。",
    "X84n1580_012:0305b23": "出來對眾道看(雪竇顯云。然則養子之緣。爭奈壓良為賤。其間忽有不甘底。出來掀倒禪",
    "X84n1580_012:0305b24": "&#x7240;。豈不是大丈夫漢。雖然如是。且問據箇什麼。乃驀拈拄杖云。洎合停囚長智。擊禪&#x7240;下座)○示",
    "X84n1580_012:0305c01": "眾。盡十方世界。乾坤大地。以拄杖畫曰。百雜碎。(雪竇顯云。",
    "X84n1580_012:0305c02": "這老漢是即是。要且未有出身之路。如今拄杖在雪竇手裏。復橫按云。東西南北。甚處得來)又曰。",
    "X84n1580_012:0305c03": "三乘十二分教。達磨西來。放過即不可。若不放過。不",
    "X84n1580_012:0305c04": "消一喝(雪竇顯舉了。隨後喝一喝云。大眾。好喝。落在甚處。若要鼻孔遼天。辯取這一喝)○上",
    "X84n1580_012:0305c05": "堂。平地上死人無數。過得荊棘林者是好手。時有僧",
    "X84n1580_012:0305c06": "出曰。與麼則堂中第一座。有長處也。師曰。蘇嚕蘇嚕",
    "X84n1580_012:0305c07": "(溈山&#x5586;云。若不是雲門。被這僧一問。幾乎將南作北。大溈即不然。忽有人道。恁麼則堂中第一座有長處也。乃",
    "X84n1580_012:0305c08": "拈拄杖云。你喚這箇作什麼。若喚作拄杖子。眉鬚墮落 黃龍南。拈起拂子云。大眾。若喚作拂子。是平地上死",
    "X84n1580_012:0305c09": "人。不喚作拂子。未透荊棘林在 五祖演云。太平即不然。平地上箇箇丈夫。荊棘林裏坐得是好手。何故。格",
    "X84n1580_012:0305c10": "泐潭清云。只這拂子。是荊棘林諸人作麼生過。直饒過得。也是胡孫繫露柱 笑巖寶云。雲門被這僧一拶。&#x8F19;",
    "X84n1580_012:0305c11": "自先跳入荊棘林中坐地。我若是雲門。待這僧云云。便打云。汝為什麼。又深入這一重)○&#x24986;長",
    "X84n1580_012:0305c12": "老。舉菩薩手中赤幡問師。作麼生。師曰。你是無禮漢。",
    "X84n1580_012:0305c13": "&#x24986;曰。作麼生無禮。師曰。是你外道奴。也作不得○上",
    "X84n1580_012:0305c14": "堂。要識祖師麼。以拄杖指曰。祖師在你頭上[跳-兆+孛]跳。要",
    "X84n1580_012:0305c15": "識祖師眼睛麼。在你&#x811A;跟下。又曰。這箇是祭鬼神茶",
    "X84n1580_012:0305c16": "飯。雖然如此。鬼神也無厭足(徑山杲云。不見道留惑潤生。時有僧在傍。咳嗽",
    "X84n1580_012:0305c17": "一聲。妙喜云。老漢恁麼道。有甚麼過。僧擬議。便打)○上堂。光不透脫。有兩般",
    "X84n1580_012:0305c18": "病。一切處不明。面前有物。是一。又透得一切法空。隱",
    "X84n1580_012:0305c19": "隱地似有箇物相似。亦是光不透脫。又法身亦有兩",
    "X84n1580_012:0305c20": "般病。得到法身。為法執不忘。己見猶存。坐在法身邊。",
    "X84n1580_012:0305c21": "是一。直饒透得法身去。放過即不可。子細點檢將來。",
    "X84n1580_012:0305c22": "有甚麼氣息。亦是病(徑山杲云。不用作禪會。不用作道會。不用作向上商量。此是雲",
    "X84n1580_012:0305c23": "門老漢據實而論。我恁麼道。有沒量罪過汝若點檢得出。許汝具擇法眼。若點檢不出。且向雲門葛藤裏參)",
    "X84n1580_012:0305c24": "○上堂。眼睫橫&#x4E98;十方。眉毛上透乾坤。下透黃泉。須",
    "X84n1580_012:0306a01": "彌塞&#x5374;汝咽喉。還有人會得麼。若有人會得。拽取占",
    "X84n1580_012:0306a02": "波。共新羅&#x95D8;額(徑山杲云。是大神&#x546A;。是大明&#x546A;。是無上&#x546A;。是無等等&#x546A;。能除一切苦。真實不&#x8657;。",
    "X84n1580_012:0306a03": "諸人要識雲門麼。不見道。三臺須是大家催)○一日拈起拂子曰。這裏得",
    "X84n1580_012:0306a04": "箇人處去。&#x63D1;&#x6060;也。日木國裏說禪。三十三天有箇人。",
    "X84n1580_012:0306a05": "出來喚曰。吽吽。特舍兒擔枷過狀(徑山杲云。這老漢克由&#x5C00;耐。&#x5190;姓佃",
    "X84n1580_012:0306a06": "官田。更不納苗稅)○示眾曰。燈籠是你自己。把&#x9262;盂&#x5647;飯。飯",
    "X84n1580_012:0306a07": "不是自己。有僧便問。飯是自己時如何。師曰。這野狐",
    "X84n1580_012:0306a08": "精。三家村裏漢。復曰。來來。不是你道飯是自己。僧曰",
    "X84n1580_012:0306a09": "是。師曰。驢年夢見。三家村裏漢(徑山杲云。用盡自己心。笑破他人口)○",
    "X84n1580_012:0306a10": "問僧。甚處來。僧曰江西。師曰江西一隊老漢。寐語住",
    "X84n1580_012:0306a11": "也未。僧無語(法眼益。因僧舉。法眼云。大小雲門。被這僧勘破 五雲逢云。什麼處。是勘破雲",
    "X84n1580_012:0306a12": "門處。要會麼。法眼亦被這僧勘破也)○問僧。光明寂照遍河沙。豈不是",
    "X84n1580_012:0306a13": "張拙秀才語。曰是。師曰。話墮也○問不起一念。還有",
    "X84n1580_012:0306a14": "過也無。師曰。須彌山○問一切智通無障礙時如何。",
    "X84n1580_012:0306a15": "師曰。掃地潑水相公來○師到天童。天童曰。你還定",
    "X84n1580_012:0306a16": "當得麼。師曰。和尚道甚麼。天童曰。不會則目前包裹。",
    "X84n1580_012:0306a17": "師曰。會則目前包裹(徑山杲云。十字街頭石敢當)○師到曹山。見",
    "X84n1580_012:0306a18": "示眾曰。諸方盡把格則。何不與他道&#x5374;令他不疑去。",
    "X84n1580_012:0306a19": "師問。密密處為甚麼不知有。曹山曰。祇為密密。所以",
    "X84n1580_012:0306a20": "不知有。師曰。此人如何親近。曹山曰。莫向密密處親",
    "X84n1580_012:0306a21": "近。師曰。不向密密處親近時如何。曹山曰。始解親近。",
    "X84n1580_012:0306a22": "師應喏喏(徑山杲云。濁油更&#x7740;濕燈心楚石琦云。雪山南面三千里)○師到鵝湖。",
    "X84n1580_012:0306a23": "聞上堂曰。莫道未了底人。長時浮逼逼地。設使了得",
    "X84n1580_012:0306a24": "底。明明得知有去處。尚乃逼浮逼地。師下問首座。適",
    "X84n1580_012:0306b01": "來和尚意作麼生。曰浮逼逼地。師曰。首座久在此住。",
    "X84n1580_012:0306b02": "頭白齒黃。作這箇語話。曰上座又作麼生。師曰。要道",
    "X84n1580_012:0306b03": "即得。見即便見。若不見。莫亂道。曰祇如道浮逼逼地。",
    "X84n1580_012:0306b04": "又作麼生。師曰。頭上著枷。&#x811A;下著杻。曰與麼則無佛",
    "X84n1580_012:0306b05": "法也。師曰此是文殊普賢大人境界(溈山&#x5586;云。大凡撥草瞻風。須是",
    "X84n1580_012:0306b06": "其人。雲門可謂青天霹靂。旱地震雷。直得百里魂慮變懾。不見道。驚&#x7FA3;須是英靈漢。敵勝還他師子兒 黃龍",
    "X84n1580_012:0306b07": "新云。雲門以錐錐地。首座以刀剜空。直饒齊下錐刀。未免頭上&#x7740;枷。&#x811A;下&#x7740;杻)○僧舉灌溪",
    "X84n1580_012:0306b08": "上堂曰。十方無壁落。四面亦無門。淨&#x8EB6;&#x8EB6;。赤灑灑。沒",
    "X84n1580_012:0306b09": "可把。師曰。舉即易。出也大難。曰上座不肯和尚與麼",
    "X84n1580_012:0306b10": "道那。師曰。你適來與麼舉那。曰是。師曰。你驢年夢見",
    "X84n1580_012:0306b11": "灌溪。曰某甲話在。師曰。我問你。十方無壁落。四面亦",
    "X84n1580_012:0306b12": "無門。你道。大梵天王與帝釋天。商量甚麼事。曰豈干",
    "X84n1580_012:0306b13": "他事。師喝曰。逐隊喫飯漢○師到江州。有陳尚書者。",
    "X84n1580_012:0306b14": "請齋。纔見便問。儒書中即不問。三乘十二分教。自有",
    "X84n1580_012:0306b15": "座主。作麼生是衲僧行&#x811A;事。師曰。曾問幾人來。陳曰。",
    "X84n1580_012:0306b16": "即今問上座。師曰。即今且置。作麼生是教意。陳曰。黃",
    "X84n1580_012:0306b17": "卷赤軸。師曰。這箇是文字語言。作麼生是教意。陳曰。",
    "X84n1580_012:0306b18": "口欲談而辭喪。心欲緣而慮忘。師曰。口欲談而辭喪。",
    "X84n1580_012:0306b19": "為對有言。心欲緣而慮忘。為對妄想。作麼生是教意。",
    "X84n1580_012:0306b20": "陳無語。師曰。見說尚書看法華經。是否。陳曰是。師曰。",
    "X84n1580_012:0306b21": "經中道。一切治生產業。皆與實相不相違背。且道非",
    "X84n1580_012:0306b22": "非想天。有幾人退位。陳無語。師曰。尚書且莫草草。三",
    "X84n1580_012:0306b23": "經五論。師僧拋&#x5374;。特入叢林。十年二十年。尚不奈何。",
    "X84n1580_012:0306b24": "尚書又爭得會。陳禮拜曰。某甲罪過。",
    "X84n1580_012:0306c01": "南嶽下七世",
    "X84n1580_012:0306c02": "巴陵顥鑒禪師(雲門偃法嗣)",
    "X84n1580_012:0306c03": "[0306c03] 岳州巴陵新開院顥鑒禪師。初到雲門。雲門曰。雪&#x5CEF;",
    "X84n1580_012:0306c04": "和尚道。開&#x5374;門達磨來也。我問你作麼生。師曰。築著",
    "X84n1580_012:0306c05": "和尚鼻孔。雲門曰。地神惡發。把須彌山一摑。[跳-兆+孛]跳上",
    "X84n1580_012:0306c06": "梵天。拶破帝釋鼻孔。你為甚麼向日本國裏藏身。師",
    "X84n1580_012:0306c07": "曰。和尚莫瞞人好。雲門曰。築著老僧鼻孔。又作麼生。",
    "X84n1580_012:0306c08": "師無語。雲門曰。將知你祇是學語之流(徑山杲云。擔一擔懵懂。換",
    "X84n1580_012:0306c09": "得一擔骨董。無星秤子秤來。付與無知漆桶。且道。無知漆桶。將作何用。你若道得活脫句。許你親見雲門)○",
    "X84n1580_012:0306c10": "住後更不作法嗣書。祇將三轉語上雲門。僧問。如何",
    "X84n1580_012:0306c11": "是道。師曰。明眼人落井。(保寧永頌云。秋夜霜天月正明。仰觀星象約三更。一條大",
    "X84n1580_012:0306c12": "路平如掌。歸去何妨徹曉行)問如何是吹毛&#x5292;。師曰。珊瑚枝枝&#x6491;",
    "X84n1580_012:0306c13": "著月。(雪竇顯頌云。要平不平。大巧若拙。或指或掌。倚天照雪。大冶兮磨礱不下。良工兮拂拭未歇。別",
    "X84n1580_012:0306c14": "別。珊瑚枝枝&#x6491;&#x7740;月)問如何是提婆宗。師曰。銀&#x6900;裏盛雪。(雪竇顯頌",
    "X84n1580_012:0306c15": "云。老新開。端的別。解道銀&#x76CC;裏盛雪。九十六箇應自知。不知&#x5374;問天邊月。提婆宗。提婆宗。赤旛之下起清風)",
    "X84n1580_012:0306c16": "雲門見曰。他後老僧忌日。祇消舉此三轉語。足以報",
    "X84n1580_012:0306c17": "恩。自後忌辰。果如所囑。",
    "X84n1580_012:0306c18": "雙泉師寬禪師(雲門偃法嗣)",
    "X84n1580_012:0306c19": "[0306c19] 隨州雙泉山師寬明教禪師。僧問洞山初和尚。如何",
    "X84n1580_012:0306c20": "是佛。初曰。麻三斤。師聞之乃曰。向南有竹。向北有木",
    "X84n1580_012:0306c21": "○師遊山回。首座同眾出接。首座曰。和尚遊山。巇嶮",
    "X84n1580_012:0306c22": "不易。師提起拄杖曰。全得這箇力。首座乃奪&#x5374;。師放",
    "X84n1580_012:0306c23": "身便倒。大眾皆進前扶起。師拈拄杖。一時&#x8D82;散。回顧",
    "X84n1580_012:0306c24": "侍者曰。向道全得這箇力(黃龍南云。明教雖然會起會倒。不覺弄巧成拙)○",
    "X84n1580_012:0307a01": "師一日訪白兆。白兆曰。老僧有箇木魚頌。師曰。請舉",
    "X84n1580_012:0307a02": "看。白兆曰。伏惟爛木一橛。佛與眾生不別。若以杖子",
    "X84n1580_012:0307a03": "擊著。直得聖凡路絕。師曰。此頌有成褫無成褫。白兆",
    "X84n1580_012:0307a04": "曰。無成褫。師曰。佛與眾生不別&#x807B;。侍僧救曰。有成褫。",
    "X84n1580_012:0307a05": "師曰。直得聖凡路絕&#x807B;。當時白兆一眾失色。",
    "X84n1580_012:0307a06": "香林澄遠禪師(雲門偃法嗣)",
    "X84n1580_012:0307a07": "[0307a07] 益州青城香林院澄遠禪師。漢州綿竹人。在眾日。普",
    "X84n1580_012:0307a08": "請鉏草次。有一僧曰。看俗家失火。師曰。那裏火。曰不",
    "X84n1580_012:0307a09": "見那。師曰不見。曰這瞎漢。是時一眾皆言。遠上座敗",
    "X84n1580_012:0307a10": "闕。後明教寬聞舉歎曰。須是我遠兄始得○師將示",
    "X84n1580_012:0307a11": "寂。辭知府宋公璫曰。老僧行&#x811A;去。通判曰。這僧風狂。",
    "X84n1580_012:0307a12": "八十歲行&#x811A;去那裏。宋曰。大善知識。去住自由。師謂",
    "X84n1580_012:0307a13": "眾曰。老僧四十年。方打成一片。言訖而逝(有僧參舉道者。一日",
    "X84n1580_012:0307a14": "遊山次。僧云。香林道。老僧三十年。求成一片不可得。此意如何。舉云。老僧也恁麼。&#x5374;問其僧。會麼。云不會。舉示",
    "X84n1580_012:0307a15": "偈云。香林成一片。老僧也恁麼。不待此月終。重為子決破。至月末。舉遂遷化)。",
    "X84n1580_012:0307a16": "洞山守初禪師(雲門偃法嗣)",
    "X84n1580_012:0307a17": "[0307a17] 襄州洞山守初宗慧禪師。初參雲門。雲門問。近離甚",
    "X84n1580_012:0307a18": "處。師曰查渡。雲門曰。夏在甚處。師曰。湖南報慈。曰幾",
    "X84n1580_012:0307a19": "時離彼。師曰。八月二十五。雲門曰。放汝三頓棒。師至",
    "X84n1580_012:0307a20": "明日。&#x5374;上問訊。昨日蒙和尚放三頓棒。不知過在甚",
    "X84n1580_012:0307a21": "麼處。雲門曰。飯袋子。江西湖南便恁麼去。師於言下",
    "X84n1580_012:0307a22": "大悟。遂曰。他後向無人煙處。不蓄一粒米。不種一莖",
    "X84n1580_012:0307a23": "菜。接待十方往來。盡與伊抽釘&#x39DE;楔。拈&#x5374;炙脂帽子。",
    "X84n1580_012:0307a24": "脫&#x5374;鶻臭布衫。教伊洒洒地。作個無事衲僧。豈不快",
    "X84n1580_012:0307b01": "哉。雲門曰。你身如椰子大。開得如許大口。師便禮拜",
    "X84n1580_012:0307b02": "(雪竇顯云。雲門氣宇如王。拶&#x7740;便冰消瓦解。當時若據令而行。子孫也未到斷絕 浮山遠云。把定乾坤。佛祖",
    "X84n1580_012:0307b03": "無進入之路。放開江海。魚龍得游泳之方。雲門老人。不妨奇特。雪竇云。雲門氣宇如王。拶&#x7740;便冰消瓦解。識甚",
    "X84n1580_012:0307b04": "好惡。當時若據令而行。瞎&#x5374;天下人眼 白雲端云。大小雲門。被洞山一問。直得額頭汗出。口裏膠生 保寧",
    "X84n1580_012:0307b05": "勇。別雲門後語云。這瞎漢將謂你是箇人。便打 天童傑云。雲門放去太奢。收來太儉。末後殷勤。何不與他本",
    "X84n1580_012:0307b06": "分草料。致令和泥合水。洞山恁麼悟去。也是杓卜聽&#x8657;聲 靈隱嶽云。諸方盡謂。父子投機。啐啄同時。殊不知",
    "X84n1580_012:0307b07": "雲門正令不行。&#x5374;向草窠裏輥。致令洞山打失鼻孔。直至于今。無摸索處 恕中慍云。雲門放洞山三頓棒。汝",
    "X84n1580_012:0307b08": "諸人作麼生會。諸人會處便道。洞山慣曾作客。少遇知音。雲門食店雖開。不許人喫。所以雪竇。抑雲門而出洞",
    "X84n1580_012:0307b09": "山。浮山。小雪竇而扶雲門。與麼見解。天地懸殊。諸人要會麼。年年八月二十五。查渡依然冷浸秋 萬&#x5CEF;蔚云。",
    "X84n1580_012:0307b10": "雲門把住放行。洞山不知失禮。來朝案&#x6B35;重供。當下一槌擊碎。雖然得箇悟處。未免落在雲門坑裏。當時震聲",
    "X84n1580_012:0307b11": "便喝。不到來朝結罪)○都監太保問。眼處入正受。諸塵三昧起。",
    "X84n1580_012:0307b12": "此意如何。師曰。洞山茶碗裏有太保。太保茶碗裏有",
    "X84n1580_012:0307b13": "洞山。太保無語。&#x5374;將此語問谷隱。谷隱曰。不落無言",
    "X84n1580_012:0307b14": "說。又問延慶。延慶曰。喚甚麼作三昧。",
    "X84n1580_012:0307b15": "奉先深禪師(雲門偃法嗣)",
    "X84n1580_012:0307b16": "[0307b16] 金陵奉先深禪師。同明和尚在眾時。聞僧問法眼。如",
    "X84n1580_012:0307b17": "何是色。法眼&#x7AEA;起拂子。或曰&#x9DC4;冠老。或曰貼肉汗衫。",
    "X84n1580_012:0307b18": "三人特往請益。問曰。承聞和尚有三種色語。是否。法",
    "X84n1580_012:0307b19": "眼曰是。師曰。鷂子過新羅。便歸眾。時李王在座下不",
    "X84n1580_012:0307b20": "肯。乃白法眼曰。寡人來日致茶筵。請二人重新問話。",
    "X84n1580_012:0307b21": "明日茶罷。備綵一箱&#x5292;一口。謂二師曰。上座若問話",
    "X84n1580_012:0307b22": "得是。奉賞雜綵一箱。若問不是。祇賜一&#x5292;。法眼陞座。",
    "X84n1580_012:0307b23": "師復出問。今日奉敕問話。師還許也無。法眼曰許。曰",
    "X84n1580_012:0307b24": "鷂子過新羅。捧綵便行。大眾一時散去。時法燈作維",
    "X84n1580_012:0307c01": "那。乃鳴鐘集眾僧堂前。勘師眾集。法燈問。承聞二上",
    "X84n1580_012:0307c02": "座。久在雲門。有甚奇特因緣。舉一兩則來商量看。師",
    "X84n1580_012:0307c03": "曰。古人道。白鷺下田千點雪。黃&#x9E0E;上樹一枝花。維那",
    "X84n1580_012:0307c04": "作麼生商量。法燈擬議。師打一座具。便歸眾○師同",
    "X84n1580_012:0307c05": "明和尚到淮河。見人牽網。有魚從網透出。師曰。明兄",
    "X84n1580_012:0307c06": "俊哉。一似箇衲僧相似。明曰。雖然如此。爭如當初。不",
    "X84n1580_012:0307c07": "撞入網羅好。師曰。明兄你欠悟在。明至中夜方省。",
    "X84n1580_012:0307c08": "洞山清稟禪師(雲門偃法嗣)",
    "X84n1580_012:0307c09": "[0307c09] 瑞州洞山清稟禪師。泉州李氏子。參雲門。雲門問。今",
    "X84n1580_012:0307c10": "日離甚處。曰慧林。雲門舉拄杖曰。慧林大師。恁麼去",
    "X84n1580_012:0307c11": "汝見麼。曰深領此問。雲門顧左右。微笑而已。師自此",
    "X84n1580_012:0307c12": "入室印悟。",
    "X84n1580_012:0307c13": "雲門朗上座(雲門偃法嗣)",
    "X84n1580_012:0307c14": "[0307c14] 韶州雲門山朗上座。自幼肄業講肆。聞僧問雲門。如",
    "X84n1580_012:0307c15": "何是透法身句。雲門曰。北斗裏藏身。師罔測微旨。遂",
    "X84n1580_012:0307c16": "造雲門。雲門纔見。便把住曰。道道。師擬議。雲門拓開。",
    "X84n1580_012:0307c17": "乃示頌曰。雲門聳峻白雲低。水急遊魚不敢棲。入戶",
    "X84n1580_012:0307c18": "已知來見解。何勞再舉轢中泥。師因斯大悟。即便禮",
    "X84n1580_012:0307c19": "拜。自此依雲門為上座。",
    "X84n1580_012:0307c20": "南嶽下八世",
    "X84n1580_012:0307c21": "韶州大歷和尚(白雲祥法嗣)",
    "X84n1580_012:0307c22": "[0307c22] 韶州大歷和尚。初參白雲。白雲舉拳曰。我近來不恁",
    "X84n1580_012:0307c23": "麼也。師領旨禮拜。自此入室。",
    "X84n1580_012:0307c24": "連州寶華和尚(白雲祥法嗣)",
    "X84n1580_012:0308a01": "[0308a01] 連州寶華和尚。因有僧問大容曰。天賜六銖披挂後。",
    "X84n1580_012:0308a02": "將何報答我皇恩。大容曰。來披三事衲。歸挂六銖衣。",
    "X84n1580_012:0308a03": "師聞之乃曰。這老凍齈。作恁麼語話。大容聞令人傳",
    "X84n1580_012:0308a04": "語曰。何似奴緣不斷。師曰。比為拋&#x750E;。祇圖引玉○師",
    "X84n1580_012:0308a05": "有時戴冠子。謂眾曰。若道是俗。且身披袈裟。若道是",
    "X84n1580_012:0308a06": "僧。又頭戴冠子。眾無對。",
    "X84n1580_012:0308a07": "月華山月禪師(白雲祥法嗣)",
    "X84n1580_012:0308a08": "[0308a08] 韶州月華山月禪師。初謁白雲。白雲問。業箇甚麼。曰",
    "X84n1580_012:0308a09": "念孔雀經。白雲曰。好箇人家男女。隨鳥雀後走。師聞",
    "X84n1580_012:0308a10": "語驚異。遂依附久之。乃契旨。",
    "X84n1580_012:0308a11": "泐潭靈澄散聖(巴陵鑒法嗣)",
    "X84n1580_012:0308a12": "[0308a12] 泐潭靈澄散聖。因智門寬禪師。問曰。甚處來。師曰。水",
    "X84n1580_012:0308a13": "清月現。智門曰。好好借問。師曰。褊衫不染皂。智門曰。",
    "X84n1580_012:0308a14": "喫茶去○師有西來意頌曰。因僧問我西來意。我話",
    "X84n1580_012:0308a15": "居山七八年。草履祇栽三箇耳。麻衣曾補兩番肩。東",
    "X84n1580_012:0308a16": "菴每見西菴雪。下澗長流上澗泉。半夜白雲消散後。",
    "X84n1580_012:0308a17": "一輪明月到&#x7240;前。",
    "X84n1580_012:0308a18": "福嚴良雅禪師(洞山初法嗣)",
    "X84n1580_012:0308a19": "[0308a19] 潭州福嚴良雅禪師。居洞山第一座。洞山參次僧出",
    "X84n1580_012:0308a20": "問。如何是佛。洞山答曰。麻三斤。參罷洞山至寮。謂師",
    "X84n1580_012:0308a21": "曰。我今日答這僧話得麼。曰恰值某淨髮。洞山曰。你",
    "X84n1580_012:0308a22": "元來作這去就。拂袖便出。師曰。這老漢將謂我明。他",
    "X84n1580_012:0308a23": "這話頭不得。因作偈呈曰。五彩畫牛頭。黃金為點額。",
    "X84n1580_012:0308a24": "春晴二月初。農人皆取則。寒食賀新正。鐵錢三五百。",
    "X84n1580_012:0308b01": "洞山見深肯之。",
    "X84n1580_012:0308b02": "乾明睦禪師(洞山初法嗣)",
    "X84n1580_012:0308b03": "[0308b03] 岳州乾明睦禪師。問洞山。停機罷賞時如何。洞山曰。",
    "X84n1580_012:0308b04": "水底弄傀儡。師曰。誰是看翫者。洞山曰。停機罷賞者。",
    "X84n1580_012:0308b05": "師曰。恁麼則知音不和也。洞山曰。知音底事作麼生。",
    "X84n1580_012:0308b06": "師曰。大盡三十日。洞山曰。未在更道。師曰。某甲合喫。",
    "X84n1580_012:0308b07": "和尚手中痛棒。洞山休去。",
    "X84n1580_012:0308b08": "西&#x5CEF;雲豁禪師(清涼明法嗣)",
    "X84n1580_012:0308b09": "[0308b09] 吉州西&#x5CEF;雲豁禪師。郡之曾氏子。早扣諸方。晚見清",
    "X84n1580_012:0308b10": "涼問。佛未出世時如何。清涼曰。雲遮海門樹。曰出世",
    "X84n1580_012:0308b11": "後如何。清涼曰。擘破鐵圍山。師於言下大悟。清涼印",
    "X84n1580_012:0308b12": "可之。",
    "X84n1580_012:0308b13": "南嶽下九世",
    "X84n1580_012:0308b14": "洞山曉聰禪師(文殊真法嗣)",
    "X84n1580_012:0308b15": "[0308b15] 瑞州洞山曉聰禪師。遊方時在雲居。作燈頭見僧說。",
    "X84n1580_012:0308b16": "四州大聖。近在揚州。出現有設。問曰。既是泗州大聖",
    "X84n1580_012:0308b17": "為甚麼。&#x5374;向揚州出現。師曰。君子愛財取之以道。後",
    "X84n1580_012:0308b18": "僧舉似蓮華&#x5CEF;祥庵主。庵主大驚曰。雲門兒孫猶在。",
    "X84n1580_012:0308b19": "中夜望雲居拜之○師嘗負柴上山。路逢一僧問。山",
    "X84n1580_012:0308b20": "上有柴。何故向山下擔柴。師放柴於地曰。會麼。曰不",
    "X84n1580_012:0308b21": "會。師曰。我要燒(石林鞏頌云。柴火煎熬擔在身。相逢狹路不堪論。淡&#x70DF;落日青山外。滿地",
    "X84n1580_012:0308b22": "難收刀斧痕)○師手植萬松於東嶺。而恒誦金剛般若經。",
    "X84n1580_012:0308b23": "山中人。因名其嶺曰金剛。方植松而寶禪師至。時親",
    "X84n1580_012:0308b24": "自五祖來。師問。上嶺一句作麼生道。寶曰。氣急殺人。",
    "X84n1580_012:0308c01": "師拄钁。呵曰。從何得此。隨語生解阿。師見問上嶺便",
    "X84n1580_012:0308c02": "言氣急。佛法&#x5374;成流布。寶請代語。師曰。氣喘殺人○",
    "X84n1580_012:0308c03": "師一日不安。上堂辭眾。述法身頌曰。參禪學道莫茫",
    "X84n1580_012:0308c04": "茫。問透法身北斗藏。余今老倒&#x5C2B;羸甚。見人無力得",
    "X84n1580_012:0308c05": "商量。唯有钁頭知我意。栽松時復上金剛。言訖而寂。",
    "X84n1580_012:0308c06": "雪竇重顯禪師(智門祚法嗣)",
    "X84n1580_012:0308c07": "[0308c07] 明州雪竇重顯禪師。遂寧府李氏子。橫經講席。究理",
    "X84n1580_012:0308c08": "窮玄。詰問鋒馳。機辯無敵。咸知法器。僉指南遊。首造",
    "X84n1580_012:0308c09": "智門。即伸問曰。不起一念。云何有過。智門召師近前。",
    "X84n1580_012:0308c10": "師纔近前。智門以拂子驀口打。師擬開口。智門又打。",
    "X84n1580_012:0308c11": "師豁然開悟○洞山聰禪師。每新到參便問。溈山水",
    "X84n1580_012:0308c12": "牯牛意作麼生。對者多不契洞山旨。師到亦如前問。",
    "X84n1580_012:0308c13": "師曰。作後人標榜。洞山擬道。師以坐具。拂一下便行。",
    "X84n1580_012:0308c14": "洞山曰。且來上座。師曰。未參堂○師到大龍。為知客。",
    "X84n1580_012:0308c15": "一日問曰。語者默者不是。非語非默更非。總是總不",
    "X84n1580_012:0308c16": "是。拈&#x5374;大用現前。時人知有。未審大龍如何。大龍曰。",
    "X84n1580_012:0308c17": "子有如是見解。師曰。這老漢瓦解冰消。大龍曰。放你",
    "X84n1580_012:0308c18": "三十棒。師禮拜歸眾。大龍&#x5374;喚適來。問話底僧來。師",
    "X84n1580_012:0308c19": "便出。大龍曰。老僧因甚麼瓦解冰消。師曰。轉見敗闕。",
    "X84n1580_012:0308c20": "大龍作色曰。&#x5C00;耐&#x5C00;耐。師休去。後舉似南嶽雅和尚。",
    "X84n1580_012:0308c21": "雅曰。大龍何不與本分草料。師曰。和尚更須行&#x811A;○",
    "X84n1580_012:0308c22": "寶華侍者來看師。師問。寶華多少眾。侍者曰。不勞和",
    "X84n1580_012:0308c23": "尚如此。師曰。我好好問。爾[跳-兆+孛]跳作甚麼。侍者曰。也不",
    "X84n1580_012:0308c24": "得放過。師曰。真師子兒。喫茶了。師把住曰。適來得恁",
    "X84n1580_012:0309a01": "麼無禮。侍者擬議。被師一掌曰。歸去分明。舉似寶華",
    "X84n1580_012:0309a02": "○宗首座到。方擬人事。師約住曰。既知信之。韜略便",
    "X84n1580_012:0309a03": "須拱手歸降。宗曰。今日敗闕。師曰。&#x5292;刃未施。賊身已",
    "X84n1580_012:0309a04": "露。宗曰。氣急殺人。師曰。敗將不斬。宗曰是。師曰。禮拜",
    "X84n1580_012:0309a05": "著。宗曰。三十年後。有人舉在。師曰。已放你過○修撰",
    "X84n1580_012:0309a06": "曾會居士。天禧間。守池州。一日會于景德寺。引中庸",
    "X84n1580_012:0309a07": "大學參。以楞嚴符宗門語句質師。師曰。這箇尚不與",
    "X84n1580_012:0309a08": "教乘。合況中庸大學。邪學士要徑捷理會此事。乃彈",
    "X84n1580_012:0309a09": "指一下曰。但恁麼薦取。曾於言下領旨。天聖初。曾守",
    "X84n1580_012:0309a10": "四明。以書幣迎。師補雪竇既至。曾曰。某近與清長老。",
    "X84n1580_012:0309a11": "商量趙州勘婆子話。未審端的有勘破處也無。師曰。",
    "X84n1580_012:0309a12": "清長老道箇甚麼。曾曰。又與麼去也。師曰。清長老。且",
    "X84n1580_012:0309a13": "放過一著。學士還知天下。衲僧出這婆子。圈[袖-由+貴]不得",
    "X84n1580_012:0309a14": "麼。曾曰。這裏別有箇道處。趙州若不勘破。婆子一生",
    "X84n1580_012:0309a15": "受屈。師曰。勘破了也。曾大笑。",
    "X84n1580_012:0309a16": "雲&#x8462;繼鵬禪師(智門祚法嗣)",
    "X84n1580_012:0309a17": "[0309a17] 潭州雲&#x8462;繼鵬禪師。初謁雙泉雅禪師。雅令克侍者。",
    "X84n1580_012:0309a18": "示以芭蕉拄杖話。經久無省發。一日雅向火次。師侍",
    "X84n1580_012:0309a19": "立。雅忽問。拄杖子話。試舉來。與子商量。師擬舉。雅拈",
    "X84n1580_012:0309a20": "火&#x7B6F;便[打-丁+慼]。師豁然大悟。",
    "X84n1580_012:0309a21": "北禪智賢禪師(福嚴雅法嗣)",
    "X84n1580_012:0309a22": "[0309a22] 潭州北禪智賢禪師。歲夜小參曰。年窮歲盡無可與。",
    "X84n1580_012:0309a23": "諸人分歲老僧烹。一頭露地白牛。炊黍米飯。&#x7151;野菜",
    "X84n1580_012:0309a24": "羹。燒榾柮火。大家喫了。唱村田樂。何故免見倚他門",
    "X84n1580_012:0309b01": "戶。傍地墻剛。被時人喚作郎。便下座。歸方丈。至夜深。",
    "X84n1580_012:0309b02": "維那入方丈。問訊曰。縣裏有公人。到勾和尚。師曰。作",
    "X84n1580_012:0309b03": "甚麼維那。曰道和尚宰牛。不納皮角。師遂捋下頭帽。",
    "X84n1580_012:0309b04": "擲在地上。維那便拾去。師跳下禪&#x7240;。攔胸擒住&#x544C;曰。",
    "X84n1580_012:0309b05": "賊賊。維那將帽子。覆師頂曰。天寒且還和尚。師呵呵",
    "X84n1580_012:0309b06": "大笑。維那便出去。時法昌為侍者。師顧法昌曰。這公",
    "X84n1580_012:0309b07": "案作麼生。法昌曰。潭州紙貴。一狀領過。",
    "X84n1580_012:0309b08": "開先善暹禪師(德山遠法嗣)",
    "X84n1580_012:0309b09": "[0309b09] 廬山開先善暹禪師。臨江軍人也。參德山見。德山上",
    "X84n1580_012:0309b10": "堂。顧視大眾曰。師子嚬呻。象王回顧。師忽有省。入室",
    "X84n1580_012:0309b11": "陳所解。德山曰。子作麼生會。師回顧曰。後園驢喫草。",
    "X84n1580_012:0309b12": "德山然之。後至雪竇。雪竇與語。喜其超暹目曰。海上",
    "X84n1580_012:0309b13": "橫行暹道者。",
    "X84n1580_012:0309b14": "南嶽下十世",
    "X84n1580_012:0309b15": "雲居曉舜禪師(洞山聰法嗣)",
    "X84n1580_012:0309b16": "[0309b16] 南康軍雲居曉舜禪師。瑞州人也。參洞山。一日如武",
    "X84n1580_012:0309b17": "昌行乞。首謁劉居士。師時年少。不知其飽參。頗易之。",
    "X84n1580_012:0309b18": "居士曰。老漢有一問。若相契即開疏。如不契即請還",
    "X84n1580_012:0309b19": "山。遂問。古鏡未磨時如何。師曰。黑似漆。居士曰。磨後",
    "X84n1580_012:0309b20": "如何。師曰。照天照地。居士長揖曰。且請上人還山。拂",
    "X84n1580_012:0309b21": "袖入宅。師&#x61E1;[怡-台+羅]即還洞山。洞山問其故。師具言其事。",
    "X84n1580_012:0309b22": "洞山曰。你問我。我與你道。師理前問。洞山曰。此去漢",
    "X84n1580_012:0309b23": "陽不遠。師進後語。洞山曰。黃鶴樓前鸚鵡洲。師於言",
    "X84n1580_012:0309b24": "下大悟○上堂。諸方有弄蛇頭。撥虎尾跳大海。&#x5292;刃",
    "X84n1580_012:0309c01": "裏藏身。雲居這裏。寒天熱水洗&#x811A;。夜間脫&#x97C8;打睡。早",
    "X84n1580_012:0309c02": "朝旋打行纏。風吹籬倒。喚人夫。劈篾縛起○翠巖真",
    "X84n1580_012:0309c03": "點&#x80F7;。常罵師說無事禪。石霜永和尚。令人傳語曰。舜",
    "X84n1580_012:0309c04": "在洞山。悟古鏡因緣。豈是說無事禪。你罵他自失&#x5374;",
    "X84n1580_012:0309c05": "一隻眼。師聞之作頌曰。雲居不會禪。洗&#x811A;上&#x7240;眠。冬",
    "X84n1580_012:0309c06": "瓜直儱侗。瓠子曲彎彎。永和尚。亦作頌曰。石霜不會",
    "X84n1580_012:0309c07": "禪。洗&#x811A;上&#x7240;眠。枕子撲落地。打破常住磚。",
    "X84n1580_012:0309c08": "佛日契嵩禪師(洞山聰法嗣)",
    "X84n1580_012:0309c09": "[0309c09] 杭州佛日契嵩禪師。藤州鐔津李氏子。十九遊方。&#x5FA7;",
    "X84n1580_012:0309c10": "參知識。得法于洞山。師夜則頂戴觀音像。而誦其號。",
    "X84n1580_012:0309c11": "必滿十萬乃寢。作原教論十餘萬言。後居永安蘭若。",
    "X84n1580_012:0309c12": "著禪門定祖圖傳法正宗記輔教編上進。仁宗覽之",
    "X84n1580_012:0309c13": "加歎。付傳法院編次入藏。下詔褒寵。賜號明教。宰相",
    "X84n1580_012:0309c14": "韓琦。大參歐陽脩。皆延見而尊禮之。洎東還&#x7188;寧四",
    "X84n1580_012:0309c15": "年六月四日。晨興寫偈曰。後夜月初明。吾今喜獨行。",
    "X84n1580_012:0309c16": "不學大梅老。貪隨鼯鼠聲。至中夜而化。",
    "X84n1580_012:0309c17": "太守許式(洞山聰法嗣)",
    "X84n1580_012:0309c18": "[0309c18] 洪州太守許式。參洞山。得正法眼。一日與泐潭澄。上",
    "X84n1580_012:0309c19": "藍溥坐次。澄問。聞郎中道。夜坐連雲石。春栽帶雨松。",
    "X84n1580_012:0309c20": "當時答洞山甚麼話。公曰。今日放衙早。澄曰。聞答泗",
    "X84n1580_012:0309c21": "州大聖。在揚州出現底是否。公曰。別點茶來。澄曰。名",
    "X84n1580_012:0309c22": "不&#x8657;傳。公曰。和尚早晚回山。澄曰。今日被上藍&#x89B7;破",
    "X84n1580_012:0309c23": "溥。便喝。澄曰。須是你始得。公曰。不奈船何打破戽斗。",
    "X84n1580_012:0309c24": "育王懷璉禪師(泐潭澄法嗣)",
    "X84n1580_012:0310a01": "[0310a01] 明州育王山懷璉大覺禪師。漳州龍溪陳氏子。一日",
    "X84n1580_012:0310a02": "洗面。潑水于地。微有省發。即慕參尋。遠造泐潭法席。",
    "X84n1580_012:0310a03": "投機印可。師事之十餘年○皇祐中。仁廟召對化成",
    "X84n1580_012:0310a04": "殿。問佛法大意。賜號大覺禪師。後遣中使。問曰。才去",
    "X84n1580_012:0310a05": "&#x7AEA;拂人立難當。師即以頌回進曰。有節非干竹。三星",
    "X84n1580_012:0310a06": "偃月宮。一人居日下。弗與眾人同。帝&#x89A7;大悅。既而遣",
    "X84n1580_012:0310a07": "使。賜龍腦&#x9262;。師謝恩罷捧&#x9262;曰。吾法以壞色衣以瓦",
    "X84n1580_012:0310a08": "鐵食此&#x9262;非法。遂焚之。中使回奏。上加歎不已。",
    "X84n1580_012:0310a09": "令滔首座(泐潭澄法嗣)",
    "X84n1580_012:0310a10": "[0310a10] 令滔首座。久參泐潭。泐潭因問。祖師西來。單傳心印。",
    "X84n1580_012:0310a11": "直指人心。見性成佛。子作麼生會。師曰。某甲不會。泐",
    "X84n1580_012:0310a12": "潭曰。子未出家時。作箇甚麼。師曰牧牛。泐潭曰。作麼",
    "X84n1580_012:0310a13": "生牧。師曰。早朝騎出去。晚後復騎歸。泐潭曰。子大好",
    "X84n1580_012:0310a14": "不會。師於言下。大悟遂成。頌曰。放&#x5374;牛繩便出家。剃",
    "X84n1580_012:0310a15": "除鬚髮著袈裟。有人問。我西來意。拄杖橫挑。囉哩囉。",
    "X84n1580_012:0310a16": "玉泉承皓禪師(北塔廣法嗣)",
    "X84n1580_012:0310a17": "[0310a17] 荊門軍玉泉承皓禪師。眉州丹稜人也。遊方參北塔。",
    "X84n1580_012:0310a18": "發明心要。得大自在三昧。製犢鼻&#x88E9;書。歷代祖師名",
    "X84n1580_012:0310a19": "字。乃曰。唯有文殊普賢較些子。且書於帶上。故叢林",
    "X84n1580_012:0310a20": "目為皓布&#x88E9;。有鄉僧亦&#x52B9;之。師見而詬曰。汝具何道",
    "X84n1580_012:0310a21": "理。敢以為戲事耶。嘔血無及耳。尋於鹿門。如所言而",
    "X84n1580_012:0310a22": "逝○張無盡。奉使京西南路。就謁之。致開法於郢州",
    "X84n1580_012:0310a23": "大陽。時谷隱主者。私為之喜。師受請陞座曰。某在谷",
    "X84n1580_012:0310a24": "隱十年。不曾飲谷隱一滴水。嚼谷隱一粒米。汝若不",
    "X84n1580_012:0310b01": "會來大陽。為汝說破。&#x643A;拄杖下座。傲然而去○師示",
    "X84n1580_012:0310b02": "法身頌曰。一夜雨&#x9736;烹。打倒蒲萄棚。知事頭首。行者",
    "X84n1580_012:0310b03": "人力。拄底拄撐底。撐撐撐拄拄。到天明依舊可憐生。",
    "X84n1580_012:0310b04": "天衣義懷禪師(雪竇顯法嗣)",
    "X84n1580_012:0310b05": "[0310b05] 越州天衣義懷禪師。永嘉樂清陳氏子也。天聖中。試",
    "X84n1580_012:0310b06": "經得度。謁金鑾善葉。縣省皆蒙印可。遂由洛抵龍門。",
    "X84n1580_012:0310b07": "復至都下。忽遇言法華拊。師背曰雲門。臨濟去。及至",
    "X84n1580_012:0310b08": "姑蘇。禮明覺於翠峰。明覺問。汝名甚麼。曰義懷。明覺",
    "X84n1580_012:0310b09": "曰。何不名懷義曰。當時致得。明覺曰。誰為汝立名。曰",
    "X84n1580_012:0310b10": "受戒來十年。矣明覺曰。汝行&#x811A;費&#x5374;多少草鞋。曰和",
    "X84n1580_012:0310b11": "尚莫瞞人好。明覺曰。我也沒量罪過。汝也沒量罪過。",
    "X84n1580_012:0310b12": "你作麼生。師無語。明覺打曰。脫空謾語漢。出去入室",
    "X84n1580_012:0310b13": "次。明覺曰。恁麼也不得。不恁麼也不得。恁麼不恁麼",
    "X84n1580_012:0310b14": "總不得。師擬議。明覺又打出。如是者數四。尋為水頭",
    "X84n1580_012:0310b15": "因汲水折擔。忽悟作投機偈曰。一二三四五六七。萬",
    "X84n1580_012:0310b16": "仞峰頭獨足立。驪龍頷下奪明珠。一言勘破維摩詰。",
    "X84n1580_012:0310b17": "明覺聞。拊几稱善後。七坐道場。化行海內。嗣法者甚",
    "X84n1580_012:0310b18": "眾○上堂。鴈過長空。影沉寒水。鴈無遺蹤之意。水無",
    "X84n1580_012:0310b19": "留影之心。若能如是。方解向異類中。行不用續。&#x9CEC;截",
    "X84n1580_012:0310b20": "鶴夷嶽盈壑。放行也百醜千拙。收來也攣攣拳拳。用",
    "X84n1580_012:0310b21": "之則敢與八大龍王&#x9B2C;富。不用都來不直半分錢參",
    "X84n1580_012:0310b22": "○室中問。僧無手人能行拳。無舌人解言語。忽然無",
    "X84n1580_012:0310b23": "手人打。無舌人無舌人。道箇甚麼。又曰。蜀魄連宵&#x544C;。",
    "X84n1580_012:0310b24": "鵽鳭終夜啼。圓通門大啟。何事隔雲泥。",
    "X84n1580_012:0310c01": "水月惠金典座(雪竇顯法嗣)",
    "X84n1580_012:0310c02": "[0310c02] 平江府水月寺惠金典座。依明覺於雪竇。聞舉須彌",
    "X84n1580_012:0310c03": "山話默有契。一日欲往訊遇之殿軒。明覺問。汝名甚",
    "X84n1580_012:0310c04": "麼。曰惠金。明覺曰。阿誰惠汝金。曰容少間去方丈致",
    "X84n1580_012:0310c05": "謝。明覺曰。即今&#x807B;。曰這裏容和尚不得。",
    "X84n1580_012:0310c06": "法昌倚遇禪師(北禪賢法嗣)",
    "X84n1580_012:0310c07": "[0310c07] 洪州法昌倚遇禪師。漳州林氏子。自受具游方名著",
    "X84n1580_012:0310c08": "叢席。浮山遠和尚。&#x751E;指謂人曰。此後學行&#x811A;樣子也",
    "X84n1580_012:0310c09": "參北禪。北禪問。近離甚處。師曰福嚴。北禪曰。思大鼻",
    "X84n1580_012:0310c10": "孔長多少。師曰。與和尚當時見底一般。北禪曰。汝道",
    "X84n1580_012:0310c11": "我見時長多少。師曰。和尚大似不曾到福嚴。北禪曰。",
    "X84n1580_012:0310c12": "學語之流。又問。來時馬大師安樂否。師曰安樂。北禪",
    "X84n1580_012:0310c13": "曰。向汝道甚麼。師曰。教和尚莫亂統。北禪曰。念汝新",
    "X84n1580_012:0310c14": "到不能打得你。師曰。某甲亦放和尚過茶罷。北禪問。",
    "X84n1580_012:0310c15": "鄉里甚處。師曰漳州。北禪曰。三平在彼作甚麼。師曰。",
    "X84n1580_012:0310c16": "說禪說道。北禪曰。年多少。師曰。與露柱齊年。北禪曰。",
    "X84n1580_012:0310c17": "有露柱且從。無露柱年多少。師曰。無露柱一年也不",
    "X84n1580_012:0310c18": "少。北禪曰。夜半放烏&#x9DC4;。師留北禪最久。於是師資敲",
    "X84n1580_012:0310c19": "唱。妙出一時。晚至西山睠雙嶺。深邃棲息三年○師",
    "X84n1580_012:0310c20": "在雙嶺。受法昌請。與英勝二首座。相別曰。三年聚首。",
    "X84n1580_012:0310c21": "無事不知。檢點將來。不無滲漏。以拄杖畫一畫曰。這",
    "X84n1580_012:0310c22": "箇即且止宗門事作麼生。英曰。須彌安鼻孔。師曰。恁",
    "X84n1580_012:0310c23": "麼則臨崖看滸眼。特地一場愁。英曰。深沙努眼睛。師",
    "X84n1580_012:0310c24": "曰。爭奈聖凡無異路。方便有多門。英曰。鐵蛇鑽不入。",
    "X84n1580_012:0311a01": "師曰。這般漢有甚共語處。英曰。自緣根力淺。莫怨太",
    "X84n1580_012:0311a02": "陽春。&#x5374;畫一畫曰。宗門事且止這箇事作麼生。師便",
    "X84n1580_012:0311a03": "掌。英曰。這漳州子。莫無去就。師曰。你這般見解不打。",
    "X84n1580_012:0311a04": "更待何時又打。英曰。也是老僧招得○上堂。法昌今",
    "X84n1580_012:0311a05": "日開爐。行&#x811A;僧無一箇。唯有十八高人。緘口圍爐打",
    "X84n1580_012:0311a06": "坐。不是規矩嚴難。免見諸人話墮。直饒口似秤鎚。未",
    "X84n1580_012:0311a07": "免燈籠勘破。不知道絕功勳。妄自修因證果。喝曰。但",
    "X84n1580_012:0311a08": "能一念回光。定脫三乘羈鎖○師與感首座。歲夜喫",
    "X84n1580_012:0311a09": "湯次。感曰。昔日北禪分歲。曾烹露地白牛。和尚今夜",
    "X84n1580_012:0311a10": "分歲。有何施設。師曰。臘雪連山白。春風透戶寒。感曰。",
    "X84n1580_012:0311a11": "大眾喫箇甚麼。師曰。莫嫌冷淡無滋味。一飽能消萬",
    "X84n1580_012:0311a12": "劫飢。感曰。未審是甚麼人置辦。師曰。無慚愧漢。來處",
    "X84n1580_012:0311a13": "也不知○英勝二首座。到山相訪。英曰。和尚尋常。愛",
    "X84n1580_012:0311a14": "點檢諸方。今日因甚麼。&#x5374;來古廟裏。作活計。師曰。打",
    "X84n1580_012:0311a15": "草祇要蛇驚師。曰莫塗糊人好。師曰。你又刺頭入膠",
    "X84n1580_012:0311a16": "盆作甚麼。英曰。古人道。我見兩個泥牛&#x9B2C;入海。所以",
    "X84n1580_012:0311a17": "住此山。未審和尚見箇甚麼。師曰。你他時異日。有把",
    "X84n1580_012:0311a18": "茆&#x8462;頭人。或問。你作麼生祇對。英曰。山頭不如嶺尾。",
    "X84n1580_012:0311a19": "師曰。你且道。還當得住山事也無。英曰。使钁不及拖",
    "X84n1580_012:0311a20": "&#x7282;。師曰。還曾夢見古人麼。英曰。和尚作麼生。師展兩",
    "X84n1580_012:0311a21": "手。英曰。&#x9C15;跳不出斗。師曰。休將三寸燭。擬比太陽輝。",
    "X84n1580_012:0311a22": "英曰。爭奈公案見在。師曰。亂統禪和。如麻似粟○師",
    "X84n1580_012:0311a23": "栽松次。黃龍南禪師至。南曰。小院子栽許多松作麼。",
    "X84n1580_012:0311a24": "師曰。臨濟道底。曰栽得多少。師曰。但見猿啼鶴宿。聳",
    "X84n1580_012:0311b01": "漢侵雲。南指石曰。這裏何不栽。師曰。功不浪施。曰也",
    "X84n1580_012:0311b02": "知無下手處。師指石上松曰。從何處得來。南大笑曰。",
    "X84n1580_012:0311b03": "蒼天蒼天。乃作偈曰。頭戴華巾離少室。手&#x643A;席帽出",
    "X84n1580_012:0311b04": "長安。鷲&#x5CEF;&#x5CEF;下重相見。鼻孔原來總一般。又&#x7575;此",
    "X84n1580_012:0311b05": "相示師。師和曰。葫蘆棚上掛冬瓜。麥浪堆中釣得蝦。",
    "X84n1580_012:0311b06": "誰在&#x7575;樓沽酒處。相要來喫趙州茶。又&#x7575;此相答",
    "X84n1580_012:0311b07": "之。南又作偈曰。鐵牛對對黃金角。木馬雙雙白玉蹄。",
    "X84n1580_012:0311b08": "為愛雪山香草細。夜深乘月過前谿。又&#x7575;此[○@─]相示",
    "X84n1580_012:0311b09": "師。師復和偈曰。玉麟帶月離霄漢。金鳳銜花下彩樓。",
    "X84n1580_012:0311b10": "野老不嫌公子醉。相將&#x643A;手御街遊。復&#x7575;此○相答",
    "X84n1580_012:0311b11": "之○大寧寬禪師至。師&#x7575;地作此相。便曳钁出。翌",
    "X84n1580_012:0311b12": "日未陞座。謂寬曰。昨日公案如何。寬&#x7575;此[○@牛]相。即抹",
    "X84n1580_012:0311b13": "撒之。師曰。寬禪頭名下無&#x8657;人。乃陞座曰。忽地晴天",
    "X84n1580_012:0311b14": "霹靂聲。禹門三級浪崢嶸。幾多頭角為龍去。蝦蟹依",
    "X84n1580_012:0311b15": "然努眼睛○龍圖徐公禧。布衣時。與師往來。為法喜",
    "X84n1580_012:0311b16": "之游。師將化前一日。作偈遺之曰。今年七十七。出行",
    "X84n1580_012:0311b17": "須擇日。昨夜問龜哥。報道明朝吉。徐&#x89A7;偈。聳然邀靈",
    "X84n1580_012:0311b18": "源。清禪師同往。師方坐寢室。以院務誡知事曰。吾住",
    "X84n1580_012:0311b19": "此山。二十三年。護惜常住。每自蒞之。今行矣。言畢舉",
    "X84n1580_012:0311b20": "拄杖曰。且道這箇分付阿誰。徐與靈源皆屏息。遂擲",
    "X84n1580_012:0311b21": "杖投&#x7240;。枕臂而化。",
    "X84n1580_012:0311b22": "雲居了元禪師(開先暹法嗣)",
    "X84n1580_012:0311b23": "[0311b23] 南康軍雲居山了元佛印禪師。饒州浮梁林氏子。感",
    "X84n1580_012:0311b24": "悟夙習。即&#x5FA7;參。尋投機於開先法席。出為宗匠。九坐",
    "X84n1580_012:0311c01": "道場。四眾傾向○一日與學徒入室次。適東坡居士。",
    "X84n1580_012:0311c02": "到面前。師曰。此間無坐榻。居士來此作甚麼。居士曰。",
    "X84n1580_012:0311c03": "暫借佛印。四大為坐榻。師曰。山僧有一問。居士若道",
    "X84n1580_012:0311c04": "得。即請坐道。不得即輸腰下玉帶子。居士欣然曰。便",
    "X84n1580_012:0311c05": "請。師曰。居士適來道。暫借山僧四大為坐榻。祇如山",
    "X84n1580_012:0311c06": "僧四大本空。五陰非有。居士向甚麼處坐。居士不能",
    "X84n1580_012:0311c07": "答。遂留玉帶。師&#x5374;贈以雲山衲衣。居士乃作偈曰。百",
    "X84n1580_012:0311c08": "千燈作一燈光。盡是恒沙妙法王。是故東坡不敢惜。",
    "X84n1580_012:0311c09": "借君四大作禪&#x7240;。病骨難堪玉帶圍。鈍根仍落箭鋒",
    "X84n1580_012:0311c10": "機。會當乞食歌姬院。奪得雲山舊衲衣。此帶閱人如",
    "X84n1580_012:0311c11": "傳舍。流傳到我亦悠哉。錦袍錯落猶相稱。乞與佯狂",
    "X84n1580_012:0311c12": "老萬回。",
    "X84n1580_012:0311c13": "南嶽下十一世",
    "X84n1580_012:0311c14": "大梅法英禪師(九&#x5CEF;韶法嗣)",
    "X84n1580_012:0311c15": "[0311c15] 明州大梅法英祖鏡禪師。本郡張氏子。參九&#x5CEF;。九&#x5CEF;",
    "X84n1580_012:0311c16": "見器之。與語若久在叢席。因痛劄之。師領旨○宣和",
    "X84n1580_012:0311c17": "初。敕天下僧尼。為德士。師肆筆解老子詣進。上覽謂",
    "X84n1580_012:0311c18": "近臣曰。法英道德經解。言簡理詣。於古未有。宜賜入",
    "X84n1580_012:0311c19": "道藏流行。明年秋詔復天下僧尼。師獨無改志。至紹",
    "X84n1580_012:0311c20": "興初。晨起戴樺皮。冠披鶴氅。執象簡穿朱履。使擊鼓",
    "X84n1580_012:0311c21": "集眾陞座。召大眾曰。蘭芳春谷菊秋籬。物必榮枯各",
    "X84n1580_012:0311c22": "有時。昔毀僧尼專奉道。後平道&#x4FAB;復僧尼。且道。僧尼",
    "X84n1580_012:0311c23": "形相作麼生。復取冠示眾曰。吾頂從來似月圓。雖冠",
    "X84n1580_012:0311c24": "其髮不成仙。今朝拋下無遮障。放出神光透碧天。擲",
    "X84n1580_012:0312a01": "之于地。隨易僧服。提鶴氅曰。如來昔日貿皮衣。數載",
    "X84n1580_012:0312a02": "慚將鶴氅披。還我丈夫調御服。須知此物不相宜。擲",
    "X84n1580_012:0312a03": "之。舉象簡曰。為嫌禪板太無端。豈料遭他象簡瞞。今",
    "X84n1580_012:0312a04": "日因何&#x6031;放下。普天致仕老仙官。擲之。提朱履曰。達",
    "X84n1580_012:0312a05": "磨&#x64D5;將一隻歸。兒孫從此赤&#x811A;走。借他朱履代麻鞋。",
    "X84n1580_012:0312a06": "休道時難事掣肘。化鵬未遇不如&#x9D7E;。&#x7575;虎不成反類",
    "X84n1580_012:0312a07": "狗。擲之。橫拄杖曰。今朝拄杖化為龍。分破華山千萬",
    "X84n1580_012:0312a08": "重。復倚肩曰。珍重佛心真聖主。好將堯德振吾宗。擲",
    "X84n1580_012:0312a09": "下拄杖。斂目而逝。",
    "X84n1580_012:0312a10": "慧林圓照禪師(天衣懷法嗣)",
    "X84n1580_012:0312a11": "[0312a11] 東京慧林宗本圓照禪師。常州無錫管氏子。遊方至",
    "X84n1580_012:0312a12": "池陽。謁振宗。振宗舉。天親從彌勒內宮而下。無著問",
    "X84n1580_012:0312a13": "云。人間四百年。彼天為一晝夜。彌勒於一時中。成就",
    "X84n1580_012:0312a14": "五百億天子證無生法忍。未審說甚麼法。天親曰。祇",
    "X84n1580_012:0312a15": "說這箇法。如何是這箇法。師久而開悟。一日室中問",
    "X84n1580_012:0312a16": "師。即心即佛時如何。曰殺人放火。有甚麼難。於是名",
    "X84n1580_012:0312a17": "播寰宇○元豐五年。神宗召師。為慧林第一祖。對延",
    "X84n1580_012:0312a18": "和殿。問道賜坐。師即跏趺。帝問。卿受業何寺。奏曰。蘇",
    "X84n1580_012:0312a19": "州承天永安。帝大悅賜茶。師即舉盞長吸。又蕩而撼",
    "X84n1580_012:0312a20": "之。帝曰。禪宗方興。宜善開導。師奏曰。陛下知有此道。",
    "X84n1580_012:0312a21": "如日照臨。臣豈敢自怠即辭退。帝目送之。謂左右曰。",
    "X84n1580_012:0312a22": "真福慧僧也。",
    "X84n1580_012:0312a23": "法雲法秀禪師(天衣懷法嗣)",
    "X84n1580_012:0312a24": "[0312a24] 東京法雲寺法秀圓通禪師。秦州隴城辛氏子。先是",
    "X84n1580_012:0312b01": "麥積山老僧。與應乾寺魯和尚者善。&#x751E;欲從魯游方。",
    "X84n1580_012:0312b02": "魯老之既去。緒語曰。他日當尋我竹鋪坡前鐵場嶺",
    "X84n1580_012:0312b03": "下。魯後聞其所俄有兒生。即往觀焉。兒為一笑。三歲",
    "X84n1580_012:0312b04": "願隨魯歸。遂從魯姓。因聞無為軍鐵佛寺懷禪師法",
    "X84n1580_012:0312b05": "席之盛。徑往參謁。懷問曰。座主講甚麼經。師曰華嚴。",
    "X84n1580_012:0312b06": "曰華嚴以何為宗。師曰。法界為宗。曰法界以何為宗。",
    "X84n1580_012:0312b07": "師曰。以心為宗。曰心以何為宗。師無對。懷曰。毫釐有",
    "X84n1580_012:0312b08": "差。天地懸隔。汝當自看。必有發明。後聞僧舉。白兆參",
    "X84n1580_012:0312b09": "報慈。情未生時如何。報慈曰隔。師忽大悟。直詣方丈。",
    "X84n1580_012:0312b10": "陳其所證。懷曰。汝真法器。吾宗異日。在汝行矣。",
    "X84n1580_012:0312b11": "侍郎楊傑居士(天衣懷法嗣)",
    "X84n1580_012:0312b12": "[0312b12] 禮部楊傑居士。字次公。號無為。歷參諸名宿。晚從天",
    "X84n1580_012:0312b13": "衣遊。天衣每引老龐機語。令研究深造。後奉祠泰山",
    "X84n1580_012:0312b14": "一日&#x9DC4;一鳴。睹日如盤湧。忽大悟。乃別有男不婚有",
    "X84n1580_012:0312b15": "女不嫁之偈曰。男大須婚。女長須嫁。討甚閑工夫。更",
    "X84n1580_012:0312b16": "說無生話。書以寄天衣。天衣稱善○會芙蓉楷禪師。",
    "X84n1580_012:0312b17": "公曰。與師相別幾年。芙蓉曰。七年。公曰。學道來。參禪",
    "X84n1580_012:0312b18": "來。芙蓉曰。不打這鼓笛。公曰。恁麼則空遊山水百無",
    "X84n1580_012:0312b19": "所能也。芙蓉曰。別來未久善能高鑒。公大笑○公有",
    "X84n1580_012:0312b20": "辭世偈曰。無一可戀。無一可捨。大&#x8657;空中之乎者也。",
    "X84n1580_012:0312b21": "將錯就錯。西方極樂。",
    "X84n1580_012:0312b22": "法明上座(報本蘭法嗣)",
    "X84n1580_012:0312b23": "[0312b23] 荊州開元法明上座。依報本。未久深得法忍。後歸里。",
    "X84n1580_012:0312b24": "事落魄。多嗜酒。呼盧每大醉。唱柳詞數闋日。以為常。",
    "X84n1580_012:0312c01": "鄉民侮之。召齋則拒。召飲則從。如是者十餘年。咸指",
    "X84n1580_012:0312c02": "曰醉和尚。一日謂寺眾曰。吾明旦當行。汝等無他往。",
    "X84n1580_012:0312c03": "眾竊笑之。翌晨攝衣就座。大呼曰。吾去矣。聽吾一偈。",
    "X84n1580_012:0312c04": "眾聞奔視。師乃曰。平生醉裏。顛蹶醉裏。&#x5374;有分別。今",
    "X84n1580_012:0312c05": "宵酒醒。何處楊柳岸。曉風殘月。言訖寂然。撼之已委",
    "X84n1580_012:0312c06": "蛻矣。",
    "X84n1580_012:0312c07": "簽判劉經臣居士(智海逸法嗣)",
    "X84n1580_012:0312c08": "[0312c08] 簽判劉經臣居士。字興朝。少以逸才登仕。版於佛法。",
    "X84n1580_012:0312c09": "未之信。年三十二。會東林照覺總禪師。與語啟&#x5EF8;之。",
    "X84n1580_012:0312c10": "乃敬服。因醉心祖道。既而抵京師。謁慧林&#x51B2;禪師。於",
    "X84n1580_012:0312c11": "僧問。雪竇如何是諸佛本源。答曰。千&#x5CEF;寒色。語下有",
    "X84n1580_012:0312c12": "省。歲餘官雒幕。就參韶山杲禪師。將去任辭韶山。韶",
    "X84n1580_012:0312c13": "山囑曰。公如此用心。何愁不悟。爾後或有非常境界。",
    "X84n1580_012:0312c14": "無量歡喜。宜急收拾。若收拾得去。便成法器。若收拾",
    "X84n1580_012:0312c15": "不得。則有不寧之疾。成失心之患矣。未幾復至京師。",
    "X84n1580_012:0312c16": "趨智海。依正覺逸禪師。請問因緣。智海曰。古人道。平",
    "X84n1580_012:0312c17": "常心是道。你十二時中。放光動地。不自覺知。向外馳",
    "X84n1580_012:0312c18": "求。轉&#x758E;轉遠。公益疑不解。一夕入室。智海舉。傳燈所",
    "X84n1580_012:0312c19": "載香至。國王問波羅提尊者。何者是佛。尊者曰。見性",
    "X84n1580_012:0312c20": "是佛之語。問之公不能對。疑甚。遂歸就寢熟睡。至五",
    "X84n1580_012:0312c21": "鼓覺。來方追念。間見種種異相。表裏通徹。六根震動。",
    "X84n1580_012:0312c22": "天地回旋。如雲開月。現喜不自勝。忽憶韶山臨別所",
    "X84n1580_012:0312c23": "囑之言。姑抑之。逗明趨智海。悉以所得。告智海。為證",
    "X84n1580_012:0312c24": "據。且曰。更須用得始得。公曰。莫要踐履否。智海厲聲",
    "X84n1580_012:0313a01": "曰。這箇是甚麼事。&#x5374;說踐履。公默契。乃作發明心地",
    "X84n1580_012:0313a02": "頌八首。及著明道諭儒篇。以警世。",
    "X84n1580_012:0313a03": "南嶽下十二世",
    "X84n1580_012:0313a04": "清獻趙忭居士(蔣山泉法嗣)",
    "X84n1580_012:0313a05": "[0313a05] 清獻公趙抃居士。字悅道。年四十餘。擯去聲色。系心",
    "X84n1580_012:0313a06": "宗教。會佛慧來。居衢之南禪。公日親之。佛慧未&#x751E;容",
    "X84n1580_012:0313a07": "措一詞。後典青州。政事之餘多宴坐。忽大雷震。驚即",
    "X84n1580_012:0313a08": "契悟。作偈曰。默坐公堂&#x8657;隱几。心源不動湛如水。一",
    "X84n1580_012:0313a09": "聲霹靂頂門開。喚起從前自家底。佛慧聞笑曰。趙悅",
    "X84n1580_012:0313a10": "道撞彩耳。公年七十有二。以太子少保致仕。而歸作",
    "X84n1580_012:0313a11": "高齋以自適。題偈見意曰。腰佩黃金已退藏。箇中消",
    "X84n1580_012:0313a12": "息也尋常。世人欲識高齋老。祇是柯村趙四郎。復曰。",
    "X84n1580_012:0313a13": "切忌錯認。",
    "X84n1580_012:0313a14": "南嶽下十三世",
    "X84n1580_012:0313a15": "寶林果昌禪師(法雲本法嗣)",
    "X84n1580_012:0313a16": "[0313a16] 婺州寶林果昌寶覺禪師。安州時氏子。師與提刑楊",
    "X84n1580_012:0313a17": "次公。入山同遊山次。楊拈起。大士飯石問。既是飯石。",
    "X84n1580_012:0313a18": "為甚麼&#x9F69;不破。師曰。祗為太硬。楊曰。猶涉繁詞。師曰",
    "X84n1580_012:0313a19": "未審。提刑作麼生。楊曰硬。師曰。也是第二月。楊為寫",
    "X84n1580_012:0313a20": "七佛殿額。乃問。七佛重出世時如何。師曰。一回相見",
    "X84n1580_012:0313a21": "一回新。",
    "X84n1580_012:0313a22": "天竺從諫講師(法雲本法嗣)",
    "X84n1580_012:0313a23": "[0313a23] 臨安府上天竺從諫慈辯講師。處之松陽人也。於止",
    "X84n1580_012:0313a24": "觀深有所契。&#x751E;以道力扣大通。大通一日作書寄之。",
    "X84n1580_012:0313b01": "師發緘。睹黑白二圓相。乃悟。",
    "X84n1580_012:0313b02": "天台如庵主(本覺一法嗣)",
    "X84n1580_012:0313b03": "[0313b03] 台州天台如庵主。久依法真。因看雲門東山水上行",
    "X84n1580_012:0313b04": "語。發明己見。歸隱故山。猿鹿為伍。郡守聞其風。遣使",
    "X84n1580_012:0313b05": "逼令住持。師作偈曰。三十年來住此山。郡符何事到",
    "X84n1580_012:0313b06": "林間。休將瑣瑣塵寰事。換我一生閑又閑。遂焚其廬。",
    "X84n1580_012:0313b07": "竟不知所止。",
    "X84n1580_012:0313b08": "丞相富弼居士(投子顒法嗣)",
    "X84n1580_012:0313b09": "[0313b09] 丞相富弼居士。字彥國。由清獻公。警勵之後。不舍晝",
    "X84n1580_012:0313b10": "夜。力進此道。聞顒禪師主投子法席冠淮甸。往質所",
    "X84n1580_012:0313b11": "疑。會顒為眾登座。見其顧視如象王回旋。公微有得。",
    "X84n1580_012:0313b12": "因執弟子禮。趨函丈命侍者。請為入室。顒見即曰。相",
    "X84n1580_012:0313b13": "公已入來。富弼猶在外。公聞汗流浹背。即大悟。",
    "X84n1580_012:0313b14": "慧林懷深禪師(長蘆信法嗣)",
    "X84n1580_012:0313b15": "[0313b15] 東京慧林懷深慈受禪師。壽春府夏氏子。訪道方外。",
    "X84n1580_012:0313b16": "依淨照於嘉禾資聖。淨照舉良遂見麻谷因緣。問曰。",
    "X84n1580_012:0313b17": "如何是良遂知處。師即洞明。出住資福。屨滿戶外。蔣",
    "X84n1580_012:0313b18": "山佛鑑懃禪師。行化至茶退。師引巡寮。至千人街坊。",
    "X84n1580_012:0313b19": "懃問。既是千人街坊。為甚麼祇有一人。師曰。多&#x8657;不",
    "X84n1580_012:0313b20": "如少實。懃曰。恁麼那。師赧然。偶朝廷。以資福為神霄",
    "X84n1580_012:0313b21": "宮。因棄往蔣山。留西庵。陳請益。懃曰。資福知是般事",
    "X84n1580_012:0313b22": "便休。師曰。某實未穩。望和尚不外。懃舉倩女離魂話。",
    "X84n1580_012:0313b23": "反覆窮之。大豁疑礙。呈偈曰。祇是舊時行履處。等閑",
    "X84n1580_012:0313b24": "舉著便&#x8AB5;訛。夜來一陣狂風起。吹落桃花知幾多。懃",
    "X84n1580_012:0313c01": "拊几曰。這底豈不是活祖師意。",
    "X84n1580_012:0313c02": "萬壽如&#x749D;禪師(長蘆信法嗣)",
    "X84n1580_012:0313c03": "[0313c03] 平江府萬壽如&#x749D;證悟禪師。凡見僧必問。近日如何。",
    "X84n1580_012:0313c04": "僧擬對。即拊其背曰。不可思議。將示寂。眾集。復曰。不",
    "X84n1580_012:0313c05": "可思議。乃合掌而終。",
    "X84n1580_012:0313c06": "廣福惟尚禪師(保寧英法嗣)",
    "X84n1580_012:0313c07": "[0313c07] 臨安府廣福院惟尚禪師。初參覺印。問曰。南泉斬貓",
    "X84n1580_012:0313c08": "兒。意旨如何。覺印曰。須是南泉始得。覺印以前語詰",
    "X84n1580_012:0313c09": "之。師不能對。至僧堂忽大悟曰。古人道。從今日去。更",
    "X84n1580_012:0313c10": "不疑天下老和尚舌頭。信有之矣。述偈呈覺印曰。須",
    "X84n1580_012:0313c11": "是南泉第一機。不知不覺驀頭錐。覿面若無青白眼。",
    "X84n1580_012:0313c12": "還如[感*鳥][感*鳥]守空池。舉未絕。覺印&#x7AEA;拳曰。正當恁麼時",
    "X84n1580_012:0313c13": "作麼生。師掀倒禪&#x7240;。覺印遂喝。師曰。賊過後張弓。便",
    "X84n1580_012:0313c14": "出。",
    "X84n1580_012:0313c15": "衛州王大夫(元豐滿法嗣)",
    "X84n1580_012:0313c16": "[0313c16] 衛州王大夫。遺其名。以喪偶。猒世相。遂參元豐。於言",
    "X84n1580_012:0313c17": "下知歸。元豐一日謂曰。子乃今之陸&#x4E98;也。公便掩耳。",
    "X84n1580_012:0313c18": "既而回壇山之陽。縛茅自處者三載。偶歌曰。壇山裏。",
    "X84n1580_012:0313c19": "日何長。青松嶺。白雲鄉。吟鳥啼猿作道場。散髮采薇",
    "X84n1580_012:0313c20": "歌又笑。從教人道野夫狂。"
}