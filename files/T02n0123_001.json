{
    "T02n0123_001:0546a13": "佛說放牛經",
    "T02n0123_001:0546a15": "後秦龜茲國三藏鳩摩羅什譯",
    "T02n0123_001:0546a16": "聞如是：一時，婆伽婆在舍衛國祇樹給孤獨",
    "T02n0123_001:0546a17": "園。是時，佛告諸比丘：「有十一法，放牛兒不知",
    "T02n0123_001:0546a18": "放牛便宜，不曉養牛。何等十一？一者放牛兒",
    "T02n0123_001:0546a19": "不知色，二者不知相，三者不知摩刷，四者不",
    "T02n0123_001:0546a20": "知護瘡，五者不知作烟，六者不知擇道行，七",
    "T02n0123_001:0546a21": "者不知愛牛，八者不知何道渡水，九者不知",
    "T02n0123_001:0546a22": "逐好水草，十者[(殼一)/牛]牛不遺殘，十一者不知分",
    "T02n0123_001:0546a23": "別養可用不可用。如是十一事，放牛兒不曉",
    "T02n0123_001:0546a24": "養護其牛者，牛終不滋息，日日有減。比丘！不",
    "T02n0123_001:0546a25": "知行十一事，如放牛兒者，終不成沙門，此法",
    "T02n0123_001:0546a26": "中終不種法律根栽，無有葉枝覆蔭；不行十",
    "T02n0123_001:0546a27": "一事強為沙門者，死墮三惡道。何等比丘十",
    "T02n0123_001:0546a28": "一行？比丘不知色，不知相應摩刷，不知摩刷",
    "T02n0123_001:0546a29": "應護瘡，不知護瘡應作烟，不知作烟，不知擇",
    "T02n0123_001:0546b01": "道行，不知愛牛，不知何道渡水，不知食處，不",
    "T02n0123_001:0546b02": "知敬長老。「比丘！云何不知色？比丘！不知四",
    "T02n0123_001:0546b03": "大，不知四大所造色，比丘！如是不知。比丘！云",
    "T02n0123_001:0546b04": "何不知相？比丘！不知癡因緣相、不知黠因緣",
    "T02n0123_001:0546b05": "相。云何不知癡因緣相？比丘！不知黑緣，不知",
    "T02n0123_001:0546b06": "白緣，不知黑白緣。云何不知黠相？不知黑",
    "T02n0123_001:0546b07": "緣，不知白緣，不知白黑緣。比丘！如是不知",
    "T02n0123_001:0546b08": "相。比丘！云何應摩刷而不摩刷？比丘！設欲心",
    "T02n0123_001:0546b09": "發便樂著，不捨、不忘、不斷絕，起愚癡貪慳",
    "T02n0123_001:0546b10": "及餘惡心，盡懷不吐捨。如是，比丘！應摩刷",
    "T02n0123_001:0546b11": "而不摩刷也。比丘！云何應護瘡而不護瘡？比",
    "T02n0123_001:0546b12": "丘！見色起想、聞聲愛著，思想形體不知為惡，",
    "T02n0123_001:0546b13": "不護眼根、耳、鼻、舌、身、心，盡馳外塵而不能護。",
    "T02n0123_001:0546b14": "如是，比丘！應護瘡而不護瘡。云何，比丘！應作",
    "T02n0123_001:0546b15": "烟而不作烟？比丘！所學聞不知為人說。如",
    "T02n0123_001:0546b16": "是，比丘！應起烟而不起烟。云何，比丘！不知擇",
    "T02n0123_001:0546b17": "道行？比丘！不入直道行，行於非道。云何行非",
    "T02n0123_001:0546b18": "道？比丘！入婬女里及酒會博戲處。如是，比丘！",
    "T02n0123_001:0546b19": "為不知行道。云何比丘不知愛？比丘！講說法",
    "T02n0123_001:0546b20": "寶時，不至心愛樂聽。如是，比丘！為不知愛。",
    "T02n0123_001:0546b21": "云何，比丘！不知渡水？比丘！不知四諦。何等",
    "T02n0123_001:0546b22": "四諦？比丘！不知苦諦、苦習諦、苦盡諦、苦盡道",
    "T02n0123_001:0546b23": "諦。如是，比丘！為不知渡水。云何，比丘！不知",
    "T02n0123_001:0546b24": "食處？比丘！不知四意止。何等四意止？比丘！",
    "T02n0123_001:0546b25": "不知內觀身、外觀身、內外觀身，不知內觀痛、",
    "T02n0123_001:0546b26": "外觀痛、內外觀痛，不知內觀意、外觀意、內外",
    "T02n0123_001:0546b27": "觀意，不知內觀法、外觀法、內外觀法。如是，比",
    "T02n0123_001:0546b28": "丘！為不知食處。云何，比丘！不知食不盡？比",
    "T02n0123_001:0546b29": "丘！設為國王長者清信士女請食，設種種餚",
    "T02n0123_001:0546c01": "饌至心進上，比丘不知齊限，食已有餘復欲",
    "T02n0123_001:0546c02": "持歸。如是，比丘！為不知食不盡。云何，比丘！不",
    "T02n0123_001:0546c03": "知敬長老？比丘！恭敬供養之云何不知？設有",
    "T02n0123_001:0546c04": "長老比丘，久習道德學問廣博，小比丘不至",
    "T02n0123_001:0546c05": "心禮敬，見之不起不為避坐，輕慢調戲不以",
    "T02n0123_001:0546c06": "善心待。如是，比丘！不知敬長老。其有比丘，不",
    "T02n0123_001:0546c07": "知行十一法，於吾法中不應為沙門，不種法",
    "T02n0123_001:0546c08": "律根栽，無枝葉覆蔭皆自朽壞，不如還為白",
    "T02n0123_001:0546c09": "衣。若強為沙門者必入三惡道。「比丘！知放牛",
    "T02n0123_001:0546c10": "兒十一行養護，其能使滋息。云何十一？此",
    "T02n0123_001:0546c11": "放牛兒為：知色，知相，摩刷，護瘡，起烟，擇道，",
    "T02n0123_001:0546c12": "渡水，愛牛，逐水草，[(殼一)/牛]知遺殘齊限多少，分",
    "T02n0123_001:0546c13": "別牛好惡，養視可用者。如是放牛者，便能養",
    "T02n0123_001:0546c14": "護增益其牛。」佛於是頌曰：",
    "T02n0123_001:0546c15": "「放牛兒審諦，　　牛主有福德，",
    "T02n0123_001:0546c16": "　六頭牛六年，　　成六十不減。",
    "T02n0123_001:0546c17": "　放牛兒聰明，　　知分別諸相，",
    "T02n0123_001:0546c18": "　如此放牛兒，　　先世佛所譽。",
    "T02n0123_001:0546c19": "「如是十一法，比丘當行，便能於是法中種法",
    "T02n0123_001:0546c20": "律根栽，枝葉茂盛覆蔭大地，不復朽壞。何等",
    "T02n0123_001:0546c21": "十一？比丘知色、知相、知摩刷、知覆瘡、知時",
    "T02n0123_001:0546c22": "作烟、知行道、知愛、知渡水、知食處、知不盡、",
    "T02n0123_001:0546c23": "知敬長老舊學耆艾恭敬供養。云何比丘知",
    "T02n0123_001:0546c24": "色？比丘！知四大造起色，如是，比丘！為知色。云",
    "T02n0123_001:0546c25": "何比丘知相？比丘！別癡別黠。云何癡？非所思",
    "T02n0123_001:0546c26": "而思、非所行而行、非所說而說，是為癡。云何",
    "T02n0123_001:0546c27": "為黠？思可思、行可行、說可說，是為黠。能別癡",
    "T02n0123_001:0546c28": "黠，是為知相。云何比丘應摩刷知摩刷？比丘！",
    "T02n0123_001:0546c29": "設生欲心能制遠避如吐惡見，設起瞋恚慳",
    "T02n0123_001:0547a01": "貪及餘諸惡，能制遠避如吐惡見。如是，比丘！",
    "T02n0123_001:0547a02": "應刷知刷。云何比丘應護瘡而護？比丘！眼",
    "T02n0123_001:0547a03": "見色不分別好惡、守護眼根不著外色、遠捨",
    "T02n0123_001:0547a04": "諸惡護於眼根，耳聽聲、鼻嗅香、舌嗜味、身貪",
    "T02n0123_001:0547a05": "細滑意多念，制不令著，護此諸根不染、外塵",
    "T02n0123_001:0547a06": "如吐惡見。如是，比丘！為知護瘡。云何比丘時",
    "T02n0123_001:0547a07": "時放烟？比丘！如所學所聞所知，以是廣說，",
    "T02n0123_001:0547a08": "如是比丘為知放烟。云何比丘知行道？比丘",
    "T02n0123_001:0547a09": "行審諦八道，知不可行處，婬里、酒家、博戲處，",
    "T02n0123_001:0547a10": "終不妄入，如是比丘為知行道。云何比丘知",
    "T02n0123_001:0547a11": "愛？比丘！見說法寶時，至心聽受踊躍愛樂，如",
    "T02n0123_001:0547a12": "是比丘名為知愛。云何比丘知渡水處？比",
    "T02n0123_001:0547a13": "丘！知四諦。云何四諦？苦諦、苦習諦、苦盡諦、",
    "T02n0123_001:0547a14": "苦盡道諦。如是比丘為知渡水。云何比丘知",
    "T02n0123_001:0547a15": "食處？比丘！知四意止。云何四意止？比丘！觀內",
    "T02n0123_001:0547a16": "身、觀外身、觀內外身，觀內痛、觀外痛、觀內外",
    "T02n0123_001:0547a17": "痛，觀內意觀、外意觀、內外意，觀內法、觀外法、",
    "T02n0123_001:0547a18": "觀內外法，如是比丘為知食處。云何比丘知",
    "T02n0123_001:0547a19": "食不盡？比丘！若國王長者清信士女，以信樂",
    "T02n0123_001:0547a20": "心請於比丘，供養飲食種種餚饌，加敬進勸，",
    "T02n0123_001:0547a21": "比丘知節供身則止，思惟佛語：『施者雖豐，當",
    "T02n0123_001:0547a22": "自知限，不為盡受。』如是比丘知食不盡。云何",
    "T02n0123_001:0547a23": "比丘知敬長老舊學耆艾恭敬供養？比丘！當",
    "T02n0123_001:0547a24": "親近是輩禮敬供養，出入迎逆見來避坐，",
    "T02n0123_001:0547a25": "任力進上，勿以懈慢。如是比丘知，敬長老。",
    "T02n0123_001:0547a26": "比丘！能行是十一事者，於此法中種法律根",
    "T02n0123_001:0547a27": "栽枝葉滋茂，多所覆蔭清淨無垢。」爾時，世尊",
    "T02n0123_001:0547a28": "以偈頌曰：",
    "T02n0123_001:0547a29": "「有信精進學，　　受食知節限，",
    "T02n0123_001:0547b01": "　恭敬於長老，　　是行佛稱譽。",
    "T02n0123_001:0547b02": "　如此十一法，　　比丘學是者，",
    "T02n0123_001:0547b03": "　晝夜定心意，　　六年得羅漢。」",
    "T02n0123_001:0547b04": "諸比丘聞佛所說，歡喜受行。",
    "T02n0123_001:0547b05": "佛說放牛經"
}