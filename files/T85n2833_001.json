{
    "T85n2833_001:1270c07": "No. 2833",
    "T85n2833_001:1270c08": "觀心論",
    "T85n2833_001:1270c10": "[1270c10] 是觀心可名為了 又問。上說真如佛性一",
    "T85n2833_001:1270c11": "切功德因覺為根。未審無明之心一切諸惡",
    "T85n2833_001:1270c12": "以何為根 答曰。無明之心雖有八萬四千",
    "T85n2833_001:1270c13": "煩惱情慾及恒沙眾惡無量無邊。取要言之。",
    "T85n2833_001:1270c14": "皆由三毒以為根本。其三毒者即貪瞋癡也。",
    "T85n2833_001:1270c15": "此三毒心自能具足一切諸惡。猶如大樹根",
    "T85n2833_001:1270c16": "雖是一所生枝葉其數無量。彼三毒根中生",
    "T85n2833_001:1270c17": "諸惡業。百千萬億倍過於前不可為喻。如是",
    "T85n2833_001:1270c18": "心於本體中自為三毒。若應現六根亦名六",
    "T85n2833_001:1270c19": "賊。其六賊者則名六識。出入諸根貪著萬境。",
    "T85n2833_001:1270c20": "能成惡業損真如體。故名六賊。一切眾生由",
    "T85n2833_001:1270c21": "此三毒及以六賊。惑亂身心沈沒生死。輪迴",
    "T85n2833_001:1270c22": "六道受諸苦惱。又有江河因少泉源涓流不",
    "T85n2833_001:1270c23": "絕。乃能彌漫波濤萬里。若復有人斷其本源。",
    "T85n2833_001:1270c24": "則眾流皆息。求解脫者除其三毒及以六賊。",
    "T85n2833_001:1270c25": "自能除一切諸苦 又問。三界六趣廣大無",
    "T85n2833_001:1270c26": "邊。若唯觀心云何免彼之苦 答曰。三界業",
    "T85n2833_001:1270c27": "報惟心所生。本若無心則無三界。三界者即",
    "T85n2833_001:1270c28": "是三毒。貪為欲界。瞋為色界。癡為無色界。由",
    "T85n2833_001:1270c29": "此三心結集諸惡業報成就輪迴不具。故名",
    "T85n2833_001:1271a01": "三界。又由三毒造業輕重受趣不同分歸六",
    "T85n2833_001:1271a02": "處。故名六趣 又問。云何輕重分之為六",
    "T85n2833_001:1271a03": " 答曰。若有眾生不了正因迷心修善。未免三",
    "T85n2833_001:1271a04": "界生三輕趣。云何三輕所為。悉修十善妄求",
    "T85n2833_001:1271a05": "快樂。未免貪界。生於六趣。悉持五戒妄起愛",
    "T85n2833_001:1271a06": "憎。未免瞋界。生於人趣。迷執有為信邪求",
    "T85n2833_001:1271a07": "福。未免癡界。生阿修羅。如見三類名為三",
    "T85n2833_001:1271a08": "重。云何三重。所謂縱三毒心唯造惡業。墮",
    "T85n2833_001:1271a09": "三重趣。若貪業重者墮餓鬼趣。瞋業重者墮",
    "T85n2833_001:1271a10": "地獄趣。癡業重者墮畜生趣。如是三重通前",
    "T85n2833_001:1271a11": "三輕遂成六趣。故知一切善業由自心生。但",
    "T85n2833_001:1271a12": "能攝心離諸邪惡。三界六趣輪迴之業自然",
    "T85n2833_001:1271a13": "消滅。能滅諸苦即名解脫 又問。如佛所說。",
    "T85n2833_001:1271a14": "我於三代阿僧祇劫無量勤苦乃成佛道。云",
    "T85n2833_001:1271a15": "何今說唯除三毒即名解脫 答曰。佛所說",
    "T85n2833_001:1271a16": "言三大阿僧祇劫者即三毒心也。胡言阿僧",
    "T85n2833_001:1271a17": "祇漢言不可數。此三毒心於一念中皆為一",
    "T85n2833_001:1271a18": "切。恒何沙者不可數也。真如之性既被三毒",
    "T85n2833_001:1271a19": "之所覆障。若不超越彼三恒河沙毒惡之念。",
    "T85n2833_001:1271a20": "云何名得解脫也。今者能除貪瞋癡等三種",
    "T85n2833_001:1271a21": "毒心。是則名為度得三大阿僧祇劫。末世眾",
    "T85n2833_001:1271a22": "生愚癡鈍根。不解如來三種阿僧祇祕密之",
    "T85n2833_001:1271a23": "說。遂言成歷劫末期。豈不疑悟行人不退菩",
    "T85n2833_001:1271a24": "提方成佛道。今令學者唯須觀心不修戒行。",
    "T85n2833_001:1271a25": "云何成量善。聚會者。以能制三毒即有三量",
    "T85n2833_001:1271a26": "善普會於心故名三聚戒也。波羅蜜者。即是",
    "T85n2833_001:1271a27": "梵言。漢言達彼岸。以六根清淨不染世塵。即",
    "T85n2833_001:1271a28": "出煩惱可至菩提岸也。故名六波羅蜜 又",
    "T85n2833_001:1271a29": "問。如經所說。三聚淨戒者。誓斷一切惡。誓",
    "T85n2833_001:1271b01": "修一切善。誓度一切眾生。今言制三毒心。豈",
    "T85n2833_001:1271b02": "不文義有所乖也 答曰。佛所說經是真實",
    "T85n2833_001:1271b03": "語。應無謬也。菩薩於過去因中修苦行時。對",
    "T85n2833_001:1271b04": "於三毒誓斷一切惡常修戒。對於瞋毒誓修",
    "T85n2833_001:1271b05": "一切善故常修定。對於癡戒誓度一切眾生",
    "T85n2833_001:1271b06": "故常修惠。由持如是戒定惠等三種淨法故。",
    "T85n2833_001:1271b07": "能超彼三毒惡業即成佛也。以制三毒則諸",
    "T85n2833_001:1271b08": "惡消滅。故名之為斷。以能持三戒則諸善具",
    "T85n2833_001:1271b09": "足。名之為佛。以修能斷則萬行成就。自他",
    "T85n2833_001:1271b10": "利己普濟群生。故名為度。既知所修戒行不",
    "T85n2833_001:1271b11": "離於心。若自清淨故一切功德悉皆清淨",
    "T85n2833_001:1271b12": " 又云。欲得淨佛云當淨其心。隨其心淨則佛",
    "T85n2833_001:1271b13": "土淨。若能制得三種毒心。三聚淨戒自然成",
    "T85n2833_001:1271b14": "就 又云。如經中所說。六波羅蜜者亦名六",
    "T85n2833_001:1271b15": "度。所謂布施持戒忍辱精進禪定智慧。今言",
    "T85n2833_001:1271b16": "六根清淨六波羅蜜 若為通會。又六度者其",
    "T85n2833_001:1271b17": "義云何 答曰。欲修六度當淨六根欲淨六根",
    "T85n2833_001:1271b18": "先降六賊。能捨眼賊。離諸色境心無顧&#x608B;。名",
    "T85n2833_001:1271b19": "為布施能禁耳賊。於彼聲塵勿令縱逸。名為",
    "T85n2833_001:1271b20": "持戒。能除鼻賊。等諸香臭自在調柔。名為忍",
    "T85n2833_001:1271b21": "辱。能制舌賊不貪邪味。讚詠講說無疲厭心。",
    "T85n2833_001:1271b22": "名為精進。能降身賊。於諸觸欲其心湛然不",
    "T85n2833_001:1271b23": "動。名為禪定。能攝意賊。不順無明常修覺惠",
    "T85n2833_001:1271b24": "樂諸功德名為智慧。又度者運也。六波羅蜜",
    "T85n2833_001:1271b25": "喻如船筏能運載眾生達於彼岸。故名六度",
    "T85n2833_001:1271b26": " 又問。所說釋迦如來為菩薩時。曾飲三斗",
    "T85n2833_001:1271b27": "六升乳糜方成佛道。即是先因食乳後證佛果。",
    "T85n2833_001:1271b28": "豈唯觀心得解脫也 答曰。誠如所言無虛",
    "T85n2833_001:1271b29": "妄也。必因&#x98E1;乳然始成佛。佛言食乳。乳有二",
    "T85n2833_001:1271c01": "種。佛所食者非世間不淨之乳。乃是真如清",
    "T85n2833_001:1271c02": "淨法乳。三斗者即是三聚淨戒。六升者即是",
    "T85n2833_001:1271c03": "六波羅蜜。成佛道時食如是。法乳方證佛果。",
    "T85n2833_001:1271c04": "若言如來食於世間婬慾和合不淨之牛羶腥",
    "T85n2833_001:1271c05": "乳者。豈不成謗法之甚也。如來者自是金剛",
    "T85n2833_001:1271c06": "不壞無漏法身。永離世間一切諸苦。豈須如",
    "T85n2833_001:1271c07": "是不淨之乳以充飢渴。所說牛不在高原。不",
    "T85n2833_001:1271c08": "在下濕。不食穀麥糟糠麩豆。不與特牛同群。",
    "T85n2833_001:1271c09": "身作紫磨金色。言此牛者即盧舍那佛也。以",
    "T85n2833_001:1271c10": "大慈大悲憐愍故。於清淨體中如是三聚淨",
    "T85n2833_001:1271c11": "戒六波羅蜜微妙法乳養一切眾生求解脫",
    "T85n2833_001:1271c12": "者。如是真中清淨之乳非真如來飲之成道。",
    "T85n2833_001:1271c13": "一切眾生若食者皆得阿耨多羅三藐三菩提",
    "T85n2833_001:1271c14": " 又問。經中所說。佛言。眾生修伽藍鑄形像",
    "T85n2833_001:1271c15": "燒香散花然長明燈。晝夜六時遶塔行道持",
    "T85n2833_001:1271c16": "齋禮拜。種種功德皆成佛道。若唯觀心總攝",
    "T85n2833_001:1271c17": "諸行。如是事應妄也 答曰。佛所說無量方",
    "T85n2833_001:1271c18": "便。一切眾生鈍根狹劣。甚深所以假有為喻",
    "T85n2833_001:1271c19": "無為。若不內行唯只外求。希望獲福。無有是",
    "T85n2833_001:1271c20": "處。言伽藍者。西國梵音。此地翻為清淨處",
    "T85n2833_001:1271c21": "地。若永除三毒常淨六根。身心湛然內外清",
    "T85n2833_001:1271c22": "淨。是名為修伽藍也。又鑄形像者。即是一切",
    "T85n2833_001:1271c23": "眾生求佛道所為修諸覺行昉像如來豈遣鑄",
    "T85n2833_001:1271c24": "寫金銅之作也。是故求解脫者以身為鑪以",
    "T85n2833_001:1271c25": "法為火智慧為工匠三聚淨戒六波羅蜜以為",
    "T85n2833_001:1271c26": "畫樣。鎔練身心真如佛性。遍入一切戒律模",
    "T85n2833_001:1271c27": "中。如教奉行以無缺漏。自然成就真容之像。",
    "T85n2833_001:1271c28": "所為究竟常住微妙色身非有為敗壞之法。",
    "T85n2833_001:1271c29": "若人求道不解。如是鑄寫真容憑何輒言成",
    "T85n2833_001:1272a01": "就功德。又燒香者。亦非世間有相之香。乃是",
    "T85n2833_001:1272a02": "無為正法香也。薰諸穢惡業悉令清滅。其正",
    "T85n2833_001:1272a03": "法香有五種體。一者戒香。所謂諸惡能斷能",
    "T85n2833_001:1272a04": "修諸善。二者定香。所謂決信大乘心無退轉。",
    "T85n2833_001:1272a05": "三者惠香。所謂常於身心內外觀察。四者解",
    "T85n2833_001:1272a06": "脫香。所謂能斷一切無明結縛。五者解脫知",
    "T85n2833_001:1272a07": "見香。所謂覺照常通達無明礙。如是五香世",
    "T85n2833_001:1272a08": "間無比。佛在世日令諸子以智慧火燒如是",
    "T85n2833_001:1272a09": "無價香供養十方一切諸佛。今時眾生愚癡",
    "T85n2833_001:1272a10": "鈍根。不解如來真實之義。唯將外火燒於世",
    "T85n2833_001:1272a11": "間沈檀薰陸質礙之香者。希望福報云何可",
    "T85n2833_001:1272a12": "得。又散花者義亦如是。所謂演說正法說功",
    "T85n2833_001:1272a13": "德花。饒益有情散霑一切。於真如性普施莊",
    "T85n2833_001:1272a14": "嚴。此功德花佛所稱歎。究竟常住無彫落期。",
    "T85n2833_001:1272a15": "若復有人散如是花獲福無量。若如來令諸",
    "T85n2833_001:1272a16": "眾生剪截繒綵。復損草木以為散花。無有是",
    "T85n2833_001:1272a17": "處。所以者何。持淨戒者於諸大地參羅萬像",
    "T85n2833_001:1272a18": "不令觸犯。誤觸犯者獲大罪。況復今故毀禁",
    "T85n2833_001:1272a19": "戒傷損萬物求於福報。欲益返損。豈有是",
    "T85n2833_001:1272a20": "乎 又問。燈者。覺正心覺也。以智慧明了喻",
    "T85n2833_001:1272a21": "之為燈。是故一切求解脫者常以身為燈臺。",
    "T85n2833_001:1272a22": "心為燈盞。信為燈炷。增諸戒行以為添油。智",
    "T85n2833_001:1272a23": "慧明達喻燈火常然。如是真如正覺燈明破",
    "T85n2833_001:1272a24": "一切無明癡暗。能以此法轉相開悟。即是一",
    "T85n2833_001:1272a25": "燈然百千燈。以燈續明明終不盡。以無盡故",
    "T85n2833_001:1272a26": "號曰長明。過去有佛號曰然燈。義亦如是。愚",
    "T85n2833_001:1272a27": "癡眾生不會如來方便之說。專行虛妄執著有",
    "T85n2833_001:1272a28": "為。遂然世間蘇油之燈以照一室乃稱依教。",
    "T85n2833_001:1272a29": "豈不謬乎。所以者何。佛放眉間一毫相光。上",
    "T85n2833_001:1272b01": "照萬八千世界。若身光盡照普遍十方。豈假",
    "T85n2833_001:1272b02": "如是世俗之燈以為利益。詳察斯理應不然",
    "T85n2833_001:1272b03": "乎。又六時行道者。所為六根之中於一切時",
    "T85n2833_001:1272b04": "常行佛。道者覺也。即是修諸覺行調伏六情。",
    "T85n2833_001:1272b05": "淨行長時不捨名六時行道。塔者身也。常令",
    "T85n2833_001:1272b06": "覺惠巡遶身心念念不停。名為遶塔。過去",
    "T85n2833_001:1272b07": "聖僧人如是行道得涅槃。求解脫者不會斯",
    "T85n2833_001:1272b08": "理。何名行道。竊見今時鈍根之輩眾生曾未",
    "T85n2833_001:1272b09": "內行唯執外求。將質礙身遶世間塔。日夜走",
    "T85n2833_001:1272b10": "驟徒自疲勞。而於真性一無利益。迷悟之甚",
    "T85n2833_001:1272b11": "誠可愍歟。又持齋者當須達意。其利徒爾虛",
    "T85n2833_001:1272b12": "功。齋者齊也。所謂齋整身心不令散亂。持者",
    "T85n2833_001:1272b13": "護也。所謂戒行如法護持必須禁六情制三",
    "T85n2833_001:1272b14": "毒勤覺察淨身心。了如是義所名齋也。又持",
    "T85n2833_001:1272b15": "齋者。有五種。一者法喜食。所謂依如來正",
    "T85n2833_001:1272b16": "法歡喜奉行。二者禪悅食。所謂內外證寂身",
    "T85n2833_001:1272b17": "心悅樂。三者念食。所謂常念諸佛心口相應。",
    "T85n2833_001:1272b18": "四者願食。所謂行住坐臥常求善願。五者解",
    "T85n2833_001:1272b19": "脫食。所謂心常清淨不染俗塵。此之淨食名",
    "T85n2833_001:1272b20": "為齋食。若後有人不&#x55B0;如是五清淨食。外持",
    "T85n2833_001:1272b21": "齋者無有是處。言斯食者。於無明惡業之食",
    "T85n2833_001:1272b22": "若轉讀者。破齋者云何獲福。或有愚迷不會",
    "T85n2833_001:1272b23": "斯理。身心放逸諸惡皆為。貪慾恣情了無慚",
    "T85n2833_001:1272b24": "愧。唯斷外食自謂持齋。何異見爛壞死屍稱",
    "T85n2833_001:1272b25": "言有命。必死見事。又禮拜者。當如法也。必",
    "T85n2833_001:1272b26": "須理體內明隨事推變。理恒不捨。事有行藏。",
    "T85n2833_001:1272b27": "會如是義乃名如法。夫禮者敬也。拜者所為。",
    "T85n2833_001:1272b28": "恭敬真性屈伏無明。為禮拜也。以恭敬故不",
    "T85n2833_001:1272b29": "敢毀傷。以屈伏故無令逸縱。若能惡情永斷",
    "T85n2833_001:1272c01": "善念恒存。雖不見相常名禮拜。其事法者即",
    "T85n2833_001:1272c02": "身相也。為欲令諸世俗表謙下心故。須屈伏",
    "T85n2833_001:1272c03": "外心示恭敬相。用之則顯。捨之則藏。覺外明",
    "T85n2833_001:1272c04": "內以相應也。若復不行理法唯執事門內則",
    "T85n2833_001:1272c05": "故。縱貪癡常為惡業。外則空現身相。無名禮",
    "T85n2833_001:1272c06": "拜。無慚於聖。縱誑於凡。不免淪墜。豈成功",
    "T85n2833_001:1272c07": "德。既無所得。云何救道 又問。溫室經。洗",
    "T85n2833_001:1272c08": "浴眾僧獲福無量。此則憑何事法功德始成。",
    "T85n2833_001:1272c09": "若唯觀心可相應不 答曰。眾僧者非說世",
    "T85n2833_001:1272c10": "間有為事。世尊當爾為諸弟子說溫室經。欲",
    "T85n2833_001:1272c11": "令受持洗浴之法。是故假諸世事比喻真宗。",
    "T85n2833_001:1272c12": "說七事者。第一淨水。二者然火。三者澡豆。四",
    "T85n2833_001:1272c13": "者楊枝。五者純灰。六者蘇膏。七者內衣。舉",
    "T85n2833_001:1272c14": "此七事喻於七法。一切眾生由此七法洗浴",
    "T85n2833_001:1272c15": "莊嚴能除三毒無明垢穢。其七法者。一為淨",
    "T85n2833_001:1272c16": "戒洗蕩身心。如清淨水洗諸塵垢。二謂智惠",
    "T85n2833_001:1272c17": "觀察內外。猶如然火能溫其水。三謂分別簡",
    "T85n2833_001:1272c18": "棄。由如澡豆能除垢膩。四謂真實斷諸妄語。",
    "T85n2833_001:1272c19": "如嚼楊枝能消口氣。五謂正信決無疑慮。如",
    "T85n2833_001:1272c20": "灰磨身能避諸風。六謂柔和諸剛強。由如蘇",
    "T85n2833_001:1272c21": "膏通潤皮膚。七謂慚愧悔諸惡業。由如內衣",
    "T85n2833_001:1272c22": "遮蔽醜形。如上七法並是經中祕密之義。如",
    "T85n2833_001:1272c23": "來當爾為諸大乘利根者。非為小智下劣凡",
    "T85n2833_001:1272c24": "夫。所以令人無能悟解。其溫室者。即身是也。",
    "T85n2833_001:1272c25": "所以然智慧火溫。淨戒湯洗蕩身中佛性受",
    "T85n2833_001:1272c26": "持七法以自莊嚴。當爾比丘聰明利智皆悟聖",
    "T85n2833_001:1272c27": "意。以此修行功德成就。但登聖果。今時眾生",
    "T85n2833_001:1272c28": "愚癡鈍根。莫測其事。將世間水洗質礙身。自",
    "T85n2833_001:1272c29": "謂依經。豈非悟也。且如佛性非是凡形。煩惱",
    "T85n2833_001:1273a01": "塵埃本來無相。豈可將有礙水洗無為身。事",
    "T85n2833_001:1273a02": "不相應。云何可得。若言礙身清淨。當觀此身",
    "T85n2833_001:1273a03": "無因貪欲不淨所生。臭穢駢闐。內外充滿。若",
    "T85n2833_001:1273a04": "洗此身求於清淨者。猶如洗塹泥盡應停。以",
    "T85n2833_001:1273a05": "此驗之。明知外洗非佛說也 又問。經所說",
    "T85n2833_001:1273a06": "言至心念佛必得解脫 答曰。夫念佛者。當",
    "T85n2833_001:1273a07": "須正念為正。不了義即為邪。正念必得往生",
    "T85n2833_001:1273a08": "淨國。邪念云何達彼。佛者覺也。所為覺察",
    "T85n2833_001:1273a09": "心源勿令起惡。念者憶也。謂堅持戒行不忘",
    "T85n2833_001:1273a10": "精懃了如來義。名為正念。故知念在於心不",
    "T85n2833_001:1273a11": "在於言。因筌求魚。得魚妄筌。因言求言。得意",
    "T85n2833_001:1273a12": "忘言。既稱念佛。云名須行念佛之體。若心無",
    "T85n2833_001:1273a13": "實。口誦空言。徒念虛功。有何成益。且如誦",
    "T85n2833_001:1273a14": "之與念。名義懸殊。在口曰誦。在心曰念。故",
    "T85n2833_001:1273a15": "知念從心起。名為覺行之門。誦在口中。即是",
    "T85n2833_001:1273a16": "音聲之相。執相求福終無是乎。故經云。凡所",
    "T85n2833_001:1273a17": "有相皆是虛妄。又云。若以色見我。以音聲求",
    "T85n2833_001:1273a18": "我。是人行邪道不能見如來。以此觀之。乃",
    "T85n2833_001:1273a19": "知事相非真正也。過去諸佛所修功德皆非",
    "T85n2833_001:1273a20": "外說唯正論。心是眾善之源。是萬惡之主。涅",
    "T85n2833_001:1273a21": "槃經。常樂由自心生。三界輪迴六從心起。",
    "T85n2833_001:1273a22": "心為出世之門戶。心是解脫之開津。知門戶",
    "T85n2833_001:1273a23": "者豈慮難成識。開津者何憂不達。竊見今時",
    "T85n2833_001:1273a24": "淺識唯事見相為功。廣費財寶多積水陸。妄",
    "T85n2833_001:1273a25": "營像塔虛役人夫。積木疊泥圖丹畫綠。傾心",
    "T85n2833_001:1273a26": "盡力於己迷他。未解慚愧。何曾覺悟見有勤",
    "T85n2833_001:1273a27": "勤執著說於無相兀兀如迷。但貪目下之小",
    "T85n2833_001:1273a28": "慈不覺當來入大苦。此之修學徒自疲勞。背",
    "T85n2833_001:1273a29": "正歸邪詐言獲福。但能攝心內照覺觀常明。",
    "T85n2833_001:1273b01": "絕三毒永使消亡。六賊不令侵擾。自然恒沙",
    "T85n2833_001:1273b02": "功德種種莊嚴。無數法門悉皆成就。超凡證",
    "T85n2833_001:1273b03": "聖目擊非遙悟。在須臾何煩皓首。法門幽祕",
    "T85n2833_001:1273b04": "寧可具陳。略而論心詳其少分。",
    "T85n2833_001:1273b05": "觀心論一卷"
}