{
    "X64n1260_031:0235b14": "列祖提綱錄卷第三十一",
    "X64n1260_031:0235b16": "武林十八澗理安禪寺住持婁東行悅集",
    "X64n1260_031:0235b17": "為住持遷化佛事法語",
    "X64n1260_031:0235b18": "[0235b18] 圓悟勤禪師為佛眼和尚秉炬。如來涅槃日。娑羅雙",
    "X64n1260_031:0235b19": "樹間。放出三昧火。闍維金色身。有條攀條。無條攀例。",
    "X64n1260_031:0235b20": "故褒山佛眼禪師道播四海名聞九洲。二十年間三",
    "X64n1260_031:0235b21": "據大剎。退席褒嶺宴坐鐘山。以平生所受用栗棘蓬",
    "X64n1260_031:0235b22": "驅耕夫之牛。以楊岐所付囑金剛圈奪饑人之食。傳",
    "X64n1260_031:0235b23": "持一大事。提振向上機。衲子雲從。諸方景慕。豈謂一",
    "X64n1260_031:0235b24": "彈指頃坐斷報化佛頭。談笑之間遽失人天正眼。今",
    "X64n1260_031:0235c01": "則乾坤廓落人境蕭條。雪映高山風清大野。圓頂後",
    "X64n1260_031:0235c02": "相放萬里神光。大眾。正與麼時。還委悉麼。看取&#x4E98;天",
    "X64n1260_031:0235c03": "紅燄裏。華發優曇大地春。",
    "X64n1260_031:0235c04": "[0235c04] 為佛真大師秉炬。觸目菩提真解脫。頂門正眼耀乾",
    "X64n1260_031:0235c05": "坤。透得生死關。廓然無起滅。佛真大師生平滴水滴",
    "X64n1260_031:0235c06": "凍。勇猛截鐵斬釘。舉世重其為人。聞見莫不欽歎。內",
    "X64n1260_031:0235c07": "侍叢中跳出。衲僧隊裏修行。淵聖錫徽名。皇后賜度",
    "X64n1260_031:0235c08": "牒。驚群伏眾絕類離倫。將謂萬里前程。豈期百年頃",
    "X64n1260_031:0235c09": "刻。今則翻身長往。透出金圈栗棘蓬。頂後圓光。應現",
    "X64n1260_031:0235c10": "無生大火聚。佛真佛真。急著眼。保雲程。一炬紅光纔",
    "X64n1260_031:0235c11": "舉處。毗盧頂上任縱橫。",
    "X64n1260_031:0235c12": "[0235c12] 為範和尚秉炬。忠臣不畏死。故能立天下之大事。勇",
    "X64n1260_031:0235c13": "士不顧生。故能成天下之大名。衲僧家透脫生死。不",
    "X64n1260_031:0235c14": "懼危亡。故能立佛祖之紀綱。昭覺和尚神機峭拔。智",
    "X64n1260_031:0235c15": "辯滔天。肘臂下有符。頂門上具眼。奮喝散白雲底意",
    "X64n1260_031:0235c16": "氣。操打破&#x8657;空底鉗鎚。一歸錦官。兩住雄剎。闢開荊",
    "X64n1260_031:0235c17": "棘路。坐斷是非關。接物利生光揚佛日。臨岐一著擺",
    "X64n1260_031:0235c18": "撥便行。絕後光前。頭正尾正。如今既到者裏。可謂世",
    "X64n1260_031:0235c19": "緣畢備。末後慇懃坐斷。路頭一堆猛火。大眾。且道畢",
    "X64n1260_031:0235c20": "竟向什麼處去。舉火炬云。烈焰&#x4E98;天留不得。當空寶",
    "X64n1260_031:0235c21": "月鎮長圓。",
    "X64n1260_031:0235c22": "[0235c22] 弘覺忞禪師為權和尚火。干將獄底光衝斗。一出豐",
    "X64n1260_031:0235c23": "城萬怪降。天寶人間留不住。空遺寒影寫澄江。子不",
    "X64n1260_031:0235c24": "譚父德。師豈譽徒賢。恐孤芳之不著。將青史其遂湮。",
    "X64n1260_031:0236a01": "唯我權公長老智足超宗仁能纘緒。初臻覺岸。高陞",
    "X64n1260_031:0236a02": "太白之堂。末到牢關。深入山僧之室。閒吸西江水。涓",
    "X64n1260_031:0236a03": "滴無餘。直接濟北流。滔天有浪。枝葉廉纖。不帶瞬&#x770E;",
    "X64n1260_031:0236a04": "全彰本色之人。偷心毫髮。靡容鍼錐痛下時流之疾。",
    "X64n1260_031:0236a05": "一衲披十周寒暑。半逐飛雲。三門絕今世塵囂。平堆",
    "X64n1260_031:0236a06": "古霰。所以人天四眾欣戴真慈。雲水方來雅推善導。",
    "X64n1260_031:0236a07": "何意德生魔色。豈期天喪予&#x8EB3;。苦海波心遽爾頓停",
    "X64n1260_031:0236a08": "慈擢。琉璃地上無端撥轉夜船。雲遮一帶峰巒巢迷",
    "X64n1260_031:0236a09": "歸鳥。雪覆千灣蘆涇岸失行舟。正當今日。指窮於為",
    "X64n1260_031:0236a10": "薪。火傳而不盡。一句又作麼生道。分形散體周諸國。",
    "X64n1260_031:0236a11": "為瑞為祥遍九垓。",
    "X64n1260_031:0236a12": "安骨",
    "X64n1260_031:0236a13": "[0236a13] 育王元禪師為澹庵和尚安骨。浙水東頭是故鄉。黃",
    "X64n1260_031:0236a14": "金臺畔忽云亡。雖當明月清霜重。猶見秋花晚節香。",
    "X64n1260_031:0236a15": "恭惟澹庵和尚道重山林名揚海宇。儼先輩之典型。",
    "X64n1260_031:0236a16": "作後人之規矩。風雲際會。早&#x751E;出世於浮梁。雨露駢",
    "X64n1260_031:0236a17": "繁。屢覲天顏於帝所。分座鐘山。榮升玉几。承遠召住",
    "X64n1260_031:0236a18": "大慈恩。踞猊床肆談宗旨。選官利人兼利己。正宣一",
    "X64n1260_031:0236a19": "代而闡揚。豈料數朝而已矣。雖然不滅不生無彼無",
    "X64n1260_031:0236a20": "此。青青翠竹盡是真如。岌岌青山無非妙體。今日歸",
    "X64n1260_031:0236a21": "來事若何。全始全終切骨切髓。千古安然夢庵裏。",
    "X64n1260_031:0236a22": "[0236a22] 弘覺忞禪師為權和尚安骨。鯨吞水盡露&#x73CA;瑚。撐起",
    "X64n1260_031:0236a23": "枝枝桂影孤。剎海三千澄後夜。法身端坐大毗盧。白",
    "X64n1260_031:0236a24": "雲斷處家山。劫壺空中世界。日月雙丸迴薄。無繇正",
    "X64n1260_031:0236b01": "照旁臨。&#x8657;閒六戶開張。不受森圍翠繞。簾垂黃閣&#x9008;。",
    "X64n1260_031:0236b02": "帳合紫羅寒。最妙最玄。先聖獨推此位。非偏非正。諸",
    "X64n1260_031:0236b03": "佛罕處其中。安下骨龕云。且道者漢以何為功能儼",
    "X64n1260_031:0236b04": "然高踞。雪鬢霜眉從火出。堂堂終不落今時。",
    "X64n1260_031:0236b05": "起骨",
    "X64n1260_031:0236b06": "[0236b06] 天隱修禪師為達本大師起骨歸入龍池塔。海底泥",
    "X64n1260_031:0236b07": "牛銜月走。崖前石虎抱兒眠。吾兄既達元初本。何故",
    "X64n1260_031:0236b08": "淹留在此間。歸去來。歸去來。故山院裏絕塵埃。相逢",
    "X64n1260_031:0236b09": "俱是舊相識。管使吾兄笑眼開。",
    "X64n1260_031:0236b10": "轉骨",
    "X64n1260_031:0236b11": "[0236b11] 天如則禪師為報恩定長老中路轉骨。道吾遷塔就",
    "X64n1260_031:0236b12": "石霜。知子莫若父。報恩移骨歸天目。家富小兒驕。雖",
    "X64n1260_031:0236b13": "然一種恩情。爭柰兩家機軸。撫骨云。若不是定動衲",
    "X64n1260_031:0236b14": "僧。俠路相逢放伊不過。",
    "X64n1260_031:0236b15": "煆骨",
    "X64n1260_031:0236b16": "[0236b16] 密雲悟禪師為豁然師弟&#x7145;骨。以火炬指骨云。縱然",
    "X64n1260_031:0236b17": "皮膚脫盡。白骨也須火&#x7145;。惟我師弟豁然。&#x5374;具者般",
    "X64n1260_031:0236b18": "體段。以火炬打圓相云。大眾會麼。攛火炬云。看。",
    "X64n1260_031:0236b19": "[0236b19] 弘覺忞禪師為玄玄其公&#x7145;骨。皮膚脫落露真常。那",
    "X64n1260_031:0236b20": "箇將身北斗藏。火後依然還入&#x7145;。精金要見十分黃。",
    "X64n1260_031:0236b21": "惟我同參其公禪師。叢林衛霍之臣。知識蕭曹之佐。",
    "X64n1260_031:0236b22": "始也受生陽羨。飲光之中天降跡。縣知佛日當興。少",
    "X64n1260_031:0236b23": "焉脫白龍池。耶舍之鹿苑皈投。默計法輪定轉。所以",
    "X64n1260_031:0236b24": "二十年事先師。朝挈&#x8462;暮提缾。恒隨步武。五六處襄",
    "X64n1260_031:0236c01": "法社。櫛甚風沐甚雨。歷盡艱辛。然則丹山出而毛骨",
    "X64n1260_031:0236c02": "權奇。師窟遊而爪牙鋒利。事應乃爾。理實當然。其柰",
    "X64n1260_031:0236c03": "智困於天刑。神疲於物務。兼之風雲未遘羽翮先摧。",
    "X64n1260_031:0236c04": "後先師僅五週。趨寂滅將一紀。於戲。泰嶽頹而群峰",
    "X64n1260_031:0236c05": "偃。象王去而象子隨。白日不移輪。青山常舉足。寒崖",
    "X64n1260_031:0236c06": "一歸臥。嗟哉春復春。今則其徒萃章輩深恐異草之",
    "X64n1260_031:0236c07": "橫生。謀遷涅槃之大宅。正當移身換步時。如何道得",
    "X64n1260_031:0236c08": "越格超方句。放下骨襯云。紅爐一點清嵩雪。梅放香",
    "X64n1260_031:0236c09": "林第一枝。",
    "X64n1260_031:0236c10": "靈骨入塔",
    "X64n1260_031:0236c11": "[0236c11] 應庵華禪師為此庵和尚入塔。摩醯三眼洞徹無私。",
    "X64n1260_031:0236c12": "末後全提今之是也。故我此庵和尚平生擔板不受",
    "X64n1260_031:0236c13": "差排。會盡物我一如。透過生死窠臼。履刀山劍樹如",
    "X64n1260_031:0236c14": "步紅蓮。入鑊湯爐炭似登寶所。全體是箇大解脫門。",
    "X64n1260_031:0236c15": "更無一絲毫許外物。化緣既畢。借路經過。火光三昧",
    "X64n1260_031:0236c16": "自焚軀。烈焰&#x4E98;天誰著眼。黃陣靈骨五色璨然。不昧",
    "X64n1260_031:0236c17": "高蹤斬新光彩。今日安藏窣堵。坐斷溪山。萬木生風。",
    "X64n1260_031:0236c18": "千江照月。真燈烈焰。少室增輝。正恁麼時。且移身換",
    "X64n1260_031:0236c19": "步一句作麼生道。還知落處麼。寶印當空妙。重重錦",
    "X64n1260_031:0236c20": "縫開。喝一喝。",
    "X64n1260_031:0236c21": "[0236c21] 密雲悟禪師為守元大師入塔。以拄杖指塔云。盡十",
    "X64n1260_031:0236c22": "方世界是箇無縫塔。復敲塔門云。且道者一縫作麼",
    "X64n1260_031:0236c23": "合煞。以手舉露骨送入云。請師兄塞&#x5374;。",
    "X64n1260_031:0236c24": "[0236c24] 弘覺忞禪師為雲門雪大師入塔。以拄杖指塔戶云。",
    "X64n1260_031:0237a01": "大眾還知者一段因緣也未。若也未知。山僧不免借",
    "X64n1260_031:0237a02": "婆帔子拜婆年去也。須彌頂上鐵圍龕。內有空王月",
    "X64n1260_031:0237a03": "一&#x5705;。莫謂秋光淨如練。佛來相見也垂簾。且道當山",
    "X64n1260_031:0237a04": "堂頭和尚到此又作麼生。&#x73CA;瑚枝枝撐著月。千古萬",
    "X64n1260_031:0237a05": "古眾同瞻。",
    "X64n1260_031:0237a06": "撒骨",
    "X64n1260_031:0237a07": "[0237a07] 毒海良禪師自遺撒骨法語云。太湖三萬六千頃。中",
    "X64n1260_031:0237a08": "有浮圖絕正偏。今日遺骸歸去也。碧天連水水連天。",
    "X64n1260_031:0237a09": "安牌",
    "X64n1260_031:0237a10": "[0237a10] 元叟端禪師為別谷和尚入祖堂。白雲作叢林紀綱。",
    "X64n1260_031:0237a11": "以達磨居中。開山居左。百丈居右。天下依而行之。絲",
    "X64n1260_031:0237a12": "毫無有紊亂。別谷和尚在茲山為二十六代。捐以此",
    "X64n1260_031:0237a13": "日。居于此堂。晨香夕燈。其永無替。",
    "X64n1260_031:0237a14": "[0237a14] 愚庵及禪師為平山林和尚入祖堂。召大眾云。亭亭",
    "X64n1260_031:0237a15": "石塔東峰上。此老初來百神仰。福源浩浩起當湖。千",
    "X64n1260_031:0237a16": "歲巖頭飛白浪。宗鏡高懸二十年。不啻焰光高萬丈。",
    "X64n1260_031:0237a17": "翻身靠倒靈鷲峰。雙樹悲風撼穹壤。撲碎破沙盆。滅",
    "X64n1260_031:0237a18": "&#x5374;正法眼。動靜絕行蹤。去來無影象。是謂眼空佛祖",
    "X64n1260_031:0237a19": "道重王臣。年逾八秩五處住山平山老和尚。指牌云。",
    "X64n1260_031:0237a20": "湖光瀲灩山空濛。覿體全彰大人相。",
    "X64n1260_031:0237a21": "[0237a21] 天童性禪師為前住當山第六十四代仁叟懷禪師",
    "X64n1260_031:0237a22": "生入祖堂。大機大用闡單傳。震動東南半壁天。一句",
    "X64n1260_031:0237a23": "不言群象主。威音王佛莫齊肩。某德重叢林道通淵",
    "X64n1260_031:0237a24": "&#x8109;。深得西印宗旨。大弘廣慈世家。照用則正眼洞明。",
    "X64n1260_031:0237b01": "放行則真風卓邁。發劈箭機以的破的。&#x76B7;霹靂舌以",
    "X64n1260_031:0237b02": "空遣空。所以人天自化外道歸降。兩坐名山法輪大",
    "X64n1260_031:0237b03": "轉。回澆漓之末運。續無盡之真燈。希年養高自他具",
    "X64n1260_031:0237b04": "足。且最後一著還居正位。畢竟作麼生道。當陽提起",
    "X64n1260_031:0237b05": "破沙盆。佛祖堂中稱獨尊。",
    "X64n1260_031:0237b06": "[0237b06] 佛涅槃日師送自牌位入祖堂。捧牌位云。三界都來",
    "X64n1260_031:0237b07": "總大夢。十方世界一空洞。為他恐墮斷常見。又向&#x8657;",
    "X64n1260_031:0237b08": "空中鑿空。箇漢行&#x811A;全無。禪道罔措。壞滅臨濟正宗。",
    "X64n1260_031:0237b09": "籍沒大慧家世。為伊正眼瞎&#x5374;不能普振真風。故自",
    "X64n1260_031:0237b10": "罪犯彌天。今又預居祖席。我且貶汝異類橫身。西州",
    "X64n1260_031:0237b11": "作牛東州作馬。銜鐵負鞍拖犁拽耙。饒伊要騎便騎",
    "X64n1260_031:0237b12": "要下便下。搖動尾巴天上天下。也只是精靈業識。好",
    "X64n1260_031:0237b13": "與一頓。且道正位端居一句又作麼生。喝一喝。遂放",
    "X64n1260_031:0237b14": "牌位。",
    "X64n1260_031:0237b15": "[0237b15] 弘覺忞禪師送密雲先和尚入先覺堂。先知覺後知。",
    "X64n1260_031:0237b16": "先覺覺後覺。從上佛祖莫不乘此願力而受生。順茲",
    "X64n1260_031:0237b17": "化儀而趨寂。所以我堂頭先和尚從無住本建最勝",
    "X64n1260_031:0237b18": "幢。踞寂滅場現人間世。風行六處草偃入埏。金粟峰",
    "X64n1260_031:0237b19": "頭蹴踏千千龍象。太白山裏變化億億&#x9D7E;鵬。今則法",
    "X64n1260_031:0237b20": "雨既周於此界。慈雲將布於他方。天台五百羅漢遮",
    "X64n1260_031:0237b21": "留不住。此會百萬人天牽輓莫回。遂獨步於南辰。竟",
    "X64n1260_031:0237b22": "藏身於北斗。既然如是。因甚從前鼻頭繩索仍落在",
    "X64n1260_031:0237b23": "手裏。正恁麼時。且道把住即是放行即是。海神知貴",
    "X64n1260_031:0237b24": "不知價。留與人間光照夜。",
    "X64n1260_031:0237c01": "尊宿遺書至提綱",
    "X64n1260_031:0237c02": "[0237c02] 雲&#x8462;智禪師黃龍死心和尚遺書至上堂。法門不幸",
    "X64n1260_031:0237c03": "法幢摧。五蘊山中化作&#x7070;。昨夜泥牛通一線。黃龍從",
    "X64n1260_031:0237c04": "此入輪迴。",
    "X64n1260_031:0237c05": "[0237c05] 龍門遠禪師黃龍山死心和尚遺書至上堂。死心心",
    "X64n1260_031:0237c06": "已死。心死死猶生。&#x629D;折黃龍角。翻身臥地行。者老子",
    "X64n1260_031:0237c07": "從來翻著襴衫倒&#x643A;席帽。口頭麤慥肚裏柔和。檢點",
    "X64n1260_031:0237c08": "叢林呵叱學者。雖傳晦堂道。愛用雲門禪。以罵風罵",
    "X64n1260_031:0237c09": "雨為訓徒。以種菜種蔬為作務。興&#x707E;降禍少喜多嗔。",
    "X64n1260_031:0237c10": "愚人見即攢眉。智者點頭相許。要去便去。果然作家。",
    "X64n1260_031:0237c11": "騰身元是莫徭人。睡中失&#x5374;死心老。嗚呼哀哉。法門",
    "X64n1260_031:0237c12": "不幸。",
    "X64n1260_031:0237c13": "[0237c13] 黃龍靈源和尚遺書至上堂。昔開正續銘。今示真歸",
    "X64n1260_031:0237c14": "告。一路涅槃門。行說皆親到。明然臨濟燈。妙唱黃龍",
    "X64n1260_031:0237c15": "道。空海久澄&#x8657;。雲濤方浩浩。橫吞巨海高駕鐵船。隱",
    "X64n1260_031:0237c16": "顯同源卷舒無際者。其惟靈源乎。禪師居究竟地。住",
    "X64n1260_031:0237c17": "本覺境。雖曰示生。實無生而可示。雖曰示滅。實無滅",
    "X64n1260_031:0237c18": "而可示。明明密密密密明明。真化不移何妨出沒。所",
    "X64n1260_031:0237c19": "以遺言作訓。真告普聞。能事始終。一期云畢。而某曩",
    "X64n1260_031:0237c20": "歲遊方之始邂逅龍舒。許以半面之交。氣投分感雖",
    "X64n1260_031:0237c21": "則荊山隱玉已遇良知。爾後蚌腹剖珠登舟獲劍。歐",
    "X64n1260_031:0237c22": "峰再會素願尤諧。歡洽妙期有同符節。自初及此三",
    "X64n1260_031:0237c23": "十年間。理契同風至音無間。夫何遽別。特示遽書。感",
    "X64n1260_031:0237c24": "存念亡。此情彌切。雖然如是。佛佛不思議。不許長住",
    "X64n1260_031:0238a01": "世。大眾審思惟。畢竟祇者是。然則子期既沒伯牙絕",
    "X64n1260_031:0238a02": "絃。&#x8462;傷其無知音爾。況此至道。離見超情莫逆於心。",
    "X64n1260_031:0238a03": "夫何言也。昔人問長沙。南泉遷化向什麼處去。沙云。",
    "X64n1260_031:0238a04": "石頭作沙彌時參見六祖。云。不問石頭作沙彌時參",
    "X64n1260_031:0238a05": "見六祖。南泉遷化向什麼處去。沙云。教伊尋思去。師",
    "X64n1260_031:0238a06": "乃呵呵大笑云。會麼。水長船高。泥多佛大。共至靈前。",
    "X64n1260_031:0238a07": "不勞觀聽。",
    "X64n1260_031:0238a08": "[0238a08] 蔣山佛鑑和尚遺書至上堂。噁噁師兄師兄。出在我",
    "X64n1260_031:0238a09": "前。去復我先。噁噁師兄師兄。出在我前。許我&#x7ADD;駕而",
    "X64n1260_031:0238a10": "齊肩。去復我先。使我隻翼而孤騫。豈不念茲苦海群",
    "X64n1260_031:0238a11": "迷未度。況乃五湖玄學負笈趨筵。遽辭舟&#x6A9D;孰濟長",
    "X64n1260_031:0238a12": "川。然佛法道理自有因緣。此&#x8462;眾生無祐薄福使然。",
    "X64n1260_031:0238a13": "永違叢社。法炬無傳。我聞如來雙林示滅。又聞達磨",
    "X64n1260_031:0238a14": "隻履西遷。佛佛祖祖其道綿綿。況我鐘山佛鑑法兄",
    "X64n1260_031:0238a15": "妙機無間出沒應緣。去來生死吾何預焉。而某於師",
    "X64n1260_031:0238a16": "門最為深契。在鴈序手足相連。義交金石氣薄雲天。",
    "X64n1260_031:0238a17": "聽遺音而何忍。念朽質以非堅。同心共照。夫復何言。",
    "X64n1260_031:0238a18": "尚記得如來滅度。阿難問迦葉曰。世尊傳金襴外更",
    "X64n1260_031:0238a19": "傳何法。迦葉曰阿難。阿難應喏。迦葉曰倒&#x5374;門前剎",
    "X64n1260_031:0238a20": "竿著。大眾。若無者箇公案。生死熾然。白雲師翁道。金",
    "X64n1260_031:0238a21": "襴之外復何傳。弟應兄呼豈偶然。倒&#x5374;門前剎竿著。",
    "X64n1260_031:0238a22": "免教伊舊倚牆邊。大眾。會得麼。倚牆邊。倚牆邊。寂滅",
    "X64n1260_031:0238a23": "光中禮白蓮。",
    "X64n1260_031:0238a24": "[0238a24] 大慧杲禪師天童覺和尚遺書至。受書云。古人道。末",
    "X64n1260_031:0238b01": "後一句始到牢關。把斷要津不通凡聖。舉起書云。者",
    "X64n1260_031:0238b02": "箇是天童和尚末後把斷要津全提底消息。還委悉",
    "X64n1260_031:0238b03": "麼。如未委悉。&#x5374;請維那分明說破。宣了遂陞座云。法",
    "X64n1260_031:0238b04": "幢摧。法梁折。法河乾。法眼滅。雖然如是。正是天童真",
    "X64n1260_031:0238b05": "實說。且道說底事作麼生。知音知後更誰知。",
    "X64n1260_031:0238b06": "[0238b06] 密庵傑禪師木庵和尚遺書至。拈香云。大眾。還識者",
    "X64n1260_031:0238b07": "尊慈麼。雖與我同條生。不與我同條死。稔聞在七閩",
    "X64n1260_031:0238b08": "揚塵兼簸土。凌篦宗風不柰何。今朝喜見清平路。清",
    "X64n1260_031:0238b09": "平路。既見異。竟如何。茶傾三奠。香爇一爐。伏惟尚享。",
    "X64n1260_031:0238b10": "[0238b10] 靈隱佛海禪師遺書至上堂。呼猿洞口。&#x8657;空迸裂。鴉",
    "X64n1260_031:0238b11": "飛不度。如行如說。三十三天撲帝鐘。打刀須是邠州",
    "X64n1260_031:0238b12": "鐵。喝一喝下座。",
    "X64n1260_031:0238b13": "[0238b13] 元叟端禪師天童雲外和尚遺書至上堂。舉雲居膺",
    "X64n1260_031:0238b14": "和尚遷化次問侍者云。今日是何日。者云初三。居云",
    "X64n1260_031:0238b15": "三十年後但云只者是。遂乃端然告寂。師云。雲居得",
    "X64n1260_031:0238b16": "曹洞正傳。為宗門百世師表。末後全提。因甚一場&#x61E1;",
    "X64n1260_031:0238b17": "[怡-台+羅]。擊拂子云。無縫塔中雲匼匝。不萌枝上月團圓。",
    "X64n1260_031:0238b18": "[0238b18] 愚庵及禪師育王石室和尚遺書至并入祖堂上堂。",
    "X64n1260_031:0238b19": "五十三年弄巧成拙。踏破&#x8657;空赤&#x811A;行。萬象森羅笑",
    "X64n1260_031:0238b20": "不徹。大眾。箇是育王石室和尚末後為人底句子。明",
    "X64n1260_031:0238b21": "如杲日寬若太&#x8657;。權實照用俱備。擒縱殺活皆全。可",
    "X64n1260_031:0238b22": "以津濟四生。可以梯航九有。蚊子上鐵牛。無你插嘴",
    "X64n1260_031:0238b23": "處。卓拄杖云。者裏見得。無一處不睹慈容。無一時不",
    "X64n1260_031:0238b24": "聞說法。苟或未然。少間下座普請諷經莊嚴品位。香",
    "X64n1260_031:0238c01": "煙起處一任觀瞻。",
    "X64n1260_031:0238c02": "[0238c02] 笑隱訢禪師金山長谿和尚遺書至上堂。大法既微。",
    "X64n1260_031:0238c03": "賴恢宏於堪忍界內。幻身雖沒。當&#x76B7;舞於寂滅海中。",
    "X64n1260_031:0238c04": "臨濟道。不得滅吾正法眼藏。大覺道。我要付與一隻",
    "X64n1260_031:0238c05": "箭。良由弘法心重。愍物情深。故有落草之譚。諸人還",
    "X64n1260_031:0238c06": "見金山垂手處麼。鐵船無底蹋翻去。依舊東山水上",
    "X64n1260_031:0238c07": "行。",
    "X64n1260_031:0238c08": "[0238c08] 靈隱獨孤和尚遺書至上堂。靈機絕待不涉去來。妙",
    "X64n1260_031:0238c09": "用無方寧存軌則。大梅聞鼯鼠聲。埋沒自己。普化索",
    "X64n1260_031:0238c10": "木直裰。誑惑他人。爭如我靈隱和尚隨緣施設不墮",
    "X64n1260_031:0238c11": "功勛。七十四年光前絕後。直得飛來峰起舞。冷泉亭",
    "X64n1260_031:0238c12": "[跳-兆+孛]跳。諸人還見此老涅槃後大人相麼。落落橫身三",
    "X64n1260_031:0238c13": "界外。堂堂獨步劫空前。",
    "X64n1260_031:0238c14": "[0238c14] 東林古智和尚遺書至上堂。拈兔角杖。敲出佛祖骨",
    "X64n1260_031:0238c15": "髓。握吹毛劍。掃蕩今古葛藤。臨行道箇聽末後句。烜",
    "X64n1260_031:0238c16": "赫&#x8657;空。如臨濟滅&#x5374;正法眼。得三聖直下承當。盤山",
    "X64n1260_031:0238c17": "告眾索傳真。普化獨解翻觔斗。龍翔與麼追悼。眾中",
    "X64n1260_031:0238c18": "莫有換手搥胸者麼。擊拂子云。寥寥天地無知己。不",
    "X64n1260_031:0238c19": "聽遺音空絕絃。",
    "X64n1260_031:0238c20": "[0238c20] 徑山和尚遺書至上堂。昔妙喜祖到蔣山應庵和尚",
    "X64n1260_031:0238c21": "上堂云。天下具大眼目尊宿。惟法叔一人而已。今我",
    "X64n1260_031:0238c22": "徑山法叔。再世妙喜也。小侄曾聞於朝請為茲寺開",
    "X64n1260_031:0238c23": "山而未果所願。遺書忽臨。如&#x89A9;象駕之至。堂堂正體",
    "X64n1260_031:0238c24": "儼金錫之橫肩。琅琅法音聞&#x8657;空之振鐸。四眾攀戀",
    "X64n1260_031:0239a01": "不勝哀感。既是生死無間。未免賓主相見去也。傳家",
    "X64n1260_031:0239a02": "只箇金剛王。留與兒孫作標格。",
    "X64n1260_031:0239a03": "[0239a03] 楚石琦禪師因龍翔曇芳和尚遺書至上堂。心同&#x8657;",
    "X64n1260_031:0239a04": "空界。示等&#x8657;空法。證得&#x8657;空時。無是無非法。既無是",
    "X64n1260_031:0239a05": "法又無非法。則諸佛成等正覺轉妙法輪入般涅槃",
    "X64n1260_031:0239a06": "如夢相似。曇芳老子佛海禪師。屢董名藍親承眷遇。",
    "X64n1260_031:0239a07": "方辭徑塢即據龍翔。末後光明全身舍利。八斛四斗",
    "X64n1260_031:0239a08": "未足為多。試拈一粒與諸人看。&#x7AEA;拂子云。海神知貴",
    "X64n1260_031:0239a09": "不知價。留與人間光照夜。擲拂子。",
    "X64n1260_031:0239a10": "[0239a10] 了庵欲禪師宣州天寧遺書至上堂。鐵牛吼破雙溪",
    "X64n1260_031:0239a11": "月。石女含笙悲不徹。鶻眼龍睛總不知。聾子親聞啞",
    "X64n1260_031:0239a12": "子說。山僧二十年前親見草庭老子向萬仞崖頭拾",
    "X64n1260_031:0239a13": "得箇斷貫索。到處穿他天下宗師鼻孔。及乎應緣而",
    "X64n1260_031:0239a14": "出瑞世天寧。水到渠成風行草偃。又欲用此索穿他",
    "X64n1260_031:0239a15": "天下衲僧鼻孔。化緣既畢奄爾真歸。撒手那邊全無",
    "X64n1260_031:0239a16": "朕跡。所以道聲前非聲色後非色。蚊子上鐵牛無你",
    "X64n1260_031:0239a17": "下嘴處。山僧今日不免倒行此令去也。少間下座詣",
    "X64n1260_031:0239a18": "靈前燒一炷香點一盞茶。欲與他穿了鼻孔。何故。喫",
    "X64n1260_031:0239a19": "拳須記打拳時。",
    "X64n1260_031:0239a20": "[0239a20] 報國希白和尚訃至上堂。未達境惟心起。種種分別。",
    "X64n1260_031:0239a21": "達境惟心已。分別則不生。於不生法中獨露本來面",
    "X64n1260_031:0239a22": "目。直是離相離名絕對絕待。破塵破的透色透聲。故",
    "X64n1260_031:0239a23": "我報國和尚得此三昧。兩處住山單傳正印。掃除邪",
    "X64n1260_031:0239a24": "解扶樹此宗。能事既畢撒手那邊。末後全提甚生光",
    "X64n1260_031:0239b01": "彩。且道與他摩胸告眾槨示雙趺是同是別。拍禪床",
    "X64n1260_031:0239b02": "云。羚羊挂角千峰上。更有羚羊在上峰。",
    "X64n1260_031:0239b03": "[0239b03] 仙巖仲謀和尚遺書至上堂。杜城山頂打鳳羅龍。黃",
    "X64n1260_031:0239b04": "池水邊張蝦釣&#x9F08;。逗到衣錦還鄉。一味斬釘截鐵。如",
    "X64n1260_031:0239b05": "今傀儡線索斷。五色祥麟步天岸。有伴何妨&#x5374;再來。",
    "X64n1260_031:0239b06": "了&#x5374;先師舊公案。且先師公案作麼生了。卓拄杖喝",
    "X64n1260_031:0239b07": "一喝。",
    "X64n1260_031:0239b08": "[0239b08] 弘覺忞禪師天童和尚斷七復聞顯聖爾密弁山久",
    "X64n1260_031:0239b09": "默二禪師訃音。師為安靈設奠云。平地西風起。吹倒",
    "X64n1260_031:0239b10": "空王殿。亦有善法幢。以次相傾澱。慧命尚縣絲。人天",
    "X64n1260_031:0239b11": "胡可戀。子細思量著。無如衲僧便。海底泥牛已絕蹤。",
    "X64n1260_031:0239b12": "草鞋不用行鄉縣。休云世界何寥寥。須信皇封成一",
    "X64n1260_031:0239b13": "片。好衲僧。薦不薦。於此猶未達根源。香燒一炷茶三",
    "X64n1260_031:0239b14": "奠。搥胸只得哭蒼天。魔王拍手恣懽忭。",
    "X64n1260_031:0239b15": "護法遺書至提綱",
    "X64n1260_031:0239b16": "[0239b16] 密庵傑禪師施司諫訃音至上堂。風行草偃。水到渠",
    "X64n1260_031:0239b17": "成。信&#x811A;與麼來。雲收霧捲是處皆春。信&#x811A;與麼去。空",
    "X64n1260_031:0239b18": "澄海湛物我一如。所以道。去來不以象。動靜不以心。",
    "X64n1260_031:0239b19": "如是則塵塵剎剎普現威權。&#x8462;色騎聲纖塵不立。羅",
    "X64n1260_031:0239b20": "籠不肯住。呼喚不回頭。古聖不安排。至今無轍跡。且",
    "X64n1260_031:0239b21": "道司諫施公即今在什麼處。良久云。黃梁纔夢斷。竺",
    "X64n1260_031:0239b22": "國一花敷。復說偈云。昔年相見談真諦。今日陞堂話",
    "X64n1260_031:0239b23": "去來。一念廓然無向背。春光鐵樹自花開。",
    "X64n1260_031:0239b24": "請西序頭首提綱(兩序)",
    "X64n1260_031:0239c01": "[0239c01] 恕中慍禪師請西序上堂。如來藏中不留一法。衲僧",
    "X64n1260_031:0239c02": "門下豈有多端。靈樹和尚云。我首座生也。我首座行",
    "X64n1260_031:0239c03": "&#x811A;也。一字不著畫。會麼。不見道。客來無茶點。蒿湯備",
    "X64n1260_031:0239c04": "禮儀。",
    "X64n1260_031:0239c05": "[0239c05] 月江印禪師請頭首上堂。善哉三下板。知識盡來參。",
    "X64n1260_031:0239c06": "既善知時節。我今不再三。古人與麼道。大似按牛頭",
    "X64n1260_031:0239c07": "喫草。雲峰則不然。善哉三下板。收足上蒲團。脊梁生",
    "X64n1260_031:0239c08": "鐵鑄。透過祖師關。一氣轉一大藏教。背手拈&#x5374;須彌",
    "X64n1260_031:0239c09": "山。七處徵心無心可覓。八還辨見無見可還。夢入天",
    "X64n1260_031:0239c10": "宮猶未醒。金&#x9DC4;飛上玉欄杆。",
    "X64n1260_031:0239c11": "[0239c11] 笑隱訢禪師請頭首上堂。騰今耀古。摩醯正眼洞明。",
    "X64n1260_031:0239c12": "鍜聖鎔凡。向上鉗鎚妙密。定佛祖綱宗之句。須是其",
    "X64n1260_031:0239c13": "人。展主賓互換之機。要求作者。所以道。作大廈非一",
    "X64n1260_031:0239c14": "木能成。涉巨川豈一棹可濟。直得炤用同時。星飛電",
    "X64n1260_031:0239c15": "捲。人境俱奪。玉振金聲。正恁麼時。諸人鼻孔在山僧",
    "X64n1260_031:0239c16": "手裏。且道山僧鼻孔在什麼處。擲拂子云。一任橫拖",
    "X64n1260_031:0239c17": "倒拽。",
    "X64n1260_031:0239c18": "請兩堂首座",
    "X64n1260_031:0239c19": "[0239c19] 真淨文禪師請首座維那典座上堂。三德六味施佛",
    "X64n1260_031:0239c20": "及僧。香積廚中善調在手。三世諸佛向砧槌上聲聲",
    "X64n1260_031:0239c21": "相應。且道相應箇什麼。良久云。問取堂中第一座。",
    "X64n1260_031:0239c22": "[0239c22] 請首座典座及逍遙和尚來上堂。不動真際為諸法",
    "X64n1260_031:0239c23": "立處。昨日監院名。今朝首座號。緣應百千般。立處頭",
    "X64n1260_031:0239c24": "頭妙。典座把杓柄。一一臨時料。眾口若能調。逍遙同",
    "X64n1260_031:0240a01": "一道。諸法立處今已彰。作麼生說箇不動真際底道",
    "X64n1260_031:0240a02": "理。喝一喝下座。",
    "X64n1260_031:0240a03": "[0240a03] 請首座上堂。一番新。一番舊。新舊相資要成就。諸禪",
    "X64n1260_031:0240a04": "德。且道成就箇什麼。為成就佛事耶。成就道場耶。成",
    "X64n1260_031:0240a05": "就叢林耶。若與麼成就。豈有教外別傳。乃拈拄杖云。",
    "X64n1260_031:0240a06": "此為復是教內教外。是新是舊。不得喚作柱杖。便成",
    "X64n1260_031:0240a07": "就取好。遂擲下下座。",
    "X64n1260_031:0240a08": "[0240a08] 圓悟勤禪師請首座上堂。合千差。包萬有。齊往來。印",
    "X64n1260_031:0240a09": "古今。混有無。一生死。舉不犯之令。行不言之教。齊不",
    "X64n1260_031:0240a10": "齊。平不平。於此建立。於此辨明。於此紀綱。於此表帥。",
    "X64n1260_031:0240a11": "何法不容。何事不成。何德不圓。何心不契。且風行草",
    "X64n1260_031:0240a12": "偃一句作麼生道。為山登九仞。捻土定千鈞。",
    "X64n1260_031:0240a13": "[0240a13] 元叟端禪師請首座上堂。有際天之雲濤。可容吞舟",
    "X64n1260_031:0240a14": "之魚。有九萬里之風。可負垂天之翼。建法幢。立宗旨。",
    "X64n1260_031:0240a15": "苟非其人。安任其事。拍禪床云。有意氣時添意氣。不",
    "X64n1260_031:0240a16": "風流處也風流。",
    "X64n1260_031:0240a17": "[0240a17] 恕中慍禪師請首座上堂。開鑿人天眼目。挽回上古",
    "X64n1260_031:0240a18": "風規。坐斷情塵意想。不落玄妙機關。斬新日月特地",
    "X64n1260_031:0240a19": "乾坤。須是其人堪任其事。靈樹&#x8657;第一座而待雲門。",
    "X64n1260_031:0240a20": "&#x8462;為此也。拍禪床。莫怪渠儂多意氣。他家曾踏上頭",
    "X64n1260_031:0240a21": "關。",
    "X64n1260_031:0240a22": "[0240a22] 愚庵及禪師請昌國吉祥亨子元充首座上堂。臨濟",
    "X64n1260_031:0240a23": "建立黃檗宗旨。普化盡力成褫無端。仰山道。此人有",
    "X64n1260_031:0240a24": "頭無尾有始無終。山僧昔年承乏海山。子元橫身輔",
    "X64n1260_031:0240b01": "佐。茲者備員宕寺。又荷分座說法。&#x5374;不似仰山道此",
    "X64n1260_031:0240b02": "人有頭無尾有始無終也。諦觀佛祖。各各出興隨方",
    "X64n1260_031:0240b03": "化導。莫不全賓全主全主全賓。大用齊彰大機普應。",
    "X64n1260_031:0240b04": "流通正法眼藏。顯示涅槃妙心。直得雲行雨施水到",
    "X64n1260_031:0240b05": "渠成。還他過量人堪任過量事。卓拄杖云。龍得水時",
    "X64n1260_031:0240b06": "添意氣。虎逢山色長威獰。",
    "X64n1260_031:0240b07": "[0240b07] 笑隱訢禪師請首座提點兼謝吉祥崇教二長老上",
    "X64n1260_031:0240b08": "堂。擘開泰華。巨靈謾逞其威。百步穿楊。由基未為中",
    "X64n1260_031:0240b09": "的。所以接雲門嗣雪峰。指臨濟參黃檗。睦州眼裏無",
    "X64n1260_031:0240b10": "筋。拽耙牽犁種田博飯。楊岐腕頭欠力。龍翔尋常不",
    "X64n1260_031:0240b11": "敢輕意用人。不及用時以一當百。如漢高不善將兵",
    "X64n1260_031:0240b12": "而善將將。非惟紀綱叢林。要作後來榜樣。更有難弟",
    "X64n1260_031:0240b13": "難兄來往更酬迭唱。不妨打鳳與羅龍。龜毛結網三",
    "X64n1260_031:0240b14": "千丈。",
    "X64n1260_031:0240b15": "[0240b15] 牧雲門禪師請首座上堂。日南長至。節屆書雲。天心",
    "X64n1260_031:0240b16": "復見。扶陽抑陰。紫羅抹額繡裙腰。甚生標致。赫赤布",
    "X64n1260_031:0240b17": "裙無來替換。家無滯貨不發。所以烹金琢玉須資作",
    "X64n1260_031:0240b18": "有鉗鎚。荷教扶宗全仗本色兄弟。揮佛日於西垂。回",
    "X64n1260_031:0240b19": "狂瀾於既倒。豈不是君子道長小人道消。你大眾還",
    "X64n1260_031:0240b20": "見麼。物宜求新。樓前海棠花開&#x5374;。一朵兩朵。人宜求",
    "X64n1260_031:0240b21": "舊。即日堂中第一座。少渠不得。且阿那箇是第一座。",
    "X64n1260_031:0240b22": "卓拄杖云。蘇州有。",
    "X64n1260_031:0240b23": "留首座",
    "X64n1260_031:0240b24": "[0240b24] 圓悟勤禪師留首座上堂。古道坦然。真規不墜。紀綱",
    "X64n1260_031:0240c01": "得所。表帥得人。內肅外寧。安家樂業。以大千界為一",
    "X64n1260_031:0240c02": "真境。以十方佛同一舍那。文殊普賢交光相羅。觀音",
    "X64n1260_031:0240c03": "彌勒擎拳合掌。臨濟德山互相贊成。白牯狸奴了無",
    "X64n1260_031:0240c04": "向背。可以演無生曲。唱太平&#x8B0C;。且超情離見一句作",
    "X64n1260_031:0240c05": "麼生道。木人把板雲中拍。石女含笙井底吹。",
    "X64n1260_031:0240c06": "[0240c06] 虎丘隆禪師留首座上堂。田地穩密。鬼家活計。從空",
    "X64n1260_031:0240c07": "放下。坐井窺天。虎丘門下不說老婆禪。只要諸人眼",
    "X64n1260_031:0240c08": "橫鼻直。三十年後免得敲&#x750E;打瓦。何故。物宜求新。人",
    "X64n1260_031:0240c09": "宜求舊。不起於座現諸威儀。且道出格一句作麼生。",
    "X64n1260_031:0240c10": "良久云。落霞與孤鶩齊飛。秋水共長天一色。",
    "X64n1260_031:0240c11": "請藏主侍者",
    "X64n1260_031:0240c12": "[0240c12] 南石琇禪師請藏主維那侍者上堂。一大藏教是箇",
    "X64n1260_031:0240c13": "切&#x811A;。直指單傳秦時[車*度]轢。國師喚侍者。淨地何必拋",
    "X64n1260_031:0240c14": "泥沙。興化打克賓。瘥病豈假驢馱藥。你有拄杖子我",
    "X64n1260_031:0240c15": "與你拄杖子。你無拄杖子我奪&#x5374;你拄杖子。",
    "X64n1260_031:0240c16": "[0240c16] 請藏主侍者上堂。少林心印觸處昭彰。衲子生涯隨",
    "X64n1260_031:0240c17": "時施設。側身對客原夢度茶。擎叉輥毬卓牌打地。一",
    "X64n1260_031:0240c18": "一全體全用。著著邁古邁今。十地菩薩尚顢頇。四果",
    "X64n1260_031:0240c19": "聲聞應罔措。徑山者裏又且不然。含暉亭上聖滄溟。",
    "X64n1260_031:0240c20": "凌霄峰頭挹南嶽。",
    "X64n1260_031:0240c21": "[0240c21] 愚庵及禪師請侍者諸山客至上堂。一葉落。天下秋。",
    "X64n1260_031:0240c22": "法身須透&#x9599;啾啾。定光金地遙招手。智者江陵暗點",
    "X64n1260_031:0240c23": "頭。喚侍者云。三界唯心。萬法唯識。一句中具三玄。一",
    "X64n1260_031:0240c24": "玄中具三要。且道與上來說話相去多少。良久云。若",
    "X64n1260_031:0241a01": "也不會。問取諸山和尚。",
    "X64n1260_031:0241a02": "[0241a02] 恕中慍禪師請侍者上堂。趙州與文遠。&#x9B2C;劣不&#x9B2C;勝。",
    "X64n1260_031:0241a03": "老大不識羞。相席還打令。致使明眼人。無由辨邪正。",
    "X64n1260_031:0241a04": "邪正既不辨。轉轉成毛病。瑞巖百不能。愛用無星秤。",
    "X64n1260_031:0241a05": "稱起太&#x8657;空。錙銖無欠剩。以此為瑞為祥。以此為坑",
    "X64n1260_031:0241a06": "為&#x7A7D;。斷衲僧之咽喉。續佛祖之慧命。",
    "X64n1260_031:0241a07": "請東序知事提綱(監寺 提點 典座)",
    "X64n1260_031:0241a08": "[0241a08] 真淨文禪師請知事上堂。至道無難。惟嫌揀擇。豈可",
    "X64n1260_031:0241a09": "以親&#x758E;好醜擇而然後用之。要用便用。入到手中土",
    "X64n1260_031:0241a10": "作黃金。拋來擲去滿目光輝。也要眾人見。諸德又作",
    "X64n1260_031:0241a11": "麼生。不揀擇好醜而用之。喝一喝下座。",
    "X64n1260_031:0241a12": "[0241a12] 笑隱訢禪師朝廷降給齋糧併請監寺典座上堂。我",
    "X64n1260_031:0241a13": "本無心有所希求。今此寶藏自然而至。楊岐金剛圈",
    "X64n1260_031:0241a14": "十分光彩。東山鐵酸餡百味具足。若是知恩報恩。不",
    "X64n1260_031:0241a15": "妨大家受用。且道受用箇什麼。幾片白雲橫谷口。數",
    "X64n1260_031:0241a16": "聲寒鴈起滄洲。令人苦憶寒山子。紅葉斷崖何處秋。",
    "X64n1260_031:0241a17": "[0241a17] 了庵欲禪師請提點上堂。楊岐栗棘蓬。東山鐵酸餡。",
    "X64n1260_031:0241a18": "多處添些子。點即不到。少處減些子。到即不點。萬機",
    "X64n1260_031:0241a19": "俱赴。八面玲瓏。一句全提。風行草偃。擊拂子。龍得水",
    "X64n1260_031:0241a20": "時添意氣。虎逢山色長威獰。",
    "X64n1260_031:0241a21": "[0241a21] 保寧勇禪師上堂。十方梵剎。事同一家。量才補職。買",
    "X64n1260_031:0241a22": "帽相頭。衲僧家一日二時向長連床上開單展&#x9262;拈",
    "X64n1260_031:0241a23": "匙把&#x7B6F;。欠箇什麼。餬餅餺飥糖糕餕&#x9940;乃尋常茶飯。",
    "X64n1260_031:0241a24": "雖然如是。且道杓柄在什人手裏。若也知得。一任恣",
    "X64n1260_031:0241b01": "意餐啜。若也不知。今日請新典座。",
    "X64n1260_031:0241b02": "[0241b02] 密庵傑禪師請典座上堂。舉夾山在溈山充典座。溈",
    "X64n1260_031:0241b03": "山一日問。今日堂中喫甚菜。座云兩年同一春。山云",
    "X64n1260_031:0241b04": "如法修事著。座云龍宿鳳巢。師云。柄霸在手縱奪臨",
    "X64n1260_031:0241b05": "時。敲磕將來百味具足。其中只欠一味。且道是油是",
    "X64n1260_031:0241b06": "醬。若檢點得出。華藏功不浪施。其或未然。更聽重下",
    "X64n1260_031:0241b07": "註&#x811A;。輔弼宗門有老成。一番提掇一番新。咬薑呷醋",
    "X64n1260_031:0241b08": "知鹹淡。便是叢林過量人。",
    "X64n1260_031:0241b09": "[0241b09] 元叟端禪師請典座上堂。草木衰謝。春至自榮。眾生",
    "X64n1260_031:0241b10": "顛倒。妄盡自覺。僧問三平如何是有漏。平云笊籬。如",
    "X64n1260_031:0241b11": "何是無漏。平云木杓。亂走衲僧。一任圖度。"
}