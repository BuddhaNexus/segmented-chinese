{
    "X15n0300_009:0202c04": "大佛頂如來密因修證了義諸菩薩萬行首楞嚴經",
    "X15n0300_009:0202c05": "纂註卷第九",
    "X15n0300_009:0202c06": "唐 天竺沙門 般剌密諦 譯",
    "X15n0300_009:0202c07": "唐 烏萇國沙門彌伽釋迦譯語",
    "X15n0300_009:0202c08": "唐菩薩戒弟子前正議大夫同中",
    "X15n0300_009:0202c09": "書開下平章事清河房融筆受",
    "X15n0300_009:0202c10": "明 檇李沙門 真界 纂註",
    "X15n0300_009:0202c11": "[0202c11] 阿難世間一切所修心人(至)如是一類名梵眾天。",
    "X15n0300_009:0202c12": "[0202c12] 前明六天。雖出塵擾。而未能絕欲。故通名欲界。自",
    "X15n0300_009:0202c13": "此而下。明十八天。雖離欲染。尚有色質。故通名色",
    "X15n0300_009:0202c14": "界。又通名梵世。為已離欲染也。通號四禪。為已離",
    "X15n0300_009:0202c15": "散動也。欲天但十善感生。此天兼禪定感生。然特",
    "X15n0300_009:0202c16": "有漏禪觀六事行耳。六行者。厭欲界是苦是麤是",
    "X15n0300_009:0202c17": "障。欣色界是淨是妙是離。此則凡夫伏惑。超世間",
    "X15n0300_009:0202c18": "道也。不假禪那等者。言非正修真三摩地。無正智",
    "X15n0300_009:0202c19": "慧。但修六行伏欲。使愛染不生。則不留欲界。麤惑",
    "X15n0300_009:0202c20": "不染。淨報現前。故即生梵世。初名梵眾。則眾庶而",
    "X15n0300_009:0202c21": "已。次名梵輔。乃大梵宰輔。而終於大梵。其進有序。",
    "X15n0300_009:0202c22": "[0202c22] 欲習既除離欲心現(至)如是一類名梵輔天。",
    "X15n0300_009:0202c23": "[0202c23] 初天但能執身伏欲。此天又得定共戒。以順律儀。",
    "X15n0300_009:0202c24": "行梵德。故超之也。戒定相應。名定共戒。",
    "X15n0300_009:0203a01": "[0203a01] 身心妙圓威儀不缺(至)如是一類名大梵天。",
    "X15n0300_009:0203a02": "[0203a02] 由前身心已離欲染。故得身心妙圓。於諸律儀愛",
    "X15n0300_009:0203a03": "樂隨順。故威儀戒行清淨無缺。至此又加以明悟",
    "X15n0300_009:0203a04": "超達。則盛德之至。故為梵王。",
    "X15n0300_009:0203a05": "[0203a05] 阿難此三勝流一切苦惱(至)諸漏不動名為初禪。",
    "X15n0300_009:0203a06": "[0203a06] 此天已出欲流。背欲染。趨勝淨。故四禪皆稱勝流",
    "X15n0300_009:0203a07": "也。已離欲界八苦。故曰苦惱不逼。已離散動欲心。",
    "X15n0300_009:0203a08": "故曰諸漏不動。俱舍云。此名離生喜樂地。謂離欲",
    "X15n0300_009:0203a09": "界雜惡生得輕安樂也。然此天以至下天。皆云非",
    "X15n0300_009:0203a10": "正修真三摩地者。此以有漏簡非無漏也。",
    "X15n0300_009:0203a11": "[0203a11] 阿難其次梵天統攝梵人(至)如是一類名少光天。",
    "X15n0300_009:0203a12": "[0203a12] 此躡大梵之行升進。具戒定慧。故曰圓滿。以梵行",
    "X15n0300_009:0203a13": "圓滿。故能澄凝其心。不隨境動。而寂湛生光。其光",
    "X15n0300_009:0203a14": "尚劣。故名少光。蓋二禪已上。無有語言。但以定心",
    "X15n0300_009:0203a15": "發光。光有勝劣。分其高下。",
    "X15n0300_009:0203a16": "[0203a16] 光光相然照曜無盡(至)如是一類名無量光天。",
    "X15n0300_009:0203a17": "[0203a17] 定力轉明。妙光迭發。從前少光迭發多光。光互相",
    "X15n0300_009:0203a18": "然。故照曜無盡。境隨光淨。故&#x668E;十方界&#x5FA7;成&#x7460;璃。",
    "X15n0300_009:0203a19": "以照曜無盡。名無量光也。",
    "X15n0300_009:0203a20": "[0203a20] 吸持圓光成就教體(至)如是一類名光音天。",
    "X15n0300_009:0203a21": "[0203a21] 諸世界中教體不同。故娑婆以文字。香積無文字。",
    "X15n0300_009:0203a22": "說但以眾香。此天吸取任持圓光以成教體。令人",
    "X15n0300_009:0203a23": "觀光知修梵德。無有語言。故發化清淨。隨機受益",
    "X15n0300_009:0203a24": "各各不同。故云應用無盡。以光為音。故云光音。",
    "X15n0300_009:0203b01": "[0203b01] 阿難此三勝流一切憂懸(至)麤漏已伏名為二禪。",
    "X15n0300_009:0203b02": "[0203b02] 二禪三天。又勝下位。故名勝流。以得極喜。故云一",
    "X15n0300_009:0203b03": "切憂懸所不能逼。初禪方得漏心不動。而未能伏。",
    "X15n0300_009:0203b04": "此天已伏麤漏。則業漸劣行漸勝也。俱舍云。此名",
    "X15n0300_009:0203b05": "定生喜樂地。謂定水潤心。慧光明泰。喜支調適。憂",
    "X15n0300_009:0203b06": "愁不生也。懸。或作愁字之誤耳。",
    "X15n0300_009:0203b07": "[0203b07] 阿難如是天人圓光成音(至)如是一類名少淨天。",
    "X15n0300_009:0203b08": "[0203b08] 由上圓光教體披露妙理。故得發成精行。離諸喜",
    "X15n0300_009:0203b09": "動。而生淨樂。是樂非境。乃出乎淨性。恬怕寂靜。名",
    "X15n0300_009:0203b10": "寂滅樂。而淨猶劣。則能通而已。未能成也。以猶劣",
    "X15n0300_009:0203b11": "故。名少淨天。",
    "X15n0300_009:0203b12": "[0203b12] 淨空現前引發無際(至)如是一類名無量淨天。",
    "X15n0300_009:0203b13": "[0203b13] 淨空者。離諸喜動。不緣物境之定相也。由是充擴。",
    "X15n0300_009:0203b14": "使淨相無際。協乎妙性。故身心輕安。而性樂成矣。",
    "X15n0300_009:0203b15": "以無際故。名無量淨。又望上未&#x5FA7;。望下則多。故名",
    "X15n0300_009:0203b16": "無量。",
    "X15n0300_009:0203b17": "[0203b17] 世界身心一切圓淨(至)如是一類名&#x5FA7;淨天。",
    "X15n0300_009:0203b18": "[0203b18] 上身心輕安。且言其內。今世界等者。總攝於外。蓋",
    "X15n0300_009:0203b19": "由淨空無際。故得世界身心一切圓淨。淨德現前。",
    "X15n0300_009:0203b20": "則身心歸寂滅樂矣。以一切圓淨。故名&#x5FA7;淨。",
    "X15n0300_009:0203b21": "[0203b21] 阿難此三勝流具大隨順(至)歡喜畢具名為三禪。",
    "X15n0300_009:0203b22": "[0203b22] 此三勝流。離諸喜動。隨順性樂。故云具大隨順。得",
    "X15n0300_009:0203b23": "安隱樂也。歡喜畢具者。此名離喜妙樂地。謂心雖",
    "X15n0300_009:0203b24": "離喜。而喜樂自具也。",
    "X15n0300_009:0203c01": "[0203c01] 阿難復次天人不逼身心(至)如是一類名福生天。",
    "X15n0300_009:0203c02": "[0203c02] 復次下。結三禪之德。樂非下。顯三禪之過。苦樂下。",
    "X15n0300_009:0203c03": "正示福生也。蓋前之喜動。為逼苦之因。今雖離喜。",
    "X15n0300_009:0203c04": "逼苦已盡。而得無量樂。然樂不終樂。壞苦必隨。此",
    "X15n0300_009:0203c05": "天悟此。故苦樂頓捨。以捨苦樂。名麤重相滅。捨念",
    "X15n0300_009:0203c06": "清淨。故淨福性生也。自此而下。明四禪總有九天。",
    "X15n0300_009:0203c07": "然四禪報境。但有三天。第四無想。乃第三廣果別",
    "X15n0300_009:0203c08": "開。皆凡夫報境。此四之上。有五不還天。乃聖賢別",
    "X15n0300_009:0203c09": "修靜慮。與凡夫不同。",
    "X15n0300_009:0203c10": "[0203c10] 捨心圓融勝解清淨(至)如是一類名福愛天。",
    "X15n0300_009:0203c11": "[0203c11] 前雖苦樂雙捨。淨福性生猶未圓融清淨。福性無",
    "X15n0300_009:0203c12": "遮。至此捨心圓融。勝解清淨。福無遮限。而得隨順。",
    "X15n0300_009:0203c13": "窮未來際。名福愛也。以愛樂隨順無遮福性。故名",
    "X15n0300_009:0203c14": "福愛。問。此有漏禪。壽命有限。何得窮未來際耶。答。",
    "X15n0300_009:0203c15": "此約得定。報壽長遠。動經劫數。云窮未來際。非約",
    "X15n0300_009:0203c16": "報後所論也。",
    "X15n0300_009:0203c17": "[0203c17] 阿難從是天中有二岐路(至)如是一類名廣果天。",
    "X15n0300_009:0203c18": "[0203c18] 從福愛分二岐路也。一直往道趣廣果。一迂僻道",
    "X15n0300_009:0203c19": "趣無想。若於先心不帶異執。直修禪定。使自無量",
    "X15n0300_009:0203c20": "淨光等天。至此福德圓明。修福既圓。遂證廣果。而",
    "X15n0300_009:0203c21": "住此天。以此天定福彌廣。故名廣果也。",
    "X15n0300_009:0203c22": "[0203c22] 若於先心雙厭苦樂(至)如是一類名無想天。",
    "X15n0300_009:0203c23": "[0203c23] 先心雖能伏惑修禪。而涉妄帶異。以有心為生滅。",
    "X15n0300_009:0203c24": "以無想為涅槃。於是雙厭苦樂。專研捨心。先捨麤",
    "X15n0300_009:0204a01": "心入於微心。復捨微心入微微心。從微微心相續",
    "X15n0300_009:0204a02": "無間。由物洎身。心至心想。一切皆捨。名圓窮捨道。",
    "X15n0300_009:0204a03": "身心俱滅也。心慮&#x7070;凝。即無想定也。由是感報。生",
    "X15n0300_009:0204a04": "無想天。壽五百劫。蓋以是人不了妄性體空。乃執",
    "X15n0300_009:0204a05": "生滅以為勞累。厭此生滅。求不生滅。非真不生也。",
    "X15n0300_009:0204a06": "但見六識不行。如冰夾魚。不知微細生滅。妄謂涅",
    "X15n0300_009:0204a07": "槃。俱舍說。初生此天。未全無想。經半劫始無。及報",
    "X15n0300_009:0204a08": "將盡。復經半劫有想。然後報謝。",
    "X15n0300_009:0204a09": "[0204a09] 阿難此四勝流一切世間(至)功用純熟名為四禪。",
    "X15n0300_009:0204a10": "[0204a10] 苦樂不動者。以四禪苦樂雙捨。捨念清淨。故不能",
    "X15n0300_009:0204a11": "動也。然彼器非真常。情俱生滅。雖非無為真境。而",
    "X15n0300_009:0204a12": "有為功用。至此已純熟矣。",
    "X15n0300_009:0204a13": "[0204a13] 阿難此中復有五不還天(至)眾同分中安立居處。",
    "X15n0300_009:0204a14": "[0204a14] 第三果人。斷欲界九品修惑盡。即生此天。不復欲",
    "X15n0300_009:0204a15": "界受生。故曰不還。習氣。種子惑也。與現行皆滅。此",
    "X15n0300_009:0204a16": "指欲界無續生業也。苦樂雙忘。兼指四禪已下無",
    "X15n0300_009:0204a17": "續業也。故云下無卜居。此五天自四禪別立。通名",
    "X15n0300_009:0204a18": "捨念清淨地。故云捨心同分安立居處也。",
    "X15n0300_009:0204a19": "[0204a19] 阿難苦樂兩滅&#x9B2C;心不交(至)如是一類名無熱天。",
    "X15n0300_009:0204a20": "[0204a20] 前於苦樂有捨有厭。則心與境&#x9B2C;。不能無煩。惟心",
    "X15n0300_009:0204a21": "境兩釋。煩惱斯斷。盛熱曰煩。微煩曰熱。上唯&#x9B2C;心",
    "X15n0300_009:0204a22": "不交。疑若猶有交地。方滅麤相。得無煩而已。此復",
    "X15n0300_009:0204a23": "增勝。心機無對。研交無地。能滅緣影。故無熱也。",
    "X15n0300_009:0204a24": "[0204a24] 十方世界妙見圓澄(至)如是一類名善現天。",
    "X15n0300_009:0204b01": "[0204b01] 十方。所照也。妙見。能照也。雖照萬象。不隨塵象而",
    "X15n0300_009:0204b02": "起念慮。故無塵象沈垢。由妙見圓澄。無諸塵垢。故",
    "X15n0300_009:0204b03": "名善見。精見者。由無塵垢間雜也。精見現前。則進",
    "X15n0300_009:0204b04": "趣云為。純智無習。故云陶鑄無礙。名曰善現也。",
    "X15n0300_009:0204b05": "[0204b05] 究竟&#x7FA3;幾窮色性性(至)一類名色究竟天。",
    "X15n0300_009:0204b06": "[0204b06] 幾者色之微。究竟&#x7FA3;幾者。謂究盡眾微也。性者微",
    "X15n0300_009:0204b07": "之本。窮色性性者。謂窮盡極微也。極微眾微既已",
    "X15n0300_009:0204b08": "究盡。則入於空。故云入無邊際。以色皆究盡。故名",
    "X15n0300_009:0204b09": "色究竟天。",
    "X15n0300_009:0204b10": "[0204b10] 阿難此不還天彼諸四禪(至)世間麤人所不能見。",
    "X15n0300_009:0204b11": "[0204b11] 下天修有漏凡定。此天修無漏聖業。麤細有異。故",
    "X15n0300_009:0204b12": "不能見。",
    "X15n0300_009:0204b13": "[0204b13] 阿難是十八天獨行無交(至)自此已還名為色界。",
    "X15n0300_009:0204b14": "[0204b14] 總結色界也。獨行無交。俱無情欲故。未盡形累。猶",
    "X15n0300_009:0204b15": "有色質故。",
    "X15n0300_009:0204b16": "[0204b16] 復次阿難從是有頂(至)名為回心大阿羅漢。",
    "X15n0300_009:0204b17": "[0204b17] 色究竟天。居有色頂。與無色鄰。名有頂色邊際也。",
    "X15n0300_009:0204b18": "二岐。一出三界。即此文也。一入無色。即次文也。四",
    "X15n0300_009:0204b19": "禪皆依捨念修定。此言捨心。指有頂因心也。因心",
    "X15n0300_009:0204b20": "能發無漏智慧。斷盡塵惑。至於圓明。即出三界。不",
    "X15n0300_009:0204b21": "住小果。入菩薩乘。是名回心。",
    "X15n0300_009:0204b22": "[0204b22] 若在捨心捨厭成就(至)如是一類名為空處。",
    "X15n0300_009:0204b23": "[0204b23] 自此而下。明無色界四天也。無色者。無業果色。有",
    "X15n0300_009:0204b24": "定果色。依正皆然。乃滅身歸無。定性聲聞所居。或",
    "X15n0300_009:0204c01": "捨厭天人雜處。其類不一。皆無色蘊也。四天皆依",
    "X15n0300_009:0204c02": "偏空修進。初厭色依空。二厭空依識。三色空識等",
    "X15n0300_009:0204c03": "都滅。而依識性。四依識性。以滅窮研。而不得真滅。",
    "X15n0300_009:0204c04": "是皆有為增上善果。未出輪迴不成聖道者也。若",
    "X15n0300_009:0204c05": "在下。躡前。覺身下。明此天相。蓋此初天雖捨念清",
    "X15n0300_009:0204c06": "淨。而覺己形礙。堅修空觀。滅身歸無。即厭色依空",
    "X15n0300_009:0204c07": "者也。心與&#x8657;空相應。名空處定。故報生空處也。",
    "X15n0300_009:0204c08": "[0204c08] 諸礙既銷無礙無滅(至)如是一類名為識處。",
    "X15n0300_009:0204c09": "[0204c09] 諸礙既銷而無。則不依於色。無礙之無亦滅。則不",
    "X15n0300_009:0204c10": "依於空。惟留阿賴末那。即厭空依識者也。名識處",
    "X15n0300_009:0204c11": "定。故報生識處。賴耶第八識。末那第七識也。身根",
    "X15n0300_009:0204c12": "既銷。無復六識。故唯二者獨留。而末那所緣色空",
    "X15n0300_009:0204c13": "識三。此位既無色空。則色空麤緣已無。故惟全半",
    "X15n0300_009:0204c14": "分微細也。",
    "X15n0300_009:0204c15": "[0204c15] 空色既亡識心都滅(至)如是一類名無所有處。",
    "X15n0300_009:0204c16": "[0204c16] 前位雖亡空色。未滅識心。今此識心都滅。故十方",
    "X15n0300_009:0204c17": "寂然迥無攸往。以寂無攸往。故名無所有。然此雖",
    "X15n0300_009:0204c18": "亡識心。未亡識性。今之行人。見性不深。多滯於此。",
    "X15n0300_009:0204c19": "雖能洞了色空。&#x7070;滅心慮。逮無所有。而終於識性。",
    "X15n0300_009:0204c20": "幽幽綿綿。不能自脫。生死窟穴。實存乎此。",
    "X15n0300_009:0204c21": "[0204c21] 識性不動以滅窮研(至)名為非想非非想處。",
    "X15n0300_009:0204c22": "[0204c22] 識性者。識心幽本也。不動者。寂無攸往也。由識性",
    "X15n0300_009:0204c23": "不動。自以為真。故滅窮研。是於無盡中發宣盡性。",
    "X15n0300_009:0204c24": "所以似存不存。似盡不盡。似存不存。故非想也。似",
    "X15n0300_009:0205a01": "盡不盡。又非非想也。",
    "X15n0300_009:0205a02": "[0205a02] 此等窮空不盡空理(至)迷漏無聞便入輪轉。",
    "X15n0300_009:0205a03": "[0205a03] 此等窮空不盡空理者。指上四天皆依偏空進修。",
    "X15n0300_009:0205a04": "故不能盡真空妙理也。從不還下。謂聖人有生此",
    "X15n0300_009:0205a05": "處者。乃鈍根那含耳。言羅漢者。約後為名也。若從",
    "X15n0300_009:0205a06": "無想下。謂無想諸凡夫天。窮至四空。不歸無漏。則",
    "X15n0300_009:0205a07": "迷於有漏。無所見聞。故便入輪轉。岳師謂無想天",
    "X15n0300_009:0205a08": "不來四空曰不歸者非也。",
    "X15n0300_009:0205a09": "[0205a09] 阿難是諸天上各各天人(至)回向聖倫所修行路。",
    "X15n0300_009:0205a10": "[0205a10] 此明天眾隨業感報。王乃寄位升進也。遊三摩地",
    "X15n0300_009:0205a11": "等。即菩薩遊戲。出入諸禪三昧。增進聖位。以天為",
    "X15n0300_009:0205a12": "修行路者。謂聖人欲趨菩提。必寄跡諸天而修行",
    "X15n0300_009:0205a13": "升進。如人欲至王城。必借路進趨故也。",
    "X15n0300_009:0205a14": "[0205a14] 阿難是四空天身心滅盡(至)補特伽羅各從其類。",
    "X15n0300_009:0205a15": "[0205a15] 身心滅盡者。無色蘊及麤識也。此皆下。總指三界",
    "X15n0300_009:0205a16": "由妄發生。七趣由妄沈溺也。補特伽羅。此云數取",
    "X15n0300_009:0205a17": "趣。謂諸有情起惑造業。各隨諸趣受生也。",
    "X15n0300_009:0205a18": "[0205a18] 復次阿難是三界中(至)因溼氣有畜生趣攝。",
    "X15n0300_009:0205a19": "[0205a19] 脩羅。此云非天。福力等天。而無天行。為多瞋故也。",
    "X15n0300_009:0205a20": "隨業輕重而有四生之異。水穴。即尾閭也。",
    "X15n0300_009:0205a21": "[0205a21] 阿難如是地獄餓鬼畜生(至)云何更隨殺盜婬事。",
    "X15n0300_009:0205a22": "[0205a22] 總指七趣由妄。以顯真心本無諸妄也。蓋七趣由",
    "X15n0300_009:0205a23": "妄想隨業受生。故名昏沈諸有為相。於妙圓中了",
    "X15n0300_009:0205a24": "無根緒。故如空華。前問妙心&#x5FA7;圓。何有獄鬼人天",
    "X15n0300_009:0205b01": "等道。故此結示由殺盜婬三為根本。有是業。則名",
    "X15n0300_009:0205b02": "鬼倫。言必墜也。無是業。則名天趣。言必升也。出生",
    "X15n0300_009:0205b03": "無殺盜婬。即天趣。七趣舉二。以善惡通攝也。因有",
    "X15n0300_009:0205b04": "而墜。因無而升。故曰有無相傾起輪迴性。若得妙",
    "X15n0300_009:0205b05": "發真三摩地。則妙性常寂。無復輪迴矣。有無二無。",
    "X15n0300_009:0205b06": "無善惡也。無二亦滅者。謂善惡既無。則無善無惡",
    "X15n0300_009:0205b07": "亦不可得。如此。則妙性中尚無於善。何有不善乎。",
    "X15n0300_009:0205b08": "[0205b08] 阿難不斷三業各各有私(至)生妄無因無可尋究。",
    "X15n0300_009:0205b09": "[0205b09] 由前問地獄。為有定處。為復自然。彼彼發業。各各",
    "X15n0300_009:0205b10": "私受。又問為復本來自有。為是眾生妄習生起。故",
    "X15n0300_009:0205b11": "此結答。三業。即殺盜婬也。",
    "X15n0300_009:0205b12": "[0205b12] 汝勗修行欲得菩提(至)若他說者即魔王說。",
    "X15n0300_009:0205b13": "[0205b13] 此勸除三染心以結示邪正也。上明諸趣。戒備失",
    "X15n0300_009:0205b14": "錯。而終於勸除殺等三種染心。乃戒備真要也。下",
    "X15n0300_009:0205b15": "文即助道分中第二科。名詳辨魔境。深防邪誤。魔",
    "X15n0300_009:0205b16": "即魔羅。此云殺者。亦云奪者。能殺慧命。奪善法。開",
    "X15n0300_009:0205b17": "之有五。曰。五陰魔。煩惱魔。死魔。天魔。鬼魔。合之惟",
    "X15n0300_009:0205b18": "陰魔天魔而已。陰魔。即生死煩惱。依五陰而起者",
    "X15n0300_009:0205b19": "也。天魔。因修邪定。好害正道者也。未發心者。常與",
    "X15n0300_009:0205b20": "隨順。則無寇敵。惟正修者。違而不順。偏致惱害。故",
    "X15n0300_009:0205b21": "須辨識也。",
    "X15n0300_009:0205b22": "[0205b22] 即時如來將罷法座(至)歡喜頂禮伏聽慈誨。",
    "X15n0300_009:0205b23": "[0205b23] 前法既終。當機無問。故將罷法座。而又攬寶几。回",
    "X15n0300_009:0205b24": "金容。無問自說者。真止觀中微細魔事。非一切智",
    "X15n0300_009:0205c01": "莫能辨識。能隳寶覺。破法王家。故須特告。乃最後",
    "X15n0300_009:0205c02": "深慈也。真修行法。即前二決定義。觀音觀門。內戒",
    "X15n0300_009:0205c03": "外&#x546A;。兼前正解。俱是修行入覺之方法也。修妙觀",
    "X15n0300_009:0205c04": "智。滌內垢障。故云洗心。由魔引起分別念著。故名",
    "X15n0300_009:0205c05": "非正。四禪無聞者。智論說。比丘無多聞慧。但勤小",
    "X15n0300_009:0205c06": "行。得四禪果。便謂已證阿羅漢。及乎天報將畢。見",
    "X15n0300_009:0205c07": "有生處。遂謗佛妄說阿羅漢不受後有。因此墜墮。",
    "X15n0300_009:0205c08": "乃邪誤之咎也。",
    "X15n0300_009:0205c09": "[0205c09] 佛告阿難及諸大眾(至)所有國土而不振裂。",
    "X15n0300_009:0205c10": "[0205c10] 明空界生滅之相。以敘魔起之由也。覺圓心體。所",
    "X15n0300_009:0205c11": "謂真元。由迷理背真。&#x5FA7;迷法界。即成空性。化迷不",
    "X15n0300_009:0205c12": "息。成有漏界。為魔所依。化迷者。隨迷轉變也。惟真",
    "X15n0300_009:0205c13": "元之體本自廓然。而&#x8657;空國土。皆是迷頑妄想安",
    "X15n0300_009:0205c14": "立。故喻片雲。若汝等一人發真不迷。則無安立者。",
    "X15n0300_009:0205c15": "故自殞裂也。",
    "X15n0300_009:0205c16": "[0205c16] 汝輩修禪飾三摩地(至)於三昧時僉來惱汝。",
    "X15n0300_009:0205c17": "[0205c17] 魔以晦昧為依。今修禪飾定。妙心精明。故能振裂",
    "X15n0300_009:0205c18": "魔界。遂致惱害也。飾猶莊嚴也。謂修禪定功德。莊",
    "X15n0300_009:0205c19": "嚴本有真三摩地。因修飾故。則與菩薩羅漢所證",
    "X15n0300_009:0205c20": "心性通同[泳-永+曶]合。故魔等宮殿自然崩裂。此即歸元",
    "X15n0300_009:0205c21": "之前相也。問。大地無情。水陸異類。何以同魔亦皆",
    "X15n0300_009:0205c22": "振慴。答。三昧威神不可思議。如大樹緊那羅王。絃",
    "X15n0300_009:0205c23": "歌一動。聲振大千。須彌山王為之涌沒。況菩薩首",
    "X15n0300_009:0205c24": "楞嚴力。豈以情無情異而為責耶。凡夫昏暗不覺",
    "X15n0300_009:0206a01": "遷訛者。此釋伏疑也。恐疑者曰。魔及諸天既見其",
    "X15n0300_009:0206a02": "相。凡夫何事都不覺知。故此釋云。",
    "X15n0300_009:0206a03": "[0206a03] 然彼諸魔雖有大怒(至)宛轉零落無可哀救。",
    "X15n0300_009:0206a04": "[0206a04] 妙覺真體。無動無壞。正力所爍。邪氣自消。五陰主",
    "X15n0300_009:0206a05": "人。真心也。陰消入明。指發真者。登伽眇劣。只毀戒",
    "X15n0300_009:0206a06": "體。諸魔熾惡。能隳寶覺。固宜深防也。宰臣籍沒。喻",
    "X15n0300_009:0206a07": "幾於覺位。而淪惡趣。籍沒者。除其屬籍也。",
    "X15n0300_009:0206a08": "[0206a08] 阿難當知汝坐道場(至)此則名為色陰區宇。",
    "X15n0300_009:0206a09": "[0206a09] 教依止觀不二之心以入正定也。銷落諸念。即以",
    "X15n0300_009:0206a10": "湛旋其&#x8657;妄滅生也。離念精明。即止觀不二之心",
    "X15n0300_009:0206a11": "也。離念。止也。精明。觀也。以精明故。不為動靜之境",
    "X15n0300_009:0206a12": "所移。以離念故。則其憶忘之想如一。念息塵亡。精",
    "X15n0300_009:0206a13": "性妙淨。依之進趣。正定可入。故當依此處以入正",
    "X15n0300_009:0206a14": "定。觀力雖爾。而色陰未破。故如明目處暗。雖精性",
    "X15n0300_009:0206a15": "妙淨。而心未發光。此色陰之相也。陰以覆蔽為義。",
    "X15n0300_009:0206a16": "區局性真。故云區宇。",
    "X15n0300_009:0206a17": "[0206a17] 若目明朗十方洞開(至)堅固妄想以為其本。",
    "X15n0300_009:0206a18": "[0206a18] 明破色陰以超劫濁也。色陰盡相。非滅身歸無。乃",
    "X15n0300_009:0206a19": "觀力洞照。不為身境色法之所迷礙耳。故譬若目",
    "X15n0300_009:0206a20": "明朗。十方洞開也。劫者時也。法界無生。本亡時分。",
    "X15n0300_009:0206a21": "何有渾濁之相。因三想交結。妄成色陰。對色陰故。",
    "X15n0300_009:0206a22": "有劫濁生。故色盡則超之。色陰始因父母己三。妄",
    "X15n0300_009:0206a23": "倫交結。故曰堅固妄想為本。五種妄本。經末自釋。",
    "X15n0300_009:0206a24": "[0206a24] 阿難當在此中精研妙明(至)若作聖解即受&#x7FA3;邪。",
    "X15n0300_009:0206b01": "[0206b01] 此中。即止觀不二之中也。妙體本融。由妄質成礙。",
    "X15n0300_009:0206b02": "故精窮妙明。則四大不織。而身能出礙也。然此特",
    "X15n0300_009:0206b03": "定力所逼。使精妙流溢。暫而不常。故非聖證。",
    "X15n0300_009:0206b04": "[0206b04] 阿難復以此心精研妙明(至)若作聖解即受&#x7FA3;邪。",
    "X15n0300_009:0206b05": "[0206b05] 此心。即止觀心也。前真精妙明流溢前境。故外無",
    "X15n0300_009:0206b06": "所隔。此流溢形體。故內無所障。而能身內拾出蟯",
    "X15n0300_009:0206b07": "蛔。此亦暫爾。斯即以止觀心用。精窮妙明心體也。",
    "X15n0300_009:0206b08": "[0206b08] 又以此心內外精研(至)若作聖解即受&#x7FA3;邪。",
    "X15n0300_009:0206b09": "[0206b09] 前之精研。初能外&#x8657;。次能內徹。此復內外精研俱",
    "X15n0300_009:0206b10": "&#x8657;徹故。但除色身。而內魂魄等六。互相涉入也。魂",
    "X15n0300_009:0206b11": "魄意志精神。五藏主也。主肝曰魂。主肺曰魄。主脾",
    "X15n0300_009:0206b12": "為意。主腎為志。主心為精神。互為賓主者。餘五入",
    "X15n0300_009:0206b13": "魂。則魂為主。五為賓。乃至入神。則神為主。餘為賓",
    "X15n0300_009:0206b14": "也。遞相離合。即精離本位而合於魄。或魄離本位",
    "X15n0300_009:0206b15": "而合於精等。既魂魄等皆失故常。迭互相入。故夙",
    "X15n0300_009:0206b16": "昔聞熏。自能發揮。而忽有所聞也。今夫刻意凝神。",
    "X15n0300_009:0206b17": "討論之極。則奇文麗藻。未嘗經意者。往往煥然得",
    "X15n0300_009:0206b18": "於夢寐。則精研激發。神者偶現。類可知也。",
    "X15n0300_009:0206b19": "[0206b19] 又以此心澄露皎徹(至)若作聖解即受&#x7FA3;邪。",
    "X15n0300_009:0206b20": "[0206b20] 淨穢之境。常隨心感。心既澄徹發光。則心魂染於",
    "X15n0300_009:0206b21": "靈悟。佛境現於心光。",
    "X15n0300_009:0206b22": "[0206b22] 又以此心精研妙明(至)若作聖解即受&#x7FA3;邪。",
    "X15n0300_009:0206b23": "[0206b23] 精研妙明。抑伏雜想。功力逾越。則妙明逼極煥散。",
    "X15n0300_009:0206b24": "而現諸境相也。",
    "X15n0300_009:0206c01": "[0206c01] 又以此心研究澄徹(至)若作聖解即受&#x7FA3;邪。",
    "X15n0300_009:0206c02": "[0206c02] 人固有不明自發。暗不能昏者。惟微細定心。澄使",
    "X15n0300_009:0206c03": "不亂。而後能見。暗物不除。言皆實境。不隨定變也。",
    "X15n0300_009:0206c04": "[0206c04] 又以此心圓入&#x8657;融(至)若作聖解即受&#x7FA3;邪。",
    "X15n0300_009:0206c05": "[0206c05] 定力&#x8657;融。則五塵併消。四大排遣。純覺遺身。故無",
    "X15n0300_009:0206c06": "傷觸。定力所持。故火不燒也。世之端居喪我者。尚",
    "X15n0300_009:0206c07": "能使形槁木。心死&#x7070;。況真定之力哉。",
    "X15n0300_009:0206c08": "[0206c08] 又以此心成就清淨(至)若作聖解即受&#x7FA3;邪。",
    "X15n0300_009:0206c09": "[0206c09] 厭麤濁之質礙。欣淨妙之&#x8657;融。凝想曰深。故得成",
    "X15n0300_009:0206c10": "就清淨。淨功既極。則境隨心化。故能&#x5FA7;觀諸境。得",
    "X15n0300_009:0206c11": "無障礙也。",
    "X15n0300_009:0206c12": "[0206c12] 又以此心研究深遠(至)若作聖解即受&#x7FA3;邪。",
    "X15n0300_009:0206c13": "[0206c13] 研究深遠者。以妙心深而無底。遠而無際。今行人",
    "X15n0300_009:0206c14": "以觀心研究。而欲盡其深遠。則知用心亦深遠矣。",
    "X15n0300_009:0206c15": "故逼迫精神。遺身而出。見聞遠及也。",
    "X15n0300_009:0206c16": "[0206c16] 又以此心研究精極(至)若作聖解即受&#x7FA3;邪。",
    "X15n0300_009:0206c17": "[0206c17] 研究精極者。以妙心純一無染。今行人以觀心窮",
    "X15n0300_009:0206c18": "之。所謂窮其精也。又高不可仰。深不可窺。今行人",
    "X15n0300_009:0206c19": "以觀心究之。所謂究其極也。蓋以所究精極。而能",
    "X15n0300_009:0206c20": "究亦精極故。故激動自心邪種。以致外魔撓亂耳。",
    "X15n0300_009:0206c21": "[0206c21] 阿難如是十種禪那現境(至)保持覆護成無上道。",
    "X15n0300_009:0206c22": "[0206c22] 總結上義。敕誡弘宣也。用心交互者。用禪那心。與",
    "X15n0300_009:0206c23": "色陰堅固妄想交互。故現斯事。乃至識陰。例此明",
    "X15n0300_009:0206c24": "之。何則。以五妄想。各於本陰區宇之中。為禪所觀。",
    "X15n0300_009:0207a01": "將破未破。如燈欲滅。其光復熾。乃與定力交戰其",
    "X15n0300_009:0207a02": "功。故成之敗之。則魔佛之道於是乎辨。問。此不作",
    "X15n0300_009:0207a03": "五陰次第觀門。何得五陰次第盡耶。答。觀雖總相",
    "X15n0300_009:0207a04": "五陰同觀。陰有麤細。麤者先盡。譬如浣衣。麤垢先",
    "X15n0300_009:0207a05": "去。五陰既積妄所成。妄盡自然陰滅。從麤至細。理",
    "X15n0300_009:0207a06": "必然也。",
    "X15n0300_009:0207a07": "[0207a07] 阿難彼善男子修三摩提(至)此則名為受陰區宇。",
    "X15n0300_009:0207a08": "[0207a08] 通敘色滅受現也。見諸佛心如鏡現像者。諸佛心",
    "X15n0300_009:0207a09": "即我妙覺明心也。由破色陰。內外&#x8657;融。得見本妙",
    "X15n0300_009:0207a10": "心。如鏡&#x8657;明而洞見色像。故云如鏡現像。雖具妙",
    "X15n0300_009:0207a11": "體而未能運用。蓋為受所覆。故如魘寐人。支體宛",
    "X15n0300_009:0207a12": "具。六根明了。而不能運動。此受陰之相也。",
    "X15n0300_009:0207a13": "[0207a13] 若魘咎歇其心離身(至)&#x8657;明妄想以為其本。",
    "X15n0300_009:0207a14": "[0207a14] 明破受陰以超見濁也。色陰盡者。雖得見諸佛心。",
    "X15n0300_009:0207a15": "然為受所魘而未能用。故受陰消歇。即能離身反",
    "X15n0300_009:0207a16": "觀。去住無礙也。言超見濁者。蓋見濁依六根得名。",
    "X15n0300_009:0207a17": "受以根塵相偶領納為義。今受陰盡。則於根塵無",
    "X15n0300_009:0207a18": "所領納。故超之也。因違順之幻境。生損益之妄受。",
    "X15n0300_009:0207a19": "則受陰無體。&#x8657;有所明。故&#x8657;明妄想。",
    "X15n0300_009:0207a20": "[0207a20] 阿難彼善男子當在此中(至)失於正受當從淪墜。",
    "X15n0300_009:0207a21": "[0207a21] 此中。受陰定中也。既破色陰。無復幽黯。故得大光",
    "X15n0300_009:0207a22": "耀。其心發明。知受陰為咎。則內自抑伏而破之。抑",
    "X15n0300_009:0207a23": "伏太過。失於慈柔。故多悲愍。以致悲魔附焉。",
    "X15n0300_009:0207a24": "[0207a24] 阿難又彼定中諸善男子(至)失於正受當從淪墜。",
    "X15n0300_009:0207b01": "[0207b01] 受陰明白者。謂於受陰定中。耀性發明。心地明白",
    "X15n0300_009:0207b02": "也。言感激者。謂喜動之相也。色盡受明。為定勝相。",
    "X15n0300_009:0207b03": "勝相現前。不生喜動。則不成過。因喜成功。感激過",
    "X15n0300_009:0207b04": "分。於感激中。生無限勇。以為佛果可齊。功行易致。",
    "X15n0300_009:0207b05": "遂成陵率之過也。陵率。謂勇心高率也。",
    "X15n0300_009:0207b06": "[0207b06] 又彼定中諸善男子(至)失於正受當從淪墜。",
    "X15n0300_009:0207b07": "[0207b07] 凡修觀行。須定慧等持。乃能無失。今此定強智微。",
    "X15n0300_009:0207b08": "故失於沈憶也。以受陰未盡。故進無新證。色陰已",
    "X15n0300_009:0207b09": "消。故退失故居。進退之間。杳無所依。名中隳地。苟",
    "X15n0300_009:0207b10": "有智照。沈憶不生。由智微故。於中隳地枯渴沈憶。",
    "X15n0300_009:0207b11": "而憶魔附焉。憶心妄系。故如有撮懸也。",
    "X15n0300_009:0207b12": "[0207b12] 又彼定中諸善男子(至)失於正受當從淪墜。",
    "X15n0300_009:0207b13": "[0207b13] 前以定強智微。此又慧力過定。皆互有所失。故欲",
    "X15n0300_009:0207b14": "等持也。色盡受明。為定勝性。苟能忘懷。不得少為",
    "X15n0300_009:0207b15": "足。因以勝性懷於心中。自疑為佛。故得少為足。以",
    "X15n0300_009:0207b16": "致下劣易知足魔附焉。以定力微故。亡失恒審。慧",
    "X15n0300_009:0207b17": "力過故。溺於知見。",
    "X15n0300_009:0207b18": "[0207b18] 又彼定中諸善男子(至)失於正受當從淪墜。",
    "X15n0300_009:0207b19": "[0207b19] 歷&#x89A7;二際。苟有方便。則不生艱險。不致邪憂。因失",
    "X15n0300_009:0207b20": "方便。故心生艱險。以成邪憂。自致患害也。",
    "X15n0300_009:0207b21": "[0207b21] 又彼定中諸善男子(至)失於正受當從淪墜。",
    "X15n0300_009:0207b22": "[0207b22] 清淨輕安。即色消受明之定相。定若兼慧。則不生",
    "X15n0300_009:0207b23": "喜悅。而正道可通。今既無慧自持。心生喜悅。則定",
    "X15n0300_009:0207b24": "翻成散。魔得其便。喜樂附焉。",
    "X15n0300_009:0207c01": "[0207c01] 又彼定中諸善男子(至)失於正受當從淪墜。",
    "X15n0300_009:0207c02": "[0207c02] 此因定中生已足想。無慧自救。故起諸慢也。慢名",
    "X15n0300_009:0207c03": "有七。恃己陵他。名我慢。同德相倣。但名曰慢。於同",
    "X15n0300_009:0207c04": "爭勝。名過慢。於勝爭勝。曰慢過慢。未得謂得。名增",
    "X15n0300_009:0207c05": "上慢。以劣自矜。名卑劣慢。不禮塔廟等。即邪慢也。",
    "X15n0300_009:0207c06": "今之妄人。不禮不誦。皆慢魔也。",
    "X15n0300_009:0207c07": "[0207c07] 又彼定中諸善男子(至)失於正受當從淪墜。",
    "X15n0300_009:0207c08": "[0207c08] 色消受明。即觀心精明也。以於精明中。圓悟精理。",
    "X15n0300_009:0207c09": "得大隨順。苟不生心動念。不致誤墮。因心生輕安。",
    "X15n0300_009:0207c10": "自謂成聖自在。更不前進。故作無聞之儔。以致魔",
    "X15n0300_009:0207c11": "附。疑誤眾生也。",
    "X15n0300_009:0207c12": "[0207c12] 又彼定中諸善男子(至)失於正受當從淪墜。",
    "X15n0300_009:0207c13": "[0207c13] 明悟。即前精明圓悟也。以於明悟中得&#x8657;明性。遂",
    "X15n0300_009:0207c14": "誤執斷空。撥無因果。成諸邪咎。凡為此者皆空魔",
    "X15n0300_009:0207c15": "也。空魔入其心腑者。大般若云。魔能入一切眾生",
    "X15n0300_009:0207c16": "心。令歸依魔黨。如漆如膠。斷手截臂。不以為難。",
    "X15n0300_009:0207c17": "[0207c17] 又彼定中諸善男子(至)失於正受當從淪墜。",
    "X15n0300_009:0207c18": "[0207c18] 色消受明。得&#x8657;明性。苟無貪味。則愛欲不生。因深",
    "X15n0300_009:0207c19": "貪&#x8657;明。生無限愛故。便為貪欲也。此即定境順心。",
    "X15n0300_009:0207c20": "無慧自持。誤入諸欲。以致魔附。疑誤眾生耳。",
    "X15n0300_009:0207c21": "[0207c21] 阿難如是十種禪那現境(至)保持覆護成無上道。",
    "X15n0300_009:0207c22": "[0207c22] 諸陰結文。皆云保持覆護等。即深防邪誤。助道之",
    "X15n0300_009:0207c23": "意也。",
    "X15n0300_009:0207c24": "[0207c24] 阿難彼善男子修三摩地(至)此則名為想陰區宇。",
    "X15n0300_009:0208a01": "[0208a01] 通敘受滅想現也。想者。心慮浮相。識情妄習。能覆",
    "X15n0300_009:0208a02": "妙明。障聖道故。雖受陰盡。其心離身。去住自由。而",
    "X15n0300_009:0208a03": "得成就上歷聖位之因。又得意生身隨往無礙。然",
    "X15n0300_009:0208a04": "尚為想陰所覆。故譬熟寐寱言也。言是人雖無別",
    "X15n0300_009:0208a05": "知。而言已成倫次者。喻在想之人。雖不知離念境",
    "X15n0300_009:0208a06": "界。而見有生死始終歷然也。不寐咸悟其語者。喻",
    "X15n0300_009:0208a07": "想盡者。知諸眾生於妄想中而妄受生死也。言六",
    "X15n0300_009:0208a08": "十聖位者。自乾慧至妙覺。但有五十七位。云六十",
    "X15n0300_009:0208a09": "者。經舉大數。故增三位也。",
    "X15n0300_009:0208a10": "[0208a10] 若動念盡浮想消除(至)融通妄想以為其本。",
    "X15n0300_009:0208a11": "[0208a11] 明破想陰以超煩惱濁也。言想盡而生死首尾圓",
    "X15n0300_009:0208a12": "照者。謂生死始終。由想念有。故想盡則無始終生",
    "X15n0300_009:0208a13": "死。惟覺明圓照。如人睡醒。寱言叵得。豈有音韻倫",
    "X15n0300_009:0208a14": "次。惟有醒人耳。言超煩惱濁者。蓋想由根塵所發。",
    "X15n0300_009:0208a15": "煩惱因想而生。故想盡則超之。想能融變。使心隨",
    "X15n0300_009:0208a16": "境。使境隨心。如想酢梅。能通質礙。故名融通妄想。",
    "X15n0300_009:0208a17": "[0208a17] 阿難彼善男子受陰&#x8657;妙(至)迷惑不知墮無間獄。",
    "X15n0300_009:0208a18": "[0208a18] 受陰盡故。心得&#x8657;妙。曰受陰&#x8657;妙。已無悲等十心。",
    "X15n0300_009:0208a19": "曰不遭邪慮。由無邪慮所蔽。止觀心體發明。故曰",
    "X15n0300_009:0208a20": "圓定發明。三摩地中。想陰定中也。圓明。即圓妙明",
    "X15n0300_009:0208a21": "心也。愛圓明。求善巧者。思於圓明之體。以發漚和",
    "X15n0300_009:0208a22": "之用。故銳其精思以貪善巧也。天魔變現教化者。",
    "X15n0300_009:0208a23": "示漚和善巧也。附人。附他人也。其人。所附人也。然",
    "X15n0300_009:0208a24": "則飛精附人。斯必附其可附之人。亦修定習慧者",
    "X15n0300_009:0208b01": "耳。弟子與師。即求巧之子。說法之師。下皆例此。",
    "X15n0300_009:0208b02": "[0208b02] 阿難又善男子受陰&#x8657;妙(至)迷惑不知墮無間獄。",
    "X15n0300_009:0208b03": "[0208b03] 又善男子受陰&#x8657;妙(至)迷惑不知墮無間獄。",
    "X15n0300_009:0208b04": "[0208b04] 愛綿[泳-永+曶]者。欲密契妙理也。希契合故。魔與開悟。自",
    "X15n0300_009:0208b05": "開悟下。皆密契之事也。夫忘機寂照。理自玄會。若",
    "X15n0300_009:0208b06": "希求契合。擬心即差。於是天魔得其便也。",
    "X15n0300_009:0208b07": "[0208b07] 又善男子受陰&#x8657;妙(至)迷惑不知墮無間獄。",
    "X15n0300_009:0208b08": "[0208b08] 愛窮萬化之本。故爽其心以辨析。將佛涅槃等者。",
    "X15n0300_009:0208b09": "以肉身為果德。以幻生為常住。而撥無淨土報體。",
    "X15n0300_009:0208b10": "皆因其愛辨析化元。故妄為混融之說也。以穢染",
    "X15n0300_009:0208b11": "為真淨。亦意引媟欲也。夫性海圓澄。森羅自現。苟",
    "X15n0300_009:0208b12": "偏求俗理。翻益漏心。違本禪那。邪鬼斯入。",
    "X15n0300_009:0208b13": "[0208b13] 又善男子受陰&#x8657;妙(至)迷惑不知墮無間獄。",
    "X15n0300_009:0208b14": "[0208b14] 懸應在聖。冥感在己。於未證理前。求其休驗也。",
    "X15n0300_009:0208b15": "[0208b15] 又善男子受陰&#x8657;妙(至)迷惑不知墮無間獄。",
    "X15n0300_009:0208b16": "[0208b16] 愛深入幽靜。以澄養通力也。邪定能具五通。本業",
    "X15n0300_009:0208b17": "即宿業。畜生。是後報。此二宿命通也。知肇。他心通。",
    "X15n0300_009:0208b18": "訐露。眼耳通也。發人私事。曰訐露。",
    "X15n0300_009:0208b19": "[0208b19] 又善男子受陰&#x8657;妙(至)迷惑不知墮無間獄。",
    "X15n0300_009:0208b20": "[0208b20] 好知潛匿異事。貪求宿命也。簡策符牘等。皆國家",
    "X15n0300_009:0208b21": "奇要之物。書大小之事。合君臣之信。故用之耳。授",
    "X15n0300_009:0208b22": "此異物。令心信伏。後乃著之。口中好言下。皆乘其",
    "X15n0300_009:0208b23": "見而惑之也。宿命者。六通之一也。小乘修成。大乘",
    "X15n0300_009:0208b24": "發得。今進不待發。退不從修。作念求之。故招魔事。",
    "X15n0300_009:0208c01": "[0208c01] 又善男子受陰&#x8657;妙(至)迷惑不知墮無間獄。",
    "X15n0300_009:0208c02": "[0208c02] 化元。萬化之本也。欲得此本。乘之以發神變。以愛",
    "X15n0300_009:0208c03": "神變。故現撮火履水等事。若真神變。則不懼刀兵。",
    "X15n0300_009:0208c04": "[0208c04] 又善男子受陰&#x8657;妙(至)迷惑不知墮無間獄。",
    "X15n0300_009:0208c05": "[0208c05] 欲入滅定以趣空寂也。從空出沒等。因其好空。故",
    "X15n0300_009:0208c06": "依空&#x8A43;惑。口中常說下。皆乘其空見而發也。近世",
    "X15n0300_009:0208c07": "邪宗。妄謂參須實參。見須實見。遂以因果後身。天",
    "X15n0300_009:0208c08": "堂地獄。非親見者。一皆撥無。故得其說者。咸謂善",
    "X15n0300_009:0208c09": "惡渺茫。浮生不再。於是忘戒檢。恣婬樂。飲噉昏荒。",
    "X15n0300_009:0208c10": "以自斷送。僥倖顯處。掊&#x5C05;侵虐。真謂無天堂地獄",
    "X15n0300_009:0208c11": "矣。愚每痛之。因箋釋及此。感發奮筆。冀悟魔說。無",
    "X15n0300_009:0208c12": "自陷溺也。日月薄蝕。精氣流注。能為金玉之類。薄",
    "X15n0300_009:0208c13": "蝕者。氣往迫之曰薄。虧毀曰食。",
    "X15n0300_009:0208c14": "[0208c14] 又善男子受陰&#x8657;妙(至)迷惑不知墮無間獄。",
    "X15n0300_009:0208c15": "[0208c15] 三界惑盡。方離分段而得變易。今功未成。頓欲變",
    "X15n0300_009:0208c16": "麤身為細質。易短壽為長齡。妄希即惑矣。研幾。謂",
    "X15n0300_009:0208c17": "研窮幾微以深求也。萬里瞬息。乃得變易者之事",
    "X15n0300_009:0208c18": "耳。陀羅尼經。有遮文茶天。毗舍童子。即毗舍遮鬼。",
    "X15n0300_009:0208c19": "隸四天王。已發心則護人。未發心則害人。以彼定",
    "X15n0300_009:0208c20": "力&#x8657;明為利。故食其精氣。或不因師者。不因魔附",
    "X15n0300_009:0208c21": "之師。而親見魔現也。口兼獨言。間出異語也。",
    "X15n0300_009:0208c22": "[0208c22] 阿難當知是十種魔(至)失正&#x5FA7;知墮無間獄。",
    "X15n0300_009:0208c23": "[0208c23] 涅槃經云。末世魔屬。現比丘羅漢等像。混壞正法。",
    "X15n0300_009:0208c24": "非毀戒律。其意同此。",
    "X15n0300_009:0209a01": "[0209a01] 汝今未須先取寂滅(至)保持覆護成無上道。",
    "X15n0300_009:0209a02": "[0209a02] 此經始以阿難起教。終復囑令弘宣。足知大教源",
    "X15n0300_009:0209a03": "流。浚發遐被。無非阿難之力。則示遭魔事。徵心辨",
    "X15n0300_009:0209a04": "見。皆為末法起大慈悲。令不著魔。得正知見也。當",
    "X15n0300_009:0209a05": "知昔雖四派示滅。今之法化常存。與夫在處影響。",
    "X15n0300_009:0209a06": "無非留願之身也。",
    "X15n0300_009:0209a08": "大佛頂如來密因修證了義諸菩薩萬行首楞嚴經"
}