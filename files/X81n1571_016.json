{
    "X81n1571_016:0550c06": "五燈全書卷第十六",
    "X81n1571_016:0550c08": "京都聖感禪寺住持(臣)僧 (超永) 編輯",
    "X81n1571_016:0550c09": "京都古華嚴寺住持(臣)僧 (超揆) 較閱 進",
    "X81n1571_016:0550c10": "呈",
    "X81n1571_016:0550c11": "   南嶽下七世",
    "X81n1571_016:0550c12": "鼓山晏國師法嗣",
    "X81n1571_016:0550c13": "杭州天竺子儀心印水月禪師[0550c13] 溫州樂清陳氏子。初",
    "X81n1571_016:0550c14": "遊方謁鼓山。問曰。子儀三千里外。遠投法席。今日非",
    "X81n1571_016:0550c15": "時上來。乞師非時答話。山曰。不可鈍置仁者。師曰。省",
    "X81n1571_016:0550c16": "力處如何。山曰。汝何費力。師於此有省。後回浙中。錢",
    "X81n1571_016:0550c17": "忠懿王。命開法於羅漢光福二道場 上堂。久立。大",
    "X81n1571_016:0550c18": "眾更待甚麼不辭展拓。&#x5374;恐&#x609E;於禪德。轉迷歸路。時",
    "X81n1571_016:0550c19": "寒珍重 僧問。如何是從上來事。師曰住。曰如何薦。",
    "X81n1571_016:0550c20": "師曰。可惜龍頭翻成蛇尾 有僧禮拜。起將問話。師",
    "X81n1571_016:0550c21": "曰。如何且置。僧乃問。祇如聖興之子。還有相親分也",
    "X81n1571_016:0550c22": "無。師曰。祇待局終。不知柯爛 問如何是維摩默。師",
    "X81n1571_016:0550c23": "曰謗。曰文殊因何讚。師曰。同案領過。曰維摩又如何。",
    "X81n1571_016:0550c24": "師曰。頭上三尺巾。手裏一枝拂 問如何是諸佛出",
    "X81n1571_016:0551a01": "身處。師曰。大洋海裏一星火。曰學人不會。師曰。燒盡",
    "X81n1571_016:0551a02": "魚龍 問丹露燒木佛。意旨如何。師曰。寒即圍爐向",
    "X81n1571_016:0551a03": "猛火。曰還有過也無。師曰。熱即行林溪畔坐 問如",
    "X81n1571_016:0551a04": "何是法界義宗。師曰。九月九日浙江潮 問諸餘即",
    "X81n1571_016:0551a05": "不問。如何是光福門下。超毗盧越釋迦底人。師曰。諸",
    "X81n1571_016:0551a06": "餘奉納。曰恁麼則平生慶幸去也。師曰。慶幸事作麼",
    "X81n1571_016:0551a07": "生。僧罔措。師便喝。將下堂。僧問。下堂一句。乞師分付。",
    "X81n1571_016:0551a08": "師曰。&#x64D5;履已歸西國去。此山空有老猿啼 問鼓山",
    "X81n1571_016:0551a09": "有掣鼓奪旗之說。師且如何。師曰。敗將不忍誅。曰或",
    "X81n1571_016:0551a10": "遇良將又如何。師曰。念子狐魂。賜汝三奠 問世尊",
    "X81n1571_016:0551a11": "入滅。當歸何所。師曰。鶴林空變色。真歸無所歸。曰未",
    "X81n1571_016:0551a12": "審必定何之。師曰。朱實殞勁風。繁英落素秋曰我師",
    "X81n1571_016:0551a13": "將來復歸何所。師曰。子今欲識吾歸處。東西南北柳",
    "X81n1571_016:0551a14": "成[糸*系] 問如何修行。即得與道相應。師曰。高卷吟中",
    "X81n1571_016:0551a15": "箔。濃煎睡後茶 師回故里。宋壅&#x7188;丙戌。示滅。",
    "X81n1571_016:0551a16": "建州白雲智作真寂禪師[0551a16] 永真朱氏子。容若梵僧。禮",
    "X81n1571_016:0551a17": "鼓山披剃。一日鼓山上堂。召大眾。眾皆回眸。山披襟",
    "X81n1571_016:0551a18": "示之。眾罔措。唯師朗悟厥旨。入室印證。又參次。山召",
    "X81n1571_016:0551a19": "曰。近前來。師近前。山曰。南泉喚院主。意作麼生。師斂",
    "X81n1571_016:0551a20": "手端容。退身而立。山奇之 住後。上堂。還有人向宗",
    "X81n1571_016:0551a21": "乘中。致得一問來麼。待山僧向宗乘中答。時有僧出",
    "X81n1571_016:0551a22": "禮拜。師便歸方丈 問如何是枯木裏龍吟。師曰。火",
    "X81n1571_016:0551a23": "裏蓮生。曰如何是髑髏裏眼睛。師曰。泥牛入海 問",
    "X81n1571_016:0551a24": "如何是主中主。師曰。汝還具眼麼。曰恁麼則學人歸",
    "X81n1571_016:0551b01": "堂去也。師曰。猢猻入布袋 問如何是延平津。師曰。",
    "X81n1571_016:0551b02": "萬古水溶溶。曰如何是延平&#x5292;。師曰。速須退步。曰未",
    "X81n1571_016:0551b03": "審津與&#x5292;是同是異。師曰。可惜許 次遷奉先。僧問。",
    "X81n1571_016:0551b04": "如何是奉先境。師曰。一任觀看。曰如何是境中人。師",
    "X81n1571_016:0551b05": "曰。莫無禮 問如何是奉先家風。師曰。即今在甚麼",
    "X81n1571_016:0551b06": "處。曰恁麼則大眾有賴也。師曰。干汝甚麼事 問如",
    "X81n1571_016:0551b07": "何是為人一句。師曰。不是奉先道不得。",
    "X81n1571_016:0551b08": "鼓山智嚴了覺禪師[0551b08] 上堂。多言復多語。由來反相&#x609E;。",
    "X81n1571_016:0551b09": "珍重 僧問。石門之句即不問。請師方便示來機。師",
    "X81n1571_016:0551b10": "曰。問取露柱 問國王出世三邊靜。法王出世有何",
    "X81n1571_016:0551b11": "恩。師曰。還會麼。曰幸遇明朝。&#x8F19;伸呈獻。師曰。吐&#x5374;著。",
    "X81n1571_016:0551b12": "曰若不禮拜。幾成無孔鐵鎚。師曰。何異無孔鐵鎚。",
    "X81n1571_016:0551b13": "福州龍山智嵩妙&#x8657;禪師[0551b13] 上堂。幸自分明。須作這箇",
    "X81n1571_016:0551b14": "節目。作麼到這裏。便成節目。便成增語。便成塵玷。未",
    "X81n1571_016:0551b15": "有如許多事時作麼生。僧問。古佛化導。今祖重興。人",
    "X81n1571_016:0551b16": "天輻輳。於禪庭至理。若為於開示。師曰。亦不敢孤負",
    "X81n1571_016:0551b17": "大眾。曰恁麼則人天不謬殷勤請。頓使凡心作佛心。",
    "X81n1571_016:0551b18": "師曰。仁者作麼生。曰退身禮拜。隨眾上下。師曰。我識",
    "X81n1571_016:0551b19": "得汝也。",
    "X81n1571_016:0551b20": "泉州鳳凰山彊禪師[0551b20] 僧問。燈傳鼓嶠。道化溫陵。不跨",
    "X81n1571_016:0551b21": "石門。請師通信。師曰。若不是今日攔胸撞出。曰恁麼",
    "X81n1571_016:0551b22": "則今日親聞師子吼。他時終作鳳凰兒。師曰。又向這",
    "X81n1571_016:0551b23": "裏塗污人 問白浪滔天境。何人住太&#x8657;。師曰。靜夜",
    "X81n1571_016:0551b24": "思堯鼓。回頭聞舜琴。",
    "X81n1571_016:0551c01": "福州龍山文義禪師[0551c01] 上堂。若舉宗乘。即院寂徑荒。若",
    "X81n1571_016:0551c02": "留委問。更待箇甚麼。還有人委悉麼。出來驗看。若無",
    "X81n1571_016:0551c03": "人委悉。且莫掠&#x8657;好。便下座 問如何是人王。師曰。",
    "X81n1571_016:0551c04": "威風人盡懼。曰如何是法王。師曰。一句令當行。曰二",
    "X81n1571_016:0551c05": "王還分不分。師曰。適來道甚麼。",
    "X81n1571_016:0551c06": "福州鼓山智岳了宗禪師[0551c06] 本郡人。初參鄂州黃龍。問",
    "X81n1571_016:0551c07": "久嚮黃龍。及乎到來。祇見赤班蛇。龍曰。汝祇見赤班",
    "X81n1571_016:0551c08": "蛇。且不識黃龍。師曰。如何是黃龍。龍曰。滔滔地。師曰。",
    "X81n1571_016:0551c09": "忽遇金翅鳥來。又作麼生。龍曰。性命難存。師曰。恁麼",
    "X81n1571_016:0551c10": "則被他吞&#x5374;去也。龍曰。謝闍黎供養。師便禮拜 住",
    "X81n1571_016:0551c11": "後。上堂。我若全舉宗乘。汝向甚麼處領會。所以道。古",
    "X81n1571_016:0551c12": "今常露。體用無妨。不勞久立。珍重 問&#x8657;空還解作",
    "X81n1571_016:0551c13": "用也無。師拈起拄杖曰。這箇師僧好打。",
    "X81n1571_016:0551c14": "襄州定慧禪師[0551c14] 僧問。如何是佛向上事。師曰。無人不",
    "X81n1571_016:0551c15": "驚。曰學人未委在。師曰。不妨難向 問不借時機用。",
    "X81n1571_016:0551c16": "如何話祖宗。師曰。闍黎還具&#x6159;愧麼。僧便喝。師休去。",
    "X81n1571_016:0551c17": "福州鼓山清諤宗曉禪師[0551c17] 僧問。亡僧遷化。向甚麼處",
    "X81n1571_016:0551c18": "去也。師曰。時寒不出手。",
    "X81n1571_016:0551c19": "金陵淨德院&#x51B2;煦慧悟禪師[0551c19] 福州和氏子。僧問。如何",
    "X81n1571_016:0551c20": "是大道。師曰。我無小徑。曰如何是小徑。師曰。我不知",
    "X81n1571_016:0551c21": "大道。",
    "X81n1571_016:0551c22": "金陵報恩院清護崇因妙行禪師[0551c22] 福州長樂陳氏子。",
    "X81n1571_016:0551c23": "六歲禮鼓山披削。於國師言下發明。開堂日。僧問。諸",
    "X81n1571_016:0551c24": "佛出世。天花亂墜。和尚出世。有何祥瑞。師曰。昨日新",
    "X81n1571_016:0552a01": "雷發。今朝細雨飛 問如何是諸佛元旨。師曰。草鞋",
    "X81n1571_016:0552a02": "木履 師於宋太祖開寶庚午示寂。茶毗收舍利三",
    "X81n1571_016:0552a03": "百餘粒。并靈骨。歸於建州&#x9DC4;足山臥雲院建塔。壽五",
    "X81n1571_016:0552a04": "十五。臘四十。",
    "X81n1571_016:0552a05": "龍華照禪師法嗣",
    "X81n1571_016:0552a06": "台州瑞巖師進禪師[0552a06] 僧問。如何是瑞巖境。師曰。重重",
    "X81n1571_016:0552a07": "疊嶂南來遠。北向皇都咫尺間。曰如何是境中人。師",
    "X81n1571_016:0552a08": "曰。萬里白雲朝瑞嶽。微微細雨灑簾前。曰未審如何",
    "X81n1571_016:0552a09": "親近此人。師曰。將謂闍黎親入室。元來猶隔萬重關。",
    "X81n1571_016:0552a10": "台州六通院志球禪師[0552a10] 僧問。全身佩&#x5292;時如何。師曰",
    "X81n1571_016:0552a11": "落。曰當者如何。師曰。熏天炙地 問如何是六通境。",
    "X81n1571_016:0552a12": "師曰。滿目江山一任看。曰如何是境中人。師曰。古今",
    "X81n1571_016:0552a13": "自去來。曰離此二途。還有向上事也無。師曰有。曰。如",
    "X81n1571_016:0552a14": "何是向上事。師曰。雲水千途與萬途 問擁毳元徒。",
    "X81n1571_016:0552a15": "請師指示。師曰。紅爐不墜鴈門關。曰如何是紅爐不",
    "X81n1571_016:0552a16": "墜鴈門關。師曰。青霄豈&#x6061;眾人攀。曰還有不知者也",
    "X81n1571_016:0552a17": "無。師曰有。曰如何是不知者。師曰。金牓上無名 問",
    "X81n1571_016:0552a18": "如何是和尚家風。師曰。萬家明月朗 問如何是第",
    "X81n1571_016:0552a19": "二月。師曰。山河大地。",
    "X81n1571_016:0552a20": "杭州雲龍院歸禪師[0552a20] 僧問。久戰沙場。為甚麼功名不",
    "X81n1571_016:0552a21": "就。師曰。過在這邊。曰還有昇進處也無。師曰。&#x6C37;消瓦",
    "X81n1571_016:0552a22": "解。",
    "X81n1571_016:0552a23": "杭州功臣院道閑禪師[0552a23] 僧問。如何是功臣家風。師曰。",
    "X81n1571_016:0552a24": "俗人東畔立。僧眾在西邊 問如何是學人自己。師",
    "X81n1571_016:0552b01": "曰。如汝與我。曰恁麼則無二去也。師曰。十萬八千。",
    "X81n1571_016:0552b02": "福州報國院照禪師[0552b02] 上堂。我若全機。汝向甚麼處摸",
    "X81n1571_016:0552b03": "索。&#x8462;為根器不等。便成不具。慚愧還委得麼。如今與",
    "X81n1571_016:0552b04": "諸仁者。作箇入底門路。乃敲繩&#x7240;兩下曰。還見麼。還",
    "X81n1571_016:0552b05": "聞麼。若見便見。若聞便聞。莫向意識裏卜度。&#x5374;成妄",
    "X81n1571_016:0552b06": "想顛倒。無有出期。珍重 佛塔被雷霹。有問。佛塔廟",
    "X81n1571_016:0552b07": "為甚麼&#x5374;被雷霹。師曰。通天作用。曰既是通天作用。",
    "X81n1571_016:0552b08": "為甚麼&#x5374;霹佛。師曰。作用何處見有佛。曰爭奈狼籍",
    "X81n1571_016:0552b09": "何。師曰。見甚麼。",
    "X81n1571_016:0552b10": "台州白雲&#x5EFC;禪師[0552b10] 僧問。荊山有玉非為寶。囊裏真金",
    "X81n1571_016:0552b11": "賜一言。師曰。我家本貧。曰慈悲何在。師曰。空&#x6159;道者",
    "X81n1571_016:0552b12": "名。",
    "X81n1571_016:0552b13": "翠巖參禪師法嗣",
    "X81n1571_016:0552b14": "杭州龍冊寺子興明悟禪師[0552b14] 僧問。正位中還有人成",
    "X81n1571_016:0552b15": "佛否。師曰。誰是眾生。曰若恁麼則總成佛去也。師曰。",
    "X81n1571_016:0552b16": "還我正位來。曰如何是正位。師曰。汝是眾生 問如",
    "X81n1571_016:0552b17": "何是無價珍。師曰。下和空抱璞。曰忽遇楚王。還進也",
    "X81n1571_016:0552b18": "無。師曰。凡聖相繼續 問古人拈布毛意作麼生。師",
    "X81n1571_016:0552b19": "曰。闍黎舉不全。曰如何舉得全。師乃拈起袈裟。",
    "X81n1571_016:0552b20": "溫州雲山佛嶴院知默禪師[0552b20] 僧問。如何是佛嶴家風。",
    "X81n1571_016:0552b21": "師曰。送客不離三步內。邀賓祇在草堂前 上堂。山",
    "X81n1571_016:0552b22": "僧如今看見諸上座。恁麼行&#x811A;。喫辛喫苦。盤山涉澗。",
    "X81n1571_016:0552b23": "終不為觀看。州縣參盡。名山勝跡。莫非為此一大事。",
    "X81n1571_016:0552b24": "如今且要諸人。於本分參問中。通箇消息來。雲山敢",
    "X81n1571_016:0552c01": "與證明。非但雲山證明。乃至禪林佛剎。亦與證明。還",
    "X81n1571_016:0552c02": "有麼。若無。不如散去。便下座。",
    "X81n1571_016:0552c03": "鏡清怤禪師法嗣",
    "X81n1571_016:0552c04": "越州清化師訥禪師[0552c04] 僧問。十二時中。如何得不疑惑",
    "X81n1571_016:0552c05": "去。師曰好。曰恁麼則得遇於師去也。師曰。珍重 僧",
    "X81n1571_016:0552c06": "來禮拜。師曰。子亦善問。吾亦善答。曰恁麼則大眾久",
    "X81n1571_016:0552c07": "立。師曰。抑逼大眾作甚麼 問去&#x5374;賞罰。如何是吹",
    "X81n1571_016:0552c08": "毛&#x5292;。師曰。錢塘江裏好渡船 問如何是西來意。師",
    "X81n1571_016:0552c09": "曰。可煞新鮮。",
    "X81n1571_016:0552c10": "衢州南禪遇緣禪師[0552c10] 因有俗士。謂之鐵&#x811A;。忽騎馬至。",
    "X81n1571_016:0552c11": "僧問。師既是鐵&#x811A;。為甚麼&#x5374;騎馬。師曰。腰蔕不因遮",
    "X81n1571_016:0552c12": "腹痛。&#x5E5E;頭豈是禦天寒 官人問師。和尚恁麼後生。",
    "X81n1571_016:0552c13": "為甚麼&#x5374;為尊宿。師曰。千歲祇言朱頂鶴。朝生便是",
    "X81n1571_016:0552c14": "鳳凰兒 上堂。此箇事得恁麼難道。時有僧出曰。請",
    "X81n1571_016:0552c15": "師道。師曰。睦州溪苔錦軍石耳 問眾手淘金。誰是",
    "X81n1571_016:0552c16": "得者。師曰。谿畔披砂徒自困。家中有寶速須還。曰恁",
    "X81n1571_016:0552c17": "麼即始終不從人得去也。師曰。饒君便有擎山力。未",
    "X81n1571_016:0552c18": "免肩頭有擔胝。",
    "X81n1571_016:0552c19": "福州資福院智遠禪師[0552c19] 福州連江人。參鏡清。問如何",
    "X81n1571_016:0552c20": "是諸佛出身處。清曰。大家要知。師曰。如斯則眾眼難",
    "X81n1571_016:0552c21": "瞞去也。清曰。理能伏豹。師因此發悟 住後上堂。僧",
    "X81n1571_016:0552c22": "問。師唱誰家曲。宗風嗣阿誰。師曰。雪嶺峰前月。鏡湖",
    "X81n1571_016:0552c23": "波裏明。問諸佛出世。天雨四華。地搖六動。和尚今日",
    "X81n1571_016:0552c24": "有何祥瑞。師曰。一物不生全體露。目前光彩阿誰知。",
    "X81n1571_016:0553a01": "問如何是直示二句。師曰。是甚麼。乃曰。還會麼。會去",
    "X81n1571_016:0553a02": "即今便了。不會塵沙筭劫。祇據諸賢分上。古佛心源。",
    "X81n1571_016:0553a03": "明露現前。匝天&#x5FA7;地。森羅萬象。自己家風。佛與眾生。",
    "X81n1571_016:0553a04": "本無差別。涅槃生死。幻化所為。性地真常。不勞修證。",
    "X81n1571_016:0553a05": "珍重 示眾。要知此事。當陽顯露。&#x7ADD;無寸草&#x8462;覆。便",
    "X81n1571_016:0553a06": "承當取最省心力 師於宋太宗太平興國丁丑九",
    "X81n1571_016:0553a07": "月十六日。聲鐘辭眾。二十七辰刻。坐化。壽八十三。臘",
    "X81n1571_016:0553a08": "六十三。",
    "X81n1571_016:0553a09": "衢州烏巨山儀晏開明禪師[0553a09] 吳興許氏子。於唐乾符",
    "X81n1571_016:0553a10": "初。將誕之夕。異香滿室。紅光如晝。光啟中。隨父鎮信",
    "X81n1571_016:0553a11": "安強為聚。師不願。遂遊歷諸方。機契鏡清。歸省父母。",
    "X81n1571_016:0553a12": "乃於郭南&#x524F;別舍。以遂師志。舍旁陳司徒廟。有凜禪",
    "X81n1571_016:0553a13": "師像。師往瞻禮。失師所之。後郡守展祀。祠下見師入",
    "X81n1571_016:0553a14": "定于廟後叢竹間。蟻&#x8827;其衣。敗葉沒髀。或者云。是許",
    "X81n1571_016:0553a15": "鎮將之子也。自此三昧或出或入。子湖訥。未知師所",
    "X81n1571_016:0553a16": "造淺深。問曰。子所住定。&#x8462;小乘定耳。時方啜茶。師呈",
    "X81n1571_016:0553a17": "起&#x69D6;曰。是大是小。訥駭然。尋謁栝蒼唐山嚴。嚴問。汝",
    "X81n1571_016:0553a18": "何姓。曰姓許。嚴曰。誰許汝。曰不別。嚴默識之。遂與剃",
    "X81n1571_016:0553a19": "染。嘗令摘桃。浹旬不歸。往尋。見師攀桃椅石。泊然在",
    "X81n1571_016:0553a20": "定。嚴鳴指出之。開運中。遊江郎巖&#x89A9;石龕。謂弟子慧",
    "X81n1571_016:0553a21": "興曰。予入定此中。汝當壘石塞門。勿以吾為念。興如",
    "X81n1571_016:0553a22": "所戒。明年。興意師長往。啟龕視師。素髮被肩。胸臆尚",
    "X81n1571_016:0553a23": "暖。徐自定起。了無異容。復回烏巨。侍郎慎公。鎮信安。",
    "X81n1571_016:0553a24": "馥師之道。命義學僧守榮。詰其定相。師不與之辯。榮",
    "X81n1571_016:0553b01": "意輕之。時信安人。競圖師像而尊事。皆獲舍利。榮因",
    "X81n1571_016:0553b02": "媿服。禮像謝愆。亦獲舍利。歎曰。此後不敢以淺解測",
    "X81n1571_016:0553b03": "度矣。錢忠懿王。感師見夢。遣使圖像至。適王患目疾。",
    "X81n1571_016:0553b04": "展像作禮。如夢所見。隨雨舍利。目疾頓瘳。因錫號開",
    "X81n1571_016:0553b05": "明。及述偈讚。寶器供具千計。端拱初。太宗皇帝。聞師",
    "X81n1571_016:0553b06": "定力。詔本州加禮。津發赴闕。師力辭。僧再至諭旨。特",
    "X81n1571_016:0553b07": "令肩輿。入對便殿。命坐賜茗。咨問禪定。奏對簡盡。深",
    "X81n1571_016:0553b08": "契上旨。丐歸。復詔入對。得請還山。送車塞途。師于宋",
    "X81n1571_016:0553b09": "太宗淳化庚寅示寂。壽一百十五。闍維白光屬天。舍",
    "X81n1571_016:0553b10": "利五色。邦人以骨塑像。至今州郡雨暘。禱之如嚮。",
    "X81n1571_016:0553b11": "報恩岳禪師法嗣",
    "X81n1571_016:0553b12": "潭州妙濟院師浩傳心禪師[0553b12] 僧問。擬即第二頭。不擬",
    "X81n1571_016:0553b13": "即第三頭。如何是第一頭。師曰。收 問古人斷臂。當",
    "X81n1571_016:0553b14": "為何事。師曰。我寧可斷臂 問如何是學人眼。師曰。",
    "X81n1571_016:0553b15": "須知我好心 問如何是香山&#x5292;。師曰異。曰還露也",
    "X81n1571_016:0553b16": "無。師曰。不忍見 問如何是松門第一句。師曰。切不",
    "X81n1571_016:0553b17": "得錯舉 問如何是妙濟家風。師曰。左右人太多",
    "X81n1571_016:0553b18": " 問如何是佛法大意。師曰。兩口一無舌 問如何是",
    "X81n1571_016:0553b19": "香山一路。師曰。滔滔地。曰到者如何。師曰。息汝平生",
    "X81n1571_016:0553b20": " 問如何是世尊密語。師曰。阿難亦不知。曰為甚麼",
    "X81n1571_016:0553b21": "不知。師曰。莫非仙陀 問如何是香山寶。師曰。碧眼",
    "X81n1571_016:0553b22": "胡人不敢定。曰露者如何。師曰。龍王捧不起 僧舉",
    "X81n1571_016:0553b23": "聖僧塑像被虎&#x9F69;。問師。既是聖僧。為甚麼被大蟲&#x9F69;。",
    "X81n1571_016:0553b24": "師曰。疑殺天下人 問如何是無慚愧底人。師曰。闍",
    "X81n1571_016:0553c01": "黎合喫棒。",
    "X81n1571_016:0553c02": "安國韜禪師法嗣",
    "X81n1571_016:0553c03": "福州白鹿師貴禪師[0553c03] 開堂日。僧問。西峽一派。不異馬",
    "X81n1571_016:0553c04": "頭。白鹿千峰。何似&#x9DC4;足。師曰。大眾驗看 問如何是",
    "X81n1571_016:0553c05": "白鹿家風。師曰。向汝道甚麼。曰恁麼則便知時去也。",
    "X81n1571_016:0553c06": "師曰。知時底人。合到甚麼田地。曰不可更口喃喃也。",
    "X81n1571_016:0553c07": "師曰。放過即不可。便打 問牛頭未見四祖時。百鳥",
    "X81n1571_016:0553c08": "銜花供養。見後為甚麼不來。師曰。曙色未分人盡望。",
    "X81n1571_016:0553c09": "及乎天曉也如常。",
    "X81n1571_016:0553c10": "福州羅山義聰禪師[0553c10] 上堂。僧問。如何是出窟師子。師",
    "X81n1571_016:0553c11": "曰。甚麼處不震裂。曰作何音響。師曰。聾者不聞 問",
    "X81n1571_016:0553c12": "手指天地。唯我獨尊。為甚麼&#x5374;被傍觀者責。師曰。謂",
    "X81n1571_016:0553c13": "言胡鬚赤。曰祇如傍觀者。有甚麼長處。師曰。路見不",
    "X81n1571_016:0553c14": "平。所以按&#x5292;。師乃曰。若有分付處。羅山即不具眼。若",
    "X81n1571_016:0553c15": "無分付處。即勞而無功。所以維摩昔日對文殊。且問",
    "X81n1571_016:0553c16": "如今會也無。久立珍重。",
    "X81n1571_016:0553c17": "福州安國院從貴禪師[0553c17] 僧問。禪宮大敞。法侶雲臻。向",
    "X81n1571_016:0553c18": "上一路。請師決擇。師曰。素非時流 上堂。禪之與道。",
    "X81n1571_016:0553c19": "拈向一邊著。佛之與祖。是甚麼破草鞋。恁麼告報。莫",
    "X81n1571_016:0553c20": "屈著諸人麼。若道屈著。即且行&#x811A;。若道不屈著。也須",
    "X81n1571_016:0553c21": "合取口始得。珍重 上堂。直是不遇梁朝。安國也謾",
    "X81n1571_016:0553c22": "人不過。珍重 僧問。請師舉唱宗乘。師曰。今日打禾。",
    "X81n1571_016:0553c23": "明日搬柴 問牛頭未見四祖時如何。師曰。香爐對",
    "X81n1571_016:0553c24": "繩&#x7240;。曰見後如何。師曰。門扇對露柱 問如何是和",
    "X81n1571_016:0554a01": "尚家風。師曰。若問家風。即答家風。曰學人不問家風",
    "X81n1571_016:0554a02": "時作麼生。師曰。胡來漢去 問諸餘即不問。省要處",
    "X81n1571_016:0554a03": "乞師一言。師曰。還得省要也未。復曰。純陀獻供。珍重。",
    "X81n1571_016:0554a04": "福州怡山長慶藏用禪師[0554a04] 上堂。眾集。以扇子拋向地",
    "X81n1571_016:0554a05": "上曰。愚人謂金是土。智者作麼生。後生可畏。不可總",
    "X81n1571_016:0554a06": "守愚去也。還有人道得麼。出來道看。時有僧出禮拜。",
    "X81n1571_016:0554a07": "退後而立。師曰。別更作麼生。曰請和尚明鑑。師曰。千",
    "X81n1571_016:0554a08": "年桃核 問如何是伽藍。師曰。長溪莆田。曰如何是",
    "X81n1571_016:0554a09": "伽藍中人。師曰。新羅白水 問如何是靈泉正主。師",
    "X81n1571_016:0554a10": "曰。南山北山 問如何是和尚家風。師曰。齋前&#x53A8;蒸",
    "X81n1571_016:0554a11": "南國飯。午後爐煎北苑茶 問法身還受苦也無。師",
    "X81n1571_016:0554a12": "曰。地獄豈是天堂。曰恁麼則受苦去也。師曰。有甚麼",
    "X81n1571_016:0554a13": "罪過。",
    "X81n1571_016:0554a14": "福州永隆院彥端禪師[0554a14] 上堂。大眾雲集。師從座起作",
    "X81n1571_016:0554a15": "舞。謂眾曰。會麼。對曰不會。師曰。山僧不捨道法。而現",
    "X81n1571_016:0554a16": "凡夫事。作麼生不會 問本自圓成。為甚麼&#x5374;分明",
    "X81n1571_016:0554a17": "晦。師曰。汝自撿責看。",
    "X81n1571_016:0554a18": "福州林陽瑞峰院志端禪師[0554a18] 本州人。初參安國。見僧",
    "X81n1571_016:0554a19": "問。如何是萬象之中獨露身。國舉一指。其僧不薦。師",
    "X81n1571_016:0554a20": "於是冥契元旨。乃入室白曰。適來見那僧問話。志端",
    "X81n1571_016:0554a21": "有箇省處。國曰。汝見甚麼道理。師亦舉一指曰。這箇",
    "X81n1571_016:0554a22": "是甚麼。國然之 住後。上堂。舉拂子曰。曹溪用不盡",
    "X81n1571_016:0554a23": "底。時人喚作頭角生。山僧拈來拂蚊子。薦得乾坤陷",
    "X81n1571_016:0554a24": "落 僧問。如何是西來意。師曰。木馬走似煙。石人&#x8D82;",
    "X81n1571_016:0554b01": "不及 問如何是禪。師曰。今年旱去年。曰如何是道。",
    "X81n1571_016:0554b02": "師曰。冬田半折耗 問如何是學人自己。師與一踏。",
    "X81n1571_016:0554b03": "僧作接勢。師便與一摑。僧無語。師曰。賺殺人 問如",
    "X81n1571_016:0554b04": "何是&#x9008;絕人煙處佛法。師曰。巔山峭峙碧芬芳。曰恁",
    "X81n1571_016:0554b05": "麼則一真之理。華野不殊。師曰。不是這箇道理 問",
    "X81n1571_016:0554b06": "如何是佛法大意。師曰。竹箸一文一雙 有僧夜參。",
    "X81n1571_016:0554b07": "師曰。阿誰。曰某甲。師曰。泉州砂糖。舶上檳榔。僧良久。",
    "X81n1571_016:0554b08": "師曰會麼。曰不會。師曰。你若會。即廓清五蘊。吞盡十",
    "X81n1571_016:0554b09": "方 宋太祖開寶戊辰八月。遺偈曰。來年二月二。別",
    "X81n1571_016:0554b10": "汝暫相棄。燒&#x7070;散四林。免占檀那地。明年正月二十",
    "X81n1571_016:0554b11": "八日。州民競入山瞻禮。師尚無恙。參問如常。至二月",
    "X81n1571_016:0554b12": "一日。州牧率諸官。同至山詰伺。經宵。二日齋罷。上堂",
    "X81n1571_016:0554b13": "辭眾。時圓應長老出問。雲愁露慘。大眾嗚呼。請師一",
    "X81n1571_016:0554b14": "言。未當告別。師垂一足。應曰。法鏡不臨於此土。寶月",
    "X81n1571_016:0554b15": "又照於何方。師曰。非君境界。應曰。恁麼則漚生漚滅",
    "X81n1571_016:0554b16": "還歸水。師去師來是本常。師長噓一聲。下座歸方丈。",
    "X81n1571_016:0554b17": "安坐至亥時。問眾曰。世尊滅度是何時節。眾曰。二月",
    "X81n1571_016:0554b18": "十五日子時。師曰。吾今日前時前。言訖長往。壽七十",
    "X81n1571_016:0554b19": "八。臘六十。",
    "X81n1571_016:0554b20": "福州仙宗院明禪師[0554b20] 上堂。幸有如是門風。何不烜赫",
    "X81n1571_016:0554b21": "地紹續取去。若也紹得。不在三界。若出三界。即壞三",
    "X81n1571_016:0554b22": "界。若在三界。即礙三界。不礙不壞。是出三界。是不出",
    "X81n1571_016:0554b23": "三界。恁麼徹去。堪為佛法種子。人天有賴。時有僧問。",
    "X81n1571_016:0554b24": "拏雲不假風。雷便迅浪。如何透得身。師曰。何得棄本",
    "X81n1571_016:0554c01": "逐末。",
    "X81n1571_016:0554c02": "福州安國院祥禪師[0554c02] 上堂。良久。失聲曰。大是無端。雖",
    "X81n1571_016:0554c03": "然如此。事不得已。於中若有未覯者。更開方便。還會",
    "X81n1571_016:0554c04": "麼。時有僧問。不涉方便。乞師垂慈。師曰。汝問我答。即",
    "X81n1571_016:0554c05": "是方便 問應物現形。如水中月。如何是月。師提起",
    "X81n1571_016:0554c06": "拂子。僧曰。古人為甚麼道水月無形。師曰。見甚麼",
    "X81n1571_016:0554c07": " 問如何是宗乘中事。師曰。淮軍散後 問如何是和",
    "X81n1571_016:0554c08": "尚家風。師曰。眾眼難謾。",
    "X81n1571_016:0554c09": "睡龍溥禪師法嗣",
    "X81n1571_016:0554c10": "漳州保福院清豁禪師[0554c10] 福州人。少而聰敏。禮鼓山韶。",
    "X81n1571_016:0554c11": "落髮稟具。後謁大章如。後參睡龍。龍問。豁闍黎見何",
    "X81n1571_016:0554c12": "尊宿來。還悟也未。曰清豁嘗訪大章。得箇信處。龍於",
    "X81n1571_016:0554c13": "是上堂集眾。召曰。豁闍黎出來。對眾燒香說悟處。老",
    "X81n1571_016:0554c14": "僧與汝證明。師出眾乃拈香曰。香已拈了。悟即不悟。",
    "X81n1571_016:0554c15": "龍大悅而許之 上堂。山僧今與諸人。作箇和頭。和",
    "X81n1571_016:0554c16": "者默然。不和者說。良久曰。和與不和。切在如今。山僧",
    "X81n1571_016:0554c17": "帶些子事。珍重 僧問。家貧遭劫時如何。師曰。不能",
    "X81n1571_016:0554c18": "盡底去。曰為甚麼不能盡底去。師曰。賊是家親。曰既",
    "X81n1571_016:0554c19": "是家親。為甚麼翻成家賊。師曰。內既無應。外不能為。",
    "X81n1571_016:0554c20": "曰忽然捉敗時如何。師曰。內外絕消息。曰捉敗後。功",
    "X81n1571_016:0554c21": "歸何所。師曰。賞亦未曾聞。曰恁麼則勞而無功也。師",
    "X81n1571_016:0554c22": "曰。功即不無。成而不處。曰既是成功。為甚麼不處。師",
    "X81n1571_016:0554c23": "曰。不見道。太平本是將軍致。不使將軍見太平 問",
    "X81n1571_016:0554c24": "如何是西來意。師曰。北人泣。南人悲 師忽捨眾欲",
    "X81n1571_016:0555a01": "入山待滅。乃遺偈曰。世人休說路行難。鳥道羊腸咫",
    "X81n1571_016:0555a02": "尺間。珍重苧谿谿畔水。汝歸滄海我歸山。即往貴湖",
    "X81n1571_016:0555a03": "卓庵。未幾謂門人曰。吾滅後。將遺骸施諸蟲蟻。勿置",
    "X81n1571_016:0555a04": "墳塔。言訖。入湖頭山。坐盤石。儼然長往。門人稟遺命。",
    "X81n1571_016:0555a05": "延留七日。竟無虫蟻侵食。遂就闍維。散於林野。今泉",
    "X81n1571_016:0555a06": "州淨土院影堂存焉。",
    "X81n1571_016:0555a07": "金輪觀禪師法嗣",
    "X81n1571_016:0555a08": "南嶽金輪和尚[0555a08] 僧問。如何是金輪第一句。師曰鈍漢。",
    "X81n1571_016:0555a09": "曰如何是金輪一隻箭。師曰過也。曰臨機一箭。誰是",
    "X81n1571_016:0555a10": "當者。師曰倒也。",
    "X81n1571_016:0555a11": "白兆圓禪師法嗣",
    "X81n1571_016:0555a12": "鼎州大龍山智洪弘濟禪師[0555a12] 僧問。如何是佛。師曰。即",
    "X81n1571_016:0555a13": "汝便是。曰如何領會。師曰。更嫌&#x9262;盂無柄那 問如",
    "X81n1571_016:0555a14": "何是微妙。師曰。風送水聲來枕畔。月移山影到&#x7240;前",
    "X81n1571_016:0555a15": " 問如何是極則處。師曰。懊惱三春月。不及九秋光",
    "X81n1571_016:0555a16": " 問色身敗壞。如何是堅固法身。師曰。山花開似錦。",
    "X81n1571_016:0555a17": "澗水湛如藍。",
    "X81n1571_016:0555a18": "襄州白馬山行靄禪師[0555a18] 僧問。如何是清淨法身。師曰。",
    "X81n1571_016:0555a19": "井底蝦&#x87C7;吞&#x5374;月 問如何是白馬正眼師曰。面南",
    "X81n1571_016:0555a20": "看北斗。",
    "X81n1571_016:0555a21": "安州白兆竺乾院懷楚禪師[0555a21] 僧問。如何是句句須行",
    "X81n1571_016:0555a22": "元路。師曰。沿路直到湖南 問如何是師子兒。師曰。",
    "X81n1571_016:0555a23": "德山嗣龍潭 問如何是和尚為人一句。師曰。與汝",
    "X81n1571_016:0555a24": "素無冤讎。一句元在這裏。曰未審在甚麼方所。師曰。",
    "X81n1571_016:0555b01": "這鈍漢。",
    "X81n1571_016:0555b02": "蘄州四祖山清皎禪師[0555b02] 福州王氏子。僧問。師唱誰家",
    "X81n1571_016:0555b03": "曲。宗風嗣阿誰。師曰。楷師巖畔祥雲起。寶壽峰前震",
    "X81n1571_016:0555b04": "法雷 臨終遺偈曰。吾年八十八。滿頭垂白髮。顒顒",
    "X81n1571_016:0555b05": "鎮雙峰。明明千江月。黃梅揚祖教。白兆承宗訣。日日",
    "X81n1571_016:0555b06": "告兒孫。勿令有斷絕。宋太宗淳化癸巳八月二十三",
    "X81n1571_016:0555b07": "日。",
    "X81n1571_016:0555b08": "蘄州三角山志操禪師[0555b08] 僧問。教法甚多。宗歸一貫。和",
    "X81n1571_016:0555b09": "尚為甚麼說得許多周由者也。師曰。為你周由者也。",
    "X81n1571_016:0555b10": "曰請和尚既古既今。師敲繩&#x7240;三下。",
    "X81n1571_016:0555b11": "晉州興教師普禪師[0555b11] 僧問。盈龍宮溢海藏。真詮即不",
    "X81n1571_016:0555b12": "問。如何是教外別傳底法。師曰。眼裏耳裏鼻裏。曰祇",
    "X81n1571_016:0555b13": "此便是否。師曰。是甚麼。僧便喝。師亦喝 問僧。近離",
    "X81n1571_016:0555b14": "甚處。曰下寨。師曰。還逢著賊麼。曰今日捉下。師曰。放",
    "X81n1571_016:0555b15": "汝三十棒。",
    "X81n1571_016:0555b16": "蘄州三角山真鑑禪師[0555b16] 僧問。師唱誰家曲。宗風嗣阿",
    "X81n1571_016:0555b17": "誰。師曰。忽然行正令。便見下堂&#x5826;。",
    "X81n1571_016:0555b18": "郢州太陽山行&#x51B2;禪師[0555b18] 僧問。如何是無盡藏。師良久。",
    "X81n1571_016:0555b19": "僧無語。師曰。近前來。僧纔近前。師曰去。",
    "X81n1571_016:0555b20": "南嶽下八世",
    "X81n1571_016:0555b21": "黃龍機禪師法嗣",
    "X81n1571_016:0555b22": "洛京紫&#x8462;善沼禪師[0555b22] 僧問。死中得活時如何。師曰。抱",
    "X81n1571_016:0555b23": "鎌刮骨熏天地。炮烈棺中求託生 問纔生便死時",
    "X81n1571_016:0555b24": "如何。師曰。賴得覺疾。",
    "X81n1571_016:0555c01": "眉州黃龍繼達禪師[0555c01] 僧問。如何是衲。師曰。針去線不",
    "X81n1571_016:0555c02": "回。曰如何是帔。師曰。橫鋪四世界。豎&#x8462;一乾坤。曰道",
    "X81n1571_016:0555c03": "滿到來時如何。師曰。要羹與羹。要飯與飯 問黃龍",
    "X81n1571_016:0555c04": "出世。金翅飛空時如何。師曰。問汝金翅鳥。還得飽也",
    "X81n1571_016:0555c05": "無。",
    "X81n1571_016:0555c06": "棗樹第二世禪師[0555c06] 問僧。發足甚處。曰閩中。師曰俊哉。",
    "X81n1571_016:0555c07": "曰謝師指示。師曰屈哉。僧作禮。師曰。我與麼道。落在",
    "X81n1571_016:0555c08": "甚麼處。僧無語。師曰。彼自無瘡。勿傷之也 僧參。師",
    "X81n1571_016:0555c09": "乃問。未到這裏時。在甚處安身立命。僧叉手近前。師",
    "X81n1571_016:0555c10": "亦叉手近前。相&#x7ADD;而立。僧曰。某甲未到此時。和尚與",
    "X81n1571_016:0555c11": "誰&#x7ADD;立。師指背後曰。莫是伊麼。僧無對。師曰。不獨自",
    "X81n1571_016:0555c12": "謾。兼謾老僧。僧作禮。師曰。正是自謾 僧鉏地次。見",
    "X81n1571_016:0555c13": "師來乃不審。師曰。見阿誰了便不審。曰見師不問訊。",
    "X81n1571_016:0555c14": "禮式不全。師曰。&#x5374;是孤負老僧。其僧歸。舉似首座曰。",
    "X81n1571_016:0555c15": "和尚近日可畏。座曰。作麼生。僧舉前語。座曰。和尚近",
    "X81n1571_016:0555c16": "日可謂為人切。師聞。乃打首座七棒。座曰。某甲恁麼",
    "X81n1571_016:0555c17": "道。未有過在。亂打作麼。師曰。枉喫我多少鹽醬。又打",
    "X81n1571_016:0555c18": "七棒 僧辭。師乃問。若到諸方。有人問你老僧此間",
    "X81n1571_016:0555c19": "法道。作麼生祇對。曰待問即道。師曰。何處有無口底",
    "X81n1571_016:0555c20": "佛。曰祇這也還難。師豎拂子曰。還見麼。曰何處有無",
    "X81n1571_016:0555c21": "眼底佛。師曰。祇這也還難。僧遶禪&#x7240;一匝而出。師曰。",
    "X81n1571_016:0555c22": "善能祇對。僧便喝。師曰。老僧不識子。曰用識作麼。師",
    "X81n1571_016:0555c23": "敲禪&#x7240;三下。",
    "X81n1571_016:0555c24": "興元府玄都山澄禪師[0555c24] 僧問。喜得趨方丈。家風事若",
    "X81n1571_016:0556a01": "何。師曰。西風開曉露。明月正當天。曰如何拯濟。師曰。",
    "X81n1571_016:0556a02": "金&#x9DC4;樓上一下鼓 問如何是沙門行。師曰。一切不",
    "X81n1571_016:0556a03": "如。",
    "X81n1571_016:0556a04": "嘉州黑水禪師[0556a04] 初參黃龍。便問。雪覆蘆花時如何。龍",
    "X81n1571_016:0556a05": "曰猛烈。師曰。不猛烈。龍又曰猛烈。師又曰不猛烈。龍",
    "X81n1571_016:0556a06": "便打。師於此有省。即便禮拜。",
    "X81n1571_016:0556a07": "鄂州黃龍智顒禪師[0556a07] 僧問。如何是諸佛之本源。師曰。",
    "X81n1571_016:0556a08": "即此一問是何源。曰恁麼則諸佛無異去也。師曰。延",
    "X81n1571_016:0556a09": "平&#x5292;已成龍去。猶有刻舟求底人。",
    "X81n1571_016:0556a10": "眉州昌福達禪師[0556a10] 僧問。學人來問師則對。不問時師",
    "X81n1571_016:0556a11": "意如何。師曰。謝上座指示 問本來則不問。如何是",
    "X81n1571_016:0556a12": "今日事。師曰。上座這問大好。曰學人不會時如何。師",
    "X81n1571_016:0556a13": "曰。謾我即得 問國有寶刀。誰人得見。師曰。上座遠",
    "X81n1571_016:0556a14": "來不易。曰此刀作何形狀。師曰。要也道不要也道。曰",
    "X81n1571_016:0556a15": "請師道。師曰。難逢難遇 問石牛水上臥時如何。師",
    "X81n1571_016:0556a16": "曰。異中還有異。妄計不浮沉。曰便恁麼去時如何。師",
    "X81n1571_016:0556a17": "曰。翅天日落。把土成金。",
    "X81n1571_016:0556a18": "呂巖真人[0556a18] 字洞賓。京兆人也。唐末三舉不第。偶於長",
    "X81n1571_016:0556a19": "安酒肆。遇鍾離權。授以延命術。自爾人莫之究。嘗遊",
    "X81n1571_016:0556a20": "廬山歸宗。書鐘樓壁曰。一日清閑一日仙。六神和合",
    "X81n1571_016:0556a21": "體安然。丹田有寶休尋道。對境無心莫問禪。未幾道",
    "X81n1571_016:0556a22": "經黃龍山。&#x89A9;紫雲成&#x8462;。疑有異人。乃入謁值龍。擊鼓",
    "X81n1571_016:0556a23": "陞堂。龍見。意必呂巖。欲誘而進。厲聲曰。座傍有竊法",
    "X81n1571_016:0556a24": "者。巖毅然出問。一粒粟中藏世界。半升鐺內&#x7151;山川。",
    "X81n1571_016:0556b01": "且道此意如何。龍指曰。這守屍鬼。巖曰。爭奈囊有長",
    "X81n1571_016:0556b02": "生不死藥。龍曰。饒經八萬劫。終是落空亡。巖薄訝。飛",
    "X81n1571_016:0556b03": "&#x5292;脅之。&#x5292;不能入。遂再拜求指歸。龍詰曰。半升鐺內",
    "X81n1571_016:0556b04": "&#x7151;山川即不問。如何是一粒粟中藏世界。巖於言下",
    "X81n1571_016:0556b05": "頓契。作偈曰。棄&#x5374;瓢囊摵碎琴。如今不戀汞中金。自",
    "X81n1571_016:0556b06": "從一見黃龍後。始覺從前錯用心。龍囑令加護。後謁",
    "X81n1571_016:0556b07": "潭州智度覺。有自序曰。余遊韶郴。東下湘江。今見覺",
    "X81n1571_016:0556b08": "公。觀其禪學精明。性源淳潔。促膝靜坐。收光內照。一",
    "X81n1571_016:0556b09": "衲之外無餘衣。一&#x9262;之外無餘食。達生死岸。破煩惱",
    "X81n1571_016:0556b10": "&#x6BBB;。方今佛衣寂寂兮無傳。禪理懸懸兮幾絕。扶而興",
    "X81n1571_016:0556b11": "者。其在吾師乎。聊作一絕奉記。達者推心方濟物。聖",
    "X81n1571_016:0556b12": "賢傳法不離真。請師開說西來意。七祖如今未有人。",
    "X81n1571_016:0556b13": "明招謙禪師法嗣",
    "X81n1571_016:0556b14": "處州報恩契從禪師[0556b14] 開堂陞座。烈士鋒前少人陪。雲",
    "X81n1571_016:0556b15": "雷擊鼓&#x5292;輪開。誰是大雄師子種。滿身鋒刀出頭來。",
    "X81n1571_016:0556b16": "時有僧出。師曰。好著精彩。僧擬伸問。師曰。甚麼處去",
    "X81n1571_016:0556b17": "也。僧乃問。師子未出窟時如何。師曰。鋒鋩難擊。曰出",
    "X81n1571_016:0556b18": "窟後如何。師曰。藏身無路。曰欲出不出時如何。師曰。",
    "X81n1571_016:0556b19": "命似懸絲。曰向去事如何。師曰。拶 問如何是和尚",
    "X81n1571_016:0556b20": "家風。師曰。還奈何麼 問十二時中如何即是。師曰。",
    "X81n1571_016:0556b21": "金剛頂上看。曰恁麼則人天有賴。師曰。汝又誑謼人",
    "X81n1571_016:0556b22": "天作麼。",
    "X81n1571_016:0556b23": "婺州普照瑜禪師[0556b23] 上堂。三十年後。大有人。向這裏亡",
    "X81n1571_016:0556b24": "鋒結舌去在。良久曰。還會麼。灼然若不是真師子兒。",
    "X81n1571_016:0556c01": "爭識得上上之機。時有僧問。師子未出窟時如何。師",
    "X81n1571_016:0556c02": "曰。眾獸徒然。曰出窟後如何。師曰。狐絕萬里。曰欲出",
    "X81n1571_016:0556c03": "不出時如何。師曰。當衝者喪。曰向去事如何。師曰。決",
    "X81n1571_016:0556c04": "在臨鋒。僧禮拜。師有頌曰。決在臨鋒處。天然師子機。",
    "X81n1571_016:0556c05": "嚬呻出三界。非祖莫能知。",
    "X81n1571_016:0556c06": "婺州雙溪保初禪師[0556c06] 上堂。未透徹不須呈。十方世界",
    "X81n1571_016:0556c07": "廓然明。孤峰頂上通機照。不用看他北斗星 僧問。",
    "X81n1571_016:0556c08": "九夏靈峰&#x5292;。請師不露鋒。師曰。未拍金鎖前何不問。",
    "X81n1571_016:0556c09": "曰千般徒設用。難出髑髏前。師曰。背後礙殺人。",
    "X81n1571_016:0556c10": "處州涌泉究禪師[0556c10] 上堂。良久曰。還有虎狼禪客麼。有",
    "X81n1571_016:0556c11": "則放出一箇來。僧纔出。師曰。還知喪命處麼。曰學人",
    "X81n1571_016:0556c12": "咨和尚。師曰。甚麼處去也。曰師子未出窟時如何。師",
    "X81n1571_016:0556c13": "曰。抖[口*后]地。曰出窟後如何。師曰。&#x8462;天&#x8462;地。曰欲出不",
    "X81n1571_016:0556c14": "出時如何。師曰。一切人辨不得。曰向去事如何。師曰。",
    "X81n1571_016:0556c15": "俊鷂亦迷蹤。",
    "X81n1571_016:0556c16": "衢州羅漢義禪師[0556c16] 上堂。眾集。僧纔出。師曰。不是好底。",
    "X81n1571_016:0556c17": "僧禮拜起問。龍泉寶&#x5292;。請師揮。師曰。甚麼處去也。曰",
    "X81n1571_016:0556c18": "恁麼則龍谿南面盡鋩鋒。師曰。收取 問不落古今。",
    "X81n1571_016:0556c19": "請師道。師曰。還怪得麼。曰猶落古今。師曰。莫錯。",
    "X81n1571_016:0556c20": "羅漢琛禪師法嗣",
    "X81n1571_016:0556c21": "襄州清谿山洪進禪師[0556c21] 在地藏時。居第一座。一日地",
    "X81n1571_016:0556c22": "藏上堂。二僧出禮拜。藏曰俱錯。二僧無語下堂。請益",
    "X81n1571_016:0556c23": "修山主。修曰。汝自巍巍堂堂。&#x5374;禮拜擬問他人。豈不",
    "X81n1571_016:0556c24": "是錯。師聞之不肯。修乃問。未審上座又作麼生。師曰。",
    "X81n1571_016:0557a01": "汝自迷暗。焉可為人。修憤然。上方丈請益。藏指廊下",
    "X81n1571_016:0557a02": "曰。典座入庫頭去也。修乃省過 一日師問修曰。明",
    "X81n1571_016:0557a03": "知生是不生之理。為甚麼被生死之所流轉。修曰。筍",
    "X81n1571_016:0557a04": "畢竟成竹去。如今作篦使還得麼。師曰。汝向後自悟",
    "X81n1571_016:0557a05": "去在。修曰。某所見祇如此。上座意旨又如何。師指曰。",
    "X81n1571_016:0557a06": "這箇是監院房。那箇是典座房。修即禮謝 住後。僧",
    "X81n1571_016:0557a07": "問。眾盲摸象。各說異端。忽遇明眼人。又作麼生。師曰。",
    "X81n1571_016:0557a08": "汝但舉似諸方 師經行次。眾僧隨從。乃謂眾曰。古",
    "X81n1571_016:0557a09": "人有甚麼言句。大家商量。時有從漪上座。出眾擬問",
    "X81n1571_016:0557a10": "次。師曰。這沒毛驢。漪渙然省悟。",
    "X81n1571_016:0557a11": "昇州清涼院休復悟空禪師[0557a11] 北海王氏子。幼出家。十",
    "X81n1571_016:0557a12": "九納戒。&#x751E;自謂曰。苟尚能詮。則為滯筏。將趣凝寂。復",
    "X81n1571_016:0557a13": "患墮空。既進退莫決。捨二何之。乃參尋宗匠。依地藏",
    "X81n1571_016:0557a14": "經年不契。直得成病。入涅槃堂。一夜藏去看。乃問。復",
    "X81n1571_016:0557a15": "上座安樂麼。師曰。某甲為和尚因緣背。藏指燈籠曰。",
    "X81n1571_016:0557a16": "見麼。師曰見。藏曰。祇這箇也不背。師於言下有省。",
    "X81n1571_016:0557a17": "後修山主[0557a17] 問訊地藏曰。某甲百劫千生。曾與和尚違",
    "X81n1571_016:0557a18": "背。來此又值和尚不安。藏遂豎起拄杖曰。祇這箇也",
    "X81n1571_016:0557a19": "不背。師忽然契悟。後繼法眼住崇壽。江南國主。創清",
    "X81n1571_016:0557a20": "涼道場。延請居之 上堂。古聖纔生下。便周行七步。",
    "X81n1571_016:0557a21": "目顧四方云。天上天下唯我獨尊。他便有這箇方便",
    "X81n1571_016:0557a22": "奇特。祇如諸上座。初生下時。有甚麼奇特。試舉看。若",
    "X81n1571_016:0557a23": "道無。即對面諱&#x5374;。若道有。又作麼生通得箇消息。還",
    "X81n1571_016:0557a24": "會麼。上座幸然有奇特事。因甚麼不知去。珍重 僧",
    "X81n1571_016:0557b01": "問。如何是佛。師曰。汝是眾生。曰還肯也無。師曰。&#x8657;施",
    "X81n1571_016:0557b02": "此問 問如何是西來意。師曰。汝道此土還有麼",
    "X81n1571_016:0557b03": " 問省要處。乞師一言。師曰。珍重 問如何是道。師曰。",
    "X81n1571_016:0557b04": "本來無一物。何處有塵埃。僧禮拜。師曰。莫錯會 問",
    "X81n1571_016:0557b05": "如何是一塵入正受。師曰。色即空。曰如何是諸塵三",
    "X81n1571_016:0557b06": "昧起。師曰。空即色 問諸餘即不問。如何是悟空一",
    "X81n1571_016:0557b07": "句。師曰。兩句也 問牛頭未見四祖時。為甚麼百鳥",
    "X81n1571_016:0557b08": "銜華。師曰。未見四祖。曰見後為甚麼不銜華。師曰。見",
    "X81n1571_016:0557b09": "四祖 問如何是自己事。師曰。幾處問人來 問古",
    "X81n1571_016:0557b10": "人得箇甚麼即便休歇去。師曰。汝得箇甚麼。即不休",
    "X81n1571_016:0557b11": "歇去 問如何是學人出身處。師曰。千般比不得。曰",
    "X81n1571_016:0557b12": "請和尚道。師曰。古亦有。今亦有 問如何是亡僧面",
    "X81n1571_016:0557b13": "前觸目菩提。師曰。問取髑髏後 問毒龍奮迅。萬象",
    "X81n1571_016:0557b14": "同然時如何。師曰。你甚麼處得這箇問頭 問忠座",
    "X81n1571_016:0557b15": "主。講甚麼經。曰法華經。師曰。若有說法華經處。我現",
    "X81n1571_016:0557b16": "寶塔。當為證明。大德講。甚麼人證明。忠無對 後晉",
    "X81n1571_016:0557b17": "天福癸卯十月朔日。遣僧報法眼至。囑付訖。又致書",
    "X81n1571_016:0557b18": "辭國主。取三日夜子時入滅。國主令本院至時擊鐘。",
    "X81n1571_016:0557b19": "及期大眾普集。師端坐警眾曰。無棄光影。語絕告寂。",
    "X81n1571_016:0557b20": "時國主。聞鐘登高臺。遙禮深加哀慕。仍致祭茶毗。收",
    "X81n1571_016:0557b21": "舍利建塔。",
    "X81n1571_016:0557b22": "撫州龍濟紹修禪師[0557b22] 初與法眼。同參地藏。所得謂已",
    "X81n1571_016:0557b23": "臻極。暨同辭至建陽。途中譚次。眼忽問。古人道。萬象",
    "X81n1571_016:0557b24": "之中獨露身。是撥萬象。不撥萬象。師曰不撥。眼曰。說",
    "X81n1571_016:0557c01": "甚麼撥不撥。師懵然不知。&#x5374;回地藏。藏問。子去未久。",
    "X81n1571_016:0557c02": "何以&#x5374;來。師曰。有事未決。豈憚跋涉山川。藏曰。汝跋",
    "X81n1571_016:0557c03": "涉許多山川。也還不惡。師未喻旨。乃問。古人道。萬象",
    "X81n1571_016:0557c04": "之中獨露身。意旨如何。藏曰。汝道。古人撥萬象。不撥",
    "X81n1571_016:0557c05": "萬象。師曰不撥。藏曰。兩箇也。師駭然沈思。而&#x5374;問。未",
    "X81n1571_016:0557c06": "審古人撥萬象。不撥萬象。藏曰。汝喚甚麼作萬象。師",
    "X81n1571_016:0557c07": "方省悟。再辭地藏。覲于法眼。眼語意。與地藏開示。前",
    "X81n1571_016:0557c08": "後如一。師後居龍濟山。不務聚徒。而學者奔至 上",
    "X81n1571_016:0557c09": "堂。具足凡夫法。凡夫不知。具足聖人法。聖人不會。聖",
    "X81n1571_016:0557c10": "人若會。即是凡夫。凡夫若知。即是聖人。此兩語一理",
    "X81n1571_016:0557c11": "三義。若人辨得。不妨於佛法中有箇入處。若辨不得。",
    "X81n1571_016:0557c12": "莫道不疑好。珍重 僧問。見色便見心。露柱是色。如",
    "X81n1571_016:0557c13": "何是心。師曰。幸然未會。且莫詐明頭 問如何得出",
    "X81n1571_016:0557c14": "三界。師曰。是三界則一任出。曰不是三界又如何。師",
    "X81n1571_016:0557c15": "曰。甚麼處不是三界 問當揚舉唱。誰是委者。師曰。",
    "X81n1571_016:0557c16": "非汝不委 問如何是萬法主。師曰。把將萬法來",
    "X81n1571_016:0557c17": " 問承古有言。須彌納芥子。芥子納須彌。如何是須彌。",
    "X81n1571_016:0557c18": "師曰。穿破汝心。曰如何是芥子。師曰。塞&#x5374;汝眼。曰如",
    "X81n1571_016:0557c19": "何納得。師曰。把將須彌與芥子來。曰前言何在。師曰。",
    "X81n1571_016:0557c20": "前有甚麼言 問僧。甚處來。曰翠巖。師曰。翠巖有何",
    "X81n1571_016:0557c21": "言句示徒。曰尋常道。出門逢彌勒。入門見釋迦。師曰。",
    "X81n1571_016:0557c22": "與麼道又爭得。曰和尚又如何。師曰。出門逢阿誰。入",
    "X81n1571_016:0557c23": "門見甚麼。僧於言下有省 上堂。聲色不到處。病在",
    "X81n1571_016:0557c24": "見聞。言詮不及處。過在唇吻。僧問。離&#x5374;聲色。請和尚",
    "X81n1571_016:0558a01": "道。師曰。聲色裏問將來 問如何是學人心。師曰。阿",
    "X81n1571_016:0558a02": "誰恁麼問 問劫火洞然。大千俱壞。未審這箇還壞",
    "X81n1571_016:0558a03": "也無。師曰不壞。曰為甚麼不壞。師曰。為同大千 上",
    "X81n1571_016:0558a04": "堂。卷簾除&#x5374;障。閉戶生窒礙。祇這障與礙。古今無人",
    "X81n1571_016:0558a05": "會。會得是障礙。不會不自在 問巨夜之中。以何為",
    "X81n1571_016:0558a06": "眼。師曰。暗 問纖毫不隔。為甚麼&#x89B7;之不見。師曰。作",
    "X81n1571_016:0558a07": "家弄影漢 問古鏡未磨時如何。師曰。照破天地。曰",
    "X81n1571_016:0558a08": "磨後如何。師曰。黑漆漆地 問如何是普眼。師曰。纖",
    "X81n1571_016:0558a09": "毫&#x89B7;不見。曰為甚麼&#x89B7;不見。師曰。為伊眼太大 問",
    "X81n1571_016:0558a10": "如何是大敗壞底人。師曰。劫壞不曾遷。曰此人還知",
    "X81n1571_016:0558a11": "有佛法也無。師曰。若知有佛法。渾成顛倒。曰如何得",
    "X81n1571_016:0558a12": "不顛倒去。師曰。直須知有佛法。曰如何是佛法。師曰。",
    "X81n1571_016:0558a13": "大敗壞 問如何是學人常在底心。師曰。還曾問荷",
    "X81n1571_016:0558a14": "玉麼。曰學人不會。師曰。若不會。夏末了問取曹山去",
    "X81n1571_016:0558a15": " 師有頌曰。風動心搖樹。雲生性起塵。若明今日事。",
    "X81n1571_016:0558a16": "昧&#x5374;本來人。又欲識解脫道。諸法不相到。眼耳絕見",
    "X81n1571_016:0558a17": "聞。聲色&#x9599;浩浩。又初心未入道。不得&#x9599;浩浩。鐘聲裏",
    "X81n1571_016:0558a18": "薦取。鐘聲裏顛倒。又諸佛不出世。四十九年說。祖師",
    "X81n1571_016:0558a19": "不西來。少林有妙訣。又萬法是心光。諸緣唯性曉。本",
    "X81n1571_016:0558a20": "無迷悟人。祇要今日了。",
    "X81n1571_016:0558a21": "潞府延慶院傅殷禪師[0558a21] 僧問。見色便見心。燈籠是色。",
    "X81n1571_016:0558a22": "那箇是心。師曰。汝不會古人意。曰如何是古人意。師",
    "X81n1571_016:0558a23": "曰。燈籠是心 問若能轉物。即同如來。未審轉甚麼",
    "X81n1571_016:0558a24": "物。師曰。道甚麼。僧擬進語。師曰。這漆桶。",
    "X81n1571_016:0558b01": "衡嶽南臺守安禪師[0558b01] 僧問。人人盡有長安路。如何得",
    "X81n1571_016:0558b02": "到。師曰。即今在甚麼處 問寂寂無依時如何。師曰",
    "X81n1571_016:0558b03": "寂寂底&#x807B;。因示頌曰。南臺靜坐一爐香。終日凝然萬",
    "X81n1571_016:0558b04": "慮亡。不是息心除妄想。都緣無事可思量。",
    "X81n1571_016:0558b05": "杭州天龍寺清慧秀禪師[0558b05] 上堂。諸上座多少無事。十",
    "X81n1571_016:0558b06": "二時中。在何世界。安身立命。且子細點檢看。何不覓",
    "X81n1571_016:0558b07": "箇歇處。因甚麼&#x5374;與別人點檢。若恁麼去。早落第二",
    "X81n1571_016:0558b08": "頭也。時有僧問。承師有言。恁麼去。早落第二頭。學人",
    "X81n1571_016:0558b09": "總不恁麼上來。如何辯白。師曰。汝&#x5374;作家。曰恁麼則",
    "X81n1571_016:0558b10": "今日得遇於師也。師曰。且莫詐明頭。",
    "X81n1571_016:0558b11": "天龍機禪師法嗣",
    "X81n1571_016:0558b12": "高麗雪嶽令光禪師[0558b12] 僧問。如何是和尚家風。師曰。分",
    "X81n1571_016:0558b13": "明記取 問。如何是諸法之根源。師曰。謝指示。",
    "X81n1571_016:0558b14": "僊宗符禪師法嗣",
    "X81n1571_016:0558b15": "福州僊宗洞明真覺禪師[0558b15] 僧問。拏雲不假風雷便濬",
    "X81n1571_016:0558b16": "浪。如何透得身。師曰。何得棄本逐末。",
    "X81n1571_016:0558b17": "泉州福清行欽廣法禪師[0558b17] 上堂。還有人鑑得麼。若有",
    "X81n1571_016:0558b18": "人鑑得。是甚麼湖裏破草鞋。若也鑑不出。落地作金",
    "X81n1571_016:0558b19": "聲。無事久立 僧問。如何是佛法大意。師曰。諸上座。",
    "X81n1571_016:0558b20": "大家道取 問如何是談真逆俗。師曰。客作漢問甚",
    "X81n1571_016:0558b21": "麼。曰如何是順俗違真。師曰。喫茶去 問如何是然",
    "X81n1571_016:0558b22": "燈前。師曰。然燈後。曰如何是然燈後。師曰。然燈前。曰",
    "X81n1571_016:0558b23": "如何是正然燈。師曰。喫茶去 問如何是第二月。師",
    "X81n1571_016:0558b24": "曰。汝問我答。",
    "X81n1571_016:0558c01": "國泰&#x24986;禪師法嗣",
    "X81n1571_016:0558c02": "婺州齊雲寶勝禪師[0558c02] 僧問。如何是齊雲水。師曰。龍潭",
    "X81n1571_016:0558c03": "常徹底。擬問即波瀾。曰莫祇這箇便是麼。師曰。古殿",
    "X81n1571_016:0558c04": "無香煙。誰人辯清濁。曰未審深深處如何。師曰。闍黎",
    "X81n1571_016:0558c05": "欲識深深處。直須&#x811A;下絕雲生。",
    "X81n1571_016:0558c06": "白龍希禪師法嗣",
    "X81n1571_016:0558c07": "福州廣平玄旨禪師[0558c07] 上堂。還有人證明麼。若有人證",
    "X81n1571_016:0558c08": "明。亦免孤負上祖埋沒後來。若是尋言數句。大藏公",
    "X81n1571_016:0558c09": "明。若是祖宗門中。怪及甚麼處。恁麼道。亦是傍瞥之",
    "X81n1571_016:0558c10": "辭。僧問。如何是廣平境。師曰。地負名山秀。谿連海水",
    "X81n1571_016:0558c11": "清。曰如何是境中人。師曰。汝問我答 問如何是法",
    "X81n1571_016:0558c12": "身體。師曰。廓落&#x8657;空絕玷瑕。曰如何是體中物。師曰。",
    "X81n1571_016:0558c13": "一輪明月散秋江。曰未審。體與物分不分。師曰。適來",
    "X81n1571_016:0558c14": "道甚麼。曰恁麼則不分也。師曰。穿耳胡僧笑點頭。",
    "X81n1571_016:0558c15": "福州昇山白龍清慕禪師[0558c15] 僧問。如何是白龍密用一",
    "X81n1571_016:0558c16": "機。師曰。汝每日用甚麼。曰恁麼則徒勞側聆。師喝曰。",
    "X81n1571_016:0558c17": "出去 問一切眾生。日用而不知。如何是日用底。師",
    "X81n1571_016:0558c18": "曰。別祇對你爭得 問不責上來。聲前一句。請師道。",
    "X81n1571_016:0558c19": "師曰。莫是不便麼。",
    "X81n1571_016:0558c20": "福州靈峰志恩禪師[0558c20] 僧問。如何是吹毛&#x5292;。師曰。我進",
    "X81n1571_016:0558c21": "前汝退後。曰恁麼則學人喪身命去也。師曰。不打水",
    "X81n1571_016:0558c22": "魚自驚 問如何是佛。師曰。更是阿誰。曰既然如此。",
    "X81n1571_016:0558c23": "為甚麼迷妄有差殊。師曰。但自不亡羊。何須泣岐路",
    "X81n1571_016:0558c24": " 問如何是靈峰境。師曰。萬疊青山如飣出。兩條綠",
    "X81n1571_016:0559a01": "水若圖成。曰如何是境中人。師曰。明明密密。密密明",
    "X81n1571_016:0559a02": "明。",
    "X81n1571_016:0559a03": "福州東禪玄亮禪師[0559a03] 僧問。本無迷悟。為甚麼&#x5374;有佛",
    "X81n1571_016:0559a04": "有眾生。師曰。話墮也 問祖祖相傳傳法印。師今繼",
    "X81n1571_016:0559a05": "席嗣何人。師曰。特謝證明。曰恁麼則白龍當時親授",
    "X81n1571_016:0559a06": "記。今日應聖度迷津。師曰。汝莫錯認定盤星。",
    "X81n1571_016:0559a07": "漳州報劬院玄應定慧禪師[0559a07] 泉州晉江吳氏子。漳州",
    "X81n1571_016:0559a08": "刺史陳文顥。創院請師開法。僧問。如何是第一義。師",
    "X81n1571_016:0559a09": "曰。如何是第一義。曰學人請益。師何以倒問學人。師",
    "X81n1571_016:0559a10": "曰。汝適來請益甚麼。曰第一義。師曰。汝謂之倒問耶",
    "X81n1571_016:0559a11": " 問如何是古佛道場。師曰。今夏堂中千五百僧",
    "X81n1571_016:0559a12": " 宋太祖開寶乙亥。將順世。先七日。書辭陳公。仍示偈",
    "X81n1571_016:0559a13": "曰。今年六十六。世壽有延促。無生火熾然。有為薪不",
    "X81n1571_016:0559a14": "續。出谷與歸源。一時俱備足。及期。誡門人曰。吾滅後。",
    "X81n1571_016:0559a15": "不得以喪服哭泣。言訖而寂。塔于後山。",
    "X81n1571_016:0559a16": "招慶匡禪師法嗣",
    "X81n1571_016:0559a17": "泉州報恩院宗顯明慧禪師[0559a17] 僧問。昔日靈山一會迦",
    "X81n1571_016:0559a18": "葉親聞。未審今日誰是聞者。師曰。&#x5374;憶七葉巖中尊",
    "X81n1571_016:0559a19": " 問昔日覺城東際。象王回旋。五眾咸臻。今日太守",
    "X81n1571_016:0559a20": "臨筵。如何提接。師曰。眨上眉毛著。曰恁麼則一機顯",
    "X81n1571_016:0559a21": "處。萬緣喪盡。師曰。何必繁辭 問如何是西來意。師",
    "X81n1571_016:0559a22": "曰。日裏看鴟毛 問學人都致一問。請師道。師曰。不",
    "X81n1571_016:0559a23": "是創住。這箇師僧也難容 問離四句絕百非。請師",
    "X81n1571_016:0559a24": "道。師曰。青紅花滿庭 問不涉思量處。從上宗乘。請",
    "X81n1571_016:0559b01": "師直道。師良久。僧曰。恁麼則聽響之流。徒勞側耳。師",
    "X81n1571_016:0559b02": "曰。早是粘泥 問如何是人王。師曰。奉對不敢造次。",
    "X81n1571_016:0559b03": "曰如何是法王。師曰。莫孤負好。曰未審人王與法王。",
    "X81n1571_016:0559b04": "對談何事。師曰。非汝所聆。",
    "X81n1571_016:0559b05": "金陵龍光院澄&#x5FCB;禪師[0559b05] 廣州人。新到參。師問。甚處來。",
    "X81n1571_016:0559b06": "曰江南來。師曰。汝還禮拜渡江船子麼。曰和尚為甚",
    "X81n1571_016:0559b07": "麼教某禮拜渡江船子。師曰。是汝善知識。",
    "X81n1571_016:0559b08": "永興北院可休禪師[0559b08] 僧問。如何是西來意。師曰。&#x5FA7;滿",
    "X81n1571_016:0559b09": "天下。曰莫便是也無。師曰。是即牢收取 問大作業",
    "X81n1571_016:0559b10": "底人來。師還接否。師曰不接。曰為甚麼不接。師曰。幸",
    "X81n1571_016:0559b11": "是好人家男女。",
    "X81n1571_016:0559b12": "郴州太平院清海禪師[0559b12] 僧問。古人道。不從請益得。祖",
    "X81n1571_016:0559b13": "師為甚麼道。誰得作佛。師曰。悟了方知 問從上宗",
    "X81n1571_016:0559b14": "乘。次第指授。未審今日如何舉唱。師曰。透出白雲深",
    "X81n1571_016:0559b15": "洞裏。名華異草嶺頭生。",
    "X81n1571_016:0559b16": "連州慈雲慧深普廣禪師[0559b16] 僧問。匿王請佛。既奉法於",
    "X81n1571_016:0559b17": "當時。我后延師。&#x8462;興宗於此日。幸施方便。無&#x6061;舉揚。",
    "X81n1571_016:0559b18": "師曰。不煩再問 問如何是大圓鏡。師曰。著 問如",
    "X81n1571_016:0559b19": "何是向上事。師曰。分明聽取。",
    "X81n1571_016:0559b20": "郢州興陽山道欽禪師[0559b20] 僧問。如何是興陽境。師曰。松",
    "X81n1571_016:0559b21": "竹乍栽山影綠。水流穿過院庭中 問如何是佛。師",
    "X81n1571_016:0559b22": "曰。更是甚麼。",
    "X81n1571_016:0559b23": "報恩資禪師法嗣",
    "X81n1571_016:0559b24": "處州福林澄禪師[0559b24] 僧問。如何是伽藍。師曰。沒幡幀。曰",
    "X81n1571_016:0559c01": "如何是伽藍中人。師曰。瞻禮有分 問下堂一句。請",
    "X81n1571_016:0559c02": "師不吝。師曰。閑吟唯憶龐居士。天上人間不可陪。",
    "X81n1571_016:0559c03": "翠峰欣禪師法嗣",
    "X81n1571_016:0559c04": "處州報恩守真禪師[0559c04] 僧問。如何是佛法大意。師曰。閃",
    "X81n1571_016:0559c05": "爍烏飛急。奔騰兔走頻。",
    "X81n1571_016:0559c06": "鷲嶺遠禪師法嗣",
    "X81n1571_016:0559c07": "襄州鷲嶺通禪師[0559c07] 僧問。世尊得道。地神報&#x8657;空神。和",
    "X81n1571_016:0559c08": "尚得道。未審甚麼人報。師曰。謝汝報來。",
    "X81n1571_016:0559c09": "龍華球禪師法嗣",
    "X81n1571_016:0559c10": "杭州仁王院俊禪師[0559c10] 僧問。古人道。向上一路。千聖不",
    "X81n1571_016:0559c11": "傳。如何是不傳底事。師曰。向上問將來。曰恁麼則上",
    "X81n1571_016:0559c12": "來不當去也。師曰。既知如是。踏步上來作甚麼。",
    "X81n1571_016:0559c13": "酒仙遇賢禪師[0559c13] 姑蘇長洲林氏子。母夢吞大珠而孕。",
    "X81n1571_016:0559c14": "生多異祥。貌偉怪。口容雙拳。七歲。嘗沉大淵。而衣不",
    "X81n1571_016:0559c15": "潤。遂去家。師嘉禾永安可依。三十。剃染圓具。往參龍",
    "X81n1571_016:0559c16": "華。發明心印。回居明覺院。唯事飲酒。醉則成歌頌。警",
    "X81n1571_016:0559c17": "道俗。因號酒仙 偈曰。綠水紅桃。華前街後。巷走百",
    "X81n1571_016:0559c18": "餘遭。張三也識我。李四也識我。識我不識我。兩箇拳",
    "X81n1571_016:0559c19": "頭那箇大。兩箇之中一箇大。曾把&#x8657;空一[翟*支]破。摩娑",
    "X81n1571_016:0559c20": "令教&#x5374;恁麼。拈取須彌枕頭臥。楊子江頭浪最深。行",
    "X81n1571_016:0559c21": "人到此盡沈吟。他時若到無波處。還似有波時用心。",
    "X81n1571_016:0559c22": "金斝又聞泛。玉山還報頹。莫教更漏促。&#x8D82;取月明回。",
    "X81n1571_016:0559c23": "貴買朱砂畫月。筭來枉用工夫。醉臥綠楊陰下。起來",
    "X81n1571_016:0559c24": "強說真如。泥人再三叮囑。莫教失&#x5374;衣珠。一六二六",
    "X81n1571_016:0560a01": "其事已足。一九二九我要喫酒。長伸兩&#x811A;眼一&#x7AB9;。起",
    "X81n1571_016:0560a02": "來天地還依舊。門前綠樹無啼鳥。庭下蒼苔有落花。",
    "X81n1571_016:0560a03": "聊與東風論箇事。十分春色屬誰家。秋至山寒水冷。",
    "X81n1571_016:0560a04": "春來柳綠花紅。一點動隨萬變。江村煙雨濛濛。有不",
    "X81n1571_016:0560a05": "有空不空。笊籬撈取西北風。生在閻浮世界。人情幾",
    "X81n1571_016:0560a06": "多愛惡。祇要喫些酒子。所以倒街臥路。死後&#x5374;產娑",
    "X81n1571_016:0560a07": "婆。不願超生淨土。何以故。西方淨土。且無酒酤。師於",
    "X81n1571_016:0560a08": "宋真宗祥符己酉上元。凌晨浴罷就室。合拳右舉左。",
    "X81n1571_016:0560a09": "張。其口而化。",
    "X81n1571_016:0560a10": "延壽輪禪師法嗣",
    "X81n1571_016:0560a11": "廬山歸宗道詮禪師[0560a11] 吉州劉氏子。聞慧輪化被長沙。",
    "X81n1571_016:0560a12": "&#x5190;險往參。路次。被王逵兵執。將沉江。師怡然無怖。逵",
    "X81n1571_016:0560a13": "異之令放。得參延壽。經十載壽寂。歸開先。次住九峰",
    "X81n1571_016:0560a14": "隆濟院。僧問。承聞和尚親見延壽來。是否。師曰。山前",
    "X81n1571_016:0560a15": "麥熟也未 問九峰山中。還有佛法也無。師曰有。曰",
    "X81n1571_016:0560a16": "如何是九峰山中佛法。師曰。石頭大底大。小底小",
    "X81n1571_016:0560a17": " 時僧徒。例試經業。師之眾。&#x7ADD;習禪觀。乃述一偈。聞于",
    "X81n1571_016:0560a18": "州牧曰。比擬忘言合太&#x8657;。免教和氣有親&#x758E;。誰知道",
    "X81n1571_016:0560a19": "德全無用。今日為僧貴識書。州牧閱之。與僚佐議曰。",
    "X81n1571_016:0560a20": "旃檀林中。必無雜樹。唯師一院。特奏免試 南康知",
    "X81n1571_016:0560a21": "軍張南金。具疏集道俗。迎請坐歸宗道場。僧問。如何",
    "X81n1571_016:0560a22": "是歸宗境。師曰。千邪不如一直 問如何是佛。師曰。",
    "X81n1571_016:0560a23": "待得雪消後。自然春到來 問深山巖谷中。還有佛",
    "X81n1571_016:0560a24": "法也無。師曰無。曰佛法&#x5FA7;在一切處。為甚麼&#x5374;無。師",
    "X81n1571_016:0560b01": "曰。無人到 問古人道。不是風動。不是幡動時如何。",
    "X81n1571_016:0560b02": "師曰。來日路口有市 問如何是學人自己。師曰。&#x7240;",
    "X81n1571_016:0560b03": "窄先臥。粥稀後坐 師于宋太宗雍&#x7188;乙酉順寂。塔",
    "X81n1571_016:0560b04": "于牛首庵。壽五十六。臘三十七。",
    "X81n1571_016:0560b05": "潭州龍興裕禪師[0560b05] 僧問。如何是學人自己。師曰。張三",
    "X81n1571_016:0560b06": "李四。曰比來問自己。為甚麼&#x5374;道張三李四。師曰。汝",
    "X81n1571_016:0560b07": "且莫草草 問諸餘即不問。如何是和尚家風。師曰。",
    "X81n1571_016:0560b08": "家風即且置。阿那箇是汝不問底諸餘。",
    "X81n1571_016:0560b09": "保福儔禪師法嗣",
    "X81n1571_016:0560b10": "漳州隆壽無逸禪師[0560b10] 開堂陞座。良久曰。諸上座。若是",
    "X81n1571_016:0560b11": "上根之士。早已掩耳。中下之流。競頭側聽。雖然如此。",
    "X81n1571_016:0560b12": "猶是不得已而言。諸上座。他時後日到處。有人問著",
    "X81n1571_016:0560b13": "今日事。且作麼生舉似他。若也舉得。舌頭鼓論。若也",
    "X81n1571_016:0560b14": "舉不得。如無三寸。且作麼生舉。",
    "X81n1571_016:0560b15": "大龍洪禪師法嗣",
    "X81n1571_016:0560b16": "鼎州大龍山景如禪師[0560b16] 僧問。如何是佛法大意。師便",
    "X81n1571_016:0560b17": "喝。僧曰。尊意如何。師曰會麼。曰不會。師又喝 問。太",
    "X81n1571_016:0560b18": "陽一顯人皆羨。鼓聲絕罷意如何。師曰。季秋凝後好",
    "X81n1571_016:0560b19": "晴天。",
    "X81n1571_016:0560b20": "鼎州大龍山楚勛禪師[0560b20] 上堂。良久曰。大眾。祇恁麼各",
    "X81n1571_016:0560b21": "自散去。已是重宣此義了也。久立又奚為。然久立有",
    "X81n1571_016:0560b22": "久立底道理。知了經一小劫。如一食頃。不知便見茫",
    "X81n1571_016:0560b23": "然。還知麼。有知者出來。大家相共商量。僧出提坐具",
    "X81n1571_016:0560b24": "曰。展即偏周沙界。縮即絲髮不存。展即是。不展即是。",
    "X81n1571_016:0560c01": "師曰。你從甚麼處得來。曰恁麼則展去也。師曰。沒交",
    "X81n1571_016:0560c02": "涉 問如何是大龍境。師曰。諸方舉似人。曰如何是",
    "X81n1571_016:0560c03": "境中人。師曰。你為甚麼謾我 問。亡僧遷化。向甚麼",
    "X81n1571_016:0560c04": "處去。師曰。阿彌陀佛 問。善法堂中師子吼。未審法",
    "X81n1571_016:0560c05": "嗣嗣何人。師曰。猶自恁麼問。",
    "X81n1571_016:0560c06": "興元府普通院從善禪師[0560c06] 僧問。法輪再轉時如何。師",
    "X81n1571_016:0560c07": "曰。助上座喜。曰合譚何事。師曰。異人掩耳。曰便恁麼",
    "X81n1571_016:0560c08": "領會時如何。師曰。錯 問佩&#x5292;叩松關時如何。師曰。",
    "X81n1571_016:0560c09": "莫亂作。曰誰不知有。師曰。出。",
    "X81n1571_016:0560c10": "白馬靄禪師法嗣",
    "X81n1571_016:0560c11": "襄州白馬智倫禪師[0560c11] 僧問。如何是佛。師曰。真金也須",
    "X81n1571_016:0560c12": "失色 問如何是和尚出身處。師曰。牛觝墻。曰學人",
    "X81n1571_016:0560c13": "不會。意旨如何。師曰。已成八字。",
    "X81n1571_016:0560c14": "白兆楚禪師法嗣",
    "X81n1571_016:0560c15": "唐州保壽匡祐禪師[0560c15] 僧問。如何是佛法大意。師曰。近",
    "X81n1571_016:0560c16": "前來。僧近前。師曰會麼。曰不會。師曰。石火電光。已經",
    "X81n1571_016:0560c17": "塵劫 問如何是為人底一句。師曰。開口入耳。曰如",
    "X81n1571_016:0560c18": "何理會。師曰。逢人告人。",
    "X81n1571_016:0560c19": "南嶽下九世",
    "X81n1571_016:0560c20": "黃龍達禪師法嗣",
    "X81n1571_016:0560c21": "眉州黃龍禪師[0560c21] 僧問。如何是密室。師曰。斫不開。曰如",
    "X81n1571_016:0560c22": "何是密室中人。師曰。非男女相 問國內按&#x5292;者是",
    "X81n1571_016:0560c23": "誰。師曰昌福。曰忽遇尊貴時如何。師曰。不遺。",
    "X81n1571_016:0560c24": "清谿進禪師法嗣",
    "X81n1571_016:0561a01": "相州天平山從漪禪師[0561a01] 僧問。如何得出三界。師曰。將",
    "X81n1571_016:0561a02": "三界來與汝出 問如何是和尚家風。師曰。顯露地",
    "X81n1571_016:0561a03": " 問如何是佛。師曰。不指天地。曰為甚麼不指天地。",
    "X81n1571_016:0561a04": "師曰。唯我獨尊 問如何是太平。師曰。八凹九凸",
    "X81n1571_016:0561a05": " 問洞深杳杳清谿水。飲者如何不升墜。師曰。更夢見",
    "X81n1571_016:0561a06": "甚麼 問大眾雲集。合譚何事。師曰。香煙起處森羅",
    "X81n1571_016:0561a07": "見。",
    "X81n1571_016:0561a08": "廬山圓通緣德禪師[0561a08] 臨安黃氏子。事本邑東山勤剃",
    "X81n1571_016:0561a09": "染&#x5FA7;參諸方。得旨清谿。江南國主。於廬山建院。請師",
    "X81n1571_016:0561a10": "開法。上堂。諸上座。明取道眼好。是行&#x811A;本分事。道眼",
    "X81n1571_016:0561a11": "若未明。有甚麼用處。祇是移盤喫飯漢。道眼若明。有",
    "X81n1571_016:0561a12": "何障礙。若未明得。強說多端。也無用處。無事切須尋",
    "X81n1571_016:0561a13": "究 僧問。如何是四不遷。師曰。地水火風 問如何",
    "X81n1571_016:0561a14": "是古佛心。師曰。水鳥樹林。曰學人不會。師曰。會取學",
    "X81n1571_016:0561a15": "人 問久負沒絃琴。請師彈一曲。師曰。負來多少時",
    "X81n1571_016:0561a16": "也。曰未審作何音調。師曰。話墮也。珍重 問如何是",
    "X81n1571_016:0561a17": "佛法大意。師曰。過去燈明佛。本光瑞如是 宋太宗。",
    "X81n1571_016:0561a18": "遣帥問罪江南。後主納土矣。而胡則者。據守九江不",
    "X81n1571_016:0561a19": "降。大將軍曹翰部曲。渡江入寺。禪者驚走。師淡坐如",
    "X81n1571_016:0561a20": "平日。翰至。不起不揖。翰怒訶曰。長老不聞殺人不眨",
    "X81n1571_016:0561a21": "眼將軍乎。師熟視曰。汝安知有不懼生死和尚耶。翰",
    "X81n1571_016:0561a22": "因警悚增歎。復曰。禪者何為而散。師曰。擊鼓自集。翰",
    "X81n1571_016:0561a23": "遣裨校擊之。禪無至者。翰曰。不至何也。師曰。公有殺",
    "X81n1571_016:0561a24": "心故爾。師自起擊之。禪者乃集。翰拜問決勝之策。師",
    "X81n1571_016:0561b01": "曰。非禪者所知也。師每領諸剎。無所事去留。&#x983A;然默",
    "X81n1571_016:0561b02": "坐。而學者自成規矩。平生著一衲裙。以繩貫其褶。處",
    "X81n1571_016:0561b03": "夜則伸以當被。太平興國丁丑十月七日。陞堂曰。脫",
    "X81n1571_016:0561b04": "離世緣。乃在今日。囑令門人。壘青石為塔。乃曰。他日",
    "X81n1571_016:0561b05": "塔作紅色。吾再至也。言訖。泊然而逝。閱世八十。坐六",
    "X81n1571_016:0561b06": "十三夏。諡道濟禪師。",
    "X81n1571_016:0561b07": "清涼復禪師法嗣",
    "X81n1571_016:0561b08": "昇州奉先寺慧同淨照禪師[0561b08] 魏府張氏子。出家于北",
    "X81n1571_016:0561b09": "禪。性直。秉具希操律師。住後。僧問。教中道。唯一堅密",
    "X81n1571_016:0561b10": "身。一切塵中見。又道。佛身充滿於法界。普見一切&#x7FA3;",
    "X81n1571_016:0561b11": "生前。於此二途請師說。師曰。唯一堅密身。一切塵中",
    "X81n1571_016:0561b12": "見 問如何是古佛心。師曰。汝擬阿那箇不是 問",
    "X81n1571_016:0561b13": "如何是常在底人。師曰。更問阿誰。",
    "X81n1571_016:0561b14": "龍濟修禪師法嗣",
    "X81n1571_016:0561b15": "河東廣原禪師[0561b15] 僧問。如何是佛法大意。師曰。聽取一",
    "X81n1571_016:0561b16": "偈。剎剎現形儀。塵塵具覺知。性源常鼓浪。不悟未曾",
    "X81n1571_016:0561b17": "移。",
    "X81n1571_016:0561b18": "南臺安禪師法嗣",
    "X81n1571_016:0561b19": "襄州鷲嶺善美禪師[0561b19] 僧問。如何是鷲嶺境。師曰。峴山",
    "X81n1571_016:0561b20": "對碧玉。江水往南流。曰如何是境中人。師曰。有甚麼",
    "X81n1571_016:0561b21": "事 問百川異流。還歸大海。未審大海有幾滴。師曰。",
    "X81n1571_016:0561b22": "汝還到海也未。曰到海後如何。師曰。明日來。向汝道。",
    "X81n1571_016:0561b23": "歸宗詮禪師法嗣",
    "X81n1571_016:0561b24": "瑞州九峰義詮禪師[0561b24] 僧問。如何是祖師西來意。師曰。",
    "X81n1571_016:0561c01": "有力者負之而趨。",
    "X81n1571_016:0561c02": "隆壽逸禪師法嗣",
    "X81n1571_016:0561c03": "隆壽法騫禪師[0561c03] 泉州施氏子。漳州刺史陳洪銛。請開",
    "X81n1571_016:0561c04": "法。上堂。今日隆壽出世。三世諸佛。森羅萬象。同時出",
    "X81n1571_016:0561c05": "世。同時轉法輪。諸人還見麼。僧問。如何是隆壽境。師",
    "X81n1571_016:0561c06": "曰。無汝插足處。曰如何是境中人。師曰。未識境在",
    "X81n1571_016:0561c07": " 有僧參。次日請問心要。師曰。昨日相逢序起居。今朝",
    "X81n1571_016:0561c08": "相見事還如。如何&#x5374;覓呈心要。心要如何特地&#x758E;。"
}