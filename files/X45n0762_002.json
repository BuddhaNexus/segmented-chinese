{
    "X45n0762_002:0350b03": "大乘起信論纂註卷下",
    "X45n0762_002:0350b05": "馬鳴菩薩　造",
    "X45n0762_002:0350b06": "梁西印土　真諦三藏　譯",
    "X45n0762_002:0350b07": "明檇李沙門　真界　纂註",
    "X45n0762_002:0350b08": "復次有四種法熏習義故。染法淨法起不斷絕。云何",
    "X45n0762_002:0350b09": "為四。一者淨法。名為真如。二者一切染因。名為無明。",
    "X45n0762_002:0350b10": "三者妄心。名為業識。四者妄境界。所謂六塵。熏習義",
    "X45n0762_002:0350b11": "者。如世間衣服。實無於香。若人以香而熏習故。則有",
    "X45n0762_002:0350b12": "香氣。此亦如是。真如淨法。實無於染。但以無明而熏",
    "X45n0762_002:0350b13": "習故。則有染相。無明染法。實無淨業。但以真如而熏",
    "X45n0762_002:0350b14": "習故。則有淨用。",
    "X45n0762_002:0350b15": "前明染淨生滅。必染淨相熏。方有染淨生滅。但染",
    "X45n0762_002:0350b16": "淨相熏義。前未顯示。故此廣明。即申前生滅中染",
    "X45n0762_002:0350b17": "淨相熏也。言淨法者。謂真如之體。本自清淨。離一",
    "X45n0762_002:0350b18": "切相。故云淨法。然此據本而言。但云真如。實通相",
    "X45n0762_002:0350b19": "用。則妄心亦據本言。唯云業識。實通五意意識也。",
    "X45n0762_002:0350b20": "熏習下。引喻以明。此亦下。以法合顯。蓋衣本無香。",
    "X45n0762_002:0350b21": "以香熏故。衣有香氣。真元無相。無明熏故。真現染",
    "X45n0762_002:0350b22": "相。妄無淨用。真如熏故。妄起淨用。是則無明熏真。",
    "X45n0762_002:0350b23": "能生麤細一切染相。真熏無明。能令妄心厭生死",
    "X45n0762_002:0350b24": "苦。樂求涅槃。生一切淨用也。",
    "X45n0762_002:0350c01": "云何熏習起染法不斷。所謂以依真如法故。有於無",
    "X45n0762_002:0350c02": "明。以有無明染法因故。即熏習真如。以熏習故。則有",
    "X45n0762_002:0350c03": "妄心。以有妄心。即熏習無明。不了真如法故。不覺念",
    "X45n0762_002:0350c04": "起現妄境界。以有妄境界染法緣故。即熏習妄心。令",
    "X45n0762_002:0350c05": "其念著。違種種業。受於一切身心等苦。",
    "X45n0762_002:0350c06": "此總明妄習展轉資熏。生起染法不斷也。云何下。",
    "X45n0762_002:0350c07": "徵釋妄習熏起染法不斷之義。蓋無明無體。起必",
    "X45n0762_002:0350c08": "依真。故云依真如法有於無明。斯即不了真如法",
    "X45n0762_002:0350c09": "一有無明也。以依真有染法因故。還即熏真。以熏",
    "X45n0762_002:0350c10": "真故。則有妄心。斯由無明資熏真如。則不覺動念",
    "X45n0762_002:0350c11": "起業識也。以有妄心下。謂由妄心資熏無明。則重",
    "X45n0762_002:0350c12": "增不了。故不覺動念。轉成能見。而現妄境界。以有",
    "X45n0762_002:0350c13": "境界下。謂由妄境資熏妄心。不了境界無實。故於",
    "X45n0762_002:0350c14": "業識轉生事識。分別取著。造業受報。故經云。藏識",
    "X45n0762_002:0350c15": "海常住。境界風所動。種種諸識浪。騰躍而轉生。是",
    "X45n0762_002:0350c16": "則妄習展轉資熏。故令生起一切染法無斷絕也。",
    "X45n0762_002:0350c17": "此妄境界熏習義則有二種。云何為二。一者增長念",
    "X45n0762_002:0350c18": "熏習。二者增長取熏習。妄心熏習義有二種。云何為",
    "X45n0762_002:0350c19": "二。一者業識根本熏習。能受阿羅漢辟支佛一切菩",
    "X45n0762_002:0350c20": "薩生滅苦故。二者增長分別事識熏習。能受凡夫業",
    "X45n0762_002:0350c21": "繫苦故。無明熏習義有二種。云何為二。一者根本熏",
    "X45n0762_002:0350c22": "習。以能成就業識義故。二者所起見愛熏習。以能成",
    "X45n0762_002:0350c23": "就分別事識義故。",
    "X45n0762_002:0350c24": "此別明妄習資熏生起染法差別也。此妄境界下。",
    "X45n0762_002:0351a01": "明妄境熏妄心。增長念取。蓋由妄境資熏妄心。以",
    "X45n0762_002:0351a02": "熏習故。不了境界無實。則於妄心中。起諸事識分",
    "X45n0762_002:0351a03": "別取著。故云增長念取熏習。念即智相相續相。取",
    "X45n0762_002:0351a04": "即執取計名字相也。妄心熏習下。明妄心熏無明。",
    "X45n0762_002:0351a05": "受二死苦。一者下。謂由業識資熏根本無明。不了",
    "X45n0762_002:0351a06": "真如無念無相。則微細之念。及所執法相不亡。故",
    "X45n0762_002:0351a07": "令三乘之人。受棃耶變易行苦。然據三乘。合通五",
    "X45n0762_002:0351a08": "意資熏。今唯據本。但云業識。二者下。謂由增長分",
    "X45n0762_002:0351a09": "別事識。資熏見愛無明。不了境界無實。則分別執",
    "X45n0762_002:0351a10": "取不亡。而起惑造業。故令凡夫受業繫分段麤苦。",
    "X45n0762_002:0351a11": "言增長分別事識者。謂此事識。依見愛煩惱增長",
    "X45n0762_002:0351a12": "故也。無明熏習下。明無明熏真如。成五意意識。一",
    "X45n0762_002:0351a13": "者下。謂由根本無明。不了真如法一。熏動真如。不",
    "X45n0762_002:0351a14": "覺起念。成業等五識。但今舉初略後。故云業識。二",
    "X45n0762_002:0351a15": "者下。謂由見愛無明。不了境界無實。熏起真如。分",
    "X45n0762_002:0351a16": "別取著。故成事識義。然此三重。即依總中。從後向",
    "X45n0762_002:0351a17": "前以別明耳。言所起見愛者。謂見愛無明由根本",
    "X45n0762_002:0351a18": "所起故也。",
    "X45n0762_002:0351a19": "云何熏習起淨法不斷。所謂以有真如法故。能熏習",
    "X45n0762_002:0351a20": "無明。以熏習因緣力故。則令妄心厭生死苦樂求涅",
    "X45n0762_002:0351a21": "槃。以此妄心有厭求因緣故。即熏習真如。自信己性。",
    "X45n0762_002:0351a22": "知心妄動。無前境界。修遠離法。以如實知無前境界",
    "X45n0762_002:0351a23": "故。種種方便。起隨順行。不取不念。乃至久遠熏習力",
    "X45n0762_002:0351a24": "故。無明則滅。以無明滅故。心無有起。以無起故。境界",
    "X45n0762_002:0351b01": "隨滅。以因緣俱滅故。心相皆盡。名得涅槃。成自然業。",
    "X45n0762_002:0351b02": "此總明真如展轉資熏。生起淨法不斷也。云何下。",
    "X45n0762_002:0351b03": "徵釋真如熏起淨法不斷之義。謂眾生無始不覺。",
    "X45n0762_002:0351b04": "一念迴光。起厭求心。良由真如內熏無明。故令妄",
    "X45n0762_002:0351b05": "心起成淨用。此即本熏也。以此妄心下牒上以明",
    "X45n0762_002:0351b06": "新熏。即依厭求淨用。資熏真如耳。言自信己性者。",
    "X45n0762_002:0351b07": "謂知真本有。十信之信也。知心妄動等者。謂了自",
    "X45n0762_002:0351b08": "心本自離念。有所動者。妄有非實。故云知心妄動。",
    "X45n0762_002:0351b09": "亦復了知無前境界。有所見者。妄見非實。此即達",
    "X45n0762_002:0351b10": "妄本空。十住之解也。修遠離法者。謂依解修行。即",
    "X45n0762_002:0351b11": "三資糧所修之行也。蓋三賢位人。以知前境悉無",
    "X45n0762_002:0351b12": "自性。從妄見有。如人目翳。見毛月等。如是知故。遂",
    "X45n0762_002:0351b13": "修唯識觀。觀法唯識。而遠離前境也。故頌云。唯識",
    "X45n0762_002:0351b14": "無境界。以無塵妄見。如人目有翳。見毛月等事。斯",
    "X45n0762_002:0351b15": "則由前厭求淨用。資熏真如。增其勢力。故真如隨",
    "X45n0762_002:0351b16": "淨緣。而重發起信解。修遠離法也。以如實下。牒上",
    "X45n0762_002:0351b17": "以明真修。謂由地前修遠離法。故得如實而知無",
    "X45n0762_002:0351b18": "前境界。此牒上也。言種種方便等者。即地上所修",
    "X45n0762_002:0351b19": "之行。謂以知法性無慳貪等故。隨順修行檀波羅",
    "X45n0762_002:0351b20": "蜜等。雖以種種方便廣修諸度。而無所取之相。能",
    "X45n0762_002:0351b21": "取之念。故云不取不念。如是而修。至久遠劫。無明",
    "X45n0762_002:0351b22": "則滅。以無明滅故。虗妄心境。及與六染。皆悉隨滅。",
    "X45n0762_002:0351b23": "以妄染皆滅故。名得涅槃。成自然業。斯由稱性而",
    "X45n0762_002:0351b24": "修。離能所相。久遠熏習之功力故。故得無明六染",
    "X45n0762_002:0351c01": "皆亡。涅槃體用廓爾現前也。",
    "X45n0762_002:0351c02": "妄心熏習義有二種。云何為二。一者分別事識熏習。",
    "X45n0762_002:0351c03": "依諸凡夫二乘人等。厭生死苦。隨力所能。以漸趣向",
    "X45n0762_002:0351c04": "無上道故。二者意熏習。謂諸菩薩。發心勇猛。速趣涅",
    "X45n0762_002:0351c05": "槃故。",
    "X45n0762_002:0351c06": "此別明妄心熏習進趣之遲速也。妄心下。舉數徵",
    "X45n0762_002:0351c07": "起。一者下。明事識熏真趣理之漸。謂凡夫二乘。不",
    "X45n0762_002:0351c08": "達萬法唯心。則法執分別未亡。故依分別事識熏",
    "X45n0762_002:0351c09": "真。雖以事識熏真。既不達唯心。則見有生死可厭。",
    "X45n0762_002:0351c10": "涅槃可欣。故向大菩提疏而漸也。二者下。明五意",
    "X45n0762_002:0351c11": "熏真趣理之速。謂三賢十聖。雖了達唯心。能如理",
    "X45n0762_002:0351c12": "觀察。由未離意。故以妄意熏真。雖以妄意熏真。既",
    "X45n0762_002:0351c13": "達唯心。則忘緣內照。稱順本性。故發心勇猛。以發",
    "X45n0762_002:0351c14": "心勇猛故。向大涅槃親而速也。然不云五意。而但",
    "X45n0762_002:0351c15": "言意熏習者。以三賢位人。進至初地。斷相續識。則",
    "X45n0762_002:0351c16": "惟餘四意。乃至十地。惟餘一意。以地地不同。是故",
    "X45n0762_002:0351c17": "不云五意。而但言意熏習也。問。前以妄熏真。則流",
    "X45n0762_002:0351c18": "轉生死。何此云依妄熏真。速趣涅槃耶。答。前以順",
    "X45n0762_002:0351c19": "流染用熏。故流轉生死。此依返流淨用熏。故速證",
    "X45n0762_002:0351c20": "涅槃也。",
    "X45n0762_002:0351c21": "真如熏習義有二種。云何為二。一者自體相熏習。二",
    "X45n0762_002:0351c22": "者用熏習。自體相熏習者。從無始世來。具無漏法。備",
    "X45n0762_002:0351c23": "有不思議業。作境界之性。依此二義。恒常熏習。以有",
    "X45n0762_002:0351c24": "力故。能令眾生厭生死苦。樂求涅槃。自信己身有真",
    "X45n0762_002:0352a01": "如法。發心修行。",
    "X45n0762_002:0352a02": "別明真如體用熏習。此先明自體相熏習也。真如",
    "X45n0762_002:0352a03": "下。舉數徵列。言自體相熏習者。體謂能具法體。相",
    "X45n0762_002:0352a04": "即所具無漏德相。及所作境界之相。但以體相。如",
    "X45n0762_002:0352a05": "珠與光。不相捨離。故名其體為具無漏法。蓋以體",
    "X45n0762_002:0352a06": "具無漏性功德故。此則以真如為體。功德為相也。",
    "X45n0762_002:0352a07": "言備有不思議業者。即真如體備內熏作用也。於",
    "X45n0762_002:0352a08": "業而言不思議者。謂真體無相。無明無性。無相似",
    "X45n0762_002:0352a09": "無能熏之用。無性豈有受熏之能。然不妨真能熏",
    "X45n0762_002:0352a10": "妄。妄受真熏。是則覺力冥熏。微妙叵測。故云不思",
    "X45n0762_002:0352a11": "議業。即下所謂不思議熏也。言作境界之性者。即",
    "X45n0762_002:0352a12": "真如作一切境界之性。故相不異性。以相不異性。",
    "X45n0762_002:0352a13": "故能熏無明。此則以真如為體。境界為相。依此體",
    "X45n0762_002:0352a14": "相。恒熏無明。故令眾生發起厭求。而生信行矣。",
    "X45n0762_002:0352a15": "問曰。若如是義者。一切眾生悉有真如。等皆熏習。云",
    "X45n0762_002:0352a16": "何有信無信。無量前後差別。皆應一時自知有真如",
    "X45n0762_002:0352a17": "法。勤修方便。等入涅槃。答曰。真如本一。而有無量無",
    "X45n0762_002:0352a18": "邊無明。從本已來自性差別。厚薄不同故。過恒河沙",
    "X45n0762_002:0352a19": "等上煩惱。依無明起差別。我見愛染煩惱。依無明起",
    "X45n0762_002:0352a20": "差別。如是一切煩惱。依於無明所起。前後無量差別。",
    "X45n0762_002:0352a21": "唯如來能知故。",
    "X45n0762_002:0352a22": "設問答以明真熏平等。信解修證之不等也。問曰",
    "X45n0762_002:0352a23": "下。約真如等熏以難別。謂若真如等熏者。一切眾",
    "X45n0762_002:0352a24": "生悉有真如。等皆熏習。則信解行證。不應有有無",
    "X45n0762_002:0352b01": "大小邪正等無量不同。云何有信無信等無量不",
    "X45n0762_002:0352b02": "同。又無量不同。皆應一時自知有真如。而勤修證",
    "X45n0762_002:0352b03": "入。亦不應有前後差別。云何又有前後差別。然論",
    "X45n0762_002:0352b04": "中所問。含此二義。但譯人文辭巧略。前則舉信而",
    "X45n0762_002:0352b05": "略行證。又以無量前後差別句。列於中間。該通上",
    "X45n0762_002:0352b06": "下。致使文義不暢。故註補足信解行證。而以無量",
    "X45n0762_002:0352b07": "不同前後差別二義。上下分開。庶無文義壅隔之",
    "X45n0762_002:0352b08": "弊而亦無四法闕略之失也。答曰下。約惑染不等",
    "X45n0762_002:0352b09": "以通別。謂真如本一。而無始無明。有無量差別。厚",
    "X45n0762_002:0352b10": "薄不同。故使信解行等。亦有無量不同。前後差別。",
    "X45n0762_002:0352b11": "是則根利惑薄者。信解大。證入速。根鈍惑厚者反",
    "X45n0762_002:0352b12": "此。故不能齊等也。過恒河沙下。明惑染差別之相。",
    "X45n0762_002:0352b13": "唯佛能知。謂恒沙雖多。煩惱猶過其上。故云過恒",
    "X45n0762_002:0352b14": "河沙等上。此即塵沙惑也。我見愛染煩惱。即見思",
    "X45n0762_002:0352b15": "惑也。如是塵沙見思一切煩惱。依於無明所起。有",
    "X45n0762_002:0352b16": "前後無量差別。此雖聖智難知。故唯佛能知也。",
    "X45n0762_002:0352b17": "又諸佛法。有因有緣。因緣具足。乃得成辦。如木中火",
    "X45n0762_002:0352b18": "性。是火正因。若無人知。不假方便。能自燒木。無有是",
    "X45n0762_002:0352b19": "處。眾生亦爾。雖有正因熏習之力。若不遇諸佛菩薩",
    "X45n0762_002:0352b20": "善知識等以之為緣。能自斷煩惱入涅槃者。則無是",
    "X45n0762_002:0352b21": "處。若雖有外緣之力。而內淨法未有熏習力者。亦不",
    "X45n0762_002:0352b22": "能究竟厭生死苦。樂求涅槃。若因緣具足者。所謂自",
    "X45n0762_002:0352b23": "有熏習之力。又為諸佛菩薩等慈悲願護。故能起厭",
    "X45n0762_002:0352b24": "苦之心。信有涅槃。修習善根。以修善根成熟故。則值",
    "X45n0762_002:0352c01": "諸佛菩薩示教利喜。乃能進趣向涅槃道。",
    "X45n0762_002:0352c02": "此約因緣互闕以通前難也。又諸佛下。謂眾生為",
    "X45n0762_002:0352c03": "欲成辦佛法。須具因緣。因緣互闕。卒難成辦。如木",
    "X45n0762_002:0352c04": "雖具火之正因。不假鑽燧方便之緣。無能燒木。眾",
    "X45n0762_002:0352c05": "生雖有正因熏習。若不遇佛及教法緣。亦無能斷",
    "X45n0762_002:0352c06": "惑入道。縱使眾生有外緣之力。而內淨法無熏習",
    "X45n0762_002:0352c07": "力者。雖得發心。亦不能究竟進修趣證。故致信解",
    "X45n0762_002:0352c08": "修證。有無量不同。前後差別也。若自有內因熏習",
    "X45n0762_002:0352c09": "之力。又有佛聖悲願冥護之緣。自然能起厭苦之",
    "X45n0762_002:0352c10": "心。信脫苦法。而修習善根。以修善根成熟故。復值",
    "X45n0762_002:0352c11": "諸佛開示教誨。得大利益。心生法喜。故能進趣向",
    "X45n0762_002:0352c12": "涅槃道。",
    "X45n0762_002:0352c13": "用熏習者。即是眾生外緣之力。如是外緣有無量義。",
    "X45n0762_002:0352c14": "略說二種。云何為二。一者差別緣。二者平等緣。差別",
    "X45n0762_002:0352c15": "緣者。此人依於諸佛菩薩等。從初發意始求道時。乃",
    "X45n0762_002:0352c16": "至得佛。於中若見若念。或為眷屬父母諸親。或為給",
    "X45n0762_002:0352c17": "使。或為知友。或為冤家。或起四攝。乃至一切所作無",
    "X45n0762_002:0352c18": "量行緣。以起大悲熏習之力。能令眾生增長善根。若",
    "X45n0762_002:0352c19": "見若聞得利益故。此緣有二種。云何為二。一者近緣。",
    "X45n0762_002:0352c20": "速得度故。二者遠緣。久遠得度故。是近遠二緣。分別",
    "X45n0762_002:0352c21": "復有二種。云何為二。一者增長行緣。二者受道緣。",
    "X45n0762_002:0352c22": "此依用總標二緣。先明差別緣也。用熏習下。牒指",
    "X45n0762_002:0352c23": "用熏習義。如是下。舉廣標略。云何下。徵列二相。差",
    "X45n0762_002:0352c24": "別下。明差別義。謂眾生依於外緣發心求道。乃至",
    "X45n0762_002:0353a01": "成佛。於其中間。若見其身。若念其德。有無量不同。",
    "X45n0762_002:0353a02": "故云差別緣也。所言差別者。謂佛菩薩觀諸眾生",
    "X45n0762_002:0353a03": "入道之緣。各各不同。隨所應化而為現身。或尊或",
    "X45n0762_002:0353a04": "卑。或順或逆。或起四攝。以至一切所作無量行緣。",
    "X45n0762_002:0353a05": "靡不備現。故云差別。然於差別中。無非皆以無作",
    "X45n0762_002:0353a06": "悲智。熏習眾生。故令眾生增長善根。若見若聞而",
    "X45n0762_002:0353a07": "得利益。然於佛菩薩。本無心無為。是以居尊而不",
    "X45n0762_002:0353a08": "高。處卑而不下。為順而非愛。在逆而非冤。故知差",
    "X45n0762_002:0353a09": "別在機。而不在應也。此緣下。上明能化作用差別。",
    "X45n0762_002:0353a10": "此明能化久近差別。蓋所化眾生。善根成熟者。速",
    "X45n0762_002:0353a11": "疾得度。此則能化與眾生作近緣。未成熟者。久遠",
    "X45n0762_002:0353a12": "得度。此則能化與眾生作遠緣。又於近遠中。若未",
    "X45n0762_002:0353a13": "行者。令增長修行。未受道者。令證道果。然則久近",
    "X45n0762_002:0353a14": "等緣。亦隨機之差別。而於能化亦無差別也。",
    "X45n0762_002:0353a15": "平等緣者。一切諸佛菩薩。皆願度脫一切眾生。自然",
    "X45n0762_002:0353a16": "熏習。常恒不捨。以同體智力故。隨應見聞而現作業。",
    "X45n0762_002:0353a17": "所謂眾生依於三昧。乃得平等見諸佛故。",
    "X45n0762_002:0353a18": "此牒釋平等緣也。言平等緣者。謂諸佛菩薩。皆願",
    "X45n0762_002:0353a19": "度脫一切眾生。故以同體悲智。恒熏不捨。以不捨",
    "X45n0762_002:0353a20": "故。隨諸眾生於自心中所應見聞。而現作用。所謂",
    "X45n0762_002:0353a21": "下。正釋平等緣義。蓋前以所化眾生。散心不同。故",
    "X45n0762_002:0353a22": "見能化之人。亦作用各別。此以所化依於三昧。則",
    "X45n0762_002:0353a23": "見能化亦無差別。故隨眾生於自心中平等見佛。",
    "X45n0762_002:0353a24": "是知差別平等。咸在於機。而不在應也。",
    "X45n0762_002:0353b01": "此體用熏習。分別復有二種。云何為二。一者未相應。",
    "X45n0762_002:0353b02": "謂凡夫二乘初發意菩薩等。以意意識熏習。依信力",
    "X45n0762_002:0353b03": "故而能修行。未得無分別心。與體相應故。未得自在",
    "X45n0762_002:0353b04": "業修行。與用相應故。二者已相應。謂法身菩薩。得無",
    "X45n0762_002:0353b05": "分別心。與諸佛智用相應。唯依法力自然修行。熏習",
    "X45n0762_002:0353b06": "真如。滅無明故。",
    "X45n0762_002:0353b07": "此依二力以明體用相應未相應也。初三句。舉數",
    "X45n0762_002:0353b08": "總徵。一者下。明未相應。謂凡夫二乘。及三賢菩薩",
    "X45n0762_002:0353b09": "以妄識熏真。而依信力修行。故與真如體用未相",
    "X45n0762_002:0353b10": "應也。蓋妄識分別。信未證真。故未得與無分別體",
    "X45n0762_002:0353b11": "相應。又妄識有作。信未無為。則未得無功用道。自",
    "X45n0762_002:0353b12": "在修行。故與真如智用未相應也。二者下。明已相",
    "X45n0762_002:0353b13": "應。謂法身菩薩得與真如體用相應者。以唯依法",
    "X45n0762_002:0353b14": "力任運進修。是故得與真如體用相應也。蓋真智",
    "X45n0762_002:0353b15": "無別。故云法力。真行無為。故云自然。以此智行熏",
    "X45n0762_002:0353b16": "習真如。故得滅無明惑。而與諸佛體用相應。是則",
    "X45n0762_002:0353b17": "初地至七地。與真體相應。八地之後。與智用相應。",
    "X45n0762_002:0353b18": "又凡小地前。識彊智劣。法身大士。智彊識劣。故有",
    "X45n0762_002:0353b19": "相應未相應之別。非謂地前唯識。地上唯智也。",
    "X45n0762_002:0353b20": "復次染法從無始已來。熏習不斷。乃至得佛後則有",
    "X45n0762_002:0353b21": "斷。淨法熏習則無有斷。盡於未來。此義云何。以真如",
    "X45n0762_002:0353b22": "法常熏習故。妄心則滅。法身顯現。起用熏習。故無有",
    "X45n0762_002:0353b23": "斷。",
    "X45n0762_002:0353b24": "此明染淨斷不斷義也。復次下。明染法無始有終。",
    "X45n0762_002:0353c01": "蓋無明染法。無始熏真。相續不斷。從信解行。乃至",
    "X45n0762_002:0353c02": "得佛。則永斷也。言得佛後則有斷者。謂無明斷時。",
    "X45n0762_002:0353c03": "即得佛故。一斷永斷。故云後則有斷。非謂得佛後",
    "X45n0762_002:0353c04": "方始斷。淨法下。明淨法無始無終。蓋淨法體用。從",
    "X45n0762_002:0353c05": "無始來。恒常熏習。而盡於未來。亦無有間斷。此義",
    "X45n0762_002:0353c06": "下。徵起斷不斷義。謂此染法有斷。淨法不斷之義",
    "X45n0762_002:0353c07": "云何。以真下釋也。謂以真如法常熏習故。妄心則",
    "X45n0762_002:0353c08": "滅。故無明至得佛後則永斷。妄心既滅。則體顯用",
    "X45n0762_002:0353c09": "現。盡未來際。恒熏眾生。故無有斷也。",
    "X45n0762_002:0353c10": "復次真如自體相者。一切凡夫。聲聞緣覺。菩薩諸佛。",
    "X45n0762_002:0353c11": "無有增減。非前際生。非後際滅。畢竟常恒。從本已來。",
    "X45n0762_002:0353c12": "自性滿足一切功德。所謂自體有大智慧光明義故。",
    "X45n0762_002:0353c13": "徧照法界義故。真實識知義故。自性清淨心義故。常",
    "X45n0762_002:0353c14": "樂我淨義故。清涼不變自在義故。具足如是過於恒",
    "X45n0762_002:0353c15": "沙不離不斷不異不思議佛法。乃至滿足無有所少",
    "X45n0762_002:0353c16": "義故。名為如來藏。亦名如來法身。",
    "X45n0762_002:0353c17": "此明真如體相。以釋立義分中能示摩訶衍自體",
    "X45n0762_002:0353c18": "相也。蓋真如之體。聖凡平等。聖悟不增。凡迷不減。",
    "X45n0762_002:0353c19": "推之於前無始。故非前際生。鞠之於後無終。故非",
    "X45n0762_002:0353c20": "後際滅。以無增減生滅。故云畢竟常恒。此明真如",
    "X45n0762_002:0353c21": "體也。從本下。明真如德相。謂真如自體。本離無明",
    "X45n0762_002:0353c22": "妄見。及倒想惑染故。故云有大智慧光明義等。以",
    "X45n0762_002:0353c23": "窮三際而無改。在眾苦而不干。處聖凡而莫拘。歷",
    "X45n0762_002:0353c24": "九相而非染。故云有常樂我淨義。又無惑之熱惱。",
    "X45n0762_002:0354a01": "無業之遷變。無報之繫縛。故云有清涼不變自在",
    "X45n0762_002:0354a02": "義。如上所具稱性功德。量過恒沙。難以悉舉。故云",
    "X45n0762_002:0354a03": "具足如是等也。以恒沙德相。不異真體。故云不離。",
    "X45n0762_002:0354a04": "無始相續。故云不斷。體相無二。故云不異。即一性",
    "X45n0762_002:0354a05": "而多相。全多相而一性。不可以一多定量而思議。",
    "X45n0762_002:0354a06": "故云不思議。是佛所證。故云佛法。又一切德相。是",
    "X45n0762_002:0354a07": "無上法。故云佛法。故前文云。無上法不空。與法界",
    "X45n0762_002:0354a08": "相隨。乃至下。依淨德滿足之義結名。以彰體相不",
    "X45n0762_002:0354a09": "離也。謂一切功德。既自性滿足。無有所少。則於自",
    "X45n0762_002:0354a10": "體能含藏無量性德。亦能為無量性德所依。故名",
    "X45n0762_002:0354a11": "如來藏。亦名如來法身。然此中正明自性本具無",
    "X45n0762_002:0354a12": "量功德。下依業識生滅之相。翻染成淨。乃就修生",
    "X45n0762_002:0354a13": "以明德相差別也。",
    "X45n0762_002:0354a14": "問曰。上說真如。其體平等。離一切相。云何復說體有",
    "X45n0762_002:0354a15": "如是種種功德。答曰。雖實有此諸功德義。而無差別",
    "X45n0762_002:0354a16": "之相。等同一味。唯一真如。此義云何。以無分別。離分",
    "X45n0762_002:0354a17": "別相。是故無二。",
    "X45n0762_002:0354a18": "設問答以明德相差別即無差別也。問曰下。指上",
    "X45n0762_002:0354a19": "真如門體絕相義。以難德相差別。答曰下。明德相",
    "X45n0762_002:0354a20": "差別即無差別。以通其難。蓋真如離相。不礙具相。",
    "X45n0762_002:0354a21": "德相有相。不妨無相。以無相故。故等同一味。唯一",
    "X45n0762_002:0354a22": "真如。此義下。徵起上義。謂此差即無差之義云何。",
    "X45n0762_002:0354a23": "以無下。釋成上義。蓋以德相無相。則離能所分別",
    "X45n0762_002:0354a24": "之相。是故無二。唯一真如。故前云。離念境界。唯證",
    "X45n0762_002:0354b01": "相應也。",
    "X45n0762_002:0354b02": "復以何義得說差別。以依業識生滅相示。此云何示。",
    "X45n0762_002:0354b03": "以一切法。本來唯心。實無於念。而有妄心。不覺起念。",
    "X45n0762_002:0354b04": "見諸境界。故說無明。心性不起。即是大智慧光明義",
    "X45n0762_002:0354b05": "故。若心起見。則有不見之相。心性離見。即是徧照法",
    "X45n0762_002:0354b06": "界義故。若心有動。非真識知。無有自性。非常非樂非",
    "X45n0762_002:0354b07": "我非淨。熱惱衰變。則不自在。乃至具有過恒沙等妄",
    "X45n0762_002:0354b08": "染之義。對此義故。心性無動。則有過恒沙等諸淨功",
    "X45n0762_002:0354b09": "德相義示現。若心有起。更見前法可念者。則有所少。",
    "X45n0762_002:0354b10": "如是淨法。無量功德。即是一心。更無所念。是故滿足。",
    "X45n0762_002:0354b11": "名為法身如來之藏。",
    "X45n0762_002:0354b12": "此依生滅染相差別。以彰真如淨德差別也。初二",
    "X45n0762_002:0354b13": "句。徵問差別所起之由。次二句。示差別所依之本。",
    "X45n0762_002:0354b14": "蓋真如無相。以不覺念動。現諸染相。對妄染故。心",
    "X45n0762_002:0354b15": "性不動。則起諸淨功德之相。是則悟因迷有。淨待",
    "X45n0762_002:0354b16": "染成。故明差別德相。而依業識生滅相示也。謂依",
    "X45n0762_002:0354b17": "業識生滅相示。云何示耶。以一切下釋也。然將依",
    "X45n0762_002:0354b18": "動念染相。以彰淨德。先明無念無相。故云諸法唯",
    "X45n0762_002:0354b19": "心。實無於念。以不覺起念。見諸境界。故說無明。對",
    "X45n0762_002:0354b20": "此義故。心性不起。離於妄見。則無無明。故有大智",
    "X45n0762_002:0354b21": "慧光明義也。以動心起見。有所不見。心性離見。則",
    "X45n0762_002:0354b22": "無所不見。故有徧照法界義也。若心有動下。依業",
    "X45n0762_002:0354b23": "識總示。謂動心知法。即是妄想。故非真識知。動即",
    "X45n0762_002:0354b24": "有染。故無有自性。乃至具有過恒沙等妄染之相。",
    "X45n0762_002:0354c01": "對此相故。心性無動。則有過恒沙等諸淨功德之",
    "X45n0762_002:0354c02": "相示現。是故一切淨功德相。皆依業識生滅染相",
    "X45n0762_002:0354c03": "而顯示也。若心有起下。對有念不足。明離念滿足",
    "X45n0762_002:0354c04": "之義結名。謂若動心未息。更見心外有法可念者。",
    "X45n0762_002:0354c05": "則染相未盡。故於淨德則有所少。此明心法未亡。",
    "X45n0762_002:0354c06": "淨德不足也。如是淨法無量功德。即是一心。更不",
    "X45n0762_002:0354c07": "見心外有法而可念求。則染相淨盡。是故滿足。此",
    "X45n0762_002:0354c08": "明能所兩亡。淨德滿足也。以滿足故。則於自體能",
    "X45n0762_002:0354c09": "含藏依止無重功德。故名法身如來之藏。",
    "X45n0762_002:0354c10": "復次真如用者。所謂諸佛如來。本在因地。發大慈悲。",
    "X45n0762_002:0354c11": "修諸波羅蜜。攝化眾生。立大誓願。盡欲度脫等眾生",
    "X45n0762_002:0354c12": "界。亦不限劫數。盡於未來。以取一切眾生如己身故。",
    "X45n0762_002:0354c13": "而亦不取眾生相。此以何義。謂如實知一切眾生及",
    "X45n0762_002:0354c14": "與己身。真如平等。無別異故。以有如是大方便智。除",
    "X45n0762_002:0354c15": "滅無明。見本法身。自然而有不思議業種種之用。即",
    "X45n0762_002:0354c16": "與真如等徧一切處。又亦無有用相可得。何以故。謂",
    "X45n0762_002:0354c17": "諸佛如來。唯是法身智相之身。第一義諦。無有世諦",
    "X45n0762_002:0354c18": "境界。離於施作。但隨眾生見聞得益。故說為用。",
    "X45n0762_002:0354c19": "此明真如用大。以釋立義分中能示摩訶衍用也。",
    "X45n0762_002:0354c20": "初一句牒章。所謂下。先明大用之因。即悲智願行",
    "X45n0762_002:0354c21": "等。以有如是下。明以智破惑。證體起用而無用相。",
    "X45n0762_002:0354c22": "何以故下。徵釋無用所以。結大用名。蓋如來因地",
    "X45n0762_002:0354c23": "發心。務以利生為本。故與樂拔苦。施之以慈悲。攝",
    "X45n0762_002:0354c24": "受教化。行之以大行。長時度脫。堅之以大願。能如",
    "X45n0762_002:0355a01": "是化度。久而弗倦者。以取一切眾生如己身故也。",
    "X45n0762_002:0355a02": "雖然。而亦不取度眾生相。此以何義而不取相。以",
    "X45n0762_002:0355a03": "知眾生與己。真如平等。無別異故。斯則於相而離",
    "X45n0762_002:0355a04": "相。即資之以大智也。既有如是大方便智。除滅無",
    "X45n0762_002:0355a05": "明。見本法身。自然而有不思議用。與真如等徧一",
    "X45n0762_002:0355a06": "切處。然用雖與體同徧。亦無用相可得。何以故。謂",
    "X45n0762_002:0355a07": "如來唯是法身智相之身。離於世諦施作。但隨眾",
    "X45n0762_002:0355a08": "生見聞獲益故。是則即用無用。故說為大用也。",
    "X45n0762_002:0355a09": "此用有二種。云何為二。一者依分別事識。凡夫二乘",
    "X45n0762_002:0355a10": "心所見者。名為應身。以不知轉識現故。見從外來。取",
    "X45n0762_002:0355a11": "色分齊。不能盡知故。二者依於業識。謂諸菩薩從初",
    "X45n0762_002:0355a12": "發意。乃至菩薩究竟地心所見者。名為報身。身有無",
    "X45n0762_002:0355a13": "量色。色有無量相。相有無量好。所住依果。亦有無量",
    "X45n0762_002:0355a14": "種種莊嚴。隨所示現。即無有邊。不可窮盡。離分齊相。",
    "X45n0762_002:0355a15": "隨其所應。常能住持。不毀不失。如是功德。皆因諸波",
    "X45n0762_002:0355a16": "羅蜜等無漏行熏。及不思議熏之所成就。具足無量",
    "X45n0762_002:0355a17": "樂相。故說為報。",
    "X45n0762_002:0355a18": "上明因顯果總彰大用。此依果明因別明二用也。",
    "X45n0762_002:0355a19": "初二句。舉數總徵。一者下。別明二相。謂如來無緣",
    "X45n0762_002:0355a20": "妙用。若明鏡懸於高臺。眾生所見不同。如影像隨",
    "X45n0762_002:0355a21": "人妍醜。是以凡小不了唯心。分別未亡。則依事識",
    "X45n0762_002:0355a22": "見佛。故見如來應化之相。名為應身。以不知佛從",
    "X45n0762_002:0355a23": "自己轉識現故。見從外來。則見如來所現之色而",
    "X45n0762_002:0355a24": "有分齊。以見色有分齊故。不能盡知無分齊色也。",
    "X45n0762_002:0355b01": "菩薩了達唯心。情亡分別。則依業識見佛。名為報",
    "X45n0762_002:0355b02": "身。既達唯心。則知相唯心現。故見依正報體。身色",
    "X45n0762_002:0355b03": "相好。眾寶莊嚴。一一廣多無量。一一稱性無量。此",
    "X45n0762_002:0355b04": "即隨機示現依正報相。無邊無盡無有分齊也。非",
    "X45n0762_002:0355b05": "唯依正用相周徧。隨機所應。亦常能住持。不毀不",
    "X45n0762_002:0355b06": "失。是則機有大小。識有麤細。見有優劣。故致用有",
    "X45n0762_002:0355b07": "報應。亦猶天地之無私。由萬物之自私耳。如是下",
    "X45n0762_002:0355b08": "牒明報用之因結名。謂如上功德報相。皆由無漏",
    "X45n0762_002:0355b09": "因行。及本覺不思議熏所成。以具無量樂相。故說",
    "X45n0762_002:0355b10": "為報也。",
    "X45n0762_002:0355b11": "又為凡夫所見者。是其麤色。隨於六道。各見不同。種",
    "X45n0762_002:0355b12": "種異類。非受樂相。故說為應。復次初發意菩薩等所",
    "X45n0762_002:0355b13": "見者。以深信真如法故。少分而見。知彼色相莊嚴等",
    "X45n0762_002:0355b14": "事。無來無去。離於分齊。唯依心現。不離真如。然此菩",
    "X45n0762_002:0355b15": "薩猶自分別。以未入法身位故。若得淨心。所見微妙。",
    "X45n0762_002:0355b16": "其用轉勝。乃至菩薩地盡。見之究竟。若離業識。則無",
    "X45n0762_002:0355b17": "見相。以諸佛法身。無有彼此色相迭相見故。",
    "X45n0762_002:0355b18": "此重明報應之用不同。亦顯法身離於用相也。又",
    "X45n0762_002:0355b19": "為下。明應用不同。蓋前明應用。雖通凡小。由所見",
    "X45n0762_002:0355b20": "差別不分。故此重明。以分凡聖。謂二乘所見之相。",
    "X45n0762_002:0355b21": "乃勝應身。凡夫隨類名見。乃劣應身。佛身雖同。而",
    "X45n0762_002:0355b22": "所見各別。以其非受樂相。故說為應也。復次下。明",
    "X45n0762_002:0355b23": "報用不同。蓋前明報用。雖通三賢十聖。亦所見差",
    "X45n0762_002:0355b24": "別不分。故此重明。以分優劣。謂三賢菩薩。雖信解",
    "X45n0762_002:0355c01": "真如法故。知彼依正莊嚴之相。悉唯心現。無來無",
    "X45n0762_002:0355c02": "去。亦無分齊。然猶未離法執分別。未入法身。故於",
    "X45n0762_002:0355c03": "如來報用。但能少分而見。若離法執分別。得淨心",
    "X45n0762_002:0355c04": "地。則所見微妙。其用轉勝。乃至十地。所見報用。最",
    "X45n0762_002:0355c05": "極微妙。更無過者。故云見之究竟。非以無見無相",
    "X45n0762_002:0355c06": "為究竟也。若離下。明法身離相。謂前依業識。故見",
    "X45n0762_002:0355c07": "用相。優劣天殊。此離業識。則無見相。故唯一法身。",
    "X45n0762_002:0355c08": "更無色相可相見也。",
    "X45n0762_002:0355c09": "問曰。若諸佛法身離於色相者。云何能現色相。答曰。",
    "X45n0762_002:0355c10": "即此法身是色體故。能現於色。身謂從本已來。色心",
    "X45n0762_002:0355c11": "不二。以色性即智故。色體無形。說名智身。以智性即",
    "X45n0762_002:0355c12": "色故。說名法身徧一切處。",
    "X45n0762_002:0355c13": "設問答以明離相不礙現相也。問曰下。牒上以問。",
    "X45n0762_002:0355c14": "謂法身既離色相。云何能現報化色相耶。答曰下。",
    "X45n0762_002:0355c15": "就體以答。蓋以法身是報化色相之體。隨機大小。",
    "X45n0762_002:0355c16": "即無相處見報化相。故云能現於色。乃機自現耳。",
    "X45n0762_002:0355c17": "所謂下。約色心不二。釋成上義。謂色即智故。相即",
    "X45n0762_002:0355c18": "無相。說名智身。智即色故。無相即相。說名法身徧",
    "X45n0762_002:0355c19": "一切處。是則智身無相。不礙隨機現相。色身有相。",
    "X45n0762_002:0355c20": "不妨法身無相。則知智身色身。二而不二。以不二",
    "X45n0762_002:0355c21": "故。隨機所見。能現色相也。",
    "X45n0762_002:0355c22": "所現之色。無有分齊。隨心能示十方世界。無量菩薩。",
    "X45n0762_002:0355c23": "無量報身。無量莊嚴。各各差別。皆無分齊。而不相妨。",
    "X45n0762_002:0355c24": "此非心識分別能知。以真如自在用義故。",
    "X45n0762_002:0356a01": "此就隨機示現依正莊嚴。徧融無礙。以結真如大",
    "X45n0762_002:0356a02": "用也。初二句。總明隨機現相。隨心下。別明隨機現",
    "X45n0762_002:0356a03": "相。言所現之色無有分齊者。謂依前法身之所現",
    "X45n0762_002:0356a04": "故。無有分齊也。言隨心能示等者。謂法身離相。隨",
    "X45n0762_002:0356a05": "眾生心現報化相。故云隨心能示。則知應本無心。",
    "X45n0762_002:0356a06": "隨機示現也。十方世界等。即隨機所現依正莊嚴",
    "X45n0762_002:0356a07": "之相。雖各各差別。以稱同法性。故皆無分齊。以無",
    "X45n0762_002:0356a08": "分齊故。則此依正莊嚴之相。各各充徧法界而不",
    "X45n0762_002:0356a09": "相妨。是則一多互徧。小大相融。此是真如自在之",
    "X45n0762_002:0356a10": "用。必非眾生心識分別能知。故前云不思議業相",
    "X45n0762_002:0356a11": "也。",
    "X45n0762_002:0356a12": "復次顯示從生滅門即入真如門。所謂推求五陰。色",
    "X45n0762_002:0356a13": "之與心。六塵境界。畢竟無念。以心無形相。十方求之",
    "X45n0762_002:0356a14": "終不可得。如人迷故。謂東為西。方實不轉。眾生亦爾。",
    "X45n0762_002:0356a15": "無明迷故。謂心為念。心實不動。若能觀察知心無念。",
    "X45n0762_002:0356a16": "即得隨順入真如門故。",
    "X45n0762_002:0356a17": "此令觀生滅之本。以入真如也。上已別明二門。此",
    "X45n0762_002:0356a18": "復令觀生滅以入真如者。蓋謂若不別明二門。則",
    "X45n0762_002:0356a19": "無以開物信解。若不觀察生滅。則無以悟入真如。",
    "X45n0762_002:0356a20": "前解後證。法爾如斯。論主巧示。妙於茲矣。然此一",
    "X45n0762_002:0356a21": "文。具標釋結。復次下標。所謂下釋。若能下結。於釋",
    "X45n0762_002:0356a22": "文中。有法喻合。所謂下法說。如人下喻明。眾生下",
    "X45n0762_002:0356a23": "合顯。所謂推求五陰等畢竟無念者。令於生滅法",
    "X45n0762_002:0356a24": "中以推其本也。蓋五陰色心境界。即生滅法也。念",
    "X45n0762_002:0356b01": "即生滅本也。然此令推生滅之本者。乃聖人拔本",
    "X45n0762_002:0356b02": "塞源意耳。何者。謂一切諸法。由念而生。念若不生。",
    "X45n0762_002:0356b03": "諸法自泯。故前文云。若離心念。則無一切境界之",
    "X45n0762_002:0356b04": "相。豈非拔本塞源之意哉。以心下。釋無念所以。何",
    "X45n0762_002:0356b05": "以推求五陰等畢竟無念耶。以心無形相。十方求",
    "X45n0762_002:0356b06": "之終不可得。故於諸法推求。而畢竟無念也。如人",
    "X45n0762_002:0356b07": "下。引喻合。兩文雖正顯無念。意含推求。且如迷方",
    "X45n0762_002:0356b08": "者。謂東為西。而方不轉故。則於東求西。西不可得。",
    "X45n0762_002:0356b09": "喻迷心者。謂心為念。心實不動。故於諸法求念。而",
    "X45n0762_002:0356b10": "畢竟無念也。若能下。謂未觀察者。與真違背。未離",
    "X45n0762_002:0356b11": "念者。不知無念。是以推求觀察。即得隨順。故前云。",
    "X45n0762_002:0356b12": "若有眾生能觀無念者。則為向佛智也。至於念息",
    "X45n0762_002:0356b13": "塵亡。於淨心中了無念相。是以知心無念。入真如",
    "X45n0762_002:0356b14": "矣。故前云若離於念名為得入。然則知心無念。唯",
    "X45n0762_002:0356b15": "離念者方知。非餘所知也。",
    "X45n0762_002:0356b16": "對治邪執者。一切邪執。皆依我見。若離於我。則無邪",
    "X45n0762_002:0356b17": "執。是我見有二種。云何為二。一者人我見。二者法我",
    "X45n0762_002:0356b18": "見。",
    "X45n0762_002:0356b19": "此依我見總標二執也。初一句。牒前標章。一切下。",
    "X45n0762_002:0356b20": "明邪執本。蓋以邪執由於邪見。而邪見復由於我。",
    "X45n0762_002:0356b21": "故云一切邪執皆依我見。然執見既依我有。若離",
    "X45n0762_002:0356b22": "於我。則無邪執矣。是我下。總標二見。言人我見者。",
    "X45n0762_002:0356b23": "謂五蘊和合。假名為人。我者主宰義。以不達五蘊",
    "X45n0762_002:0356b24": "之中無實主宰。則於蘊中執有實我。而復依之妄",
    "X45n0762_002:0356c01": "起邪見。名人我見。此約初學凡夫未亡人我者言",
    "X45n0762_002:0356c02": "之。不就所執而論也。言法我見者。法謂五蘊等法。",
    "X45n0762_002:0356c03": "以不達此無實主宰。即執諸法以為實有。而復依",
    "X45n0762_002:0356c04": "之起於法見。故名法我見也。",
    "X45n0762_002:0356c05": "人我見者。依諸凡夫說有五種。云何為五。一者聞脩",
    "X45n0762_002:0356c06": "多羅說。如來法身。畢竟寂寞。猶如虗空。以不知為破",
    "X45n0762_002:0356c07": "著故。即謂虗空是如來性。云何對治。明虗空相。是其",
    "X45n0762_002:0356c08": "妄法。體無不實。以對色故有。是可見相。令心生滅。以",
    "X45n0762_002:0356c09": "一切色法。本來是心。實無外色。若無色者。則無虗空",
    "X45n0762_002:0356c10": "之相。所謂一切境界。唯心妄起故有。若心離於妄動。",
    "X45n0762_002:0356c11": "則一切境界滅。唯一真心。無所不徧。此謂如來廣大",
    "X45n0762_002:0356c12": "性智究竟之義。非如虗空相故。",
    "X45n0762_002:0356c13": "此破執空為性之見也。人我下。牒數徵起。一者下。",
    "X45n0762_002:0356c14": "明起執緣。謂契經說法身寂寞如虗空者。為不知",
    "X45n0762_002:0356c15": "法身寂然無相。見佛身色是實有者。故云爾也。而",
    "X45n0762_002:0356c16": "聞者不達譬喻是破執之說。即執虗空是如來性。",
    "X45n0762_002:0356c17": "云何下。明空相虗妄。謂虗空之相。因色妄有。本無",
    "X45n0762_002:0356c18": "自體。亦非真實。故云是其妄法。體無不實。此即總",
    "X45n0762_002:0356c19": "明空相虗妄。下即展轉釋成虗妄。對破邪執。顯如",
    "X45n0762_002:0356c20": "來性。何以虗空是妄。體無不實耶。以對下釋也。蓋",
    "X45n0762_002:0356c21": "以虗空對色而有。則是妄無體。是心緣相。故非真",
    "X45n0762_002:0356c22": "實。何以對色而有。體無不實耶。以一下釋也。良以",
    "X45n0762_002:0356c23": "色無自性。本來是心。空既對色而有。色本不有。空",
    "X45n0762_002:0356c24": "豈可得乎。故云若無色者。則無虗空之相。是知對",
    "X45n0762_002:0357a01": "色有者。則體無不實也。何以色空俱不可得耶。所",
    "X45n0762_002:0357a02": "謂下釋也。謂一切境界。唯心妄動故有。不動則無。",
    "X45n0762_002:0357a03": "故不可得。妄境既無。唯一真心無所不徧。此即如",
    "X45n0762_002:0357a04": "來廣大性智究竟之義。豈同虗空無知之相者哉。",
    "X45n0762_002:0357a05": "則執空為性之見破矣。",
    "X45n0762_002:0357a06": "二者聞脩多羅說。世間諸法。畢竟體空。乃至涅槃真",
    "X45n0762_002:0357a07": "如之法。亦畢竟空。本來自空。離一切相。以不知為破",
    "X45n0762_002:0357a08": "著故。即謂真如涅槃之性。唯是其空。云何對治。明真",
    "X45n0762_002:0357a09": "如法身自體不空。具足無量性功德故。三者聞脩多",
    "X45n0762_002:0357a10": "羅說。如來之藏。無有增減。體備一切功德之法。以不",
    "X45n0762_002:0357a11": "解故。即謂如來之藏。有色心法自相差別。云何對治。",
    "X45n0762_002:0357a12": "以唯依真如義說故。因生滅染義示現說差別故。",
    "X45n0762_002:0357a13": "此破性空相有之見也。二者下。明起執緣。謂契經",
    "X45n0762_002:0357a14": "說世出世間一切諸法。乃至真如涅槃本來自空",
    "X45n0762_002:0357a15": "離一切相者。為不知所說假名言相非真。執假為",
    "X45n0762_002:0357a16": "實者。故云爾也。而聞者不達此破執之語。即執真",
    "X45n0762_002:0357a17": "如涅槃之性唯是其空。云何對治。謂真如涅槃等",
    "X45n0762_002:0357a18": "假名言相雖空。真如自體及本具性德不空。豈可",
    "X45n0762_002:0357a19": "謂假相空。而真實之性亦空耶。則執性是空之計",
    "X45n0762_002:0357a20": "墮矣。三者下。明起執緣。謂聞契經說如來之藏無",
    "X45n0762_002:0357a21": "有增減。體備一切功德之法。以不解如來所說差",
    "X45n0762_002:0357a22": "別。即無差別故。即執藏性之中。具有色心差別之",
    "X45n0762_002:0357a23": "相。云何對治。謂此所說一切功德之法。依真如生",
    "X45n0762_002:0357a24": "滅二義說之。皆無差別。何者。若依真如義說。則一",
    "X45n0762_002:0357b01": "切法皆真如也。故上文云。雖實有此諸功德義。而",
    "X45n0762_002:0357b02": "無差別之相。等同一味。唯一真如。若因生滅義說。",
    "X45n0762_002:0357b03": "則依業識差別相示。然雖對妄說有差別。而其德",
    "X45n0762_002:0357b04": "相無相。故亦無有別。既依二義說之。俱無差別。詎",
    "X45n0762_002:0357b05": "可謂藏性之中。而有色心差別之相也哉。則執有",
    "X45n0762_002:0357b06": "色心差別之情亡矣。",
    "X45n0762_002:0357b07": "四者聞脩多羅說。一切世間生死染法。皆依如來藏",
    "X45n0762_002:0357b08": "而有。一切諸法。不離真如。以不解故。謂如來藏。自體",
    "X45n0762_002:0357b09": "具有一切世間生死等法。云何對治。以如來藏。從本",
    "X45n0762_002:0357b10": "已來。唯有過恒沙等諸淨功德。不離不斷不異真如",
    "X45n0762_002:0357b11": "義故。以過恒沙等煩惱染法。唯是妄有。性自本無。從",
    "X45n0762_002:0357b12": "無始世來。未曾與如來藏相應故。若如來藏體有妄",
    "X45n0762_002:0357b13": "法。而使證會永息妄者。無有是處。",
    "X45n0762_002:0357b14": "此破執性有染之見也。四者下。明起執緣。謂聞契",
    "X45n0762_002:0357b15": "經說。一切世間生死染法。依性而有。不離真如。以",
    "X45n0762_002:0357b16": "不解如來所說。真無自性。隨緣成妄。妄無自性。全",
    "X45n0762_002:0357b17": "體即真故。即執藏性之中。具有世間生死一切染",
    "X45n0762_002:0357b18": "法。云何對治。謂如來藏中。唯有恒沙功德。以順性",
    "X45n0762_002:0357b19": "故。不離真如。而恒沙煩惱生死染法。依無明起。唯",
    "X45n0762_002:0357b20": "是妄有。性自本無。以違性故。從無始來未嘗與如",
    "X45n0762_002:0357b21": "來藏相應。豈性中而有一切生死染法耶。若藏性",
    "X45n0762_002:0357b22": "中有妄法者。則妄有自性。既有自性。而使證理契",
    "X45n0762_002:0357b23": "會永息妄者。則無是處也。如是則執性有染之見",
    "X45n0762_002:0357b24": "謝矣。",
    "X45n0762_002:0357c01": "五者聞脩多羅說。依如來藏故有生死。依如來藏故",
    "X45n0762_002:0357c02": "得涅槃。以不解故。謂眾生有始。以見始故。復謂如來",
    "X45n0762_002:0357c03": "所得涅槃。有其終盡。還作眾生。云何對治。以如來藏",
    "X45n0762_002:0357c04": "無前際故。無明之相亦無有始。若說三界外更有眾",
    "X45n0762_002:0357c05": "生始起者。即是外道經說。又如來藏無有後際。諸佛",
    "X45n0762_002:0357c06": "所得涅槃與之相應。則無後際故。",
    "X45n0762_002:0357c07": "此破始終生滅之見也。五者下。明起執緣。謂聞契",
    "X45n0762_002:0357c08": "經說。生死涅槃。皆依性有。以不解如來所說。性與",
    "X45n0762_002:0357c09": "生死二俱無始。涅槃與性二俱無終故。即執眾生",
    "X45n0762_002:0357c10": "有始。以見始故。復執如來涅槃有盡。還作眾生。斯",
    "X45n0762_002:0357c11": "由聞依真有妄之義。便謂真先妄後。故起始終之",
    "X45n0762_002:0357c12": "見也。云何對治。謂生死既依如來藏有。而如來藏",
    "X45n0762_002:0357c13": "無有前際。則無明生死。亦無有始矣。說三界外有",
    "X45n0762_002:0357c14": "眾生始起者。乃外道大有經說也。豈如來正教而",
    "X45n0762_002:0357c15": "有此說乎。又涅槃亦依如來藏有。而如來藏無有",
    "X45n0762_002:0357c16": "後際。則如來涅槃。亦無後際矣。豈如來所得涅槃",
    "X45n0762_002:0357c17": "有其終盡。而還作眾生者哉。故前云。非前際生。非",
    "X45n0762_002:0357c18": "後際滅。如是則始終之見息矣。",
    "X45n0762_002:0357c19": "法我見者。依二乘鈍根故。如來但為說人無我。以說",
    "X45n0762_002:0357c20": "不究竟。見有五陰生滅之法。怖畏生死。妄取涅槃。云",
    "X45n0762_002:0357c21": "何對治。以五陰法。自性不生。則無有滅。本來涅槃故。",
    "X45n0762_002:0357c22": "此破二乘法執之見也。法我見下。明起執緣。謂如",
    "X45n0762_002:0357c23": "來依鈍根二乘。但為分別蘊中無我。令證人空。未",
    "X45n0762_002:0357c24": "明法空。則說不究竟。故二乘人見五陰生滅之法",
    "X45n0762_002:0358a01": "為實。是以怖畏生死。妄取涅槃。云何對治。謂五陰",
    "X45n0762_002:0358a02": "諸法。本自不生。今亦無滅。若是。則眾生本來常住。",
    "X45n0762_002:0358a03": "入於涅槃。而諸法本來常自寂滅。亦何得厭有著",
    "X45n0762_002:0358a04": "空。而怖畏生死。妄取涅槃耶。斯則二乘法執之見",
    "X45n0762_002:0358a05": "離矣。",
    "X45n0762_002:0358a06": "復次究竟離妄執者。當知染法淨法。皆悉相待。無有",
    "X45n0762_002:0358a07": "自相可說。是故一切法。從本已來。非色非心。非智非",
    "X45n0762_002:0358a08": "識。非有非無。畢竟不可說相。而有言說者。當知如來",
    "X45n0762_002:0358a09": "善巧方便。假以言說引導眾生。其旨趣者。皆為離念",
    "X45n0762_002:0358a10": "歸於真如。以念一切法。令心生滅。不入實智故。",
    "X45n0762_002:0358a11": "明絕待離言。假言引入之旨也。言究竟離妄執者。",
    "X45n0762_002:0358a12": "謂前則隨病設藥。對空說有。對有說空等。雖能離",
    "X45n0762_002:0358a13": "執。尚未究竟。今則空有雙亡。藥病齊遣。絕待離言。",
    "X45n0762_002:0358a14": "故得究竟離於妄執也。當知下。謂染不自立。對淨",
    "X45n0762_002:0358a15": "以立。則染無自相可說。淨不自立。待染而立。則淨",
    "X45n0762_002:0358a16": "亦無自相可說。以是染淨皆無自相可說故。則一",
    "X45n0762_002:0358a17": "切法亦皆相待而立。本非色心有無等故。畢竟不",
    "X45n0762_002:0358a18": "可說也。蓋謂諸法。若有染淨色心等自相。可以言",
    "X45n0762_002:0358a19": "說。既皆無自相。則言說無所施矣。所謂口欲談而",
    "X45n0762_002:0358a20": "辭喪。心將緣而慮亡。故前文云。一切諸法從本已",
    "X45n0762_002:0358a21": "來。離名字相。離言說相。又經云。諸法寂滅相。不可",
    "X45n0762_002:0358a22": "以言宣也。或謂法既絕待離言。無相可說。何如來",
    "X45n0762_002:0358a23": "廣演言教耶。而有言說者。乃如來方便引導之意。",
    "X45n0762_002:0358a24": "故經云。以方便力故。為五比丘說。則其言說之旨",
    "X45n0762_002:0358b01": "趣者。欲人即言亡言。即念離念。以歸真如也。何以",
    "X45n0762_002:0358b02": "離念得歸真如耶。以念一切法。令心生滅。不入實",
    "X45n0762_002:0358b03": "智。故須離念。得歸真如也。",
    "X45n0762_002:0358b04": "分別發趣道相者。謂一切諸佛所證之道。一切菩薩",
    "X45n0762_002:0358b05": "發心修行趣向義故。略說發心有三種。云何為三。一",
    "X45n0762_002:0358b06": "者信成就發心。二者解行發心。三者證發心。信成就",
    "X45n0762_002:0358b07": "發心者。依何等人。修何等行。得信成就。堪能發心。所",
    "X45n0762_002:0358b08": "謂依不定聚眾生。有熏習善根力故。信業果報。能起",
    "X45n0762_002:0358b09": "十善。厭生死苦。欲求無上菩提。得值諸佛親承供養。",
    "X45n0762_002:0358b10": "修行信心。經一萬劫。信心成就故。諸佛菩薩教令發",
    "X45n0762_002:0358b11": "心。或以大悲故能自發心。或因正法欲滅。以護法因",
    "X45n0762_002:0358b12": "緣故能自發心。如是信心成就得發心者。入正定聚。",
    "X45n0762_002:0358b13": "畢竟不退。名住如來種中。正因相應。",
    "X45n0762_002:0358b14": "此總標發心三相。先明信成就發心也。言分別發",
    "X45n0762_002:0358b15": "趣道相者。謂道即諸佛所證菩提涅槃。發趣即菩",
    "X45n0762_002:0358b16": "薩發心修行趣向。蓋前雖顯正治邪。若不明發心",
    "X45n0762_002:0358b17": "趣向。則有解無行。如有目無足。豈到前所。故今分",
    "X45n0762_002:0358b18": "別發心修行趣向佛道之相。令其依解修行。到如",
    "X45n0762_002:0358b19": "來地。此即明立義分中之乘義也。略說下。總標發",
    "X45n0762_002:0358b20": "心三相。信成就下。牒問能修之人。所修之行。及信",
    "X45n0762_002:0358b21": "成發心。所謂下。答釋上義。明發心因緣。謂依信位",
    "X45n0762_002:0358b22": "不定聚人。有內外熏習。及前世善根之力。故信善",
    "X45n0762_002:0358b23": "惡苦樂。影響無差。由是發起十善。厭生死苦。求無",
    "X45n0762_002:0358b24": "上覺。兼得值佛。親承供養。如是信心修行。經一萬",
    "X45n0762_002:0358c01": "劫。而信心成就。上皆發心之因。以信心成就故。諸",
    "X45n0762_002:0358c02": "佛菩薩教令發心。此依佛教之緣以發心也。或見",
    "X45n0762_002:0358c03": "眾生之苦。欲以大悲而救濟故。能自發心。此依眾",
    "X45n0762_002:0358c04": "生苦緣以發心也。或因正法將滅。欲護四法久住",
    "X45n0762_002:0358c05": "世故。而能自發心。此依正法滅緣發心。是皆發心",
    "X45n0762_002:0358c06": "之緣。然於三緣中。隨當一緣。即得發心。故云或也。",
    "X45n0762_002:0358c07": "言護法者。所謂擊大法鼓。修大法行。求大菩提。令",
    "X45n0762_002:0358c08": "四法常住。名為護法。如是下。牒上發心。結成不退。",
    "X45n0762_002:0358c09": "謂經萬劫而信心成就得發心者。是由毛心不定。",
    "X45n0762_002:0358c10": "以入正定聚矣。既入正定聚中。則具成佛正因。而",
    "X45n0762_002:0358c11": "住不退位。故云畢竟不退。名住如來種中。正因相",
    "X45n0762_002:0358c12": "應也。",
    "X45n0762_002:0358c13": "若有眾生善根微少。久遠已來煩惱深厚。雖值於佛",
    "X45n0762_002:0358c14": "亦得供養。然起人天種子。或起二乘種子。設有求大",
    "X45n0762_002:0358c15": "乘者。根則不定。若進若退。或有供養諸佛。未經一萬",
    "X45n0762_002:0358c16": "劫。於中遇緣。亦有發心。所謂見佛色相而發其心。或",
    "X45n0762_002:0358c17": "因供養眾僧而發其心。或因二乘之人教令發心。或",
    "X45n0762_002:0358c18": "學他發心。如是等發心。悉皆不定。遇惡因緣。或便退",
    "X45n0762_002:0358c19": "失。墮二乘地。",
    "X45n0762_002:0358c20": "上依勝機因緣俱勝發心不退。此明劣機因緣皆",
    "X45n0762_002:0358c21": "劣發心不定也。若有下。明發心因劣。言善根微少。",
    "X45n0762_002:0358c22": "此是德薄。煩惱深厚。即是垢重。如是之人。雖值於",
    "X45n0762_002:0358c23": "佛。亦得供養。或求人天果報。或圖息妄趣空。設有",
    "X45n0762_002:0358c24": "求大乘者。以德薄垢重故。若進若退。心不決定。或",
    "X45n0762_002:0359a01": "有供養諸佛。未經一萬劫。而於中遇緣。亦有發心。",
    "X45n0762_002:0359a02": "依何緣發。所謂下。明發心緣劣。或以色見佛。或住",
    "X45n0762_002:0359a03": "相供僧。或隨劣教。或學他迹。如是等發心。以不達",
    "X45n0762_002:0359a04": "唯識。自無深心故。悉皆不定。何以不定。謂遇惡因",
    "X45n0762_002:0359a05": "緣。或便退失初心。而墮二乘地故。悉皆不定也。惡",
    "X45n0762_002:0359a06": "緣多種。難以定述。",
    "X45n0762_002:0359a07": "復次信成就發心者。發何等心。略說三種。云何為三。",
    "X45n0762_002:0359a08": "一者直心。正念真如法故。二者深心。樂集一切諸善",
    "X45n0762_002:0359a09": "行故。三者大悲心。欲拔一切眾生苦故。",
    "X45n0762_002:0359a10": "上明能發因緣。此明所發之心也。復次下。牒問所",
    "X45n0762_002:0359a11": "發之心。略說下。答釋所發之心。言直心者。不偏之",
    "X45n0762_002:0359a12": "謂也。謂正念真如。不偏空有生死涅槃諸對待相",
    "X45n0762_002:0359a13": "故斯即二行之本。若達此本。則修無所修。度無所",
    "X45n0762_002:0359a14": "度。是為法界之行。無漏之因。故於三心。先明直心",
    "X45n0762_002:0359a15": "也。言深心者。謂希欲不廣。是淺非深。以樂修習一",
    "X45n0762_002:0359a16": "切諸善行故。名為深心。又以所修一一稱性。離能",
    "X45n0762_002:0359a17": "所相。亦名深心。此即自利行本也。言大悲心者。謂",
    "X45n0762_002:0359a18": "度心不普。是小非大。以欲救拔一切眾生苦故。名",
    "X45n0762_002:0359a19": "為大悲。又以悲心化無所化。稱性無緣。亦名大悲。",
    "X45n0762_002:0359a20": "此即利他行本。是知信成就人。住如來種。入正定",
    "X45n0762_002:0359a21": "聚。故能發此三種心也。",
    "X45n0762_002:0359a22": "問曰。上說法界一相。佛體無二。何故不唯念真如。復",
    "X45n0762_002:0359a23": "假求學諸善之行。答曰。譬如大摩尼寶。體性明淨。而",
    "X45n0762_002:0359a24": "有鑛穢之垢。若人雖念寶性。不以方便種種磨治。終",
    "X45n0762_002:0359b01": "無得淨。如是眾生真如之法。體性空淨。而有無量煩",
    "X45n0762_002:0359b02": "惱垢染。若人雖念真如。不以方便種種熏修。亦無得",
    "X45n0762_002:0359b03": "淨以垢無量徧一切法故。修一切善行以為對治。若",
    "X45n0762_002:0359b04": "人修行一切善法。自然歸順真如法故。",
    "X45n0762_002:0359b05": "設問答以明理一惑異。須修眾善也。問曰。上說體",
    "X45n0762_002:0359b06": "相既皆無異。唯以直心正念真如足矣。何假廣修",
    "X45n0762_002:0359b07": "諸行耶。斯則理一何須眾善問。答曰下。明惑異須",
    "X45n0762_002:0359b08": "修眾善答。先以喻明。次以法顯。謂寶雖淨而垢染。",
    "X45n0762_002:0359b09": "若念寶不以方便磨治。終無得淨。以況性雖淨而",
    "X45n0762_002:0359b10": "惑染。唯念性不以方便熏修。亦無得淨。蓋以垢徧",
    "X45n0762_002:0359b11": "一切。須修眾善以為對治。如慳以施治。亂以定治",
    "X45n0762_002:0359b12": "等。能修諸善。對破諸垢。自然歸順真如。是猶寶離",
    "X45n0762_002:0359b13": "垢穢。而得顯寶體也。",
    "X45n0762_002:0359b14": "略說方便有四種。云何為四。一者行根本方便。謂觀",
    "X45n0762_002:0359b15": "一切法自性無生。離於妄見。不住生死。觀一切法因",
    "X45n0762_002:0359b16": "緣和合業果不失。起於大悲。修諸福德攝化眾生。不",
    "X45n0762_002:0359b17": "住涅槃。以隨順法性無住故。",
    "X45n0762_002:0359b18": "此依直心修無住方便也。言行根本方便者。謂觀",
    "X45n0762_002:0359b19": "法無生。離於妄見。依大智故。能斷煩惱。超出三界。",
    "X45n0762_002:0359b20": "而不住生死。此自利行也。觀法緣合。業果不失。依",
    "X45n0762_002:0359b21": "大悲故。修諸福德。攝化眾生。而不住涅槃。此利他",
    "X45n0762_002:0359b22": "行也。正觀空時。萬行沸騰。正涉有時。一道清淨。是",
    "X45n0762_002:0359b23": "則悲智雙運。二利齊修。恒居生死。常處涅槃。一無",
    "X45n0762_002:0359b24": "所住。故名無住。為二行根本。故云行根本方便也。",
    "X45n0762_002:0359c01": "以隨下。謂性本無住。由隨順法性。修無住行。故云",
    "X45n0762_002:0359c02": "以隨順法性無住也。",
    "X45n0762_002:0359c03": "二者能止方便。謂慚愧悔過。能止一切惡法不令增",
    "X45n0762_002:0359c04": "長。以隨順法性離諸過故。三者發起善根增長方便。",
    "X45n0762_002:0359c05": "謂勤供養禮拜三寶。讚歎隨喜。勸請諸佛。以愛敬三",
    "X45n0762_002:0359c06": "寶淳厚心故。信得增長。乃能志求無上之道。又因佛",
    "X45n0762_002:0359c07": "法僧力所護故。能銷業障。善根不退。以隨順法性離",
    "X45n0762_002:0359c08": "癡障故。",
    "X45n0762_002:0359c09": "此依深心修止作方便也。言能止方便者。謂未作",
    "X45n0762_002:0359c10": "之惡。慚愧能止。已作之惡。悔過不增。故云慚愧悔",
    "X45n0762_002:0359c11": "過。能止一切惡法不令增長。以隨下。謂性本離過。",
    "X45n0762_002:0359c12": "故隨順法性。修行方便。而遠離諸過也。三者下。謂",
    "X45n0762_002:0359c13": "未作之善。令其發起。已作之善。俾令增長。故云發",
    "X45n0762_002:0359c14": "起善根增長方便。何等善根。謂勤供養禮拜三寶",
    "X45n0762_002:0359c15": "等。以愛敬淳厚心故。信得增長。故能志求無上之",
    "X45n0762_002:0359c16": "道。非唯增信志道。又因三寶力護。得銷業障。而善",
    "X45n0762_002:0359c17": "根不退。以隨下。謂性本離障。故隨順法性。修行方",
    "X45n0762_002:0359c18": "便。而遠離癡障。即是禮拜離我慢障。讚歎離謗毀",
    "X45n0762_002:0359c19": "障。隨喜離嫉妬障等。",
    "X45n0762_002:0359c20": "四者大願平等方便。所謂發願盡於未來。化度一切",
    "X45n0762_002:0359c21": "眾生。使無有餘。皆令究竟無餘涅槃。以隨順法性無",
    "X45n0762_002:0359c22": "斷絕故。法性廣大徧一切眾生。平等無二。不念彼此。",
    "X45n0762_002:0359c23": "究竟寂滅故。",
    "X45n0762_002:0359c24": "此依悲心修大願方便也。言大願平等方便者。謂",
    "X45n0762_002:0360a01": "發願盡於未來。化度一切眾生。使無有餘。此即大",
    "X45n0762_002:0360a02": "願方便。亦即長時廣大心也。皆令究竟無餘涅槃。",
    "X45n0762_002:0360a03": "此即平等方便。亦即第一心也。以隨下。謂法性本",
    "X45n0762_002:0360a04": "無斷絕。以隨順法性故。發願盡於未來。化度眾生",
    "X45n0762_002:0360a05": "而不斷絕。此即長時心也。法性廣大徧於一切。以",
    "X45n0762_002:0360a06": "隨順法性故。發願化度一切。使無有餘。此即廣大",
    "X45n0762_002:0360a07": "心也。法性平等無二。無有彼此。究竟寂滅。以隨順",
    "X45n0762_002:0360a08": "法性故。發願化度一切。皆令究竟無餘涅槃。此即",
    "X45n0762_002:0360a09": "第一心也。以法性如是。故發願度生之心。隨順法",
    "X45n0762_002:0360a10": "性。亦如是矣。",
    "X45n0762_002:0360a11": "菩薩發是心故。則得少分見於法身。以見法身故。隨",
    "X45n0762_002:0360a12": "其願力。能現八種利益眾生。所謂從兜率天退。入胎。",
    "X45n0762_002:0360a13": "住胎。出胎。出家。成道。轉法輪。入於涅槃。然是菩薩未",
    "X45n0762_002:0360a14": "名法身。以其過去無量世來。有漏之業。未能決斷。隨",
    "X45n0762_002:0360a15": "其所生與微苦相應。亦非業繫。以有大願自在力故。",
    "X45n0762_002:0360a16": "明菩薩示生脩短自在也。菩薩發是下。呈上發願。",
    "X45n0762_002:0360a17": "起下示生。謂菩薩隨順法性發大願已。而得少分",
    "X45n0762_002:0360a18": "見法身者。以知眾生與己。真如平等。無有別異故",
    "X45n0762_002:0360a19": "也。由見法身故。隨其願力。能示從天入胎等八種",
    "X45n0762_002:0360a20": "之相。而利益眾生。然是初住菩薩。故未名法身。以",
    "X45n0762_002:0360a21": "其下。釋未名法身所以。蓋初住留惑潤生。則其過",
    "X45n0762_002:0360a22": "去之業。未曾決斷。隨其示生。尚與變易微苦相應。",
    "X45n0762_002:0360a23": "故非法身。然非眾生業繫麤苦。以有下。釋非業繫",
    "X45n0762_002:0360a24": "所以。蓋菩薩隨願示生。脩短自在。不同眾生為業",
    "X45n0762_002:0360b01": "所繫。而不得自在。是則雖非法身菩薩。亦非眾生",
    "X45n0762_002:0360b02": "業繫也。",
    "X45n0762_002:0360b03": "如脩多羅中。或說有退墮惡趣者。非其實退。但為初",
    "X45n0762_002:0360b04": "學菩薩。未入正位而懈怠者。恐怖令彼勇猛故。又是",
    "X45n0762_002:0360b05": "菩薩一發心後。遠離怯弱。畢竟不畏墮二乘地。若聞",
    "X45n0762_002:0360b06": "無量無邊阿僧祇劫。勤苦難行。乃得涅槃。亦不怯弱。",
    "X45n0762_002:0360b07": "以信知一切法。從本已來。自涅槃故。",
    "X45n0762_002:0360b08": "先引權說。次顯實德也。蓋發心菩薩。既入初住。畢",
    "X45n0762_002:0360b09": "竟不退。而契經中。或說入住有退墮惡趣者。但為",
    "X45n0762_002:0360b10": "警進初心懈怠之人。令彼恐怖發大勇猛耳。豈住",
    "X45n0762_002:0360b11": "位之後。而實有所退墮者哉。又發心菩薩。既見法",
    "X45n0762_002:0360b12": "身。了法平等。則一切障礙。即究竟覺。乃至菩薩外",
    "X45n0762_002:0360b13": "道所成就法。同是菩提。豈怯弱畏墮二乘之地者",
    "X45n0762_002:0360b14": "乎。若聞佛道長遠。久受勤苦。乃得涅槃。亦不怯弱。",
    "X45n0762_002:0360b15": "何以故。以信知一切。本來涅槃。故不怯弱也。",
    "X45n0762_002:0360b16": "解行發心者。當知轉勝。以是菩薩。從初正信已來。於",
    "X45n0762_002:0360b17": "第一阿僧祇劫將欲滿故。於真如法中。深解現前。所",
    "X45n0762_002:0360b18": "修離相。以知法性體無慳貪故。隨順修行檀波羅蜜。",
    "X45n0762_002:0360b19": "以知法性無染。離五欲過故。隨順修行尸波羅蜜。以",
    "X45n0762_002:0360b20": "知法性無苦。離瞋惱故。隨順修行羼提波羅蜜。以知",
    "X45n0762_002:0360b21": "法性無身心相。離懈怠故。隨順修行毗棃耶波羅蜜。",
    "X45n0762_002:0360b22": "以知法性常定。體無亂故。隨順修行禪波羅蜜。以知",
    "X45n0762_002:0360b23": "法性體明。離無明故。隨順修行般若波羅蜜。",
    "X45n0762_002:0360b24": "此明解行發心也。初二句。牒名顯勝。謂前則信滿",
    "X45n0762_002:0360c01": "入住。此則行滿入向。故知轉勝。以是下。釋解行轉",
    "X45n0762_002:0360c02": "勝所以。謂以菩薩從初正信。至十迴向。位鄰初地。",
    "X45n0762_002:0360c03": "則於第一無數劫將欲滿故。斯則勝前一萬劫也。",
    "X45n0762_002:0360c04": "由從初住隨順法性。修習四種方便故。故得於真",
    "X45n0762_002:0360c05": "如法中。深解現前。斯則勝前信業果報也。由深解",
    "X45n0762_002:0360c06": "現前。所修諸度一一離相。故云所修離相。斯則勝",
    "X45n0762_002:0360c07": "前修行十善也。此二句。是總明解行。以知下。別示",
    "X45n0762_002:0360c08": "其相。謂知法性體無慳貪等者解也。隨順修行檀",
    "X45n0762_002:0360c09": "波羅蜜等者行也。蓋以性離諸染。順性修之。離能",
    "X45n0762_002:0360c10": "所相。故一一行。皆到彼岸。名為解行發心。所言發",
    "X45n0762_002:0360c11": "心者。前信滿入住。發直等三心。此由十住以至迴",
    "X45n0762_002:0360c12": "向。發解行心。下由初地以至十地。發真等三心也。",
    "X45n0762_002:0360c13": "證發心者。從淨心地。乃至菩薩究竟地。證何境界。所",
    "X45n0762_002:0360c14": "謂真如。以依轉識說為境界。而此證者無有境界。唯",
    "X45n0762_002:0360c15": "真如智。名為法身。",
    "X45n0762_002:0360c16": "此明證發心也。證發心下。牒釋依位所證之理。或",
    "X45n0762_002:0360c17": "謂真如無相。依何義故而說為境界耶。以依轉識",
    "X45n0762_002:0360c18": "說為境界。而正證者。惟真如智。名為法身。無有境",
    "X45n0762_002:0360c19": "界也。言依轉識說為境界者。謂正證之時。唯真如",
    "X45n0762_002:0360c20": "智獨存。無能所分別之相。若後得智。以能見心。反",
    "X45n0762_002:0360c21": "緣所證。以有此能緣心故。便有真如影像當情。為",
    "X45n0762_002:0360c22": "所緣境界。像雖不實。還似真如。祇據此義。說後得",
    "X45n0762_002:0360c23": "智中。依於轉識名境界也。如人飲水。正飲之時。不",
    "X45n0762_002:0360c24": "能說其冷暖。飲水之後。方得說之。說時雖不得水",
    "X45n0762_002:0361a01": "體。其如所說之水。還似所飲之水。即所謂變相觀",
    "X45n0762_002:0361a02": "空惟後得也。",
    "X45n0762_002:0361a03": "是菩薩於一念頃。能至十方無餘世界。供養諸佛。請",
    "X45n0762_002:0361a04": "轉法輪。唯為開導利益眾生。不依文字。或示超地速",
    "X45n0762_002:0361a05": "成正覺。以為怯弱眾生故。或說我於無量阿僧祇劫",
    "X45n0762_002:0361a06": "當成佛道。以為懈慢眾生故。能示如是無數方便。不",
    "X45n0762_002:0361a07": "可思議。而實菩薩種性根等。發心則等。所證亦等。無",
    "X45n0762_002:0361a08": "有超過之法。以一切菩薩。皆經三阿僧祇劫故。但隨",
    "X45n0762_002:0361a09": "眾生世界不同。所見所聞根欲性異。故示所行亦有",
    "X45n0762_002:0361a10": "差別。",
    "X45n0762_002:0361a11": "明法身菩薩權實之德也。是菩薩下。明為眾請法",
    "X45n0762_002:0361a12": "德。謂菩薩於一念頃。能徧帝網剎中。而充滿無餘。",
    "X45n0762_002:0361a13": "供佛請法。其請法意。唯為開導利益眾生。非求聽",
    "X45n0762_002:0361a14": "受美妙言辭也。或示下。明延促無礙德。謂菩薩或",
    "X45n0762_002:0361a15": "延中示促。以為怯弱欲退眾生。或促中示延。以為",
    "X45n0762_002:0361a16": "懈慢不進眾生。非惟只示延促方便。以權智廣大",
    "X45n0762_002:0361a17": "故。能示如是無數方便。不可思議。蓋以隨機方便。",
    "X45n0762_002:0361a18": "意趣難知。以非思量分別之所能解。故不可思議",
    "X45n0762_002:0361a19": "也。然權示雖有無數差別。實則因行所證。及與時",
    "X45n0762_002:0361a20": "劫。皆悉同等。無有超過之法。何以無超過法耶。以",
    "X45n0762_002:0361a21": "一切菩薩皆經三阿僧祇劫故。或謂一切菩薩既",
    "X45n0762_002:0361a22": "皆經三無數劫。何故所行亦有差別耶。但隨下釋",
    "X45n0762_002:0361a23": "也。是知據實無別。權示則有無量差別矣。",
    "X45n0762_002:0361a24": "又是菩薩發心相者。有三種心微細之相。云何為三。",
    "X45n0762_002:0361b01": "一者真心。無分別故。二者方便心。自然徧行利益眾",
    "X45n0762_002:0361b02": "生故。三者業識心。微細起滅故。又是菩薩功德成滿。",
    "X45n0762_002:0361b03": "於色究竟處。示一切世間最高大身。謂以一念相應",
    "X45n0762_002:0361b04": "慧。無明頓盡。名一切種智。自然而有不思議業。能現",
    "X45n0762_002:0361b05": "十方。利益眾生。",
    "X45n0762_002:0361b06": "先明發心三相。次明究竟德用也。言微細之相者。",
    "X45n0762_002:0361b07": "謂此三相非下位能知。故云微細。即所謂難知微",
    "X45n0762_002:0361b08": "細也。一者下。謂真無分別智。能證真如。即自利德。",
    "X45n0762_002:0361b09": "二者下。謂方便有分別智。能觀根逗教。稱機與益。",
    "X45n0762_002:0361b10": "即利他德。雖能悲智雙運。二利齊修。既業識未亡。",
    "X45n0762_002:0361b11": "尚有微細生滅。故云業識心微細起滅也。又是下。",
    "X45n0762_002:0361b12": "明菩薩寄位斷惑。證智起用。謂十地菩薩悲智功",
    "X45n0762_002:0361b13": "圓。故於色究竟處。示現世間最高大身。以究竟始",
    "X45n0762_002:0361b14": "覺智。斷最後無明。成一切種智也。以種智圓滿故。",
    "X45n0762_002:0361b15": "自然而起不思議用。周徧十方利益眾生。蓋以第",
    "X45n0762_002:0361b16": "十地菩薩。寄位升進。正當此天。故於是中現高大",
    "X45n0762_002:0361b17": "身。而成等正覺也。",
    "X45n0762_002:0361b18": "問曰。虗空無邊故。世界無邊。世界無邊故。眾生無邊。",
    "X45n0762_002:0361b19": "眾生無邊故。心行差別亦復無邊。如是境界。不可分",
    "X45n0762_002:0361b20": "齊。難知難解。若無明斷。無有心想。云何能了。名一切",
    "X45n0762_002:0361b21": "種智。答曰。一切境界。本來一心。離於想念。以眾生妄",
    "X45n0762_002:0361b22": "見境界。故心有分齊。以妄起想念。不稱法性。故不能",
    "X45n0762_002:0361b23": "了。諸佛如來離於見相。無所不徧。心真實故。即是諸",
    "X45n0762_002:0361b24": "法之性。自體顯照一切妄法。有大智用。無量方便。隨",
    "X45n0762_002:0361c01": "諸眾生所應得解。皆能開示種種法義。是故得名一",
    "X45n0762_002:0361c02": "切種智。",
    "X45n0762_002:0361c03": "設問答以顯離念得名種智也。問曰下。謂虗空世",
    "X45n0762_002:0361c04": "界。眾生心行。各各無邊。無有分齊。縱有心想。尚難",
    "X45n0762_002:0361c05": "知解。若無明斷。無有心想。云何能了。名一切種智",
    "X45n0762_002:0361c06": "耶。斯則無念何名種智問。答曰下。明離念得名種",
    "X45n0762_002:0361c07": "智答。謂法本一心。離於想念。以眾生動心未息。妄",
    "X45n0762_002:0361c08": "見境界。則心有分齊。以妄起想念。不稱法性。故不",
    "X45n0762_002:0361c09": "能了。而如來動心既息。離於見相。則心無不徧。以",
    "X45n0762_002:0361c10": "無想念。得心真實。則稱合法性。以性照法。有大智",
    "X45n0762_002:0361c11": "用。自然了知一切心行。而以無量方便。隨諸眾生",
    "X45n0762_002:0361c12": "所應得解。開示法義。是故得名一切種智也。",
    "X45n0762_002:0361c13": "又問曰。若諸佛有自然業。能現一切處利益眾生者。",
    "X45n0762_002:0361c14": "一切眾生。若見其身。若覩神變。若聞其說。無不得利。",
    "X45n0762_002:0361c15": "云何世間多不能見。答曰。諸佛如來。法身平等。徧一",
    "X45n0762_002:0361c16": "切處。無有作意。故說自然。但依眾生心現。眾生心者。",
    "X45n0762_002:0361c17": "猶如於鏡。鏡若有垢。色像不現。如是眾生心若有垢。",
    "X45n0762_002:0361c18": "法身不現故。",
    "X45n0762_002:0361c19": "設問答以明用唯心現也。問。若諸佛有自然業用。",
    "X45n0762_002:0361c20": "充徧一切處者。則聞言覩相。無不獲益。云何世間",
    "X45n0762_002:0361c21": "而多不見耶。答。如來法身妙用。等徧一切。無有作",
    "X45n0762_002:0361c22": "意。故說自然。但依眾生心現。眾生心下。約法喻顯。",
    "X45n0762_002:0361c23": "鏡喻機心。像喻業用。謂鏡若有垢。色像不現。以況",
    "X45n0762_002:0361c24": "眾生心若有垢。用則不現。是則眾生不見法身妙",
    "X45n0762_002:0362a01": "用。當責於心。勿責於佛也。然上文為善根成熟信",
    "X45n0762_002:0362a02": "滿入住之機。分別發趣道相矣。自下為善根微少",
    "X45n0762_002:0362a03": "修信未滿之機。重說修行信心。使其信滿入住。還",
    "X45n0762_002:0362a04": "依發趣道相。以登正覺也。",
    "X45n0762_002:0362a05": "已說解釋分。次說修行信心分。是中依未入正定聚",
    "X45n0762_002:0362a06": "眾生。故說修行信心。何等信心。云何修行。略說信心",
    "X45n0762_002:0362a07": "有四種。云何為四。一者信根本。所謂樂念真如法故。",
    "X45n0762_002:0362a08": "二者信佛。有無量功德。常念親近供養恭敬。發起善",
    "X45n0762_002:0362a09": "根。願求一切智故。三者信法。有大利益。常念修行諸",
    "X45n0762_002:0362a10": "波羅蜜故。四者信僧。能正修行。自利利他。常樂親近",
    "X45n0762_002:0362a11": "諸菩薩眾。求學如實行故。修行有五門。能成此信。云",
    "X45n0762_002:0362a12": "何為五。一者施門。二者戒門。三者忍門。四者進門。五",
    "X45n0762_002:0362a13": "者止觀門。",
    "X45n0762_002:0362a14": "此依前劣機以明信行也。初二句。結前生後。是中",
    "X45n0762_002:0362a15": "下。明起說緣。謂此中正為修信未滿。發心不定之",
    "X45n0762_002:0362a16": "機。而說四信五行。故云依未入正定聚眾生。說修",
    "X45n0762_002:0362a17": "行信心也。何等下。問信行相。略說下。先明四信。言",
    "X45n0762_002:0362a18": "信根本者。謂真如是萬法之根。二行之本。若信樂",
    "X45n0762_002:0362a19": "正念真如。則不住空有能所一切諸對待相。故於",
    "X45n0762_002:0362a20": "四信。先令信根本也。二令信佛有無量功德。當常",
    "X45n0762_002:0362a21": "樂念供養恭敬。求一切智。此信報佛。三令信法有",
    "X45n0762_002:0362a22": "大利益。常當樂念修行諸度。此信教行二法。四令",
    "X45n0762_002:0362a23": "信僧能行二利。應常親近求如實行。此信大菩薩",
    "X45n0762_002:0362a24": "僧。是知四信。非令空信。故一一皆云樂念求學修",
    "X45n0762_002:0362b01": "行也。言修行五門能成此信者。謂信而不行。是空",
    "X45n0762_002:0362b02": "信矣。有信無行。信亦不堅。不堅之信。遇緣便退。故",
    "X45n0762_002:0362b03": "令修五行。以成四信也。云何下。徵列五門。",
    "X45n0762_002:0362b04": "云何修行施門。若見一切來求索者。所有財物。隨力",
    "X45n0762_002:0362b05": "施與。以自捨慳貪令彼歡喜。若見厄難。恐怖危逼。隨",
    "X45n0762_002:0362b06": "己堪任。施與無畏。若有眾生來求法者。隨己能解。方",
    "X45n0762_002:0362b07": "便為說。不應貪求名利恭敬。唯念自利利他。迴向菩",
    "X45n0762_002:0362b08": "提故。云何修行戒門。所謂不殺不盜不淫。不兩舌不",
    "X45n0762_002:0362b09": "惡口不妄言不綺語。遠離貪嫉欺詐諂曲瞋恚邪見。",
    "X45n0762_002:0362b10": "若出家者。為折伏煩惱故。亦應遠離憒閙。常處寂靜。",
    "X45n0762_002:0362b11": "修習少欲知足頭陀等行。乃至小罪。心生怖畏。慙媿",
    "X45n0762_002:0362b12": "改悔。不得輕於如來所制禁戒。當護譏嫌。不令眾生",
    "X45n0762_002:0362b13": "妄起過罪故。",
    "X45n0762_002:0362b14": "此徵釋施戒之相也。先徵釋施相。施有三種。初令",
    "X45n0762_002:0362b15": "修資生施。若見下。令行無畏施。若有下。令行法施。",
    "X45n0762_002:0362b16": "云何下。徵釋戒相。謂不殺不盜等斷三業之惡。即",
    "X45n0762_002:0362b17": "令修攝律儀戒。若出家下。教離憒處靜。修少欲知",
    "X45n0762_002:0362b18": "足抖擻等行。而折伏煩惱。即令修攝善法戒。乃至",
    "X45n0762_002:0362b19": "下。明護戒相。即令修攝眾生戒。蓋以自護戒相。亦",
    "X45n0762_002:0362b20": "護眾生。不令譏嫌。妄起過罪。故名攝眾生戒也。",
    "X45n0762_002:0362b21": "云何修行忍門。所謂應忍他人之惱。心不懷報。亦當",
    "X45n0762_002:0362b22": "忍於利衰毀譽稱譏苦樂等法故。云何修行進門。所",
    "X45n0762_002:0362b23": "謂於諸善事。心不懈退。立志堅彊。遠離怯弱。當念過",
    "X45n0762_002:0362b24": "去久遠已來。虗受一切身心大苦。無有利益。是故應",
    "X45n0762_002:0362c01": "勤修諸功德。自利利他。速離眾苦。復次若人雖修行",
    "X45n0762_002:0362c02": "信心。以從先世來。多有重罪惡業障故。為邪魔諸鬼",
    "X45n0762_002:0362c03": "之所惱亂。或為世間事務種種牽纏。或為病苦所惱。",
    "X45n0762_002:0362c04": "有如是等眾多障礙。是故應當勇猛精勤。晝夜六時。",
    "X45n0762_002:0362c05": "禮拜諸佛。誠心懺悔。勸請隨喜。迴向菩提。常不休廢。",
    "X45n0762_002:0362c06": "得免諸障。善根增長故。",
    "X45n0762_002:0362c07": "此徵釋忍進之相也。先徵釋忍相。初忍逆境。亦當",
    "X45n0762_002:0362c08": "下。通忍逆順。所言利衰等者。謂得財名利。失財名",
    "X45n0762_002:0362c09": "衰。談惡為毀。談善為譽。對面談善曰稱。對面談惡",
    "X45n0762_002:0362c10": "曰譏。逼迫為苦。適悅為樂。是則於利譽稱樂。忍之",
    "X45n0762_002:0362c11": "不喜。衰毀譏苦。忍之不瞋。二四合說。以成八風。謂",
    "X45n0762_002:0362c12": "之風者。能擊眾生心海。起貪瞋煩惱浪故。今令忍",
    "X45n0762_002:0362c13": "之。則八風不能動矣。云何下。徵釋進相。先令進修",
    "X45n0762_002:0362c14": "諸善。勇猛勿懈。當念下。令思惟策進。修善無疲。故",
    "X45n0762_002:0362c15": "無性頌云。汝已惡道經多劫。無利勤苦尚能超。少",
    "X45n0762_002:0362c16": "行苦行得菩提。大利不應生退屈。此亦策進之意",
    "X45n0762_002:0362c17": "也。復次下。對障重之機。明禮懺方便。以釋進相。先",
    "X45n0762_002:0362c18": "舉眾多障礙。是故下。令勇猛精進。修禮懺法。銷滅",
    "X45n0762_002:0362c19": "諸障。而增長善根也。",
    "X45n0762_002:0362c20": "云何修行止觀門。所言止者。謂止一切境界相。隨順",
    "X45n0762_002:0362c21": "奢摩他觀義故。所言觀者。謂分別因緣生滅相。隨順",
    "X45n0762_002:0362c22": "毗鉢舍那觀義故。云何隨順。以此二義。漸漸修習。不",
    "X45n0762_002:0362c23": "相捨離。雙現前故。",
    "X45n0762_002:0362c24": "此徵釋止觀之相也。然止觀不分合為一門者。意",
    "X45n0762_002:0363a01": "令止觀雙修也。所言止者。謂觀察諸法。從緣而生。",
    "X45n0762_002:0363a02": "俱無自性。唯是一心。如是而觀。自然於法無住。久",
    "X45n0762_002:0363a03": "久不息。則外境自亡。內心亦寂。是則心境俱空。聖",
    "X45n0762_002:0363a04": "凡齊泯。故云止一切境界相。此依真如門體絕相",
    "X45n0762_002:0363a05": "義以修止也。言隨順奢摩他觀義故者。釋成止義。",
    "X45n0762_002:0363a06": "即隨順空觀耳。蓋以天台三止。其體真止。即是空",
    "X45n0762_002:0363a07": "觀。故下文云隨順觀察。又云智慧觀察。皆止義也",
    "X45n0762_002:0363a08": "所言觀者。謂雖觀諸法自性無生。而復即觀因緣",
    "X45n0762_002:0363a09": "和合業果不失。故廣修諸善。廣化眾生。如是則染",
    "X45n0762_002:0363a10": "淨齊彰。心境俱現。故云分別生滅因緣相。此依生",
    "X45n0762_002:0363a11": "滅門隨緣起滅義以修觀也。言隨順毗鉢舍那觀",
    "X45n0762_002:0363a12": "義故者。釋成觀義。即隨順假觀也。云何下。徵釋方",
    "X45n0762_002:0363a13": "便。以顯正觀。謂依二門修習止觀。何云隨順耶。蓋",
    "X45n0762_002:0363a14": "以初修。雖止觀不相捨離。而未淳熟。不能雙現。故",
    "X45n0762_002:0363a15": "名隨順。久習淳熟。止觀雙現。即名正觀。是知初習",
    "X45n0762_002:0363a16": "未成。名為隨順方便。成就雙現。是為正觀相應也。",
    "X45n0762_002:0363a17": "若修止者。住於靜處。端坐正意。不依氣息。不依形色。",
    "X45n0762_002:0363a18": "不依於空。不依地水火風。乃至不依見聞覺知。一切",
    "X45n0762_002:0363a19": "諸想。隨念皆除。亦遣除想。以一切法。本來無想。念念",
    "X45n0762_002:0363a20": "不生。念念不滅。亦不得隨心外念境界後以心除心。",
    "X45n0762_002:0363a21": "心若馳散。即當攝來住於正念。是正念者。當知唯心。",
    "X45n0762_002:0363a22": "無外境界。即復此心亦無自相。念念不可得。",
    "X45n0762_002:0363a23": "此令依靜坐以修止也。初二句。明修止外緣。處緣",
    "X45n0762_002:0363a24": "既靜。次宜正身端坐。勿曲勿聳。不左右側。然後齋",
    "X45n0762_002:0363b01": "心正意。勿使外緣。故云端坐正意。言不依氣息等",
    "X45n0762_002:0363b02": "者。謂此中唯依真如絕相義。修體真止。故不依氣",
    "X45n0762_002:0363b03": "息形色等。及一切諸想。隨念皆除。除想亦遣。何也。",
    "X45n0762_002:0363b04": "以一切法。本離心緣生滅相故。亦不得下。謂非惟",
    "X45n0762_002:0363b05": "不依氣息形色及一切諸想。亦不得隨心外念境",
    "X45n0762_002:0363b06": "界後以心除心。心若馳散。即當攝歸正念。斯言念",
    "X45n0762_002:0363b07": "起即攝。不得隨心外緣而後攝也。是正念下。正示",
    "X45n0762_002:0363b08": "體絕相義。令依之修止。謂當了知萬法唯心。心外",
    "X45n0762_002:0363b09": "無法。即復此心亦無自相可得。如是了知。依而進",
    "X45n0762_002:0363b10": "修。是為體真止也。",
    "X45n0762_002:0363b11": "若從坐起。去來進止。有所施作。於一切時。常念方便。",
    "X45n0762_002:0363b12": "隨順觀察。久習淳熟。其心得住。以心住故。漸漸猛利。",
    "X45n0762_002:0363b13": "隨順得入真如三昧。深伏煩惱。信心增長。速成不退。",
    "X45n0762_002:0363b14": "唯除疑惑。不信。誹謗。重罪業障。我慢。懈怠。如是等人。",
    "X45n0762_002:0363b15": "所不能入。",
    "X45n0762_002:0363b16": "此令依餘緣以修止也。若從下。謂從坐起行住之",
    "X45n0762_002:0363b17": "間。二六時中。有所施作。常應正念修止方便。觀察",
    "X45n0762_002:0363b18": "唯心。久習淳熟。能令妄念不流。故云其心得住。以",
    "X45n0762_002:0363b19": "心住故。心漸猛利。故隨順得入真如三昧。深伏煩",
    "X45n0762_002:0363b20": "惱。而信增不退。唯除下。上明修止得入。此明障者",
    "X45n0762_002:0363b21": "不能也。",
    "X45n0762_002:0363b22": "復次依是三昧故。則知法界一相。謂一切諸佛法身。",
    "X45n0762_002:0363b23": "與眾生身。平等無二。即名一行三昧。當知真如是三",
    "X45n0762_002:0363b24": "昧根本。若人修行。漸漸能生無量三昧。或有眾生無",
    "X45n0762_002:0363c01": "善根力。則為諸魔外道鬼神之所惑亂。若於坐中。現",
    "X45n0762_002:0363c02": "形恐怖。或現端正男女等相。當念唯心。境界則滅。終",
    "X45n0762_002:0363c03": "不為惱。",
    "X45n0762_002:0363c04": "先顯修止勝能。次略舉魔事。以明對治相也。言依",
    "X45n0762_002:0363c05": "三昧則知法界一相者。謂由前止觀察唯心。得入",
    "X45n0762_002:0363c06": "真如三昧。故能知法界一相也。言知一相者。謂知",
    "X45n0762_002:0363c07": "諸佛法身與眾生身平等無二也。由知平等無二",
    "X45n0762_002:0363c08": "故。則心不異緣。故即名一行三昧。故文殊般若經",
    "X45n0762_002:0363c09": "云。何名一行三昧佛言。法界一相。繫緣法界。是名",
    "X45n0762_002:0363c10": "一行三昧。當知下。顯三昧能生。蓋以真如是三昧",
    "X45n0762_002:0363c11": "根本。故依而修之。漸漸能生無量三昧。或有下。略",
    "X45n0762_002:0363c12": "舉定中所現魔事。蓋眾生善根深厚。則於定中自",
    "X45n0762_002:0363c13": "然不為諸魔外道等惱亂。以無善根力故。則為其",
    "X45n0762_002:0363c14": "所惑亂也。云何惑亂。或現可畏之身。怖之以失志。",
    "X45n0762_002:0363c15": "或現可愛之色。惑之以生染等。當念下。明對治相。",
    "X45n0762_002:0363c16": "謂一切諸境。尚惟自心。何況坐中所現諸境。是故",
    "X45n0762_002:0363c17": "觀察唯心。魔境隨滅。終不為惱。蓋此唯心。乃通遣",
    "X45n0762_002:0363c18": "之法故也。",
    "X45n0762_002:0363c19": "或現天像菩薩像。亦作如來像。相好具足。若說陀羅",
    "X45n0762_002:0363c20": "尼。若說布施持戒忍辱精進禪定智慧。或說平等空",
    "X45n0762_002:0363c21": "無相無願。無怨無親。無因無果。畢竟空寂。是真涅槃",
    "X45n0762_002:0363c22": "或令人知宿命過去之事。亦知未來之事。得他心智。",
    "X45n0762_002:0363c23": "辯才無礙。能令眾生貪著世間名利之事。又令使人",
    "X45n0762_002:0363c24": "數瞋數喜。性無常準。或多慈愛。多睡多病。其心懈怠。",
    "X45n0762_002:0364a01": "或卒起精進。後便休廢。生於不信。多疑多慮。或捨本",
    "X45n0762_002:0364a02": "勝行。更修雜業。若著世事種種牽纏。亦能使人得諸",
    "X45n0762_002:0364a03": "三昧。少分相似。皆是外道所得。非真三昧。或復令人",
    "X45n0762_002:0364a04": "若一日若二日若三日。乃至七日住於定中。得自然",
    "X45n0762_002:0364a05": "香美飲食。身心適悅。不飢不渴。使人愛著。或令人食",
    "X45n0762_002:0364a06": "無分齊。乍多乍少。顏色變異。以是義故。行者常應智",
    "X45n0762_002:0364a07": "慧觀察。勿令此心墮於邪網。當勤正念。不取不著。則",
    "X45n0762_002:0364a08": "能遠離是諸業障。",
    "X45n0762_002:0364a09": "此廣舉魔事。以明對治相也。言魔事者。謂或現身",
    "X45n0762_002:0364a10": "相以說法。或令得三昧神通。或令心性行事無常。",
    "X45n0762_002:0364a11": "或令貪著世間名利。或令定中得食。身心愛著。或",
    "X45n0762_002:0364a12": "令食無一定。色變不常。以如是眾多義故。行者常",
    "X45n0762_002:0364a13": "應智慧觀察。言觀察者。謂觀諸境俱無自性。從妄",
    "X45n0762_002:0364a14": "想有。畢竟是空。以如是觀。則魔境自滅。故不墮於",
    "X45n0762_002:0364a15": "魔網也。亦當正念。了境唯心。則魔界佛界。同一真",
    "X45n0762_002:0364a16": "如。自然不取不著。故能遠離眾多業障也。",
    "X45n0762_002:0364a17": "應如外道所有三昧。皆不離見愛我慢之心。貪著世",
    "X45n0762_002:0364a18": "間名利恭敬故。真如三昧者。不住見相。不住得相。乃",
    "X45n0762_002:0364a19": "至出定亦無懈慢。所有煩惱漸漸微薄。若諸凡夫不",
    "X45n0762_002:0364a20": "習此三昧法。得入如來種性。無有是處。以修世間諸",
    "X45n0762_002:0364a21": "禪三昧。多起味著。依於我見。繫屬三界。與外道共。若",
    "X45n0762_002:0364a22": "離善知識所護。則起外道見故。",
    "X45n0762_002:0364a23": "此對偽顯真。以勸修正定也。應知下。明邪定多染。",
    "X45n0762_002:0364a24": "真如下。明正定離相。謂邪不離見。而真不住見。邪",
    "X45n0762_002:0364b01": "有所愛。真無所得。邪有我慢。真無懈慢。邪定則貪",
    "X45n0762_002:0364b02": "著濃厚。正定則煩惱漸薄。一一翻對。真偽昭然。若",
    "X45n0762_002:0364b03": "人不習此真如三昧。而得入如來種性者。未之有",
    "X45n0762_002:0364b04": "也。何者。以修世間諸禪三昧。依於我見。多起味著。",
    "X45n0762_002:0364b05": "繫屬三界。與外道共。若離知識所護。則起外道之",
    "X45n0762_002:0364b06": "見。故必修真如三昧。方乃得入如來種性也。",
    "X45n0762_002:0364b07": "復次精勤專心修學此三昧者。現世當得十種利益。",
    "X45n0762_002:0364b08": "云何為十。一者常為十方諸佛菩薩之所護念。二者",
    "X45n0762_002:0364b09": "不為諸魔惡鬼所能恐怖。三者不為九十五種外道",
    "X45n0762_002:0364b10": "鬼神之所惑亂。四者遠離誹謗甚深之法。重罪業障",
    "X45n0762_002:0364b11": "漸漸微薄。五者滅一切疑諸惡覺觀。六者於諸如來",
    "X45n0762_002:0364b12": "境界信得增長。七者遠離憂悔。於生死中勇猛不怯。",
    "X45n0762_002:0364b13": "八者其心柔和。捨於驕慢。不為他人所惱。九者雖未",
    "X45n0762_002:0364b14": "得定。於一切時一切境界處。則能減損煩惱。不樂世",
    "X45n0762_002:0364b15": "間。十者若得三昧。不為外緣一切音聲之所驚動。",
    "X45n0762_002:0364b16": "此明修止所得之益也。言修學三昧為佛菩薩所",
    "X45n0762_002:0364b17": "護念者。謂此三昧。是諸佛菩薩修證根本。故修學",
    "X45n0762_002:0364b18": "之者。常為佛菩薩所護念也。以能了法唯心。不取",
    "X45n0762_002:0364b19": "不著。故不為諸魔外道等之所惑亂。能契悟深理。",
    "X45n0762_002:0364b20": "斷相續心。故得不謗深法。而薄罪業障。由深信真",
    "X45n0762_002:0364b21": "如。心離分別。故能斷諸疑惑。滅惡覺觀。而信得增",
    "X45n0762_002:0364b22": "長。又能達法無生。心離憂悔。故於生死中勇猛不",
    "X45n0762_002:0364b23": "怯。了法平等。心離驕慢。故不為他人所惱。離諸愛",
    "X45n0762_002:0364b24": "染。不著世樂。故能減損煩惱。不樂世間。深入三昧。",
    "X45n0762_002:0364c01": "不逐世緣。故不為外緣之所驚動也。",
    "X45n0762_002:0364c02": "復次若人唯修於止。則心沈沒。或起懈怠。不樂眾善。",
    "X45n0762_002:0364c03": "遠離大悲。是故修觀。修習觀者。當觀一切世間有為",
    "X45n0762_002:0364c04": "之法。無得久停。須臾變壞。一切心行。念念生滅。以是",
    "X45n0762_002:0364c05": "故苦。應觀過去所念諸法。恍惚如夢。應觀現在所念",
    "X45n0762_002:0364c06": "諸法。猶如電光。應觀未來所念諸法。猶如於雲欻爾",
    "X45n0762_002:0364c07": "而起應觀世間一切有身。悉皆不淨。種種穢汙。無一",
    "X45n0762_002:0364c08": "可樂。",
    "X45n0762_002:0364c09": "此舉偏修之失。而勸修四觀也。蓋止觀二法。必須",
    "X45n0762_002:0364c10": "雙修。若唯修止。恐心沈沒。懈於二利。故勸修觀。修",
    "X45n0762_002:0364c11": "習下。令觀有為無常。故云有為之法。無得久停。須",
    "X45n0762_002:0364c12": "臾變壞。一切下。令觀心是苦。故云念念生滅。以是",
    "X45n0762_002:0364c13": "故苦。應觀下。令觀三世所念之法。如夢如電。亦猶",
    "X45n0762_002:0364c14": "於雲。畢竟皆空。令觀有身悉皆不淨。無一可樂。作",
    "X45n0762_002:0364c15": "是觀已。自然心不沈沒。而修行眾善。發起利生也。",
    "X45n0762_002:0364c16": "如是當念一切眾生。從無始時來。皆因無明所熏習",
    "X45n0762_002:0364c17": "故。令心生滅。已受一切身心大苦。現在即有無量逼",
    "X45n0762_002:0364c18": "迫。未來所苦亦無分齊。難捨難離。而不覺知。眾生如",
    "X45n0762_002:0364c19": "是。甚為可愍。作是思惟。即應勇猛立大誓願。願令我",
    "X45n0762_002:0364c20": "心離分別故。徧於十方修行一切諸善功德。盡其未",
    "X45n0762_002:0364c21": "來。以無量方便。救拔一切苦惱眾生。令得涅槃第一",
    "X45n0762_002:0364c22": "義樂。以起如是願故。於一切時一切處。所有眾善。隨",
    "X45n0762_002:0364c23": "己堪能。不捨修學。心無懈怠。唯除坐時。專念於止。若",
    "X45n0762_002:0364c24": "餘一切。悉當觀察應作不應作。",
    "X45n0762_002:0365a01": "此勸思物苦。令發悲願。以修眾善也。如是下。牒上",
    "X45n0762_002:0365a02": "令思物苦。謂既觀無常苦空不淨已。又當思念眾",
    "X45n0762_002:0365a03": "生為無始無明所熏。令心生滅。故受諸大苦。然眾",
    "X45n0762_002:0365a04": "生於三世中。雖受苦無量。無有邊際。而不覺知。誠",
    "X45n0762_002:0365a05": "為可愍。是故應當發廣大願以救拔之。言願令我",
    "X45n0762_002:0365a06": "心離分別者。令發直心。即不顛倒心也。徧於下。令",
    "X45n0762_002:0365a07": "發深心。即廣大心。盡未來下。令發悲心。即長時心。",
    "X45n0762_002:0365a08": "令得下。即發第一心。以起下。牒上大願。結勸進修。",
    "X45n0762_002:0365a09": "故云。唯除坐時。專念於止。餘行住時。悉當觀察應",
    "X45n0762_002:0365a10": "作不應作也。",
    "X45n0762_002:0365a11": "若行若住若臥若起。皆應止觀俱行。所謂雖念諸法",
    "X45n0762_002:0365a12": "自性不生。而復即念因緣和合。善惡之業苦樂等報",
    "X45n0762_002:0365a13": "不失不壞。雖念因緣善惡業報。而亦即念性不可得。",
    "X45n0762_002:0365a14": "若修止者。對治凡夫住著世間。能捨二乘怯弱之見。",
    "X45n0762_002:0365a15": "若修觀者。對治二乘不起大悲愜劣心過。遠離凡夫",
    "X45n0762_002:0365a16": "不修善根。以是義故。是止觀門。共相助成。不相捨離。",
    "X45n0762_002:0365a17": "若止觀不具。則無能入菩提之道。",
    "X45n0762_002:0365a18": "此勸依四儀圓修止觀也。若行下。依四威儀標止",
    "X45n0762_002:0365a19": "觀行。所謂下。釋止觀俱行之相。以即止而觀故。雖",
    "X45n0762_002:0365a20": "觀諸法自性無生。而復即觀因緣和合業果不失",
    "X45n0762_002:0365a21": "故廣修諸善。攝化眾生。無修而修也。以即觀而止",
    "X45n0762_002:0365a22": "故。雖觀緣合廣修眾善。而不妨能所兩亡。二利齊",
    "X45n0762_002:0365a23": "泯。修無所修。斯則約修以明止觀也。若修下。約對",
    "X45n0762_002:0365a24": "治以明止觀。蓋凡夫由不達諸法無生。而貪著世",
    "X45n0762_002:0365b01": "間。二乘由不了無生。則怯畏生死。故今示即觀之",
    "X45n0762_002:0365b02": "止。令凡夫修之不著世間。二乘修之不怯生死。故",
    "X45n0762_002:0365b03": "云對治凡夫住著世間。能捨二乘怯弱之見也。若",
    "X45n0762_002:0365b04": "修觀者下。亦治二過。謂治二乘愜劣之心。令普觀",
    "X45n0762_002:0365b05": "眾生起於大悲。亦治凡夫懈怠之習。令觀無常等",
    "X45n0762_002:0365b06": "策修善行。故云對治二乘不起大悲。遠離凡夫不",
    "X45n0762_002:0365b07": "修善根也。以是下。牒上結成俱相。以是止觀能治",
    "X45n0762_002:0365b08": "凡夫二乘諸心過故。則知止觀共相助成。而不相",
    "X45n0762_002:0365b09": "捨離矣。蓋以止助觀。觀不離止。則不住生死。以觀",
    "X45n0762_002:0365b10": "助止。止不離觀。則不住涅槃。既而止觀俱行。不住",
    "X45n0762_002:0365b11": "生死涅槃。則能究竟無上菩提。反此。則止觀不具。",
    "X45n0762_002:0365b12": "故無能入菩提之道也。",
    "X45n0762_002:0365b13": "復次眾生初學是法。欲求正信。其心怯弱。以住於此",
    "X45n0762_002:0365b14": "娑婆世界。自畏不能常值諸佛。親承供養。懼謂信心",
    "X45n0762_002:0365b15": "難可成就。意欲退者。當知如來有勝方便。攝護信心。",
    "X45n0762_002:0365b16": "謂以專意念佛因緣。隨願得生他方佛土。常見於佛。",
    "X45n0762_002:0365b17": "永離惡道。如脩多羅說。若人專念西方極樂世界阿",
    "X45n0762_002:0365b18": "彌陀佛。所修善根。迴向願求生彼世界。即得往生。常",
    "X45n0762_002:0365b19": "見佛故。終無有退。若觀彼佛真如法身。常勤修習。畢",
    "X45n0762_002:0365b20": "竟得生。住正定故。",
    "X45n0762_002:0365b21": "此為怯退之機。以示專念方便也。復次下。明怯退",
    "X45n0762_002:0365b22": "意。當知下。標指攝護方便。如脩多羅下。引經證成。",
    "X45n0762_002:0365b23": "若觀下。對專念顯勝。言初學是法等者。謂是法通",
    "X45n0762_002:0365b24": "指前五門法。以修此五門。能成四信。故云欲求正",
    "X45n0762_002:0365c01": "信。言其心怯弱等者。謂眾生於生死中創起覺悟。",
    "X45n0762_002:0365c02": "惑業則無始積集。善行則方將修學。境彊心弱。障",
    "X45n0762_002:0365c03": "重力微。在於修心。寧無怯懼。況娑婆世間。不常值",
    "X45n0762_002:0365c04": "佛。既不值佛。法豈得聞。如是則苦輪易就。正信難",
    "X45n0762_002:0365c05": "成。故意欲退也。如來為是等輩。即以專念方便而",
    "X45n0762_002:0365c06": "攝護之。令其專意念佛。隨願得生他方佛土。永離",
    "X45n0762_002:0365c07": "惡道。既生佛土。則常得值佛。故終無有退。此即十",
    "X45n0762_002:0365c08": "信不退也。若觀下。謂前唯專念。此兼理觀。理觀則",
    "X45n0762_002:0365c09": "勝前專念。故勤而修之。畢竟得生。住於正定。而入",
    "X45n0762_002:0365c10": "十住不退矣。正宗文竟。下乃流通分也。",
    "X45n0762_002:0365c11": "已說修行信心分。次說勸修利益分。如是摩訶衍諸",
    "X45n0762_002:0365c12": "佛祕藏。我已總說。若有眾生。欲於如來甚深境界。得",
    "X45n0762_002:0365c13": "生正信。遠離誹謗。入大乘道。當持此論。思量修習。究",
    "X45n0762_002:0365c14": "竟得至無上之道。若人聞是法已。不生怯弱。當知此",
    "X45n0762_002:0365c15": "人定紹佛種。必為諸佛之所授記。假使有人能化三",
    "X45n0762_002:0365c16": "千大千世界滿中眾生。令行十善。不如有人於一食",
    "X45n0762_002:0365c17": "頃正思此法。過前功德不可為喻。復次若人受持此",
    "X45n0762_002:0365c18": "論。觀察修行。若一日一夜。所有功德。無量無邊。不可",
    "X45n0762_002:0365c19": "得說。假令十方一切諸佛。各於無量無邊阿僧祇劫。",
    "X45n0762_002:0365c20": "歎其功德。亦不能盡。何以故。謂法性功德無有盡故。",
    "X45n0762_002:0365c21": "此人功德亦復如是無有邊際。",
    "X45n0762_002:0365c22": "此為懈慢不進之機。舉益以勸修也。初二句。結前",
    "X45n0762_002:0365c23": "生後。如是下。牒結前說。若有下。總顯三慧之益。蓋",
    "X45n0762_002:0365c24": "此論所明一心二門三大等旨。乃諸佛所證甚深",
    "X45n0762_002:0366a01": "境界。故欲正信離謗究竟無上道者。當持此論思",
    "X45n0762_002:0366a02": "量修習也。若人下。別顯聞慧之益。謂論所明理。乃",
    "X45n0762_002:0366a03": "諸佛成道之本。則聞而不怯者。當紹佛種。故為諸",
    "X45n0762_002:0366a04": "佛之所授記也。假使下。舉化人之功。別顯思慧之",
    "X45n0762_002:0366a05": "益。謂化人行善。是有漏善。食頃思法。乃無漏因。如",
    "X45n0762_002:0366a06": "是則思法之德。超化人之功甚多。故不可為喻也。",
    "X45n0762_002:0366a07": "復次下。別顯修慧之益。謂依此論修。雖一日夜。以",
    "X45n0762_002:0366a08": "稱性故。則功無邊量。豈可得說。是以諸佛於無量",
    "X45n0762_002:0366a09": "無數劫。歎之亦不能盡也。何以故下。釋歎不能盡",
    "X45n0762_002:0366a10": "所以。蓋法性功德無有盡故。修行功德亦無邊際。",
    "X45n0762_002:0366a11": "故歎不能盡矣。",
    "X45n0762_002:0366a12": "其有眾生於此論中。毀謗不信。所獲罪報。經無量劫。",
    "X45n0762_002:0366a13": "受大苦惱。是故眾生但應仰信。不應毀謗。以深自害。",
    "X45n0762_002:0366a14": "亦害他人。斷絕一切三寶之種。以一切如來皆依此",
    "X45n0762_002:0366a15": "法得涅槃故。一切菩薩。因之修行。得入佛智故。當知",
    "X45n0762_002:0366a16": "過去菩薩。已依此法得成淨信。現在菩薩。今依此法",
    "X45n0762_002:0366a17": "得成淨信。未來菩薩。當依此法得成淨信。是故眾生",
    "X45n0762_002:0366a18": "應勤修學。",
    "X45n0762_002:0366a19": "此舉謗毀之罪。而結信勸修也。其有下。舉不信罪",
    "X45n0762_002:0366a20": "苦。勸信誡謗。以一切下。釋斷絕三寶所以。蓋此論",
    "X45n0762_002:0366a21": "所詮。乃三寶種性。眾生法身。諸佛依此而得涅槃。",
    "X45n0762_002:0366a22": "菩薩因之得入佛智。故謗毀不信。則是斷三寶種",
    "X45n0762_002:0366a23": "性。毀佛涅槃。非惟自害。亦害他人。故所獲罪報。經",
    "X45n0762_002:0366a24": "無量劫。而受大苦惱也。當知下。結信勸修。謂三世",
    "X45n0762_002:0366b01": "菩薩。既皆依此法得成淨信。是故眾生亦應依此",
    "X45n0762_002:0366b02": "而修學也。",
    "X45n0762_002:0366b03": "　諸佛甚深廣大義　　我今隨順總持說",
    "X45n0762_002:0366b04": "　迴此功德如法性　　普利一切眾生界",
    "X45n0762_002:0366b05": "此總結迴向也。前二句。總結所說。謂此略論。乃隨",
    "X45n0762_002:0366b06": "順如來所說深廣之義。而以少言辭總攝集之。故",
    "X45n0762_002:0366b07": "云甚深大義。隨順總說也。後二句。迴造論之功而",
    "X45n0762_002:0366b08": "向眾生。蓋菩薩本為眾生。除疑捨執。起大乘信。而",
    "X45n0762_002:0366b09": "離苦得樂。故造斯論。是以論成。即願造論之功。稱",
    "X45n0762_002:0366b10": "同法性。普向一切眾生。令其見者聞者。各各信解",
    "X45n0762_002:0366b11": "修行。而證入真如三昧。以究竟無餘涅槃也。",
    "X45n0762_002:0366b13": "大乘起信論纂註卷下(終)"
}