{
    "T47n1983_002:0482a13": "淨土五會念佛略法事儀讚末",
    "T47n1983_002:0482a15": "南岳沙門法照於上",
    "T47n1983_002:0482a16": "都章敬寺淨土院述",
    "T47n1983_002:0482a17": "◎菩薩子讚文",
    "T47n1983_002:0482a18": "可怜生可怜生。菩薩子遊戲在西方(宛轉花臺裹宛轉花",
    "T47n1983_002:0482a19": "臺裹)出門能忍辱(花臺裹)入戶莫懷瞋(花臺裹)但能修淨",
    "T47n1983_002:0482a20": "土(菩薩子)證得紫金身(宛轉花臺裹宛轉花臺裹)眾生心眾生心。",
    "T47n1983_002:0482a21": "無明泥底沈。何時得惺悟(菩薩子)證得百千金(宛轉",
    "T47n1983_002:0482a22": "花臺裹宛轉花臺裹)眾生心眾生心。波浪壯難襟(攀緣四天下菩薩子)",
    "T47n1983_002:0482a23": "何處不追尋(宛轉花臺裹宛轉花臺裹)何指彌陀國轟轟樂。",
    "T47n1983_002:0482a24": "無有一人過地獄底苦。恤恤眾生竄者多。奈",
    "T47n1983_002:0482a25": "何天奈何天。眾生共佛無因緣。千言百語化",
    "T47n1983_002:0482a26": "不得(菩薩子)定知將罪人黃泉(宛轉花臺裹宛轉花臺裹)彌陀造",
    "T47n1983_002:0482a27": "大船。攪到苦海邊。船頭黯黯定欲沒(菩薩子)貴貴",
    "T47n1983_002:0482a28": "度得念佛人(宛轉花臺裹宛轉花臺裹)池東池西百寶臺。光明",
    "T47n1983_002:0482a29": "樓閣萬重開。暫向樓中觀補處(菩薩子)還來殿上",
    "T47n1983_002:0482b01": "禮如來(宛轉花臺裹宛轉花臺裹)紅蓮華青蓮華。千葉蓮華臺",
    "T47n1983_002:0482b02": "上生(攝受彌陀佛攝受彌陀佛)。",
    "T47n1983_002:0482b03": "鹿兒讚文",
    "T47n1983_002:0482b04": "　昔有一賢士(沙羅林)　　恒日在山林(沙羅林)",
    "T47n1983_002:0482b05": "　百鳥同一宣(沙羅林)　　相看如兄弟",
    "T47n1983_002:0482b06": "　有一傍行人　　失脚墮流泉",
    "T47n1983_002:0482b07": "　手把無根樹　　口稱觀世音",
    "T47n1983_002:0482b08": "　鹿兒聞此語　　便即跳入水",
    "T47n1983_002:0482b09": "　語汝上鹿背　　將汝出彼岸",
    "T47n1983_002:0482b10": "　汝得出彼岸　　步步向鹿跪",
    "T47n1983_002:0482b11": "　無物報鹿恩　　與鹿作奴僕",
    "T47n1983_002:0482b12": "　鹿是草間虫　　不用作奴僕",
    "T47n1983_002:0482b13": "　飢時食百草　　渴即飲流泉",
    "T47n1983_002:0482b14": "　欲得報鹿恩　　莫道鹿在此",
    "T47n1983_002:0482b15": "有一國王長患妃。夜夜見九色鹿。若不得九",
    "T47n1983_002:0482b16": "色鹿。大命難可續。國王出勅集群臣。",
    "T47n1983_002:0482b17": "　誰知九色鹿　　有人知鹿處",
    "T47n1983_002:0482b18": "　分國賜千金　　鬧兒聞此語",
    "T47n1983_002:0482b19": "　叉手向王前　　臣知九色鹿",
    "T47n1983_002:0482b20": "　恒在流水邊　　啟王多將兵",
    "T47n1983_002:0482b21": "　此鹿甚輕便",
    "T47n1983_002:0482b22": "國王將兵百萬眾。圍繞四山林。國王彎弓欲",
    "T47n1983_002:0482b23": "射鹿。聽鹿說一言。國王是迦葉。鹿是如來。",
    "T47n1983_002:0482b24": "身無人如鹿處。只是[阿可+(環王)]車大患人。昔日救汝",
    "T47n1983_002:0482b25": "命。何期今日害鹿身。傳語黑頭虫世世難與",
    "T47n1983_002:0482b26": "恩。普勸道場諸眾生。努力各發菩提心。",
    "T47n1983_002:0482b27": "請觀世音讚文",
    "T47n1983_002:0482b28": "迦摩那目佉　迦摩那母者　娜迦摩者那",
    "T47n1983_002:0482b29": "　迦摩那荷悉哆迦摩那佉辨(平聲引)",
    "T47n1983_002:0482c01": "禰迦摩那(上聲)迦摩娜(上聲)沙摩轉沙喝囉(二合)",
    "T47n1983_002:0482c02": "摩娜訖差(二合)南無悉底　觀世音菩薩南無",
    "T47n1983_002:0482c03": "觀世音菩薩",
    "T47n1983_002:0482c04": "道場樂讚文",
    "T47n1983_002:0482c05": "　大眾人人皆合掌(道場樂)　　碎身慚謝釋迦恩(道場樂)",
    "T47n1983_002:0482c06": "　能得慈悲巧方便(道場樂)　　指受西方快樂門(道場樂)",
    "T47n1983_002:0482c07": "　道場欲散人將別(道場樂)　　努力相勸斷貪瞋(道場樂)",
    "T47n1983_002:0482c08": "　貪瞋因緣障淨土(道場樂)　　不得解脫永沈淪(道場樂)",
    "T47n1983_002:0482c09": "　同行相親相策勵(道場樂)　　畢命為期到佛前(道場樂)",
    "T47n1983_002:0482c10": "　願此法輪相續轉(道場樂)　　道場眾等益長年(道場樂)",
    "T47n1983_002:0482c11": "　我等咸同受快樂(道場樂)　　見聞隨喜亦皆然(道場樂)",
    "T47n1983_002:0482c12": "　眾等迴心生淨土(道場樂)　　手執香華往西方(道場樂)",
    "T47n1983_002:0482c13": "往生樂願文　願往生(彌陀佛彌陀佛)",
    "T47n1983_002:0482c14": "　得生淨土報師恩(無量樂)　　人能念佛佛還念(彌陀佛彌陀佛)",
    "T47n1983_002:0482c15": "　專心想佛佛知人(無量樂)　　一切迴心向安樂(彌陀佛彌陀佛)",
    "T47n1983_002:0482c16": "　即見真金功德身(無量樂)　　淨土莊嚴諸聖眾(彌陀佛彌陀佛)",
    "T47n1983_002:0482c17": "　籠籠常在行人前(無量樂)　　行者見已心歡喜(彌陀佛彌陀佛)",
    "T47n1983_002:0482c18": "　終時從佛坐金蓮(無量樂)　　一念乘臺到佛會(彌陀佛彌陀佛)",
    "T47n1983_002:0482c19": "　即證不退入三賢(無量樂)　　一一池中華盡滿(彌陀佛彌陀佛)",
    "T47n1983_002:0482c20": "　華華總是往生人(無量樂)　　寧合金華百千劫(彌陀佛彌陀佛)",
    "T47n1983_002:0482c21": "　不願地獄須臾間(無量樂)　　各留半坐乘華葉(彌陀佛彌陀佛)",
    "T47n1983_002:0482c22": "　待我閻浮同行人(無量樂)　　寄語娑婆修行者(彌陀佛彌陀佛)",
    "T47n1983_002:0483a01": "　念念精勤莫睡眠(無量樂)　　乘此因緣生淨土(彌陀佛彌陀佛)",
    "T47n1983_002:0483a02": "　畢命為期到佛前(無量樂)",
    "T47n1983_002:0483a03": "小般舟三昧樂讚文",
    "T47n1983_002:0483a04": "　般舟三昧樂(願往生)　　三界六道苦難停(無量樂)",
    "T47n1983_002:0483a05": "　為度娑婆分化入(願往生)　　八相成佛度眾生(無量樂)",
    "T47n1983_002:0483a06": "　般舟三昧樂(願往生)　　三界六道苦難停(無量樂)",
    "T47n1983_002:0483a07": "　曠劫已來常沈沒(願往生)　　到處唯聞生死聲(無量樂)",
    "T47n1983_002:0483a08": "　般舟三昧樂(願往生)　　三界六道苦難停(無量樂)",
    "T47n1983_002:0483a09": "　釋迦牟尼真報土(願往生)　　碎身慚謝釋迦恩(無量樂)",
    "T47n1983_002:0483a10": "　般舟三昧樂(願往生)　　三界六道苦難停(無量樂)",
    "T47n1983_002:0483a11": "　口中橫骨語不得(願往生)　　總為前生無善因(無量樂)",
    "T47n1983_002:0483a12": "　般舟三昧樂(願往生)　　三界六道苦難停(無量樂)",
    "T47n1983_002:0483a13": "　被毛戴角畜生形(願往生)　　種種從他鞭打身(無量樂)",
    "T47n1983_002:0483a14": "　般舟三昧樂(願往生)　　三界六道苦難停(無量樂)",
    "T47n1983_002:0483a15": "　萬行俱迴皆得往(願往生)　　一一光明照十方(無量樂)",
    "T47n1983_002:0483a16": "　般舟三昧樂(願往生)　　三界六道苦難停(無量樂)",
    "T47n1983_002:0483a17": "　相好彌多八萬四(願往生)　　彌陀佛國亦無會(無量樂)",
    "T47n1983_002:0483a18": "　般舟三昧樂(願往生)　　三界六道苦難停(無量樂)",
    "T47n1983_002:0483a19": "　長病遠行不計日(願往生)　　念佛即道無功夫(無量樂)",
    "T47n1983_002:0483a20": "　般舟三昧樂(願往生)　　三界六道苦難停(無量樂)",
    "T47n1983_002:0483a21": "　三界無安如火宅(願往生)　　四衢露地絕塵埃(無量樂)",
    "T47n1983_002:0483a22": "　般舟三昧樂(願往生)　　三界六道苦難停(無量樂)",
    "T47n1983_002:0483a23": "　厭住死生居骨肉(願往生)　　何能五陰處胞胎(無量樂)",
    "T47n1983_002:0483a24": "　般舟三昧樂(願往生)　　三界六道苦難停(無量樂)",
    "T47n1983_002:0483b01": "　正值今生發道意(願往生)　　稀逢淨土法門開(無量樂)",
    "T47n1983_002:0483b02": "　般舟三昧樂(願往生)　　三界六道苦難停(無量樂)",
    "T47n1983_002:0483b03": "　願得西方安養國(願往生)　　彌陀聖眾要相携(無量樂)",
    "T47n1983_002:0483b04": "　般舟三昧樂(願往生)　　三界六道苦難停(無量樂)",
    "T47n1983_002:0483b05": "　定散二門皆得往(願往生)　　精麁九品盡乘臺(無量樂)",
    "T47n1983_002:0483b06": "　般舟三昧樂(願往生)　　三界六道苦難停(無量樂)",
    "T47n1983_002:0483b07": "　到彼三明八解脫(願往生)　　長辭五濁見如來(無量樂)",
    "T47n1983_002:0483b08": "　般舟三昧樂(願往生)　　三界六道苦難停(無量樂)",
    "T47n1983_002:0483b09": "　彌陀願行廣無邊(願往生)　　悲濟群生普盡憐(無量樂)",
    "T47n1983_002:0483b10": "　般舟三昧樂(願往生)　　三界六道苦難停",
    "T47n1983_002:0483b11": "　總欲化令歸本國　　眾生罪業共無緣",
    "T47n1983_002:0483b12": "相觀讚文　憂曇花(希現)　　大眾用心聽(彩憐)",
    "T47n1983_002:0483b13": "　沈淪五欲境　　託陰入幽胎　　巧風吹氣滿(希現)",
    "T47n1983_002:0483b14": "　形假出身來(彩憐)　　憂曇華(希現)　　大眾用心聽(彩憐)",
    "T47n1983_002:0483b15": "　能令眷屬喜　　車康弄孾姟　　初教掌中立(希現)",
    "T47n1983_002:0483b16": "　慈母逐身迴(彩憐)　　憂曇華　　大眾用心聽(彩憐)",
    "T47n1983_002:0483b17": "　竹馬緣林巷　　聚落摧沙堆　　雙眉分柳葉(希現)",
    "T47n1983_002:0483b18": "　兩頰似桃華(彩憐)　　憂曇華　　大眾用心聽(彩憐)",
    "T47n1983_002:0483b19": "　年至經三五　　專事好榮華　　携琴徹夜飲(希現)",
    "T47n1983_002:0483b20": "　翫是望朝霞　　憂曇華　　大眾用心聽(彩憐)",
    "T47n1983_002:0483b21": "　盛色心驍踊　　傲慢造英雄　　逍遙龍馬上(希現)",
    "T47n1983_002:0483b22": "　徘徊琴酒中(彩憐)　　憂曇華　　大眾用心聽(彩憐)",
    "T47n1983_002:0483b23": "　對坐看明月(彩憐)　　獨坐度清風　　手把相如釰(希現)",
    "T47n1983_002:0483b24": "　不畏死生弓　　憂曇華　　大眾用心聽",
    "T47n1983_002:0483b25": "　拔劍平四海　　橫戈敵萬夫　　一朝床枕上(希現)",
    "T47n1983_002:0483c01": "　起坐聽人扶(彩憐)　　咄嗟長歎息　　誰知老所侵",
    "T47n1983_002:0483c02": "　八十將衰邁(希現)　　萬事不堪住(彩憐)　　憂曇華",
    "T47n1983_002:0483c03": "　大眾用心聽(彩憐)　　曾經霜露積　　慮被風雨侵",
    "T47n1983_002:0483c04": "　欲作西方業(希現)　　無過少壯心　　憂曇華(希現)",
    "T47n1983_002:0483c05": "　大眾用心聽(彩憐)　　世間住日少　　臥土積年多",
    "T47n1983_002:0483c06": "　髑髏離骨散(希現)　　肉斷筋還[打丁+危](彩憐)　　憂曇華(希現)",
    "T47n1983_002:0483c07": "　大眾用心聽(彩憐)　　支節皆顛倒　　飜成尖奮渦",
    "T47n1983_002:0483c08": "　計我凡夫骨(希現)　　堪成毘富羅(希現)　　憂曇華(希現)",
    "T47n1983_002:0483c09": "　大眾用心聽(彩憐)　　縱令勤遂善　　終是識昏沈",
    "T47n1983_002:0483c10": "　紅顏一罷艶(希現)　　白頭寧久吟(彩憐)",
    "T47n1983_002:0483c11": "出家樂讚文",
    "T47n1983_002:0483c12": "出家樂出家樂。無始起離諸著。今生值善割",
    "T47n1983_002:0483c13": "親緣。頓捨麁情。斷眾惡斷眾惡發身心。依聖",
    "T47n1983_002:0483c14": "學除於結使。下金刀落髮。披衣食寶藥。食寶",
    "T47n1983_002:0483c15": "藥懷法喜加踊躍。誰其長夜睡重昏此日清",
    "T47n1983_002:0483c16": "身。忻大覺忻大覺。出家安出家安。一切事不",
    "T47n1983_002:0483c17": "相忓。年登二十。逢和尚敬受尸羅。遇淨壇遇",
    "T47n1983_002:0483c18": "淨壇。修定慧證非難。悟若瑠璃明內外。妙喻",
    "T47n1983_002:0483c19": "蓮華。恣總看恣總看。稱釋子。法門寬出入。往",
    "T47n1983_002:0483c20": "來無礙道。解脫道遙證涅槃。識涅槃歸去",
    "T47n1983_002:0483c21": "來。寶門開正見彌陀。昇寶坐菩薩散華。稱善",
    "T47n1983_002:0483c22": "哉稱善哉。寶林看水鳥樹林。念五會哀婉慈",
    "T47n1983_002:0483c23": "聲。讚法王讚法王。共命鳥對鴛鴦鸚鵡頻伽。",
    "T47n1983_002:0483c24": "說妙法恒歎眾生。住苦方住苦方。歸去來。離",
    "T47n1983_002:0483c25": "娑婆常住如來。聽妙法指受西方。是釋迦是",
    "T47n1983_002:0483c26": "釋迦。歸去來。見彌陀今在西方。現說法運度",
    "T47n1983_002:0483c27": "眾生。出愛河出愛河。歸去來。上金臺勢至觀",
    "T47n1983_002:0484a01": "音。來引路百法明門。應自開應自開。",
    "T47n1983_002:0484a02": "願往生讚文　願往生(彌陀佛彌陀佛)",
    "T47n1983_002:0484a03": "　無常迅速莫安然(無量樂)　　水上色比非久住(彌陀佛彌陀佛)",
    "T47n1983_002:0484a04": "　緣生暫有忽還無(無量樂)　　假使百年如瞬頃(彌陀佛彌陀佛)",
    "T47n1983_002:0484a05": "　有生之者必無常(無量樂)　　壯色不停如雷滅(彌陀佛彌陀佛)",
    "T47n1983_002:0484a06": "　彌加念佛莫遊遊(無量樂)　　今日道場同法樂(彌陀佛彌陀佛)",
    "T47n1983_002:0484a07": "　從茲後會亦難期(無量樂)　　各各歎顏同發願(彌陀佛彌陀佛)",
    "T47n1983_002:0484a08": "　生生法會得相逢(無量樂)",
    "T47n1983_002:0484a09": "般若讚文",
    "T47n1983_002:0484a10": "　昔有菩薩安心坐(彌陀佛)　　照見五蘊悉皆空(彌陀佛彌陀佛)",
    "T47n1983_002:0484a11": "　空無相中無價寶(彌陀佛)　　般若性海絕難思(彌陀佛彌陀佛)",
    "T47n1983_002:0484a12": "　故知妙身無罣礙(彌陀佛)　　是大神呪起人慈(彌陀佛彌陀佛)",
    "T47n1983_002:0484a13": "　真實不虛深須信(彌陀佛)　　揭帝揭帝斷狐疑(彌陀佛彌陀佛)",
    "T47n1983_002:0484a14": "小道場樂讚文",
    "T47n1983_002:0484a15": "　如是我聞一時佛(道場樂)　　住在王舍靈鷲山(道場樂)",
    "T47n1983_002:0484a16": "　菩薩聲聞并八部(道場樂)　　地動天華非一般(道場樂)",
    "T47n1983_002:0484a17": "　此是諸佛生己相(道場樂)　　文殊為說宿因緣(道場樂)",
    "T47n1983_002:0484a18": "　毫光遍照咸生怪(道場樂)　　定說經名妙法蓮(道場樂)",
    "T47n1983_002:0484a19": "　大眾齊修淨土業(道場樂)　　手執香華往西方(道場樂)",
    "T47n1983_002:0484a20": "大樂讚文",
    "T47n1983_002:0484a21": "　弟子發願時(大樂)　　願住五臺山(大樂)",
    "T47n1983_002:0484b01": "　文殊菩薩聞心地(菩薩子)　　普賢菩薩座華臺(大樂)",
    "T47n1983_002:0484b02": "　弟子發願時(大樂)　　願作華嚴經(大樂)",
    "T47n1983_002:0484b03": "　花嚴信處品(大樂)　　心王菩薩在中間(大樂大樂)",
    "T47n1983_002:0484b04": "　弟子發願時(大樂)　　願作涅槃經(大樂)",
    "T47n1983_002:0484b05": "　涅槃佛性海(菩薩子)　　早證涅槃山(大樂大樂)",
    "T47n1983_002:0484b06": "　弟子發願時(大樂)　　願作藥師經(大樂)",
    "T47n1983_002:0484b07": "　藥師十二願(菩薩子)　　願願度眾生(大樂大樂)",
    "T47n1983_002:0484b08": "　弟子發願時(大樂)　　願作觀音經(大樂)",
    "T47n1983_002:0484b09": "　觀音勢至力(大樂)　　苦處在先登(大樂大樂)",
    "T47n1983_002:0484b10": "　弟子發願時(大樂)　　願作無量經(大樂)",
    "T47n1983_002:0484b11": "　經中十六觀(菩薩子)　　三昧自然成(大樂大樂)",
    "T47n1983_002:0484b12": "　弟子發願時(大樂)　　願作佛前燈(大樂)",
    "T47n1983_002:0484b13": "　照經并照像(菩薩子)　　得照師僧(大樂大樂)",
    "T47n1983_002:0484b14": "　弟子發願時(大樂)　　願作佛香燈(菩薩子)",
    "T47n1983_002:0484b15": "　燈香供養佛(大樂)　　度取有緣人(大樂)",
    "T47n1983_002:0484b16": "　弟子發願時(大樂)　　願作七寶池(大樂)",
    "T47n1983_002:0484b17": "　池中有賢聖(菩薩子)　　總是往生人(大樂大樂)",
    "T47n1983_002:0484b18": "嘆阿彌陀佛讚文",
    "T47n1983_002:0484b19": "　巍巍阿彌陀　　顏容紫金形",
    "T47n1983_002:0484b20": "　身相三十二　　爪足下安平",
    "T47n1983_002:0484b21": "　姿好八十種　　光曜常照明",
    "T47n1983_002:0484b22": "　梵音超三千　　妙響哀鸞聲",
    "T47n1983_002:0484b23": "　巍巍阿彌陀　　國土甚清明",
    "T47n1983_002:0484b24": "　悉純黃金色　　無四惡女名",
    "T47n1983_002:0484b25": "　池水流相注　　寶樹五音聲",
    "T47n1983_002:0484b26": "　歌嘆無常苦　　聞者得無生",
    "T47n1983_002:0484c01": "　巍巍阿彌陀　　眾善王中美",
    "T47n1983_002:0484c02": "　國土妙安樂　　無不願往生",
    "T47n1983_002:0484c03": "　佛與菩薩眾　　飜飛俱往迎",
    "T47n1983_002:0484c04": "　忽然七寶池　　蓮華中長成",
    "T47n1983_002:0484c05": "　巍巍阿彌陀　　威德妙無侶",
    "T47n1983_002:0484c06": "　軀體真金色　　光曜十方土",
    "T47n1983_002:0484c07": "　其聞得覩遇　　永拔生死苦",
    "T47n1983_002:0484c08": "　我今稽首禮　　無上眾生文",
    "T47n1983_002:0484c09": "嘆觀世音菩薩",
    "T47n1983_002:0484c10": "　眾生被困厄　　無量苦逼身",
    "T47n1983_002:0484c11": "　觀音妙智力　　能救世間苦(乃至)",
    "T47n1983_002:0484c12": "　諍訟經官所　　怖畏軍陣中",
    "T47n1983_002:0484c13": "　念彼觀音力　　眾怨悉退散",
    "T47n1983_002:0484c14": "　妙音觀世音　　梵音海潮音",
    "T47n1983_002:0484c15": "　勝彼世間音　　是故須常念",
    "T47n1983_002:0484c16": "　念念勿生疑　　觀世音淨聖",
    "T47n1983_002:0484c17": "　於苦惱死厄　　能為作依怙",
    "T47n1983_002:0484c18": "　具一切功德　　慈眼視眾生",
    "T47n1983_002:0484c19": "　福聚海無量　　是故應頂禮",
    "T47n1983_002:0484c20": "嘆大勢至菩薩",
    "T47n1983_002:0484c21": "大勢至菩薩。神通大自在。與觀音等無差。觀",
    "T47n1983_002:0484c22": "音勢至二大士。常侍彌陀佛左右。觀音頂戴",
    "T47n1983_002:0484c23": "彌陀佛。勢至冠中有寶瓶。瓶內光明甚無量。",
    "T47n1983_002:0484c24": "常放照曜苦眾生。慈悲喜捨常攝物。諸有所",
    "T47n1983_002:0484c25": "作不唐捐。故我遙頂禮。",
    "T47n1983_002:0484c26": "嘆大聖文殊師利菩薩",
    "T47n1983_002:0484c27": "文殊師利。妙德法王之子。是七佛之祖師。號",
    "T47n1983_002:0484c28": "龍種上尊王佛。雖得佛道轉于法輪入於涅",
    "T47n1983_002:0484c29": "槃。而不捨於菩薩之道。教化眾生。無量功德",
    "T47n1983_002:0485a01": "皆成就。無量佛土皆嚴淨。其見聞者無不蒙",
    "T47n1983_002:0485a02": "益。諸有所作亦不唐捐。現在東北方金色世",
    "T47n1983_002:0485a03": "界清涼山內。住首楞嚴三昧。與一萬菩薩同",
    "T47n1983_002:0485a04": "會。利樂苦眾生。故我遙頂禮。",
    "T47n1983_002:0485a05": "觀經十六觀讚(依觀經各誦少多)釋淨遐述",
    "T47n1983_002:0485a06": "　第一初觀日在西(阿彌陀佛)　　端身正坐去昏迷(阿彌陀佛南無阿彌陀佛)",
    "T47n1983_002:0485a07": "　見時欲沒如懸鼓(阿彌陀佛)　　令心堅故莫高低(阿彌陀佛南無阿彌陀佛)",
    "T47n1983_002:0485a08": "　第二觀水本澄清(阿彌陀佛)　　想水為氷理易成(阿彌陀佛南無阿彌陀佛)",
    "T47n1983_002:0485a09": "　令氷映作瑠璃地(阿彌陀佛)　　分明還見寶幢擎(阿彌陀佛南無阿彌陀佛)",
    "T47n1983_002:0485a10": "　第三寶地間黃金(阿彌陀佛)　　六時花雨滿瓊林(阿彌陀佛南無阿彌陀佛)",
    "T47n1983_002:0485a11": "　分暉變作空中樂(阿彌陀佛)　　簫管能清道者心(阿彌陀佛南無阿彌陀佛)",
    "T47n1983_002:0485a12": "　第四寶樹七寶行(阿彌陀佛)　　布葉垂條異色光(阿彌陀佛南無阿彌陀佛)",
    "T47n1983_002:0485a13": "　花葉四時皆具足(阿彌陀佛)　　風來林下更飛香(阿彌陀佛南無阿彌陀佛)",
    "T47n1983_002:0485a14": "　第五當觀七寶池(阿彌陀佛)　　清冷八德不思議(阿彌陀佛南無阿彌陀佛)",
    "T47n1983_002:0485a15": "　渠流悉是金沙水(阿彌陀佛)　　水上花開無盡時(阿彌陀佛南無阿彌陀佛)",
    "T47n1983_002:0485a16": "　第六應觀眾寶樓(阿彌陀佛)　　珠軒玉砌碧雲秋(阿彌陀佛南無阿彌陀佛)",
    "T47n1983_002:0485a17": "　天樂奏時清夜響(阿彌陀佛)　　法音微妙勸勤修(阿彌陀佛南無阿彌陀佛)",
    "T47n1983_002:0485a18": "　第七專觀華座開(阿彌陀佛)　　檀金為葉玉為臺(阿彌陀佛南無阿彌陀佛)",
    "T47n1983_002:0485a19": "　寶幢上覆真珠網(阿彌陀佛)　　莊嚴只擬為如來(阿彌陀佛南無阿彌陀佛)",
    "T47n1983_002:0485b01": "　第八寶像色圓明(阿彌陀佛)　　萬法皆從心想生(阿彌陀佛南無阿彌陀佛)",
    "T47n1983_002:0485b02": "　若見其身華上坐(阿彌陀佛)　　甚深三昧自然成(阿彌陀佛南無阿彌陀佛)",
    "T47n1983_002:0485b03": "　第九彌陀法王身(阿彌陀佛)　　相好光明無等倫(阿彌陀佛南無阿彌陀佛)",
    "T47n1983_002:0485b04": "　念佛眾生皆攝取(阿彌陀佛)　　心常不捨有緣人(阿彌陀佛南無阿彌陀佛)",
    "T47n1983_002:0485b05": "　第十觀音補處尊(阿彌陀佛)　　身同佛相妙難論(阿彌陀佛南無阿彌陀佛)",
    "T47n1983_002:0485b06": "　頂戴如來心敬重(阿彌陀佛)　　慈光恒住大悲門(阿彌陀佛南無阿彌陀佛)",
    "T47n1983_002:0485b07": "　十一勢至大威雄(阿彌陀佛)　　補翼長時振六道(阿彌陀佛南無阿彌陀佛)",
    "T47n1983_002:0485b08": "　世界動搖應度者(阿彌陀佛)　　光明常照行中人(阿彌陀佛南無阿彌陀佛)",
    "T47n1983_002:0485b09": "　十二觀身自往生(阿彌陀佛)　　蓮華開合極分明(阿彌陀佛南無阿彌陀佛)",
    "T47n1983_002:0485b10": "　端坐湛然心不動(阿彌陀佛)　　臨終當見佛來迎(阿彌陀佛南無阿彌陀佛)",
    "T47n1983_002:0485b11": "　十三丈六紫金容(阿彌陀佛)　　真化由來不二縱(阿彌陀佛南無阿彌陀佛)",
    "T47n1983_002:0485b12": "　但使隨心觀了了(阿彌陀佛)　　法身妙相自顆顆(阿彌陀佛南無阿彌陀佛)",
    "T47n1983_002:0485b13": "　十四生人行業高(阿彌陀佛)　　上品三心種姓豪(阿彌陀佛南無阿彌陀佛)",
    "T47n1983_002:0485b14": "　百法明門歡喜地(阿彌陀佛)　　金剛定力轉堅牢(阿彌陀佛南無阿彌陀佛)",
    "T47n1983_002:0485b15": "　十五生居九品中(阿彌陀佛)　　淨戒重修始業融(阿彌陀佛南無阿彌陀佛)",
    "T47n1983_002:0485b16": "　善友教令迴願往(阿彌陀佛)　　須臾不覺坐蓮宮(阿彌陀佛南無阿彌陀佛)",
    "T47n1983_002:0485b17": "　十六下生位最卑(阿彌陀佛)　　業障難消慧發遲(阿彌陀佛南無阿彌陀佛)",
    "T47n1983_002:0485c01": "　十念蓮胎雖住劫(阿彌陀佛)　　華開還得悟無生(阿彌陀佛南無阿彌陀佛)",
    "T47n1983_002:0485c02": "阿彌陀經讚文",
    "T47n1983_002:0485c03": "　釋迦調御大慈尊(阿彌陀佛)　　救世先開淨土門(南無阿彌陀佛南無阿彌陀佛)",
    "T47n1983_002:0485c04": "　欲說莊嚴極樂國(阿彌陀佛)　　其時正在給孤園(南無阿彌陀佛南無阿彌陀佛)",
    "T47n1983_002:0485c05": "　法輪將興多聽徒(阿彌陀佛)　　無量諸天大眾俱(南無阿彌陀佛南無阿彌陀佛)",
    "T47n1983_002:0485c06": "　第一聲聞舍利子(阿彌陀佛)　　上乘菩薩是文殊(南無阿彌陀佛南無阿彌陀佛)",
    "T47n1983_002:0485c07": "　初告真宗當爾時(阿彌陀佛)　　西方過此十俱胝(南無阿彌陀佛南無阿彌陀佛)",
    "T47n1983_002:0485c08": "　世界莊嚴名極樂(阿彌陀佛)　　彌陀在彼不思議(南無阿彌陀佛南無阿彌陀佛)",
    "T47n1983_002:0485c09": "　其國眾生苦已除(阿彌陀佛)　　清閑勝妙樂無餘(南無阿彌陀佛南無阿彌陀佛)",
    "T47n1983_002:0485c10": "　晝夜修行超八難(阿彌陀佛)　　色相端嚴盡一如(南無阿彌陀佛南無阿彌陀佛)",
    "T47n1983_002:0485c11": "　七重行樹七重欄(阿彌陀佛)　　寶蓋垂空寶網[革*怠](南無阿彌陀佛南無阿彌陀佛)",
    "T47n1983_002:0485c12": "　但是有緣皆得見(阿彌陀佛)　　慇懃學者用心觀(南無阿彌陀佛南無阿彌陀佛)",
    "T47n1983_002:0485c13": "　人至乘華坐寶林(阿彌陀佛)　　天來奏樂曲幽深(南無阿彌陀佛南無阿彌陀佛)",
    "T47n1983_002:0485c14": "　六度已能調六律(阿彌陀佛)　　八正還將和八音(南無阿彌陀佛南無阿彌陀佛)",
    "T47n1983_002:0485c15": "　寶池德水底砂新(阿彌陀佛)　　蓮開光色似車輪(南無阿彌陀佛南無阿彌陀佛)",
    "T47n1983_002:0485c16": "　菩薩端然華上坐(阿彌陀佛)　　看時總是往生人(南無阿彌陀佛南無阿彌陀佛)",
    "T47n1983_002:0485c17": "　彌陀淨土法王家(阿彌陀佛)　　願力莊嚴發道芽(南無阿彌陀佛南無阿彌陀佛)",
    "T47n1983_002:0486a01": "　碧玉樓中飛寶座(阿彌陀佛)　　黃金地上雨天華(南無阿彌陀佛南無阿彌陀佛)",
    "T47n1983_002:0486a02": "　收得天華衣裓盛(阿彌陀佛)　　六道如意覺身輕(南無阿彌陀佛南無阿彌陀佛)",
    "T47n1983_002:0486a03": "　供養他方諸佛已(阿彌陀佛)　　還來本國飯經行(南無阿彌陀佛南無阿彌陀佛)",
    "T47n1983_002:0486a04": "　眾鳥和音應六時(阿彌陀佛)　　清音演法妙難思(南無阿彌陀佛南無阿彌陀佛)",
    "T47n1983_002:0486a05": "　五力五根并七覺(阿彌陀佛)　　甚深八聖入無為(南無阿彌陀佛南無阿彌陀佛)",
    "T47n1983_002:0486a06": "　眾等同時聽法音(阿彌陀佛)　　聞者皆生念佛心(南無阿彌陀佛南無阿彌陀佛)",
    "T47n1983_002:0486a07": "　化鳥本非三惡趣(阿彌陀佛)　　彌陀宣暢法流深(南無阿彌陀佛南無阿彌陀佛)",
    "T47n1983_002:0486a08": "　微風吹動寶林清(阿彌陀佛)　　響颺如天奏樂聲(南無阿彌陀佛南無阿彌陀佛)",
    "T47n1983_002:0486a09": "　一一更無宣別法(阿彌陀佛)　　處處唯聞念佛名(南無阿彌陀佛南無阿彌陀佛)",
    "T47n1983_002:0486a10": "　彌陀壽量實無邊(阿彌陀佛)　　國中人民亦同然(南無阿彌陀佛南無阿彌陀佛)",
    "T47n1983_002:0486a11": "　成道於今經十劫(阿彌陀佛)　　光照恒沙法界國(南無阿彌陀佛南無阿彌陀佛)",
    "T47n1983_002:0486a12": "　菩薩聲聞眾甚多(阿彌陀佛)　　為求解脫見彌陀(南無阿彌陀佛南無阿彌陀佛)",
    "T47n1983_002:0486a13": "　算數不能知限量(阿彌陀佛)　　餘方諸佛亦來過(南無阿彌陀佛南無阿彌陀佛)",
    "T47n1983_002:0486a14": "　傳聞淨剎甚清真(阿彌陀佛)　　盡是阿鞞跋致人(南無阿彌陀佛南無阿彌陀佛)",
    "T47n1983_002:0486a15": "　一生補處修三昧(阿彌陀佛)　　證得金剛最後身(南無阿彌陀佛南無阿彌陀佛)",
    "T47n1983_002:0486a16": "　善根福少理難生(阿彌陀佛)　　七日專須念佛名(南無阿彌陀佛南無阿彌陀佛)",
    "T47n1983_002:0486a17": "　若至臨終心不亂(阿彌陀佛)　　彌陀決定自相迎(南無阿彌陀佛南無阿彌陀佛)",
    "T47n1983_002:0486b01": "　十號彌陀酬昔因(阿彌陀佛)　　六方諸佛證誠真(南無阿彌陀佛南無阿彌陀佛)",
    "T47n1983_002:0486b02": "　舌相廣長無妄語(阿彌陀佛)　　如來護念信心人(南無阿彌陀佛南無阿彌陀佛)",
    "T47n1983_002:0486b03": "　世界無常難久留(阿彌陀佛)　　唯須發願早懃求(南無阿彌陀佛南無阿彌陀佛)",
    "T47n1983_002:0486b04": "　已生當生皆不退(阿彌陀佛)　　豈限今修與未修(南無阿彌陀佛南無阿彌陀佛)",
    "T47n1983_002:0486b05": "　諸佛同時讚釋迦(阿彌陀佛)　　能於五濁救娑婆(南無阿彌陀佛南無阿彌陀佛)",
    "T47n1983_002:0486b06": "　說此世間難信法(阿彌陀佛)　　咸令覺悟令彌陀(南無阿彌陀佛南無阿彌陀佛)",
    "T47n1983_002:0486b07": "　法藏敷陳義已圓(阿彌陀佛)　　阿難從此渲真詮(南無阿彌陀佛南無阿彌陀佛)",
    "T47n1983_002:0486b08": "　大眾俱欣皆頂戴(阿彌陀佛)　　如來囑盡廣流傳(南無阿彌陀佛南無阿彌陀佛)",
    "T47n1983_002:0486b09": "新無量觀經讚法照述",
    "T47n1983_002:0486b10": "　釋迦住在靈鷲山(阿彌陀佛)　　為化娑婆出世間(南無阿彌陀佛)",
    "T47n1983_002:0486b11": "　菩薩聲聞無量眾(阿彌陀佛)　　初欲聞經意未閑(南無阿彌陀佛)",
    "T47n1983_002:0486b12": "　阿闍太子在王城(阿彌陀佛)　　收執徒囚在獄刑(南無阿彌陀佛)",
    "T47n1983_002:0486b13": "　韋提悲泣歸依佛(阿彌陀佛)　　永願不聞諸苦名(南無阿彌陀佛)",
    "T47n1983_002:0486b14": "　深心不樂閻浮界(阿彌陀佛)　　實為多諸鬼畜生(南無阿彌陀佛)",
    "T47n1983_002:0486b15": "　唯願慈尊為指授(阿彌陀佛)　　他方淨土誓經行(南無阿彌陀佛)",
    "T47n1983_002:0486b16": "　釋迦如來知彼念(阿彌陀佛)　　須臾沒見至王宮(南無阿彌陀佛)",
    "T47n1983_002:0486b17": "　乃放眉間金色照(阿彌陀佛)　　韋提障盡覩真容(南無阿彌陀佛)",
    "T47n1983_002:0486c01": "　諸餘淨剎雖無量(阿彌陀佛)　　白佛唯生極樂中(南無阿彌陀佛)",
    "T47n1983_002:0486c02": "　願見彌陀疾授記(阿彌陀佛)　　剎那便具六神通(南無阿彌陀佛)",
    "T47n1983_002:0486c03": "　世尊微咲生歡喜(阿彌陀佛)　　口中常放五神光(南無阿彌陀佛)",
    "T47n1983_002:0486c04": "　其光遂照頻婆頂(阿彌陀佛)　　隨機證果亦何妨(南無阿彌陀佛)",
    "T47n1983_002:0486c05": "　佛告韋提汝知不(阿彌陀佛)　　彌陀去此亦非遙(南無阿彌陀佛)",
    "T47n1983_002:0486c06": "　但當勤修三福行(阿彌陀佛)　　臨終迎子上金橋(南無阿彌陀佛)",
    "T47n1983_002:0486c07": "　亦為未來諸大眾(阿彌陀佛)　　五濁凡夫至惡人(南無阿彌陀佛)",
    "T47n1983_002:0486c08": "　但使迴心生彼國(阿彌陀佛)　　能令淨業斷貪瞋(南無阿彌陀佛)",
    "T47n1983_002:0486c09": "　於是韋提更有疑(阿彌陀佛)　　如來今說汝應知(南無阿彌陀佛)",
    "T47n1983_002:0486c10": "　據眾凡夫實未得(阿彌陀佛)　　為承諸佛大慈悲(南無阿彌陀佛)",
    "T47n1983_002:0486c11": "　既聞說已生歡喜(阿彌陀佛)　　復為今時五苦人(南無阿彌陀佛)",
    "T47n1983_002:0486c12": "　云何當見彌陀界(阿彌陀佛)　　相好光明微妙身(南無阿彌陀佛)",
    "T47n1983_002:0486c13": "　世尊為說初觀日(阿彌陀佛)　　意令住想向西方(南無阿彌陀佛)",
    "T47n1983_002:0486c14": "　智者必須依此觀(阿彌陀佛)　　曠劫塵沙罪滅亡(南無阿彌陀佛)",
    "T47n1983_002:0486c15": "　罪滅身心必清淨(阿彌陀佛)　　次應想水易成氷(南無阿彌陀佛)",
    "T47n1983_002:0486c16": "　須臾便見瑠璃地(阿彌陀佛)　　黃金界道以為繩(南無阿彌陀佛)",
    "T47n1983_002:0486c17": "　寶池澄澄千仞深(阿彌陀佛)　　月珠間錯是黃金(南無阿彌陀佛)",
    "T47n1983_002:0487a01": "　華雨紛紛隨處下(阿彌陀佛)　　能令道發真實心(南無阿彌陀佛)",
    "T47n1983_002:0487a02": "　瓊林寶樹七重行(阿彌陀佛)　　處處垂琳異色光(南無阿彌陀佛)",
    "T47n1983_002:0487a03": "　光中無數摩尼殿(阿彌陀佛)　　諸天童子散華香(南無阿彌陀佛)",
    "T47n1983_002:0487a04": "　極樂城中七寶池(阿彌陀佛)　　蓮開光色不思議(南無阿彌陀佛)",
    "T47n1983_002:0487a05": "　華間總是摩尼水(阿彌陀佛)　　唯歎娑婆去來者(南無阿彌陀佛)",
    "T47n1983_002:0487a06": "　瓊樓寶閣紫金光(阿彌陀佛)　　赫奕連輝照十方(南無阿彌陀佛)",
    "T47n1983_002:0487a07": "　白玉池邊聞妙法(阿彌陀佛)　　蓮光葉裏更飛香(南無阿彌陀佛)",
    "T47n1983_002:0487a08": "　彌陀無數寶城樓(阿彌陀佛)　　恒沙菩薩四邊遊(南無阿彌陀佛)",
    "T47n1983_002:0487a09": "　各各持華供養佛(阿彌陀佛)　　塵勞永斷更何憂(南無阿彌陀佛)",
    "T47n1983_002:0487a10": "　碧玉樓中華坐開(阿彌陀佛)　　黃金作葉寶為臺(南無阿彌陀佛)",
    "T47n1983_002:0487a11": "　摩尼幢上真珠網(阿彌陀佛)　　莊嚴至意為如來(南無阿彌陀佛)",
    "T47n1983_002:0487a12": "　寶像瑠璃內外明(阿彌陀佛)　　六通如意覺身輕(南無阿彌陀佛)",
    "T47n1983_002:0487a13": "　心須子細懃觀想(阿彌陀佛)　　想成便即悟無生(南無阿彌陀佛)",
    "T47n1983_002:0487a14": "　彌陀光色廣無邊(阿彌陀佛)　　普照群生度有緣(南無阿彌陀佛)",
    "T47n1983_002:0487a15": "　但有傾心能念佛(阿彌陀佛)　　當來決定離人天(南無阿彌陀佛)",
    "T47n1983_002:0487a16": "　觀音補處不思議(阿彌陀佛)　　無邊世界現希有(南無阿彌陀佛)",
    "T47n1983_002:0487a17": "　但令念者皆生樂(阿彌陀佛)　　頂戴彌陀尊重時(南無阿彌陀佛)",
    "T47n1983_002:0487b01": "　勢至菩薩甚難量(阿彌陀佛)　　雄雄猛利廣無方(南無阿彌陀佛)",
    "T47n1983_002:0487b02": "　頂上寶瓶光顯照(阿彌陀佛)　　幽途永得離無常(南無阿彌陀佛)",
    "T47n1983_002:0487b03": "　觀身自見往生時(阿彌陀佛)　　蓮華寶座不經遲(南無阿彌陀佛)",
    "T47n1983_002:0487b04": "　水鳥樹林皆說法(阿彌陀佛)　　彌陀迎攝更無疑(南無阿彌陀佛)",
    "T47n1983_002:0487b05": "　如來神變不思議(阿彌陀佛)　　大小隨緣感赴機(南無阿彌陀佛)",
    "T47n1983_002:0487b06": "　眾等傾心勤念佛(阿彌陀佛)　　寶池華內證無為(南無阿彌陀佛)",
    "T47n1983_002:0487b07": "　行業精誠須轉高(阿彌陀佛)　　上品之人種姓高(南無阿彌陀佛)",
    "T47n1983_002:0487b08": "　百法門中歡喜地(阿彌陀佛)　　金剛妙定自堅牢(南無阿彌陀佛)",
    "T47n1983_002:0487b09": "　念佛之人須至誠(阿彌陀佛)　　彌陀決定自親迎(南無阿彌陀佛)",
    "T47n1983_002:0487b10": "　到彼華開蒙授記(阿彌陀佛)　　登時聞法悟無生(南無阿彌陀佛)",
    "T47n1983_002:0487b11": "　十惡五逆至愚人(阿彌陀佛)　　永劫沈輪在久塵(南無阿彌陀佛)",
    "T47n1983_002:0487b12": "　一念稱得彌陀號(阿彌陀佛)　　至彼還同法性身(南無阿彌陀佛)",
    "T47n1983_002:0487b13": "　世尊說已向耆山(阿彌陀佛)　　阿難聞教廣宣傳(南無阿彌陀佛)",
    "T47n1983_002:0487b14": "　大眾傾心皆頂戴(阿彌陀佛)　　還將此法利天人(南無阿彌陀佛)",
    "T47n1983_002:0487b15": "新阿彌陀經讚(十六偈)",
    "T47n1983_002:0487b16": "　釋迦悲智廣無邊(阿彌陀佛)　　先開淨教利人天(南無阿彌陀佛南無阿彌陀佛)",
    "T47n1983_002:0487b17": "　菩薩聲聞無量眾(阿彌陀佛)　　其時聽在給孤園(南無阿彌陀佛南無阿彌陀佛)",
    "T47n1983_002:0487c01": "　初告聲聞舍利弗(阿彌陀佛)　　吾今欲說汝應聽(南無阿彌陀佛南無阿彌陀佛)",
    "T47n1983_002:0487c02": "　去此西方十萬億(阿彌陀佛)　　彌陀寶國紫金形(南無阿彌陀佛南無阿彌陀佛)",
    "T47n1983_002:0487c03": "　其國眾生極妙樂(阿彌陀佛)　　永劫不聞諸苦名(南無阿彌陀佛南無阿彌陀佛)",
    "T47n1983_002:0487c04": "　勸汝當勤稱彼佛(阿彌陀佛)　　須臾即至寶蓮城(南無阿彌陀佛南無阿彌陀佛)",
    "T47n1983_002:0487c05": "　瓊林寶樹七重欄(阿彌陀佛)　　眾等當須審諦觀(南無阿彌陀佛南無阿彌陀佛)",
    "T47n1983_002:0487c06": "　珠網層層千萬億(阿彌陀佛)　　能令見者得心安(南無阿彌陀佛南無阿彌陀佛)",
    "T47n1983_002:0487c07": "　彌陀淨剎不思議(阿彌陀佛)　　處處渠流七寶池(南無阿彌陀佛南無阿彌陀佛)",
    "T47n1983_002:0487c08": "　池中總是摩尼水(阿彌陀佛)　　晝夜華開無盡時(南無阿彌陀佛南無阿彌陀佛)",
    "T47n1983_002:0487c09": "　四岸瑠璃碧玉成(阿彌陀佛)　　香風拂體覺身輕(南無阿彌陀佛南無阿彌陀佛)",
    "T47n1983_002:0487c10": "　寶閣樓臺千萬億(阿彌陀佛)　　無邊菩薩盡經行(南無阿彌陀佛南無阿彌陀佛)",
    "T47n1983_002:0487c11": "　心心稽首法王家(阿彌陀佛)　　專想彌陀散道引(南無阿彌陀佛南無阿彌陀佛)",
    "T47n1983_002:0487c12": "　碧玉樓中聞妙法(阿彌陀佛)　　黃金地上散天華(南無阿彌陀佛南無阿彌陀佛)",
    "T47n1983_002:0487c13": "　衣裓持華十萬億(阿彌陀佛)　　聖眾塵沙受供同(南無阿彌陀佛南無阿彌陀佛)",
    "T47n1983_002:0487c14": "　一念還歸極樂國(阿彌陀佛)　　永絕胞胎證六通(南無阿彌陀佛南無阿彌陀佛)",
    "T47n1983_002:0487c15": "　淨國彌陀寶鳥音(阿彌陀佛)　　聞者皆生念佛心(南無阿彌陀佛南無阿彌陀佛)",
    "T47n1983_002:0487c16": "　此鳥實非三惡趣(阿彌陀佛)　　為令宣演法幽深(南無阿彌陀佛南無阿彌陀佛)",
    "T47n1983_002:0487c17": "　香風動時寶林鳴(阿彌陀佛)　　處處唯聞念佛聲(南無阿彌陀佛南無阿彌陀佛)",
    "T47n1983_002:0488a01": "　聲中皆說無邊法(阿彌陀佛)　　能令聽者證無生(南無阿彌陀佛南無阿彌陀佛)",
    "T47n1983_002:0488a02": "　彌陀壽量豈能知(阿彌陀佛)　　國中人眾亦如斯(南無阿彌陀佛南無阿彌陀佛)",
    "T47n1983_002:0488a03": "　到彼皆同跋致位(阿彌陀佛)　　永超生死證無為(南無阿彌陀佛南無阿彌陀佛)",
    "T47n1983_002:0488a04": "　善根福少理難容(阿彌陀佛)　　七日須成淨土功(南無阿彌陀佛南無阿彌陀佛)",
    "T47n1983_002:0488a05": "　十念傾心於彼國(阿彌陀佛)　　剎那便即坐蓮宮(南無阿彌陀佛南無阿彌陀佛)",
    "T47n1983_002:0488a06": "　彌陀願力不思議(阿彌陀佛)　　莊嚴淨國甚奇希(南無阿彌陀佛南無阿彌陀佛)",
    "T47n1983_002:0488a07": "　六方諸佛同時讚(阿彌陀佛)　　意令諸子斷狐疑(南無阿彌陀佛南無阿彌陀佛)",
    "T47n1983_002:0488a08": "　人命無常如剎那(阿彌陀佛)　　永劫沈淪惡趣多(南無阿彌陀佛南無阿彌陀佛)",
    "T47n1983_002:0488a09": "　急急須專念彼佛(阿彌陀佛)　　共汝相將出愛河(南無阿彌陀佛南無阿彌陀佛)",
    "T47n1983_002:0488a10": "　諸佛同聲讚釋迦(阿彌陀佛)　　能於苦海度人多(南無阿彌陀佛南無阿彌陀佛)",
    "T47n1983_002:0488a11": "　一一總令專念佛(阿彌陀佛)　　生生當得見彌陀(南無阿彌陀佛南無阿彌陀佛)",
    "T47n1983_002:0488a12": "　如來說已阿難宣(阿彌陀佛)　　普化群生被有緣(南無阿彌陀佛南無阿彌陀佛)",
    "T47n1983_002:0488a13": "　眾生傾心須頂戴(阿彌陀佛)　　弘斯淨教廣流傳(南無阿彌陀佛南無阿彌陀佛)",
    "T47n1983_002:0488a14": "歎散華供養讚",
    "T47n1983_002:0488a15": "　昔有仙人名善慧　　一時買得五莖蓮",
    "T47n1983_002:0488a16": "　持將供養定光佛　　因華果號釋迦尊",
    "T47n1983_002:0488a17": "　諸經皆說妙伽他　　散華供養福田多",
    "T47n1983_002:0488a18": "　但以一華散一佛　　因華盡得見彌陀",
    "T47n1983_002:0488a19": "　今時智者見經文　　但說華為成佛因",
    "T47n1983_002:0488a20": "　便即散華供養佛　　仍將華度有緣人",
    "T47n1983_002:0488b01": "　紛紛正見散華時　　片片青蓮空裏飛",
    "T47n1983_002:0488b02": "　一一爭前將手捧　　人人收得裓盛歸",
    "T47n1983_002:0488b03": "　空中片片雨天華　　散著人人發道芽",
    "T47n1983_002:0488b04": "　但使勤勤華供養　　福田一一遍恒沙",
    "T47n1983_002:0488b05": "　飛華颯颯遍虛空　　翠葉翩翩滿界中",
    "T47n1983_002:0488b06": "　漸瀝如鳥和雲下　　繽紛送子入蓮宮",
    "T47n1983_002:0488b07": "　蓮華欝欝甚寬平　　華上群群菩薩行",
    "T47n1983_002:0488b08": "　時時散華供養佛　　往往宣揚五會聲",
    "T47n1983_002:0488b09": "　般般聖眾裓盛華　　人人歷供遍恒妙",
    "T47n1983_002:0488b10": "　一一食時還本國　　行行不離世界家",
    "T47n1983_002:0488b11": "　時時天雨萬般華　　處處皆能發道芽",
    "T47n1983_002:0488b12": "　一一持將奉諸佛　　朝朝恒在法王家",
    "T47n1983_002:0488b13": "　百寶鮮華墜墜飛　　空中讚嘆不思議",
    "T47n1983_002:0488b14": "　若有眾生能獻者　　當來決定證無為",
    "T47n1983_002:0488b15": "　金剛臺上說真宗　　西方菩薩盡皆同",
    "T47n1983_002:0488b16": "　散華供養無休息　　皆生華上具神通",
    "T47n1983_002:0488b17": "　氛氛香氣轉綿綿　　華去華來華更鮮",
    "T47n1983_002:0488b18": "　清旦常持獻他國　　食時還到世尊前",
    "T47n1983_002:0488b19": "歎西方淨土五會妙音讚",
    "T47n1983_002:0488b20": "　第一會時除亂意　　第二高聲遍有緣",
    "T47n1983_002:0488b21": "　第三響颺能裏雅　　第四和鳥真可憐",
    "T47n1983_002:0488b22": "　第五震動天魔散　　能令念者入深禪",
    "T47n1983_002:0488b23": "　五會聲中十種利　　為令學者用心堅",
    "T47n1983_002:0488b24": "　妙音五會摩尼寶　　能雨無邊聖法財",
    "T47n1983_002:0488b25": "　智者必須依此學　　臨終一念坐華臺",
    "T47n1983_002:0488b26": "　寄語現前諸大眾　　五會念佛利無窮",
    "T47n1983_002:0488b27": "　今日道場同行者　　相將定取坐華宮",
    "T47n1983_002:0488b28": "　五會聖教是真宗　　定捨娑婆出苦籠",
    "T47n1983_002:0488b29": "　眾等發心迴願往　　西方世界獲神通",
    "T47n1983_002:0488c01": "　寶林森森是翠林　　微風五會演清音",
    "T47n1983_002:0488c02": "　華雨六時隨處下　　見聞之者發真心",
    "T47n1983_002:0488c03": "　眾等今時生信心　　聽法彌陀五會者",
    "T47n1983_002:0488c04": "　專求不忘稱名字　　迎將極樂坐華林",
    "T47n1983_002:0488c05": "　五會合響讚池城　　樓臺欝欝映雲青",
    "T47n1983_002:0488c06": "　瑠璃七寶金繩果　　家家唯聞念佛聲",
    "T47n1983_002:0488c07": "　彌陀五會是舟船　　永劫常於苦海傳",
    "T47n1983_002:0488c08": "　但使聞聲皆解脫　　定超生死離人天",
    "T47n1983_002:0488c09": "極樂五會讚",
    "T47n1983_002:0488c10": "　觀經妙讚定中成　　寶偈分明化有情",
    "T47n1983_002:0488c11": "　五會閻浮流布廣　　相期極樂悟無生",
    "T47n1983_002:0488c12": "　彌陀寶讚實堪傳　　恒為眾生作法船",
    "T47n1983_002:0488c13": "　五會佛聲聞解脫　　一時盡得坐金蓮",
    "T47n1983_002:0488c14": "　西方五會遍娑婆　　意在眾生念佛多",
    "T47n1983_002:0488c15": "　寶國華開千萬億　　聞名去者機恒沙",
    "T47n1983_002:0488c16": "　千般伎樂遠金臺　　百寶蓮華出水開",
    "T47n1983_002:0488c17": "　五會聲聲須急念　　臨終一一盡來迎",
    "T47n1983_002:0488c18": "　無邊化佛紫金身　　守護流傳五會人",
    "T47n1983_002:0488c19": "　念念彌陀心不退　　翩翩寶蓮坐自相",
    "T47n1983_002:0488c20": "歎五會妙音讚",
    "T47n1983_002:0488c21": "　彌陀五會響雄雄　　智者傳來五濁中",
    "T47n1983_002:0488c22": "　五苦聞聲皆得樂　　乘斯五會入蓮宮",
    "T47n1983_002:0488c23": "　智者慈悲傳五會　　意在將傳滅五燒",
    "T47n1983_002:0488c24": "　五燒既因五會滅　　皆承五會出塵勞",
    "T47n1983_002:0488c25": "　雄雄五會響清音　　隱隱雷聲寫妙音",
    "T47n1983_002:0488c26": "　聖眾相將同讚歎　　但是人聞皆發心",
    "T47n1983_002:0488c27": "　西方微妙五音聲　　將來五濁救眾生",
    "T47n1983_002:0488c28": "　五趣聞名皆解脫　　五會引到寶蓮城",
    "T47n1983_002:0488c29": "　零零五會出衡山　　隱隱如今遍五天",
    "T47n1983_002:0489a01": "　五眾咸言皆利樂　　末法仍留五百年",
    "T47n1983_002:0489a02": "　彌陀五會貫人心　　哀婉慈聲屈曲深",
    "T47n1983_002:0489a03": "　無量壽經如此說　　寶水長留演妙音",
    "T47n1983_002:0489a04": "　五會響颺出雲霞　　清音寥亮遍恒沙",
    "T47n1983_002:0489a05": "　朝朝暮暮常能念　　世世生生在佛家",
    "T47n1983_002:0489a06": "　香風颯起觸人身　　唯將五會斷貪瞋",
    "T47n1983_002:0489a07": "　五音兼能淨五蘊　　聞名五劫離囂塵",
    "T47n1983_002:0489a08": "　西方鼓樂及絃歌　　琴瑟簫笛雜相和",
    "T47n1983_002:0489a09": "　一一唯宣五會法　　聲聲皆說六波羅",
    "T47n1983_002:0489a10": "極樂莊嚴讚",
    "T47n1983_002:0489a11": "　彌陀願行廣無邊　　悲濟群生普盡憐",
    "T47n1983_002:0489a12": "　總欲化令歸本國　　眾生罪業共無緣",
    "T47n1983_002:0489a13": "　觀音菩薩大慈悲　　能於苦海現希有",
    "T47n1983_002:0489a14": "　紫金身相三十二　　頂戴彌陀尊重時",
    "T47n1983_002:0489a15": "　勢至菩薩甚難思　　紫金身相等無虧",
    "T47n1983_002:0489a16": "　頂上寶瓶光顯照　　普收念佛往生機",
    "T47n1983_002:0489a17": "　自慶往昔宿緣深　　得遇彌陀淨教音",
    "T47n1983_002:0489a18": "　執持名號無休息　　報盡臨終紫金身",
    "T47n1983_002:0489a19": "　我常自嘆苦精勤　　希聞無上法清真",
    "T47n1983_002:0489a20": "　須共無明賊鬪戰　　誓當破滅取金真",
    "T47n1983_002:0489a21": "　一念凝神往寶城　　六通起意覺身輕",
    "T47n1983_002:0489a22": "　足踏千葉蓮華上　　明月摩尼樹下行",
    "T47n1983_002:0489a23": "　彌陀淨剎甚精微　　彼處娑婆人豈知",
    "T47n1983_002:0489a24": "　曠劫沈淪於苦海　　何年得遇往生時",
    "T47n1983_002:0489a25": "　極樂寶國無衰變　　碧玉樓臺天自然",
    "T47n1983_002:0489a26": "　摩尼明月瑠璃水　　光明池臺真可憐",
    "T47n1983_002:0489a27": "　極樂寶界甚希有　　實為多生來不知",
    "T47n1983_002:0489a28": "　今日喜遇彌陀尊　　頓捨娑婆五濁時",
    "T47n1983_002:0489a29": "　彌陀寶界不思議　　唯歎娑婆去者希",
    "T47n1983_002:0489b01": "　阿鼻地獄人多往　　一墮何年更出時",
    "T47n1983_002:0489b02": "　歸去來歸去來　　閻浮五濁是塵埃",
    "T47n1983_002:0489b03": "　不如西方快樂處　　到彼華臺隨意開",
    "T47n1983_002:0489b04": "一切恭敬。",
    "T47n1983_002:0489b05": "至心歸命禮西方阿彌陀佛。",
    "T47n1983_002:0489b06": "　法藏因彌遠　　極樂果還深　　異珍參作地",
    "T47n1983_002:0489b07": "　眾寶間為林　　華開希有色　　波揚實相音",
    "T47n1983_002:0489b08": "　何當蒙授手　　一遂往生心　　(願共諸眾生往生安樂國)",
    "T47n1983_002:0489b09": "至心歸命禮西方阿彌陀佛。",
    "T47n1983_002:0489b10": "　濁世難還入　　淨土願逾深　　金繩直界道",
    "T47n1983_002:0489b11": "　珠網縵垂林　　見色皆真色　　聞音悉法音",
    "T47n1983_002:0489b12": "　莫為西方遠　　唯須十念心　　(願共諸眾生往生安樂國)",
    "T47n1983_002:0489b13": "至心歸命禮西方阿彌陀佛。",
    "T47n1983_002:0489b14": "　夜間嚴淨國　　垂起至誠因　　觀日心初定",
    "T47n1983_002:0489b15": "　想水念逾真　　林宣上品法　　蓮合下生人",
    "T47n1983_002:0489b16": "　既言同志友　　從餘洗客塵　　(願共諸眾生往生安樂國)",
    "T47n1983_002:0489b17": "至心歸命禮西方阿彌陀佛。",
    "T47n1983_002:0489b18": "　放言周遠剎　　分化滿遙空　　華臺三品異",
    "T47n1983_002:0489b19": "　人天一類同　　尋樹流香水　　吹樂起清風",
    "T47n1983_002:0489b20": "　在茲心若淨　　誰見有西東　　(願共諸眾生往生安樂國)",
    "T47n1983_002:0489b21": "至心歸命禮西方阿彌陀佛。",
    "T47n1983_002:0489b22": "　迴向漸為功　　西方路稍通　　寶幢承厚地",
    "T47n1983_002:0489b23": "　天香入遠風　　開華住浮水　　覆網細分空",
    "T47n1983_002:0489b24": "　願生何意切　　正為樂無窮　　(願共諸眾生往生安樂國)",
    "T47n1983_002:0489b25": "至心歸命禮西方阿彌陀佛。",
    "T47n1983_002:0489b26": "　十劫道先成　　嚴界引群萌　　金沙徹水照",
    "T47n1983_002:0489b27": "　玉葉滿枝明　　鳥本珠中出　　人唯華上生",
    "T47n1983_002:0489b28": "　敢請西方聖　　早晚定相迎　　(願共諸眾生往生安樂國)",
    "T47n1983_002:0489b29": "至心歸命禮西方阿彌陀佛。",
    "T47n1983_002:0489c01": "　欲選當生處　　西方最可歸　　間樹開重閣",
    "T47n1983_002:0489c02": "　滿道布鮮衣　　香飯隨心至　　寶殿逐身飛",
    "T47n1983_002:0489c03": "　有緣皆得往　　只自去人稀　　(願共諸眾生往生安樂國)",
    "T47n1983_002:0489c04": "至心歸命禮西方阿彌陀佛。",
    "T47n1983_002:0489c05": "　淨國無衰變　　一立古今然　　光臺千寶合",
    "T47n1983_002:0489c06": "　音樂八風宣　　池多說法鳥　　空滿散華天",
    "T47n1983_002:0489c07": "　得生不畏退　　隨意既開蓮　　(願共諸眾生往生安樂國)",
    "T47n1983_002:0489c08": "至心歸命禮西方阿彌陀佛。",
    "T47n1983_002:0489c09": "　已成窮理聖　　真有遍空威　　在西時現小",
    "T47n1983_002:0489c10": "　小則暫隨機　　葉珠相映飾　　沙水共澄輝",
    "T47n1983_002:0489c11": "　欲得無生果　　彼土必須依　　(願共諸眾生往生安樂國)",
    "T47n1983_002:0489c12": "至心歸命禮西方阿彌陀佛。",
    "T47n1983_002:0489c13": "　臺裏天人現　　光中侍者看　　懸空四寶閣",
    "T47n1983_002:0489c14": "　臨迴七重欄　　疑多邊地久　　德少上生難",
    "T47n1983_002:0489c15": "　且莫論餘願　　西望心已安　　(願共諸眾生往生安樂國)",
    "T47n1983_002:0489c16": "至心歸命禮西方阿彌陀佛。",
    "T47n1983_002:0489c17": "　淨國本無憂　　無數化城樓　　四面懸鈴匝",
    "T47n1983_002:0489c18": "　六度散華周　　樹合香氣動　　水帶法聲流",
    "T47n1983_002:0489c19": "　未曾聞苦事　　誰復辨春秋　　(願共諸眾生往生安樂國)",
    "T47n1983_002:0489c20": "藏鉤樂藏鉤樂。藏鉤本意解人愁得往。藏鉤",
    "T47n1983_002:0489c21": "樂得往藏鉤樂。",
    "T47n1983_002:0489c22": "　阿難迦葉共平章　　文殊菩薩對商量",
    "T47n1983_002:0489c23": "　聲聞緣覺兩行坐　　如來與汝作用頭",
    "T47n1983_002:0489c24": "　金剛無礙取為籌　　無價寶珠將作鉤",
    "T47n1983_002:0489c25": "　持戒將為打鉤杖　　得見佛性即捻籌",
    "T47n1983_002:0489c26": "　藏鉤心意莫遊戲　　只恐六賊競來偷",
    "T47n1983_002:0489c27": "　強者直取波羅蜜　　弱者勤修重更修",
    "T47n1983_002:0489c28": "　黃昏一座至三更　　貪籌不定共於事",
    "T47n1983_002:0489c29": "　弱者都緣心未志　　強家不動證無生",
    "T47n1983_002:0490a01": "　世尊喚出阿難來　　高舉光明蠟燭臺",
    "T47n1983_002:0490a02": "　為言佛性等閑得　　臨臨入手被他將",
    "T47n1983_002:0490a03": "　大眾努力覺無上　　無價寶珠心裏行",
    "T47n1983_002:0490a04": "　念念佛身如急箭　　如來平等度眾生",
    "T47n1983_002:0490a05": "父母恩重讚文",
    "T47n1983_002:0490a06": "　累劫有因緣　　今來託母胎　　月餘生五胞",
    "T47n1983_002:0490a07": "　七七六情開　　漸重如山岳　　動起怕身災",
    "T47n1983_002:0490a08": "　羅衣都不掛　　秦鏡染塵埃　　懷胎向十月",
    "T47n1983_002:0490a09": "　產難欲將臨　　朝朝如重病　　日日自暢吟",
    "T47n1983_002:0490a10": "　惶怖難為計　　愁恨滿胸衿　　含渧喚親眷",
    "T47n1983_002:0490a11": "　惟恐死來侵　　月滿將臨逼　　生時實是難",
    "T47n1983_002:0490a12": "　五內如力割　　隣里競來看　　生在於草上",
    "T47n1983_002:0490a13": "　傍人道是兒　　母聞歡喜喚　　忘却痛纏身",
    "T47n1983_002:0490a14": "　母身在濕處　　將兒迴就乾　　血乳充飢渴",
    "T47n1983_002:0490a15": "　羅衣障風寒　　吐甘無悋惜　　咽苦不嚬眉",
    "T47n1983_002:0490a16": "　但令子得飽　　慈母不辭飢　　紀年漸漸大",
    "T47n1983_002:0490a17": "　出即母心隨　　一朝男女病　　恨不母身當",
    "T47n1983_002:0490a18": "　愛別情難忍　　生離實苦腸　　兒行百里內",
    "T47n1983_002:0490a19": "　慈母一千強　　男大差征伐　　女長事他內",
    "T47n1983_002:0490a20": "　時逢冬歲節　　慈母唳霑衿　　每日思男女",
    "T47n1983_002:0490a21": "　逢日即問頻　　若得好消息　　修粲造福田",
    "T47n1983_002:0490a22": "　父母雖年老　　恩怜無斷時　　身年一百歲",
    "T47n1983_002:0490a23": "　長愁八十兒　　故知恩愛重　　今五識分離",
    "T47n1983_002:0490a24": "　黃泉由不捨　　作鬼亦憂之　　凡為男女者",
    "T47n1983_002:0490a25": "　供懃當莫移　　祖住由上說　　起得不作行",
    "T47n1983_002:0490a26": "　努力須行孝　　孝行立身名　　皇天將左助",
    "T47n1983_002:0490a27": "　諸佛亦讚之　　心行於五逆　　皇天不祐之",
    "T47n1983_002:0490a28": "　勸修三福業　　淨土目前明　　普告諸人者",
    "T47n1983_002:0490a29": "　同行不同心　　得生極樂國　　華間聽法音",
    "T47n1983_002:0490b01": "新華臺讚文",
    "T47n1983_002:0490b02": "可怜生可怜生。菩薩子遊戲在西方。宛轉華",
    "T47n1983_002:0490b03": "臺裏。宛轉華臺裏。",
    "T47n1983_002:0490b04": "　西方實妙樂　　天衣飯自然　　池中化生子",
    "T47n1983_002:0490b05": "　遊戲撥紅蓮　　紅蓮在寶池　　光色不思議",
    "T47n1983_002:0490b06": "　樹林常說法　　音樂每相隨　　相迎上寶殿",
    "T47n1983_002:0490b07": "　相喚下金橋　　遊戲諸樓閣　　到處法門開",
    "T47n1983_002:0490b08": "　七寶為宮殿　　瑠璃馬腦臺　　專心能念佛",
    "T47n1983_002:0490b09": "　總得上華來　　白玉池邊過　　蓮華葉裏香",
    "T47n1983_002:0490b10": "　更聞念五會　　讚歎說西方　　極樂誰家子",
    "T47n1983_002:0490b11": "　蓮華葉裏生　　為由念佛故　　從此得來生",
    "T47n1983_002:0490b12": "　蓮華一叢赤　　復有一聚青　　裏有化生子",
    "T47n1983_002:0490b13": "　言語甚分明　　飛閣重重起　　聖眾弟相遇",
    "T47n1983_002:0490b14": "　池上寶蓮華　　新賢聖者多",
    "T47n1983_002:0490b15": "往生心往生心。漸向法流。深沐浴如來功德",
    "T47n1983_002:0490b16": "海。欣遊淨土。樂四天王夜魔天。天宮近與人",
    "T47n1983_002:0490b17": "相連。共遊天上喚不得。定知。華裹入三禪。",
    "T47n1983_002:0490b18": "菩提心菩提心。菩薩眾如林。國土動搖迎世",
    "T47n1983_002:0490b19": "至。寶彌覆。觀見白蓮華赤蓮華。生在法王",
    "T47n1983_002:0490b20": "家。飯食經行依寶處。池中寶岸底金砂。紅",
    "T47n1983_002:0490b21": "蓮華青蓮華。千葉蓮華臺上生。攝授彌陀佛。",
    "T47n1983_002:0490b22": "攝授彌陀佛。",
    "T47n1983_002:0490b23": "述觀經九品往生讚文",
    "T47n1983_002:0490b24": "　上品上生行願強　　無邊化佛自迎將",
    "T47n1983_002:0490b25": "　寶殿金臺登初地　　衣裓盛華遍十方",
    "T47n1983_002:0490b26": "　上品中生義入微　　臨終聖眾喚西歸",
    "T47n1983_002:0490b27": "　五色雲中千佛引　　紫金臺座八音隨",
    "T47n1983_002:0490b28": "　上品下生慧性明　　端心迴心學無上",
    "T47n1983_002:0490b29": "　五百如來齊授手　　恒沙菩薩捧華迎",
    "T47n1983_002:0490c01": "　中品上生齋戒功　　即得三明及六通",
    "T47n1983_002:0490c02": "　紅蓮紫蓮空引攝　　天樂迎魂入佛宮",
    "T47n1983_002:0490c03": "　中品中生熏戒香　　心清自覩王毫光",
    "T47n1983_002:0490c04": "　一超便入無為會　　七日華開見法王",
    "T47n1983_002:0490c05": "　中品下生慈孝深　　善友令生厭離心",
    "T47n1983_002:0490c06": "　乘蓮託陰摩尼水　　華裹唯開解脫音",
    "T47n1983_002:0490c07": "　下品上生善種稀　　能知三寶是歸依",
    "T47n1983_002:0490c08": "　化佛來迎光滿室　　華臺更伴彩雲飛",
    "T47n1983_002:0490c09": "　下品中生黑業迷　　因稱佛號免泥梨",
    "T47n1983_002:0490c10": "　六劫華開方見佛　　一生補處果還齊",
    "T47n1983_002:0490c11": "　下品下生不善多　　唯將十念棄娑婆",
    "T47n1983_002:0490c12": "　雖住華間十二劫　　見佛心開一剎那",
    "T47n1983_002:0490c13": "勸修行偈云",
    "T47n1983_002:0490c14": "　勸君修道莫生瞋　　法中無我亦無人",
    "T47n1983_002:0490c15": "　欲識西方求淨土　　會是塵中不染塵",
    "T47n1983_002:0490c16": "依之修行盡得往生。",
    "T47n1983_002:0490c17": "淨土五會念佛略法事儀讚末(終)"
}