{
    "T23n1442_045:0871c02": "根本說一切有部毘奈耶卷第四",
    "T23n1442_045:0871c03": "十五",
    "T23n1442_045:0871c05": "三藏法師義淨奉 制譯",
    "T23n1442_045:0871c06": "入王宮門學處第八十二之二",
    "T23n1442_045:0871c07": "[0871c07] 爾時薄伽梵在室羅伐城逝多林給孤獨園。",
    "T23n1442_045:0871c08": "時此城中有三長者：一名善與，二名善合，三",
    "T23n1442_045:0871c09": "名戒勝。此三長者各有別德因而立名，能善",
    "T23n1442_045:0871c10": "廣施謂善與長者，言無虛誑謂善合長者，眾",
    "T23n1442_045:0871c11": "人信伏謂戒勝長者。善能忍恕謂勝光王，離",
    "T23n1442_045:0871c12": "邪欲心為哥羅太子。時憍薩羅國至八月半",
    "T23n1442_045:0871c13": "後多有賊盜，名為秋賊。彼諸賊侶共相集會",
    "T23n1442_045:0871c14": "作如是議：「我等云何於此時中少作劬勞多",
    "T23n1442_045:0871c15": "獲財物，於一年內受用隨情？」一人告曰：「今此",
    "T23n1442_045:0871c16": "城中善合長者，多有貲財珍寶豐足，我等宜",
    "T23n1442_045:0871c17": "往到長者處共為誣枉。報言：『長者！我等先有",
    "T23n1442_045:0871c18": "一億金錢寄長者處，我今須用可見相還。若",
    "T23n1442_045:0871c19": "言虛者，我等共引戒勝長者而為證人。』獲此",
    "T23n1442_045:0871c20": "貲財於一年中豐足受用。」一人告曰：「彼戒勝",
    "T23n1442_045:0871c21": "長者豈為我等作證人耶？」餘人議曰：「我以強",
    "T23n1442_045:0871c22": "力逼令作證。」問曰：「如何強力？」答曰：「此戒勝長",
    "T23n1442_045:0871c23": "者性多慚恥，若大便時必當遠出村外入深",
    "T23n1442_045:0871c24": "林薄。我當伺候彼欲去時，執持利刀於草叢",
    "T23n1442_045:0871c25": "住。彼若來至我即執捉，告言：『長者若與我為",
    "T23n1442_045:0871c26": "證爾命得存，若也相違交斬君首。』」諸人聞已",
    "T23n1442_045:0871c27": "咸云：「善計！作此方便為證不難。」即各持刀往",
    "T23n1442_045:0871c28": "戒勝長者大便之處，於叢薄中潛身而坐。時",
    "T23n1442_045:0871c29": "彼長者於大便時至所行處，在草叢內被賊所",
    "T23n1442_045:0872a01": "擒，告言：「長者為當樂死？為求活耶？」長者告曰：",
    "T23n1442_045:0872a02": "「我實不知君等何意？」賊曰：「當隨我言。」報曰：「隨",
    "T23n1442_045:0872a03": "汝所作。」諸賊告曰：「若隨我語斯則命存，必",
    "T23n1442_045:0872a04": "苦相違剚刃非遠。」長者曰：「有何言教？」賊曰：「與",
    "T23n1442_045:0872a05": "我作證。」長者曰：「何事須證？」賊曰：「善合長者我",
    "T23n1442_045:0872a06": "等先寄金錢一億，今欲徵索。恐彼不臣須得",
    "T23n1442_045:0872a07": "人證。」長者曰：「此為實寄？為是虛言？」賊曰：「此是",
    "T23n1442_045:0872a08": "虛言。」長者聞已作如是念：「我寧守死不為",
    "T23n1442_045:0872a09": "枉事，豈避一生之苦於無量劫受諸惡報？」作",
    "T23n1442_045:0872a10": "是念已，向諸群賊而說頌曰：",
    "T23n1442_045:0872a11": "「寧以守法取終亡，  不作背法而存命；",
    "T23n1442_045:0872a12": " 守法定得昇天樂，  背法當生地獄中。」",
    "T23n1442_045:0872a13": "[0872a13] 時彼長者說此頌已，為諸群賊略宣法要，告",
    "T23n1442_045:0872a14": "言：「諸君當知，爾等皆由前世惡業因緣作欺",
    "T23n1442_045:0872a15": "誑事，雖得人身衣食常乏。今復更為不善，於",
    "T23n1442_045:0872a16": "此命終當生何道？除三惡趣無處相容。」作如",
    "T23n1442_045:0872a17": "是等種種勸喻。諸賊聞已起信敬心，即便俱",
    "T23n1442_045:0872a18": "來禮長者足，白言：「長者！我等愚癡不閑善惡，",
    "T23n1442_045:0872a19": "欲以非法共相誣謗。既蒙告喻深心慶喜，我",
    "T23n1442_045:0872a20": "等今時欲何所作？」長者曰：「無越三歸及五學",
    "T23n1442_045:0872a21": "處為善趣因。」即便為受三歸五戒，至盡形壽",
    "T23n1442_045:0872a22": "不殺生等，諸賊歡喜奉辭而去。",
    "T23n1442_045:0872a23": "[0872a23] 復次勝光王有一小弟名曰哥羅，顏貌端嚴",
    "T23n1442_045:0872a24": "眾人愛敬。至長淨日來詣佛所，禮佛足已",
    "T23n1442_045:0872a25": "請受禁戒。既受得已從座而去，於一靜處撿",
    "T23n1442_045:0872a26": "攝內心。是時魔女莊飾容儀，來至其所告言：",
    "T23n1442_045:0872a27": "「王子今既少年應受欲樂，衰暮之後方可攝",
    "T23n1442_045:0872a28": "心。」王子聞已告魔女曰：「汝以癡心迷惑於",
    "T23n1442_045:0872a29": "物，我持淨戒不習邪途。」時彼魔女知王子意",
    "T23n1442_045:0872b01": "固守至誠，不遂所求隱形而去。",
    "T23n1442_045:0872b02": "[0872b02] 爾時善與長者來詣佛所，禮佛足已在一面",
    "T23n1442_045:0872b03": "坐，聽佛說法。時勝光王亦來佛所欲申禮敬，",
    "T23n1442_045:0872b04": "至逝多林門，命左右曰：「汝往佛所看有何人？」",
    "T23n1442_045:0872b05": "使入便見善與長者佛邊聽法，廣如上說。乃",
    "T23n1442_045:0872b06": "至王出門外告左右曰：「汝若見彼長者出時，",
    "T23n1442_045:0872b07": "報云：『大王有教，長者速去離我國中。』」時有諸",
    "T23n1442_045:0872b08": "天於長者處心生敬重，聞是語已各懷忿恚，",
    "T23n1442_045:0872b09": "於王身上便放毒蜂。既被蜂蜇疾入宮內，蜂",
    "T23n1442_045:0872b10": "仍不放隨入宮中。王被毒螫更無別計，即還",
    "T23n1442_045:0872b11": "佛所禮足而白：「忽被蜂蜇不審何緣？唯願世",
    "T23n1442_045:0872b12": "尊救濟於我。」佛言：「大王！由王向於善與長者",
    "T23n1442_045:0872b13": "起瞋恚心欲驅出國，諸天忿怒放此毒蜂。」王曰：",
    "T23n1442_045:0872b14": "「我有此過，今何所為？」佛言：「大王！宜應就彼而",
    "T23n1442_045:0872b15": "申愧謝。」王曰：「我愧謝時禮其足耶？」佛言：「不應",
    "T23n1442_045:0872b16": "致禮，應至彼前而執其手告言：『長者！我出&#x9E81;",
    "T23n1442_045:0872b17": "言，幸見容恕。』」時勝光王蒙佛教已，至長者所",
    "T23n1442_045:0872b18": "而申懺摩，長者見已共相容恕，彼諸群蜂咸",
    "T23n1442_045:0872b19": "皆四散，眾人見者各生希有。時勝光王白佛",
    "T23n1442_045:0872b20": "言：「世尊！我處王位，從彼庶人而求懺謝，豈非",
    "T23n1442_045:0872b21": "希有？」佛言：「大王大自在人，於卑賤類而求懺",
    "T23n1442_045:0872b22": "謝，斯實希有。」善與聞已白世尊曰：「我貧無物，",
    "T23n1442_045:0872b23": "隨有常施。此豈不是希有事耶？」佛言：「雖貧能",
    "T23n1442_045:0872b24": "施，斯亦希有。」時戒勝長者及哥羅王子亦在",
    "T23n1442_045:0872b25": "佛邊，戒勝長者具以秋賊而白世尊：「我為喪",
    "T23n1442_045:0872b26": "命因緣不行誣枉，此豈不是希有事耶？」佛言：",
    "T23n1442_045:0872b27": "「雖有命難情存質直，斯亦希有。」哥羅王子白",
    "T23n1442_045:0872b28": "言：「世尊！魔女妖妍來相惑亂，我拘戒行不為",
    "T23n1442_045:0872b29": "非法。此豈不是希有事耶？」佛言：「若人富貴能",
    "T23n1442_045:0872c01": "受禁戒遠離邪欲，於諸世間斯實希有。」爾時",
    "T23n1442_045:0872c02": "世尊以此因緣說伽他曰：",
    "T23n1442_045:0872c03": "「若人處尊位，  求謝於卑微；",
    "T23n1442_045:0872c04": " 或復少貲財，  隨有能行施。",
    "T23n1442_045:0872c05": " 設遭於死難，  不生欺誑心；",
    "T23n1442_045:0872c06": " 富貴簡邪情，  此四咸希有。」",
    "T23n1442_045:0872c07": "[0872c07] 爾時貧善與長者、戒勝長者、哥羅王子，親對",
    "T23n1442_045:0872c08": "佛前各問深義，世尊如理隨事而答。時勝光",
    "T23n1442_045:0872c09": "王亦在其中，見彼發問不解其義，但知瞻仰",
    "T23n1442_045:0872c10": "心懷憂悒，禮佛而退。既還宮中以手支頰心",
    "T23n1442_045:0872c11": "懷憂悒，時勝鬘夫人見王憂色問言：「大王從",
    "T23n1442_045:0872c12": "何所來容色憂悴？」王以事報。夫人曰：「由王寡",
    "T23n1442_045:0872c13": "聞不閑佛法，國務之隙可讀佛經。」王曰：「我今",
    "T23n1442_045:0872c14": "年邁不能習讀，又復國務繁劇無暇尋經。若",
    "T23n1442_045:0872c15": "汝勝鬘及行雨夫人讀佛經者，我於夜中聽",
    "T23n1442_045:0872c16": "受文義。」夫人曰：「善。」時勝鬘夫人便白王曰：「我",
    "T23n1442_045:0872c17": "生憍薩羅國，聖者鄔陀夷亦生憍薩羅國，我",
    "T23n1442_045:0872c18": "當就彼而受經業。」其行雨夫人亦白王曰：「我",
    "T23n1442_045:0872c19": "生摩揭陀國，聖者舍利子亦生摩揭陀國，我",
    "T23n1442_045:0872c20": "當就彼而為讀誦。」王曰：「各隨所樂。」時勝光王",
    "T23n1442_045:0872c21": "往舍利子所，申敬事已白言：「大德！行雨夫人",
    "T23n1442_045:0872c22": "於尊者所欲受經法，唯願慈悲哀申教授。」舍",
    "T23n1442_045:0872c23": "利子曰：「我今宜往白世尊知。」即往佛所禮佛",
    "T23n1442_045:0872c24": "足已白言：「世尊！王欲請我為行雨夫人授佛",
    "T23n1442_045:0872c25": "經法，是事得不？」佛言：「應教。」舍利子還至王所",
    "T23n1442_045:0872c26": "報言：「世尊慈愍許我相教。」時勝光王既蒙許",
    "T23n1442_045:0872c27": "已，復詣具壽鄔陀夷處，白言：「聖者！勝鬘夫人",
    "T23n1442_045:0872c28": "欲就尊者受學佛經，廣說如上，乃至許我相",
    "T23n1442_045:0872c29": "教。」王見許已，便還宮內報二夫人曰：「彼二大",
    "T23n1442_045:0873a01": "德許相教授。」時二大德於日日中來入宮內，",
    "T23n1442_045:0873a02": "為二夫人教讀佛法，後於異時勝光王國邊",
    "T23n1442_045:0873a03": "隅反叛，王遣師伐被敗而歸，如是二、三乃至",
    "T23n1442_045:0873a04": "七返，皆被他破逐北旋兵。王聞敗已便作是",
    "T23n1442_045:0873a05": "念：「邊隅逆命師去被降，非我自行方能翦",
    "T23n1442_045:0873a06": "剋。」王即嚴整四兵，於彼夜時帥旅而去。具",
    "T23n1442_045:0873a07": "壽舍利子善識時宜，其鄔陀夷不知機變，夜",
    "T23n1442_045:0873a08": "聞兵馬鈴鐸之響，即便驚覺作如是念：「豈非",
    "T23n1442_045:0873a09": "王眾有事他行。」即於未明作天明想，執持衣",
    "T23n1442_045:0873a10": "&#x9262;入王宮中。時有內人報勝鬘夫人曰：「阿遮",
    "T23n1442_045:0873a11": "利耶鄔陀夷今來至此。」夫人聞已著輕紗衣",
    "T23n1442_045:0873a12": "出門迎接，時鄔陀夷見彼夫人形體&#x758E;露，注",
    "T23n1442_045:0873a13": "目而視。夫人知已便生恥愧，還入宮中更著",
    "T23n1442_045:0873a14": "餘衣，至鄔陀夷所敬受經教，再三反復猶未",
    "T23n1442_045:0873a15": "天明。宮人見之共生譏議作如是語：「王雖信",
    "T23n1442_045:0873a16": "敬情無間然，苾芻不識時機中宵而至，王未",
    "T23n1442_045:0873a17": "藏寶及諸寶類，而便造次輒到宮門。」時鄔陀",
    "T23n1442_045:0873a18": "夷教其讀誦迄至天曉，勝鬘夫人問曰：「聖者！",
    "T23n1442_045:0873a19": "今朝何處當食？」鄔陀夷曰：「隨所得處我當噉",
    "T23n1442_045:0873a20": "食。」夫人即取其&#x9262;盛滿飯食授鄔陀夷，彼得",
    "T23n1442_045:0873a21": "&#x9262;已願言：「無病。」持之而出，至王門下見舍利",
    "T23n1442_045:0873a22": "子從外而來。鄔陀夷問曰：「大德！若作如是精",
    "T23n1442_045:0873a23": "進用心，云何能得斷諸煩惱？我侵明起早入",
    "T23n1442_045:0873a24": "宮中，為彼夫人教授經法，并受&#x9262;食持出宮",
    "T23n1442_045:0873a25": "門。仁今始來何晚之甚？」舍利子曰：「具壽！可",
    "T23n1442_045:0873a26": "去。佛緣此事當制式叉。」時諸少欲苾芻聞是",
    "T23n1442_045:0873a27": "事已，便往白佛。世尊以此因緣告諸苾芻：「入",
    "T23n1442_045:0873a28": "王宮者有十種過失。云何為十？一者王與夫",
    "T23n1442_045:0873a29": "人在一處住，苾芻入時夫人便笑，王即生疑：",
    "T23n1442_045:0873b01": "『豈非夫人與彼苾芻於私屏處行鄙惡事？若",
    "T23n1442_045:0873b02": "不爾者何因見笑？或可有心將為惡事？』二者",
    "T23n1442_045:0873b03": "苾芻入宮，夫人有娠，王生是念：『豈非苾芻共",
    "T23n1442_045:0873b04": "為惡行令其有娠？』三者苾芻入宮，王失珍寶",
    "T23n1442_045:0873b05": "及諸寶類，王作是念：『豈非苾芻偷竊我物？』",
    "T23n1442_045:0873b06": "四者王有密語聞徹於外，王作是念：『豈非苾",
    "T23n1442_045:0873b07": "芻傳通密語？』五者苾芻入宮，王瞋太子遷移",
    "T23n1442_045:0873b08": "職位，太子念曰：『豈非苾芻於王讒搆，令我今",
    "T23n1442_045:0873b09": "時致此憂慼？』六者苾芻入宮，太子於父為不",
    "T23n1442_045:0873b10": "義事，諸人聞已，豈非苾芻傳通密語令失孝",
    "T23n1442_045:0873b11": "義。七者苾芻入宮，王之所重尊勝大臣被黜",
    "T23n1442_045:0873b12": "職位，便作是念：『豈非苾芻於王讒說，令我墮",
    "T23n1442_045:0873b13": "在不如意處？』八者卑位大臣王與重賞，諸人",
    "T23n1442_045:0873b14": "議曰：『豈非苾芻為其薦達？』九者王數出師征",
    "T23n1442_045:0873b15": "伐，餘國人皆議曰：『豈非苾芻共王論說，數令",
    "T23n1442_045:0873b16": "我等征伐疲勞？』十者苾芻入宮，王出征伐告",
    "T23n1442_045:0873b17": "戰士曰：『其所得者悉皆自屬。』後既平殄，王便",
    "T23n1442_045:0873b18": "&#x5374;奪。諸人議曰：『此是苾芻教王奪我。』」佛告諸",
    "T23n1442_045:0873b19": "苾芻：「以此因緣不應輒入宮內，或令四兵不",
    "T23n1442_045:0873b20": "得安隱，此非苾芻之所應作。」",
    "T23n1442_045:0873b21": "[0873b21] 攝頌曰：",
    "T23n1442_045:0873b22": " 夫人笑娠寶，  泄言瞋太子；",
    "T23n1442_045:0873b23": " 損王黜舉事，  數征還奪財。",
    "T23n1442_045:0873b24": "[0873b24] 如是乃至「我觀十利，為諸苾芻制其學處應，",
    "T23n1442_045:0873b25": "如是說：",
    "T23n1442_045:0873b26": "[0873b26] 「若復苾芻，明相未出，剎帝利灌頂王未藏寶",
    "T23n1442_045:0873b27": "及寶類，若入過宮門閫者，除餘緣故，波逸底",
    "T23n1442_045:0873b28": "迦。」",
    "T23n1442_045:0873b29": "[0873b29] 如是世尊在王舍城竹林園中，為諸苾芻制",
    "T23n1442_045:0873c01": "學處已，告諸苾芻曰：「贍部洲內有二大城：一",
    "T23n1442_045:0873c02": "名花子，二名勝音。此之二城互有衰盛。若花",
    "T23n1442_045:0873c03": "子城盛則勝音城衰，若勝音城盛則花子城",
    "T23n1442_045:0873c04": "衰。時勝音城人民富盛，有王御世名曰仙道，",
    "T23n1442_045:0873c05": "正法治人國土豐樂，無諸戰陣亦無病苦。龍",
    "T23n1442_045:0873c06": "王歡喜五穀熟成，廣說如上。彼王夫人名曰",
    "T23n1442_045:0873c07": "月光，顏容姝特眾所愛敬。王之太子名曰頂",
    "T23n1442_045:0873c08": "髻。有二大臣：一名利益，二名除患。時摩揭",
    "T23n1442_045:0873c09": "陀國王舍城王名曰影勝，以法理人國無災",
    "T23n1442_045:0873c10": "患，如餘廣說。夫人名勝身，儀貌超絕國內無",
    "T23n1442_045:0873c11": "比。王之太子名未生怨。有一大臣名曰行雨，",
    "T23n1442_045:0873c12": "是大婆羅門種高勝貴族。爾時仙道大王曾",
    "T23n1442_045:0873c13": "於一時朝集大會，告眾人曰：『頗有餘國豐樂",
    "T23n1442_045:0873c14": "熾盛與我國相似不？』時彼眾中有摩揭陀國",
    "T23n1442_045:0873c15": "興易之人，作如是語：『大王！於此東方有摩揭",
    "T23n1442_045:0873c16": "陀國王舍大城，王名影勝。彼國豐樂與王相",
    "T23n1442_045:0873c17": "似。』時仙道王聞此語已，於影勝王生愛念心，",
    "T23n1442_045:0873c18": "問大臣曰：『彼王國內何所乏耶？』答曰：『彼處無",
    "T23n1442_045:0873c19": "寶。』王曰：『喚別寶人簡取好者。』便以妙寶盛滿",
    "T23n1442_045:0873c20": "金篋并王&#x52C5;書，遣使送往摩揭與影勝王，語",
    "T23n1442_045:0873c21": "使者曰：『當報彼王：「從今已往王可共我為敵",
    "T23n1442_045:0873c22": "國知識，必有所須我當為辦。」』使持王信到王",
    "T23n1442_045:0873c23": "舍城影勝王所，奉書具白。王既覽書并開國",
    "T23n1442_045:0873c24": "信，生大歡喜。王曰：『彼之國中何所乏少？』諸人",
    "T23n1442_045:0873c25": "答曰：『彼無好疊。』時王即以摩揭陀國所出上",
    "T23n1442_045:0873c26": "疊盛滿箱篋，准如上事報仙道王并致書曰：",
    "T23n1442_045:0873c27": "『敬覽來信并受國珍，未面相親深慚遠意，彼",
    "T23n1442_045:0873c28": "有須者我當為辦。』使持王信到勝音城，即以",
    "T23n1442_045:0873c29": "書及國信奉仙道王。王見慶喜問使者曰：『王",
    "T23n1442_045:0874a01": "之形狀其量如何？并問性行。』使者報曰：『影勝",
    "T23n1442_045:0874a02": "王其形長大一似大王，性行雄猛躬為征戰。』",
    "T23n1442_045:0874a03": "王即依量造五德上甲，令使送去。云何為五？",
    "T23n1442_045:0874a04": "一者盛熱之時著便涼冷，二者刀斫不入，三",
    "T23n1442_045:0874a05": "者箭射不穿，四者善辟諸毒，五者能發光明。",
    "T23n1442_045:0874a06": "王造甲已并裁&#x52C5;書曰：『今贈寶甲五德圓備，",
    "T23n1442_045:0874a07": "若念我者幸當自著，希招遠意勿惠餘人。』即",
    "T23n1442_045:0874a08": "以此甲付與使者。使者持去到王舍城，便以",
    "T23n1442_045:0874a09": "此甲奉影勝王，白言：『大王！此之寶甲具足五",
    "T23n1442_045:0874a10": "德，仙道大王故遣送來。』時影勝王覽書觀甲",
    "T23n1442_045:0874a11": "心生希有，喚別寶者令其准價，寶人白言：",
    "T23n1442_045:0874a12": "『大王！此一一寶並皆無價，然眾共商量准直",
    "T23n1442_045:0874a13": "金錢十億。』王既聞已便生憂念：『遠方知友贈",
    "T23n1442_045:0874a14": "我寶甲，此一一寶其價難知，我國無此如何",
    "T23n1442_045:0874a15": "酬謝？』以手支頰低顏而坐。是時行雨大臣入",
    "T23n1442_045:0874a16": "見大王似帶憂色，問言：『大王！何故面有憂色？』",
    "T23n1442_045:0874a17": "王曰：『我今寧得心不懷憂？遠處國王贈我寶",
    "T23n1442_045:0874a18": "甲，此一一寶其價難知。我國更無奇異珍物，",
    "T23n1442_045:0874a19": "既無報答，為此懷憂。』大臣答曰：『願王勿憂，有",
    "T23n1442_045:0874a20": "好贈物。』王曰：『何處得有？』大臣答曰：『彼之國王",
    "T23n1442_045:0874a21": "唯贈一領寶甲，王之國內有佛世尊，乃是人",
    "T23n1442_045:0874a22": "中妙寶，一切有情共所尊敬，十方世界無與等",
    "T23n1442_045:0874a23": "者。』王曰：『誠有此事，欲如之何？』大臣曰：『可於疊",
    "T23n1442_045:0874a24": "上畫世尊像遣使馳送。』王曰：『若如是者我當",
    "T23n1442_045:0874a25": "白佛，隨佛言教當奉行之。』時影勝王往詣佛",
    "T23n1442_045:0874a26": "所，禮佛足已在一面坐，以事白佛，佛言：『大王",
    "T23n1442_045:0874a27": "善哉妙意！可畫一鋪佛像送與彼王，其畫像",
    "T23n1442_045:0874a28": "法先畫像已，於其像下書三歸依，云：「我從今",
    "T23n1442_045:0874a29": "日乃至命存，歸依佛陀兩足中尊、歸依達摩",
    "T23n1442_045:0874b01": "離欲中尊、歸依僧伽諸眾中尊。」次書五學處：",
    "T23n1442_045:0874b02": "一不殺生，二不偷盜，三不欲邪行，四不妄語，",
    "T23n1442_045:0874b03": "五不飲諸酒。次書十二緣生流轉還滅，所謂",
    "T23n1442_045:0874b04": "此有故彼有，此生故彼生，從無明緣行乃至",
    "T23n1442_045:0874b05": "積集而生。此無故彼無，此滅故彼滅，從無明",
    "T23n1442_045:0874b06": "滅乃至積集俱滅，皆廣書之。復於像上邊書",
    "T23n1442_045:0874b07": "其二頌曰：",
    "T23n1442_045:0874b08": "「『「汝當求出離，  於佛教勤精；",
    "T23n1442_045:0874b09": "   降伏生死軍，  如象摧草舍。",
    "T23n1442_045:0874b10": "   於此法律中，  當修不放逸；",
    "T23n1442_045:0874b11": "   能竭煩惱海，  當盡苦邊際。」",
    "T23n1442_045:0874b12": "[0874b12] 「『如是畫訖授與使人，應報彼曰：「汝持畫像至",
    "T23n1442_045:0874b13": "本國時，可於廣博之處懸繒幡蓋，香花布列",
    "T23n1442_045:0874b14": "盛設莊嚴，方開其像。」若有問云：「此是何物？」應",
    "T23n1442_045:0874b15": "答彼言：「此是世尊形像，捨轉輪王位而成正",
    "T23n1442_045:0874b16": "覺。」又問：「此下字義云何？」答曰：「是歸依三寶為",
    "T23n1442_045:0874b17": "出離因。」「次下云何？」答曰：「教持五戒生人天道。」",
    "T23n1442_045:0874b18": "「次下云何？」答曰：「是十二緣生，明三界五趣流轉",
    "T23n1442_045:0874b19": "還滅因果道理。」若問於上二頌其義云何？答曰：",
    "T23n1442_045:0874b20": "「斯之二頌明勸諸有情，依教修行破生死軍，",
    "T23n1442_045:0874b21": "勿為放逸速趣菩提。」』時影勝王奉佛教已，歡",
    "T23n1442_045:0874b22": "喜頂受禮足而去。王即畫像上下具書其事，",
    "T23n1442_045:0874b23": "以種種妙香遍熏尊像，然後細卷內金函中、",
    "T23n1442_045:0874b24": "次以金函內銀函中、次以銀函內銅函中。復",
    "T23n1442_045:0874b25": "以上妙香疊密裹此函，置香象上嚴整衢路，",
    "T23n1442_045:0874b26": "幢幡導從出王舍城。時影勝王并作&#x52C5;書報",
    "T23n1442_045:0874b27": "仙道王曰：『雖未相見，使至覽書，蒙贈寶甲世",
    "T23n1442_045:0874b28": "所希有。今畫世尊形像三界最尊，令使持將",
    "T23n1442_045:0874b29": "冀申供養。既至彼已可去王城有兩驛半，平",
    "T23n1442_045:0874c01": "治道路嚴飾城隍，躬領四兵，幢幡花蓋於廣",
    "T23n1442_045:0874c02": "博處張設尊儀，慇懃供養獲大福德。』既封書",
    "T23n1442_045:0874c03": "已持付使人&#x52C5;曰：『如我所囑當須憶念盡可",
    "T23n1442_045:0874c04": "為之。』使既奉旨敬辭而去，路經多日漸至勝",
    "T23n1442_045:0874c05": "音城，可有兩驛半在於此停住，遣信白王并",
    "T23n1442_045:0874c06": "持書去。王得書已開讀忿怒，告大臣曰：『未知",
    "T23n1442_045:0874c07": "彼國有何奇異勝妙信物？書云可兩驛半平治",
    "T23n1442_045:0874c08": "道路嚴飾城隍，花蓋幢幡集諸人眾，遣我自",
    "T23n1442_045:0874c09": "領四兵遠出迎接。看此形況意欲相輕，卿等",
    "T23n1442_045:0874c10": "宜應總集四兵，我自親往伐摩揭陀國。』大臣",
    "T23n1442_045:0874c11": "奏曰：『曾聞彼王有大度量，不應以隨宜國信",
    "T23n1442_045:0874c12": "輕觸大王。王今宜可且順其言親往觀察。若",
    "T23n1442_045:0874c13": "稱王意斯曰善哉，如不爾者興師未晚。』王曰：",
    "T23n1442_045:0874c14": "『誠有斯理，隨書且作。』於兩驛半平治道路，乃",
    "T23n1442_045:0874c15": "至王自親觀，依彼來書盛陳供養，引至城",
    "T23n1442_045:0874c16": "邑於平坦處，無量百千人眾聚集，香花普設",
    "T23n1442_045:0874c17": "充遍街衢。王開畫像瞻仰而住，于時中國商",
    "T23n1442_045:0874c18": "人共來觀像，咸皆合掌異口同音俱出大聲。",
    "T23n1442_045:0874c19": "唱言：『南謨佛陀也！南謨佛陀也！』其仙道王既",
    "T23n1442_045:0874c20": "&#x89A9;尊儀聞佛陀號，見所未見聞所未聞，遍體",
    "T23n1442_045:0874c21": "身毛悉皆驚&#x7AEA;。王便問曰：『佛陀之名何所詮",
    "T23n1442_045:0874c22": "表？』商主答曰：『大王！中國有城，名劫比羅跋窣",
    "T23n1442_045:0874c23": "&#x89A9;，中有淨飯王，生一太子，具三十二相有",
    "T23n1442_045:0874c24": "八十種好。相師瞻之云：「此太子若在家者當",
    "T23n1442_045:0874c25": "為轉輪聖王，七寶圓滿千子具足，降伏四洲",
    "T23n1442_045:0874c26": "以法化世。若出家者當證如來應正等覺，於",
    "T23n1442_045:0874c27": "人天內號曰佛陀。」此即是彼真容影像。』王聞",
    "T23n1442_045:0874c28": "喜悅問曰：『此下文字其義云何？』商人曰：『大王！",
    "T23n1442_045:0874c29": "此是歸依三寶。』王曰：『次下云何？』答曰：『此明五",
    "T23n1442_045:0875a01": "戒。』又問：『次下云何？』答曰：『此是十二緣生流轉",
    "T23n1442_045:0875a02": "還滅。』『其上云何？』答曰：『此明勸誡厭離生死希",
    "T23n1442_045:0875a03": "求涅槃。』皆為廣說。",
    "T23n1442_045:0875a04": "[0875a04] 「時仙道王聞商人說十二緣生，無明行等生",
    "T23n1442_045:0875a05": "滅道理，善誦其文便還宮內，即於初夜依文",
    "T23n1442_045:0875a06": "而思，於後夜時捨諸緣務，迄至天明結跏趺",
    "T23n1442_045:0875a07": "坐，端身正念繫意現前，思量觀察十二緣生",
    "T23n1442_045:0875a08": "生滅道理。所謂此有故彼有，此生故彼生，從",
    "T23n1442_045:0875a09": "無明緣行、行緣識、識緣名色、名色緣六處、六",
    "T23n1442_045:0875a10": "處緣觸、觸緣受、受緣愛、愛緣取、取緣有、有",
    "T23n1442_045:0875a11": "緣生、生緣老死憂悲苦惱，如是純大苦蘊積",
    "T23n1442_045:0875a12": "集而生。所謂此無故彼無、此滅故彼滅，從無",
    "T23n1442_045:0875a13": "明滅則行滅、行滅則識滅、識滅則名色滅、名",
    "T23n1442_045:0875a14": "色滅則六處滅、六處滅則觸滅、觸滅則受滅、",
    "T23n1442_045:0875a15": "受滅則愛滅、愛滅則取滅、取滅則有滅、有滅",
    "T23n1442_045:0875a16": "則生滅、生滅則老死憂悲苦惱滅，如是純大",
    "T23n1442_045:0875a17": "苦蘊積集皆滅。時仙道王於緣生理既深曉",
    "T23n1442_045:0875a18": "悟，不起于座以智金剛杵，摧破二十種薩迦",
    "T23n1442_045:0875a19": "耶見山，得預流果。既見諦已，遙心慶悅渴仰",
    "T23n1442_045:0875a20": "世尊，說伽他曰：",
    "T23n1442_045:0875a21": "「『敬禮大醫王，  善療於心病；",
    "T23n1442_045:0875a22": "  世尊雖在遠，  能令慧眼明。』",
    "T23n1442_045:0875a23": "[0875a23] 「時王歡喜，即便裁書報影勝王曰：『我賴仁恩",
    "T23n1442_045:0875a24": "知有三寶，悟緣生理得見真諦，苦海淪溺彼",
    "T23n1442_045:0875a25": "岸可期，拔之淤泥歡慶何極。然我欲得親見",
    "T23n1442_045:0875a26": "苾芻，為作方便令來至此。』使者持書至影勝",
    "T23n1442_045:0875a27": "王處，王讀書訖往詣佛所，頂禮佛足白言：『世",
    "T23n1442_045:0875a28": "尊！其勝音城仙道王，見佛形像得悟真諦，遣",
    "T23n1442_045:0875a29": "使持書來至於此求見苾芻，唯願世尊慈悲",
    "T23n1442_045:0875b01": "發遣。』說是語已禮佛而去。爾時世尊，便作",
    "T23n1442_045:0875b02": "是念：『誰與彼城有因緣耶，能至於彼廣為化",
    "T23n1442_045:0875b03": "度？』觀知聖者迦多演那於彼有緣能為教化，",
    "T23n1442_045:0875b04": "世尊便命迦多演那曰：『汝可觀彼勝音城內",
    "T23n1442_045:0875b05": "仙道大王，并諸眷屬人物之類。』時迦多演那",
    "T23n1442_045:0875b06": "唯然受教，既觀察已辭佛而出。執持衣&#x9262;入",
    "T23n1442_045:0875b07": "城乞食。飯食訖囑授臥具已，便將五百苾",
    "T23n1442_045:0875b08": "芻隨路而去往勝音城。時影勝王并作&#x52C5;書，",
    "T23n1442_045:0875b09": "遣使持去，報仙道王曰：『承悟緣生得預流果，",
    "T23n1442_045:0875b10": "復於苾芻樂欲相見。佛令五百苾芻遠赴祈",
    "T23n1442_045:0875b11": "請，仁可慇懃同大師想，去城兩驛半許，修治",
    "T23n1442_045:0875b12": "道路嚴設香花，治整四兵自來迎接。又於城",
    "T23n1442_045:0875b13": "內閑寂之處造一大寺，營五百房床榻臥具，",
    "T23n1442_045:0875b14": "無令闕乏，飲食所須悉皆預辦。若作如是供",
    "T23n1442_045:0875b15": "養事者，獲福無量。』使持書至授仙道王，既讀",
    "T23n1442_045:0875b16": "書已如言悉作。苾芻既至賓迎入城，即於空",
    "T23n1442_045:0875b17": "閑廣博之處，懸繒幡蓋嚴設道場，請苾芻坐。",
    "T23n1442_045:0875b18": "時有無量百千大眾悉皆雲集，爾時聖者迦",
    "T23n1442_045:0875b19": "多演那，隨彼機緣為說法要。令諸大眾皆蒙",
    "T23n1442_045:0875b20": "利益，或得預流果者、或得餘果、乃至出家得",
    "T23n1442_045:0875b21": "阿羅漢果，或有發趣聲聞獨覺乘心者，或有",
    "T23n1442_045:0875b22": "發趣大乘者。時勝音城有二長者：一名底灑，",
    "T23n1442_045:0875b23": "二名補灑，往詣聖者迦多演那所，至已禮足",
    "T23n1442_045:0875b24": "白言：『聖者！我今欲於善說法律而為出家，於",
    "T23n1442_045:0875b25": "聖者所修治梵行。』時迦多演那知其心至，即",
    "T23n1442_045:0875b26": "與出家并受圓具，觀其根器教以要法，彼二",
    "T23n1442_045:0875b27": "便於日夜之中懃修無倦，斷一切惑證阿羅",
    "T23n1442_045:0875b28": "漢果。即昇虛空現諸神變，身出水火便入無",
    "T23n1442_045:0875b29": "餘妙涅槃界。彼諸親族即火焚燒為供養已，",
    "T23n1442_045:0875c01": "收其餘骨造二窣&#x89A9;波。時仙道王，於日日中",
    "T23n1442_045:0875c02": "常詣聖者迦多演那處聽說妙法。既聽得已",
    "T23n1442_045:0875c03": "還入宮中，告諸宮人曰：『聖者迦多演那每常",
    "T23n1442_045:0875c04": "為我說深妙法。』宮人白言：『大王有福逢佛出",
    "T23n1442_045:0875c05": "世，因成果滿得聞正法。』王告宮人曰：『爾等何",
    "T23n1442_045:0875c06": "因不往聽法？』宮人答曰：『我等內人無由數出。",
    "T23n1442_045:0875c07": "若其聖者迦多演那得入宮中為說法者，我",
    "T23n1442_045:0875c08": "等當聽。』王聞語已往聖者所，頂禮雙足白言：",
    "T23n1442_045:0875c09": "『聖者！宮內女人樂欲聞法，唯願尊者興慈愍",
    "T23n1442_045:0875c10": "心，暫入宮中隨彼所願。』時迦多演那白言：『大",
    "T23n1442_045:0875c11": "王！世尊制戒，不許苾芻入王宮中為女說法。』",
    "T23n1442_045:0875c12": "王言：『聖者！若如是者，誰入宮中為女說法？』答",
    "T23n1442_045:0875c13": "曰：『有苾芻尼許入為說。』[0875c13] 「時仙道王聞是語已，",
    "T23n1442_045:0875c14": "即作書報影勝王曰：『宮內女人樂欲聞法，頗",
    "T23n1442_045:0875c15": "有方便得令苾芻尼來不？』時影勝王既覽來",
    "T23n1442_045:0875c16": "書，便往佛所禮雙足已白言：『大德！彼仙道王",
    "T23n1442_045:0875c17": "復遣書來，云內宮妃后樂聞正法，欲見苾芻",
    "T23n1442_045:0875c18": "尼，其事云何？』爾時世尊聞斯語已，便作是念：",
    "T23n1442_045:0875c19": "『何苾芻尼與彼城中宮人之類，因緣感會共",
    "T23n1442_045:0875c20": "相濟脫？』觀知世羅苾芻尼能化於彼，佛告世",
    "T23n1442_045:0875c21": "羅苾芻尼曰：『汝當觀彼勝音城中宮人之類。』",
    "T23n1442_045:0875c22": "尼白佛言：『謹受聖教！』禮佛足已往舊住處，囑",
    "T23n1442_045:0875c23": "授臥具竟執持衣&#x9262;，與五百苾芻尼俱向勝",
    "T23n1442_045:0875c24": "音城。影勝王復與彼書令遣迎接，造房五百",
    "T23n1442_045:0875c25": "供給所須，敷設道場為眾說法，多人悟解發",
    "T23n1442_045:0875c26": "三菩提心。時世羅尼日日自往王宮之內，為",
    "T23n1442_045:0875c27": "妃后等宣說法要。",
    "T23n1442_045:0875c28": "[0875c28] 「彼仙道大王妙解彈箏，其月光夫人善能為",
    "T23n1442_045:0875c29": "舞，曾於一時王在宮內，自手彈箏月光起舞，",
    "T23n1442_045:0876a01": "於其舞際見夫人身有無常相，至第七日必",
    "T23n1442_045:0876a02": "當命終。時王見已心生憂惱，手所彈箏便投",
    "T23n1442_045:0876a03": "于地，月光見已白言：『大王！豈我舞曲不中絃",
    "T23n1442_045:0876a04": "管，致使大王放箏於地？』王曰：『非關舞惡，然我",
    "T23n1442_045:0876a05": "見汝身有死相，於七日內必定身亡。』月光白",
    "T23n1442_045:0876a06": "王曰：『若如是者幸當見放，我願出家。』王曰：",
    "T23n1442_045:0876a07": "『共立要契可遂汝情，若出家已斷諸煩惱證",
    "T23n1442_045:0876a08": "阿羅漢果者，我便望斷。若有餘結惑而命終",
    "T23n1442_045:0876a09": "者，於所去處當告我知。』夫人曰：『爾。』時仙道王",
    "T23n1442_045:0876a10": "即引月光，至世羅苾芻尼處，禮足已白言：『聖",
    "T23n1442_045:0876a11": "者！月光夫人欲於善說法律而為出家，唯願",
    "T23n1442_045:0876a12": "聖者慈悲攝受，與其出家并受圓具。』世羅報",
    "T23n1442_045:0876a13": "曰：『善哉大王！』即與出家并受圓具，觀其業報",
    "T23n1442_045:0876a14": "知欲命終，教授月光修無常觀。月光依言而",
    "T23n1442_045:0876a15": "作，於第七日忽爾命過，生四大王眾天。諸天",
    "T23n1442_045:0876a16": "法爾初生之時必起三念：『我何處死？』知在人",
    "T23n1442_045:0876a17": "中。『今生何處？』生在四大王眾天。『曾作何業？』於",
    "T23n1442_045:0876a18": "佛教中淨修梵行。時月光天女作是念已，『若",
    "T23n1442_045:0876a19": "我不往禮世尊者是所不應。』即取瓔珞莊嚴",
    "T23n1442_045:0876a20": "其身，即以種種上妙天花盛滿衣襆，夜詣佛",
    "T23n1442_045:0876a21": "所。天光晃耀滿竹林園，便以妙花普散佛",
    "T23n1442_045:0876a22": "所，頂禮佛足在一面坐。爾時世尊觀彼機性",
    "T23n1442_045:0876a23": "而為說法，彼聞法已得預流果，說伽他曰：",
    "T23n1442_045:0876a24": "「『世界人天咸供養，  能除業惑生老死；",
    "T23n1442_045:0876a25": "  於百千生難得逢，  我今幸遇誠希有。",
    "T23n1442_045:0876a26": "  我依大師除結惑，  今時獲得清淨眼；",
    "T23n1442_045:0876a27": "  超渡苦流昇彼岸，  究竟當入涅槃城。』",
    "T23n1442_045:0876a28": "[0876a28] 「時彼天女說此頌已，頂禮佛足往勝音城仙",
    "T23n1442_045:0876a29": "道王所。時王於樓上獨寢，天女既至身光大",
    "T23n1442_045:0876b01": "明，彈指作聲警覺王睡。王聞驚坐問曰：『作",
    "T23n1442_045:0876b02": "聲者誰？』答曰：『我是月光。』王曰：『夫人！可來與我",
    "T23n1442_045:0876b03": "共臥。』天女報言：『大王！我已身死，生四大王眾",
    "T23n1442_045:0876b04": "天，人天事殊理無同宿。王若欲得與我交歡",
    "T23n1442_045:0876b05": "者，於佛教中出家修道。若一切煩惱悉永斷",
    "T23n1442_045:0876b06": "者，眾望都息。若有餘惑而命終者，生四王天",
    "T23n1442_045:0876b07": "與我相見。』作是語已騰空而去。時仙道王聞",
    "T23n1442_045:0876b08": "是教已驚喜交集。念出家事通夜不眠，至天",
    "T23n1442_045:0876b09": "曉已命大臣曰：『卿可往問月光夫人今在何",
    "T23n1442_045:0876b10": "處？』大臣白言：『彼已身死。』王聞便念：『我今不應",
    "T23n1442_045:0876b11": "蒙天警覺不用其語處在居家，可立頂髻太",
    "T23n1442_045:0876b12": "子為王付以國事，我當於善說法律而為出",
    "T23n1442_045:0876b13": "家。』時仙道王告二大臣曰：『卿等當知！我於頂",
    "T23n1442_045:0876b14": "髻愛念情深，於卿二人情義亦重，可於頂髻",
    "T23n1442_045:0876b15": "處止惡勸善，我欲出家。』二臣聞已流淚交襟。",
    "T23n1442_045:0876b16": "復命頂髻曰：『如汝比來順我言教，從今已去",
    "T23n1442_045:0876b17": "二大臣言亦應聽受，於諸國人以法而化，我",
    "T23n1442_045:0876b18": "欲捨俗出家。』太子聞已悲泣難勝。時仙道王",
    "T23n1442_045:0876b19": "既付囑已，鳴鼓宣令普告國人曰：『所有國政",
    "T23n1442_045:0876b20": "委付太子，我欲出家。我比為王不能依法，汝",
    "T23n1442_045:0876b21": "國人等各相容恕。』時諸人眾聞是告已，荷王",
    "T23n1442_045:0876b22": "恩惠悉皆啼泣不能自裁。王立太子以知國",
    "T23n1442_045:0876b23": "事，多出財寶廣設無遮，沙門婆羅門及貧下",
    "T23n1442_045:0876b24": "類無不周給。將一侍者徒步而去向王舍城，",
    "T23n1442_045:0876b25": "時頂髻王及國人眾悉皆隨後送別而歸。其",
    "T23n1442_045:0876b26": "王漸去至王舍城，在一園中暫停息已，告彼",
    "T23n1442_045:0876b27": "人曰：『汝今可往白影勝王曰：「有仙道王今在",
    "T23n1442_045:0876b28": "城外。」』使者即便往至王所，以事具白。王聞驚",
    "T23n1442_045:0876b29": "起告諸臣曰：『其仙道王多有兵眾，何不預報",
    "T23n1442_045:0876c01": "忽來至此？』使者白王：『彼無兵眾唯一侍者。』",
    "T23n1442_045:0876c02": "王聞語已便作是念：『彼是剎帝利灌頂大王，",
    "T23n1442_045:0876c03": "我今不應空無備擬獨引入城。』即便修治道",
    "T23n1442_045:0876c04": "路嚴飾城郭，躬引四兵至仙道王所，歡言執",
    "T23n1442_045:0876c05": "手共相慰問，同乘一象入王舍城，即以香湯",
    "T23n1442_045:0876c06": "澡浴，奉上妙衣。既飲食已問言：『王今何故棄",
    "T23n1442_045:0876c07": "大寶位，將一侍人，躬涉遠途而來至此？』答言：",
    "T23n1442_045:0876c08": "『大王！我無別事，本意故來於世尊所欲求出",
    "T23n1442_045:0876c09": "家并受圓具，淨修梵行志求解脫。』時影勝王",
    "T23n1442_045:0876c10": "翹身合掌作如是語：『善哉佛陀！善哉達摩！善",
    "T23n1442_045:0876c11": "哉僧伽！具大慈悲有勝威力，能令如是剎帝",
    "T23n1442_045:0876c12": "利灌頂大王，捨尊勝位來詣佛所而求出家",
    "T23n1442_045:0876c13": "并受圓具修苾芻行。』時影勝王即將仙道王詣",
    "T23n1442_045:0876c14": "世尊所。爾時世尊與無量百千四眾圍繞演",
    "T23n1442_045:0876c15": "說妙法，遙見影勝王共仙道王欲來入眾，告",
    "T23n1442_045:0876c16": "諸苾芻：『彼影勝王并將進物來至我所。汝等",
    "T23n1442_045:0876c17": "當知！於諸如來所有進奉，無過導引受化有",
    "T23n1442_045:0876c18": "情。』作是語已默然而住。時影勝王共仙道王",
    "T23n1442_045:0876c19": "俱至佛所，禮雙足已在一面立，白言：『世尊！此",
    "T23n1442_045:0876c20": "是勝音國仙道大王，足步而至，欲於如來善",
    "T23n1442_045:0876c21": "說法律求出家受圓具修苾芻行。唯願世尊",
    "T23n1442_045:0876c22": "慈悲攝受。』世尊即告仙道王曰：『善來苾芻！可修",
    "T23n1442_045:0876c23": "梵行。』王聞是語鬚髮自落，法服著身瓶&#x9262;在",
    "T23n1442_045:0876c24": "手，威儀進止如百歲苾芻。時影勝王禮佛而",
    "T23n1442_045:0876c25": "出，仙道苾芻即依眾住。於晨朝時著衣持&#x9262;，",
    "T23n1442_045:0876c26": "入王舍城次行乞食。時諸士女百千萬眾，聞",
    "T23n1442_045:0876c27": "彼入城俱來瞻仰，宮閨之類咸昇樓閣，傾望",
    "T23n1442_045:0876c28": "竭誠共觀希有。時彼苾芻既得食已還至本",
    "T23n1442_045:0876c29": "處，飯食訖收衣&#x9262;洗足而坐。時影勝王諸臣",
    "T23n1442_045:0877a01": "翼從至仙道苾芻所，躬申敬禮說伽他曰：",
    "T23n1442_045:0877a02": "「『勝音國大王，  捨百千城邑；",
    "T23n1442_045:0877a03": "  今乞餘殘食，  豈不生勞苦？",
    "T23n1442_045:0877a04": "  先用妙金槃，  眾寶以莊嚴；",
    "T23n1442_045:0877a05": "  今但持瓦&#x9262;，  豈不生勞苦？",
    "T23n1442_045:0877a06": "  先食香&#x79D4;飯，  美饌隨所欲；",
    "T23n1442_045:0877a07": "  今者食&#x9E81;&#x8E08;，  豈不生勞苦？",
    "T23n1442_045:0877a08": "  先著迦尸服，  妙疊及諸繒；",
    "T23n1442_045:0877a09": "  今披糞掃衣，  豈不生勞苦？",
    "T23n1442_045:0877a10": "  先處勝宮殿，  侍衛以多人；",
    "T23n1442_045:0877a11": "  今獨樹下居，  豈不生勞苦？",
    "T23n1442_045:0877a12": "  先在妙床褥，  細軟隨情樂；",
    "T23n1442_045:0877a13": "  今時臥草敷，  豈不生勞苦？",
    "T23n1442_045:0877a14": "  先與上宮后，  娛樂鎮隨心；",
    "T23n1442_045:0877a15": "  今時獨寢息，  豈不生勞苦？",
    "T23n1442_045:0877a16": "  先乘無價象，  寶馬及珍輿；",
    "T23n1442_045:0877a17": "  今時徒步行，  豈不生勞苦？",
    "T23n1442_045:0877a18": "  庫藏皆盈溢，  受用常隨意；",
    "T23n1442_045:0877a19": "  今時無所有，  豈不生勞苦？』",
    "T23n1442_045:0877a20": "[0877a20] 「時仙道苾芻既聞是語，亦以伽他而答之曰：",
    "T23n1442_045:0877a21": "「『諸有難調事，  我今皆伏除，",
    "T23n1442_045:0877a22": "  乞食用資身，  如牛負轅軛。』",
    "T23n1442_045:0877a23": "[0877a23] 「影勝王曰：",
    "T23n1442_045:0877a24": "「『仁今有何意，  作此憂愁語？",
    "T23n1442_045:0877a25": "  心中所念者，  我悉相供給。』",
    "T23n1442_045:0877a26": "[0877a26] 「仙道苾芻曰：",
    "T23n1442_045:0877a27": "「『諸有樂法人，  心無有憂戀；",
    "T23n1442_045:0877a28": "  若不知法者，  從冥入於冥。",
    "T23n1442_045:0877a29": "  大王應善聽！  我今說正法；",
    "T23n1442_045:0877b01": "  由解正法故，  生天得涅槃。",
    "T23n1442_045:0877b02": "  此身無可愛，  有一德應知；",
    "T23n1442_045:0877b03": "  善調令住境，  隨心即安樂。",
    "T23n1442_045:0877b04": "  假使壽百年，  形命終歸盡；",
    "T23n1442_045:0877b05": "  云何為妻子，  財食常貪著？",
    "T23n1442_045:0877b06": "  妻子如怨家，  珍財常畏失；",
    "T23n1442_045:0877b07": "  我今皆捨棄，  解脫諸憂惱。",
    "T23n1442_045:0877b08": "  人命將盡時，  &#x546A;藥不能救；",
    "T23n1442_045:0877b09": "  神仙及諸聖，  無能違拒者。",
    "T23n1442_045:0877b10": "  天雖有威力，  勝處壽長年；",
    "T23n1442_045:0877b11": "  衰相現前時，  必死無能救。",
    "T23n1442_045:0877b12": "  諸王得自在，  威力無人敵；",
    "T23n1442_045:0877b13": "  多財有名稱，  終歸入死門。",
    "T23n1442_045:0877b14": "  假令修苦行，  勇猛越諸人；",
    "T23n1442_045:0877b15": "  設多兵眾力，  詎能超死苦。",
    "T23n1442_045:0877b16": "  非空非海內，  亦非山石間；",
    "T23n1442_045:0877b17": "  無有地方所，  不被死所害。",
    "T23n1442_045:0877b18": "  非空非海內，  亦非山石間；",
    "T23n1442_045:0877b19": "  無有地方所，  不被業所害。",
    "T23n1442_045:0877b20": "  死後身&#x8196;脹，  皮肉漸分離；",
    "T23n1442_045:0877b21": "  唯餘白骨在，  觀斯何可愛？",
    "T23n1442_045:0877b22": "  諸骨咸銷散，  但有空髑髏；",
    "T23n1442_045:0877b23": "  形色甚可惡，  誰當生愛樂？",
    "T23n1442_045:0877b24": "  在熱處涼宮，  若寒居煖室；",
    "T23n1442_045:0877b25": "  常護持身命，  不免死來侵。",
    "T23n1442_045:0877b26": "  若人行善因，  果不共他有；",
    "T23n1442_045:0877b27": "  王等不侵害，  是故應修福。",
    "T23n1442_045:0877b28": "  若行十惡死，  妻子皆不哭；",
    "T23n1442_045:0877b29": "  殯送事隨宜，  是名為惡死。",
    "T23n1442_045:0877c01": "  若行十善死，  妻子皆憶念；",
    "T23n1442_045:0877c02": "  殯葬並如法，  是名為善死。",
    "T23n1442_045:0877c03": "  生時唯獨來，  死時還獨去；",
    "T23n1442_045:0877c04": "  自受於苦樂，  無有共分者。",
    "T23n1442_045:0877c05": "  伺命來取時，  父子不相救；",
    "T23n1442_045:0877c06": "  親屬及珍寶，  無能贖命者。",
    "T23n1442_045:0877c07": "  生老及病死，  日夜恒隨逐；",
    "T23n1442_045:0877c08": "  無有藏避處，  終被死王牽。",
    "T23n1442_045:0877c09": "  智者見是事，  捨而求出家；",
    "T23n1442_045:0877c10": "  當離煩惱海，  不受胞胎患。",
    "T23n1442_045:0877c11": "  我捨諸怨苦，  得成苾芻性；",
    "T23n1442_045:0877c12": "  終出生死獄，  長趣涅槃城。』",
    "T23n1442_045:0877c13": "[0877c13] 「時影勝王蒙仙道苾芻為說妙法，聞已恭敬",
    "T23n1442_045:0877c14": "深心渴仰，白言：『聖者！生死長遠卒難出離，我",
    "T23n1442_045:0877c15": "處王位與寂靜相違，但有隨喜未能解縛。』說",
    "T23n1442_045:0877c16": "是語已頂禮而去。"
}