{
    "T47n1969A_002:0165a10": "樂邦文類卷第二",
    "T47n1969A_002:0165a12": "四明石芝沙門宗曉編次",
    "T47n1969A_002:0165a13": "序跋(三十二家)",
    "T47n1969A_002:0165a14": "[0165a14] 念佛三昧詩序 圓悟法師 慧遠",
    "T47n1969A_002:0165a15": "[0165a15] 觀無量壽佛經疏序 智者禪師",
    "T47n1969A_002:0165a16": "[0165a16] 阿彌陀經通讚疏序 慈恩法師 窺基",
    "T47n1969A_002:0165a17": "[0165a17] 阿彌陀經疏序 孤山法師 智圓",
    "T47n1969A_002:0165a18": "[0165a18] 阿彌陀經新疏序 淨覺法師 仁岳",
    "T47n1969A_002:0165a19": "[0165a19] 觀無量壽佛經序 慈覺禪師 宗頤",
    "T47n1969A_002:0165a20": "[0165a20] 阿彌陀經勸持序 慈雲懺主 遵式",
    "T47n1969A_002:0165a21": "[0165a21] 往生西方略傳序 同前",
    "T47n1969A_002:0165a22": "[0165a22] 往生淨土懺願儀序 同前",
    "T47n1969A_002:0165a23": "[0165a23] 往生決疑行願二門序 同前",
    "T47n1969A_002:0165a24": "[0165a24] 淨土往生傳敘 飛山禪師 戒珠",
    "T47n1969A_002:0165a25": "[0165a25] 念佛三昧寶王論序 草堂法師 飛錫",
    "T47n1969A_002:0165a26": "[0165a26] 華嚴念佛三昧無盡燈 圓澄法師 義和",
    "T47n1969A_002:0165a27": "[0165a27] 無盡燈後跋 參政范 成大",
    "T47n1969A_002:0165a28": "[0165a28] 淨業禮懺儀序 大智律師 元照",
    "T47n1969A_002:0165a29": "[0165a29] 觀經九品圖後序 同前",
    "T47n1969A_002:0165b01": "[0165b01] 淨土十疑論序 提刑楊 傑",
    "T47n1969A_002:0165b02": "[0165b02] 淨土十疑論跋 待制陳 瓘",
    "T47n1969A_002:0165b03": "[0165b03] 直指淨土決疑集序 提刑楊 傑",
    "T47n1969A_002:0165b04": "[0165b04] 龍舒淨土文序 狀元張 孝祥",
    "T47n1969A_002:0165b05": "[0165b05] 龍舒淨土文跋 大慧禪師 宗杲",
    "T47n1969A_002:0165b06": "[0165b06] 淨土寶珠集序 侍郎王 古",
    "T47n1969A_002:0165b07": "[0165b07] 四十八願後序 慧覺法師 齊玉",
    "T47n1969A_002:0165b08": "[0165b08] 淨土警策序 吳興法師 元&#x9834;",
    "T47n1969A_002:0165b09": "[0165b09] 淨土自信錄序 無功叟王 闐",
    "T47n1969A_002:0165b10": "[0165b10] 修行淨土法門後序 侍郎莫 仲珪",
    "T47n1969A_002:0165b11": "[0165b11] 明師勝地論跋 獨醒居士林 鎬",
    "T47n1969A_002:0165b12": "[0165b12] 寶城易記錄序 待制陳 瓘",
    "T47n1969A_002:0165b13": "[0165b13] 遠法師齋忌禮文序 正言沈 濬",
    "T47n1969A_002:0165b14": "[0165b14] 稱讚淨土海眾詩序 府判方 楶",
    "T47n1969A_002:0165b15": "[0165b15] 西歸蓮社序 月堂法師 惠詢",
    "T47n1969A_002:0165b16": "[0165b16] 刊往生行願略傳序 鎧菴居士吳克己",
    "T47n1969A_002:0165b17": "文(十三家)",
    "T47n1969A_002:0165b18": "[0165b18] 廬山白蓮社誓文 晉逸士劉 遺民",
    "T47n1969A_002:0165b19": "[0165b19] 東海若 唐禮部柳 子厚",
    "T47n1969A_002:0165b20": "[0165b20] 東海若跋 文忠公蘇 軾",
    "T47n1969A_002:0165b21": "[0165b21] 東海若跋 橘洲禪師 寶曇",
    "T47n1969A_002:0165b22": "[0165b22] 弔武侍[銜-金+缶]畫佛文 唐文公韓 愈",
    "T47n1969A_002:0165b23": "[0165b23] 結社法集 通慧僧錄 贊寧",
    "T47n1969A_002:0165b24": "[0165b24] 蓮華勝會錄文 慈覺禪師 宗賾",
    "T47n1969A_002:0165b25": "[0165b25] 念佛防退方便文 同前",
    "T47n1969A_002:0165b26": "[0165b26] 念佛迴向發願文 同前",
    "T47n1969A_002:0165b27": "[0165b27] 念佛懺悔發願文 慈雲懺主 遵式",
    "T47n1969A_002:0165b28": "[0165b28] 結蓮社普勸文 總管張 [揙-戶+(今-一)]",
    "T47n1969A_002:0165b29": "[0165b29] 西資社同誓文 證通法師 師友",
    "T47n1969A_002:0165c01": "[0165c01] 往生淨土十願文 桐江法師 擇瑛",
    "T47n1969A_002:0165c02": "讚(十七首)",
    "T47n1969A_002:0165c03": "[0165c03] 金銀泥畫淨土變相讚 唐翰林李 白",
    "T47n1969A_002:0165c04": "[0165c04] 繡西方淨土幀讚 唐侍郎白 居易",
    "T47n1969A_002:0165c05": "[0165c05] 繡阿彌陀佛讚 同前",
    "T47n1969A_002:0165c06": "[0165c06] 西方淨土讚 孤山法師 智圓",
    "T47n1969A_002:0165c07": "[0165c07] 無量壽佛讚 大智律師 元照",
    "T47n1969A_002:0165c08": "[0165c08] 畫阿彌陀像讚 文忠公蘇 軾",
    "T47n1969A_002:0165c09": "[0165c09] 李伯時畫彌陀讚 寂音禪師 惠洪",
    "T47n1969A_002:0165c10": "[0165c10] 安樂國讚三十章 提刑楊 傑",
    "T47n1969A_002:0165c11": "[0165c11] 善導彌陀道場讚 同前",
    "T47n1969A_002:0165c12": "[0165c12] 白蓮咸教主真讚 同前",
    "T47n1969A_002:0165c13": "[0165c13] 傚禪月作遠公詠 太史黃 庭堅",
    "T47n1969A_002:0165c14": "[0165c14] 遠法師贊 給事程 俱",
    "T47n1969A_002:0165c15": "[0165c15] 劉遺民贊 同前",
    "T47n1969A_002:0165c16": "[0165c16] 陶靖節贊 同前",
    "T47n1969A_002:0165c17": "[0165c17] 謝康樂贊 同前",
    "T47n1969A_002:0165c18": "[0165c18] 陸道士贊 同前",
    "T47n1969A_002:0165c19": "[0165c19] 臨行自餞 樝菴法師 有嚴",
    "T47n1969A_002:0165c20": "念佛三昧詩序廬山法師慧遠",
    "T47n1969A_002:0165c21": "[0165c21] 序曰。念佛三昧者何。思專想寂之謂。思專則",
    "T47n1969A_002:0165c22": "志一不撓。想寂則氣虛神朗。氣虛則智恬其",
    "T47n1969A_002:0165c23": "照。神朗則無幽不徹。斯二乃是自然之玄符。",
    "T47n1969A_002:0165c24": "會一而致用也。是故靖恭閑宇而感物通靈。",
    "T47n1969A_002:0165c25": "御心唯正。動而入微。此假修以凝神。積習以",
    "T47n1969A_002:0165c26": "移性。猶或若茲。況夫尸居坐忘。冥懷至極。智",
    "T47n1969A_002:0165c27": "落宇宙。而闇蹈大方者哉。請言其始。菩薩初",
    "T47n1969A_002:0165c28": "登道位。甫窺玄門。體寂無為。而無弗為。及",
    "T47n1969A_002:0165c29": "其神變也。則令修短葺常度巨細互相違。三",
    "T47n1969A_002:0166a01": "光迴景以移照。天地卷而入懷矣。又諸三昧",
    "T47n1969A_002:0166a02": "其名甚眾。功高易進。念佛為先。窮玄極寂。尊",
    "T47n1969A_002:0166a03": "號如來。神體合變。應不以方。故今入斯定",
    "T47n1969A_002:0166a04": "者。昧然忘知。即所緣以成鑒。鑒明則內照交",
    "T47n1969A_002:0166a05": "映。而色象生焉。非耳目之所暨而聞見行焉。",
    "T47n1969A_002:0166a06": "於是&#x89A9;夫淵凝虛鏡之體。則悟靈相湛一清",
    "T47n1969A_002:0166a07": "明。自然察玄音之叩。心聽則塵累每消。滯情",
    "T47n1969A_002:0166a08": "融朗。非天下之至妙。孰能與於此。以茲而",
    "T47n1969A_002:0166a09": "觀。一覿之感。乃發久習之深覆。豁昏俗之重",
    "T47n1969A_002:0166a10": "迷。若匹夫眾定之所緣。故不得語其優劣。居",
    "T47n1969A_002:0166a11": "可知也。是以奉誠諸賢。咸思一揆之契咸寸",
    "T47n1969A_002:0166a12": "陰之頹景。懼來儲之未積。於是洗心法堂。整",
    "T47n1969A_002:0166a13": "衿清向。夜分忘寢。夙霄惟勤。庶夫貞詣之功。",
    "T47n1969A_002:0166a14": "以通三乘之志。臨津濟物。與九流而同往。仰",
    "T47n1969A_002:0166a15": "援超步。拔茆之興。俯引約進。秉策其後。以覽",
    "T47n1969A_002:0166a16": "眾篇之揮翰。豈徒文詠而已哉(廬山集。又載王喬之念佛三昧詩。見",
    "T47n1969A_002:0166a17": "下第五卷)。",
    "T47n1969A_002:0166a18": "  觀無量壽佛經疏序天台智者大師",
    "T47n1969A_002:0166a19": "[0166a19] 夫樂邦之與苦域。金寶之與泥沙。胎獄之望",
    "T47n1969A_002:0166a20": "華池。棘林之比瓊樹。誠由心分垢淨。見兩土",
    "T47n1969A_002:0166a21": "之升沈。行開善惡。&#x89A9;二方之&#x9E81;妙。喻形端則",
    "T47n1969A_002:0166a22": "影直。源濁則流昏。故知。欲生極樂國土。必",
    "T47n1969A_002:0166a23": "修十六妙觀。願見彌陀世尊。要行三種淨業。",
    "T47n1969A_002:0166a24": "然化因事漸。教藉緣興。是以闍王殺逆。韋提",
    "T47n1969A_002:0166a25": "哀請。大聖垂慈。乘機演法。曜玉相而流彩。",
    "T47n1969A_002:0166a26": "聳珍臺而顯瑞。雖廣示珍域。而宗歸安養。使",
    "T47n1969A_002:0166a27": "末俗有緣遵斯妙觀。落日懸鼓。用標送想之",
    "T47n1969A_002:0166a28": "方。大水結水。實表&#x7460;璃之地。風吟寶葉。共天",
    "T47n1969A_002:0166a29": "樂而同繁。波動金渠。將契經而合響。觀肉髻",
    "T47n1969A_002:0166b01": "而瞻侍者。念毫相而&#x89A9;如來。及其瞑目告終。",
    "T47n1969A_002:0166b02": "上珍臺而高踊。文成印壞。坐金蓮而化生。隨",
    "T47n1969A_002:0166b03": "三輩而橫截。越五苦而長騖。可謂微行妙觀",
    "T47n1969A_002:0166b04": "至道要術者哉。",
    "T47n1969A_002:0166b05": "[0166b05] 此經心觀為宗。實相為體。所言佛說觀無量",
    "T47n1969A_002:0166b06": "壽佛者。佛是所觀勝境。舉正報以收依果。述",
    "T47n1969A_002:0166b07": "化主以包徒眾。觀雖十六。言佛便周。故云佛",
    "T47n1969A_002:0166b08": "說觀無量壽佛。經者訓法訓常。由聖人金口",
    "T47n1969A_002:0166b09": "故。",
    "T47n1969A_002:0166b10": "  阿彌陀經通贊疏序慈恩法師窺基",
    "T47n1969A_002:0166b11": "[0166b11] 詳夫理絕眾詮。豈三乘之可攝。智圓萬德。非",
    "T47n1969A_002:0166b12": "十地以能觀。布慈雲而廕四生洒法雨而津",
    "T47n1969A_002:0166b13": "九有。由是降神兜率。誕跡迦維。厭欲樂於王",
    "T47n1969A_002:0166b14": "宮。獲真常於覺樹。良以群生業惑魔黨增強。",
    "T47n1969A_002:0166b15": "騰苦海以闢三途。溺慈舟而吞萬善。是以高",
    "T47n1969A_002:0166b16": "張教網。直指淨方。是入聖之玄門。乃超凡之",
    "T47n1969A_002:0166b17": "妙躅。十重淨土。約地位以等差。九品蓮臺。",
    "T47n1969A_002:0166b18": "契根宜之次第。大矣哉。&#x9008;拋空有之門。獨",
    "T47n1969A_002:0166b19": "&#x9834;斷常之表。佛者覺道已圓。說者慈心演法。",
    "T47n1969A_002:0166b20": "阿彌陀者。無量壽也。經者常法攝貫也。常則",
    "T47n1969A_002:0166b21": "百王不易。法則千代同規。攝則包括眾詮。貫",
    "T47n1969A_002:0166b22": "者通連妙理。故云佛說阿彌陀經也。",
    "T47n1969A_002:0166b23": "  阿彌陀經疏序孤山法師智圓",
    "T47n1969A_002:0166b24": "[0166b24] 夫心性之為體也。明乎靜乎一而已矣。無凡",
    "T47n1969A_002:0166b25": "聖焉。無依正焉。無延促焉。無淨穢焉。及其",
    "T47n1969A_002:0166b26": "感物隨緣而變。則為六凡焉。為三聖焉。有",
    "T47n1969A_002:0166b27": "依焉有正焉。依正既作。則身壽有延促矣。國",
    "T47n1969A_002:0166b28": "土有淨穢矣。吾佛大聖人。得明靜之一者也。",
    "T47n1969A_002:0166b29": "乃假道於慈。託宿於悲。將欲歐群迷使復其",
    "T47n1969A_002:0166c01": "本。於是乎。無身而示身。無土而示土。延其壽",
    "T47n1969A_002:0166c02": "淨其土俾其忻。促其壽穢其土俾其厭。既忻",
    "T47n1969A_002:0166c03": "且厭。則漸誘之策行矣。是故釋迦現有量而",
    "T47n1969A_002:0166c04": "取穢土。非欲其厭耶。彌陀現無量而取淨土。",
    "T47n1969A_002:0166c05": "非欲其忻乎。此則折之。彼則攝之。使其復本",
    "T47n1969A_002:0166c06": "而達性耳。故淨名曰。隨所調伏眾生而取佛",
    "T47n1969A_002:0166c07": "土者。其是之謂乎。雖寶樓金池為悅目之翫。",
    "T47n1969A_002:0166c08": "而非惑蕩之色。而能達唯心無境矣。雖風樹",
    "T47n1969A_002:0166c09": "鳥聲有入耳之娛。而非惉懘之音。而能念三",
    "T47n1969A_002:0166c10": "寶有歸矣。夫如是則復乎明靜之體者。如轉",
    "T47n1969A_002:0166c11": "掌耳。經云。眾生生者皆是阿鞞跋致是也。大",
    "T47n1969A_002:0166c12": "矣哉。聖人之善權也如此。是故群經森列。而",
    "T47n1969A_002:0166c13": "偏讚淨方。其有旨哉。佛說阿彌陀經者。其偏",
    "T47n1969A_002:0166c14": "讚之謂歟。吾愛其辭簡而理明其文約而事",
    "T47n1969A_002:0166c15": "備。足可以誘弱喪而係童蒙焉。於是約龍樹",
    "T47n1969A_002:0166c16": "之宗。準智者之說。依經辨理。為之義疏。若",
    "T47n1969A_002:0166c17": "極深研幾。則吾豈敢。庶乎有助於真風。為益",
    "T47n1969A_002:0166c18": "於後昆爾。",
    "T47n1969A_002:0166c19": "  阿彌陀經新疏序淨覺法師仁岳",
    "T47n1969A_002:0166c20": "[0166c20] 或曰。虛空無涯。世界無量。其間有凡有聖。",
    "T47n1969A_002:0166c21": "有淨有穢。何為其然乎。曰妄念而然也。真則",
    "T47n1969A_002:0166c22": "不然。諸佛證真。空界殞裂。至論應化身土之",
    "T47n1969A_002:0166c23": "事。亦隨眾生妄念所感。蓋使夫革凡成聖捨",
    "T47n1969A_002:0166c24": "穢趣淨。然後純純乎。如諸佛之證也。噫眾",
    "T47n1969A_002:0166c25": "生之妄也久矣。故我佛能仁氏起無緣慈悲。",
    "T47n1969A_002:0166c26": "出堪忍世界。以若干方便。開諸度門。繇是五",
    "T47n1969A_002:0166c27": "時設教。三乘授道。雖頓漸不同。同歸于理。",
    "T47n1969A_002:0166c28": "其有我佛未度。而度在他佛者。則曰補處之",
    "T47n1969A_002:0166c29": "有慈氏。極樂之有彌陀。乃至十方淨佛國土。",
    "T47n1969A_002:0167a01": "示若鏡像。導如津梁。隨其所應。利有攸往。然",
    "T47n1969A_002:0167a02": "而補處雖近。十方俱遠。諸大乘經。莫不稱讚",
    "T47n1969A_002:0167a03": "乎極樂為最彌陀為勝。依正既異。壽命且長。",
    "T47n1969A_002:0167a04": "眾生信而願生者多矣。神化之蹟粲在群藉。",
    "T47n1969A_002:0167a05": "佛言。將來法滅。唯留無量壽經。住世百年。",
    "T47n1969A_002:0167a06": "天台云。當知。彼佛於此惡世。偏有緣爾。茲經",
    "T47n1969A_002:0167a07": "也。始慈恩法師&#x751E;有譔釋。復有疏本。亦題基",
    "T47n1969A_002:0167a08": "公之名。相傳云。此無名師。假託而行也。校其",
    "T47n1969A_002:0167a09": "文旨。實大同而小別。洎孤山中庸子章句後",
    "T47n1969A_002:0167a10": "出。盛傳于時。以病中援毫。詞簡義略。凡用",
    "T47n1969A_002:0167a11": "敷訓。似未盡於方等之詮乎。走不敏探智者",
    "T47n1969A_002:0167a12": "之教。頗歷歲紀。常欲以一家法要并淨土諸",
    "T47n1969A_002:0167a13": "說覆述斯文。竊避人之多忌。未果所志。年逼",
    "T47n1969A_002:0167a14": "耳順。退藏故園。伏念玉泉報恩。九旬揮於犀",
    "T47n1969A_002:0167a15": "柄。圭&#x5CEF;思孝七月薦於蘭盆。緬挹清芬遂獲",
    "T47n1969A_002:0167a16": "操染。卷成析為上下。以新疏目之。別舊章也。",
    "T47n1969A_002:0167a17": "若乃言之無文。吾何敢以前說並駕。或言下",
    "T47n1969A_002:0167a18": "之理粗通大方。亦所不讓云。",
    "T47n1969A_002:0167a19": "  觀無量壽佛經序慈覺禪師宗頤",
    "T47n1969A_002:0167a20": "[0167a20] 夫正遍知海。從心想生。諸佛世界。隨心淨土。",
    "T47n1969A_002:0167a21": "然則彌陀至聖不隔下凡。極樂雖遙。豈離方",
    "T47n1969A_002:0167a22": "寸。所以念佛而即得見佛。求生而遂能往生。",
    "T47n1969A_002:0167a23": "觀無量壽經者。以法界心照實相境。三種淨",
    "T47n1969A_002:0167a24": "業。明法行之正因。十六妙觀。為寂照之方",
    "T47n1969A_002:0167a25": "便。法身與化身隨量。依報與正報齊觀。是以",
    "T47n1969A_002:0167a26": "韋提希豁然大悟。授記往生。佛世尊親&#x52C5;受",
    "T47n1969A_002:0167a27": "持。廣說斯事。經傳此土。人罕流通。不有圓",
    "T47n1969A_002:0167a28": "機。誰陳法施。常山比丘瓊安等。憫眾生之日",
    "T47n1969A_002:0167a29": "用不出塵勞。嗟妙境之無邊。願為鄉導。同心",
    "T47n1969A_002:0167b01": "鏤板。庶廣受持。非勢至之同倫。即遠公之舊",
    "T47n1969A_002:0167b02": "社。聊伸序引。普告未聞。",
    "T47n1969A_002:0167b03": "阿彌陀經勸持序慈雲懺主遵式",
    "T47n1969A_002:0167b04": "[0167b04] 此經文句雖約。與大本意同。上聖赴緣。廣略",
    "T47n1969A_002:0167b05": "異耳。依正主伴。於是備焉。願行方軌。有加諸",
    "T47n1969A_002:0167b06": "說辭簡義博諷易功多。良在茲矣。初則廣讚",
    "T47n1969A_002:0167b07": "依正。引物忻求。次則六方引同訓勉生信。三",
    "T47n1969A_002:0167b08": "則舉難況易。使聞者知歸。第一廣讚依正者。",
    "T47n1969A_002:0167b09": "初讚次勸修願行。佛告長老下。標立所讚。彼",
    "T47n1969A_002:0167b10": "土何故名為極樂下。先讚依果。即珠網麗天。",
    "T47n1969A_002:0167b11": "瓊林矗地(一)。池流八德。蓮吐四光(二)。天樂韻於",
    "T47n1969A_002:0167b12": "六時。&#x88D3;華散於億剎(三)。他禽演於道品。風樹",
    "T47n1969A_002:0167b13": "傳於法音(四)。舍利弗於意下。廣讚正報。先讚",
    "T47n1969A_002:0167b14": "化主。相好八萬。舉光明以遍收。功德喻沙。言",
    "T47n1969A_002:0167b15": "壽命以統括。成佛十劫。簡過未以釋疑(已上化主)又",
    "T47n1969A_002:0167b16": "舍利弗下。讚眷屬。聲聞雖眾。皆發大心。菩薩",
    "T47n1969A_002:0167b17": "云多。率居補處。生者咸歸於定聚。趣途即預",
    "T47n1969A_002:0167b18": "於阿鞞(已上眷屬)次眾生聞者下。勸修願行。先願。",
    "T47n1969A_002:0167b19": "次不可以少善根下修行一日等者。正在用心",
    "T47n1969A_002:0167b20": "之厚薄。不在責時之久近。宜遵一心不亂。其",
    "T47n1969A_002:0167b21": "人臨命終下。明得果。我見是利下結勸。次如",
    "T47n1969A_002:0167b22": "我今者下。第二六方引同訓勉生信。先引同。",
    "T47n1969A_002:0167b23": "次於汝意下勸信。亦是勸持。如我今者下。第",
    "T47n1969A_002:0167b24": "三舉難況易。五濁得道為難。淨土修行則易。",
    "T47n1969A_002:0167b25": "並如文請。先熟尋節段。然後誦文。則起盡有",
    "T47n1969A_002:0167b26": "倫。功不虛棄。如或清晨靜夜。收視聽以端居。",
    "T47n1969A_002:0167b27": "口誦心游。蕩神明於幽極。氛累斯滌。淨境弗",
    "T47n1969A_002:0167b28": "迷。廣舌勸持。豈不然也。",
    "T47n1969A_002:0167b29": "往生西方略傳序同前",
    "T47n1969A_002:0167c01": "[0167c01] 維西方淨土者。瓊林寶網珠閣瑤池。超倍剎",
    "T47n1969A_002:0167c02": "於玉毫。耀千光於沙界。諸佛同讚。群賢所宗。",
    "T47n1969A_002:0167c03": "遍告曼殊咸願生乎其國。天親彌勒。皆誓往",
    "T47n1969A_002:0167c04": "於彼方。大聖尚然。況常徒者也。至若散因定",
    "T47n1969A_002:0167c05": "業少善多福。截五道而長騖。睠九品以高升。",
    "T47n1969A_002:0167c06": "直到薩雲無復退轉。故彼佛本願云。設我得",
    "T47n1969A_002:0167c07": "佛。十方眾生。至心信樂。欲生我國。乃至十",
    "T47n1969A_002:0167c08": "念。若不生者。不取正覺。唯除五逆誹謗正法",
    "T47n1969A_002:0167c09": "(五逆者。出佛身血。破和合僧。殺阿羅漢。殺父。殺母也)今既幸無逆罪。不謗",
    "T47n1969A_002:0167c10": "大乘。豈有願求而不遂也。況復十六觀云。下",
    "T47n1969A_002:0167c11": "品下生者。具足諸罪。四重五逆謗方等法地",
    "T47n1969A_002:0167c12": "獄火現。十念稱佛。地獄猛火。化為涼風。即生",
    "T47n1969A_002:0167c13": "彼土。斯則又許逆罪之輩十念得生。況無此",
    "T47n1969A_002:0167c14": "罪者乎。推此而言。宜各自信。凡願生者。無不",
    "T47n1969A_002:0167c15": "遂心。故天台智者臨終讚曰。四十八願。莊嚴",
    "T47n1969A_002:0167c16": "淨土。華池寶樹。易往無人。火車相現。一念改",
    "T47n1969A_002:0167c17": "悔。尚得往生。況戒定熏修。淨行道力實不唐",
    "T47n1969A_002:0167c18": "捐。又本願云。十方眾生。聞我名號。繫念我",
    "T47n1969A_002:0167c19": "國。迴向欲生。若不果遂者。誓不成佛。又應校",
    "T47n1969A_002:0167c20": "量業行久近者。十念信樂。尚生彼國。況復一",
    "T47n1969A_002:0167c21": "日信樂者。況復一月一年一生而信樂者耶。",
    "T47n1969A_002:0167c22": "又應校量滅罪輕重者。一念滅八十億劫生",
    "T47n1969A_002:0167c23": "死重罪(重罪者。即前五逆也)一念稱佛滅罪既爾。況復十",
    "T47n1969A_002:0167c24": "念所滅罪耶。況復一日一月一年一生念佛所",
    "T47n1969A_002:0167c25": "滅罪耶。重逆尚滅。況輕罪乎。又應校量念佛",
    "T47n1969A_002:0167c26": "功德比餘善根優劣之相者。經云。若人以四",
    "T47n1969A_002:0167c27": "事極好之物。供養三千大千世界滿中阿羅",
    "T47n1969A_002:0167c28": "漢辟支聖人。所得福德。不如有人一合掌。一",
    "T47n1969A_002:0167c29": "稱南無佛陀。如彼大千聖福。假使百分千分",
    "T47n1969A_002:0168a01": "百千億分。算數譬喻皆所不及。一稱佛名者功",
    "T47n1969A_002:0168a02": "德無量。一稱佛名功德尚爾。況復十念佛者。",
    "T47n1969A_002:0168a03": "況復一日一月一年一生。念阿彌陀佛者所",
    "T47n1969A_002:0168a04": "得功德耶。復次應知。念佛之人。現世安隱。",
    "T47n1969A_002:0168a05": "眾聖守護。離諸災厄。且近校量今時風俗。競",
    "T47n1969A_002:0168a06": "祭鬼神。求其福祐。望得安隱。信邪殺命。造",
    "T47n1969A_002:0168a07": "罪結冤。必無福慶而可利人。虛招來生地獄",
    "T47n1969A_002:0168a08": "罪報。易曰。積不善之家。必有餘殃。殺生害",
    "T47n1969A_002:0168a09": "命。祖承祭法。非一朝一夕。豈非積不善耶。殃",
    "T47n1969A_002:0168a10": "咎何疑也。若言殺生非不善者。古今帝王。何",
    "T47n1969A_002:0168a11": "故仁慈化世。勝殘去殺。禽魚遂性。令登壽域。",
    "T47n1969A_002:0168a12": "咸稱善耶。然祭祀之法。天竺韋陀支那祀典。",
    "T47n1969A_002:0168a13": "既未逃於世論。真誘俗之權方。周公雖稱事",
    "T47n1969A_002:0168a14": "神。不達彙征之道。仲尼焉能事鬼。蓋迷六趣",
    "T47n1969A_002:0168a15": "之源。老氏經既混於九流。莊子未移於百氏。",
    "T47n1969A_002:0168a16": "惟釋宗所辨。曲盡其理。天趣在上。人居其次。",
    "T47n1969A_002:0168a17": "修羅處中。鬼畜斯下。今以人事鬼。其猶俛首",
    "T47n1969A_002:0168a18": "就足抑君奉民。何逆之甚也。又鬼有邪力。事",
    "T47n1969A_002:0168a19": "之既久。物黨方類。死墮其中。世其迷哉。且三",
    "T47n1969A_002:0168a20": "界大師萬德慈父。歸之者罪滅。尚之者福生。",
    "T47n1969A_002:0168a21": "諸經具說。若能暫歸三寶。受持一佛名者。現",
    "T47n1969A_002:0168a22": "世當獲十種勝利。一者晝夜常得一切諸天",
    "T47n1969A_002:0168a23": "大力神將。河沙眷屬隱形守護。二者常得二",
    "T47n1969A_002:0168a24": "十五大菩薩。如觀世音等。及一切菩薩常隨",
    "T47n1969A_002:0168a25": "守護。三者常為諸佛晝夜護念。阿彌陀佛常",
    "T47n1969A_002:0168a26": "放光明。攝受此人。四者一切惡鬼。若夜叉若",
    "T47n1969A_002:0168a27": "羅剎。皆不能害。一切毒蛇毒龍毒藥。悉不能",
    "T47n1969A_002:0168a28": "中。五者一切火難水難。冤賊刀箭。牢獄枷",
    "T47n1969A_002:0168a29": "柚。橫死枉死。悉皆不受。六者先所作罪皆悉",
    "T47n1969A_002:0168b01": "消滅。所殺冤命。彼蒙解脫。更無執對。七者夜",
    "T47n1969A_002:0168b02": "夢正直。或復夢見阿彌陀佛勝妙色像。八者",
    "T47n1969A_002:0168b03": "心常歡喜。顏色光澤。氣力充盛。所作吉利。",
    "T47n1969A_002:0168b04": "九者常為一切世間人民。恭敬供養。歡喜禮",
    "T47n1969A_002:0168b05": "拜。猶如敬佛。十者命終之時。心無怖畏。正",
    "T47n1969A_002:0168b06": "念歡喜。現前得見阿彌陀佛。及諸聖眾。持金",
    "T47n1969A_002:0168b07": "蓮臺。接引往生西方淨土。盡未來際。受勝妙",
    "T47n1969A_002:0168b08": "樂。諸有智人。請觀念佛。所獲現世福利功德。",
    "T47n1969A_002:0168b09": "豈同世人祠祀之法。現無福利未來受苦耶。",
    "T47n1969A_002:0168b10": "又復當信一切大乘經典。皆讚西方莊嚴淨",
    "T47n1969A_002:0168b11": "土勸令往生。若華嚴方等般若法華涅槃。諸",
    "T47n1969A_002:0168b12": "部諸經。皆示行相。及讚功德。又諸菩薩天親",
    "T47n1969A_002:0168b13": "龍樹。皆各造論稱讚淨土。又此方諸法師禪",
    "T47n1969A_002:0168b14": "師。各造論著疏。光讚西方。道安法師往生論",
    "T47n1969A_002:0168b15": "六卷。慧遠法師造觀經疏一卷。天台智者造",
    "T47n1969A_002:0168b16": "十疑論觀經疏彌陀經疏。各一卷。道綽禪師",
    "T47n1969A_002:0168b17": "撰安樂集三卷。善導和尚。立五會教勸人念",
    "T47n1969A_002:0168b18": "佛。造觀經疏一卷二十四讚六時禮文各一",
    "T47n1969A_002:0168b19": "卷。懷感法師。得念佛三昧造決疑論七卷。慈",
    "T47n1969A_002:0168b20": "愍三藏。撰淨土慈悲集三卷。慈恩法師。造彌",
    "T47n1969A_002:0168b21": "陀經疏二卷。鎮國沙門澄觀。造觀經疏一卷。",
    "T47n1969A_002:0168b22": "有誰聞此眾聖稱楊誘勸往生。而不信樂。除",
    "T47n1969A_002:0168b23": "彼不肖人癡瞑無智者。斯更復引自古及今。",
    "T47n1969A_002:0168b24": "西天東夏道俗士女。往生高人三十三條顯",
    "T47n1969A_002:0168b25": "驗之事。具示將來諸有賢達。願共往生云也。",
    "T47n1969A_002:0168b26": "往生淨土懺願儀序同前",
    "T47n1969A_002:0168b27": "[0168b27] 原其諸佛憫物迷盲。設多方便而引取之。但",
    "T47n1969A_002:0168b28": "唯安養淨業。捷直可修。諸大乘經。皆啟斯要。",
    "T47n1969A_002:0168b29": "十方諸佛。無不稱美者也。若比丘四眾及善",
    "T47n1969A_002:0168c01": "男女諸根缺具者。欲得速破無明諸闇。欲得",
    "T47n1969A_002:0168c02": "永滅五逆十惡犯禁重罪及餘輕過。當修此",
    "T47n1969A_002:0168c03": "法。欲得還復清淨大小戒律。現前得念佛三",
    "T47n1969A_002:0168c04": "昧。及能具足一切菩薩諸波羅蜜門者。當學",
    "T47n1969A_002:0168c05": "此法。欲得臨終離諸怖畏。身心安快喜悅如",
    "T47n1969A_002:0168c06": "歸。光照室宅。異香音樂。阿彌陀佛觀音勢",
    "T47n1969A_002:0168c07": "至。現在其前。送紫金臺。授手接引。五道橫",
    "T47n1969A_002:0168c08": "截。九品長騖。謝去熱惱。安息清涼。初離塵",
    "T47n1969A_002:0168c09": "勞。便至不退。不歷長劫。即得無生者。當學",
    "T47n1969A_002:0168c10": "是法。欲修少法而感妙報。十方諸佛俱時稱",
    "T47n1969A_002:0168c11": "讚。現前授記。一念供養無央數佛。即還本國。",
    "T47n1969A_002:0168c12": "與彌陀坐食。觀音議論。勢至行步。眼耳洞",
    "T47n1969A_002:0168c13": "視徹聞。身量無際。飛空自在。宿命了了。遍見",
    "T47n1969A_002:0168c14": "五道如鏡面像。念念證入無盡三昧。如是稱",
    "T47n1969A_002:0168c15": "述。不可窮盡。應當修習此之勝法。如所說者。",
    "T47n1969A_002:0168c16": "皆實不虛。十方諸佛。出廣長舌。稱美此事。以",
    "T47n1969A_002:0168c17": "示不妄。我等云何敢不信佛。今取淨土眾經",
    "T47n1969A_002:0168c18": "立此行法。若欲廣知。尋經補益。",
    "T47n1969A_002:0168c19": "往生決疑行願二門序同前",
    "T47n1969A_002:0168c20": "[0168c20] 維安養寶剎。大覺攸贊。三輩高升。夕孕金",
    "T47n1969A_002:0168c21": "華。列宿猶暫於海滴。晨游玉沼。世燈彊喻",
    "T47n1969A_002:0168c22": "於河沙。良以。十方爰來。四生利往。雖騰光而",
    "T47n1969A_002:0168c23": "普示。終稽首而偏求。故其竺國皇州自今觀",
    "T47n1969A_002:0168c24": "古。彼則鉅賢至聖。咸舒藻以為盟。此則覺德",
    "T47n1969A_002:0168c25": "鴻儒。盡摛毫而作誓。自茲迴向綿續。唱和相",
    "T47n1969A_002:0168c26": "尋。誠為道德之通衢常樂之直濟者也。但世",
    "T47n1969A_002:0168c27": "多創染割截。未識方隅。忽遇問津。靡暫濫吹。",
    "T47n1969A_002:0168c28": "或攘臂排為小教。或大笑斥作權乘。以其言",
    "T47n1969A_002:0168c29": "既反經。人惑常典。易不云乎。居其室出其言",
    "T47n1969A_002:0169a01": "不善。則千里之外違之。況其邇者乎。遂輒述",
    "T47n1969A_002:0169a02": "往生淨土決疑行願二門。詞愧不文。理存或",
    "T47n1969A_002:0169a03": "當。視菽麥而且辨。挹涇渭而永分。翦伊蘭",
    "T47n1969A_002:0169a04": "之臭林。植栴檀之香幹。信解行願。原始要",
    "T47n1969A_002:0169a05": "終。不數千言而能備舉者。實茲二門矣。",
    "T47n1969A_002:0169a06": "淨土往生傳敘飛山禪師戒珠",
    "T47n1969A_002:0169a07": "[0169a07] 給孤園中聖賢之眾畢集。是時眾無一詞之",
    "T47n1969A_002:0169a08": "請。如來遽然而告曰。過是西方十萬億國有",
    "T47n1969A_002:0169a09": "淨土焉。其土廣博。百寶成焉。又曰。眾生思",
    "T47n1969A_002:0169a10": "焉念焉。求而以生者。皆如願焉。說者曰。十二",
    "T47n1969A_002:0169a11": "分教以羅萬有。此乃無問自說之一分也。其",
    "T47n1969A_002:0169a12": "義猶何。猶母之拊嬰兒不俟其請。但欲顧其",
    "T47n1969A_002:0169a13": "手足乳而哺之。腹而擁之也。然如來捨兜率",
    "T47n1969A_002:0169a14": "降迦維。其說法者五十年。流慈振毓。隨機有",
    "T47n1969A_002:0169a15": "授。其間龍天釋梵聲聞緣覺大菩薩眾。棄頭",
    "T47n1969A_002:0169a16": "目捐髓腦。外於國城珍寶。殷勤三請者非一。",
    "T47n1969A_002:0169a17": "如來或辭或默。止止而不說者有之。至是而",
    "T47n1969A_002:0169a18": "乃自說。誠悲五濁異生流浪而不息者長劫。",
    "T47n1969A_002:0169a19": "夫將厭五濁。期生于淨土。必在乎專念。念言",
    "T47n1969A_002:0169a20": "之至以繫乎想十六觀。所以第資焉。經稱諸",
    "T47n1969A_002:0169a21": "佛正遍知海從心想生。其故何哉。明其始也。",
    "T47n1969A_002:0169a22": "舉其漸之之謂也。行始於有修。智始於有習。",
    "T47n1969A_002:0169a23": "無上極果。以始于深心。深心者。確乎其不可",
    "T47n1969A_002:0169a24": "拔者也。故一念轉三塗之苦。十念階九品之",
    "T47n1969A_002:0169a25": "華。此雖大乘方等諸經。皆所互陳而互發。",
    "T47n1969A_002:0169a26": "非止一經言而發之也。漢魏已來翹誠西向",
    "T47n1969A_002:0169a27": "&#x25BE3;聞其有人者。實以大法初流。經文之未備",
    "T47n1969A_002:0169a28": "矣。西晉時。劉曜寇蕩京雒。僧顯避地江東。始",
    "T47n1969A_002:0169a29": "由三事因願。驟感祥異。然其拳拳之志。以遭",
    "T47n1969A_002:0169b01": "亂世。遺風勝業代或無聞。東晉之末。遠師憩",
    "T47n1969A_002:0169b02": "跡廬阜。其同意法師釋道炳竺道生佛陀耶",
    "T47n1969A_002:0169b03": "舍。洎在家英豪劉遺民雷次宗周續之等。一",
    "T47n1969A_002:0169b04": "百二十有三人。締結方外之游。希風來集。遠",
    "T47n1969A_002:0169b05": "以幻集之期不克以常保。夢游之軀不可以",
    "T47n1969A_002:0169b06": "長存。因指無量壽國。結之遐游。焉其已也。又",
    "T47n1969A_002:0169b07": "言。其國清淨。無三塗無六趣。眾生依向不一",
    "T47n1969A_002:0169b08": "生而生者。寶幢為之前導。金蓮為之受質。於",
    "T47n1969A_002:0169b09": "是相與而有蓮社之稱焉。今之以蓮社云云。",
    "T47n1969A_002:0169b10": "蓋其始也。或時以為淨社。義亦詳矣。自遠而",
    "T47n1969A_002:0169b11": "下。淨土之修益振。故宋有曇弘。齊有慧進。",
    "T47n1969A_002:0169b12": "梁有道珍。李唐之間。&#x9834;悟通識之士。如道綽",
    "T47n1969A_002:0169b13": "善導者。累復有焉。余以像季之餘。值佛遺法。",
    "T47n1969A_002:0169b14": "緬懷淨業。其亦有年。每以前賢事跡散於諸",
    "T47n1969A_002:0169b15": "傳。淪於異代。不得類例相從條然以見。繇是",
    "T47n1969A_002:0169b16": "歷考梁隋而下。慧皎道宣諸師所撰傳記十",
    "T47n1969A_002:0169b17": "有二家。洎大宋通慧大師新傳。且得顯等七",
    "T47n1969A_002:0169b18": "十五人。其傳之作。理或有所暗昧。詞或有所",
    "T47n1969A_002:0169b19": "叢脞。因復修正而發明之。外有鴻業慧明等",
    "T47n1969A_002:0169b20": "六十二人。在其生平想像。至於捨生之際。不",
    "T47n1969A_002:0169b21": "&#x751E;以矚勝相。備之不足起深信。乃無以備之。",
    "T47n1969A_002:0169b22": "後之明哲。或患其所不足。摭而備之者。亦余",
    "T47n1969A_002:0169b23": "之闕有補焉。",
    "T47n1969A_002:0169b24": "念佛三昧寶王論序草堂法師飛錫",
    "T47n1969A_002:0169b25": "[0169b25] 客有高信。至吾禪居。前禮致問。辭甚清逸。問",
    "T47n1969A_002:0169b26": "吾曰。修心之人成道捷徑。法華三昧不輕之",
    "T47n1969A_002:0169b27": "行。念佛三昧般舟之宗。僉為無上深妙禪門",
    "T47n1969A_002:0169b28": "者。願聞其致。對曰。吾拱默九峰。與世異營。",
    "T47n1969A_002:0169b29": "天書曲臨。自紫閣山草堂寺。令典千福法華",
    "T47n1969A_002:0169c01": "勝場。向三十年矣。希高扣寂。未有若君之所",
    "T47n1969A_002:0169c02": "問者也。子將涉無生之龍津。欲圖南以鵬舉。",
    "T47n1969A_002:0169c03": "吾不敏也。&#x751E;試論之。今則略開二十門。以明",
    "T47n1969A_002:0169c04": "斯旨耳。",
    "T47n1969A_002:0169c05": "華嚴念佛三昧無盡燈序圓澄法師義和",
    "T47n1969A_002:0169c06": "[0169c06] 六道凡夫三乘賢聖。其根本悉是靈明清淨。",
    "T47n1969A_002:0169c07": "一法界心。性覺寶光。各各圓滿。本不名諸佛。",
    "T47n1969A_002:0169c08": "亦不名眾生。但此心靈妙自在。不守自性故",
    "T47n1969A_002:0169c09": "隨迷悟之緣。作業受苦。名曰眾生。修道證",
    "T47n1969A_002:0169c10": "真。遂名諸佛。佛憫眾生顛倒妄想。執著而不",
    "T47n1969A_002:0169c11": "證得。於是稱法界性。說華嚴經。欲令眾生。知",
    "T47n1969A_002:0169c12": "一切法。即心自性。成就慧身。不由他悟。至於",
    "T47n1969A_002:0169c13": "善財證入法界。參諸知識。最初吉祥雲比丘。",
    "T47n1969A_002:0169c14": "教以無礙智慧念佛門。又解脫長者。教以唯",
    "T47n1969A_002:0169c15": "心念佛門。又普遍吉淨光夜神。教以觀德相",
    "T47n1969A_002:0169c16": "念佛門。其後華嚴諸祖。慮念佛者。莫得其要。",
    "T47n1969A_002:0169c17": "於善知識解脫門中。復設諸門。意使諸佛與",
    "T47n1969A_002:0169c18": "眾生交徹。淨土與穢土融通。法法彼此該收。",
    "T47n1969A_002:0169c19": "塵塵悉包遍法界。相即相入。無礙圓融。儻得",
    "T47n1969A_002:0169c20": "其門。則等諸佛於一朝。不得其門。則徒修因",
    "T47n1969A_002:0169c21": "於曠劫。夫不龜手之藥一也。有終身洴澼洸",
    "T47n1969A_002:0169c22": "者。有裂土而封者。蓋用有工拙。而利有大小",
    "T47n1969A_002:0169c23": "念佛法門一也。有涉時之久。致力之多。而平",
    "T47n1969A_002:0169c24": "素失其指歸。逮乎垂亡。他境強奪&#x5C20;能超邁。",
    "T47n1969A_002:0169c25": "此終身不免於洴澼洸之謂也。唯華嚴觀行。",
    "T47n1969A_002:0169c26": "得圓至功於頃刻。見佛境於塵毛。諸佛心內",
    "T47n1969A_002:0169c27": "眾生。新新作佛。眾生心中諸佛念念證真。至",
    "T47n1969A_002:0169c28": "簡至易。雖然諸佛拔苦與樂之心一也。不思",
    "T47n1969A_002:0169c29": "議力一也。唯西方彌陀世尊。接引娑婆眾生",
    "T47n1969A_002:0170a01": "願力偏重。即本師故。是以流通經中。普賢行",
    "T47n1969A_002:0170a02": "願獨指彌陀。極為至切(義和)晚年退席平江能",
    "T47n1969A_002:0170a03": "仁。遍搜淨土傳錄與諸論讚。未&#x751E;有華嚴圓",
    "T47n1969A_002:0170a04": "融念佛法門。蓋巴歌和眾。雪曲應稀。無足道",
    "T47n1969A_002:0170a05": "者。嗚呼不思議法門。散乎大經與疏記之中。",
    "T47n1969A_002:0170a06": "無聞於世。離此別求。何異北轅而之楚耶。於",
    "T47n1969A_002:0170a07": "是備錄法門。著為一編。使見聞者不動步而",
    "T47n1969A_002:0170a08": "歸淨土。安俟階梯。非思量而證彌陀。豈存言",
    "T47n1969A_002:0170a09": "念。諸佛則背塵合覺故明。眾生則背覺合塵",
    "T47n1969A_002:0170a10": "故昏。欲使冥者皆明。明終無盡。因目其篇曰",
    "T47n1969A_002:0170a11": "無盡燈云爾。乾道元年九月望。臨安府慧因",
    "T47n1969A_002:0170a12": "院。華嚴教觀義和序。",
    "T47n1969A_002:0170a13": "無盡燈後跋參政范成大",
    "T47n1969A_002:0170a14": "[0170a14] 念佛三昧深廣微密。世但以音聲為佛事。此",
    "T47n1969A_002:0170a15": "書既出。當有知津者。乾道丁亥季夏七日。吳",
    "T47n1969A_002:0170a16": "郡范成大書。",
    "T47n1969A_002:0170a17": "淨業禮懺儀序大智律師元照",
    "T47n1969A_002:0170a18": "[0170a18] 元照自下壇來。便知學律。但稟性庸薄。為行",
    "T47n1969A_002:0170a19": "不肖。後遇天台神悟法師苦口提誨。始知改",
    "T47n1969A_002:0170a20": "跡。遂乃深求祖教。博究佛乘。而於佛祖微",
    "T47n1969A_002:0170a21": "言。薄有所領。竊自思曰。初心晚學。寧無夙",
    "T47n1969A_002:0170a22": "善。但不遇良導。作惡無恥。虛喪一生。受苦長",
    "T47n1969A_002:0170a23": "劫。於是發大誓願。常生娑婆五濁惡世。通達",
    "T47n1969A_002:0170a24": "佛理。作大導師。提誘群生。令入佛道。復見高",
    "T47n1969A_002:0170a25": "僧傳。慧布法師云。方土雖淨。非吾所願。若使",
    "T47n1969A_002:0170a26": "十二劫蓮華中受樂。何如三塗極苦處救眾",
    "T47n1969A_002:0170a27": "生也。由是堅持所見。歷涉歲年。於淨土門。略",
    "T47n1969A_002:0170a28": "無歸向。見修淨業。復生輕謗。後遭重病。色力",
    "T47n1969A_002:0170a29": "痿羸。神識迷茫。莫知趣向。既而病差。頓覺前",
    "T47n1969A_002:0170b01": "非。悲泣感傷。深自克責。志雖洪大。力未堪",
    "T47n1969A_002:0170b02": "任。仍覽天台十疑論。初心菩薩。未得無生忍。",
    "T47n1969A_002:0170b03": "要須常不離佛。又引智度論云。具縛凡夫。有",
    "T47n1969A_002:0170b04": "大悲心。願生惡世。救苦眾生。無有是處。譬如",
    "T47n1969A_002:0170b05": "嬰兒不得離母。又如弱羽秖可傅枝。自是盡",
    "T47n1969A_002:0170b06": "棄平生所學。專尋淨土教門二十餘年。未&#x751E;",
    "T47n1969A_002:0170b07": "暫捨。研詳理教。披括古今。頓釋群疑。愈加深",
    "T47n1969A_002:0170b08": "信。復見善導和尚專雜二修。若專修者。百即",
    "T47n1969A_002:0170b09": "百生。若雜修者。萬千一二。心識散亂。觀行難",
    "T47n1969A_002:0170b10": "成。一志專持四字名號。幾生逃逝。今始知歸。",
    "T47n1969A_002:0170b11": "仍以所修。展轉化導。盡未來際洪贊何窮。方",
    "T47n1969A_002:0170b12": "便多門。以信得入。如大勢至。以念佛心。獲悟",
    "T47n1969A_002:0170b13": "圓通。入三摩地。復自思念。已前所造無量罪",
    "T47n1969A_002:0170b14": "業。不信淨土謗法毀人。業因既成。苦果必克。",
    "T47n1969A_002:0170b15": "縱百千劫所作不亡。業性雖空。果報不失。內",
    "T47n1969A_002:0170b16": "懷慚恥。曉夕兢惶。於是躬對聖前。吐露肝膽。",
    "T47n1969A_002:0170b17": "五體投地。苦到懺悔。仍發大願。普攝眾生。同",
    "T47n1969A_002:0170b18": "修念佛。盡生淨土。欲常修習。須立軌儀。故集",
    "T47n1969A_002:0170b19": "諸文。布成此法。從始至末第列十門。並準聖",
    "T47n1969A_002:0170b20": "言。咸遵古式。事從簡要。法在精專。所貴自",
    "T47n1969A_002:0170b21": "備修持。豈敢貽諸先達。後賢披覽。知我志焉。",
    "T47n1969A_002:0170b22": "觀經九品圖後序同前",
    "T47n1969A_002:0170b23": "[0170b23] 世之學佛者。其始莫不皆曰為生死事大故",
    "T47n1969A_002:0170b24": "也。及乎聲利所動世緣所汩。則死生大事置",
    "T47n1969A_002:0170b25": "而弗論。或為人所扣擊。則他辭託跋。不能自",
    "T47n1969A_002:0170b26": "決。或云此不須問。或云不必須知。或云符到",
    "T47n1969A_002:0170b27": "奉行莫作計挍。或云隨處受生出入自在。或",
    "T47n1969A_002:0170b28": "云且生不高不下之家復男子身。或云把定",
    "T47n1969A_002:0170b29": "精神見善惡相不得隨去。或令預候知時。或",
    "T47n1969A_002:0170c01": "教臨終奪陰。或云百骸潰散一物長靈。或云",
    "T47n1969A_002:0170c02": "形散氣消歸去寂滅。如是種種臆度矯亂。皆",
    "T47n1969A_002:0170c03": "不出凡夫外道斷常二見。逮乎四大解分病",
    "T47n1969A_002:0170c04": "苦所迫。識神無主。隨業輪迴決無疑矣。借令",
    "T47n1969A_002:0170c05": "定日剋時。坐脫立化。世術可致。未足為奇。斯",
    "T47n1969A_002:0170c06": "由不見十六觀經。不知九品生相。不信彌陀",
    "T47n1969A_002:0170c07": "願力。而堅持所見。自甘塗炭。豈不為之悲哉。",
    "T47n1969A_002:0170c08": "姑蘇逸上人。久歷叢林。不滯偏見。屬意觀",
    "T47n1969A_002:0170c09": "經蓋有年矣。將恐道俗未閱經本。乃命工圖",
    "T47n1969A_002:0170c10": "繪九品之相。具引經文。以示其說。隨於經後。",
    "T47n1969A_002:0170c11": "各以偈頌為之激勵。且使知死生事大者。有",
    "T47n1969A_002:0170c12": "超越之路。而不溺於異見枉受輪轉。若乃因",
    "T47n1969A_002:0170c13": "相以舉目。因文而動懷。是必有信者解者修",
    "T47n1969A_002:0170c14": "者生者焉。以至疑者謗者。莫不皆為往生因",
    "T47n1969A_002:0170c15": "種。則斯文於世。豈小補哉。青山安忍子。仰之",
    "T47n1969A_002:0170c16": "不已。輒復命筆。隨喜讚嘆云。",
    "T47n1969A_002:0170c17": "天台淨土十疑論序提刑楊傑",
    "T47n1969A_002:0170c18": "[0170c18] 愛不重不生娑婆。念不一不生極樂。娑婆穢",
    "T47n1969A_002:0170c19": "土也。極樂淨土也。娑婆之壽有量。彼土之壽",
    "T47n1969A_002:0170c20": "則無量矣。娑婆備諸苦。彼土則安養無苦矣。",
    "T47n1969A_002:0170c21": "娑婆隨業輪轉生死。彼土一往。則永證無生",
    "T47n1969A_002:0170c22": "法忍。若願度生。則任意自在。不為諸業轉矣。",
    "T47n1969A_002:0170c23": "其淨穢壽量。苦樂生死。如是差別。而眾生冥",
    "T47n1969A_002:0170c24": "然不知。可不哀哉。阿彌陀佛。淨土攝受之主",
    "T47n1969A_002:0170c25": "也。釋迦如來。指導淨土之師也。觀音勢至。助",
    "T47n1969A_002:0170c26": "佛揚化者也。是以如來一代教典。處處丁寧",
    "T47n1969A_002:0170c27": "勸往生也。阿彌陀佛與觀音勢至。乘大願船。",
    "T47n1969A_002:0170c28": "泛生死海。不著此岸。不留彼岸。不止中流。",
    "T47n1969A_002:0170c29": "唯以濟度為佛事。是故阿彌陀經云。若有善",
    "T47n1969A_002:0171a01": "男子善女人。聞說阿彌陀佛執持名號。若一",
    "T47n1969A_002:0171a02": "日乃至七日。一心不亂。其人臨命終時。阿彌",
    "T47n1969A_002:0171a03": "陀佛。與諸聖眾現在其前。是人終時。心不顛",
    "T47n1969A_002:0171a04": "倒。即得往生極樂國土。又無量壽經云。十方",
    "T47n1969A_002:0171a05": "眾生。聞我名號。憶念我國。植諸德本。至心",
    "T47n1969A_002:0171a06": "迴向。欲生我國。不果遂者。不取正覺。所以祇",
    "T47n1969A_002:0171a07": "洹精舍無常院。令病者面西作往生淨土想。",
    "T47n1969A_002:0171a08": "蓋彌陀光明遍照法界。念佛眾生攝取不捨。",
    "T47n1969A_002:0171a09": "聖凡一體。機感相應。諸佛心內眾生塵塵極",
    "T47n1969A_002:0171a10": "樂。眾生心中淨土念念彌陀。吾以是觀之。智",
    "T47n1969A_002:0171a11": "慧者易生。能斷疑故。禪定者易生。不散亂故。",
    "T47n1969A_002:0171a12": "持戒者易生。遠諸染故。布施者易生。不我有",
    "T47n1969A_002:0171a13": "故。忍辱者易生。不瞋恚故。精進者易生。不退",
    "T47n1969A_002:0171a14": "轉故。不造善不作惡者易生。念純一故。諸惡",
    "T47n1969A_002:0171a15": "已作。業報已現者易生。實慚懼故。雖有眾善。",
    "T47n1969A_002:0171a16": "若無誠信心無深心。無迴向發願心者。則不",
    "T47n1969A_002:0171a17": "得上上品生矣。噫彌陀甚易持。淨土甚易往。",
    "T47n1969A_002:0171a18": "眾生不能持不能往。佛如眾生何。夫造惡業",
    "T47n1969A_002:0171a19": "入苦趣。念彌陀生極樂。二者皆佛言也。世人",
    "T47n1969A_002:0171a20": "憂墮地獄。而疑往生者。不亦惑哉。晉慧遠法",
    "T47n1969A_002:0171a21": "師。博通教乘。出稱夙德。&#x751E;與耶舍尊者劉遺",
    "T47n1969A_002:0171a22": "民諸英豪等。結白蓮社於廬山。蓋致精誠於",
    "T47n1969A_002:0171a23": "此爾。其後七百年。梁周隋唐至于 國朝。其",
    "T47n1969A_002:0171a24": "僧俗修奉獲感應者非一。咸見于淨土傳記。",
    "T47n1969A_002:0171a25": "豈誣也哉。然贊輔彌陀教觀者。其書山積。唯",
    "T47n1969A_002:0171a26": "天台智者大師淨土十疑論。最為首冠。援引",
    "T47n1969A_002:0171a27": "聖言。開決群惑。萬年闇室。日至而頓釋群陰。",
    "T47n1969A_002:0171a28": "千里水程舟具而不勞自力。非法藏後身。不",
    "T47n1969A_002:0171a29": "能至於是也。傑頃於都下。&#x751E;獲斯文。讀示所",
    "T47n1969A_002:0171b01": "知。無不生信。自遭酷罰。感悟益深。願廣其",
    "T47n1969A_002:0171b02": "傳。因為序引。熙寧九年仲秋述。",
    "T47n1969A_002:0171b03": "淨土十疑論後序待制陳瓘",
    "T47n1969A_002:0171b04": "[0171b04] 人心無常。法亦無定。心法萬差。其本在此。信",
    "T47n1969A_002:0171b05": "此則遍信。華嚴所以說十信。疑此則遍疑智",
    "T47n1969A_002:0171b06": "者所以說十疑。出疑入信。一入永入。不離於",
    "T47n1969A_002:0171b07": "此。得究竟處。淨土者究竟處也。此處有說法",
    "T47n1969A_002:0171b08": "之主。名無量壽。此佛說法。未&#x751E;間斷。疑障其",
    "T47n1969A_002:0171b09": "耳。則聾而不聞。疑障其心。則昧而不覺。不聞",
    "T47n1969A_002:0171b10": "不覺。安住惡習。讚嘆不念。隨喜&#x9E81;心。妄指蓮",
    "T47n1969A_002:0171b11": "胞以為虛誕。終不自念。此分段身。從何而得。",
    "T47n1969A_002:0171b12": "自何而來。胎獄穢濁。真實安在。信憑業識。",
    "T47n1969A_002:0171b13": "自隔真際。於一幻境。非彼執此。生生不靈。永",
    "T47n1969A_002:0171b14": "絕聖路。以如是故。釋迦如來。起大慈憫。於",
    "T47n1969A_002:0171b15": "穢濁中。發大音聲。讚彼淨土上妙之樂。於生",
    "T47n1969A_002:0171b16": "死中。為大船師。載以法船。令趍彼岸。晝夜度",
    "T47n1969A_002:0171b17": "生。無有休息。然而彌陀之岸本無彼此。釋迦",
    "T47n1969A_002:0171b18": "之船實非往來。譬如一燈分照八鏡。鏡有東",
    "T47n1969A_002:0171b19": "西光影無二。彌陀說法遍光影中。而釋迦方",
    "T47n1969A_002:0171b20": "便獨指西鏡。故已到彼岸者。乃可以忘彼此。",
    "T47n1969A_002:0171b21": "未入法界者。何自而泯東西。於此法中。若未",
    "T47n1969A_002:0171b22": "究竟。勿滯方隅。勿分彼此。但當正念諦信而",
    "T47n1969A_002:0171b23": "已。此二聖之意。而智者之所以信也。信者萬",
    "T47n1969A_002:0171b24": "善之母。疑者眾惡之根。能順其母能耡其根。",
    "T47n1969A_002:0171b25": "則向之所謂障緣眾生。聾可復聞。昧可復覺。",
    "T47n1969A_002:0171b26": "未出生死。得出生死。未生淨土。得生淨土。順",
    "T47n1969A_002:0171b27": "釋迦之誨。往面彌陀。隨彌陀之願。來助釋迦。",
    "T47n1969A_002:0171b28": "在此而遍歷十方。即西而普入諸鏡。自二聖",
    "T47n1969A_002:0171b29": "建立以來。如是之人。如河沙數。云何不信。云",
    "T47n1969A_002:0171c01": "何而疑。能自信己。又作方便。令諸未信無不",
    "T47n1969A_002:0171c02": "信者。此則智者之所以為悲也。明智大師(中",
    "T47n1969A_002:0171c03": "立)學智者之道。不順其文。而順其悲。所以又",
    "T47n1969A_002:0171c04": "印此論。冠以次公之序。而請予申廣其說以",
    "T47n1969A_002:0171c05": "助其傳。元祐八年七月十一日。左宣義郎前",
    "T47n1969A_002:0171c06": "簽書鎮東軍節度判官廳公事陳瓘序。",
    "T47n1969A_002:0171c07": "直指淨土決疑集序提刑楊傑",
    "T47n1969A_002:0171c08": "[0171c08] 大願聖人從淨土來。來實無來。深心凡夫。往",
    "T47n1969A_002:0171c09": "淨土去。去實無去。彼不來此。此不往彼。而其",
    "T47n1969A_002:0171c10": "聖凡會遇。兩得交際者何也。彌陀光明如大",
    "T47n1969A_002:0171c11": "圓月。遍照十方。水清而靜。則月現全體。月非",
    "T47n1969A_002:0171c12": "趣水而遽來。水濁而動。則月無定光。月非捨",
    "T47n1969A_002:0171c13": "水而遽去。在水則有清濁動靜。在月則無取",
    "T47n1969A_002:0171c14": "捨去來。故華嚴解脫長者云。知一切佛猶如影",
    "T47n1969A_002:0171c15": "像。自心如水。彼諸如來。不來至此。我不往彼。",
    "T47n1969A_002:0171c16": "我若欲見安樂世界阿彌陀如來。隨意即見。",
    "T47n1969A_002:0171c17": "是知。眾生注念。定見彌陀。彌陀來迎。極樂不",
    "T47n1969A_002:0171c18": "遠。乃稱性實言非權教也。淨土無欲。非欲界",
    "T47n1969A_002:0171c19": "也。其國地居。非色界也。生有形相。非無色界",
    "T47n1969A_002:0171c20": "也。一切眾生。未悟正覺。處大夢中。六道升沈。",
    "T47n1969A_002:0171c21": "未&#x751E;休止。諸天雖樂。報盡相衰。脩羅方瞋。戰",
    "T47n1969A_002:0171c22": "爭互勝。旁生飛走。噉食相殘。鬼神幽陰。飢渴",
    "T47n1969A_002:0171c23": "困逼。地獄長夜。痛楚號呼。得生人趣。固已為",
    "T47n1969A_002:0171c24": "幸。然而生老病死眾苦嬰纏。唯是淨方更無",
    "T47n1969A_002:0171c25": "諸苦。蓮苞託質無生苦也。寒暑不遷無老苦",
    "T47n1969A_002:0171c26": "也。身非分段無病苦也。壽命無量無死苦也。",
    "T47n1969A_002:0171c27": "無父母妻子無愛別離也。上善人聚會無怨",
    "T47n1969A_002:0171c28": "憎會也。華&#x88D3;香食珍寶受用。無求不得無窮",
    "T47n1969A_002:0171c29": "困也。觀照空寂無蘊苦也。悲濟有情。欲生則",
    "T47n1969A_002:0172a01": "生。不住寂滅非二乘也。智照生死。得不退轉",
    "T47n1969A_002:0172a02": "非凡夫也。三界蕩然。譬如四裔。丘陵坑坎穢",
    "T47n1969A_002:0172a03": "腐所積。溪壑阻絕孰為津梁。乃有狂人迷路",
    "T47n1969A_002:0172a04": "於此。惡獸魑魅惱害雜居。刀兵水火。或時傷",
    "T47n1969A_002:0172a05": "暴風霜。霹靂淩厲。摧懾罔知城域。可以庇覆",
    "T47n1969A_002:0172a06": "飲食衣服。未或充足。甘受是苦。不求安樂。有",
    "T47n1969A_002:0172a07": "佛釋迦。是大導師。指清淨土是安樂國。無量",
    "T47n1969A_002:0172a08": "壽佛是淨土師。爾諸眾生。但發誠心。念彼佛",
    "T47n1969A_002:0172a09": "號。即得往生。若生彼土。則無諸惱。不聞知",
    "T47n1969A_002:0172a10": "者。固可哀憐。亦有善士。發三種不信心。不求",
    "T47n1969A_002:0172a11": "生者。尤可嗟惜。一曰吾當超佛越祖。淨土不",
    "T47n1969A_002:0172a12": "足生也。二曰處處皆淨土。西方不必生也三",
    "T47n1969A_002:0172a13": "曰極樂聖域。我輩凡夫。不能生也。夫行海無",
    "T47n1969A_002:0172a14": "盡。普賢願見彌陀。佛國雖空。維摩常修淨土。",
    "T47n1969A_002:0172a15": "十方如來有廣舌之讚。十方菩薩有同往之",
    "T47n1969A_002:0172a16": "心。試自忖量。孰與諸聖。謂不足生者。何其自",
    "T47n1969A_002:0172a17": "欺哉。至如龍猛祖師也。楞伽經有預記之文。",
    "T47n1969A_002:0172a18": "天親教宗也。無量論有求生之偈。慈恩通讚",
    "T47n1969A_002:0172a19": "首稱十勝。智者析理明辨十疑。彼皆上哲精",
    "T47n1969A_002:0172a20": "進往生。謂不必生者。何其自慢哉。火車可滅。",
    "T47n1969A_002:0172a21": "舟石不沈。現華報者。莫甚於張馗。十念而超",
    "T47n1969A_002:0172a22": "勝處。入地獄者。莫速於雄俊。再甦而證妙因。",
    "T47n1969A_002:0172a23": "世人愆尤。未必若此。謂不能生者。何其自",
    "T47n1969A_002:0172a24": "棄般舟三昧經云。跋陀&#x60D2;菩薩。請問釋迦",
    "T47n1969A_002:0172a25": "佛。未來眾生。云何得見十方諸佛。佛教念阿",
    "T47n1969A_002:0172a26": "彌陀佛。即見十方一切諸佛。又大寶積經云。",
    "T47n1969A_002:0172a27": "若他方眾生。聞無量壽如來名號。&#x5EFC;至能發一",
    "T47n1969A_002:0172a28": "念淨信。歡喜愛樂。所有善根。迴向願生無量",
    "T47n1969A_002:0172a29": "壽國者。隨願皆生。得不退轉。此皆佛言也。不",
    "T47n1969A_002:0172b01": "信佛言。何言可信。不生淨土。何土可生。自欺",
    "T47n1969A_002:0172b02": "自慢。自棄己靈。流入轉迴。是誰之咎。四十",
    "T47n1969A_002:0172b03": "八願悉為度生。一十六觀同歸繫念。一念既",
    "T47n1969A_002:0172b04": "信。已投種於寶池。眾善相資。定化生於金地。",
    "T47n1969A_002:0172b05": "無輒悔墮誤認疑城。即時蓮開得解脫道。唯",
    "T47n1969A_002:0172b06": "心淨土自性彌陀。大光明中決無魔事。直指",
    "T47n1969A_002:0172b07": "淨土決疑集者。吾友王古敏仲之所編也。博",
    "T47n1969A_002:0172b08": "采教典該括古今。開釋疑情。徑超信地。其載",
    "T47n1969A_002:0172b09": "聖賢之旨。在淨土諸書。最為詳要。蓋安養國",
    "T47n1969A_002:0172b10": "之鄉導也。若登彼岸。舟固可忘。來者問津。斯",
    "T47n1969A_002:0172b11": "言無忽。元豐七年九月十日序。",
    "T47n1969A_002:0172b12": "[0172b12] 次公此序反覆詳盡。其論三種不求生。最",
    "T47n1969A_002:0172b13": "為一篇警策。但謂淨土非三界。及云身非分",
    "T47n1969A_002:0172b14": "段。有違經論。謹引二文。以正其非。釋籤云。",
    "T47n1969A_002:0172b15": "若大論中。明安養國非三界者。秖是非此",
    "T47n1969A_002:0172b16": "娑婆三界耳。若就彼土具有三界故。無量",
    "T47n1969A_002:0172b17": "壽經。阿難白佛。彼安養界既無須彌。忉利",
    "T47n1969A_002:0172b18": "諸天依何而住。佛反質云。此土夜摩乃至",
    "T47n1969A_002:0172b19": "色界。依何而住。阿難默領。反質意者。此",
    "T47n1969A_002:0172b20": "夜摩等。既許依空。何妨彼土四王已上依",
    "T47n1969A_002:0172b21": "空而住。具明土相。復有多種共別不同。如",
    "T47n1969A_002:0172b22": "無動界。雖是淨土。猶有男女及須彌等。此",
    "T47n1969A_002:0172b23": "同居淨土既其不同。同居穢土亦應不等。",
    "T47n1969A_002:0172b24": "釋論云。出三界外有淨土。聲聞辟支佛出",
    "T47n1969A_002:0172b25": "生其中。受法性身。非分段生。",
    "T47n1969A_002:0172b26": "龍舒淨土文序狀元張孝祥",
    "T47n1969A_002:0172b27": "[0172b27] 阿彌陀如來。以大願力攝受群品。繫念甚簡。",
    "T47n1969A_002:0172b28": "證果甚速。或者疑之(余)&#x751E;為之言。阿彌陀佛",
    "T47n1969A_002:0172b29": "即汝性是。極樂國土即汝心是。眾生背覺。合",
    "T47n1969A_002:0172c01": "塵淪於七趣。立我與佛。天地懸隔。佛為是",
    "T47n1969A_002:0172c02": "故。慈悲方便。開示悟入。現諸無量如幻三昧",
    "T47n1969A_002:0172c03": "莊嚴其國。備極華好。復以辯智而為演說。令",
    "T47n1969A_002:0172c04": "諸眾生歡喜愛樂。於日用中。能發一念。念彼",
    "T47n1969A_002:0172c05": "如來。欲生其國。即此一念清淨堅固。還性所",
    "T47n1969A_002:0172c06": "有與佛無異。當是念時。不起于座。阿彌陀佛",
    "T47n1969A_002:0172c07": "極樂國土。悉皆現前。如是修習。乃至純熟。",
    "T47n1969A_002:0172c08": "幻身壞時。此性不壞。金蓮華臺。由性種生。往",
    "T47n1969A_002:0172c09": "生其中。如歸吾廬。諸佛菩薩。即我眷屬。性無",
    "T47n1969A_002:0172c10": "異故。自相親愛。友人龍舒王虛中端靜簡潔。",
    "T47n1969A_002:0172c11": "博通群書。訓傳六經諸子。數十萬言。一旦捐",
    "T47n1969A_002:0172c12": "之曰。是皆業習。非究竟法。吾其惟西方之",
    "T47n1969A_002:0172c13": "歸。自是精進。惟佛惟念。年且六十。布衣蔬",
    "T47n1969A_002:0172c14": "茹。重研千里。以是教人。風雨寒暑弗遑恤。",
    "T47n1969A_002:0172c15": "閒居日課千拜。夜分乃寢。面目奕奕有光。望",
    "T47n1969A_002:0172c16": "之者。信其為有道之士也。紹興辛巳秋。過家",
    "T47n1969A_002:0172c17": "君於宣城。留兩月始見其淨土文。凡修習法",
    "T47n1969A_002:0172c18": "門。與感驗章著。具有顛末。將求信道者。鋟木",
    "T47n1969A_002:0172c19": "傳焉。諉(余)序其書。故為之題其端云。虛中名",
    "T47n1969A_002:0172c20": "日休。十月旦。歷陽張(孝祥)序。",
    "T47n1969A_002:0172c21": "龍舒淨土文跋大慧禪師宗杲",
    "T47n1969A_002:0172c22": "[0172c22] 龍舒王虛中日休。博覽群書之餘。留心佛乘。",
    "T47n1969A_002:0172c23": "以利人為己任。真火中蓮也。佛言。自未得度。",
    "T47n1969A_002:0172c24": "先度人者菩薩發心。自覺已圓。能覺他者。如",
    "T47n1969A_002:0172c25": "來應世。(予)嘉其志。為題其後。若見自性之彌",
    "T47n1969A_002:0172c26": "陀。即了唯心之淨土。未能如是。則虛中為此",
    "T47n1969A_002:0172c27": "文功不唐捐矣。庚辰八月二十日。書于劉景",
    "T47n1969A_002:0172c28": "文懶窠云。雙徑妙喜(宗杲)跋。",
    "T47n1969A_002:0172c29": "淨土寶珠集序侍郎王古",
    "T47n1969A_002:0173a01": "[0173a01] 眾生心淨則佛土淨。法性無生而無不生。有",
    "T47n1969A_002:0173a02": "佛世尊。今現說法。在極樂國。號阿彌陀。緣",
    "T47n1969A_002:0173a03": "勝劫長。悲深願大。無邊際光明攝受。不思議",
    "T47n1969A_002:0173a04": "淨妙莊嚴。珠網麗空。瑤林矗地。池含八德。",
    "T47n1969A_002:0173a05": "華發四光。韻天樂於六時。散&#x88D3;華於億剎。",
    "T47n1969A_002:0173a06": "諸佛共讚。十方來歸。彌陀心內眾生。新新攝",
    "T47n1969A_002:0173a07": "化。眾生心中淨土。念念往生。質託寶蓮。不離",
    "T47n1969A_002:0173a08": "當處。神超多剎。豈出自心。如鏡含萬象而無",
    "T47n1969A_002:0173a09": "有去來。似月印千江而本非升降。被圓頓機。",
    "T47n1969A_002:0173a10": "則皆一生補處。明方便門。則有九品階差。念",
    "T47n1969A_002:0173a11": "本性之無量光。本來無念。生唯心之安養國。",
    "T47n1969A_002:0173a12": "真實無生。解脫苦輪。十念亦超於寶地。會歸",
    "T47n1969A_002:0173a13": "實際。二乘終證於菩提。如大舟載石而遂免",
    "T47n1969A_002:0173a14": "沈淪。若順風揚帆而終無留難。悟之則甚近",
    "T47n1969A_002:0173a15": "而不遠。迷之則益遠而無人。嗟夫學寡障多。",
    "T47n1969A_002:0173a16": "疑深觀淺。斥為權小。&#x95B4;若存亡。則以馬鳴龍",
    "T47n1969A_002:0173a17": "樹為未然。天台智覺為不達。不信當受菩提",
    "T47n1969A_002:0173a18": "記。不肯頓生如來家。籠鳥鼎魚翻為游戲。隙",
    "T47n1969A_002:0173a19": "駒風燭妄計久長。虛受一報身。枉投諸苦趣。",
    "T47n1969A_002:0173a20": "豈知大雄讚勸金口叮嚀。侶聖賢於剎那。具",
    "T47n1969A_002:0173a21": "相好於俄頃。樂受則永拋五濁。悲增則迴救",
    "T47n1969A_002:0173a22": "三塗。於此不知。是為可憫。自魏晉大經初出。",
    "T47n1969A_002:0173a23": "則有遠顯諸賢繼修。事列簡編。驗彰耳目。福",
    "T47n1969A_002:0173a24": "唐釋戒珠。採十二家傳記。得七十五人。蒐補",
    "T47n1969A_002:0173a25": "闕遺。芟夷繁長。該羅別錄。增廣新聞。共得一",
    "T47n1969A_002:0173a26": "百九人。隱顯畢收。緇素並列。會江河淮濟於",
    "T47n1969A_002:0173a27": "一海。融瓶盤釵釧無二金。標為險道之津梁。",
    "T47n1969A_002:0173a28": "永作後來之龜鑑。元豐七年八月十五日記。",
    "T47n1969A_002:0173a29": "四十八願後序慧覺法師齊玉",
    "T47n1969A_002:0173b01": "[0173b01] 或曰。淨土乃聖人之權方。所以接鈍根化凡",
    "T47n1969A_002:0173b02": "器也。苟能一超。直入如來地。何藉於他力乎。",
    "T47n1969A_002:0173b03": "對曰。佛世文殊普賢。滅後馬鳴龍樹。此土智",
    "T47n1969A_002:0173b04": "者智覺。皆願生淨土。應盡是鈍根乎。釋迦勸",
    "T47n1969A_002:0173b05": "父王淨飯并六萬釋種。亦願生淨土。應盡是",
    "T47n1969A_002:0173b06": "凡器乎。此等聖賢。應皆不逮今人之利根勝",
    "T47n1969A_002:0173b07": "器乎。況若以此為權。指何為實。權實之判。非",
    "T47n1969A_002:0173b08": "止一途。自非教眼瞭焉。何以甄別。咨爾有識。",
    "T47n1969A_002:0173b09": "當信佛言。招報非輕。切勿容易。昔孫莘老學",
    "T47n1969A_002:0173b10": "士。始以此疑之。因會楊次公主客王敏仲侍",
    "T47n1969A_002:0173b11": "郎。論道契合。遂釋其疑。故莘老云。四方言禪",
    "T47n1969A_002:0173b12": "者。唯黃蘗慧林為最盛。臨濟之後有慈明。",
    "T47n1969A_002:0173b13": "慈明傳江西黃蘗之道。次公實傳之。雲門之",
    "T47n1969A_002:0173b14": "後唯雪竇。雪竇傳懷。懷傳本。本公居慧林時。",
    "T47n1969A_002:0173b15": "敏仲早得其法。次公敏仲皆儒者學禪。得師",
    "T47n1969A_002:0173b16": "如此。方且汲汲。以淨土為依歸。則知。淨土非",
    "T47n1969A_002:0173b17": "聖人之權設。真禪侶之棲止也。苟能即心淨",
    "T47n1969A_002:0173b18": "土本性彌陀。生則隨念往生。去則實無所去。",
    "T47n1969A_002:0173b19": "則亦焉有彼此之異。而橫相是非於其間也",
    "T47n1969A_002:0173b20": "哉。觀夫莘老之言。則信真善知識。不違佛訓。",
    "T47n1969A_002:0173b21": "不欺自心。事理俱圓。實可宗仰。願諸仁者。當",
    "T47n1969A_002:0173b22": "以死生大事為心。無以人情取捨自礙。賴如",
    "T47n1969A_002:0173b23": "是願力。念阿彌陀佛。發決定信。誠起娑婆險",
    "T47n1969A_002:0173b24": "惡之程。作淨土水雲之客。濯足於八種功德",
    "T47n1969A_002:0173b25": "池水。掛錫於七重行樹叢林。入清淨海眾中。",
    "T47n1969A_002:0173b26": "參彌陀善知識。覽勝境而得不退轉。聞妙法",
    "T47n1969A_002:0173b27": "而易悟無生。七寶樓邊四華池畔優游泮渙。",
    "T47n1969A_002:0173b28": "樂莫大焉。庶以此願為憑。前程定無間阻。苟",
    "T47n1969A_002:0173b29": "或謂之不然。則吾末如之何也矣。",
    "T47n1969A_002:0173c01": "淨土警策序吳興法師元&#x9834;",
    "T47n1969A_002:0173c02": "[0173c02] 一切諸佛。歷劫修行所成國土。安立眾生。蓋",
    "T47n1969A_002:0173c03": "以眾生流轉生死。未遇知識。阻聞法要。不獲",
    "T47n1969A_002:0173c04": "脫苦也。而眾生或宜以苦事迫切者。則聖人",
    "T47n1969A_002:0173c05": "於大悲心行折伏也。眾生或宜以樂事誘引",
    "T47n1969A_002:0173c06": "者。則聖人於大悲心行攝受也。攝受則有殊",
    "T47n1969A_002:0173c07": "勝莊嚴。珍妙樓閣。大丈夫相。安隱之事也。折",
    "T47n1969A_002:0173c08": "伏則有胎卵濕化四生。九有百憂九惱五苦八",
    "T47n1969A_002:0173c09": "苦之相也。然於聖人之心。豈曰差別乎。且釋",
    "T47n1969A_002:0173c10": "迦牟尼。亦有清淨國土。如西方極樂。阿彌陀",
    "T47n1969A_002:0173c11": "佛必有五濁世界。如娑婆堪忍也。所以一期",
    "T47n1969A_002:0173c12": "化物。有彼有此。有淨有穢者。由諸佛結緣異",
    "T47n1969A_002:0173c13": "也。由眾生誓願異也。若達彼岸登果位。無必",
    "T47n1969A_002:0173c14": "固也。世智下凡不曰分別。其可知覺乎。不曰",
    "T47n1969A_002:0173c15": "取捨。其可造措乎。群經廣有警策之語。偏讚",
    "T47n1969A_002:0173c16": "西方阿彌陀佛所居淨土。今纂集之。庶裨補",
    "T47n1969A_002:0173c17": "遺化激勸土俗。嗚呼死生亦大矣。豈不痛哉。",
    "T47n1969A_002:0173c18": "而世人或沒於苦海。則自甘其分。或迷於富",
    "T47n1969A_002:0173c19": "貴。則自逞其得。而不知生生死死於瞬息間",
    "T47n1969A_002:0173c20": "也久矣。至有謂心淨佛土淨空身即法身。及",
    "T47n1969A_002:0173c21": "大期忽終。無所安立。當是時也。與夫守志淳",
    "T47n1969A_002:0173c22": "一。著相修行之人。億劫不殆故。覽斯文其有",
    "T47n1969A_002:0173c23": "發未發之心歟。",
    "T47n1969A_002:0173c24": "淨土自信錄序無功叟王闐",
    "T47n1969A_002:0173c25": "[0173c25] 古之大聖人。立言垂教。被于百世之下。其志",
    "T47n1969A_002:0173c26": "猶&#x6B1D;而未暢。晦而未明者。蓋有之矣。即吾佛",
    "T47n1969A_002:0173c27": "淨土法門是也。余遍覽諸經。深求其旨。往生",
    "T47n1969A_002:0173c28": "功德。一言以蔽之。曰在凡夫獲不退而已矣。",
    "T47n1969A_002:0173c29": "何則此土修行圓教初信。小乘初果人邪見",
    "T47n1969A_002:0174a01": "及邪三毒。永不起慈。為斷惑發悟。&#x524F;入聖",
    "T47n1969A_002:0174a02": "流。則越生不昧其所證。斯超四趣。不失人天。",
    "T47n1969A_002:0174a03": "至於凡夫地中。雖伏惑發悟。菩薩一經生死",
    "T47n1969A_002:0174a04": "非常之變。則忘其所證所修。是故遇緣或退。",
    "T47n1969A_002:0174a05": "仍墮苦塗者容有之。乃若凡聖同居淨土。如",
    "T47n1969A_002:0174a06": "極樂國等。雖具三界。唯有人天。故一切含識",
    "T47n1969A_002:0174a07": "獲生者。即長辭四趣。又助緣大備。壽數莫量。",
    "T47n1969A_002:0174a08": "縱至鈍根。一生熏修。無不證聖果。寧復有退",
    "T47n1969A_002:0174a09": "失事乎。如來讚勸之本意。不過如此。且圓機",
    "T47n1969A_002:0174a10": "體道。是最上淨業。苟加願導之即預優品。若",
    "T47n1969A_002:0174a11": "夫愚朴輩。但能稱佛發願者。而莫不往生。嗚",
    "T47n1969A_002:0174a12": "呼觀淨土一門。則知聖人無棄物矣。彼守癡",
    "T47n1969A_002:0174a13": "空之徒。&#x52B9;無礙無修。起自障心。絕他學路。乃",
    "T47n1969A_002:0174a14": "高其言曰。淨土末事也。何足道哉。可不哀耶。",
    "T47n1969A_002:0174a15": "修行淨土法門後序侍郎莫仲珪",
    "T47n1969A_002:0174a16": "[0174a16] 娑婆苦境也。欲脫眾苦。必修西方。西方樂國",
    "T47n1969A_002:0174a17": "也。欲生極樂。必信佛言。譬如有人行於曠野。",
    "T47n1969A_002:0174a18": "暮夜昏黑群賊在後。執持利器競來逼逐。四",
    "T47n1969A_002:0174a19": "顧旁皇逃避無所。呼天叫地誰來救卹。忽遇",
    "T47n1969A_002:0174a20": "老父。而告之言。此去不遠。有長者居。福德威",
    "T47n1969A_002:0174a21": "勢。盜賊不侵。樓閣真實。快樂自在。&#x70DF;霧所",
    "T47n1969A_002:0174a22": "障。汝不能睹。汝但決往。吾不汝誑。其人聞",
    "T47n1969A_002:0174a23": "語。歡喜勇躍。策步高驤。不復迴顧。注目一心。",
    "T47n1969A_002:0174a24": "更無他想。俄頃之間。至長者所。群賊苦惱。",
    "T47n1969A_002:0174a25": "杳絕蹤跡。種種快樂。無異所聞。彌陀攝受眾",
    "T47n1969A_002:0174a26": "生長者居也。安可不往。釋迦指導群迷。老父",
    "T47n1969A_002:0174a27": "言也。安可不信。世之人於西方之說。懵不能",
    "T47n1969A_002:0174a28": "知。比比皆是。知矣而不信。信矣而不修。修不",
    "T47n1969A_002:0174a29": "能力者。十亦常八九焉。我今重覆設此譬喻。",
    "T47n1969A_002:0174b01": "其不知者。可以解會。而不信不修不力者。亦",
    "T47n1969A_002:0174b02": "可加勉矣。夫修西方而決願往生者。豈有他",
    "T47n1969A_002:0174b03": "哉。善盡其力。如遇老父於避賊之時而已矣。",
    "T47n1969A_002:0174b04": "明師勝地論跋獨醒居士林鎬",
    "T47n1969A_002:0174b05": "[0174b05] 予&#x751E;讀&#x51B2;虛至德經。而得林類之言。以謂。",
    "T47n1969A_002:0174b06": "死於是者。安知不生於彼。雖知死之與生一",
    "T47n1969A_002:0174b07": "往一返。然求其說而未得者。意其死於是者。",
    "T47n1969A_002:0174b08": "不過捨是報身而已。生於彼者。必竟落在什",
    "T47n1969A_002:0174b09": "麼處。此所以求其說而未得也。今觀福清禪",
    "T47n1969A_002:0174b10": "師所述明師勝地論。始知世外別有兜率內",
    "T47n1969A_002:0174b11": "院西方淨土。為諸人依託之地。非念慮積習。",
    "T47n1969A_002:0174b12": "不能到也。予因三復其說。究其本性空寂之",
    "T47n1969A_002:0174b13": "中。非斷滅相。此生報盡。還有他生。若存堅固",
    "T47n1969A_002:0174b14": "願力。成就善根。且無沈淪惡道之憂。決有超",
    "T47n1969A_002:0174b15": "登勝報之地。乃今而後始知。兜率西方不隔",
    "T47n1969A_002:0174b16": "毫端。常自現前。但堅此心。即能見佛。如妙喜",
    "T47n1969A_002:0174b17": "云。見自性之彌陀。了唯心之淨土者。誠可為",
    "T47n1969A_002:0174b18": "此論一言之蔽也。師妙喜之的嗣。於明師得",
    "T47n1969A_002:0174b19": "依託之地。故能以三處正論。饒益眾生。參政",
    "T47n1969A_002:0174b20": "大資周公(葵)得而序之。謂師之言。信而有證。",
    "T47n1969A_002:0174b21": "且愛其宗通說通。於實相教相。不相違背。而",
    "T47n1969A_002:0174b22": "老婆心切。有如是諄諄之言也。諸仁者。儻能",
    "T47n1969A_002:0174b23": "因周公之序。以求老師之心。則兜率西方不",
    "T47n1969A_002:0174b24": "勞問途。便請驀直去也。獨醒居士林鎬敬跋。",
    "T47n1969A_002:0174b25": "[0174b25] 乾道中。婺之蘭溪。釋子光道號雲水。少習",
    "T47n1969A_002:0174b26": "台教。厥後南詢。得法於大慧杲公。晚住莆",
    "T47n1969A_002:0174b27": "田福清。作依託明師勝地論三卷行於世。",
    "T47n1969A_002:0174b28": "其大概謂佛法高妙。若增上勝緣。唯明師",
    "T47n1969A_002:0174b29": "勝地為堪依託。蓋凡學道者貴見性。見性",
    "T47n1969A_002:0174c01": "者貴修習。見性未明。必務求師。修習未成。",
    "T47n1969A_002:0174c02": "必務於地。得其師則模範正。得其地則心",
    "T47n1969A_002:0174c03": "跡安。一曰人間中國聖賢所居。二曰兜率",
    "T47n1969A_002:0174c04": "陀天彌勒說法。三曰西方淨土彌陀闡化。",
    "T47n1969A_002:0174c05": "是三處皆名勝地。並得依託修行。至中下",
    "T47n1969A_002:0174c06": "兩卷。則專明西方法門。勸人修習。文多不",
    "T47n1969A_002:0174c07": "能具載。但書林公一跋。聊為敘其大旨云。",
    "T47n1969A_002:0174c08": "寶城易記錄序待制陳瓘",
    "T47n1969A_002:0174c09": "[0174c09] 安養不在彼。浮雲非我有。此涑永公所謂安",
    "T47n1969A_002:0174c10": "樂土也。餘既得罪台州。自壬辰八月。捐書不",
    "T47n1969A_002:0174c11": "復為文。革心改過。專趣此土。路長身老。恨發",
    "T47n1969A_002:0174c12": "心之晚也。比閱晁文元公道院集。論空不空",
    "T47n1969A_002:0174c13": "三昧。因繫之以辭。而曰。辭者貫心而易記",
    "T47n1969A_002:0174c14": "耳。其辭則四句偈也。文元公深入佛海。言無",
    "T47n1969A_002:0174c15": "枝葉。至於貫心之辭。則亦未忘。而且欲其易",
    "T47n1969A_002:0174c16": "記焉。公之所謂易記者。豈主於記其辭而已",
    "T47n1969A_002:0174c17": "哉(余)竊慕焉。凡貫心之辭。欲已而未能已者。",
    "T47n1969A_002:0174c18": "筆之于此。名之曰寶城易記錄云。",
    "T47n1969A_002:0174c19": "[0174c19] 了齋依延慶明智法師。得台教淵源。晚歲",
    "T47n1969A_002:0174c20": "專意西方。誠為得所。其紀所行之法。擬晁",
    "T47n1969A_002:0174c21": "公貫心易記之辭者。彼曰。吾即今自定日",
    "T47n1969A_002:0174c22": "用之法。先入空三昧。旋滅一切忘念。如",
    "T47n1969A_002:0174c23": "空華谷響。經視聽而無留礙也。又入不空",
    "T47n1969A_002:0174c24": "三昧。安住一真法界。如額珠髻寶。常愛戴",
    "T47n1969A_002:0174c25": "而無失墜也。此法交濟。更不異時。精密久",
    "T47n1969A_002:0174c26": "長。百法無敵。貫心易記。因繫之以辭。曰心",
    "T47n1969A_002:0174c27": "空如太空。豁然無可觸。一真法界中。靈照",
    "T47n1969A_002:0174c28": "常安住。",
    "T47n1969A_002:0174c29": "遠法師齊忌禮文序正言沈璿",
    "T47n1969A_002:0175a01": "[0175a01] 釋迦如來出現於世。說種種法接引眾生。於",
    "T47n1969A_002:0175a02": "種種門最捷徑者。無以易於西方安養之教",
    "T47n1969A_002:0175a03": "也。嗚呼無無量壽佛之四十八願。則西方之",
    "T47n1969A_002:0175a04": "教。無以啟其端。無釋迦如來之演說諸經。則",
    "T47n1969A_002:0175a05": "無量壽佛之願。無以傳於世。前佛作願於前。",
    "T47n1969A_002:0175a06": "後佛說經於後。此道章明著較可信無疑。然",
    "T47n1969A_002:0175a07": "而多門之法。或擇之而不精。精詳之士。或傳",
    "T47n1969A_002:0175a08": "之而未習。譬之肘後之方 載聞簡牘。有擇之",
    "T47n1969A_002:0175a09": "而精。傳之而習。以開後悟。此恩此施。顧與製",
    "T47n1969A_002:0175a10": "是方於心載是方於書。其厚薄何如哉。惟茲",
    "T47n1969A_002:0175a11": "修行安養之方。無量壽佛實製之。釋迦如來",
    "T47n1969A_002:0175a12": "實筆之。擇之傳之習之。以貽後人者。東晉遠",
    "T47n1969A_002:0175a13": "公其人也。西湖秀士李濟。予同年執友。樂清",
    "T47n1969A_002:0175a14": "令尹李公素。見素之子遭家多難。幼失所怙。",
    "T47n1969A_002:0175a15": "兩罹鼓盆。孤苦之中坐進此道。曩從證通主",
    "T47n1969A_002:0175a16": "人師友。為西資社。蓋有意乎遠公之遺法也。",
    "T47n1969A_002:0175a17": "三年于茲。來者益盛。凡預此社。而精進不",
    "T47n1969A_002:0175a18": "懈者。奇祥異&#x89A9;。妙果殊證。如經所說。往往有",
    "T47n1969A_002:0175a19": "之。則同社相與。稱頌自慶。益期進修。李君唯",
    "T47n1969A_002:0175a20": "念凡今若此。雖前佛後佛開大法門。而遠公",
    "T47n1969A_002:0175a21": "之德。其何可遂忘。退而考諸傳記。作禮文一",
    "T47n1969A_002:0175a22": "通以示同志(予)輒為識其始末。因為之言曰。",
    "T47n1969A_002:0175a23": "堯舜禹湯文武周公之道。得仲尼而後明。至",
    "T47n1969A_002:0175a24": "於沿仲尼之所傳。以深入乎數聖人之道。而",
    "T47n1969A_002:0175a25": "為後人之資者。孟軻氏其人也。以西方教法",
    "T47n1969A_002:0175a26": "觀之。則遠公者猶吾儒之孟子耳。子其何嫌。",
    "T47n1969A_002:0175a27": "雖然李君之是文也。固將尊其所以為遠公",
    "T47n1969A_002:0175a28": "者。則遂從而學之。如吾儒之於孟子哉。若夫",
    "T47n1969A_002:0175a29": "且拜且誦。而徒為觀美焉。非李之所祈望於",
    "T47n1969A_002:0175b01": "同社者也。乾道二&#x79A9;四月望序。",
    "T47n1969A_002:0175b02": "稱讚淨土海眾詩序府判方楶",
    "T47n1969A_002:0175b03": "[0175b03] 淨土與娑婆。凡聖對治之法也。以苦樂言之。",
    "T47n1969A_002:0175b04": "則淨土樂而娑婆苦。以清濁言之。則淨土清",
    "T47n1969A_002:0175b05": "而娑婆濁。以壽夭死生言之。則淨土壽而常",
    "T47n1969A_002:0175b06": "生。娑婆夭而必死。然眾生多沈滯於娑婆之",
    "T47n1969A_002:0175b07": "境。而罕有知往生淨土之路者。亦以其業報",
    "T47n1969A_002:0175b08": "所蔽之耳。釋迦法王。為此土教化之導師彌",
    "T47n1969A_002:0175b09": "陀世尊。為彼方接引之慈父而眾聖群賢。又",
    "T47n1969A_002:0175b10": "發明釋迦彌陀之大願。指示眾生。使修淨業",
    "T47n1969A_002:0175b11": "為超脫輪迴之計。若乃娑婆煩惱之纏縛。淨",
    "T47n1969A_002:0175b12": "土莊嚴之境界。如來經旨開喻甚明。諸上善",
    "T47n1969A_002:0175b13": "人闡揚尤著。今李子濟。從而為稱讚詩。擬諸",
    "T47n1969A_002:0175b14": "詠史。凡若干篇。一披卷帙。則彌陀海眾淨土",
    "T47n1969A_002:0175b15": "勝境。如在目前。使人心開意悟即願往生。則",
    "T47n1969A_002:0175b16": "子濟開導群迷。其功豈淺淺哉。子濟儒家者",
    "T47n1969A_002:0175b17": "流。四世登科有聲士類。來處清白。兼通佛理。",
    "T47n1969A_002:0175b18": "凡留心於西方之教。如飢之必食渴之必飲",
    "T47n1969A_002:0175b19": "夏之葛冬之裘。有不能自已者。蓋地可動金",
    "T47n1969A_002:0175b20": "可革。而子濟信心堅固。截然不撓。則他世化",
    "T47n1969A_002:0175b21": "生。必為九品會中之人矣。楶因敬覽。謹隨喜",
    "T47n1969A_002:0175b22": "而為之序云。",
    "T47n1969A_002:0175b23": "西歸蓮社敘月堂法師惠詢",
    "T47n1969A_002:0175b24": "[0175b24] 昔廬山遠法師。偕慧持曇順。結劉遺民雷次",
    "T47n1969A_002:0175b25": "宗周續之一十八人。并同志一百二十有三",
    "T47n1969A_002:0175b26": "人。修淨業以西歸為盟。號白蓮社焉。自此厭",
    "T47n1969A_002:0175b27": "娑婆忻淨域者。繼踵其修。故晉宋之世至于",
    "T47n1969A_002:0175b28": "隋唐。高僧賢士世世行之。由是臨終。有見乘",
    "T47n1969A_002:0175b29": "紫金臺者。有銀臺金蓮者。有祥光異瑞者。有",
    "T47n1969A_002:0175c01": "聽空聲讚歎者。有聞異香盈室者。至有目繫",
    "T47n1969A_002:0175c02": "彌陀行來迎者。徵感非一詳于本傳。故我皇",
    "T47n1969A_002:0175c03": "朝林下高人都邑賢哲。忻樂精修猶為特盛。",
    "T47n1969A_002:0175c04": "矧茲小菴溪聲遶屋。松翠凝門。池淨紅蓮。水",
    "T47n1969A_002:0175c05": "涵皓月。境靜地幽。車馬之塵不到。則可以",
    "T47n1969A_002:0175c06": "策勵進行。為此身孕質青蓮之託也。謹遵先",
    "T47n1969A_002:0175c07": "範募一十八人。為念佛三昧西歸蓮社。須端",
    "T47n1969A_002:0175c08": "方貞亮。始終無易節者。請得預焉。建社主菴",
    "T47n1969A_002:0175c09": "(行因)謹募。住持延慶寺月堂(惠詢)勸緣書。",
    "T47n1969A_002:0175c10": "刊往生行願略傳序鎧菴居士吳克己",
    "T47n1969A_002:0175c11": "[0175c11] 余&#x751E;考前代士夫學出世法。能知如來設教",
    "T47n1969A_002:0175c12": "本意。不為空有所陷者。在晉則有若劉仲思。",
    "T47n1969A_002:0175c13": "在唐則有若柳子厚。在我朝則有若楊次公。",
    "T47n1969A_002:0175c14": "仲思入遠公蓮社。臨終唯請僧。讀無量壽法",
    "T47n1969A_002:0175c15": "華二經。子厚作無姓和尚碑。稱其止讀法華",
    "T47n1969A_002:0175c16": "經。且指極樂土正路為生物所歸。次公作天",
    "T47n1969A_002:0175c17": "台無相院碑。亦稱智者大士建化天台。以法",
    "T47n1969A_002:0175c18": "華三昧為極致。以安養國土為依歸。蓋不讀",
    "T47n1969A_002:0175c19": "法華。則無以明我心本具妙法。不生安養。則",
    "T47n1969A_002:0175c20": "無以證我心本具妙法。如來諄諄示誨。智者",
    "T47n1969A_002:0175c21": "懇懇洪經。乃知佛祖垂慈初無異轍也。今代",
    "T47n1969A_002:0175c22": "士夫。棲心佛乘。力求出離者。固不為少矣。然",
    "T47n1969A_002:0175c23": "為異見所奪者。尚未免焉。印公法師。勸發信",
    "T47n1969A_002:0175c24": "士。捐金鏤木。流布慈雲懺主淨土行願法門",
    "T47n1969A_002:0175c25": "及略傳。其殆有意救斯弊乎(余)聞之喜而不",
    "T47n1969A_002:0175c26": "寐。遂&#x651F;摭三君子言行。為作證明。庶實心",
    "T47n1969A_002:0175c27": "賢達。知有佛法正宗。相與造修。俱脫苦輪云",
    "T47n1969A_002:0175c28": "爾。彼為獅子身中蟲。自食獅子肉。雖南陽國",
    "T47n1969A_002:0175c29": "師復生。亦無可柰何者(余)言尚奚施耶。",
    "T47n1969A_002:0176a01": "廬山白蓮社誓文東晉逸士劉遺民",
    "T47n1969A_002:0176a02": "[0176a02] 朝士謝靈運高人劉遺民等。一百二十三人",
    "T47n1969A_002:0176a03": "為蓮社。令遺民著誓辭。其辭曰。維歲在攝提",
    "T47n1969A_002:0176a04": "格。七月戊辰朔二十八日乙未。法師釋慧遠。",
    "T47n1969A_002:0176a05": "真感幽奧。霜懷特發。乃延命同志。息心貞信",
    "T47n1969A_002:0176a06": "之士百有二十三人。集於廬山之陰般若臺",
    "T47n1969A_002:0176a07": "精舍阿彌陀像前。率以香華敬薦而誓焉。惟",
    "T47n1969A_002:0176a08": "斯一會之眾。夫緣化之理既明。則三世之傳",
    "T47n1969A_002:0176a09": "顯矣。遷感之數既符。則善惡之報必矣。推交",
    "T47n1969A_002:0176a10": "臂之潛淪。悟無常之期切。審三報之相催。知",
    "T47n1969A_002:0176a11": "險趣之難拔。此其同志諸賢。所以夕惕宵勤",
    "T47n1969A_002:0176a12": "仰思攸濟者也。蓋神者可以感涉。而不可&#x8FF9;",
    "T47n1969A_002:0176a13": "求。必感之有物。則幽路咫尺。荷求之無生。則",
    "T47n1969A_002:0176a14": "渺茫何津。今幸以不謀。而僉心西境。叩篇開",
    "T47n1969A_002:0176a15": "信。亮情天發。乃機象通於寢夢。忻歡百於子",
    "T47n1969A_002:0176a16": "來。於是靈圖表暉。景侔神造。功由理諧。事",
    "T47n1969A_002:0176a17": "非人運。茲實天啟其誠。冥運來萃者矣。可不",
    "T47n1969A_002:0176a18": "剋心剋念。重精疊思。以凝其慮哉。然其景續",
    "T47n1969A_002:0176a19": "參差。功福不一。雖晨祈云同。而夕歸攸隔。",
    "T47n1969A_002:0176a20": "即我師友之眷。良可悲矣。是以慨焉。胥命整",
    "T47n1969A_002:0176a21": "矜法堂。等施一心。亭懷幽極。誓茲同人。俱",
    "T47n1969A_002:0176a22": "遊絕域。其有警出絕倫首登神界。則無獨善",
    "T47n1969A_002:0176a23": "於雲嶠。忘兼全於幽谷。先進之與後升。勉思",
    "T47n1969A_002:0176a24": "彙征之道。然後妙觀大儀。啟心貞照。識以悟",
    "T47n1969A_002:0176a25": "新。形由化革。藉芙蓉於中流。蔭瓊柯以詠言。",
    "T47n1969A_002:0176a26": "飄雲衣於八極。泛香風以窮年。體妄安而彌",
    "T47n1969A_002:0176a27": "穆。心超樂以自怡。臨三塗而緬謝。傲天宮而",
    "T47n1969A_002:0176a28": "長辭。紹眾靈之繼軌。指太息以為期。究茲道",
    "T47n1969A_002:0176a29": "也。豈不洪哉。並棄世榮慕西方之訓。終時各",
    "T47n1969A_002:0176b01": "感佛來迎也。",
    "T47n1969A_002:0176b02": "東海若禮部柳子厚",
    "T47n1969A_002:0176b03": "[0176b03] 東海若陸遊。登孟諸之阿。得二瓠焉。刳而振",
    "T47n1969A_002:0176b04": "其犀以嬉。取海水雜糞壤蟯蚘而實之。臭不",
    "T47n1969A_002:0176b05": "可當也。窒以密石。舉而投之海。逾時焉而過",
    "T47n1969A_002:0176b06": "之曰。是故棄糞耶。其一徹聲而呼曰。我大海",
    "T47n1969A_002:0176b07": "也。東海若呀然笑曰。怪矣今夫大海。其東無",
    "T47n1969A_002:0176b08": "東其西無西。其北無北其南無南。旦則浴日",
    "T47n1969A_002:0176b09": "而出之。夜則滔列星涵太陰。揚陰火珠寶之",
    "T47n1969A_002:0176b10": "光以為明。其塵霾之。雜不處也。必泊之西澨。",
    "T47n1969A_002:0176b11": "故其大也。深也潔也光明也。無我若者。今汝",
    "T47n1969A_002:0176b12": "海之棄滴也。而與糞壤同體。臭朽之與曹。蟯",
    "T47n1969A_002:0176b13": "蚘之與居。其狹咫也。又冥暗若是而同之海。",
    "T47n1969A_002:0176b14": "不亦羞而可憐哉。子欲之乎。吾將為汝抉石",
    "T47n1969A_002:0176b15": "破瓠。盪群穢於大荒之島。而同子於向之所",
    "T47n1969A_002:0176b16": "陳者可乎。糞水泊然不悅曰。我固同矣。吾又",
    "T47n1969A_002:0176b17": "何求於若。吾之性也。亦若是而已矣。穢者自",
    "T47n1969A_002:0176b18": "穢。不足以害吾潔。狹者自狹。不足以害吾廣。",
    "T47n1969A_002:0176b19": "幽者自幽。不足以害吾明。而穢亦海也。狹幽",
    "T47n1969A_002:0176b20": "亦海也。突然而往。于然而來。孰非海者。子",
    "T47n1969A_002:0176b21": "去矣。無亂我。其一聞若之言。號而祈曰。吾毒",
    "T47n1969A_002:0176b22": "是久矣。吾以為是固然不可異也。今子告我",
    "T47n1969A_002:0176b23": "以海之大。又目我以故海之棄糞也。吾愈急",
    "T47n1969A_002:0176b24": "焉。涌吾沫不足以發其窒。旋吾波不足以穴",
    "T47n1969A_002:0176b25": "瓠之腹也。就能之窮歲月耳。願若幸而哀我",
    "T47n1969A_002:0176b26": "哉。東海若乃抉石破瓠。投之孟諸之陸。盪其",
    "T47n1969A_002:0176b27": "穢於大荒之島。而水復於海。盡得向之所陳",
    "T47n1969A_002:0176b28": "者焉。而向之一者。終與臭腐處而不變也。今",
    "T47n1969A_002:0176b29": "有為佛者。二人同出於毘盧遮那之海。而泊",
    "T47n1969A_002:0176c01": "於五濁之糞。而幽於三有之瓠。而窒於無明",
    "T47n1969A_002:0176c02": "之石。雜於十二類之蟯蚘。人有問焉。其一人",
    "T47n1969A_002:0176c03": "曰。我佛也。毘盧遮那五濁三有無明十二類",
    "T47n1969A_002:0176c04": "皆空也。一切無善無惡。無因無果。無修無證。",
    "T47n1969A_002:0176c05": "無佛無眾生。皆無焉。吾何求也。問者曰。子",
    "T47n1969A_002:0176c06": "之所言性也。有事焉。夫性與事一而二。二而",
    "T47n1969A_002:0176c07": "一者也。子守一而定。則大患者至矣。其人",
    "T47n1969A_002:0176c08": "曰。子去矣。無亂我。其一人曰。嘻吾毒之久",
    "T47n1969A_002:0176c09": "矣。吾盡吾力。而不足以去無明。窮吾智。而不",
    "T47n1969A_002:0176c10": "足以超三有離五濁。而異夫十二類也。就能",
    "T47n1969A_002:0176c11": "之。其大小劫之多不可知也。若之何。問者乃",
    "T47n1969A_002:0176c12": "為陳西方之事。使修念佛三昧一空有之說。",
    "T47n1969A_002:0176c13": "於是聖人憐之。接而致之極樂之境。而得以",
    "T47n1969A_002:0176c14": "去群惡。集萬行居聖者之地。同佛知見矣。向",
    "T47n1969A_002:0176c15": "之一人者。終與十二類同而不變也。夫二人",
    "T47n1969A_002:0176c16": "之相違也。不若二瓠之水哉。今不知去一而",
    "T47n1969A_002:0176c17": "取一。甚矣。",
    "T47n1969A_002:0176c18": "東海若後跋(二家)東坡橘洲",
    "T47n1969A_002:0176c19": "[0176c19] 軾久欲書柳子厚所作東海若一篇。刻之而",
    "T47n1969A_002:0176c20": "置之淨住院無量壽佛堂中。元祐六年二月",
    "T47n1969A_002:0176c21": "九日。與海陵曹輔。開封劉季孫。永嘉侯臨。會",
    "T47n1969A_002:0176c22": "堂下。遂書以遺僧從本使刻之。眉山蘇軾記。",
    "T47n1969A_002:0176c23": "[0176c23] 淨土之旨。無善惡無取舍無靜亂無男女。一",
    "T47n1969A_002:0176c24": "念真正。決定往生。或者置疑於其間。先佛豈",
    "T47n1969A_002:0176c25": "不能也。柳子厚東海若。是亦子莊子亡羊之",
    "T47n1969A_002:0176c26": "詞。吾能自信不疑。何慮淨土之不生也。為",
    "T47n1969A_002:0176c27": "普照書此。為來者勸。紹熙五年三月望。橘洲",
    "T47n1969A_002:0176c28": "老衲(寶曇)敬書。",
    "T47n1969A_002:0176c29": "[0176c29] 右東海若一篇。誠為樂邦文類之冠。本朝",
    "T47n1969A_002:0177a01": "東箂(呂祖謙)集。麗澤文粹。亦曾編入。竊恐",
    "T47n1969A_002:0177a02": "呂公。徒愛西方之文。未必履行西方之行",
    "T47n1969A_002:0177a03": "而作西方之歸也。嗚呼昔人。以淨土為誕",
    "T47n1969A_002:0177a04": "妄。柳公故作斯文以譏其失。大哉。達佛旨",
    "T47n1969A_002:0177a05": "者也。近世沮茲道者猶多。豈不愧於柳乎。",
    "T47n1969A_002:0177a06": "愚頃過霅上。於李子濟家。得東坡碑刻及",
    "T47n1969A_002:0177a07": "跋文。乃知前輩高明亦有賞音者。今併橘",
    "T47n1969A_002:0177a08": "洲之跋。以刊之。庶發人之深信也。",
    "T47n1969A_002:0177a09": "弔武侍御畫佛文文公韓愈",
    "T47n1969A_002:0177a10": "[0177a10] 侍御武君。當年喪其配。斂其遺服櫛珥鞶帨",
    "T47n1969A_002:0177a11": "于篋。月旦十五日。則一出而陳之。抱嬰兒",
    "T47n1969A_002:0177a12": "以泣。有為浮屠之法者。造武氏而諭之曰。是",
    "T47n1969A_002:0177a13": "豈有益耶。吾師云。人死則為鬼。鬼且復為人。",
    "T47n1969A_002:0177a14": "隨所積善惡受報。環復不窮也。極西方有佛",
    "T47n1969A_002:0177a15": "焉。其土大樂。親戚姑能相。為圖是佛而禮之。",
    "T47n1969A_002:0177a16": "願其往生。莫不如意。武君撫然辭曰。吾儒者",
    "T47n1969A_002:0177a17": "其可以為是。既又逢月旦十五日。復出其篋",
    "T47n1969A_002:0177a18": "實而陳之。抱嬰兒以泣。殆而悔曰。是真何益",
    "T47n1969A_002:0177a19": "也。吾不能了釋氏之信不。又安知其不果然。",
    "T47n1969A_002:0177a20": "於是悉出其遺服櫛珮。合若干種。就浮屠師。",
    "T47n1969A_002:0177a21": "請圖前所謂佛者。浮屠師受而圖之。韓愈聞",
    "T47n1969A_002:0177a22": "而弔之曰。晢晢兮目存。丁寧兮耳言。忽不見",
    "T47n1969A_002:0177a23": "兮不聞。奔誰窮兮本源。圖西佛兮道予懃。以",
    "T47n1969A_002:0177a24": "妄塞悲兮慰新魂。嗚呼柰何兮弔以茲文。",
    "T47n1969A_002:0177a25": "[0177a25] 韓文公。以平時排佛之心。而作此文。有所",
    "T47n1969A_002:0177a26": "謂以妄塞悲之語宜也。雖然彼徒知妄之",
    "T47n1969A_002:0177a27": "為非。意以斥佛。殊不知妄亦有合於教意。",
    "T47n1969A_002:0177a28": "且夫第一義諦一法不可得。則凡佛之所",
    "T47n1969A_002:0177a29": "以為像。教之所以為言。與夫今淨土之所",
    "T47n1969A_002:0177b01": "以為門。莫非妄也。苟濟於道。孰曰非乎。然",
    "T47n1969A_002:0177b02": "則文公之說。未必非陽抑而陰助之耳。則",
    "T47n1969A_002:0177b03": "今類見於此。亦宜也。",
    "T47n1969A_002:0177b04": "結社法集文通慧僧錄贊寧",
    "T47n1969A_002:0177b05": "[0177b05] 晉宋間有廬山慧遠法師。化行潯陽。高士逸",
    "T47n1969A_002:0177b06": "人。輻湊于東林。皆願結香火。時雷次宗宗炳",
    "T47n1969A_002:0177b07": "張詮劉遺民周續之等。共結白蓮華社。立彌",
    "T47n1969A_002:0177b08": "陀像。求願往生安養國。謂之蓮社。社之名始",
    "T47n1969A_002:0177b09": "於此也。齊竟陵文宣王。募僧俗行淨住法。亦",
    "T47n1969A_002:0177b10": "淨住社也。梁僧祐曾撰法社。建功德邑會文。",
    "T47n1969A_002:0177b11": "歷代以來。咸就僧寺為法會社也。社之法以",
    "T47n1969A_002:0177b12": "眾輕成一重。濟事成功。莫近於社。今之供社。",
    "T47n1969A_002:0177b13": "共作福田。修約嚴明。愈於公法。行人互相徹",
    "T47n1969A_002:0177b14": "勵。勤於修行。則社有生養之功大矣。近聞周",
    "T47n1969A_002:0177b15": "鄭之地。邑社多結。守庚申會。初集鳴鐃鈸。",
    "T47n1969A_002:0177b16": "唱佛歌讚。眾人念佛行道。一夕不睡。以避三",
    "T47n1969A_002:0177b17": "彭奏上帝。免注罪奪算也。然此實道家之法。",
    "T47n1969A_002:0177b18": "往往有無知釋子。入會圖謀小利。曾不尋其",
    "T47n1969A_002:0177b19": "根本。誤行邪法。深可痛哉。",
    "T47n1969A_002:0177b20": "蓮華勝會錄文慈覺禪師宗賾",
    "T47n1969A_002:0177b21": "[0177b21] 夫以念為念以生為生者。常見之所失也。以",
    "T47n1969A_002:0177b22": "無念為無念以無生為無生者。邪見之所惑",
    "T47n1969A_002:0177b23": "也。念而無念生而無生者。第一義諦也。是以",
    "T47n1969A_002:0177b24": "實際理地。不受一塵。則上無諸佛之可念。下",
    "T47n1969A_002:0177b25": "無淨土之可生。佛事門中不捨一法。則總攝",
    "T47n1969A_002:0177b26": "諸根。蓋有念佛三昧。還原要術。示開往生",
    "T47n1969A_002:0177b27": "一門。所以終日念佛。而不乖於無念。熾然往",
    "T47n1969A_002:0177b28": "生。而不乖於無生。故能凡聖各住自位。而感",
    "T47n1969A_002:0177b29": "應道交。東西不相往來。而神遷淨剎。此不可",
    "T47n1969A_002:0177c01": "得而致詰也。故經云。若人聞說阿彌陀佛。執",
    "T47n1969A_002:0177c02": "持名號。乃至是人終時。心不顛倒。即得往生",
    "T47n1969A_002:0177c03": "阿彌陀佛極樂國土。夫如來世尊。雖分折攝",
    "T47n1969A_002:0177c04": "二門現居淨穢兩土。然本聖之意。豈直以娑",
    "T47n1969A_002:0177c05": "婆國土丘陵坑坎五趣雜居。土石諸山穢惡",
    "T47n1969A_002:0177c06": "充滿。以是為可厭。極樂世界黃金為地。行樹",
    "T47n1969A_002:0177c07": "參空。樓聳七珍。華敷四色。以是為可忻。蓋以",
    "T47n1969A_002:0177c08": "初心入道。忍力未淳。須託淨緣。以為增上。何",
    "T47n1969A_002:0177c09": "則娑婆國土。釋迦已滅。彌勒未生。極樂世界。",
    "T47n1969A_002:0177c10": "阿彌陀佛。現在說法。娑婆國土。觀音勢至。徒",
    "T47n1969A_002:0177c11": "仰嘉名。極樂世界。彼二上人親為勝友。娑婆",
    "T47n1969A_002:0177c12": "國土。諸魔競作。惱亂行人。極樂世界。大光",
    "T47n1969A_002:0177c13": "明中。決無魔事。娑婆國土。邪聲雜亂。女色",
    "T47n1969A_002:0177c14": "妖婬。極樂世界。水鳥樹林。咸宣妙法。正報清",
    "T47n1969A_002:0177c15": "淨。實無女人。然則修行緣具。無若西方。淺信",
    "T47n1969A_002:0177c16": "之人。橫生疑謗。竊&#x751E;論之。此方之人。無不厭",
    "T47n1969A_002:0177c17": "俗舍之喧煩。慕蘭若之寂靜。故有捨家出家。",
    "T47n1969A_002:0177c18": "則殷勤讚歎。而娑婆眾苦。何止俗舍之喧煩。",
    "T47n1969A_002:0177c19": "極樂優游。豈直蘭若之寂靜。知出家為美。而",
    "T47n1969A_002:0177c20": "不願往生。其惑一也。萬里辛勤。遠求知識者。",
    "T47n1969A_002:0177c21": "蓋以發明大事。決擇死生。而彌陀世尊。色心",
    "T47n1969A_002:0177c22": "業勝。願力洪深。一演圓音。無不明契。願參",
    "T47n1969A_002:0177c23": "知識。而不欲見佛。其惑二也。叢林廣眾。皆樂",
    "T47n1969A_002:0177c24": "棲遲。少眾道場。不欲依附。而極樂世界。一生",
    "T47n1969A_002:0177c25": "補處。其數甚多。諸上善人。俱會一處。既欲",
    "T47n1969A_002:0177c26": "親近叢林。而不慕清淨海眾。其惑三也。此方",
    "T47n1969A_002:0177c27": "之人。上壽不過百歲。而童癡老耄。疾病相仍。",
    "T47n1969A_002:0177c28": "昏沈睡眠。常居太半。菩薩猶昏隔陰。聲聞",
    "T47n1969A_002:0177c29": "尚昧出胎。則尺璧寸陰。十喪其九。而未登不",
    "T47n1969A_002:0178a01": "退。可謂寒心。西方之人。壽命無量。一託蓮苞",
    "T47n1969A_002:0178a02": "更無死苦。相續無間。直至菩提。所以便獲阿",
    "T47n1969A_002:0178a03": "惟越致。佛階決定可期。流轉娑婆。促景而迷",
    "T47n1969A_002:0178a04": "於淨土長年。其惑四也。若乃位居不退。果證",
    "T47n1969A_002:0178a05": "無生。在欲無欲。居塵不塵。方能興無緣慈。運",
    "T47n1969A_002:0178a06": "同體悲。迴入塵勞。和光五濁。其有淺聞單慧。",
    "T47n1969A_002:0178a07": "或與少善相應。便謂永出四流高超十地。詆",
    "T47n1969A_002:0178a08": "訶淨土。耽戀娑婆。掩目空歸。宛然流浪。並肩",
    "T47n1969A_002:0178a09": "牛馬。接武泥犁。不知自是何人。擬比大權菩",
    "T47n1969A_002:0178a10": "薩。其惑五也。故經曰。應當發願願生彼國。",
    "T47n1969A_002:0178a11": "則不信諸佛誠言。不願往生淨土。豈不甚迷",
    "T47n1969A_002:0178a12": "哉。若夫信佛言而生淨土。則累繫之所不能",
    "T47n1969A_002:0178a13": "拘。劫波之所不能害。謝人間之八苦。無天上",
    "T47n1969A_002:0178a14": "之五衰。尚無惡道之名。何況有實。唯顯一乘",
    "T47n1969A_002:0178a15": "之法。決定無三。歸依一體三寶。奉事十方如",
    "T47n1969A_002:0178a16": "來。佛光照體。萬惑潛消。法味資神。六通具",
    "T47n1969A_002:0178a17": "足。三十七品助道法。應念圓成。三十二應隨",
    "T47n1969A_002:0178a18": "類身。遍塵剎土。周旋五趣。普被諸根。不動一",
    "T47n1969A_002:0178a19": "心。遍行三昧。洒定水於三千。引眾生於火",
    "T47n1969A_002:0178a20": "宅。自利利他皆悉圓滿。然則唯心淨土自性",
    "T47n1969A_002:0178a21": "彌陀。蓋解脫之要門。乃修行之捷徑。是以了",
    "T47n1969A_002:0178a22": "義大乘。無不指歸淨土。前賢後聖。自他皆願",
    "T47n1969A_002:0178a23": "往生。凡以欲得度人。先須自度故也。嗚呼人",
    "T47n1969A_002:0178a24": "無遠慮。必有近憂。一失人身。萬劫深悔。故率",
    "T47n1969A_002:0178a25": "大海眾。各念彌陀佛。百聲千聲乃至萬聲。迴",
    "T47n1969A_002:0178a26": "向同緣。願生彼國。竊冀蓮池勝會金地法明。",
    "T47n1969A_002:0178a27": "綺互相資。必諧斯願。操舟順水。更加櫓棹之",
    "T47n1969A_002:0178a28": "功。則十萬之遙。可不勞而至也。",
    "T47n1969A_002:0178a29": "[0178a29] 元祐四年冬(宗賾)夜夢一男子。烏巾白衣。可",
    "T47n1969A_002:0178b01": "三十計。風貌清美。舉措閑雅。揖謂(宗賾)曰。欲",
    "T47n1969A_002:0178b02": "入公彌陀會。告書一名(宗賾)乃取蓮華勝會錄。",
    "T47n1969A_002:0178b03": "秉筆問曰。公何名。白衣者云。名普慧(宗賾)書",
    "T47n1969A_002:0178b04": "已。白衣者云。家兄亦曾上名(宗賾)問曰。令兄",
    "T47n1969A_002:0178b05": "何名。白衣云。家兄名普賢。白衣者遂隱(宗賾)",
    "T47n1969A_002:0178b06": "覺而詢諸耆宿。皆云。華嚴離世間品有二大",
    "T47n1969A_002:0178b07": "菩薩名(宗賾)以為。佛子行佛事。助佛揚化。必",
    "T47n1969A_002:0178b08": "有賢聖幽贊。然預此會者。亦豈小緣。普賢變",
    "T47n1969A_002:0178b09": "名易號。不知誰何。今更以二大菩薩為首云。",
    "T47n1969A_002:0178b10": "念佛防退方便文同前",
    "T47n1969A_002:0178b11": "[0178b11] 普勸道友曰。念阿彌陀佛。或百聲千聲乃至",
    "T47n1969A_002:0178b12": "萬聲。迴願往生西方淨土。各於日下。以十字",
    "T47n1969A_002:0178b13": "記之。念佛之時。一心專注。不得異緣。常念娑",
    "T47n1969A_002:0178b14": "婆眾苦。五濁煎熬。況乎一失人身。何時可復。",
    "T47n1969A_002:0178b15": "幸諸道友。終始精勤。寶蓮華中。決定見佛。",
    "T47n1969A_002:0178b16": "念佛迴向發願文同前",
    "T47n1969A_002:0178b17": "[0178b17] 願弟子(某甲)普及四恩三有法界眾生。從今已",
    "T47n1969A_002:0178b18": "去。安住第一義諦。修行淨業。孝養父母。奉",
    "T47n1969A_002:0178b19": "事師長。慈心不殺。修十善業。受持三歸。具",
    "T47n1969A_002:0178b20": "足眾戒。不犯威儀。發菩提心。深信因果。讀",
    "T47n1969A_002:0178b21": "誦大乘。勸進行者。念佛法僧。解第一義。以",
    "T47n1969A_002:0178b22": "至誠心。稱佛名號。觀佛依正十六妙境。念",
    "T47n1969A_002:0178b23": "佛本起四十八願。籌量三輩。深入五門。隨",
    "T47n1969A_002:0178b24": "順三種菩提門。信受十方諸佛教。或以散心",
    "T47n1969A_002:0178b25": "定心。而修散善定善。依經起行。畢命為期。",
    "T47n1969A_002:0178b26": "惟願阿彌陀佛法力冥加。神通顯益。令我等",
    "T47n1969A_002:0178b27": "凝神覺路。暗蹈大方。進止威儀不離見佛。如",
    "T47n1969A_002:0178b28": "執明鏡自見面像。及於夢中。得見彼國眾妙",
    "T47n1969A_002:0178b29": "樂事。慰悅我心。令生增進。承佛威神。遠離",
    "T47n1969A_002:0178c01": "魔事。所有無量劫來業惑塵勞。皆為梵行。善",
    "T47n1969A_002:0178c02": "根功德。同入性海。積集諸緣。併用迴向。臨",
    "T47n1969A_002:0178c03": "命終時。無諸障難。七日已前預知時至。身無",
    "T47n1969A_002:0178c04": "痛苦。心不顛倒。身心安樂。如入禪定。遇善",
    "T47n1969A_002:0178c05": "知識教稱十念。阿彌陀佛與諸聖眾。現在其",
    "T47n1969A_002:0178c06": "前。放大光明。授手迎接。自見其身。乘金剛",
    "T47n1969A_002:0178c07": "臺。隨從佛後。如彈指頃。往生彼國。生彼國",
    "T47n1969A_002:0178c08": "已。見佛色身。眾相具足。光明寶林。演說妙",
    "T47n1969A_002:0178c09": "法。聞已即悟無生法忍。住正定聚。永不退還。",
    "T47n1969A_002:0178c10": "究竟至於一生補處。化身自在。周遍十方。無",
    "T47n1969A_002:0178c11": "量國中。成等正覺。極重苦處。游戲設化。念念",
    "T47n1969A_002:0178c12": "之中。令不可說不可說眾生發菩提心。念念",
    "T47n1969A_002:0178c13": "之中。令不可說不可說眾生住普賢行。福慧",
    "T47n1969A_002:0178c14": "資糧悉得圓滿。同成無上正等菩提。各各莊",
    "T47n1969A_002:0178c15": "嚴淨土。各各攝化眾生。如我世尊。等無有異。",
    "T47n1969A_002:0178c16": "所有虛空世界盡。眾生及業煩惱盡。如是一",
    "T47n1969A_002:0178c17": "切無盡時。我願究竟。常無盡。",
    "T47n1969A_002:0178c18": "念佛懺悔發願文慈雲懺主遵式",
    "T47n1969A_002:0178c19": " 我今稱念阿彌陀  真實功德佛名號",
    "T47n1969A_002:0178c20": " 惟願慈悲垂攝受  證知懺悔及所願",
    "T47n1969A_002:0178c21": " 我昔所造諸惡業  皆由無始貪瞋癡",
    "T47n1969A_002:0178c22": " 從身口意之所生  一切我今皆懺悔",
    "T47n1969A_002:0178c23": " 願我臨欲命終時  盡除一切諸障礙",
    "T47n1969A_002:0178c24": " 面見彼佛阿彌陀  即得往生安樂剎",
    "T47n1969A_002:0178c25": " 彼佛眾會咸清淨  我時於勝蓮華生",
    "T47n1969A_002:0178c26": " 親見如來無量光  現前授我菩提記",
    "T47n1969A_002:0178c27": " 蒙彼如來授記已  化身無數百俱胝",
    "T47n1969A_002:0178c28": " 智力廣大遍十方  普利一切眾生界",
    "T47n1969A_002:0178c29": "[0178c29]  (從我昔所造下。並華嚴行願品經文)。",
    "T47n1969A_002:0179a01": "結蓮社普勸文總管張掄",
    "T47n1969A_002:0179a02": "[0179a02] 如是我聞。西方有佛名阿彌陀。一名無量光。",
    "T47n1969A_002:0179a03": "一名無量壽。又有觀音勢至二菩薩。助佛揚",
    "T47n1969A_002:0179a04": "化。皆以大願力。濟度諸眾生。其國以七寶莊",
    "T47n1969A_002:0179a05": "嚴。清淨自然。無諸雜穢故名淨土。其人皆蓮",
    "T47n1969A_002:0179a06": "華化生。壽命無量。衣食受用。隨念而至。更無",
    "T47n1969A_002:0179a07": "諸苦。亦無輪轉故。又名極樂世界。以此返觀",
    "T47n1969A_002:0179a08": "我等見今所受之身所處之世。較彼國土。淨",
    "T47n1969A_002:0179a09": "穢壽量苦樂生死。豈止天地之相遠耶。而昧",
    "T47n1969A_002:0179a10": "者不知。或知而不信。自作障礙。顛倒執迷。",
    "T47n1969A_002:0179a11": "不思解脫。捨此生彼。豈不哀哉。故我今者勸",
    "T47n1969A_002:0179a12": "諸有緣。結此蓮社。假使難知難辨。猶當勉力",
    "T47n1969A_002:0179a13": "精勤。況佛號甚易持。淨土甚易往。八萬四千",
    "T47n1969A_002:0179a14": "法門。無如是之捷徑。但能輟清晨俛仰之暇。",
    "T47n1969A_002:0179a15": "遂可為永劫不壞之資。是則用力甚微。而收",
    "T47n1969A_002:0179a16": "功乃無有盡。眾生亦何苦自棄而不為乎。噫",
    "T47n1969A_002:0179a17": "夢幻非真。壽夭難保。呼吸之頃。即是來生。一",
    "T47n1969A_002:0179a18": "失人身。萬劫不復。此時不悟。佛如眾生何。願",
    "T47n1969A_002:0179a19": "深念於無常。勿徒貽於後悔。淨樂居士(張掄)",
    "T47n1969A_002:0179a20": "勸緣。",
    "T47n1969A_002:0179a21": "西資社同誓文證通法師師友",
    "T47n1969A_002:0179a22": "[0179a22] 維隆興元年歲次癸未四月八日。釋(師友)洎闔",
    "T47n1969A_002:0179a23": "會大眾。歸命極樂世界阿彌陀佛菩薩海眾。",
    "T47n1969A_002:0179a24": "願運洪慈。俯察微志(某)等惟念。宿福深厚。生",
    "T47n1969A_002:0179a25": "處中華。恭&#x89A9;大藏七經純談淨土依正莊嚴",
    "T47n1969A_002:0179a26": "功德勝妙。返觀此處三惡八難。多不善聚。",
    "T47n1969A_002:0179a27": "生老病死壽命短促。自力修行難進易退。先",
    "T47n1969A_002:0179a28": "聖憫我等故。立此念佛法門。易修易往。激勸",
    "T47n1969A_002:0179a29": "求生。古今聖賢。弘此道者。其書山積。湖海",
    "T47n1969A_002:0179b01": "無不崇此社者。代不乏人。十方眾生。往彼",
    "T47n1969A_002:0179b02": "國者多如駛雨。我於是以亮情天發。不約而",
    "T47n1969A_002:0179b03": "同。秉志有歸。僉心西境。既念念不忘。終期此",
    "T47n1969A_002:0179b04": "報。決取往生。我等尚慮性習不同。世務縈絆。",
    "T47n1969A_002:0179b05": "口談極樂。意戀娑婆。理事不明。行願有闕。",
    "T47n1969A_002:0179b06": "晨祈云同。夕歸攸隔。於是謹涓吉日。聚會",
    "T47n1969A_002:0179b07": "投誠。稽首梵容。立茲弘誓。仰願慈尊舒紫",
    "T47n1969A_002:0179b08": "金手。撫摩我頂。啟紅蓮舌。密授我記。庶我此",
    "T47n1969A_002:0179b09": "生已去。諸惡不作。眾善奉行。不值邪師。不失",
    "T47n1969A_002:0179b10": "正念。命終之日。無病無苦。身心悅樂。隨從如",
    "T47n1969A_002:0179b11": "來。同歸安養。蓮華早開。悟無生忍。游歷十方",
    "T47n1969A_002:0179b12": "界。奉事諸佛身。濟拔苦眾生。同成無上道。虛",
    "T47n1969A_002:0179b13": "空有盡。我願無窮。若見若聞。俱沾利樂(湖州沈大",
    "T47n1969A_002:0179b14": "卿洎諸寄居士夫。一百餘人建此法會。抵今慶元庚申歲。三十餘年不廢)。",
    "T47n1969A_002:0179b15": "往生淨土十願文桐江法師擇瑛",
    "T47n1969A_002:0179b16": " 願我永離三惡道  願我速斷貪瞋癡",
    "T47n1969A_002:0179b17": " 願我常聞佛法僧  願我勤修戒定慧",
    "T47n1969A_002:0179b18": " 願我恒隨諸佛學  願我不退菩提心",
    "T47n1969A_002:0179b19": " 願我速見阿彌陀  願我決定生安養",
    "T47n1969A_002:0179b20": " 願我分身遍塵剎  願我廣度諸眾生",
    "T47n1969A_002:0179b21": "金銀泥畫淨土變相讚翰林李白",
    "T47n1969A_002:0179b22": "[0179b22] 我聞。金方之西。日沒之所。去中華十萬億剎。",
    "T47n1969A_002:0179b23": "有極樂世界焉。彼國之佛身長六十萬億恒",
    "T47n1969A_002:0179b24": "沙由旬。眉間白毫。向右宛轉。如五須彌山。目",
    "T47n1969A_002:0179b25": "光青白。若四大海水。端坐說法。湛然常存。沼",
    "T47n1969A_002:0179b26": "明金沙。岸列珍樹。欄楯彌覆。羅網周張。硨磲",
    "T47n1969A_002:0179b27": "&#x7460;璃。為樓殿之飾。玻&#x74C8;碼&#x78AF;。耀階砌之榮。",
    "T47n1969A_002:0179b28": "皆諸佛所證。無虛言者。金銀泥畫西方淨土",
    "T47n1969A_002:0179b29": "變相。蓋憑翊郡秦夫人。奉為亡夫湖州刺史",
    "T47n1969A_002:0179c01": "韋公之所建也。夫人蘊&#x6C37;玉之清。敷聖善之",
    "T47n1969A_002:0179c02": "訓。以伉儷義大。希拯拔於幽途。父子恩深。",
    "T47n1969A_002:0179c03": "明重修於景福。誓捨珍物。精求名工。圖金",
    "T47n1969A_002:0179c04": "創端。繪銀設像。八法功德波動青蓮之池。七",
    "T47n1969A_002:0179c05": "寶香華光映黃金之地。清風所拂。如生五音。",
    "T47n1969A_002:0179c06": "百千妙樂。咸疑動作。若已發願未及發願。若",
    "T47n1969A_002:0179c07": "已當生未及當生。精念七日。必生其國。功德",
    "T47n1969A_002:0179c08": "罔極。酌而難名。讚曰。",
    "T47n1969A_002:0179c09": " 向西日沒處  遙瞻大悲顏",
    "T47n1969A_002:0179c10": " 目淨碧海水  身光紫金山",
    "T47n1969A_002:0179c11": " 勤念必往生  是故稱極樂",
    "T47n1969A_002:0179c12": " 珠網珍寶樹  天華散香閤",
    "T47n1969A_002:0179c13": " 圖畫了在眼  願託彼道場",
    "T47n1969A_002:0179c14": " 以此功德海  冥祐為舟梁",
    "T47n1969A_002:0179c15": " 八十億劫罪  如風掃輕霜",
    "T47n1969A_002:0179c16": " 庶觀無量壽  長放玉毫光",
    "T47n1969A_002:0179c17": "繡西方淨土幀讚侍郎白居易",
    "T47n1969A_002:0179c18": "[0179c18] 西方阿彌陀佛。與閻浮提有願。此土眾生。與",
    "T47n1969A_002:0179c19": "彼佛有緣。故受一切苦者。先念我名。祈一切",
    "T47n1969A_002:0179c20": "福者。多圖我像。至於應誠來感。隨願往生神",
    "T47n1969A_002:0179c21": "速變通。與三世十方諸佛不侔。噫佛無若干。",
    "T47n1969A_002:0179c22": "而願與緣有若干也。有女弟子弘農郡君。姓",
    "T47n1969A_002:0179c23": "楊氏號蓮華性。發弘願捨淨財。繡西方阿彌",
    "T47n1969A_002:0179c24": "陀佛像。及本國土眷屬一部。奉為故李氏長",
    "T47n1969A_002:0179c25": "姊楊夫人滅宿殃追冥祐也。夫範金設繪。不",
    "T47n1969A_002:0179c26": "若刺繡紋之精勤也。想形念號。不若睹相好",
    "T47n1969A_002:0179c27": "之親近也。即造之者。誠不得不著。感不得不",
    "T47n1969A_002:0179c28": "通。受之者罪不得不滅。福不得不集。爾時蓮",
    "T47n1969A_002:0179c29": "華性焚香合掌。跪唱讚云。",
    "T47n1969A_002:0180a01": " 金方剎  金色身  資聖力  福幽魂",
    "T47n1969A_002:0180a02": " 造者誰  弘農君  受者誰  楊夫人",
    "T47n1969A_002:0180a03": "繡阿彌陀佛讚同前",
    "T47n1969A_002:0180a04": "[0180a04] 繡西方阿彌陀佛一軀。女弟子京兆杜氏。奉",
    "T47n1969A_002:0180a05": "為妣范陽縣太君盧夫人。八月十一日忌辰",
    "T47n1969A_002:0180a06": "所造也。五綵莊嚴。一心恭敬。願追冥福。誓",
    "T47n1969A_002:0180a07": "報慈恩。讚曰。",
    "T47n1969A_002:0180a08": " 善念一念  千念相屬  繡始一縷",
    "T47n1969A_002:0180a09": " 萬縷相續  功績成就  相好具足",
    "T47n1969A_002:0180a10": " 金身螺髻  玉毫紺目  報罔極恩",
    "T47n1969A_002:0180a11": " 薦無量福",
    "T47n1969A_002:0180a12": "西方淨土讚孤山法師智圓",
    "T47n1969A_002:0180a13": "[0180a13] 曰天理湛寂。詎可以淨乎穢乎。延乎促乎。彼",
    "T47n1969A_002:0180a14": "乎此乎。而思量擬議者哉。然而悟之。則為聖",
    "T47n1969A_002:0180a15": "為真。為修德為合覺。為還源為涅槃。迷之則",
    "T47n1969A_002:0180a16": "為凡為妄。為性德為合塵。為隨流為生死。大",
    "T47n1969A_002:0180a17": "矣哉。聖人之先覺也。憫其未覺焉。於是乎土",
    "T47n1969A_002:0180a18": "現清淨。壽延無量。端拱東向。而慈眼無偏視。",
    "T47n1969A_002:0180a19": "俾我群迷厭穢而忻淨。惡此娑婆而取彼安",
    "T47n1969A_002:0180a20": "養矣。既而升寶剎覲法王。目神變耳妙訓。則",
    "T47n1969A_002:0180a21": "湛寂之性。不遠復矣。達十方太虛。悉我心現。",
    "T47n1969A_002:0180a22": "矧依空之土。復何有哉。噫如是證悟者。孰不",
    "T47n1969A_002:0180a23": "由其厭穢忻淨。惡促好延。捨此取彼之心而",
    "T47n1969A_002:0180a24": "致乎。而況達忻厭而無忻厭。了好惡而無好",
    "T47n1969A_002:0180a25": "惡。知取捨而無取捨者耶。是故釋迦現穢土",
    "T47n1969A_002:0180a26": "而俾厭。彌陀現淨土而俾忻。其有旨哉。吾慈",
    "T47n1969A_002:0180a27": "母馬氏。生厭穢境。死忻淨剎。壽七十有一而",
    "T47n1969A_002:0180a28": "終。寢疾之際。以所造淨土無量壽像。囑吾以",
    "T47n1969A_002:0180a29": "供養承事焉。十載于茲矣。嗚呼母人之德。其",
    "T47n1969A_002:0180b01": "在免子於溺墜水火而已。而吾母也。始能捨",
    "T47n1969A_002:0180b02": "吾為佛徒。次能資吾以學法。末又約吾以往",
    "T47n1969A_002:0180b03": "生。是能誨我於道也。蓼莪之歎。風樹之悲。歲",
    "T47n1969A_002:0180b04": "月其邁。而吾心不衰。遂齋莊馨爐。染毫作淨",
    "T47n1969A_002:0180b05": "土讚。庶祐我母陟乎聖階 覺海澄圓廣大",
    "T47n1969A_002:0180b06": "無邊無促無延(其一)群蒙失道自劫家寶生死浩",
    "T47n1969A_002:0180b07": "浩(其二)大覺軫慈淨國爰居俾我來思(其三)金臺既",
    "T47n1969A_002:0180b08": "升&#x89A9;佛儀形悟我妙明(其四)像以相&#x89A9;讚以道取",
    "T47n1969A_002:0180b09": "福我慈母(其五)。",
    "T47n1969A_002:0180b10": "無量壽佛讚大智律師元照",
    "T47n1969A_002:0180b11": "[0180b11] 八萬四千之妙相。得非本性之彌陀。十萬億",
    "T47n1969A_002:0180b12": "剎之遐方。的是唯心之淨土。淨穢雖隔。豈越",
    "T47n1969A_002:0180b13": "自心。生佛乃殊。寧乖己性。心體虛曠。不礙往",
    "T47n1969A_002:0180b14": "來。性本包容。何妨取捨。是以舉念。即登於寶",
    "T47n1969A_002:0180b15": "界。還歸地產之家鄉。彈指仰對於慈容。實會",
    "T47n1969A_002:0180b16": "天真之父子。機生負德。枉受沈淪。今日投誠。",
    "T47n1969A_002:0180b17": "必蒙拯濟。三心圓發。一志西馳。盡來際以",
    "T47n1969A_002:0180b18": "依承。歷塵剎而稱讚。",
    "T47n1969A_002:0180b19": "畫阿彌陀像讚文忠公蘇軾",
    "T47n1969A_002:0180b20": "[0180b20] 蘇軾之妻王氏。名潤之字季章。年四十六。元",
    "T47n1969A_002:0180b21": "祐八年八月一日。卒于京師。臨終之夕。遺言",
    "T47n1969A_002:0180b22": "捨所受用。使其子邁迨過為畫阿彌陀像。紹",
    "T47n1969A_002:0180b23": "聖元年六月九日像成。奉安于金陵清涼寺。",
    "T47n1969A_002:0180b24": "讚曰。",
    "T47n1969A_002:0180b25": " 佛子在時百憂繞  臨行一念何由了",
    "T47n1969A_002:0180b26": " 口誦南無阿彌陀  如日出地萬國曉",
    "T47n1969A_002:0180b27": " 何況自捨所受用  畫此圓滿天日表",
    "T47n1969A_002:0180b28": " 見聞隨喜悉成佛  不擇人天與蟲鳥",
    "T47n1969A_002:0180b29": " 但當常作平等觀  本無憂樂與壽夭",
    "T47n1969A_002:0180c01": " 丈六全身不為大  方寸千佛夫豈小",
    "T47n1969A_002:0180c02": " 此心平處是西方  閉眼便到無魔嬈",
    "T47n1969A_002:0180c03": "李伯時畫彌陀讚寂音禪師惠洪",
    "T47n1969A_002:0180c04": "[0180c04] 政和八年五月十五日。宜春黃先之。&#x643A;李伯",
    "T47n1969A_002:0180c05": "時所畫阿彌陀像。來東山為示(余)觀伯時畫",
    "T47n1969A_002:0180c06": "多矣。大率顧陸之意。畫意不畫態故。不施五",
    "T47n1969A_002:0180c07": "色。而伯時知之耳。問其所得曰。李仲元仲元",
    "T47n1969A_002:0180c08": "中為袁法官。以遺所厚善者。先之苦求得之",
    "T47n1969A_002:0180c09": "(余)諦視其筆跡。非今輩所能為。其伯時之筆",
    "T47n1969A_002:0180c10": "審矣。稽首為之讚曰。",
    "T47n1969A_002:0180c11": " 以慈為室  以忍為衣  法空為座",
    "T47n1969A_002:0180c12": " 示同體悲  四十八願  為世所歸",
    "T47n1969A_002:0180c13": " 如日沒時  烏接翅飛  大哉甘露",
    "T47n1969A_002:0180c14": " 妙法總持  令我觀門  洞開坦夷",
    "T47n1969A_002:0180c15": " 諦觀自心  妙絕知思  是歸依處",
    "T47n1969A_002:0180c16": " 真不思議  律我意馬  使不妄馳",
    "T47n1969A_002:0180c17": " 光明現前  見白蓮池  不假中陰",
    "T47n1969A_002:0180c18": " 屈伸頃時  忻然化生  如八歲兒",
    "T47n1969A_002:0180c19": " 何以至此  請審思之  皆我精進",
    "T47n1969A_002:0180c20": " 相力所持  稽首妙湛  不動巍巍",
    "T47n1969A_002:0180c21": " 令一切眾  絕癡暗疑  有同願者",
    "T47n1969A_002:0180c22": " 但瞻導師  脫然蟬蛻  出五濁泥",
    "T47n1969A_002:0180c23": "安樂國讚三十章章四句提刑楊傑",
    "T47n1969A_002:0180c24": " 淨土周沙界  如何獨指西",
    "T47n1969A_002:0180c25": " 但能從一入  處處是菩提",
    "T47n1969A_002:0180c26": " 有念同無念  無生即是生",
    "T47n1969A_002:0180c27": " 不勞移一步  透徹覺王城",
    "T47n1969A_002:0180c28": " 厭煩求淨土  不是不慈悲",
    "T47n1969A_002:0180c29": " 欲得醫他病  先須自療治",
    "T47n1969A_002:0181a01": " 彌陀願力重  光明照塵沙",
    "T47n1969A_002:0181a02": " 一念若相應  即生如來家",
    "T47n1969A_002:0181a03": " 天宮多五欲  樂國絕三塗",
    "T47n1969A_002:0181a04": " 生者不退轉  如來語豈誣",
    "T47n1969A_002:0181a05": " 劣夫從聖王  一日四世界",
    "T47n1969A_002:0181a06": " 聖力不思議  譬喻當得解",
    "T47n1969A_002:0181a07": " 莫疑宿業重  十念功德輕",
    "T47n1969A_002:0181a08": " 萬年有闇室  日照當時明",
    "T47n1969A_002:0181a09": " 雖知諸佛國  及與眾生空",
    "T47n1969A_002:0181a10": " 化人修淨土  摩詰有遺風",
    "T47n1969A_002:0181a11": " 愛戀當猛斷  日熾&#x6C37;自泮",
    "T47n1969A_002:0181a12": " 未證三昧者  應作如是觀",
    "T47n1969A_002:0181a13": " 五濁污泥水  不染白蓮華",
    "T47n1969A_002:0181a14": " 如何游蕩子  年老未還家",
    "T47n1969A_002:0181a15": " 阿彌陀教觀  濁世有深緣",
    "T47n1969A_002:0181a16": " 末法銷除盡  重留一百年",
    "T47n1969A_002:0181a17": " 勿謂十萬億  路遠自厭倦",
    "T47n1969A_002:0181a18": " 譬如千里境  頃刻夢中遍",
    "T47n1969A_002:0181a19": " 勿謂歷劫罪  一念不可消",
    "T47n1969A_002:0181a20": " 譬如積年木  一豆火能燒",
    "T47n1969A_002:0181a21": " 弱羽不離枝  嬰兒不離母",
    "T47n1969A_002:0181a22": " 念念阿彌陀  決定生淨土",
    "T47n1969A_002:0181a23": " 十方諸如來  一音廣長舌",
    "T47n1969A_002:0181a24": " 發願即得生  稱讚誠實說",
    "T47n1969A_002:0181a25": " 水鳥及風聲  法音無間斷",
    "T47n1969A_002:0181a26": " 菩薩皆伴侶  決定不退轉",
    "T47n1969A_002:0181a27": " 黑業必殞墜  如石投諸水",
    "T47n1969A_002:0181a28": " 願力猶巨舟  乘之得安濟",
    "T47n1969A_002:0181a29": " 有念非無漏  無心未是精",
    "T47n1969A_002:0181b01": " 虛空造宮室  何日是功成",
    "T47n1969A_002:0181b02": " 安養受諸樂  娑婆備眾苦",
    "T47n1969A_002:0181b03": " 當發無上心  願得生淨土",
    "T47n1969A_002:0181b04": " 欄楯及羅網  寶木皆七重",
    "T47n1969A_002:0181b05": " 莊嚴無與等  天樂散香風",
    "T47n1969A_002:0181b06": " 池水八功德  池底純金沙",
    "T47n1969A_002:0181b07": " 上有寶樓閣  車輪四色華",
    "T47n1969A_002:0181b08": " 天雨曼陀羅  盛以寶衣&#x88D3;",
    "T47n1969A_002:0181b09": " 供養十方佛  食時還本國",
    "T47n1969A_002:0181b10": " 心淨即土淨  大士語豈遙",
    "T47n1969A_002:0181b11": " 剎剎見如來  那伽常在定",
    "T47n1969A_002:0181b12": " 已證無生忍  重乘般若船",
    "T47n1969A_002:0181b13": " 游戲生死海  援溺濟無邊",
    "T47n1969A_002:0181b14": " 生理不可得  即是真無生",
    "T47n1969A_002:0181b15": " 自他凡與聖  一一是強名",
    "T47n1969A_002:0181b16": " 即此娑婆界  混然凡聖居",
    "T47n1969A_002:0181b17": " 塵塵全體現  妄動即差殊",
    "T47n1969A_002:0181b18": " 佛言彌陀國  去此實不遠",
    "T47n1969A_002:0181b19": " 普告修行人  切勿生異見",
    "T47n1969A_002:0181b20": " 佛為法藏時  四十八誓願",
    "T47n1969A_002:0181b21": " 願願度眾生  攝受無限量",
    "T47n1969A_002:0181b22": " 若有諸眾生  一稱我名號",
    "T47n1969A_002:0181b23": " 若不生淨方  我不成佛道",
    "T47n1969A_002:0181b24": " 父常念其子  子常念其父",
    "T47n1969A_002:0181b25": " 念念若相應  還家依位住",
    "T47n1969A_002:0181b26": "善導和尚彌陀道場讚同前",
    "T47n1969A_002:0181b27": " 東&#x5CEF;壇級石&#x5D73;&#x5CE9;  十佛隨聲信不訛",
    "T47n1969A_002:0181b28": " 後善導依先善導  今彌陀是古彌陀",
    "T47n1969A_002:0181b29": " 一心正受超三界  孤月澄輝照萬波",
    "T47n1969A_002:0181c01": " 乘般若舟游淨域  度生還亦到娑婆",
    "T47n1969A_002:0181c02": "[0181c02]  (道場在嚴州烏龍山。後善導即少康法師也)。",
    "T47n1969A_002:0181c03": "白蓮咸教主真讚同前",
    "T47n1969A_002:0181c04": "[0181c04] 台州東掖山白蓮道場傳天台教咸法師。元",
    "T47n1969A_002:0181c05": "祐七年七月十一日。召大眾出衣盂所有。以",
    "T47n1969A_002:0181c06": "散之云。吾二十三日。當還淨土。至日於方丈",
    "T47n1969A_002:0181c07": "門外。坐禪圓寂。前六日以遺書。遣淨人嚴妙",
    "T47n1969A_002:0181c08": "觀。齎來京師。與予為別。乃述真讚。以寄山中",
    "T47n1969A_002:0181c09": "諸徒。",
    "T47n1969A_002:0181c10": " 三觀通明念念圓  祖師爐拂秖心傳",
    "T47n1969A_002:0181c11": " 遺書封了加趺坐  不住白蓮生白蓮",
    "T47n1969A_002:0181c12": "傚禪月作遠公詠(并序)太史黃庭堅",
    "T47n1969A_002:0181c13": "[0181c13] 遠法師居廬山下。持律精苦。過中不受蜜湯。",
    "T47n1969A_002:0181c14": "而作詩換酒。飲陶彭澤。送客無貴賤。不過虎",
    "T47n1969A_002:0181c15": "溪。而與陸道士行。過虎溪百步。大笑而別。故",
    "T47n1969A_002:0181c16": "禪月作詩云。愛陶長官醉兀兀。送陸道士行",
    "T47n1969A_002:0181c17": "遲遲。買酒過溪皆破戒。斯何人斯師如斯。故",
    "T47n1969A_002:0181c18": "傚之。",
    "T47n1969A_002:0181c19": " 邀陶淵明把酒&#x6900;  送陸修靜過虎溪",
    "T47n1969A_002:0181c20": " 胸次九流清似鏡  人間萬事醉如泥",
    "T47n1969A_002:0181c21": "遠法師贊給事程俱",
    "T47n1969A_002:0181c22": " 法師弘道  實相是談  像浮江滸",
    "T47n1969A_002:0181c23": " 神運伽藍  戒珠義海  聳世觀瞻",
    "T47n1969A_002:0181c24": " 肇開淨業  蓮杜興賢",
    "T47n1969A_002:0181c25": "劉遺民贊",
    "T47n1969A_002:0181c26": " 仲思綜博  二林領袖  大化現前",
    "T47n1969A_002:0181c27": " 不忘正受",
    "T47n1969A_002:0181c28": "陶靖節贊",
    "T47n1969A_002:0181c29": " 淵明高蹈  性與道俱  世出世士",
    "T47n1969A_002:0182a01": " 莫得親&#x758E;",
    "T47n1969A_002:0182a02": "謝康樂贊",
    "T47n1969A_002:0182a03": " 康樂遒上  豪氣不除  慧業則有",
    "T47n1969A_002:0182a04": " 非寂滅徒",
    "T47n1969A_002:0182a05": "陸道士贊",
    "T47n1969A_002:0182a06": " 陸公玄虛  寄傲簡寂  江湖相忘",
    "T47n1969A_002:0182a07": " 一笑莫逆",
    "T47n1969A_002:0182a08": "臨行自餞樝菴法師有嚴",
    "T47n1969A_002:0182a09": "[0182a09] 吾聞。西方有無上正遍知。壽命無量阿僧祇。",
    "T47n1969A_002:0182a10": "光明遍照沙界兮無邊際。慈悲普覆群生兮",
    "T47n1969A_002:0182a11": "無盡期。聞名稱念者。皆不退轉。歸命發願者。",
    "T47n1969A_002:0182a12": "眾苦皆脫離。黃金為地。或&#x7460;璃。晝夜六時天",
    "T47n1969A_002:0182a13": "華飛樓閣幢旛。千萬兮遍空界。寶林珠網。音",
    "T47n1969A_002:0182a14": "樂兮微風吹。莊嚴美妙不思議。土無日月常",
    "T47n1969A_002:0182a15": "光輝。是故繫念者。神魂西馳。父母之邦兮。",
    "T47n1969A_002:0182a16": "常思歸性無苦域兮。今順性而捨其。性有樂",
    "T47n1969A_002:0182a17": "邦兮。今順性而取之。去去過十萬億佛土。不",
    "T47n1969A_002:0182a18": "是遠路跂。內憑願力。外仗佛威。一剎那間。便",
    "T47n1969A_002:0182a19": "到七寶蓮華池。",
    "T47n1969A_002:0182a20": "[0182a20] 樝菴老生平學佛守戒律。一節如&#x6C37;霜。事",
    "T47n1969A_002:0182a21": "文翰高談如珪璧。講練有餘力。而繫念無",
    "T47n1969A_002:0182a22": "暇時。其淨業既成。一夕見在金池上。執樂",
    "T47n1969A_002:0182a23": "者數人。似欲舉音以迓其來。不數日而終。",
    "T47n1969A_002:0182a24": "先乃成自餞一篇。是知決定為西方游矣。",
    "T47n1969A_002:0182a25": "聞者莫不嘆慕其不可及也。嗚呼唯心本",
    "T47n1969A_002:0182a26": "性人人皆具焉。何羨魚多而不結網而有",
    "T47n1969A_002:0182a27": "獲耶。子雲所謂蜾蠃之祝曰。類我類我。久",
    "T47n1969A_002:0182a28": "則肖之矣。安有不修而能證者哉。此自餞",
    "T47n1969A_002:0182a29": "之意。固足以為來者勸也。門人元祐。持其",
    "T47n1969A_002:0182b01": "文示予。因跋其尾云。隱庵(左知微)謹題。"
}