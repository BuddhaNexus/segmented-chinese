{
    "X59n1105_002:0659a04": "芝園集下",
    "X59n1105_002:0659a06": "秀州呂氏靈骨贊",
    "X59n1105_002:0659a07": "[0659a07] 秀州海鹽廣陳鎮普照院釋智圓母喪以遺骨盛於",
    "X59n1105_002:0659a08": "小匣日誦毗盧灌頂&#x546A;加持淨土覆于骨上殆至盈",
    "X59n1105_002:0659a09": "尺一日頂骨忽涌於土面初不以為然仍舊覆之翌",
    "X59n1105_002:0659a10": "日復爾眾皆驚駭適會武夷公權鎮作記以廣其事",
    "X59n1105_002:0659a11": "青山安忍子復作贊曰。",
    "X59n1105_002:0659a12": "[0659a12] 噫彼遺形兀如無情既積土而餘尺何自底而還昇",
    "X59n1105_002:0659a13": "為毗盧之本誓為濯頂之勝能為慈母之積德為孝",
    "X59n1105_002:0659a14": "子之克誠考眾緣而罔知所自詰至理而寂爾無名",
    "X59n1105_002:0659a15": "不見所宰孰示斯徵無師上智未足測懸河妙辯無",
    "X59n1105_002:0659a16": "以評唯其莫測莫評兮所以為靈。",
    "X59n1105_002:0659a17": "[0659a17] 吾佛初成正覺即結上乘戒首曰孝順至道之法次",
    "X59n1105_002:0659a18": "命其徒曰我初出家與父母誓若得佛道當先度之",
    "X59n1105_002:0659a19": "逮還本國父王展禮即踊身&#x8657;空七多羅樹若有所",
    "X59n1105_002:0659a20": "不敢當也尋昇忉利天為母一夏說法由是二親皆",
    "X59n1105_002:0659a21": "獲果證父喪既殮率難陀阿難羅云共舁棺就葬顧",
    "X59n1105_002:0659a22": "謂眾曰吾恐當來兇暴不知報恩故也其苦勉深誡",
    "X59n1105_002:0659a23": "&#x5FA7;見于大小乘經律論學者共知不復備舉然有晚",
    "X59n1105_002:0659a24": "輩不從師範肆意狂走棄親遠遊殊不念倚門延頸",
    "X59n1105_002:0659b01": "拊膺飲淚積思而成病者往往有之矧復知病而不",
    "X59n1105_002:0659b02": "歸省聞訃而不奔喪臨喪而不展哀履時而不致祭",
    "X59n1105_002:0659b03": "乃引洞山拽殺母玄沙不救父以為方外達人不在",
    "X59n1105_002:0659b04": "是也吁汝謂吾佛方外耶方內耶達耶不達耶何拳",
    "X59n1105_002:0659b05": "拳奉親不違生事死葬之禮乎哀彼二師但肆一時",
    "X59n1105_002:0659b06": "之特異不顧後世之&#x5190;濫害傷名教不為不甚且夫",
    "X59n1105_002:0659b07": "辭親割愛者蓋所以平親&#x758E;彼我之見息愛惡取舍",
    "X59n1105_002:0659b08": "之情然後生佛等觀怨親無外四生六道孰非吾親",
    "X59n1105_002:0659b09": "服勤侍養未害為達是以睦州供母手自編蒲道紀",
    "X59n1105_002:0659b10": "報親肩常負擔安有辜恩悖德而為達乎若乃尋師",
    "X59n1105_002:0659b11": "訪道夕惕朝勤不棄分陰猶不免過而況任性嬉遊",
    "X59n1105_002:0659b12": "爛眠飽食則無間極苦未足為報&#x751E;覽呂氏靈骨記",
    "X59n1105_002:0659b13": "愛其所謂報恩求法兩存而並行有以見武夷簿公",
    "X59n1105_002:0659b14": "不獨知圓師之所存是亦深契吾佛垂訓之意有足",
    "X59n1105_002:0659b15": "警寤於吾曹也因題贊末以廣其致云。",
    "X59n1105_002:0659b16": "考妣墓誌銘",
    "X59n1105_002:0659b17": "[0659b17] 考君唐姓諱祐世居錢唐祖父皆為公吏遂承其業",
    "X59n1105_002:0659b18": "君仁慈寬厚出於天性公勤廉慎上位多任之凡典",
    "X59n1105_002:0659b19": "廂鎮里巷&#x9B2A;訟止以善言和解至有置酒勉其去&#x751E;",
    "X59n1105_002:0659b20": "歉歲差散米濟飢民而公倉出給必有費耗他皆削",
    "X59n1105_002:0659b21": "其升合君乃別&#x7C74;陰以益之由是在處皆目為佛子",
    "X59n1105_002:0659b22": "君雖吏人坐必儼如行必緩步口不談非議足不履",
    "X59n1105_002:0659b23": "非所公筵餞迓紛華滿眼君獨俛首未&#x751E;窺[(厂@((既-旡)-日+口))*頁]輕薄",
    "X59n1105_002:0659b24": "輩以為取笑少孤事兄亮亮性嚴小有忤意輒加敺",
    "X59n1105_002:0659c01": "叱君怡然遜謝沒齒無怨訴凡家貲不入私室盡以",
    "X59n1105_002:0659c02": "付兄聽其裁置或勉與兄析居君曰吾無他親獨一",
    "X59n1105_002:0659c03": "老兄而已骨血離異非吾所忍為也有日族人強之",
    "X59n1105_002:0659c04": "且使草狀君執筆墮淚不忍書遂擲筆而罷於是兄",
    "X59n1105_002:0659c05": "弟聚首終老晚年休退日唯課念元祐四年秋染疾",
    "X59n1105_002:0659c06": "至十月十一日稱佛&#x63D1;印而終享壽七十五娶郡人",
    "X59n1105_002:0659c07": "竺氏生男四曰簡曰齊曰照從釋氏曰式早世五女",
    "X59n1105_002:0659c08": "皆出適後月十二日葬于北山青枝塢。",
    "X59n1105_002:0659c09": "[0659c09] 先妣竺氏自處室已能篤信佛理洎歸先君執勞敬",
    "X59n1105_002:0659c10": "難如婢事主女工婦事凶喜禮度鄉&#x96A3;取之為法主",
    "X59n1105_002:0659c11": "家嚴毅慨然有丈夫志與人柔順凡姻戚無表裏無",
    "X59n1105_002:0659c12": "豪賤皆包容矜恤至於婢僕群小低顏&#x8F2D;語若恐有",
    "X59n1105_002:0659c13": "所失奩無餘畜隨有即散于投借貸無不周給造像",
    "X59n1105_002:0659c14": "供僧尤無所惜中年棄生事絕首飾齋戒蔬素專慕",
    "X59n1105_002:0659c15": "淨業辰夕禮誦言音清朗過門者往往駐足傾耳遲",
    "X59n1105_002:0659c16": "遲不去鍼縷澣濯至老不許人兼紹聖二年春得疾",
    "X59n1105_002:0659c17": "六月十日卒於臥寢移時身暖神色不變指結佛印",
    "X59n1105_002:0659c18": "堅不可解壽七十七明年正月十八日拊于先君之",
    "X59n1105_002:0659c19": "塋吁父母生我其恩已為罔極而況遣我脫塵拔俗",
    "X59n1105_002:0659c20": "學佛知道則其恩尚可報耶銘曰。",
    "X59n1105_002:0659c21": " 於戲考妣  積行可紀  後世弗聞  人子所&#x803B;",
    "X59n1105_002:0659c22": " 顧茲鞠育  實惟怙恃  厥德罔窮  厥心曷已",
    "X59n1105_002:0659c23": " 孰有為弟  事兄猶父  孰有為婦  事夫猶主",
    "X59n1105_002:0659c24": " 生則偕老  死兮同土  勒銘幽泉  用昭終古",
    "X59n1105_002:0660a01": "台州左君墓銘",
    "X59n1105_002:0660a02": "[0660a02] 君諱伸字君儀世為臨海人謙恭端直平易安靜行",
    "X59n1105_002:0660a03": "無疾趍語不輕發治家營生不以非義剋人毫髮之",
    "X59n1105_002:0660a04": "利為人所犯未&#x751E;形色聞人之過未&#x751E;形齒知人有",
    "X59n1105_002:0660a05": "善敬慕如不及性喜佛理見其徒不問賢不肖皆盡",
    "X59n1105_002:0660a06": "誠致禮年未壯從東掖山神照法師求菩薩戒法師",
    "X59n1105_002:0660a07": "對眾稱賞摩頂與記自是嚴奉淨禁凡臨齋日中食",
    "X59n1105_002:0660a08": "之外有形湯藥不復進口適有親族宴會請君預焉",
    "X59n1105_002:0660a09": "雖苦言篤迫終不曲從乃曰吾豈徇人意而欺佛制",
    "X59n1105_002:0660a10": "乎如是四十年至死不易刻西方三聖像不與匠者",
    "X59n1105_002:0660a11": "較其直誦法華三千四百餘過金剛二萬餘過起橋",
    "X59n1105_002:0660a12": "甃路賑給孤寒略無所惜娶大田黃氏柔淑有賢行",
    "X59n1105_002:0660a13": "亦頗向佛生男六曰太微業儒場屋有聲曰良王孝",
    "X59n1105_002:0660a14": "友泛愛不幸早世曰太怡曰完曰較一為釋氏曰淨",
    "X59n1105_002:0660a15": "圓女三皆出適黃氏既逝不復再娶獨居東山之別",
    "X59n1105_002:0660a16": "業禮誦之餘疊足&#x51ED;机宴居終日申申如也有謂君",
    "X59n1105_002:0660a17": "曰所居無乃寂寥乎君曰按有佛書堂有佛像何寂",
    "X59n1105_002:0660a18": "寥之有一日當經桉處有鷰欲巢其上君曰爾巢于",
    "X59n1105_002:0660a19": "此恐穢吾經少頃鷰徙他所其感物如此紹聖二年",
    "X59n1105_002:0660a20": "秋臥疾不起預命僧朝晚懺念君強起厲聲誦佛不",
    "X59n1105_002:0660a21": "已將啟手足命淨圓發法華首題增菩薩大戒尋夢",
    "X59n1105_002:0660a22": "三偉人顏采瑩潔立于江&#x7690;召君登舟瞥然西邁君",
    "X59n1105_002:0660a23": "以為三聖導引之先容自是盡出所愛物分遺長幼",
    "X59n1105_002:0660a24": "急召僧諷彌陀經未徹乃曰吾已有證生淨土必矣",
    "X59n1105_002:0660b01": "侍人曰何所證耶曰我已得佛光矣遂沐浴更衣叱",
    "X59n1105_002:0660b02": "退左右嚴誡勿泣恐亂吾意稱佛&#x63D1;印泊然而終實",
    "X59n1105_002:0660b03": "其年九月十二日也享壽七十二諸孤卜明年某月",
    "X59n1105_002:0660b04": "某日葬于江南之子方隩禮也予元祐中&#x751E;寓台城",
    "X59n1105_002:0660b05": "日與左氏子弟遊淨圓以予知君之詳遂登涉溪山",
    "X59n1105_002:0660b06": "不遠千里而至且欲請銘以表其墓辭不獲免直筆",
    "X59n1105_002:0660b07": "編次若夫考姓氏之所出事文辭之華麗則吾不如",
    "X59n1105_002:0660b08": "老儒矣銘曰。",
    "X59n1105_002:0660b09": " 於戲君儀  資性天成  居敬行簡  閑邪存誠",
    "X59n1105_002:0660b10": " 視其所養  既壽且寧  觀其所終  厥證迺明",
    "X59n1105_002:0660b11": " 夫謀生者  不得其死  而達死者  獨全其生",
    "X59n1105_002:0660b12": " 君其全矣  吾敢不銘",
    "X59n1105_002:0660b13": "新市姚君墓銘",
    "X59n1105_002:0660b14": "[0660b14] 姚氏之子喪其父已三年一日泣告於予曰先君以",
    "X59n1105_002:0660b15": "元祐元年十月十七夜終于所居享年七十有五娶",
    "X59n1105_002:0660b16": "梅林沈氏有二子即明與弟時也六孫漸沖澂源浹",
    "X59n1105_002:0660b17": "淵卜今年三月二十三日依西方法火葬二十五日",
    "X59n1105_002:0660b18": "瘞餘骨于祖母之塋皆先君之志也竊惟父母有善",
    "X59n1105_002:0660b19": "子不能稱之於禮所謂不孝且先君平生為善唯師",
    "X59n1105_002:0660b20": "知之願銘其墓俾無墜焉予哀其有喪又愛其父之",
    "X59n1105_002:0660b21": "為人故為敘曰君諱映世居湖州德清縣新市鎮其",
    "X59n1105_002:0660b22": "先家微而能竭力以事父母謹身節用展大其業以",
    "X59n1105_002:0660b23": "至為豪族父喪奉遺言化之洎母喪哀慕不已乃窆",
    "X59n1105_002:0660b24": "于近舍之園林間搆亭宇終身居之歲時追福以酬",
    "X59n1105_002:0660c01": "罔極凡語及父母輒涕淚不止其純孝如此中年以",
    "X59n1105_002:0660c02": "家事付其子燕居養志閱佛書持佛名六齋五戒至",
    "X59n1105_002:0660c03": "老以為常業崇塔像葺寺宇供聖飯僧不可勝計嚴",
    "X59n1105_002:0660c04": "冬歉歲賑給孤寒以至輿梁義井凡有惠於人者皆",
    "X59n1105_002:0660c05": "率先為之而輸其貲帛若無所惜其樂施如此沈氏",
    "X59n1105_002:0660c06": "既喪誓不復娶而鰥居獨處怡然自得雖親族篤勉",
    "X59n1105_002:0660c07": "之終不能迴其志曰吾豈恣己所私而貽子孫之患",
    "X59n1105_002:0660c08": "耶其清慎如此早暮臨食必三復拳跽媿謝於天又",
    "X59n1105_002:0660c09": "令舉家皆倣之君雖富有常若不給每謂人曰吾家",
    "X59n1105_002:0660c10": "起於微今雖財食苟完然且不敢忘其始晚年宗族",
    "X59n1105_002:0660c11": "既盛而居室尚卑其子乃選材拓其第宇而君終不",
    "X59n1105_002:0660c12": "樂曰於吾甚非分矣其守己如此君為鄉中父老然",
    "X59n1105_002:0660c13": "未&#x751E;恃己陵物至於寒賤皆溫顏與語若無高下故",
    "X59n1105_002:0660c14": "居則雖婢僕皆愛之出則雖強很皆畏之&#x96A3;里或有",
    "X59n1105_002:0660c15": "所爭殆不可已者必求於君君往與一言無不平息",
    "X59n1105_002:0660c16": "其服物如此君未終預數月忽多置&#x69C0;薦或問其故",
    "X59n1105_002:0660c17": "則曰吾不久逝矣必命浮圖者禮誦用以藉之貴其",
    "X59n1105_002:0660c18": "精潔耳又囑其子曰吾歿後宜修崇以資吾報其他",
    "X59n1105_002:0660c19": "無益事雖古今所尚慎勿為之人初或未信至期果",
    "X59n1105_002:0660c20": "如其言其令終如此夫純孝仁也樂施義也清慎禮",
    "X59n1105_002:0660c21": "也守己智也服物信也所以令終者此也且人有一",
    "X59n1105_002:0660c22": "善猶足稱之矧備此數者而述耶銘曰。",
    "X59n1105_002:0660c23": " 至哉五常  天性本爾  蒸民倥侗  訓諸名理",
    "X59n1105_002:0660c24": " 有一于是  適為君子  矧夫若人  克備斯美",
    "X59n1105_002:0661a01": " 惟形有亡  惟德不死  永錫孫謀  百世可軌",
    "X59n1105_002:0661a02": "秀州沈君墓銘",
    "X59n1105_002:0661a03": "[0661a03] 君諱延祿世為嘉興人本家于白苧鄉晚徙居郡城",
    "X59n1105_002:0661a04": "未幾別卜他舍施舊第為本覺廨宇君為人長厚少",
    "X59n1105_002:0661a05": "小克嗣家業有如成人其事親以孝其治家以禮其",
    "X59n1105_002:0661a06": "守己無所渝其與人無所競故為鄉人之善者所稱",
    "X59n1105_002:0661a07": "每事必投誠於佛而法華一經尤所駐意命僧讀誦",
    "X59n1105_002:0661a08": "歲時不輟自持大悲消災密言以為常業供聖飯僧",
    "X59n1105_002:0661a09": "不可計數元豐四年十月二十六日得疾終于所居",
    "X59n1105_002:0661a10": "壽七十九始娶周氏先逝晚娶丁氏長男曰文雅次",
    "X59n1105_002:0661a11": "曰文益二女並歸他族孫男曰宗道曰宗且曰宗敏",
    "X59n1105_002:0661a12": "者從釋氏孫女三人尚處室六年三月二十二日將",
    "X59n1105_002:0661a13": "從火葬予以法會因過秀城諸孤具錄其事從之乞",
    "X59n1105_002:0661a14": "銘予哀其有喪辭不獲免銘曰。",
    "X59n1105_002:0661a15": " 以義而富  以仁而壽  厥始有聞  厥終益茂",
    "X59n1105_002:0661a16": " 積善于今  餘慶于後",
    "X59n1105_002:0661a17": "崇德呂府君墓銘",
    "X59n1105_002:0661a18": "[0661a18] 忠亶君之諱也子厚字也世居義禾錢氏有國時遠",
    "X59n1105_002:0661a19": "祖皆為仕洎納土歸田無復繼者行琛曾祖也仁悰",
    "X59n1105_002:0661a20": "祖也文滉父也君幼孤能治家逮成人而家業大成",
    "X59n1105_002:0661a21": "先娶陳氏生二男曰宗古早世曰宗顏克嗣父業一",
    "X59n1105_002:0661a22": "女適邑人蔣芳孫男五曰京曰亢曰永曰亨其一從",
    "X59n1105_002:0661a23": "釋氏曰慧滋曾孫十有四玄孫一舉家五十餘凡五",
    "X59n1105_002:0661a24": "世而君皆見之晚娶劉氏先逝君稟賦沉厚姿貌落",
    "X59n1105_002:0661b01": "落望之若可畏然與人溫恭而無競中年為疾所苦",
    "X59n1105_002:0661b02": "耳目昏塞遂求悔於浮圖敬持密語未幾輒愈自是",
    "X59n1105_002:0661b03": "謝絕人事杜門不出者僅三十年子孫皆孝敬侍養",
    "X59n1105_002:0661b04": "有常君家雖富豪而謙卑節儉常若不足每臨衣食",
    "X59n1105_002:0661b05": "必擎拳慚謝然後乃進&#x751E;訓子孫曰吾家財穀苟足",
    "X59n1105_002:0661b06": "汝宜知幸勿自驕傲而奉養過度此又見君之為人",
    "X59n1105_002:0661b07": "也元祐改元歲首忽自感曰吾宜去矣遂絕葷血而",
    "X59n1105_002:0661b08": "課佛至三月且神色不亂屈指為印奄然謝世享年",
    "X59n1105_002:0661b09": "九十三越明年二月初吉葬于邑之西南隅予&#x751E;過",
    "X59n1105_002:0661b10": "是邑而諸孤狀其事號泣叩首求為之銘銘曰。",
    "X59n1105_002:0661b11": " 噫彼君子  聞于鄉里  以直而生  以壽而死",
    "X59n1105_002:0661b12": " 有初有終  盡善盡美  貽厥孫謀  庶乎不已",
    "X59n1105_002:0661b13": "廣陳馬氏禮經錄",
    "X59n1105_002:0661b14": "[0661b14] 清信女馬氏世居秀州海鹽縣廣陳鎮父諱喜生而",
    "X59n1105_002:0661b15": "柔順長歸鎮人陳世華躬勤婦事協和親族夙植所",
    "X59n1105_002:0661b16": "資篤奉佛教樂善恤物節用好施至有僧道過門孤",
    "X59n1105_002:0661b17": "寒投謁皆能輟己給人所欲年甫三十忽若自悟輒",
    "X59n1105_002:0661b18": "慨女報極為鄙濁深厭勞生無足可樂乃曰年光易",
    "X59n1105_002:0661b19": "去薄命難保苟為&#x8EAD;湎世樂不自策修一旦長往前",
    "X59n1105_002:0661b20": "途何恃全玉雖貴不足延齡骨肉至親豈能相代由",
    "X59n1105_002:0661b21": "是削去塵事掃治淨室誓禮佛經以為常課香燈繼",
    "X59n1105_002:0661b22": "日孜孜弗暇逮于垂暮役奉愈勤所遇經懺無問豐",
    "X59n1105_002:0661b23": "約皆一字一禮歷年滋多遂盈卷帙以字校禮殆不",
    "X59n1105_002:0661b24": "勝數又常奉六齋終身不缺累受五八戒守持頗嚴",
    "X59n1105_002:0661c01": "元豐五年仲夏間微疾不起忽見一沙門合掌而至",
    "X59n1105_002:0661c02": "俄頃失之翌日將午顧謂侍人曰日當午耶又見沙",
    "X59n1105_002:0661c03": "門迎前相命乃整容趺坐屈指為印奄然而化是月",
    "X59n1105_002:0661c04": "十七日也享壽六十六生三男曰惟照次曰惟恭早",
    "X59n1105_002:0661c05": "亡又次曰惟正三女皆已出適明年正月二十一日",
    "X59n1105_002:0661c06": "葬于本邑之華亭鄉諸子號泣以謂慈母積善有足",
    "X59n1105_002:0661c07": "聞者而不能稱之非孝道也遂狀其實從予丐文以",
    "X59n1105_002:0661c08": "識之予曰吾佛之教廣大宏遠無往不利其教之所",
    "X59n1105_002:0661c09": "被無士女無豪賤無老幼無賢愚至有篤信者焉躬",
    "X59n1105_002:0661c10": "行者焉然後於無所得中而無不得由來不為不多",
    "X59n1105_002:0661c11": "矣若馬氏之事佛雖莫知其膚奧考其世善令終亦",
    "X59n1105_002:0661c12": "可謂有得矣儒謂女子小人是為難養吾以為人不",
    "X59n1105_002:0661c13": "可以類取在其志而已且人有倥侗不可教者雖可",
    "X59n1105_002:0661c14": "教而能不自守者於親不能盡其養於君不能盡其",
    "X59n1105_002:0661c15": "忠吝財荒色酣酒嗜音醺醺終日空空卒世彼雖丈",
    "X59n1105_002:0661c16": "夫非丈夫也此雖婦人非婦人也後世覽此尚不能",
    "X59n1105_002:0661c17": "一思齊耶嗚呼。",
    "X59n1105_002:0661c18": "四明孫氏禮佛錄",
    "X59n1105_002:0661c19": "[0661c19] 四明慈溪清信女孫氏自中年寡居厭塵習去女飾",
    "X59n1105_002:0661c20": "唯篤信佛法蔬素齋戒課念禮誦餘三十年至老不",
    "X59n1105_002:0661c21": "懈常手製衣衾襪履施僧前後不知數凡羞齋設會",
    "X59n1105_002:0661c22": "必親執事以盡其敬遣子從釋氏曰如&#x662A;住支山定",
    "X59n1105_002:0661c23": "慧蘭若適因本居起造喧闠乃往&#x662A;所寓居幾半載",
    "X59n1105_002:0661c24": "凡僧物至於茶水未始輒啖是時&#x662A;方期三年長懺",
    "X59n1105_002:0662a01": "以賽願而親臨撿舉不容縱怠&#x662A;頗憚之忽頻夢佛",
    "X59n1105_002:0662a02": "僧愈加精至一日微恙見異人立臥&#x7240;前囑曰宜勤",
    "X59n1105_002:0662a03": "持誦不可慢也次夢八僧旋遶懺室自見身掛縵袈",
    "X59n1105_002:0662a04": "裟隨僧行道少頃又見當中有一木龕漆飾明瑩既",
    "X59n1105_002:0662a05": "覺乃知將逝之相遂命僧懺念曰吾當歸淨土矣叱",
    "X59n1105_002:0662a06": "退親屬勿相擾&#x4E71;索香湯澡浴著淨衣專誦彌陀經",
    "X59n1105_002:0662a07": "於大眾前加趺結印執念珠幡&#x811A;誦至一心不亂語",
    "X59n1105_002:0662a08": "&#x662A;曰助我誦之氣將盡矣言訖奄然而逝異香天樂",
    "X59n1105_002:0662a09": "近遠皆聞停七日鄉人聚香木化之遺骨葬于某山",
    "X59n1105_002:0662a10": "年七十八平居禮誦經佛皆自紀其數今刻石留于",
    "X59n1105_002:0662a11": "後世使觀者知佛法不可不信既信不可不修既修",
    "X59n1105_002:0662a12": "必有善相隨之則知吉凶禍福因果報應如影響如",
    "X59n1105_002:0662a13": "符節無毫髮之差聞者見者得不自勉哉。",
    "X59n1105_002:0662a14": "論增戒書",
    "X59n1105_002:0662a15": "[0662a15] 某月日釋元照謹熏滌裁書獻于",
    "X59n1105_002:0662a16": "權府運使門下貧道自齠&#x9F53;出家冠年比試獲中洎",
    "X59n1105_002:0662a17": "落髮稟戒潛心於佛乘十有六載自度庸昧區區於",
    "X59n1105_002:0662a18": "卷策間雖不能深造聖人之淵蘊然亦粗領萬分之",
    "X59n1105_002:0662a19": "一二今不避狂斐&#x8F19;敢言於左右夫佛之教大率指",
    "X59n1105_002:0662a20": "萬化而歸一心即一心而見自性且性之為體湛寂",
    "X59n1105_002:0662a21": "&#x8657;曠朗徹無礙其高不可踰其廣不可際無生佛焉",
    "X59n1105_002:0662a22": "無依正焉無死生焉無去來焉無愚智焉無物我焉",
    "X59n1105_002:0662a23": "平等一相一相無相是謂法界焉常住焉真如焉實",
    "X59n1105_002:0662a24": "相焉如來藏焉首楞嚴焉般若焉涅槃焉種種異號",
    "X59n1105_002:0662b01": "其實一也聖人覺之謂之菩提眾生昧之謂之煩惱",
    "X59n1105_002:0662b02": "聖人將以其所覺而覺其所昧於是無像而像現百",
    "X59n1105_002:0662b03": "億之容儀無說而說出大千之經卷機分異類說有",
    "X59n1105_002:0662b04": "殊途要其所歸無越三藏所謂經律論也示其所修",
    "X59n1105_002:0662b05": "則有三學所謂戒定慧也戒也者所以軌範於身口也",
    "X59n1105_002:0662b06": "定慧也者所以融冶於性情也然陟遠者未始不自",
    "X59n1105_002:0662b07": "於邇入室者未始不由於戶是故三藏三學必推戒",
    "X59n1105_002:0662b08": "律為首焉伊昔南山律師專以此學為己任操觚著",
    "X59n1105_002:0662b09": "撰大倡其要一家部帙計三百餘軸貧道雖不敏&#x751E;",
    "X59n1105_002:0662b10": "從事於此宗矣且知夫戒者截苦海之舟航發萬善",
    "X59n1105_002:0662b11": "之端緒三乘聖賢之所尊敬歷代祖師之所傳通但",
    "X59n1105_002:0662b12": "受之者心有明昧學有精粗而不能一揆故有初受",
    "X59n1105_002:0662b13": "者焉重增者焉故律明發心則有三品一者唯期脫",
    "X59n1105_002:0662b14": "苦專求自利名為下品此二乘心也二者為物解疑",
    "X59n1105_002:0662b15": "自他兼濟名為中品此小菩薩心也三者忘己利生",
    "X59n1105_002:0662b16": "福智雙運了達本性求佛菩提名為上品此大菩薩",
    "X59n1105_002:0662b17": "心也審知初受但發中下佛開重增轉為上品此所",
    "X59n1105_002:0662b18": "謂增戒也桉梁高僧傳宋元嘉十一年有梵僧名僧",
    "X59n1105_002:0662b19": "伽跋摩為祇桓寺慧義等五十許人度蔡州岸駕船",
    "X59n1105_002:0662b20": "江中重增戒法又準戒壇圖經唐乾封二年南山律",
    "X59n1105_002:0662b21": "師於京兆府為諸岳瀆沙門春夏二時再行重受以",
    "X59n1105_002:0662b22": "至四分律成實論師資傳等並明重增之法實佛教",
    "X59n1105_002:0662b23": "之常儀僧徒之本事耳然彼諸師不知所以相與鼓",
    "X59n1105_002:0662b24": "惑&#x9B2A;搆紛紜者蓋亦有說焉貧道&#x7188;寧間自溫台遊",
    "X59n1105_002:0662c01": "方還本受業院在祥符寺之東南隅閉戶專業謝去",
    "X59n1105_002:0662c02": "人事乘閑揮麈讚述戒律無何謬為人所知遂有遠",
    "X59n1105_002:0662c03": "方之朋負笈日至而就學焉每患正法下衰人情鄙",
    "X59n1105_002:0662c04": "薄僧綱解紐非一日矣&#x8F19;不自料頗有意於扶持故",
    "X59n1105_002:0662c05": "夫來者必博之以禪智約之以法律持盂丐食以充",
    "X59n1105_002:0662c06": "其口腹&#x758E;布裁衣以蔽其形苦日加朔引夕增勵修",
    "X59n1105_002:0662c07": "出處語默率遵於佛制如是數年間罔敢自怠然將",
    "X59n1105_002:0662c08": "行古道必反常情往往同儔輩以為矯異駭眾而窺",
    "X59n1105_002:0662c09": "伺短失者有矣竊自解曰孔子云事君盡禮人以為",
    "X59n1105_002:0662c10": "諂也予事佛盡誠人以為詐不亦宜乎且孔子聖人",
    "X59n1105_002:0662c11": "也言無口過行無怨惡然猶不免世俗之憎嫉故&#x751E;",
    "X59n1105_002:0662c12": "疑於桓魋辱於陽虎畏於匡人困於陳蔡況一末下",
    "X59n1105_002:0662c13": "庸僧學古背俗而不為人之所惡者其可得乎以致",
    "X59n1105_002:0662c14": "彼徒率因行事有所不同夙懷忿慍乃乘是增戒之",
    "X59n1105_002:0662c15": "勢以致&#x9B2A;訟其意無他直欲以無辜之人陷於縲絏",
    "X59n1105_002:0662c16": "之中耳自念與時寡合一無勢援獨力不能加眾厥",
    "X59n1105_002:0662c17": "或枉遭刑戮固無惜於一身但恐遏絕律風使無聞",
    "X59n1105_002:0662c18": "於後世耳恭惟權府運使負伊周之才佐唐虞之主",
    "X59n1105_002:0662c19": "文聲治術卓出于群英仁政德風下臨於庶物願垂",
    "X59n1105_002:0662c20": "明鑒少賜哀矜苟得戒法流通三寶住世則涅槃所",
    "X59n1105_002:0662c21": "謂我滅度後以正法付囑國王大臣斯言殆有所寄",
    "X59n1105_002:0662c22": "也荷法事重繄叩情深&#x5190;瀆尊嚴豈勝戰汗不宣。",
    "X59n1105_002:0662c23": "論慈愍三藏集書",
    "X59n1105_002:0662c24": "[0662c24] 某月日釋元照謹齋沐裁書獻于",
    "X59n1105_002:0663a01": "權府朝奉明公貧道&#x751E;聞律佛所制也教佛所說也",
    "X59n1105_002:0663a02": "禪佛所示也是三者皆出於佛曰三學曰六度故為",
    "X59n1105_002:0663a03": "佛者不可滯於一端威儀軌度持犯開遮皆見於律",
    "X59n1105_002:0663a04": "非學無以自明權實偏圓觀行因果皆見於教非學",
    "X59n1105_002:0663a05": "無以自辨識心達本忘筌離相皆見於禪非學無以",
    "X59n1105_002:0663a06": "自悟經曰歸源性無二方便有多門是則律與教與",
    "X59n1105_002:0663a07": "禪同出而異名殊途而一貫所謂同出者出於一心",
    "X59n1105_002:0663a08": "也一貫者會於一性也心性也者一切眾生見前覺",
    "X59n1105_002:0663a09": "知之體也其量&#x8657;寂其用&#x4E98;廣潛于萬化之際見于",
    "X59n1105_002:0663a10": "動用之中四相流而不遷三惑覆而常照柰何漚生",
    "X59n1105_002:0663a11": "覺海雲點大清岸逐舟移花因眚發熾然妄動&#x77D2;然",
    "X59n1105_002:0663a12": "昏塞紛然馳散非一朝一夕矣吾佛哀之將使復其",
    "X59n1105_002:0663a13": "本也於是制其妄動故謂之律闢其昏塞故謂之教",
    "X59n1105_002:0663a14": "攝其馳散故謂之禪以是觀之律亦心也教亦心也",
    "X59n1105_002:0663a15": "禪亦心也三者皆我自心豈容是非彼此於其間哉",
    "X59n1105_002:0663a16": "不然則心外有法未契佛祖上乘之旨也是以自古",
    "X59n1105_002:0663a17": "知識節行超邁未始不稟於律博涉經論未始不知",
    "X59n1105_002:0663a18": "於教希夷淡泊未始不通於禪歷觀三代高僧傳至",
    "X59n1105_002:0663a19": "有木食草衣孤節苦行卓然風霜不改其操鏗然憂",
    "X59n1105_002:0663a20": "喜未達其心故得振清望於當時垂令模於史籍近",
    "X59n1105_002:0663a21": "世慧林孝本法雲大秀皆釋門之豪傑舉揚宗風激",
    "X59n1105_002:0663a22": "勵修奉天下緇儒雲奔草偃率從其化自是其徒稍",
    "X59n1105_002:0663a23": "知頓悟漸修之門藉教悟宗之理但古今學者自有",
    "X59n1105_002:0663a24": "黨宗蔽曲之淨謂了心見性何假修行認放蕩為通",
    "X59n1105_002:0663b01": "方嗤持守為執相殘毀正教&#x7796;罔來蒙故慈愍三藏",
    "X59n1105_002:0663b02": "文集於是乎作也斯實救一時之訛弊護佛法之紀",
    "X59n1105_002:0663b03": "綱耳而況一破一立或抑或揚乃釋門述作之通規",
    "X59n1105_002:0663b04": "義學討論之常事也西天諸論大小相攻或空有爭",
    "X59n1105_002:0663b05": "馳或性相勍敵二部五部十八五百異執支離于今",
    "X59n1105_002:0663b06": "不絕此方傳教華嚴賢首天台慈恩互相斥奪章疏",
    "X59n1105_002:0663b07": "競行亦猶儒家魯史春秋學開五傳國風雅頌分為",
    "X59n1105_002:0663b08": "四詩孟氏辭闢於楊墨子雲無取於老莊鄭玄王肅",
    "X59n1105_002:0663b09": "師資形矛盾之談劉向劉歆父子有異同之論至如",
    "X59n1105_002:0663b10": "宗門自達磨西來衣&#x9262;相傳迨于五祖而下則南北",
    "X59n1105_002:0663b11": "分宗其後各建門庭而五家派別雲門臨濟當世盛",
    "X59n1105_002:0663b12": "行然各據師承互相嗤笑又如古今語錄謂佛身為",
    "X59n1105_002:0663b13": "屎橛指大藏為故紙薄講學為入海筭沙貶聽習為",
    "X59n1105_002:0663b14": "分別名相&#x5FA7;在禪策不復具舉即應講學之師執為",
    "X59n1105_002:0663b15": "謗己而興於諍訟耶蓋不知古賢為物情深方便苦",
    "X59n1105_002:0663b16": "口使求魚觀月不滯於筌指耳貧道少小辭親冠年",
    "X59n1105_002:0663b17": "從道尋師務學負笈橫經于茲三十一臘矣不料寡",
    "X59n1105_002:0663b18": "薄謬為師首在處養徒晨夕講訓上酬佛祖開悟之",
    "X59n1105_002:0663b19": "恩次報王臣存護之德頃以前任太守王公修撰持",
    "X59n1105_002:0663b20": "遣公符邀命至此俾於南寺重建戒壇方欲&#x7CFA;募豪",
    "X59n1105_002:0663b21": "族發首興工無何諸師見忌異論鋒起以謂慈愍集",
    "X59n1105_002:0663b22": "乃貧道自撰假彼名字排我宗門曾不知此文得於",
    "X59n1105_002:0663b23": "古藏編于舊錄不省寡聞&#x8F19;懷私忿以至訟于公府",
    "X59n1105_002:0663b24": "干長吏直欲投諸深&#x7A7D;加以大石恐愶督迫幾不能",
    "X59n1105_002:0663c01": "免竊惟古人有言出乎爾者反乎爾者我既無心於",
    "X59n1105_002:0663c02": "物物豈能加於我故唯緘默坐視未始一辭辨之然",
    "X59n1105_002:0663c03": "恐官司未委情實謹&#x8CF7;元得古本文集并敘始末三",
    "X59n1105_002:0663c04": "于左右是否枉直惟明公裁之不宣。",
    "X59n1105_002:0663c05": "送衣&#x9262;書",
    "X59n1105_002:0663c06": "[0663c06] 某月日比丘元照謹裁書獻于",
    "X59n1105_002:0663c07": "淨慈圓照禪師元照早&#x751E;學律知佛制比丘必備三",
    "X59n1105_002:0663c08": "衣一&#x9262;坐具漉囊是為六物上中下根制令遵奉故",
    "X59n1105_002:0663c09": "從其門者不可&#x8F19;違違之則抵逆上訓非所謂師資",
    "X59n1105_002:0663c10": "之道也三衣者何一曰僧伽&#x68C3;謂之大衣入聚應供",
    "X59n1105_002:0663c11": "登座說法則著之二曰鬱多羅僧謂之中衣隨眾禮",
    "X59n1105_002:0663c12": "誦入堂受食則著之三曰安陀會謂之下衣道路往",
    "X59n1105_002:0663c13": "來寺中作務則著之是三種衣必以麤&#x758E;麻苧為其",
    "X59n1105_002:0663c14": "體青黑木蘭染其色三肘五肘為其量裂碎還縫所",
    "X59n1105_002:0663c15": "以息貪情也條葉分明所以示福田也言其相則三",
    "X59n1105_002:0663c16": "乘聖賢而同式論其名則九十六道所未聞敘其功",
    "X59n1105_002:0663c17": "則人得免凶危之憂龍被逃金翅之難備存諸大藏",
    "X59n1105_002:0663c18": "未可以卒舉也一&#x9262;者具云&#x9262;多羅此云應器鐵瓦",
    "X59n1105_002:0663c19": "二物體如法也&#x70DF;熏青翠色如法也三斗斗半量如",
    "X59n1105_002:0663c20": "法也蓋是諸佛之標幟而非廊廟之器用矣昔者迦",
    "X59n1105_002:0663c21": "葉如來授我釋迦本師智論所謂十三條麤布僧伽",
    "X59n1105_002:0663c22": "梨是也洎至垂滅遣飲光尊者持之於雞足山以待",
    "X59n1105_002:0663c23": "彌勒有以見佛佛之所尊也祖師西至六代相付表",
    "X59n1105_002:0663c24": "嗣法之有自此又祖祖之所尚也今有講下僧在原",
    "X59n1105_002:0664a01": "奉持制物有年數矣近以病卒將啟手足囑令以衣",
    "X59n1105_002:0664a02": "&#x9262;坐具奉于禪師實以賴其慈廕資其冥路故也恭",
    "X59n1105_002:0664a03": "惟禪師道邁前脩德歸庶物黑白蟻慕遐邇雲奔天",
    "X59n1105_002:0664a04": "下叢林莫如斯盛竊謂事因時舉道假人弘果蒙暫",
    "X59n1105_002:0664a05": "屈高明俯從下意許容納受特為奉持如是則大聖",
    "X59n1105_002:0664a06": "之嚴制可行諸祖之遺風未墜謹遣僧&#x8CF7;衣&#x9262;共五",
    "X59n1105_002:0664a07": "事修書以道其意可否間惟禪師裁之不宣。",
    "X59n1105_002:0664a08": "讒議",
    "X59n1105_002:0664a09": "[0664a09] 曰讒與謗同耶異耶曰讒必假謗而成蓋有謗而不",
    "X59n1105_002:0664a10": "讒者未見讒而不謗者也夫讒之生也其始因於憎",
    "X59n1105_002:0664a11": "嫉而終成於輕信為之者諂&#x4FAB;小人也古之人有輸",
    "X59n1105_002:0664a12": "忠以輔君者盡孝以事親者抱義以結友者雖君臣",
    "X59n1105_002:0664a13": "之相得父子之相愛朋友之相親一日為人所讒則",
    "X59n1105_002:0664a14": "反目攘臂擯逐離間至於相視如&#x51A6;讎雖在古聖賢",
    "X59n1105_002:0664a15": "所不能免也然有初不能辯久而後明者有生不能",
    "X59n1105_002:0664a16": "辯死而後明者有至死不能辯終古不能明者不可",
    "X59n1105_002:0664a17": "勝數矣子游曰事君數斯辱矣朋友數斯疏矣此所",
    "X59n1105_002:0664a18": "以誡人遠讒也嗚呼讒與謗不可不察也且經史載",
    "X59n1105_002:0664a19": "之不為不明學者覽之莫不知其非往往身自陷於",
    "X59n1105_002:0664a20": "讒口噎&#x9B31;至死不能自明者是必怒受讒者不察為",
    "X59n1105_002:0664a21": "讒者之&#x8B1F;&#x4FAB;也至有群小至其前復讒於他人則又",
    "X59n1105_002:0664a22": "聽之以為然是可謂&#x8066;明乎蓋善為讒者巧便&#x9B2C;搆",
    "X59n1105_002:0664a23": "迎合蒙蔽使其瞢然如為鬼所魅至有終身不能察",
    "X59n1105_002:0664a24": "者孔子曰浸潤之譖膚受之塑言其浸潤之來不使",
    "X59n1105_002:0664b01": "人預覺雖曾參至孝母必疑其殺人市非林藪人必",
    "X59n1105_002:0664b02": "疑其有虎間有不行焉者則謂之明遠君子矣予以",
    "X59n1105_002:0664b03": "愚拙&#x758E;懶不喜諂附妄悅於人遂多為人所讒謗予",
    "X59n1105_002:0664b04": "聞之竊自省曰彼言果是歟吾當改過彼則我師也",
    "X59n1105_002:0664b05": "彼言果非歟彼亦徒為耳焉能浼我哉於是耳雖聞",
    "X59n1105_002:0664b06": "之而口未&#x751E;辯士君子察不察在彼才識明不明耳",
    "X59n1105_002:0664b07": "吾孰能申其枉直求知於人哉然且不知久而後明",
    "X59n1105_002:0664b08": "耶後世而後明耶終古不明耶文中子曰何以息謗",
    "X59n1105_002:0664b09": "曰無辯吾常事斯語矣。",
    "X59n1105_002:0664b10": "博奕解",
    "X59n1105_002:0664b11": "[0664b11] 論語云飽食終日無所用心難矣哉不有博奕者乎",
    "X59n1105_002:0664b12": "為之猶賢乎已解曰此孔子勉人之為學非所以使",
    "X59n1105_002:0664b13": "人博奕也凡人所以異於草木土石者以其有識故",
    "X59n1105_002:0664b14": "也所以異於禽畜者以其最靈故也所以異於眾人",
    "X59n1105_002:0664b15": "者以其為學故也所以異於輩流者以其自強不息",
    "X59n1105_002:0664b16": "故也是故為人不可不為學為學不可不自勉豈宜",
    "X59n1105_002:0664b17": "飽食嬉遊而不知為學一混於眾人縱學而無所成",
    "X59n1105_002:0664b18": "業未殊於輩流乎自古聖賢急於為學孜孜矻矻無",
    "X59n1105_002:0664b19": "暇於其他尚恐&#x8657;擲其時陰而有所不至而彼罔然",
    "X59n1105_002:0664b20": "無所用心悠悠以終老者不知何以自處而度其永",
    "X59n1105_002:0664b21": "日耶此聖人所以感歎故曰難矣哉也不有博奕者",
    "X59n1105_002:0664b22": "為之猶賢乎已者此舉市井鄙事以較之將使知&#x803B;",
    "X59n1105_002:0664b23": "而思為學故也且夫群聚博戲爭先&#x9B2A;勝殆非賢者",
    "X59n1105_002:0664b24": "所宜為然且有所用心雖不肖猶足以為賢以見飽",
    "X59n1105_002:0664c01": "食&#x8657;度不務學者尚不逮於博戲小人況君子乎此",
    "X59n1105_002:0664c02": "蓋激勵之深切非所謂稱美博奕使人為之也安有",
    "X59n1105_002:0664c03": "聖人之教誘人於不義哉儒者說曰為其無所據樂",
    "X59n1105_002:0664c04": "善生婬欲故且使之博奕耳此不唯毀滅聖人垂訓",
    "X59n1105_002:0664c05": "之旨陷人於不義之中抑其言復何鄙俚之甚乎每",
    "X59n1105_002:0664c06": "讀至此未&#x751E;不為之慨歎也何平叔猶以為諸家之",
    "X59n1105_002:0664c07": "善者黃侃邢昺之徒又不能考其善否相沿舊說無",
    "X59n1105_002:0664c08": "所辨正致使古今儒冠釋服競習博奕以為己能往",
    "X59n1105_002:0664c09": "往廢棄所業忽慢人事竟日徹旦失食忘寢精神耗",
    "X59n1105_002:0664c10": "眊色力疲頓以至成疾猶不知止而卒無成益且仁",
    "X59n1105_002:0664c11": "人君子言行動止必審其損益而後行之何為無益",
    "X59n1105_002:0664c12": "世伎所役獨不思之乎予&#x751E;極言以勉之彼拒之曰",
    "X59n1105_002:0664c13": "孔子尚稱為賢子何昧而見罪耶予乃退思先儒之",
    "X59n1105_002:0664c14": "謬妄有誤於來者不為不甚故特為之別解冀負識",
    "X59n1105_002:0664c15": "君子或有取焉。",
    "X59n1105_002:0664c16": "四子要言序",
    "X59n1105_002:0664c17": "[0664c17] 天道體剛而用柔地道體柔而用剛人生天地間稟",
    "X59n1105_002:0664c18": "天地二氣而為體固當法天地而為行古先聖王能",
    "X59n1105_002:0664c19": "盡天地之理法天之柔所以教人行仁也法地之剛",
    "X59n1105_002:0664c20": "所以教人為義也是故仁主於慈愛義主於果斷此",
    "X59n1105_002:0664c21": "人倫之大本儒教之宗極也孔子祖述堯舜憲章文",
    "X59n1105_002:0664c22": "武豈有他哉故曰吾道一以貫之忠恕而已忠豈非",
    "X59n1105_002:0664c23": "義耶恕豈非仁耶則知孔子言行動靜雖用舍萬異",
    "X59n1105_002:0664c24": "而未始出於仁義矣予&#x751E;閱諸子書獨愛荀孟楊王",
    "X59n1105_002:0665a01": "能宗孔子之道知儒教之本故孟子對梁惠王曰何",
    "X59n1105_002:0665a02": "必曰利亦有仁義而已文中子曰仁義其教之本乎",
    "X59n1105_002:0665a03": "荀子曰唯仁之為守唯義之為行楊子曰太玄為仁",
    "X59n1105_002:0665a04": "義而作所以四子之書不混於異端者此也孟子文",
    "X59n1105_002:0665a05": "中皆門人所錄荀子楊子乃秉筆所撰其文富其事",
    "X59n1105_002:0665a06": "繁非博綜於儒業者不可備覽故於其間採摭簡當",
    "X59n1105_002:0665a07": "精要之言有足訓世者總為一集題曰四子要言然",
    "X59n1105_002:0665a08": "在言雖簡而為學為道為人為政君臣父子百行五",
    "X59n1105_002:0665a09": "常之義亦已盡矣學而思之得無補於心術哉。",
    "X59n1105_002:0665a10": "高麗李相公樂道集序",
    "X59n1105_002:0665a11": "[0665a11] 予昔見海東使臣經從吾鄉名山勝&#x69E9;率多題詠觀",
    "X59n1105_002:0665a12": "其格致則與夫大國文軌頗同後見僧統所留篇什",
    "X59n1105_002:0665a13": "語句平易思味幽遠復知僧統又知詩之深者比以",
    "X59n1105_002:0665a14": "朝辭迴杭艤舟府亨忽持李相國詩集為示發卷一",
    "X59n1105_002:0665a15": "覽愛其學贍而識遠辭直而理詣大率稽於釋典宗",
    "X59n1105_002:0665a16": "於理性皆超拔物外之論非所謂世俗文筆也處富",
    "X59n1105_002:0665a17": "貴而慕真寂故以樂道命其題居塵染而守清節故",
    "X59n1105_002:0665a18": "以婆塞標其號以夫道無不在故其言觸事而發隨",
    "X59n1105_002:0665a19": "物而應存乎梗&#x69E9;且錄百篇足以弘贊佛乘啟迪來",
    "X59n1105_002:0665a20": "裔豈與夫雕虫刻篆嘲風詠月者同日而語哉然彼",
    "X59n1105_002:0665a21": "國文士能詩者甚眾而僧統獨愛此集將命鏤板流",
    "X59n1105_002:0665a22": "通於世向所謂僧統知詩之深為不誣矣觀是詩者",
    "X59n1105_002:0665a23": "當體斯意。",
    "X59n1105_002:0665a24": "送聞伯龍歸太學序",
    "X59n1105_002:0665b01": "[0665b01] 余學佛外&#x751E;閱先儒書觀古聖人立言垂法大率使",
    "X59n1105_002:0665b02": "人修己治性立身行道且與夫眾人異焉柰何後世",
    "X59n1105_002:0665b03": "學者資性有淳薄所習有高下雖皆讀書為儒而有",
    "X59n1105_002:0665b04": "修者焉有不修者焉則君子小人見矣孔子謂子夏",
    "X59n1105_002:0665b05": "曰汝為君子儒無為小人儒今之業儒者誦其書不",
    "X59n1105_002:0665b06": "為不多與之議論落落可聽發為文章郁郁可觀然",
    "X59n1105_002:0665b07": "以才俊自負輕浮貢傲嬉遊縱誕無所而不至是故",
    "X59n1105_002:0665b08": "求其為君子儒者或寡矣余素未識聞君已見長者",
    "X59n1105_002:0665b09": "稱其性行時輩服其才業及一見之聽其言觀其行",
    "X59n1105_002:0665b10": "果如余所聞每謂人曰此所謂君子儒也宜乎貴矣",
    "X59n1105_002:0665b11": "適聞促裝將復于大學故直書以勉之庶有所補焉。",
    "X59n1105_002:0665b12": "長蘆賾禪師文集序",
    "X59n1105_002:0665b13": "[0665b13] 佛教所謂大乘師者蓋有上根利智勇厲丈夫頓了",
    "X59n1105_002:0665b14": "自心旁達諸法緣生無性一切皆如無性緣生廣大",
    "X59n1105_002:0665b15": "悉備安住實際得大總持摩尼寶珠出生無盡大圓",
    "X59n1105_002:0665b16": "鏡智應現無差秉智慧刀被弘誓鎧入生死海遊濁",
    "X59n1105_002:0665b17": "惡世&#x5FA7;微塵剎歷恒沙劫善巧方便化導群生六度",
    "X59n1105_002:0665b18": "四弘三聚四攝如夢如幻無捨無著終日說法無法",
    "X59n1105_002:0665b19": "可說終日度生無生可度眾生無盡悲智願行寧有",
    "X59n1105_002:0665b20": "盡乎業惑無窮身土壽量寧有窮乎發此心者即菩",
    "X59n1105_002:0665b21": "提心行此行者即菩薩行傳此法者號大乘師也然",
    "X59n1105_002:0665b22": "則功高而業廣任重而道遠自非識洞天人之際道",
    "X59n1105_002:0665b23": "超區宇之表孰能荷三寶之重寄為四生之良導乎",
    "X59n1105_002:0665b24": "是以在昔高僧學優才贍節高行苦至有食不耕鋤",
    "X59n1105_002:0665c01": "衣無繒纊忍人之所不忍行人之所不行扶顛持危",
    "X59n1105_002:0665c02": "闢邪禦侮其濟物也視形骸如朽木其護法也輕性",
    "X59n1105_002:0665c03": "命若鴻毛與夫獨善偷安猒誼求寂者日劫相倍未",
    "X59n1105_002:0665c04": "足校其優劣矣賾老禪師河北洛水人少業儒文晚",
    "X59n1105_002:0665c05": "從釋氏志節超邁學問宏博&#x5FA7;歷叢林飽參宗匠天",
    "X59n1105_002:0665c06": "機既洩學眾雲從三處住持六時精苦門墻壁峻規",
    "X59n1105_002:0665c07": "矩霜嚴著述盈編播流寰海傳聞有日尚或持疑比",
    "X59n1105_002:0665c08": "得斯文喟然驚歎不意後世復有大乘師耶觀乎發",
    "X59n1105_002:0665c09": "菩提心要則知修行發足不踐於小道也觀乎自警",
    "X59n1105_002:0665c10": "銘則知篤志在道無暇於世論也觀乎百二十問則",
    "X59n1105_002:0665c11": "知晨夕自檢不容於妄慮也觀乎誡洗麵文則知節",
    "X59n1105_002:0665c12": "儉清苦不以口腹費於僧物也觀乎在家行儀以至",
    "X59n1105_002:0665c13": "公門十勸則知憫物情深不擇於高下也觀乎枯骨",
    "X59n1105_002:0665c14": "頌則知達妄窮真不為世相所動也觀乎蓮華勝會",
    "X59n1105_002:0665c15": "序勸念佛頌則知決了死生靈神有所歸也觀乎坐",
    "X59n1105_002:0665c16": "禪儀則知志尚修習不徒於言句也噫正道難聞知",
    "X59n1105_002:0665c17": "音罕遇方圖&#x6B35;扣以盡所懷俄聞暮秋奄歸真寂沉",
    "X59n1105_002:0665c18": "吟感&#x69E9;長鼾永日惜乎得非吾道衰替不使真善知",
    "X59n1105_002:0665c19": "識久住世耶古人有言百年影殂千載心在&#x89A7;斯集",
    "X59n1105_002:0665c20": "者則禪師之心可鑒矣。",
    "X59n1105_002:0665c21": "釋門登科記序(越州餘姚縣龍泉寺)",
    "X59n1105_002:0665c22": "[0665c22] 三代僧史十科取人讀誦一門功業尤重",
    "X59n1105_002:0665c23": "皇朝著令帝王誕辰天下度僧用延聖祚尊崇吾教",
    "X59n1105_002:0665c24": "宣布真風自古皆然於茲尤盛方今州縣淨侍寔繁",
    "X59n1105_002:0666a01": "每歲選人必量經業開場考試合格精通公牓星羅",
    "X59n1105_002:0666a02": "獎平生之勤苦綸恩露墜許畢世以安閑外被田衣",
    "X59n1105_002:0666a03": "內懷戒寶為法王子作人天師不事耕桑端受信施",
    "X59n1105_002:0666a04": "栖心物外旅泊寰中釋子之榮豈復過此近世出俗",
    "X59n1105_002:0666a05": "多無正因反欲他營不崇本業唯圖進納濫預法流",
    "X59n1105_002:0666a06": "或倚恃宗親或督迫師長至有巡街打化袖疏干求",
    "X59n1105_002:0666a07": "送惠追陪強顏趨謁頻遭毀辱備歷艱辛為者百千",
    "X59n1105_002:0666a08": "成無數十豈有榮身良&#x7B5E;安樂法門斯由當本昧出",
    "X59n1105_002:0666a09": "家心抑亦為人無丈夫志況蓮華妙典鷲嶺極談大",
    "X59n1105_002:0666a10": "事因緣開佛知見是諸佛降靈本致實群生悟入津",
    "X59n1105_002:0666a11": "途無量國中不知名字幸而聞見那不誦持豈獨辜",
    "X59n1105_002:0666a12": "恩誠為忘本奉勉未度者宜加精至早冀變通已達",
    "X59n1105_002:0666a13": "者莫廢溫尋終為道業百金供施實亦能消四輩瞻",
    "X59n1105_002:0666a14": "依諒無慚德幻軀有盡實行不亡故有舌相粲若紅",
    "X59n1105_002:0666a15": "渠身骨碎如珠顆具書傳錄識者備聞況般若有經",
    "X59n1105_002:0666a16": "耳之緣法華校隨喜之福幸依聖訓勿棄時陰近期",
    "X59n1105_002:0666a17": "於削髮為僧遠冀於破魔成佛若能如此夫復何言",
    "X59n1105_002:0666a18": "所患為僧不應於十科事佛徒消於百載古賢深誡",
    "X59n1105_002:0666a19": "寧不動心哉。"
}