{
    "T12n0375_005:0630b20": "大般涅槃經卷第五",
    "T12n0375_005:0630b22": "宋代沙門慧嚴等依泥洹經加之",
    "T12n0375_005:0630b23": "四相品之餘",
    "T12n0375_005:0630b24": "爾時，迦葉菩薩白佛言：「世尊！如佛所說：『諸",
    "T12n0375_005:0630b25": "佛世尊有祕密藏。』是義不然。何以故？諸佛",
    "T12n0375_005:0630b26": "世尊唯有密語，無有密藏。譬如幻主機關",
    "T12n0375_005:0630b27": "木人，人雖覩見屈伸俯仰，莫知其內而",
    "T12n0375_005:0630b28": "使之然。佛法不爾，咸令眾生悉得知見。云",
    "T12n0375_005:0630b29": "何當言諸佛世尊有祕密藏？」佛讚迦葉：「善",
    "T12n0375_005:0630c01": "哉，善哉。善男子！如汝所言，如來實無祕密",
    "T12n0375_005:0630c02": "之藏。何以故？如秋滿月處空顯露，清淨無",
    "T12n0375_005:0630c03": "翳，人皆覩見。如來之言亦復如是，開發顯露，",
    "T12n0375_005:0630c04": "清淨無翳。愚人不解，謂之祕藏；智者了達，",
    "T12n0375_005:0630c05": "則不名藏。「善男子！譬如有人多積金銀",
    "T12n0375_005:0630c06": "至無量億，其心慳悋，不肯惠施拯濟貧窮，",
    "T12n0375_005:0630c07": "如是積聚乃名祕藏。如來不爾，於無邊劫",
    "T12n0375_005:0630c08": "積聚無量妙法珍寶，心無慳悋，常以惠施",
    "T12n0375_005:0630c09": "一切眾生。云何當言如來祕藏？「善男子！譬",
    "T12n0375_005:0630c10": "如有人身根不具，或無一目、一手、一足。以",
    "T12n0375_005:0630c11": "羞恥故，不令人見。人不見故，名為祕藏。如",
    "T12n0375_005:0630c12": "來不爾，所有正法具足無缺，令人覩見。云",
    "T12n0375_005:0630c13": "何當言如來祕藏？「善男子！譬如貧人多負",
    "T12n0375_005:0630c14": "人財，怖畏債主，隱不欲現，故名為藏。如來",
    "T12n0375_005:0630c15": "不爾，不負一切眾生世法，雖負眾生出世",
    "T12n0375_005:0630c16": "之法而亦不藏。何以故？恒於眾生生一子",
    "T12n0375_005:0630c17": "想，而為演說無上法故。「善男子！譬如長者，",
    "T12n0375_005:0630c18": "多有財寶，唯有一子，心甚愛重，情無捨離，",
    "T12n0375_005:0630c19": "所有珍寶悉用示之。如來亦爾，視諸眾生",
    "T12n0375_005:0630c20": "同於一子。「善男子！如世間人，以男女根醜",
    "T12n0375_005:0630c21": "陋鄙惡，以衣覆蔽，故名為藏。如來不爾，永",
    "T12n0375_005:0630c22": "斷此根；以無根故，無所覆藏。「善男子！如",
    "T12n0375_005:0630c23": "婆羅門所有語論，終不欲令剎利、毘舍、首",
    "T12n0375_005:0630c24": "陀等聞。何以故？以此論中有過惡故。如來",
    "T12n0375_005:0630c25": "正法則不如是，初、中、後善。是故，不得名為",
    "T12n0375_005:0630c26": "祕藏。「善男子！譬如長者唯有一子，心常憶",
    "T12n0375_005:0630c27": "念，憐愛無已。將詣師所欲令受學，懼不",
    "T12n0375_005:0630c28": "速成，尋便將還。以愛念故，晝夜慇懃教其",
    "T12n0375_005:0630c29": "半字，而不教誨毘伽羅論。何以故？以其幼",
    "T12n0375_005:0631a01": "稚，力未堪故。善男子！假使長者教半字已，",
    "T12n0375_005:0631a02": "是兒即時能得了知毘伽羅論不？」「不也。世",
    "T12n0375_005:0631a03": "尊！」「如是長者於是子所有祕藏不？」「不也。世",
    "T12n0375_005:0631a04": "尊！何以故？以子年幼故不為說，不以祕悋",
    "T12n0375_005:0631a05": "而不現示。所以者何？若有嫉妬、祕悋之心",
    "T12n0375_005:0631a06": "乃名為藏。如來不爾，云何當言如來祕藏？」",
    "T12n0375_005:0631a07": "佛言：「善哉，善哉。善男子！如汝所言：『若有瞋",
    "T12n0375_005:0631a08": "心、嫉妬、慳悋，乃名為藏。如來無有瞋心、嫉",
    "T12n0375_005:0631a09": "妬，云何名藏？』善男子！彼大長者，謂如來也。",
    "T12n0375_005:0631a10": "言一子者，謂一切眾生。如來等視一切眾",
    "T12n0375_005:0631a11": "生猶如一子。教一子者，謂聲聞弟子。半字",
    "T12n0375_005:0631a12": "者，謂九部經。毘伽羅論者，所謂方等大乘經",
    "T12n0375_005:0631a13": "典。以諸聲聞無有慧力，是故如來為說半",
    "T12n0375_005:0631a14": "字九部經典，而不為說毘伽羅論方等大乘。",
    "T12n0375_005:0631a15": "「善男子！如彼長者子既長大，堪任讀學，若",
    "T12n0375_005:0631a16": "不為說毘伽羅論，可名為藏。若諸聲聞有",
    "T12n0375_005:0631a17": "堪任力能受大乘毘伽羅論，如來祕惜不為",
    "T12n0375_005:0631a18": "說者，可言如來有祕密藏。如來不爾，是故，",
    "T12n0375_005:0631a19": "如來無有祕藏。如彼長者教半字已，次為",
    "T12n0375_005:0631a20": "演說毘伽羅論。我亦如是，為諸弟子說於",
    "T12n0375_005:0631a21": "半字九部經已，次為演說毘伽羅論，所謂如",
    "T12n0375_005:0631a22": "來常存不變。",
    "T12n0375_005:0631a23": "「復次，善男子！譬如夏月興大雲雷，降注大",
    "T12n0375_005:0631a24": "雨，令諸農夫下種子者多獲菓實，不下",
    "T12n0375_005:0631a25": "種者無所收獲。無所獲者，非龍王咎，而此",
    "T12n0375_005:0631a26": "龍王亦無所藏。我亦如是，降大法雨《大涅",
    "T12n0375_005:0631a27": "槃經》，若諸眾生種善子者得慧芽菓，無善",
    "T12n0375_005:0631a28": "子者則無所獲。無所獲者，非如來咎，然佛",
    "T12n0375_005:0631a29": "如來實無所藏。」迦葉復言：「我今定知如來世",
    "T12n0375_005:0631b01": "尊無所祕藏。如佛所說：『毘伽羅論謂佛如",
    "T12n0375_005:0631b02": "來常存不變。』是義不然。何以故？佛昔說",
    "T12n0375_005:0631b03": "偈：",
    "T12n0375_005:0631b04": "「『諸佛與緣覺、　　聲聞弟子眾，",
    "T12n0375_005:0631b05": "　　猶捨無常身，　　何況諸凡夫？』",
    "T12n0375_005:0631b06": "「今者乃說常存無變。是義云何？」佛言：「善男",
    "T12n0375_005:0631b07": "子！我為一切聲聞弟子教半字故而說是",
    "T12n0375_005:0631b08": "偈。「又，善男子！波斯匿王其母命終，悲號戀",
    "T12n0375_005:0631b09": "慕，不能自勝。來至我所，我即問言：『大王！何",
    "T12n0375_005:0631b10": "故悲苦懊惱乃至於此？』王言：『世尊！國大夫",
    "T12n0375_005:0631b11": "人某日命終，假使有能令我母命還如本者，",
    "T12n0375_005:0631b12": "我當捨國、象、馬、七珍及以身命，悉以報之。』我",
    "T12n0375_005:0631b13": "復語言：『大王！且莫愁惱、憂悲、啼哭。一切眾生",
    "T12n0375_005:0631b14": "壽命盡者名之為死。諸佛、緣覺、聲聞弟子尚",
    "T12n0375_005:0631b15": "捨此身，況復凡夫？』善男子！我為波斯匿王",
    "T12n0375_005:0631b16": "教半字故而說是偈。我今為諸聲聞弟子",
    "T12n0375_005:0631b17": "說毘伽羅論，謂如來常存，無有變易。若有",
    "T12n0375_005:0631b18": "人言：『如來無常。』云何是人舌不墮落？」",
    "T12n0375_005:0631b19": "迦葉復言：「如佛所說：",
    "T12n0375_005:0631b20": "「『無所積聚，　　於食知足，　　如鳥飛空，",
    "T12n0375_005:0631b21": "　　跡不可尋。』",
    "T12n0375_005:0631b22": "「是義云何？世尊！於此眾中誰得名為無所",
    "T12n0375_005:0631b23": "積聚？誰復得名於食知足？誰行於空，跡不",
    "T12n0375_005:0631b24": "可尋？而此去者為至何方？」佛言：「迦葉！夫積",
    "T12n0375_005:0631b25": "聚者，名曰財寶。善男子！積聚有二種：一者、",
    "T12n0375_005:0631b26": "有為，二者、無為。有為積聚者即聲聞行，無為",
    "T12n0375_005:0631b27": "積聚者即如來行。善男子！僧亦二種：有為、無",
    "T12n0375_005:0631b28": "為。有為僧者，名曰聲聞。聲聞僧者，無有積",
    "T12n0375_005:0631b29": "聚，所謂奴婢、非法之物、庫藏穀、米、鹽、豉、胡麻、",
    "T12n0375_005:0631c01": "大小諸豆。若有說言：『如來聽畜奴婢、僕使如",
    "T12n0375_005:0631c02": "是之物。』舌則卷縮。我諸所有聲聞弟子名無",
    "T12n0375_005:0631c03": "積聚，亦得名為於食知足。若有貪食，名",
    "T12n0375_005:0631c04": "不知足；不貪食者，是名知足。跡難尋者，則",
    "T12n0375_005:0631c05": "近無上菩提之道，我說是人雖去無至。」迦",
    "T12n0375_005:0631c06": "葉復言：「若有為僧尚無積聚，況無為僧？」「無為",
    "T12n0375_005:0631c07": "僧者即是如來，如來云何當有積聚？夫積聚",
    "T12n0375_005:0631c08": "者，名為藏匿。是故，如來凡有所說無所匿",
    "T12n0375_005:0631c09": "惜，云何名藏？跡不可尋者，所謂涅槃。涅槃",
    "T12n0375_005:0631c10": "之中無有日、月、星辰諸宿、寒、熱、風、雨、生、老、病、",
    "T12n0375_005:0631c11": "死、二十五有，離諸憂苦及諸煩惱。如是涅槃",
    "T12n0375_005:0631c12": "如來住處，常、不變易。以是因緣，如來至是娑",
    "T12n0375_005:0631c13": "羅樹間，於大涅槃而般涅槃。」佛告迦葉：「所",
    "T12n0375_005:0631c14": "言大者，其性廣博。猶如有人壽命無量，名大",
    "T12n0375_005:0631c15": "丈夫。是人若能安住正法，名人中勝。如我",
    "T12n0375_005:0631c16": "所說八大人覺，為一人有、為多人有，若一",
    "T12n0375_005:0631c17": "人具八則為最勝。所言涅槃者，無諸瘡疣。",
    "T12n0375_005:0631c18": "「善男子！譬如有人為毒箭所射，多受苦痛。",
    "T12n0375_005:0631c19": "值遇良醫，為拔毒箭，塗以妙藥，令其離",
    "T12n0375_005:0631c20": "痛，得受安樂。是醫即便遊於城邑及諸聚",
    "T12n0375_005:0631c21": "落，隨有患苦瘡疣之處即往其所為療眾",
    "T12n0375_005:0631c22": "苦。善男子！如來亦爾，成等正覺，為大醫王。",
    "T12n0375_005:0631c23": "見閻浮提苦惱眾生，無量劫中被婬、怒、癡煩",
    "T12n0375_005:0631c24": "惱毒箭，受大苦切，為如是等說大乘經甘",
    "T12n0375_005:0631c25": "露法藥。療治此已，復至他方有諸煩惱毒",
    "T12n0375_005:0631c26": "箭之處示現作佛，為其療治。是故，名曰大",
    "T12n0375_005:0631c27": "般涅槃。大般涅槃者，名解脫處，隨有調伏",
    "T12n0375_005:0631c28": "眾生之處，如來於中而作示現。以是真實",
    "T12n0375_005:0631c29": "甚深義故，名大涅槃。」迦葉菩薩復白佛言：",
    "T12n0375_005:0632a01": "「世尊！世間醫師悉能療治一切眾生瘡疣病",
    "T12n0375_005:0632a02": "不？」「善男子！世間瘡疣凡有二種：一者、可治，",
    "T12n0375_005:0632a03": "二、不可治。凡可治者，醫則能治；不可治者",
    "T12n0375_005:0632a04": "則不能治。」迦葉復言：「如佛言者，如來則為",
    "T12n0375_005:0632a05": "於閻浮提治眾生已。若言治已，是諸眾生",
    "T12n0375_005:0632a06": "其中云何復有未能得涅槃者？若未悉得，",
    "T12n0375_005:0632a07": "云何如來說言治竟，欲至他方？」「善男子！閻",
    "T12n0375_005:0632a08": "浮提內眾生有二：一者、有信，二者、無信。有信",
    "T12n0375_005:0632a09": "之人則名可治。何以故？定得涅槃，無瘡疣",
    "T12n0375_005:0632a10": "故。是故，我說治閻浮提諸眾生已。無信之",
    "T12n0375_005:0632a11": "人名一闡提。一闡提者，名不可治。除一闡",
    "T12n0375_005:0632a12": "提，餘悉治已，是故涅槃，名無瘡疣。」",
    "T12n0375_005:0632a13": "「世尊！何等名涅槃？」「善男子！夫涅槃者，名為",
    "T12n0375_005:0632a14": "解脫。」迦葉復言：「所言解脫，為是色耶？為非",
    "T12n0375_005:0632a15": "色乎？」佛言：「善男子！或有是色、或非是色。",
    "T12n0375_005:0632a16": "言非色者，即是聲聞、緣覺解脫；言是色者，",
    "T12n0375_005:0632a17": "即是諸佛如來解脫。善男子！是故，解脫亦色、",
    "T12n0375_005:0632a18": "非色。如來為諸聲聞弟子說為非色。」「世尊！",
    "T12n0375_005:0632a19": "聲聞、緣覺若非色者，云何得住？」「善男子！如",
    "T12n0375_005:0632a20": "非想非非想天亦色非色，我亦說為非色。若",
    "T12n0375_005:0632a21": "人難言：『非想非非想天若非色者，云何得住",
    "T12n0375_005:0632a22": "去、來、進、止？』如是之義諸佛境界，非諸聲聞、緣",
    "T12n0375_005:0632a23": "覺所知。解脫亦爾，亦色非色，說為非色；亦",
    "T12n0375_005:0632a24": "想非想，說為非想。如是之義諸佛境界，非",
    "T12n0375_005:0632a25": "諸聲聞、緣覺所知。」",
    "T12n0375_005:0632a26": "爾時，迦葉菩薩復白佛言：「世尊！唯願哀愍，",
    "T12n0375_005:0632a27": "重垂廣說大般涅槃行解脫義。」佛讚迦葉：",
    "T12n0375_005:0632a28": "「善哉，善哉。善男子！真解脫者，名曰遠離一切",
    "T12n0375_005:0632a29": "繫縛。若真解脫，離諸繫縛，則無有生亦無",
    "T12n0375_005:0632b01": "和合。譬如父母和合生子；真解脫者則不",
    "T12n0375_005:0632b02": "如是。是故，解脫名曰不生。「迦葉！譬如醍醐，",
    "T12n0375_005:0632b03": "其性清淨；如來亦爾，非因父母和合而生，",
    "T12n0375_005:0632b04": "其性清淨。所以示現有父母者，為欲化",
    "T12n0375_005:0632b05": "度諸眾生故。真解脫者即是如來。如來、解脫，",
    "T12n0375_005:0632b06": "無二、無別。「譬如春月下諸種子，得煖潤",
    "T12n0375_005:0632b07": "氣尋便出生；真解脫者則不如是。又，解脫",
    "T12n0375_005:0632b08": "者名曰虛無。虛無即是解脫，解脫即是如來。",
    "T12n0375_005:0632b09": "如來即是虛無，非作、所作。凡是作者，如城郭、",
    "T12n0375_005:0632b10": "樓觀；真解脫者則不如是。是故，解脫即是如",
    "T12n0375_005:0632b11": "來。「又，解脫者即無為法。譬如陶師，作已還破；",
    "T12n0375_005:0632b12": "解脫不爾，真解脫者，不生、不滅。是故，解脫即",
    "T12n0375_005:0632b13": "是如來。如來亦爾，不生、不滅，不老、不死，不破、",
    "T12n0375_005:0632b14": "不壞，非有為法。以是義故，名曰如來。「入大",
    "T12n0375_005:0632b15": "涅槃，不老、不死，有何等義？老者，名為遷變，",
    "T12n0375_005:0632b16": "髮白面皺；死者，身壞命終。如是等法解脫中",
    "T12n0375_005:0632b17": "無，以無是事故名解脫。如來亦無髮白面",
    "T12n0375_005:0632b18": "皺有為之法，是故，如來無有老也。無有老",
    "T12n0375_005:0632b19": "故，則無有死。又，解脫者名曰無病。所謂病",
    "T12n0375_005:0632b20": "者，四百四病及餘外來侵損身者。是處無故，",
    "T12n0375_005:0632b21": "故名解脫。無病疾者即真解脫，真解脫者",
    "T12n0375_005:0632b22": "即是如來。如來無病，是故，法身亦無有病。",
    "T12n0375_005:0632b23": "如是，無病即是如來。死者，名曰身壞命終。",
    "T12n0375_005:0632b24": "是處無死，即是甘露。是甘露者即真解脫，",
    "T12n0375_005:0632b25": "真解脫者即是如來。如來成就如是功德，云",
    "T12n0375_005:0632b26": "何當言如來無常？若言無常，無有是處。是",
    "T12n0375_005:0632b27": "金剛身云何無常？是故，如來不名命終。如",
    "T12n0375_005:0632b28": "來清淨無有垢穢，如來之身非胎所污。如",
    "T12n0375_005:0632b29": "分陀利，本性清淨；如來解脫亦復如是。如是",
    "T12n0375_005:0632c01": "解脫即是如來，是故，如來清淨無垢。「又，解脫",
    "T12n0375_005:0632c02": "者，諸漏瘡疣永無遺餘；如來亦爾，無有一",
    "T12n0375_005:0632c03": "切諸漏瘡疣。「又，解脫者無有鬪諍。譬如飢",
    "T12n0375_005:0632c04": "人，見他飲食生貪奪想；解脫不爾。「又，解脫",
    "T12n0375_005:0632c05": "者名曰安靜。凡夫人言：『夫安靜者，謂摩醯首",
    "T12n0375_005:0632c06": "羅。』如是之言即是虛妄。真安靜者畢竟解脫，",
    "T12n0375_005:0632c07": "畢竟解脫即是如來。「又，解脫者名曰安隱。如",
    "T12n0375_005:0632c08": "多賊處不名安隱，清夷之處乃名安隱。是",
    "T12n0375_005:0632c09": "解脫中無有怖畏，故名安隱。是故，安隱即真",
    "T12n0375_005:0632c10": "解脫，真解脫者即是如來，如來者即是法也。",
    "T12n0375_005:0632c11": "「又，解脫者無有等侶。有等侶者，如諸國王",
    "T12n0375_005:0632c12": "有隣國等；真解脫者則不如是。無等侶者，",
    "T12n0375_005:0632c13": "謂轉輪聖王，無能與等；解脫亦爾，無有等",
    "T12n0375_005:0632c14": "侶。無等侶者即真解脫，真解脫者即是如來、",
    "T12n0375_005:0632c15": "轉法輪王。是故，如來無有等侶，有等侶者",
    "T12n0375_005:0632c16": "無有是處。「又，解脫者名無憂愁。有憂愁者，",
    "T12n0375_005:0632c17": "譬如國王畏難強隣而生憂愁。夫解脫者",
    "T12n0375_005:0632c18": "則無是事。譬如壞怨則無憂慮；解脫亦爾，",
    "T12n0375_005:0632c19": "是無憂畏。無憂畏者即是如來。「又，解脫者",
    "T12n0375_005:0632c20": "名無憂喜。譬如女人，唯有一子從役遠行。",
    "T12n0375_005:0632c21": "卒得凶問，聞之愁苦，後復聞活便生歡喜。",
    "T12n0375_005:0632c22": "夫解脫中無如是事。無憂喜者即真解脫，",
    "T12n0375_005:0632c23": "真解脫者即是如來。「又，解脫者無有塵垢。譬",
    "T12n0375_005:0632c24": "如春月，日沒之後風起塵霧。夫解脫中無如",
    "T12n0375_005:0632c25": "是事。無塵霧者喻真解脫，真解脫者即是",
    "T12n0375_005:0632c26": "如來。「譬如聖王髻中明珠無有垢穢；夫解",
    "T12n0375_005:0632c27": "脫性亦復如是，無有垢穢。無垢穢者喻",
    "T12n0375_005:0632c28": "真解脫，真解脫者即是如來。「如真金性，不",
    "T12n0375_005:0632c29": "雜沙石乃名真寶，有人得之生於財想。",
    "T12n0375_005:0633a01": "夫解脫性亦復如是，如彼真寶。彼真寶者",
    "T12n0375_005:0633a02": "喻真解脫，真解脫者即是如來。「譬如瓦瓶，",
    "T12n0375_005:0633a03": "破而聲[斯/瓦]；金剛寶瓶則不如是。夫解脫者",
    "T12n0375_005:0633a04": "亦無[斯/瓦]破。金剛寶瓶喻真解脫，真解脫者",
    "T12n0375_005:0633a05": "即是如來。是故，如來身不可壞。「其聲[斯/瓦]者，",
    "T12n0375_005:0633a06": "如蓖麻子置盛熱中爆裂出聲。夫解脫者",
    "T12n0375_005:0633a07": "無如是事。如彼金剛真寶之瓶無[斯/瓦]破聲，",
    "T12n0375_005:0633a08": "假使無量百千人眾悉共射之，無能壞者。無",
    "T12n0375_005:0633a09": "[斯/瓦]破聲喻真解脫，真解脫者即是如來。「如",
    "T12n0375_005:0633a10": "貧窮人負他物故，為他所繫，枷鎖、杖罰、受",
    "T12n0375_005:0633a11": "諸苦毒。夫解脫中無如是事，無有負債。",
    "T12n0375_005:0633a12": "「猶如長者，多有財寶無量億數，勢力自在，不",
    "T12n0375_005:0633a13": "負他物。夫解脫者亦復如是，多有無量法財",
    "T12n0375_005:0633a14": "珍寶，勢力自在，無有所負。無所負者喻",
    "T12n0375_005:0633a15": "真解脫，真解脫者即是如來。「又，解脫者名無",
    "T12n0375_005:0633a16": "逼切。如春涉熱、夏日食甜、冬日觸冷；真解",
    "T12n0375_005:0633a17": "脫中無有如是不適意事。無逼切者喻",
    "T12n0375_005:0633a18": "真解脫，真解脫者即是如來。「又，無逼切者，譬",
    "T12n0375_005:0633a19": "如有人飽食魚肉而復飲乳，是人則為近",
    "T12n0375_005:0633a20": "死不久。真解脫中無如是事。是人若得甘",
    "T12n0375_005:0633a21": "露良藥，所患得除；真解脫者亦復如是。甘",
    "T12n0375_005:0633a22": "露良藥喻真解脫，真解脫者即是如來。「云",
    "T12n0375_005:0633a23": "何逼切、不逼切耶？譬如凡夫，我慢、自高，而作",
    "T12n0375_005:0633a24": "是念：『一切物中誰能害我？』即便捉持蛇、虎、",
    "T12n0375_005:0633a25": "毒蟲。當知是人不盡壽命則便橫死。真解",
    "T12n0375_005:0633a26": "脫中無如是事。「不逼切者，如轉輪王所有",
    "T12n0375_005:0633a27": "神珠能伏蛣、蜣九十六種諸毒蟲等。若有聞",
    "T12n0375_005:0633a28": "是神珠香者，諸毒消滅。真解脫者亦復如",
    "T12n0375_005:0633a29": "是，皆悉遠離二十五有。毒消滅者喻真解",
    "T12n0375_005:0633b01": "脫，真解脫者即是如來。「又，不逼切者譬如虛",
    "T12n0375_005:0633b02": "空；解脫亦爾。彼虛空者喻真解脫，真解脫",
    "T12n0375_005:0633b03": "者即是如來。「又，逼切者，如近乾草燃諸燈",
    "T12n0375_005:0633b04": "火，近則熾燃；真解脫中無如是事。「又，不逼",
    "T12n0375_005:0633b05": "切者，譬如日月不逼眾生；解脫亦爾，於諸",
    "T12n0375_005:0633b06": "眾生無有逼切。無有逼切喻真解脫，真",
    "T12n0375_005:0633b07": "解脫者即是如來。「又，解脫者名無動法。猶如",
    "T12n0375_005:0633b08": "怨親，真解脫中無如是事。「又，不動者如轉",
    "T12n0375_005:0633b09": "輪王，更無聖王以為親友，若更有親則無",
    "T12n0375_005:0633b10": "是處；解脫亦爾，更無有親，若有親者亦無",
    "T12n0375_005:0633b11": "是處。彼王無親喻真解脫，真解脫者即是",
    "T12n0375_005:0633b12": "如來。如來者，即是法也。「又，無動者，譬如素",
    "T12n0375_005:0633b13": "衣易受染色；解脫不爾。又，無動者如婆師",
    "T12n0375_005:0633b14": "花，欲令有臭及青色者無有是處；解脫亦",
    "T12n0375_005:0633b15": "爾，欲令有臭及諸色者亦無是處。是故，解",
    "T12n0375_005:0633b16": "脫即是如來。「又，解脫者名為希有。譬如水中",
    "T12n0375_005:0633b17": "生於蓮花非為希有，火中生者是乃希有，",
    "T12n0375_005:0633b18": "有人見之便生歡喜。真解脫者亦復如是，",
    "T12n0375_005:0633b19": "其有見者心生歡喜。彼希有者喻真解脫，",
    "T12n0375_005:0633b20": "真解脫者即是如來，其如來者即是法身。「又，",
    "T12n0375_005:0633b21": "希有者，譬如嬰兒，其齒未生，漸漸長大然後",
    "T12n0375_005:0633b22": "乃生。解脫不爾，無生、不生。「又，解脫者名曰",
    "T12n0375_005:0633b23": "虛寂，無有不定。不定者，如一闡提究竟不",
    "T12n0375_005:0633b24": "移，犯重禁者不成佛道，無有是處。何以",
    "T12n0375_005:0633b25": "故？是人若於佛正法中心得淨信，爾時即",
    "T12n0375_005:0633b26": "便滅一闡提；若復得作優婆塞者，是亦得",
    "T12n0375_005:0633b27": "能滅一闡提。犯重禁者滅此罪已則得成",
    "T12n0375_005:0633b28": "佛，是故，若言畢定不移、不成佛道，無有是",
    "T12n0375_005:0633b29": "處。真解脫中都無如是滅盡之事。「又，虛寂者",
    "T12n0375_005:0633c01": "墮於法界。如法界性即真解脫，真解脫者",
    "T12n0375_005:0633c02": "即是如來。「又，一闡提若盡滅者則不得稱",
    "T12n0375_005:0633c03": "一闡提也。何等名為一闡提耶？一闡提者，",
    "T12n0375_005:0633c04": "斷滅一切諸善根本、心不攀緣一切善法，",
    "T12n0375_005:0633c05": "乃至不生一念之善。真解脫中都無是事。",
    "T12n0375_005:0633c06": "無是事故即真解脫，真解脫者即是如來。「又，",
    "T12n0375_005:0633c07": "解脫者名不可量。譬如穀聚，其量可知；真",
    "T12n0375_005:0633c08": "解脫者則不如是。「譬如大海不可度量；解",
    "T12n0375_005:0633c09": "脫亦爾，不可度量。不可量者即真解脫，真",
    "T12n0375_005:0633c10": "解脫者即是如來。「又，解脫者名無量法。如一",
    "T12n0375_005:0633c11": "眾生多有業報；解脫亦爾，有無量報。無量",
    "T12n0375_005:0633c12": "報者即真解脫，真解脫者即是如來。「又，解脫",
    "T12n0375_005:0633c13": "者名為廣大。譬如大海無與等者；解脫亦",
    "T12n0375_005:0633c14": "爾，無能與等。無與等者即真解脫，真解脫",
    "T12n0375_005:0633c15": "者即是如來。「又，解脫者名曰最上。譬如虛空",
    "T12n0375_005:0633c16": "最高無比；解脫亦爾，最高無比。高無比者",
    "T12n0375_005:0633c17": "即真解脫，真解脫者即是如來。「又，解脫者名",
    "T12n0375_005:0633c18": "無能過。譬如師子所住之處，一切百獸無能",
    "T12n0375_005:0633c19": "過者；解脫亦爾，無有能過。無能過者即真解",
    "T12n0375_005:0633c20": "脫，真解脫者即是如來。「又，解脫者名為無上。",
    "T12n0375_005:0633c21": "譬如北方，諸方中上；解脫亦爾，為無有上。",
    "T12n0375_005:0633c22": "無有上者即真解脫，真解脫者即是如來。「又，",
    "T12n0375_005:0633c23": "解脫者名無上上。譬如北方之於東方為",
    "T12n0375_005:0633c24": "無上上；解脫亦爾，無有上上。無上上者即",
    "T12n0375_005:0633c25": "真解脫，真解脫者即是如來。「又，解脫者名曰",
    "T12n0375_005:0633c26": "恒法。譬如人天身壞命終是名曰恒，非不",
    "T12n0375_005:0633c27": "恒也；解脫亦爾，非是不恒。非不恒者即真",
    "T12n0375_005:0633c28": "解脫，真解脫者即是如來。「又，解脫者名曰堅",
    "T12n0375_005:0633c29": "實。如佉陀羅栴檀沈水，其性堅實；解脫亦",
    "T12n0375_005:0634a01": "爾，其性堅實。性堅實者即真解脫，真解脫者",
    "T12n0375_005:0634a02": "即是如來。「又，解脫者名曰不虛。譬如竹葦，",
    "T12n0375_005:0634a03": "其體空踈；解脫不爾。當知解脫即是如",
    "T12n0375_005:0634a04": "來。「又，解脫者名不可污。譬如牆壁未被塗",
    "T12n0375_005:0634a05": "治，蚊虻在上止住遊戲。若以塗治、彩畫、彫",
    "T12n0375_005:0634a06": "飾，蟲聞彩香即便不住。如是不住喻真",
    "T12n0375_005:0634a07": "解脫，真解脫者即是如來。「又，解脫者名曰無",
    "T12n0375_005:0634a08": "邊。譬如聚落皆有邊表；解脫不爾。譬如虛",
    "T12n0375_005:0634a09": "空無有邊際；解脫亦爾，無有邊際。如是解",
    "T12n0375_005:0634a10": "脫即是如來。「又，解脫者名不可見。譬如空中",
    "T12n0375_005:0634a11": "鳥跡難見。如是難見喻真解脫，真解脫者",
    "T12n0375_005:0634a12": "即是如來。「又，解脫者名曰甚深。何以故？聲聞、",
    "T12n0375_005:0634a13": "緣覺所不能入。不能入者即真解脫，真解",
    "T12n0375_005:0634a14": "脫者即是如來。「又，甚深者，諸佛、菩薩之所恭",
    "T12n0375_005:0634a15": "敬。譬如孝子供養父母，功德甚深。功德甚",
    "T12n0375_005:0634a16": "深喻真解脫，真解脫者即是如來。「又，解脫者",
    "T12n0375_005:0634a17": "名不可見。譬如有人不自見頂；解脫亦爾，",
    "T12n0375_005:0634a18": "聲聞、緣覺所不能見。不能見者即真解脫，",
    "T12n0375_005:0634a19": "真解脫者即是如來。「又，解脫者名無舍宅。譬",
    "T12n0375_005:0634a20": "如虛空，無有舍宅；解脫亦爾。言舍宅者，",
    "T12n0375_005:0634a21": "喻二十五有。無有舍宅者喻真解脫，真",
    "T12n0375_005:0634a22": "解脫者即是如來。「又，解脫者名不可取。如阿",
    "T12n0375_005:0634a23": "摩勒果，人可取持；解脫不爾，不可取持。不",
    "T12n0375_005:0634a24": "可取持即真解脫，真解脫者即是如來。「又，",
    "T12n0375_005:0634a25": "解脫者名不可執。譬如幻物不可執持；解",
    "T12n0375_005:0634a26": "脫亦爾，不可執持。不可執持即真解脫，真",
    "T12n0375_005:0634a27": "解脫者即是如來。「又，解脫者無有身體。譬",
    "T12n0375_005:0634a28": "如有人體生瘡癩及諸癰疽，顛狂乾枯；真",
    "T12n0375_005:0634a29": "解脫中無如是病。無如是病喻真解脫，",
    "T12n0375_005:0634b01": "真解脫者即是如來。「又，解脫者名為一味。如",
    "T12n0375_005:0634b02": "乳一味；解脫亦爾，唯有一味。如是一味即",
    "T12n0375_005:0634b03": "真解脫，真解脫者即是如來。「又，解脫者名曰",
    "T12n0375_005:0634b04": "清淨。如水無泥，澄渟清淨；解脫亦爾，澄渟",
    "T12n0375_005:0634b05": "清淨。澄渟清淨即真解脫，真解脫者即是如",
    "T12n0375_005:0634b06": "來。「又，解脫者名曰一味。如空中雨，一味清淨。",
    "T12n0375_005:0634b07": "一味清淨喻真解脫，真解脫者即是如來。「又，",
    "T12n0375_005:0634b08": "解脫者名曰除却。譬如滿月，無諸雲翳；解脫",
    "T12n0375_005:0634b09": "亦爾，無諸雲翳。無諸雲翳即真解脫，真解",
    "T12n0375_005:0634b10": "脫者即是如來。「又，解脫者名曰寂靜。譬如有",
    "T12n0375_005:0634b11": "人熱病除愈，身得寂靜；解脫亦爾，身得寂",
    "T12n0375_005:0634b12": "靜。身得寂靜即真解脫，真解脫者即是如",
    "T12n0375_005:0634b13": "來。「又，解脫者即是平等。譬如野田，毒蛇、鼠、狼",
    "T12n0375_005:0634b14": "俱有殺心；解脫不爾，無有殺心。無殺心",
    "T12n0375_005:0634b15": "者即真解脫，真解脫者即是如來。「又，平等者，",
    "T12n0375_005:0634b16": "譬如父母等心於子；解脫亦爾，其心平等。",
    "T12n0375_005:0634b17": "心平等者即真解脫，真解脫者即是如來。「又，",
    "T12n0375_005:0634b18": "解脫者名無異處。譬如有人唯居上妙清",
    "T12n0375_005:0634b19": "淨屋宅，更無異處；解脫亦爾，無有異處。無",
    "T12n0375_005:0634b20": "異處者即真解脫，真解脫者即是如來。「又，解",
    "T12n0375_005:0634b21": "脫者名曰知足。譬如飢人值遇甘饌，食之",
    "T12n0375_005:0634b22": "無厭。解脫不爾，如食乳糜，更無所須。更",
    "T12n0375_005:0634b23": "無所須喻真解脫，真解脫者即是如來。「又，",
    "T12n0375_005:0634b24": "解脫者名曰斷絕。如人被縛，斷縛得脫；解",
    "T12n0375_005:0634b25": "脫亦爾，斷絕一切疑心結縛。如是斷疑即",
    "T12n0375_005:0634b26": "真解脫，真解脫者即是如來。「又，解脫者名到",
    "T12n0375_005:0634b27": "彼岸。譬如大河，有此、彼岸；解脫不爾，雖無",
    "T12n0375_005:0634b28": "此岸而有彼岸。有彼岸者即真解脫，真解",
    "T12n0375_005:0634b29": "脫者即是如來。「又，解脫者名曰默然。譬如大",
    "T12n0375_005:0634c01": "海，其水汎涱，多諸音聲；解脫不爾。如是解",
    "T12n0375_005:0634c02": "脫即是如來。「又，解脫者名曰美妙。譬如眾",
    "T12n0375_005:0634c03": "藥雜呵梨勒，其味則苦；解脫不爾，味如甘",
    "T12n0375_005:0634c04": "露。味如甘露喻真解脫，真解脫者即是如",
    "T12n0375_005:0634c05": "來。「又，解脫者除諸煩惱。譬如良醫，和合諸",
    "T12n0375_005:0634c06": "藥，善療眾病；解脫亦爾，能除煩惱。除煩惱",
    "T12n0375_005:0634c07": "者即真解脫，真解脫者即是如來。「又，解脫者",
    "T12n0375_005:0634c08": "名曰無迮。譬如小舍不容多人；解脫不爾，",
    "T12n0375_005:0634c09": "多所容受。多所容受即真解脫，真解脫者",
    "T12n0375_005:0634c10": "即是如來。「又，解脫者名滅諸愛，不雜婬欲。",
    "T12n0375_005:0634c11": "譬如女人多諸愛欲；解脫不爾。如是解脫",
    "T12n0375_005:0634c12": "即是如來。如來如是，無有貪欲、瞋恚、愚癡、憍",
    "T12n0375_005:0634c13": "慢等結。「又，解脫者名曰無愛。愛有二種：一、",
    "T12n0375_005:0634c14": "餓鬼愛，二者、法愛。真解脫者，離餓鬼愛，憐",
    "T12n0375_005:0634c15": "愍眾生，故有法愛。如是法愛即真解脫，",
    "T12n0375_005:0634c16": "真解脫者即是如來。「又，解脫者離我、我所。如",
    "T12n0375_005:0634c17": "是解脫即是如來，如來者即是法也。「又，解脫",
    "T12n0375_005:0634c18": "者即是滅盡，離諸有貪。如是解脫即是如來，",
    "T12n0375_005:0634c19": "如來者即是法也。「又，解脫者即是救護，能救",
    "T12n0375_005:0634c20": "一切諸怖畏者。如是解脫即是如來，如來者",
    "T12n0375_005:0634c21": "即是法也。「又，解脫者即是歸處。若有歸依如",
    "T12n0375_005:0634c22": "是解脫，不求餘依。譬如有人依恃於王，",
    "T12n0375_005:0634c23": "不求餘依。雖復依王則有動轉，依解脫",
    "T12n0375_005:0634c24": "者無有動轉。無動轉者即真解脫，真解脫",
    "T12n0375_005:0634c25": "者即是如來，如來者即是法也。「又，解脫者名",
    "T12n0375_005:0634c26": "曰屋宅。譬如有人行於曠野則有險難；",
    "T12n0375_005:0634c27": "解脫不爾，無有險難。無險難者即真解脫，",
    "T12n0375_005:0634c28": "真解脫者即是如來。「又，解脫者是無所畏。",
    "T12n0375_005:0634c29": "如師子王於諸百獸不生怖畏；解脫亦爾，",
    "T12n0375_005:0635a01": "於諸魔眾不生怖畏。無怖畏者即真解脫，",
    "T12n0375_005:0635a02": "真解脫者即是如來。「又，解脫者無有迮狹。",
    "T12n0375_005:0635a03": "譬如隘路，乃至不受二人並行；解脫不爾。",
    "T12n0375_005:0635a04": "如是解脫即是如來。「又有不迮，譬如有人",
    "T12n0375_005:0635a05": "畏虎墮井；解脫不爾。如是解脫即是如來。",
    "T12n0375_005:0635a06": "「又有不迮，如大海中捨壞小船得堅牢",
    "T12n0375_005:0635a07": "船，乘之渡海，至安隱處，心得快樂；解脫",
    "T12n0375_005:0635a08": "亦爾，心得快樂。得快樂者即真解脫，真解",
    "T12n0375_005:0635a09": "脫者即是如來。「又，解脫者拔諸因緣。譬如因",
    "T12n0375_005:0635a10": "乳得酪、因酪得酥、因酥得醍醐；真解",
    "T12n0375_005:0635a11": "脫中都無是因。無是因者即真解脫，真解",
    "T12n0375_005:0635a12": "脫者即是如來。「又，解脫者能伏憍慢。譬如大",
    "T12n0375_005:0635a13": "王慢於小王；解脫不爾。如是解脫即是如",
    "T12n0375_005:0635a14": "來，如來者即是法也。「又，解脫者伏諸放逸。謂",
    "T12n0375_005:0635a15": "放逸者多有貪欲；真解脫中無有是名。無",
    "T12n0375_005:0635a16": "是名者即真解脫，真解脫者即是如來。「又，解",
    "T12n0375_005:0635a17": "脫者能除無明。如上妙酥，除諸滓穢乃名",
    "T12n0375_005:0635a18": "醍醐；解脫亦爾，除無明滓，生於真明。如",
    "T12n0375_005:0635a19": "是真明即真解脫，真解脫者即是如來。「又，解",
    "T12n0375_005:0635a20": "脫者名為寂靜純一無二。如空野象獨一",
    "T12n0375_005:0635a21": "無侶；解脫亦爾，獨一無二。獨一無二即真",
    "T12n0375_005:0635a22": "解脫，真解脫者即是如來。「又，解脫者名為堅",
    "T12n0375_005:0635a23": "實。如竹葦、蓖麻，莖幹空虛而子堅實；除佛如",
    "T12n0375_005:0635a24": "來，其餘人天皆不堅實。真解脫者遠離一切",
    "T12n0375_005:0635a25": "諸有漏等，如是解脫即是如來。「又，解脫者",
    "T12n0375_005:0635a26": "名能覺了增益於我。真解脫者亦復如是，",
    "T12n0375_005:0635a27": "如是解脫即是如來。「又，解脫者名捨諸有。",
    "T12n0375_005:0635a28": "譬如有人食已而吐；解脫亦爾，捨於諸有。",
    "T12n0375_005:0635a29": "捨諸有者即真解脫，真解脫者即是如來。「又，",
    "T12n0375_005:0635b01": "解脫者名曰決定。如婆師花香七葉中無；解",
    "T12n0375_005:0635b02": "脫亦爾。如是解脫即是如來。「又，解脫者名曰",
    "T12n0375_005:0635b03": "水大。譬如水大於諸大勝，能潤一切草木",
    "T12n0375_005:0635b04": "種子；解脫亦爾，能潤一切有生之類。如是",
    "T12n0375_005:0635b05": "解脫即是如來。「又，解脫者名曰為入。如有",
    "T12n0375_005:0635b06": "門戶則通入路；金性之處，金則可得。解脫",
    "T12n0375_005:0635b07": "亦爾，如彼門戶，修無我者則得入中。如",
    "T12n0375_005:0635b08": "是解脫即是如來。「又，解脫者名曰為善。譬",
    "T12n0375_005:0635b09": "如弟子隨逐於師，善奉教勅得名為善；解",
    "T12n0375_005:0635b10": "脫亦爾。如是解脫即是如來。「又，解脫者名出",
    "T12n0375_005:0635b11": "世法，於一切法最為出過。如眾味中酥乳",
    "T12n0375_005:0635b12": "最勝；解脫亦爾。如是解脫即是如來。「又，解脫",
    "T12n0375_005:0635b13": "者名曰不動。譬如門閫，風不能動；真解脫",
    "T12n0375_005:0635b14": "者亦復如是。如是解脫即是如來。「又，解脫者",
    "T12n0375_005:0635b15": "名無濤波。如彼大海，其水濤波；解脫不爾。",
    "T12n0375_005:0635b16": "如是解脫即是如來。「又，解脫者譬如宮殿；解",
    "T12n0375_005:0635b17": "脫亦爾。當知解脫即是如來。「又，解脫者名曰",
    "T12n0375_005:0635b18": "所用。如閻浮檀金多有所任，無有能說是",
    "T12n0375_005:0635b19": "金過惡；解脫亦爾，無有過惡。無有過惡即",
    "T12n0375_005:0635b20": "真解脫，真解脫者即是如來。「又，解脫者捨嬰",
    "T12n0375_005:0635b21": "兒行。譬如大人捨小兒行；解脫亦爾，除捨",
    "T12n0375_005:0635b22": "五陰。除捨五陰即真解脫，真解脫者即是如",
    "T12n0375_005:0635b23": "來。「又，解脫者名曰究竟。如被繫者從繫得",
    "T12n0375_005:0635b24": "解，洗浴清淨，然後還家；解脫亦爾，畢竟清",
    "T12n0375_005:0635b25": "淨。畢竟清淨即真解脫，真解脫者即是如來。",
    "T12n0375_005:0635b26": "「又，解脫者名無作樂。無作樂者，以吐貪欲、",
    "T12n0375_005:0635b27": "瞋恚、癡故。譬如有人誤飲毒藥，為除毒故",
    "T12n0375_005:0635b28": "即服吐藥。既得吐已，毒即除愈，身得安樂。",
    "T12n0375_005:0635b29": "解脫亦爾，吐諸煩惱結縛之毒，身得安樂，",
    "T12n0375_005:0635c01": "名無作樂。無作樂者即真解脫，真解脫者即",
    "T12n0375_005:0635c02": "是如來。「又，解脫者名斷四種毒蛇煩惱。斷",
    "T12n0375_005:0635c03": "煩惱者即真解脫，真解脫者即是如來。「又，解",
    "T12n0375_005:0635c04": "脫者名離諸有，滅一切苦，得一切樂，永斷",
    "T12n0375_005:0635c05": "貪欲、瞋恚、愚癡，拔斷一切煩惱根本。拔根",
    "T12n0375_005:0635c06": "本者即真解脫，真解脫者即是如來。「又，解脫",
    "T12n0375_005:0635c07": "者名斷一切有為之法，出生一切無漏善",
    "T12n0375_005:0635c08": "法，斷塞諸道，所謂若我、無我、非我、非無我，唯",
    "T12n0375_005:0635c09": "斷取著、不斷我見，我見者名為佛性。佛性",
    "T12n0375_005:0635c10": "者即真解脫，真解脫者即是如來。「又，解脫者",
    "T12n0375_005:0635c11": "名不空空。空空者名無所有。無所有者，即",
    "T12n0375_005:0635c12": "是外道尼犍子等所計解脫，而是尼犍實無",
    "T12n0375_005:0635c13": "解脫，故名空空。真解脫者則不如是，故不",
    "T12n0375_005:0635c14": "空空。不空空者即真解脫，真解脫者即是如",
    "T12n0375_005:0635c15": "來。「又，解脫者名空不空。如水、酒、乳酪、酥蜜",
    "T12n0375_005:0635c16": "等瓶，雖無水、酒、酪、酥蜜時猶故得名為",
    "T12n0375_005:0635c17": "水等瓶，而是瓶等不可說空及以不空。若",
    "T12n0375_005:0635c18": "言空者，則不得有色、香、味、觸；若言不空，而",
    "T12n0375_005:0635c19": "復無有水、酒等實。解脫亦爾，不可說色及",
    "T12n0375_005:0635c20": "以非色、不可說空及以不空。若言空者，則",
    "T12n0375_005:0635c21": "不得有常、樂、我、淨；若言不空，誰受是常、樂、",
    "T12n0375_005:0635c22": "我、淨者？以是義故，不可說空及以不空。",
    "T12n0375_005:0635c23": "空者，謂無二十五有及諸煩惱、一切苦、一切",
    "T12n0375_005:0635c24": "相、一切有為行；如瓶無酪則名為空。不空",
    "T12n0375_005:0635c25": "者，謂真實善色，常、樂、我、淨，不動、不變；猶如彼",
    "T12n0375_005:0635c26": "瓶色、香、味、觸，故名不空。是故，解脫喻如彼",
    "T12n0375_005:0635c27": "瓶。彼瓶遇緣則有破壞；解脫不爾，不可破",
    "T12n0375_005:0635c28": "壞。不可破壞即真解脫，真解脫者即是如",
    "T12n0375_005:0635c29": "來。「又，解脫者名曰離愛。譬如有人愛心悕",
    "T12n0375_005:0636a01": "望釋提桓因、大梵天王、自在天王；解脫不爾，",
    "T12n0375_005:0636a02": "若得成於阿耨多羅三藐三菩提已，無愛、無",
    "T12n0375_005:0636a03": "疑。無愛、無疑即真解脫，真解脫者即是如",
    "T12n0375_005:0636a04": "來。若言解脫有愛、疑者，無有是處。「又，解脫",
    "T12n0375_005:0636a05": "者斷諸有貪、斷一切相、一切繫縛、一切煩惱、",
    "T12n0375_005:0636a06": "一切生死、一切因緣、一切果報。如是解脫即",
    "T12n0375_005:0636a07": "是如來，如來即是涅槃。「一切眾生怖畏生死、",
    "T12n0375_005:0636a08": "諸煩惱故，故受三歸。譬如群鹿怖畏獵師，",
    "T12n0375_005:0636a09": "既得免離，若得一跳則喻一歸；如是，三",
    "T12n0375_005:0636a10": "跳則喻三歸，以三跳故，得受安樂。眾生",
    "T12n0375_005:0636a11": "亦爾，怖畏四魔惡獵師故，受三歸依；三歸",
    "T12n0375_005:0636a12": "依故則得安樂；受安樂者即真解脫；真解",
    "T12n0375_005:0636a13": "脫者即是如來。「如來者即是涅槃；涅槃者即",
    "T12n0375_005:0636a14": "是無盡；無盡者即是佛性；佛性者即是決定；",
    "T12n0375_005:0636a15": "決定者即是阿耨多羅三藐三菩提。」迦葉菩",
    "T12n0375_005:0636a16": "薩白佛言：「世尊！若涅槃、佛性、決定、如來是一",
    "T12n0375_005:0636a17": "義者，云何說言有三歸依？」佛告迦葉：「善男",
    "T12n0375_005:0636a18": "子！一切眾生怖畏生死，故求三歸。以三歸",
    "T12n0375_005:0636a19": "故，則知佛性決定涅槃。善男子！有法名一義",
    "T12n0375_005:0636a20": "異、有法名義俱異。名一義異者，佛常、法常、比",
    "T12n0375_005:0636a21": "丘僧常，涅槃、虛空皆亦是常，是名名一義異。",
    "T12n0375_005:0636a22": "名義俱異者，佛名為覺、法名不覺、僧名和",
    "T12n0375_005:0636a23": "合、涅槃名解脫、虛空名非善、亦名無礙，",
    "T12n0375_005:0636a24": "是為名義俱異。「善男子！三歸依者亦復如",
    "T12n0375_005:0636a25": "是，名義俱異，云何為一？是故，我告摩訶波",
    "T12n0375_005:0636a26": "闍波提憍曇彌：『莫供養我，當供養僧；若供",
    "T12n0375_005:0636a27": "養僧，則得具足供養三歸。』摩訶波闍波提即",
    "T12n0375_005:0636a28": "答我言：『眾僧之中無佛、無法，云何說言供",
    "T12n0375_005:0636a29": "養眾僧則得具足供養三歸？』我復告言：『汝",
    "T12n0375_005:0636b01": "隨我語則供養佛，為解脫故即供養法，眾",
    "T12n0375_005:0636b02": "僧受者則供養僧。』善男子！是故，三歸不得",
    "T12n0375_005:0636b03": "為一。「善男子！如來或時說一為三、說三為",
    "T12n0375_005:0636b04": "一，如是之義諸佛境界，非是聲聞、緣覺所",
    "T12n0375_005:0636b05": "知。」迦葉復言：「如佛所說畢竟安樂名涅槃",
    "T12n0375_005:0636b06": "者，是義云何？夫涅槃者，捨身、捨智。若捨身、",
    "T12n0375_005:0636b07": "智，誰當受樂？」佛言：「善男子！譬如有人食已",
    "T12n0375_005:0636b08": "心悶，出外欲吐。既得吐已而復迴還。同伴",
    "T12n0375_005:0636b09": "問之：『汝今所患竟為差不而復來還？』答言：",
    "T12n0375_005:0636b10": "『已差，身得安樂。』如來亦爾，畢竟遠離二十五",
    "T12n0375_005:0636b11": "有，永得涅槃安樂之處，不可動轉，無有盡",
    "T12n0375_005:0636b12": "滅，斷一切受，名無受樂。如是無受名為常",
    "T12n0375_005:0636b13": "樂。若言如來有受樂者，無有是處。是故，畢",
    "T12n0375_005:0636b14": "竟樂者即是涅槃。涅槃者即真解脫，真解脫",
    "T12n0375_005:0636b15": "者即是如來。」",
    "T12n0375_005:0636b16": "迦葉復言：「不生、不滅，是解脫耶？」「如是如是，",
    "T12n0375_005:0636b17": "善男子！不生、不滅即是解脫，如是解脫即是",
    "T12n0375_005:0636b18": "如來。」迦葉復言：「若不生、滅是解脫者，虛空之",
    "T12n0375_005:0636b19": "性亦無生、滅，應是如來。如如來性即是解",
    "T12n0375_005:0636b20": "脫。」",
    "T12n0375_005:0636b21": "佛告迦葉：「善男子！是事不然。」「世尊！何故不",
    "T12n0375_005:0636b22": "然？」「善男子！如迦蘭伽及命命鳥，其聲清妙，",
    "T12n0375_005:0636b23": "寧可同於烏鵲音不？」「不也。世尊！烏鵲之聲",
    "T12n0375_005:0636b24": "比命命等，百千萬倍不可為比。」迦葉復言：",
    "T12n0375_005:0636b25": "「迦蘭伽等其聲微妙，身亦不同。如來云何比",
    "T12n0375_005:0636b26": "之烏鵲？無異芥子比須彌山。佛與虛空亦",
    "T12n0375_005:0636b27": "復如是，迦蘭伽聲可喻佛聲，不可以喻",
    "T12n0375_005:0636b28": "烏鵲之音。」爾時，佛讚迦葉菩薩：「善哉，善哉。",
    "T12n0375_005:0636b29": "善男子！汝今善解甚深難解。如來有時以",
    "T12n0375_005:0636c01": "因緣故，引彼虛空以喻解脫，如是解脫",
    "T12n0375_005:0636c02": "即是如來。真解脫者，一切人天無能為譬，",
    "T12n0375_005:0636c03": "而此虛空實非其喻。為化眾生故，以虛",
    "T12n0375_005:0636c04": "空非喻為喻。當知解脫即是如來，如來之",
    "T12n0375_005:0636c05": "性即是解脫。解脫、如來，無二、無別。「善男子！",
    "T12n0375_005:0636c06": "非喻者，如無比之物不可引喻，有因緣故",
    "T12n0375_005:0636c07": "可得引喻。如經中說：『面貌端正，如月盛滿。』",
    "T12n0375_005:0636c08": "『白象鮮潔，猶如雪山。』滿月不得即同於面、",
    "T12n0375_005:0636c09": "雪山不得即是白象。善男子！不可以喻喻",
    "T12n0375_005:0636c10": "真解脫，為化眾生故作喻耳；以諸譬喻",
    "T12n0375_005:0636c11": "知諸法性皆亦如是。」",
    "T12n0375_005:0636c12": "迦葉復言：「云何如來作二種說？」佛言：「善男",
    "T12n0375_005:0636c13": "子！譬如有人執持刀劍，以瞋恚心欲害",
    "T12n0375_005:0636c14": "如來。如來和悅，無恚恨色。是人當得壞如",
    "T12n0375_005:0636c15": "來身，成逆罪不？」「不也。世尊！何以故？如來身",
    "T12n0375_005:0636c16": "界不可壞故。所以者何？以無身聚，唯有法",
    "T12n0375_005:0636c17": "性。法性之性理不可壞，是人云何能壞佛",
    "T12n0375_005:0636c18": "身？直以惡心，故成無間。以是因緣，引諸譬",
    "T12n0375_005:0636c19": "喻得知實法。」爾時，佛讚迦葉菩薩：「善哉，",
    "T12n0375_005:0636c20": "善哉。善男子！我所欲說，汝今已說。又，善男",
    "T12n0375_005:0636c21": "子！譬如惡人欲害其母。住於野田，在穀[卄/積]",
    "T12n0375_005:0636c22": "下，母為送食。其人見已，尋生害心，便前磨",
    "T12n0375_005:0636c23": "刀。母時知已，逃入[卄/積]中。其人持刀遶[卄/積]邊",
    "T12n0375_005:0636c24": "斫。斫已歡喜，生已害想。其母尋出，還至家",
    "T12n0375_005:0636c25": "中。於意云何？是人成就無間罪不？」「世尊！不",
    "T12n0375_005:0636c26": "可定說。何以故？若說有罪，母身應壞。身若",
    "T12n0375_005:0636c27": "不壞，云何言有？若說無罪，生已殺想，心",
    "T12n0375_005:0636c28": "懷歡喜，云何言無？是人雖不具足逆罪，而",
    "T12n0375_005:0636c29": "亦是逆。以是因緣，引諸譬喻得知實法。」佛",
    "T12n0375_005:0637a01": "讚迦葉：「善哉，善哉。善男子！以是因緣，我",
    "T12n0375_005:0637a02": "說種種方便譬喻，以譬解脫。雖以無量阿",
    "T12n0375_005:0637a03": "僧祇喻，而實不可以喻為比；或有因緣",
    "T12n0375_005:0637a04": "亦可喻說、或有因緣不可引譬。是故，解",
    "T12n0375_005:0637a05": "脫成就如是無量功德。趣涅槃者，涅槃如",
    "T12n0375_005:0637a06": "來亦有如是無量功德。以如是等無量功",
    "T12n0375_005:0637a07": "德成就滿故，名大涅槃。」迦葉菩薩白佛言：",
    "T12n0375_005:0637a08": "「世尊！我今始知如來至處為無有盡。處若",
    "T12n0375_005:0637a09": "無盡，當知壽命亦應無盡。」佛言：「善哉，善哉。",
    "T12n0375_005:0637a10": "善男子！汝今善能護持正法。若有善男子、善",
    "T12n0375_005:0637a11": "女人欲斷煩惱諸結縛者，當作如是護",
    "T12n0375_005:0637a12": "持正法。」",
    "T12n0375_005:0637a13": "大般涅槃經卷第五"
}