{
    "T25n1509_042:0363c15": "大智度論釋集散品第九(卷第四十二)",
    "T25n1509_042:0363c17": "龍樹菩薩造",
    "T25n1509_042:0363c18": "後秦龜茲國鳩摩羅什奉　詔譯",
    "T25n1509_042:0363c19": "【經】爾時，慧命須菩提白佛言：「世尊！我不覺、",
    "T25n1509_042:0363c20": "不得是菩薩行般若波羅蜜，當為誰說般若波",
    "T25n1509_042:0363c21": "羅蜜？「世尊！我不得一切諸法集散，若我為菩",
    "T25n1509_042:0363c22": "薩作字言菩薩，或當有悔！世尊！是字不住，",
    "T25n1509_042:0363c23": "亦不不住。何以故？是字無所有故。以是故，",
    "T25n1509_042:0363c24": "是字不住，亦不不住。「世尊！我不得色集散乃",
    "T25n1509_042:0363c25": "至識集散，若不可得，云何當作名字？世尊！以",
    "T25n1509_042:0364a01": "是因緣故，是字不住，亦不不住。何以故？是",
    "T25n1509_042:0364a02": "名字無所有故。「世尊！我亦不得眼集散乃至",
    "T25n1509_042:0364a03": "意集散，若不可得，云何當作名字，言是菩薩？",
    "T25n1509_042:0364a04": "世尊！是眼名字乃至意名字不住，亦不不住。",
    "T25n1509_042:0364a05": "何以故？是名字無所有故。以是故，是字不住，",
    "T25n1509_042:0364a06": "亦不不住。「世尊！我不得色集散乃至法集散，",
    "T25n1509_042:0364a07": "若不可得，云何當作名字，言是菩薩？世尊！是",
    "T25n1509_042:0364a08": "色字乃至法字不住，亦不不住。何以故？是字",
    "T25n1509_042:0364a09": "無所有故。以是故，是字不住，亦不不住。眼識",
    "T25n1509_042:0364a10": "乃至意識，眼觸乃至意觸，眼觸因緣生受乃",
    "T25n1509_042:0364a11": "至意觸因緣生受，亦如是。「世尊！我不得無明",
    "T25n1509_042:0364a12": "集散，乃至不得老死集散。世尊！我不得無明",
    "T25n1509_042:0364a13": "盡集散，乃至不得老死盡集散。「世尊！我不得",
    "T25n1509_042:0364a14": "婬怒癡集散、諸邪見集散，皆亦如是。「世尊！我",
    "T25n1509_042:0364a15": "不得六波羅蜜集散，四念處集散乃至八聖",
    "T25n1509_042:0364a16": "道分集散，空、無相、無作集散，四禪、四無量心、",
    "T25n1509_042:0364a17": "四無色定集散，念佛、念法、念僧、念戒、念捨、念",
    "T25n1509_042:0364a18": "天、念善、念入出息、念身、念死集散；我亦不得",
    "T25n1509_042:0364a19": "佛十力乃至十八不共法集散。世尊！我若不",
    "T25n1509_042:0364a20": "得六波羅蜜乃至十八不共法集散，云何當作",
    "T25n1509_042:0364a21": "字，言是菩薩？世尊！是字不住，亦不不住。何",
    "T25n1509_042:0364a22": "以故？是字無所有故。以是故，是字不住，亦不",
    "T25n1509_042:0364a23": "不住。「世尊！我不得如夢五陰集散，我不得",
    "T25n1509_042:0364a24": "如響、如影、如焰、如化五陰集散，亦如上說。",
    "T25n1509_042:0364a25": "世尊！我不得離集散，我不得寂滅、不生不滅、",
    "T25n1509_042:0364a26": "不示、不垢不淨集、散。「世尊！我不得如、法性、實",
    "T25n1509_042:0364a27": "際、法相、法位集散，亦如上說。「我不得諸善不",
    "T25n1509_042:0364a28": "善法集散，我不得有為無為法、有漏無漏法",
    "T25n1509_042:0364a29": "集散，過去、未來、現在法集散，不過去、不未來、",
    "T25n1509_042:0364b01": "不現在法集散。何等是不過去、不未來、不現",
    "T25n1509_042:0364b02": "在？所謂無為法。世尊！我亦不得無為法集散。",
    "T25n1509_042:0364b03": "「世尊！我亦不得佛集散。世尊！我亦不得十方",
    "T25n1509_042:0364b04": "如恒河沙等世界諸佛及菩薩、聲聞僧集散。",
    "T25n1509_042:0364b05": "世尊！我若不得諸佛集、散，云何當教菩薩摩",
    "T25n1509_042:0364b06": "訶薩般若波羅蜜？世尊！是菩薩字不住，亦不",
    "T25n1509_042:0364b07": "不住。何以故？是字無所有故。以是故，是字不",
    "T25n1509_042:0364b08": "住，亦不不住。「世尊！我亦不得是諸法實相集",
    "T25n1509_042:0364b09": "散，云何當與菩薩作字，言是菩薩？世尊！是諸",
    "T25n1509_042:0364b10": "法實相名字不住，亦不不住。何以故？是名字",
    "T25n1509_042:0364b11": "無所有故。以是故，是名字不住，亦不不住。」",
    "T25n1509_042:0364b12": "【論】問曰：先品中已說「不見菩薩、菩薩字、",
    "T25n1509_042:0364b13": "般若波羅蜜，一切諸法不內、不外、不中間」",
    "T25n1509_042:0364b14": "等，今何以重說？答曰：有四種愛：欲愛、有",
    "T25n1509_042:0364b15": "愛、非有愛、法愛。欲愛，易見，其過不淨等。有",
    "T25n1509_042:0364b16": "愛，無不淨等，小難遣。非有愛，破有，似智",
    "T25n1509_042:0364b17": "慧故，難遣。法愛者，愛諸善法利益道者。法",
    "T25n1509_042:0364b18": "愛中過患難見，故重說；譬如小草加功少易",
    "T25n1509_042:0364b19": "除，大樹功重難除。復次，上法與此法有同、",
    "T25n1509_042:0364b20": "有異：彼聞說「菩薩字不見」；此中說「菩薩",
    "T25n1509_042:0364b21": "字不覺、不得」，以不覺、不得故不見，非是智",
    "T25n1509_042:0364b22": "慧力少故不見。問曰：未行般若波羅蜜時，",
    "T25n1509_042:0364b23": "為有菩薩耶？今何以故言「不見菩薩行般",
    "T25n1509_042:0364b24": "若波羅蜜」？答曰：從無始已來眾生不可得，",
    "T25n1509_042:0364b25": "非行般若波羅蜜故不可得。但以虛誑顛",
    "T25n1509_042:0364b26": "倒，凡夫人隨是假名故謂為有；今行般若",
    "T25n1509_042:0364b27": "波羅蜜，滅虛誑顛倒，了知其無，非本有今",
    "T25n1509_042:0364b28": "無；本有今無，則墮斷滅。復次，須菩提心悔，",
    "T25n1509_042:0364b29": "畏破妄語戒。所以者何？佛法中一切諸法決",
    "T25n1509_042:0364c01": "定無我，而我說言「有菩薩，為說般若波羅",
    "T25n1509_042:0364c02": "蜜」，則墮妄語罪，是故心悔。復次，有心悔因",
    "T25n1509_042:0364c03": "緣：一切法以不可得空故皆空。所以者何？",
    "T25n1509_042:0364c04": "無集、無散故。譬如眼、色因緣生眼識，三事",
    "T25n1509_042:0364c05": "和合故生眼觸，眼觸因緣中即生受、想、思等",
    "T25n1509_042:0364c06": "心數法。是中邪憶念故，生諸煩惱罪業；正憶",
    "T25n1509_042:0364c07": "念故，生諸善法。善惡業受六道果報，從是",
    "T25n1509_042:0364c08": "身邊復種善惡業。如是展轉無窮，是名為",
    "T25n1509_042:0364c09": "「集」。餘情亦如是。「散」者，是眼識等諸法，念念滅",
    "T25n1509_042:0364c10": "故、諸因緣離故。是眼識等法，生時無來處，非",
    "T25n1509_042:0364c11": "如田上穀，運致聚集；若滅時無去處，非如",
    "T25n1509_042:0364c12": "散穀與民。是名略說諸法集散相。生時無",
    "T25n1509_042:0364c13": "所從來，散時無所去，是諸法皆如幻化，",
    "T25n1509_042:0364c14": "但誑惑於眼！問曰：若爾，有集散相，須菩提",
    "T25n1509_042:0364c15": "何以言「不覺、不得」？答曰：無來處故，集不可",
    "T25n1509_042:0364c16": "得；無去處故，散不可得。復次，生無故集不可",
    "T25n1509_042:0364c17": "得，滅無故散不可得。畢竟空故集不可得，業",
    "T25n1509_042:0364c18": "因緣不失故散不可得。復次，觀世間滅諦故，",
    "T25n1509_042:0364c19": "集不可得；觀世間集諦故，散不可得。如是",
    "T25n1509_042:0364c20": "等義，當知集散不可得，云何當作菩薩字？若",
    "T25n1509_042:0364c21": "強為名，是名亦無住，亦無不住。問曰：是名",
    "T25n1509_042:0364c22": "字何以故不住？答曰：名字在法中住，法空",
    "T25n1509_042:0364c23": "故，名字無住處。如車，輪、輞、輻、轂等和合故有",
    "T25n1509_042:0364c24": "車名，若散是和合，則失車名。是車名非輪",
    "T25n1509_042:0364c25": "等中住，亦不離輪等中住；車名字，一、異中",
    "T25n1509_042:0364c26": "求，皆不得！失車名字故，名字無住處。因",
    "T25n1509_042:0364c27": "緣散時尚無，何況因緣滅！眾生亦如是，色等",
    "T25n1509_042:0364c28": "五眾和合故，有眾生字；若五眾離散，名字",
    "T25n1509_042:0364c29": "無住處。五眾離散時尚無，何況無五眾！問",
    "T25n1509_042:0365a01": "曰：若散時名字不可得，和合未散時則有名",
    "T25n1509_042:0365a02": "字，何以言「不可得」？答曰：是菩薩名字一，五",
    "T25n1509_042:0365a03": "眾則有五，一不作五、五不作一。若五作一，",
    "T25n1509_042:0365a04": "如五匹物不得為一匹用；若一作五，如",
    "T25n1509_042:0365a05": "一匹物不得為五匹用。以是故，一菩薩字",
    "T25n1509_042:0365a06": "不得五眾中住。「非不住」者，若名字因緣和",
    "T25n1509_042:0365a07": "合無，則世俗語言、眾事都滅；世諦無故，第一",
    "T25n1509_042:0365a08": "義諦亦無；二諦無故，諸法錯亂！復次，若因緣",
    "T25n1509_042:0365a09": "中有名字者，如說火則燒口，說有則塞",
    "T25n1509_042:0365a10": "口。若名字不在法中者，說火不應生火",
    "T25n1509_042:0365a11": "想，求火亦可得水。從久遠已來，共傳名",
    "T25n1509_042:0365a12": "字故，因名則識事。以是故說「名字義非",
    "T25n1509_042:0365a13": "住非不住」。復次，是中須菩提自說因緣：「無",
    "T25n1509_042:0365a14": "所有故，是名字非住非不住。」如菩薩名字，",
    "T25n1509_042:0365a15": "五眾、十二入、十八界等諸法亦如是。問曰：如",
    "T25n1509_042:0365a16": "上來說「五眾諸法集散不可得」，今何以復",
    "T25n1509_042:0365a17": "說五眾？答曰：上直說五眾，今說五眾如夢、",
    "T25n1509_042:0365a18": "如幻。復次，有人謂「凡夫人五眾虛誑不實，如",
    "T25n1509_042:0365a19": "夢，聖人五眾非是虛誑」；以是故，須菩提說：",
    "T25n1509_042:0365a20": "「如夢、如幻，同皆不住。」問曰：十譬喻中何以但",
    "T25n1509_042:0365a21": "說五事？答曰：若說十事，無在；但以隨眾",
    "T25n1509_042:0365a22": "生心說五喻，事辯故不盡說。或以五眾",
    "T25n1509_042:0365a23": "故說五喻。餘法亦如是。「離」有二種：一者、身",
    "T25n1509_042:0365a24": "離，二者、心離。身離者，捨家恩愛世事等，閑",
    "T25n1509_042:0365a25": "居靜處；心離者，於諸結使，悉皆遠離。復有",
    "T25n1509_042:0365a26": "二種「離」：一者、諸法離名字，二者、諸法各各離",
    "T25n1509_042:0365a27": "自相。此中說後二種離。所以者何？此中破",
    "T25n1509_042:0365a28": "名字故，餘處自相離。小乘法中，多說前二離。",
    "T25n1509_042:0365a29": "「寂滅」亦有二種：一者、淳善相寂滅惡事，二者、",
    "T25n1509_042:0365b01": "如涅槃寂滅相，觀世間諸法亦如是。此中",
    "T25n1509_042:0365b02": "但說後寂滅。「不生」亦有二種：一者、未來、無為",
    "T25n1509_042:0365b03": "法名不生，二者、一切法實無生相，生不可得",
    "T25n1509_042:0365b04": "故。此中但說後不生。「不滅」有三種：智緣滅，非",
    "T25n1509_042:0365b05": "智緣滅，無常滅。此中說無常滅；與此相違，故",
    "T25n1509_042:0365b06": "名「不滅」。「不示」者，一切諸觀滅，語言道斷故，",
    "T25n1509_042:0365b07": "無法可示是法如是相——若有、若無，若常、若",
    "T25n1509_042:0365b08": "無常等。「不垢不淨」、「如」、「法性」、「實際」、「法相」、「法位」義",
    "T25n1509_042:0365b09": "如先說。問曰：五眾法有集散，與此相違故",
    "T25n1509_042:0365b10": "言「不集不散」；如、法性、實際等無相違故，云",
    "T25n1509_042:0365b11": "何言「不集不散」？答曰：行者得如、法性等故",
    "T25n1509_042:0365b12": "名為「集」，失故名為「散」；如虛空雖無集無",
    "T25n1509_042:0365b13": "散，鑿戶牖名為「集」，塞故名為「散」。「善」、「不善」，",
    "T25n1509_042:0365b14": "乃至「十方如恒河沙等諸佛」義，如先說。是諸",
    "T25n1509_042:0365b15": "佛法及佛名字，無所依止，故皆空，不住、非",
    "T25n1509_042:0365b16": "不住。",
    "T25n1509_042:0365b17": "【經】「世尊！諸法因緣和合，假名施設，所謂菩",
    "T25n1509_042:0365b18": "薩。是名字於五受陰中不可說，十二入、十",
    "T25n1509_042:0365b19": "八界，乃至十八不共法中不可說，於和合",
    "T25n1509_042:0365b20": "法中亦不可說。世尊！譬如夢，於諸法中不",
    "T25n1509_042:0365b21": "可說；響、影、焰、化，於諸法中亦不可說；譬如",
    "T25n1509_042:0365b22": "名虛空，亦無法中可說。「世尊！如地、水、火、風",
    "T25n1509_042:0365b23": "名，亦無法中可說；戒、三昧、智慧、解脫、解脫知",
    "T25n1509_042:0365b24": "見名，亦無法中可說；如須陀洹名字，乃至阿",
    "T25n1509_042:0365b25": "羅漢、辟支佛名字，亦無法中可說；如佛名、法",
    "T25n1509_042:0365b26": "名，亦無法中可說——所謂若善、若不善，若常、若",
    "T25n1509_042:0365b27": "無常，若苦、若樂，若我、若無我，若寂滅、若離，若",
    "T25n1509_042:0365b28": "有、若無。「世尊！我以是義故心悔：一切諸法",
    "T25n1509_042:0365b29": "集散相不可得，若為菩薩作字，言是菩薩。世",
    "T25n1509_042:0365c01": "尊！是字不住，亦不不住。何以故？是字無所",
    "T25n1509_042:0365c02": "有故。以是故，是字不住，亦不不住。「若菩薩摩",
    "T25n1509_042:0365c03": "訶薩聞作是說，般若波羅蜜如是相、如是義，",
    "T25n1509_042:0365c04": "心不沒、不悔、不驚、不畏、不怖，當知是菩薩必",
    "T25n1509_042:0365c05": "住阿鞞跋致性中，住不住法故。」【論】釋曰：上",
    "T25n1509_042:0365c06": "來「非住、非不住門」破菩薩名字及諸法；今以",
    "T25n1509_042:0365c07": "「異門」破菩薩名字，無法可說為菩薩。何以",
    "T25n1509_042:0365c08": "故？菩薩非是五眾，五眾非是菩薩；五眾中",
    "T25n1509_042:0365c09": "無菩薩，菩薩中無五眾；五眾不屬菩薩，菩",
    "T25n1509_042:0365c10": "薩不屬五眾；離五眾無菩薩，離菩薩無",
    "T25n1509_042:0365c11": "五眾。如是菩薩名字不可得，當知是空。乃至",
    "T25n1509_042:0365c12": "十八不共法亦如是。譬如夢中有所見，皆",
    "T25n1509_042:0365c13": "是虛妄不可說，此夢中無有定法相——所謂五",
    "T25n1509_042:0365c14": "眾、十二入、十八界，但有誑心。餘影、響、焰、化，",
    "T25n1509_042:0365c15": "亦如是，但誑耳目！如虛空，一切法中不可",
    "T25n1509_042:0365c16": "說，無相故。虛空與色相違故，不得說名為",
    "T25n1509_042:0365c17": "色；色盡處亦非虛空，更無別法故。若謂入",
    "T25n1509_042:0365c18": "出為虛空相，是事不然！是身業非虛空相；",
    "T25n1509_042:0365c19": "若無相，則無法。以是故，虛空但有名字。菩",
    "T25n1509_042:0365c20": "薩名字亦如是。問曰：如夢、虛空等，可但有",
    "T25n1509_042:0365c21": "名字；云何地、水、火、風實法，亦但有名字？答曰：",
    "T25n1509_042:0365c22": "無智人謂地等諸物以為實；聖人慧眼觀",
    "T25n1509_042:0365c23": "之，皆是虛誑。譬如小兒見鏡中像，以為實，",
    "T25n1509_042:0365c24": "歡喜欲取，謂為真實；大人觀之，但誑惑人",
    "T25n1509_042:0365c25": "眼。諸凡夫人見微塵和合成地，謂為實地；",
    "T25n1509_042:0365c26": "餘有天眼者，散此地，但見微塵；慧眼分別",
    "T25n1509_042:0365c27": "破散此地，都不可得。復次，初品論中種種破",
    "T25n1509_042:0365c28": "身相，如身破，地亦破。復次，若地是實，云何一",
    "T25n1509_042:0365c29": "切火觀時皆是火？若以禪定觀為實，佛說",
    "T25n1509_042:0366a01": "「一切法空」為虛妄，但是事不然！水、火、風亦",
    "T25n1509_042:0366a02": "如是。如四大為身，本猶尚爾，何況身所作",
    "T25n1509_042:0366a03": "持戒等諸業而不空！如戒等麁業尚空，何",
    "T25n1509_042:0366a04": "況禪定、智慧、解脫、解脫知見等而不空！若",
    "T25n1509_042:0366a05": "戒等五眾空者，何況是因緣得諸聖道果而",
    "T25n1509_042:0366a06": "不空！若聖道果空者，何況須陀洹人乃至佛",
    "T25n1509_042:0366a07": "而不空！以是故，菩薩名字雖善法乃至有無",
    "T25n1509_042:0366a08": "法中出，不名為善乃至不名為有無，集散",
    "T25n1509_042:0366a09": "不可得故。須菩提知空相如是，云何說名",
    "T25n1509_042:0366a10": "菩薩為說般若波羅蜜？若菩薩聞是，不恐不",
    "T25n1509_042:0366a11": "畏，則是阿鞞跋致性中住，以如不住法住",
    "T25n1509_042:0366a12": "故。「阿鞞跋致性」者，是菩薩未得無生法忍，",
    "T25n1509_042:0366a13": "未從諸佛授記，但福德、智慧力故，能信樂",
    "T25n1509_042:0366a14": "諸法畢竟空，是名「阿鞞跋致性中住」，得阿鞞",
    "T25n1509_042:0366a15": "跋致氣分故；如小兒在貴性中生，雖未",
    "T25n1509_042:0366a16": "成事，以姓貴故便貴。",
    "T25n1509_042:0366a17": "【經】「復次，世尊！菩薩摩訶薩欲行般若波羅",
    "T25n1509_042:0366a18": "蜜，色中不應住，受、想、行、識中不應住；眼、耳、",
    "T25n1509_042:0366a19": "鼻、舌、身、意中不應住，色、聲、香、味、觸、法中不應",
    "T25n1509_042:0366a20": "住；眼識乃至意識中不應住，眼觸乃至意觸",
    "T25n1509_042:0366a21": "中不應住，眼觸因緣生受乃至意觸因緣生",
    "T25n1509_042:0366a22": "受中不應住；地種，水、火、風、空、識種中不應住；",
    "T25n1509_042:0366a23": "無明乃至老死中不應住。何以故？世尊！色、色",
    "T25n1509_042:0366a24": "相空，受、想、行，識、識相空。世尊！色空不名為",
    "T25n1509_042:0366a25": "色，離空亦無色；色即是空，空即是色。受、想、行，",
    "T25n1509_042:0366a26": "識空，不名為識，離空亦無識；識即是空，空",
    "T25n1509_042:0366a27": "即是識。乃至老死、老死相空。世尊！老死空不",
    "T25n1509_042:0366a28": "名為老死，離空亦無老死；老死即是空，空即",
    "T25n1509_042:0366a29": "是老死。世尊！以是因緣故，菩薩摩訶薩欲行",
    "T25n1509_042:0366b01": "般若波羅蜜，不應色中住，乃至老死中亦不",
    "T25n1509_042:0366b02": "應住。「復次，世尊！菩薩摩訶薩欲行般若波羅",
    "T25n1509_042:0366b03": "蜜，四念處中不應住。何以故？四念處、四念處",
    "T25n1509_042:0366b04": "相空。世尊！四念處空不名為四念處，離空亦",
    "T25n1509_042:0366b05": "無四念處；四念處即是空，空即是四念處。乃",
    "T25n1509_042:0366b06": "至十八不共法亦如是。世尊！以是因緣故，菩",
    "T25n1509_042:0366b07": "薩摩訶薩欲行般若波羅蜜，四念處乃至十",
    "T25n1509_042:0366b08": "八不共法中不應住。「復次，世尊！菩薩摩訶薩",
    "T25n1509_042:0366b09": "欲行般若波羅蜜，檀波羅蜜中不應住，尸羅",
    "T25n1509_042:0366b10": "波羅蜜、羼提波羅蜜、毘梨耶波羅蜜、禪波羅蜜、",
    "T25n1509_042:0366b11": "般若波羅蜜中不應住。何以故？檀波羅蜜、檀",
    "T25n1509_042:0366b12": "波羅蜜相空，乃至般若波羅蜜、般若波羅蜜",
    "T25n1509_042:0366b13": "相空。世尊！檀波羅蜜空不名為檀波羅蜜，離",
    "T25n1509_042:0366b14": "空亦無檀波羅蜜；檀波羅蜜即是空，空即是",
    "T25n1509_042:0366b15": "檀波羅蜜。乃至般若波羅蜜亦如是。世尊！",
    "T25n1509_042:0366b16": "以是因緣故，菩薩摩訶薩欲行般若波羅蜜，",
    "T25n1509_042:0366b17": "不應六波羅蜜中住。」【論】釋曰：上須菩提以",
    "T25n1509_042:0366b18": "「謙讓門」說般若，雖言不說，而實為諸菩",
    "T25n1509_042:0366b19": "薩說般若波羅蜜。今須菩提以「不住門」直",
    "T25n1509_042:0366b20": "為菩薩說般若波羅蜜。「般若波羅蜜」有種",
    "T25n1509_042:0366b21": "種名字：「觀」、「修」、「相應」、「合」、「入」、「習」、「住」等，是皆名「修行",
    "T25n1509_042:0366b22": "般若波羅蜜」；但種種名字說，聞者歡喜。復次，",
    "T25n1509_042:0366b23": "小有差別：「行」名聽聞、誦讀、書寫、正憶念、說、",
    "T25n1509_042:0366b24": "思惟、籌量、分別、修習等，乃至阿耨多羅三藐",
    "T25n1509_042:0366b25": "三菩提，總名為「行」。是行中分別故：初者名",
    "T25n1509_042:0366b26": "「觀」，如初始見物；日日漸學是名「習」；與般若",
    "T25n1509_042:0366b27": "波羅蜜相可，是名「合」；隨順般若波羅蜜，",
    "T25n1509_042:0366b28": "名「相應」；通徹般若波羅蜜，是名為「入」；分別",
    "T25n1509_042:0366b29": "取相有是事，名為「念」；常行不息，令與相似，",
    "T25n1509_042:0366c01": "是名為「學」；學已，巧方便觀，知是非得失，名",
    "T25n1509_042:0366c02": "為「思惟」；以禪定心共行，名為「修」；得是般若",
    "T25n1509_042:0366c03": "波羅蜜道不失，是名「住」；與住相違，名「不",
    "T25n1509_042:0366c04": "住」。問曰：先說諸法空，即是不住，今何以說",
    "T25n1509_042:0366c05": "「諸法中不應住」？答曰：先雖說，著法愛心難",
    "T25n1509_042:0366c06": "遣故，今更說。復次，有無相三昧，入此三昧，",
    "T25n1509_042:0366c07": "於一切法不取相而不入滅定。菩薩智慧",
    "T25n1509_042:0366c08": "不可思議，雖不取一切法相，而能行道。如",
    "T25n1509_042:0366c09": "鳥於虛空中，無所依而能高飛；菩薩亦如",
    "T25n1509_042:0366c10": "是，於諸法中不住，而能行菩薩道。問曰：人",
    "T25n1509_042:0366c11": "心得緣便起，云何菩薩於一切法不住而",
    "T25n1509_042:0366c12": "不入滅定中？答曰：此中須菩提自說，所謂：",
    "T25n1509_042:0366c13": "「色、色相自空，色空為非色，亦不離空有色，",
    "T25n1509_042:0366c14": "色即是空，空即是色。」是義，第二品中已說。乃",
    "T25n1509_042:0366c15": "至不應六波羅蜜中住亦如是，以空故無",
    "T25n1509_042:0366c16": "所住。",
    "T25n1509_042:0366c17": "【經】「復次，世尊！菩薩摩訶薩欲行般若波羅",
    "T25n1509_042:0366c18": "蜜，文字中不應住，一字門、二字門，如是種種",
    "T25n1509_042:0366c19": "字門中不應住。何以故？諸字、諸字相空故，亦",
    "T25n1509_042:0366c20": "如上說。",
    "T25n1509_042:0366c21": "「復次，世尊！菩薩摩訶薩欲行般若波羅蜜，諸",
    "T25n1509_042:0366c22": "神通中不應住。何以故？諸神通、諸神通相空，",
    "T25n1509_042:0366c23": "神通空不名為神通，離空亦無神通；神通",
    "T25n1509_042:0366c24": "即是空，空即是神通。世尊！以是因緣故，菩",
    "T25n1509_042:0366c25": "薩摩訶薩欲行般若波羅蜜，諸神通中不應",
    "T25n1509_042:0366c26": "住。」【論】釋曰：有二種菩薩：一者、習禪定，二者、",
    "T25n1509_042:0366c27": "學讀。坐禪者，生神通；學讀者，知分別文字。",
    "T25n1509_042:0366c28": "「一字門」者，一字一語，如地名「浮」。「二字門」者，",
    "T25n1509_042:0366c29": "二字一語，如水名「闍藍」。「三字門」者，如水名",
    "T25n1509_042:0367a01": "「波尸藍」。如是等，種種字門。復次，菩薩聞一",
    "T25n1509_042:0367a02": "字，即入一切諸法實相中。如聞「阿」字，即知",
    "T25n1509_042:0367a03": "諸法從本已來無生，如是等。如聞「頭佉」，",
    "T25n1509_042:0367a04": "一切法中苦相生，即時生大悲心。如聞「阿",
    "T25n1509_042:0367a05": "尼吒」，知一切法無常相，即時入道聖行。餘",
    "T25n1509_042:0367a06": "如「文字陀羅尼」中廣說。「神通」義，先已說。是二",
    "T25n1509_042:0367a07": "事畢竟空故，菩薩不於中住。",
    "T25n1509_042:0367a08": "【經】「復次，世尊！菩薩摩訶薩欲行般若波羅",
    "T25n1509_042:0367a09": "蜜，色是無常不應住，受、想、行、識是無常，不應",
    "T25n1509_042:0367a10": "住。何以故？無常、無常相空。世尊！無常空不",
    "T25n1509_042:0367a11": "名無常，離空亦無無常；無常即是空，空即是",
    "T25n1509_042:0367a12": "無常。世尊！以是因緣故，菩薩摩訶薩欲行",
    "T25n1509_042:0367a13": "般若波羅蜜，色是無常不應住，受、想、行、識是",
    "T25n1509_042:0367a14": "無常不應住。色是苦不應住，受、想、行、識是苦",
    "T25n1509_042:0367a15": "不應住；色是無我不應住，受、想、行、識是無我",
    "T25n1509_042:0367a16": "不應住；色是空不應住，受、想、行、識是空不應",
    "T25n1509_042:0367a17": "住；色是寂滅不應住，受、想、行、識是寂滅不應",
    "T25n1509_042:0367a18": "住，色是離不應住，受、想、行、識是離不應住，亦",
    "T25n1509_042:0367a19": "如上說。",
    "T25n1509_042:0367a20": "「復次，世尊！菩薩摩訶薩欲行般若波羅蜜，如",
    "T25n1509_042:0367a21": "相中不應住。何以故？如相、如相空。世尊！如",
    "T25n1509_042:0367a22": "相空不名為如，離空亦無如；如即是空，空即",
    "T25n1509_042:0367a23": "是如。世尊！菩薩摩訶薩欲行般若波羅蜜，法",
    "T25n1509_042:0367a24": "性、法相、法位、實際中不應住。何以故？實際",
    "T25n1509_042:0367a25": "空。世尊！實際空不名為實際，離空亦無實",
    "T25n1509_042:0367a26": "際；實際即是空，空即是實際。",
    "T25n1509_042:0367a27": "「復次，世尊！菩薩摩訶薩欲行般若波羅蜜，一",
    "T25n1509_042:0367a28": "切陀羅尼門中不應住，一切三昧門中不應",
    "T25n1509_042:0367a29": "住。何以故？陀羅尼門、陀羅尼門相空，三昧門、",
    "T25n1509_042:0367b01": "三昧門相空。世尊！陀羅尼門、三昧門空不名",
    "T25n1509_042:0367b02": "為陀羅尼門、三昧門，離空亦無陀羅尼、三昧",
    "T25n1509_042:0367b03": "門；陀羅尼、三昧門即是空，空即是陀羅尼、",
    "T25n1509_042:0367b04": "三昧門。世尊！以是因緣故，菩薩摩訶薩欲行",
    "T25n1509_042:0367b05": "般若波羅蜜，乃至陀羅尼、三昧門中不應",
    "T25n1509_042:0367b06": "住。「世尊！如菩薩摩訶薩欲行般若波羅蜜，無",
    "T25n1509_042:0367b07": "方便故，以吾我心，於色中住，是菩薩作色行；",
    "T25n1509_042:0367b08": "以吾我心，於受、想、行、識中住，是菩薩作識行。",
    "T25n1509_042:0367b09": "若菩薩作行者，不受般若波羅蜜，亦不具足",
    "T25n1509_042:0367b10": "般若波羅蜜；不具足般若波羅蜜故，不能得",
    "T25n1509_042:0367b11": "成就薩婆若。世尊！如是菩薩摩訶薩欲行般",
    "T25n1509_042:0367b12": "若波羅蜜，無方便故，以吾我心，於十二入乃",
    "T25n1509_042:0367b13": "至陀羅尼、三昧門中住，是菩薩作十二入乃",
    "T25n1509_042:0367b14": "至作陀羅尼、三昧門行。若菩薩作行者，不受",
    "T25n1509_042:0367b15": "般若波羅蜜，亦不具足般若波羅蜜；不具足",
    "T25n1509_042:0367b16": "般若波羅蜜故，不能得成就薩婆若。何以故？",
    "T25n1509_042:0367b17": "色是不受，受、想、行、識是不受。色不受則非色，",
    "T25n1509_042:0367b18": "性空故；受、想、行，識不受則非識，性空故。十二",
    "T25n1509_042:0367b19": "入是不受，乃至陀羅尼、三昧門是不受。十二",
    "T25n1509_042:0367b20": "入不受，則非十二入；乃至陀羅尼、三昧門不",
    "T25n1509_042:0367b21": "受，則非陀羅尼、三昧門，性空故。般若波羅蜜",
    "T25n1509_042:0367b22": "亦不受，般若波羅蜜不受，則非般若波羅蜜，",
    "T25n1509_042:0367b23": "性空故。如是菩薩摩訶薩欲行般若波羅蜜，",
    "T25n1509_042:0367b24": "應觀諸法性空。如是觀心無行處，是名菩薩",
    "T25n1509_042:0367b25": "摩訶薩不受三昧廣大之用，不與聲聞、辟支佛",
    "T25n1509_042:0367b26": "共。是薩婆若慧亦不受，內空故，外空、內外空、",
    "T25n1509_042:0367b27": "空空、大空、第一義空、有為空、無為空、畢竟空、無",
    "T25n1509_042:0367b28": "始空、散空、性空、自相空、諸法空、不可得空、無法",
    "T25n1509_042:0367b29": "空、有法空、無法有法空故。何以故？是薩婆若",
    "T25n1509_042:0367c01": "不可以相行得，相行有垢故。何等是垢相？色",
    "T25n1509_042:0367c02": "相乃至諸陀羅尼、三昧門相，是名垢相。是相",
    "T25n1509_042:0367c03": "若受若修，可得薩婆若者。」【論】釋曰：無常等",
    "T25n1509_042:0367c04": "聖行，及如、法性、實際、陀羅尼、三昧門，先已說。",
    "T25n1509_042:0367c05": "問曰：垢法中不應住，以罪故；善、無記法",
    "T25n1509_042:0367c06": "中何故不應住？答曰：是雖非罪，而生罪因",
    "T25n1509_042:0367c07": "緣；如佛此中說：「有菩薩以吾我心行般若",
    "T25n1509_042:0367c08": "波羅蜜，住色中著色，為生色故作諸業；",
    "T25n1509_042:0367c09": "受、想、行、識亦如是。為起五眾故行，是為",
    "T25n1509_042:0367c10": "不取般若波羅蜜。」是人雖言「我行般若波",
    "T25n1509_042:0367c11": "羅蜜」，是為世間行，不具足般若波羅蜜故，",
    "T25n1509_042:0367c12": "不能至一切智。乃至陀羅尼、三昧門亦如",
    "T25n1509_042:0367c13": "是。此中須菩提自說不住因緣，所謂色是",
    "T25n1509_042:0367c14": "不受，若色不受則非色，性常空故。問曰：是",
    "T25n1509_042:0367c15": "色無常、苦、空等，過罪故不受；譬如熱金丸，雖",
    "T25n1509_042:0367c16": "有金可貪，但以熱故，知不可取。如是者",
    "T25n1509_042:0367c17": "有何咎，而強破五眾法？答曰：有二種著：一",
    "T25n1509_042:0367c18": "者、欲著，二者、見著。有人觀是無常、苦等，破",
    "T25n1509_042:0367c19": "欲著，得解脫。或有人雖觀無常等，猶著",
    "T25n1509_042:0367c20": "法生見；為是人故，分別色相空，如是則",
    "T25n1509_042:0367c21": "離見著。乃至陀羅尼、三昧門亦如是。問曰：",
    "T25n1509_042:0367c22": "聲聞、辟支佛，一切法不受故漏盡；此中云何",
    "T25n1509_042:0367c23": "說「不受三昧，不與二乘共」？答曰：彼雖有",
    "T25n1509_042:0367c24": "不受三昧，無有廣大之用，不利不深，亦不",
    "T25n1509_042:0367c25": "堅固。復次，聲聞、辟支佛漏盡時，得諸法不受。",
    "T25n1509_042:0367c26": "菩薩久來知一切法不受，皆如無餘涅槃畢",
    "T25n1509_042:0367c27": "竟空，是故說「不與二乘共」。復次，二乘有習",
    "T25n1509_042:0367c28": "氣，有礙有障故，雖有無受三昧，不清淨；",
    "T25n1509_042:0367c29": "如摩訶迦葉聞菩薩伎樂，於坐處不能",
    "T25n1509_042:0368a01": "自安。諸菩薩問言：「汝頭陀第一，何故欲起似",
    "T25n1509_042:0368a02": "舞？」迦葉答言：「我於人天五欲中永離不動；",
    "T25n1509_042:0368a03": "此是大菩薩福德業因緣變化力，我未能忍！",
    "T25n1509_042:0368a04": "如須彌山王，四面風起，皆能堪忍；若隨嵐風",
    "T25n1509_042:0368a05": "至，不能自安。」聲聞、辟支佛習氣，於菩薩為",
    "T25n1509_042:0368a06": "煩惱。復次，此無受三昧，惟佛遍知；菩薩求",
    "T25n1509_042:0368a07": "佛道故，雖不能遍，而勝於二乘，以是故說",
    "T25n1509_042:0368a08": "「不與二乘共」。以人貴重是不受三昧而",
    "T25n1509_042:0368a09": "生著心，是故須菩提說：「不但是三昧不受，色",
    "T25n1509_042:0368a10": "乃至一切種智皆不受。」所以者何？須菩提自",
    "T25n1509_042:0368a11": "說因緣，所謂「十八空故不受」。問曰：何以故",
    "T25n1509_042:0368a12": "用是十八空觀諸法皆空？答曰：此中須菩",
    "T25n1509_042:0368a13": "提自說因緣：「取相著故，生諸結使。」「相」者，色",
    "T25n1509_042:0368a14": "乃至陀羅尼門、諸三昧門相，皆是煩惱根本。",
    "T25n1509_042:0368a15": "若佛法中，乃至無有法微相可取者。",
    "T25n1509_042:0368a16": "【經】「先尼梵志於一切智中終不生信。云何",
    "T25n1509_042:0368a17": "為信？信般若波羅蜜，分別解知，稱量思惟，不",
    "T25n1509_042:0368a18": "以相法，不以無相法。如是先尼梵志，不取相，",
    "T25n1509_042:0368a19": "住信行中；用性空智，入諸法相，不受色，不",
    "T25n1509_042:0368a20": "受受、想、行、識。何以故？諸法自相空故，不可",
    "T25n1509_042:0368a21": "得受。是先尼梵志非內觀得故見是智慧，非",
    "T25n1509_042:0368a22": "外觀得故見是智慧，非內非外觀得故見是",
    "T25n1509_042:0368a23": "智慧，亦不無智慧觀得故見是智慧。何以",
    "T25n1509_042:0368a24": "故？梵志不見是法、知者、知法、知處故。此梵志",
    "T25n1509_042:0368a25": "非內色中見是智慧，非內受想行識中見是",
    "T25n1509_042:0368a26": "智慧；非外色中見是智慧，非外受想行識",
    "T25n1509_042:0368a27": "中見是智慧；非內外色中見是智慧，非內",
    "T25n1509_042:0368a28": "外受想行識中見是智慧；亦不離色、受、想、行、",
    "T25n1509_042:0368a29": "識中見是智慧，內外空故。先尼梵志此中心",
    "T25n1509_042:0368b01": "得信解於一切智，以是故，梵志信諸法實相，",
    "T25n1509_042:0368b02": "一切法不可得故。如是信解已，無法可受，諸",
    "T25n1509_042:0368b03": "法無相、無憶念故。是梵志於諸法亦無所得，",
    "T25n1509_042:0368b04": "若取、若捨，取、捨不可得故。是梵志智",
    "T25n1509_042:0368b05": "慧亦不念，諸法相不念故。「世尊！是名菩薩",
    "T25n1509_042:0368b06": "摩訶薩般若波羅蜜，此彼岸不度故。是菩薩",
    "T25n1509_042:0368b07": "色、受、想、行、識不受，一切法不受故；乃至諸陀",
    "T25n1509_042:0368b08": "羅尼、三昧門亦不受，一切法不受故。是菩薩於",
    "T25n1509_042:0368b09": "是中亦不取涅槃，未具足四念處乃至八聖",
    "T25n1509_042:0368b10": "道分，未具足十力乃至十八不共法。何以故？",
    "T25n1509_042:0368b11": "是四念處非四念處，乃至十八不共法非十",
    "T25n1509_042:0368b12": "八不共法，是諸法非法，亦不非法。是名菩薩",
    "T25n1509_042:0368b13": "摩訶薩般若波羅蜜，色不受乃至十八不共",
    "T25n1509_042:0368b14": "法不受。」【論】問曰：此中何因緣說先尼梵",
    "T25n1509_042:0368b15": "志？答曰：此經種種因緣說法空，乃至無微",
    "T25n1509_042:0368b16": "相可取。人心疑怪不信，是理難見，以畢",
    "T25n1509_042:0368b17": "竟無相故。以是故須菩提引證小乘中尚",
    "T25n1509_042:0368b18": "有法空，何況行大乘法者而不信法空！復",
    "T25n1509_042:0368b19": "次，如刪若婆婆羅門，善知一切智人相，",
    "T25n1509_042:0368b20": "見菩薩食乳糜，知今日當成佛。先尼，是其",
    "T25n1509_042:0368b21": "舅也。耆年智德，有大名聞，出家廣讀一切經",
    "T25n1509_042:0368b22": "書，修心坐禪學道，時時，欲求智慧故，往",
    "T25n1509_042:0368b23": "詣論議堂。諸梵志言：「六師皆自稱一切智。不",
    "T25n1509_042:0368b24": "蘭迦葉有大名聞，是大眾師；其弟子死，若小、",
    "T25n1509_042:0368b25": "若大，皆不說其生處；餘五師弟子死，若小、若",
    "T25n1509_042:0368b26": "大，皆說其生處。佛亦是大師，有大名聞；其弟",
    "T25n1509_042:0368b27": "子死，小者說其生處，大者不說其生處。」先",
    "T25n1509_042:0368b28": "尼聞已，異時詣佛所，問訊已，一面坐。問佛言：",
    "T25n1509_042:0368b29": "「佛聽，當問！」佛言：「恣汝所問。」先尼言：「昔我一",
    "T25n1509_042:0368c01": "時曾到論堂，與諸人論議；如昔所聞，具",
    "T25n1509_042:0368c02": "向佛說。是時我作是念：佛法說弟子小者",
    "T25n1509_042:0368c03": "更生，大者不生，何者為定？」佛告先尼：「我法",
    "T25n1509_042:0368c04": "甚深，微妙難解！汝等長夜著諸異見、異欲、異",
    "T25n1509_042:0368c05": "法，汝於我法不能自見！」先尼梵志白佛",
    "T25n1509_042:0368c06": "言：「我心敬佛，願加愍念，為說妙法；令我",
    "T25n1509_042:0368c07": "於坐得眼，無令空起！」佛問梵志：「於汝意",
    "T25n1509_042:0368c08": "云何？汝見是色如去不？」答言：「不也！」「受、想、行、",
    "T25n1509_042:0368c09": "識如去不？」答言：「不也！」「色中如去不？」答言：「不",
    "T25n1509_042:0368c10": "也！」「受、想、行、識中如去不？」答言：「不也！」「離色如",
    "T25n1509_042:0368c11": "去不？」答言：「不也！」「離受、想、行、識如去不？」答言：",
    "T25n1509_042:0368c12": "「不也！」「汝更見無色，無受、想、行、識如去者不？」答",
    "T25n1509_042:0368c13": "曰：「不也！」「若汝種種門不見如去者，應生",
    "T25n1509_042:0368c14": "疑言：佛法何者為定？」答曰：「不應！」佛告先",
    "T25n1509_042:0368c15": "尼：「若我弟子是法中不了了知者，說有後",
    "T25n1509_042:0368c16": "生，本來有我慢等殘故；若我弟子了了解",
    "T25n1509_042:0368c17": "知是義者，不說其生處，本來我慢等無殘",
    "T25n1509_042:0368c18": "故。」先尼聞是已，即時得道；得道已，從坐起，",
    "T25n1509_042:0368c19": "白佛言：「願得出家為道！」即時鬢髮自墮，便",
    "T25n1509_042:0368c20": "成沙門，不久得阿羅漢，從佛得眼不虛",
    "T25n1509_042:0368c21": "故。是經論議：先尼信者，信「佛能令我得道」，",
    "T25n1509_042:0368c22": "是名初信。然後聞佛破吾我，從本已來，常",
    "T25n1509_042:0368c23": "自無我；無我故，諸法無所屬、如幻、如夢、虛",
    "T25n1509_042:0368c24": "誑不實，不可得取。得是信力已，入諸法實",
    "T25n1509_042:0368c25": "相，不受色是如去乃至識是如去。問曰：梵",
    "T25n1509_042:0368c26": "志何以答佛皆言「不也」？答曰：梵志本總相",
    "T25n1509_042:0368c27": "為我，佛今一一別問，以是故答佛言：「不",
    "T25n1509_042:0368c28": "也。」復次，梵志聞人二種說我：或有說五眾",
    "T25n1509_042:0368c29": "即是我，或有說離五眾別有我。若五眾即",
    "T25n1509_042:0369a01": "是我，則無別我。所以者何？我是一，眾是五，",
    "T25n1509_042:0369a02": "一不作五，五不作一。復次，五眾無常生滅",
    "T25n1509_042:0369a03": "相，五眾是我亦應生滅；若生滅者，則失罪",
    "T25n1509_042:0369a04": "福。是五眾從因緣和合生，不自在；我若爾",
    "T25n1509_042:0369a05": "者，何用我為！不自在故。如是等過罪故，不",
    "T25n1509_042:0369a06": "得說言「色如去，受、想、行、識如去」。離五眾亦",
    "T25n1509_042:0369a07": "不應有我，無相故。若知、見、受等，是皆五眾",
    "T25n1509_042:0369a08": "相，非是我相，智者云何說「離五眾而有我」？",
    "T25n1509_042:0369a09": "以是故言「不也」。若有言「別更有我，無五眾」，",
    "T25n1509_042:0369a10": "是亦不然，皆是顛倒妄見分別。如是種種因",
    "T25n1509_042:0369a11": "緣知無我，「我」即是「如去」。諸法亦爾，皆同如去；",
    "T25n1509_042:0369a12": "以無主故，法無所屬。復次，梵志推求得道",
    "T25n1509_042:0369a13": "智慧，於四處求之，皆無定相，所謂觀自身",
    "T25n1509_042:0369a14": "五眾名為內，外觀他身名為外，彼此名",
    "T25n1509_042:0369a15": "為內外——是三種智慧不得道，無智慧亦不",
    "T25n1509_042:0369a16": "得道。復次，內者內六入，外者外六入。復次，",
    "T25n1509_042:0369a17": "內名能觀智慧，外名所觀處。是先尼知諸",
    "T25n1509_042:0369a18": "觀皆有過罪。何以故？內以智慧力故，謂外",
    "T25n1509_042:0369a19": "諸法是常、無常、有、無等，非外法有定相；若",
    "T25n1509_042:0369a20": "有定相，則無智用。又此智慧從外法因緣",
    "T25n1509_042:0369a21": "生，外法相不定故，智慧亦不定；如稱為物",
    "T25n1509_042:0369a22": "故、物為稱故，二事相待，若離物無稱、離",
    "T25n1509_042:0369a23": "稱無物。無量教智名得道方便，得名",
    "T25n1509_042:0369a24": "得聖道果。復次，略說實智慧義，所謂不見",
    "T25n1509_042:0369a25": "內五眾中，不見外五眾中，亦不見內外五",
    "T25n1509_042:0369a26": "眾中，亦不見離五眾中，見是智慧為實。",
    "T25n1509_042:0369a27": "以無常智慧觀五眾無常，是智慧從因緣",
    "T25n1509_042:0369a28": "和合故有不實。著觀者邪見，不著者得道；",
    "T25n1509_042:0369a29": "若無常相是實者，何故著而不得道？以是",
    "T25n1509_042:0369b01": "故，一切內外不見定智慧。若離是無常等",
    "T25n1509_042:0369b02": "觀得道者，一切凡人亦應得道，以是故",
    "T25n1509_042:0369b03": "說「離是智慧，亦無所得」。爾時，梵志以是智",
    "T25n1509_042:0369b04": "慧，於一切法中心得遠離，於智慧亦復遠",
    "T25n1509_042:0369b05": "離；一切我見等取相邪見，一切皆滅，亦不從",
    "T25n1509_042:0369b06": "無智得。爾時，梵志歡喜，觀無量法性相，佛",
    "T25n1509_042:0369b07": "真為大師！「不捨」者，諸法中皆有助道力故。",
    "T25n1509_042:0369b08": "「不受」者，諸法實相畢竟空無所得故不受。復",
    "T25n1509_042:0369b09": "次，諸結使煩惱，顛倒虛妄故無所捨；但知諸",
    "T25n1509_042:0369b10": "法如實相，無相，無憶念故。是名「菩薩不受、不",
    "T25n1509_042:0369b11": "捨波羅蜜」，名為般若波羅蜜。此彼岸不度",
    "T25n1509_042:0369b12": "故，世間即是涅槃相，涅槃相即是世間相，一",
    "T25n1509_042:0369b13": "相，所謂無相。若如是知，應當滅；以未具足",
    "T25n1509_042:0369b14": "諸功德故不滅，大慈悲、本願力故不滅。雖",
    "T25n1509_042:0369b15": "求佛道，於此法中亦無好醜相及受捨相。",
    "T25n1509_042:0369b16": "以是故，非法亦非非法。是名「菩薩般若波",
    "T25n1509_042:0369b17": "羅蜜，一切相不受」。",
    "T25n1509_042:0369b18": "大智度論卷第四十二"
}