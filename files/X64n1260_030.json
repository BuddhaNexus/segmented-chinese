{
    "X64n1260_030:0229c21": "列祖提綱錄卷第三十",
    "X64n1260_030:0229c23": "武林十八澗理安禪寺住持婁東行悅集",
    "X64n1260_030:0229c24": "退院提綱",
    "X64n1260_030:0230a01": "[0230a01] 白雲端禪師遊廬山圓通。訥以院事讓師而訥處東",
    "X64n1260_030:0230a02": "堂。未幾訥厭閒寂。郡守至。自陳客情。太守惻然目師。",
    "X64n1260_030:0230a03": "師笑唯唯而已。明日陞座曰。昔法眼禪師有偈曰。難",
    "X64n1260_030:0230a04": "難難是遣情難。情盡圓明一顆寒。方便遣情猶不是。",
    "X64n1260_030:0230a05": "更除方便太無端。大眾。且道情作麼生遣。喝一喝下",
    "X64n1260_030:0230a06": "座。負包而去。一眾大驚。挽之不可。",
    "X64n1260_030:0230a07": "[0230a07] 保寧勇禪師退院上堂。百尺竿頭弄嶮巇。是人平地",
    "X64n1260_030:0230a08": "為攢眉。而今潦倒成無用。高躡前蹤付與誰。有道得",
    "X64n1260_030:0230a09": "者試道看。良久云。若無人道。不如交與知府。謝大眾",
    "X64n1260_030:0230a10": "畢復云。江國名藍甲上遊。夤緣於此繼焚修。幻軀已",
    "X64n1260_030:0230a11": "是多衰病。雪髮將看&#x5FA7;滿頭。浮世百年猶不足。旋風",
    "X64n1260_030:0230a12": "千匝尚難周。今朝喜作神仙客。遂性逍遙得自由。",
    "X64n1260_030:0230a13": "[0230a13] 圓悟勤禪師退院辭眾上堂。未有長行而不住。未有",
    "X64n1260_030:0230a14": "長住而不行。為無為。益無益。梯航三有。津濟四生。是",
    "X64n1260_030:0230a15": "衲僧家本分事。雖然。時節到來。一刀兩段。要且鼻孔",
    "X64n1260_030:0230a16": "不在別人手裏。所以道。動若行雲。止猶谷神。既無心",
    "X64n1260_030:0230a17": "於彼此。亦無象於去來。如是則去來不以象。動靜不",
    "X64n1260_030:0230a18": "以形。豈不綽綽然有餘&#x2567F;哉。且道臨行一句作麼生",
    "X64n1260_030:0230a19": "道。本是林下人。&#x5374;歸林下去。下座。",
    "X64n1260_030:0230a20": "[0230a20] 道林辭眾上堂。十&#x8657;同一漚。寧分彼此。大千同一塵。",
    "X64n1260_030:0230a21": "豈有去來。若能各人明見本心顯發妙用。通天作略",
    "X64n1260_030:0230a22": "動靜一如。&#x5E00;地風光彼此無二。住也浮雲凝於幽谷。",
    "X64n1260_030:0230a23": "去也&#x8657;舟泛於長江。去住本自圓成。解脫更無異路。",
    "X64n1260_030:0230a24": "如是則全起全滅全動全靜。全去全來全收全放。且",
    "X64n1260_030:0230b01": "出門一句作麼生道。頭頭物物皆成現。正眼當陽廓",
    "X64n1260_030:0230b02": "太&#x8657;。復云。三年承乏幸參陪。道業荒&#x8657;愧不材。赴詔",
    "X64n1260_030:0230b03": "直從天外去。何時相與復徘徊。",
    "X64n1260_030:0230b04": "[0230b04] 退院上堂。七處住持三十載。今朝方作地行仙。上蒙",
    "X64n1260_030:0230b05": "聖主從卑願。亭毒之恩遠似天。見可而進。知難而退。",
    "X64n1260_030:0230b06": "權柄在手。舒放非他。住既無心。動亦非我。所以二六",
    "X64n1260_030:0230b07": "時中與他同得同證同出同入。豈有心於彼此。何有",
    "X64n1260_030:0230b08": "象於去來。所以道。欲識佛性義。當觀時節因緣。時節",
    "X64n1260_030:0230b09": "若至。其理自彰。正當與麼時。還委悉麼。林間蕭散處。",
    "X64n1260_030:0230b10": "世外一閒人。復有頌云。禪月昔年曾有語。山僧師範",
    "X64n1260_030:0230b11": "作良謀。如斯標致雖清拙。大丈夫兒合自由。",
    "X64n1260_030:0230b12": "[0230b12] 蔣山辭眾云。終日相逢長背面。終朝背面&#x5374;相逢。途",
    "X64n1260_030:0230b13": "中不是途中事。不動巍然達九重。者箇消息。唯許作",
    "X64n1260_030:0230b14": "家。明暗同途主賓互用。雖去似去而不去。雖來似來",
    "X64n1260_030:0230b15": "而不來。卓爾超然。動靜曾無兩種。所以道。動若行雲。",
    "X64n1260_030:0230b16": "止若谷神。既無心於彼此。亦無象於去來。如是則去",
    "X64n1260_030:0230b17": "來不以象而確然去來。動靜不以心而超然動靜。在",
    "X64n1260_030:0230b18": "彼在此殊無間然。一道清&#x8657;廓周沙界。是以月上女",
    "X64n1260_030:0230b19": "出城。舍利弗入城。而舍利弗問云聖姊向什麼處去。",
    "X64n1260_030:0230b20": "月上女云如舍利弗恁麼去。舍利弗云。我方入城。汝",
    "X64n1260_030:0230b21": "已出城。云何言如舍利弗恁麼去。女云諸佛弟子當",
    "X64n1260_030:0230b22": "住何所。舍利弗云諸佛弟子當住如來大解脫。女云",
    "X64n1260_030:0230b23": "諸佛弟子既住大解脫。所以我云如舍利弗恁麼去。",
    "X64n1260_030:0230b24": "既得如來大解脫。去而無去。去&#x8FF9;入九重城裏毗贊",
    "X64n1260_030:0230c01": "聖化。住而無住。住蹤在深山白雲中坐斷天下人舌",
    "X64n1260_030:0230c02": "頭。既住如來大解脫。安有動靜去來之意。正當恁麼",
    "X64n1260_030:0230c03": "時。作麼生道。九重城裏真消息。一句無私&#x5FA7;九垓。復",
    "X64n1260_030:0230c04": "云。憶得曹山和尚辭洞山。山云向什麼處去。曹山云",
    "X64n1260_030:0230c05": "向不變異處去。洞山云不變異處豈有去耶。曹山云",
    "X64n1260_030:0230c06": "去亦不變異。師云。大凡衲僧佩肘臂下符。具頂門上",
    "X64n1260_030:0230c07": "眼。向一切萬境萬緣當頭坐斷。豈不是箇無變異。何",
    "X64n1260_030:0230c08": "故。金剛正體湛寂凝然。曹山雖得此意。爭柰洞山憐",
    "X64n1260_030:0230c09": "兒不覺醜。若是山僧。待他道向不變異處去。只向他",
    "X64n1260_030:0230c10": "道。者漢未出門早變了也。",
    "X64n1260_030:0230c11": "[0230c11] 龍門遠禪師退褒禪寺上堂。一去一來松上鶴。半開",
    "X64n1260_030:0230c12": "半合嶺頭雲。搘笻獨立千峰外。惟把南山祝聖君。",
    "X64n1260_030:0230c13": "[0230c13] 雲峰高禪師陛辭南歸示眾。我本深藏巖竇隱遯過",
    "X64n1260_030:0230c14": "時。不謂日照天臨難逃至化。復云。衲被蒙頭萬事休。",
    "X64n1260_030:0230c15": "此時山僧都不會。",
    "X64n1260_030:0230c16": "[0230c16] 大覺璉禪師皇祐中仁廟有詔。淨因禪院召對數四。",
    "X64n1260_030:0230c17": "後入便殿賜羅扇一把。題元寂頌於其上。及師問答",
    "X64n1260_030:0230c18": "頌詩。書以賜之。凡十有七篇。至和中乞歸老山中。乃",
    "X64n1260_030:0230c19": "退院上堂曰。六載皇都唱祖機。兩曾金殿奉天威。青",
    "X64n1260_030:0230c20": "山隱去欣何得。滿篋惟將御頌歸。",
    "X64n1260_030:0230c21": "[0230c21] 應庵華禪師退院上堂。祖師心印狀似鐵牛之機。去",
    "X64n1260_030:0230c22": "即印住。住即印破。有般漆桶便向不去不住處坐地。",
    "X64n1260_030:0230c23": "無異蚊蚋以足欲探滄海之深淺。其可得乎。豈不見",
    "X64n1260_030:0230c24": "古人道。世人住處我不住。世人行處我不行。不是與",
    "X64n1260_030:0231a01": "人難共住。大都緇素要分明。祗如死心和尚一日挾",
    "X64n1260_030:0231a02": "火示僧云。若喚作火。燒殺你。不喚作火。凍殺你。是你",
    "X64n1260_030:0231a03": "諸人還緇素得出麼。苟或未然。珍重五湖雲水客。笑",
    "X64n1260_030:0231a04": "看千嶂起風雷。",
    "X64n1260_030:0231a05": "[0231a05] 密庵傑禪師淳&#x7188;十年八月初三日乞退靈隱。得旨",
    "X64n1260_030:0231a06": "上堂。四年居此日波波。累及禪和不柰何。今感聖恩",
    "X64n1260_030:0231a07": "林下去。一輪秋月照天河。",
    "X64n1260_030:0231a08": "[0231a08] 圓照本禪師以年老求歸。哲宗帝從其請。&#x52C5;任便雲",
    "X64n1260_030:0231a09": "遊。所至不得抑令住持。因欣然退相國院陞座。本是",
    "X64n1260_030:0231a10": "無家客。那堪任意遊。順風加櫓棹。船子下揚州。",
    "X64n1260_030:0231a11": "[0231a11] 天目禮禪師退院上堂。七十三。八十四。驀直示汝也。",
    "X64n1260_030:0231a12": "是抑而為之。何如靜處薩婆訶。倚杖看雲度綠蘿。",
    "X64n1260_030:0231a13": "[0231a13] 恕中慍禪師退院上。堂靈巖作主僅三年。說法匡宗",
    "X64n1260_030:0231a14": "媿昔賢。今日盡情都放下。話頭不舉自完全。大丈夫",
    "X64n1260_030:0231a15": "漢終不向淨潔地上坐殺。&#x8462;其自有透脫一路。所以",
    "X64n1260_030:0231a16": "道去來不以象。動靜不以心。塵塵普入。剎剎全彰。正",
    "X64n1260_030:0231a17": "與麼時。且臨岐一句作麼生道。&#x64D5;取詩書歸舊隱。野",
    "X64n1260_030:0231a18": "華啼鳥一般春。",
    "X64n1260_030:0231a19": "[0231a19] 石屋珙禪師退院上堂。卸&#x5374;項上鐵枷。颺下手中木",
    "X64n1260_030:0231a20": "杓。合眼跳過黃河。騰身衝開碧落。獅子趯倒玉闌杆。",
    "X64n1260_030:0231a21": "象王擺壞黃金索。白雲兮處處相逢。青山兮步步踏",
    "X64n1260_030:0231a22": "著。喝一喝云。舉頭天外看。誰是箇般人。",
    "X64n1260_030:0231a23": "[0231a23] 南明元禪師在南明厭迎送退院示眾。舉感鐵面頌",
    "X64n1260_030:0231a24": "云。院是大宋國裏院。州是大宋國裏州。州中有院不",
    "X64n1260_030:0231b01": "容住。何妨一&#x9262;五湖游。師云。是則去住自由。忒煞露",
    "X64n1260_030:0231b02": "風骨吾。亦有頌。休休休。夕陽西去水東流。惟有仰高",
    "X64n1260_030:0231b03": "雲勢遠。搏風九萬過南州。下座便行。",
    "X64n1260_030:0231b04": "[0231b04] 用彰俊禪師退院上堂。拈拄杖。我拄杖子隨方作主",
    "X64n1260_030:0231b05": "遇緣即宗。古德道。住則印去。去則印住。去住自由。不",
    "X64n1260_030:0231b06": "妨奇特。只如不去不住還有動靜之相否。以拄杖卓",
    "X64n1260_030:0231b07": "一下。總使銕輪頂上旋。定慧圓明終不失。喝一喝。",
    "X64n1260_030:0231b08": "[0231b08] 南石琇禪師退院上堂。衲僧行履如火燒&#x6C37;。如箭離",
    "X64n1260_030:0231b09": "絃。如雲出岫。如月行天。本無來而無去。曷有象而有",
    "X64n1260_030:0231b10": "形。圓悟老祖辭天寧有偈云。幻軀將逼縱心年。懶汩",
    "X64n1260_030:0231b11": "塵緣久世間。憑仗護身箇符子。強扶衰疾且歸山。&#x7188;",
    "X64n1260_030:0231b12": "怡先師辭萬壽歸松林有偈云。幻軀將逼縱心年。松",
    "X64n1260_030:0231b13": "下經行石上眠。珍重北山龍象眾。普通年話幾時圓。",
    "X64n1260_030:0231b14": "山僧今日辭徑山亦有一偈。雖不能克紹祖父風烈。",
    "X64n1260_030:0231b15": "&#x5374;自胸中流出。幻軀已及縱心年。衰朽仍兼疾病纏。",
    "X64n1260_030:0231b16": "宗教山門媿無補。匡徒合讓後來賢。",
    "X64n1260_030:0231b17": "[0231b17] 佛朗性禪師退院上堂。海上承恩兩度還。七年道聚",
    "X64n1260_030:0231b18": "剎那間。鐵枷項上輕拋下。雲外天邊自在閒。",
    "X64n1260_030:0231b19": "[0231b19] 牧雲門禪師在極樂院退院上堂。極樂極樂。天涯海",
    "X64n1260_030:0231b20": "角。舖子將收。家私落索。雪峰木毬。普化鈴鐸。搖搖打",
    "X64n1260_030:0231b21": "打。捫捫摸摸。仔細看來。是何面目。鐘鳴銅山崩。劍舉",
    "X64n1260_030:0231b22": "蜀頭落。還會麼。雲門參見睦州。會得秦時[車*度]轢。參。",
    "X64n1260_030:0231b23": "退院載歸提綱",
    "X64n1260_030:0231b24": "[0231b24] 圓悟勤禪師出城中退院回上堂。大眾。幸自無一星",
    "X64n1260_030:0231c01": "兒事。剛然平地起骨堆。費盡工夫只者是。步隨流水",
    "X64n1260_030:0231c02": "&#x5374;歸來。恁麼也不得。不恁麼也不得。恁麼不恁麼總",
    "X64n1260_030:0231c03": "不得。然後沒交涉。正是此箇時節。雖然如是。他家自",
    "X64n1260_030:0231c04": "有通宵路。嵩嵩南嶽與天台。復云。八臂那吒擎鐵柱。",
    "X64n1260_030:0231c05": "翻身直入滄溟去。逡巡忿怒撲帝鐘。過犯彌天無雪",
    "X64n1260_030:0231c06": "處。無雪處。不免依前安舊所。且正當恁麼時如何。一",
    "X64n1260_030:0231c07": "文偷不得。&#x8657;作沒良人。",
    "X64n1260_030:0231c08": "[0231c08] 大慧杲禪師退院載歸上堂。去是住時因。住是去時",
    "X64n1260_030:0231c09": "果。去住與果因。無可無不可。喝一喝云。者裏是甚麼",
    "X64n1260_030:0231c10": "所在。說去說住說因說果說可說不可。雖然如是。者",
    "X64n1260_030:0231c11": "裏&#x5374;有箇好處。且道好在甚麼處。良久云。再理舊詞",
    "X64n1260_030:0231c12": "連韻唱。村歌社舞又重新。",
    "X64n1260_030:0231c13": "[0231c13] 戲魚靜禪師退院回上堂。游&#x5FA7;天下。當知寸步不曾",
    "X64n1260_030:0231c14": "移。歷盡門庭。家家&#x7AC8;底少煙不得。所以肩笻峭履乘",
    "X64n1260_030:0231c15": "興而行。掣釣沉絲任性而住。不為故鄉田地好。因緣",
    "X64n1260_030:0231c16": "熟處便為家。今日信手拈來。從前幾曾計較。不離舊",
    "X64n1260_030:0231c17": "時科段。一回舉著一回新。明眼底瞥地便回。未悟者",
    "X64n1260_030:0231c18": "識取面目。且道如何是本來面目。良久曰。前臺花發",
    "X64n1260_030:0231c19": "後臺見。上界鐘聲下界聞。以拂子擊禪床下座。",
    "X64n1260_030:0231c20": "[0231c20] 應庵華禪師退請載歸上堂。釋迦老子道不著底句。",
    "X64n1260_030:0231c21": "歸宗今日道著。達磨祖師拈不出底機。歸宗今日拈",
    "X64n1260_030:0231c22": "出。從上佛祖百孔千瘡。一切與諸人塞&#x5374;。便好各各",
    "X64n1260_030:0231c23": "安家樂業。照管祖父田園。自然時清道泰雨順風調。",
    "X64n1260_030:0231c24": "吹無孔笛唱太平歌。不妨快活平生。雖然。以世諦推",
    "X64n1260_030:0232a01": "之則有利有害。若以佛法商量則無固無必。所以道。",
    "X64n1260_030:0232a02": "動若行雲。止猶谷神。既無心於彼此。豈有象於去來。",
    "X64n1260_030:0232a03": "去來不以象。動靜不以心。如是則法隨法行。法幢隨",
    "X64n1260_030:0232a04": "處建立。不免高挂&#x9262;囊&#x629D;折拄杖。且坐斷金輪峰一",
    "X64n1260_030:0232a05": "句作麼生道。如斯標致雖清拙。大丈夫兒合自由。復",
    "X64n1260_030:0232a06": "舉南禪師出城還山有頌示眾云。去時一溪流水送。",
    "X64n1260_030:0232a07": "回來滿谷白雲迎。一身去住非去住。二物無情似有",
    "X64n1260_030:0232a08": "情。師云。南禪師好則好。祇是愛便宜。山僧也有一頌",
    "X64n1260_030:0232a09": "舉似大眾。去時&#x5190;雨連宵去。回來帶水又拖泥。自怪",
    "X64n1260_030:0232a10": "一生無定力。尋常多被業風吹。",
    "X64n1260_030:0232a11": "為住持遷化佛事法語(入龕移龕)",
    "X64n1260_030:0232a12": "[0232a12] 圓悟勤禪師為智海法真和尚入龕。釋迦雙樹示寂",
    "X64n1260_030:0232a13": "偃臥吉祥法真。智海告終端坐。行上四十年。道價七",
    "X64n1260_030:0232a14": "十一。生緣德播寰中。聲馳海外。人天敬仰。朝野傾崇。",
    "X64n1260_030:0232a15": "比望永作梯航長光佛祖。豈期忙中縮手&#x9599;裏抽身。",
    "X64n1260_030:0232a16": "最後皇都大作佛事。今則未埋玉樹先入雲龕。公案",
    "X64n1260_030:0232a17": "現成須至一決。大眾。因行不妨掉臂。伎倆不知帳樣。",
    "X64n1260_030:0232a18": "為瑞為祥無邊無量。請老和尚且出方丈。",
    "X64n1260_030:0232a19": "&#x93BB;龕",
    "X64n1260_030:0232a20": "[0232a20] 南石琇禪師為前慧日祺曇石&#x93BB;龕。稽留峰前親見",
    "X64n1260_030:0232a21": "了幻。左眼八兩。慧日堂上握黑竹篦。右眼半斤。打破",
    "X64n1260_030:0232a22": "生死關。坐斷涅槃路。紫皇案前五色麟。等閒掣斷黃",
    "X64n1260_030:0232a23": "金&#x93BB;。",
    "X64n1260_030:0232a24": "[0232a24] 箬庵問禪師為晦夫豫和尚&#x93BB;龕。二十年來高提祖",
    "X64n1260_030:0232b01": "印。橫行湖海。倒握乾坤。總生佛之樞機。作人天之龜",
    "X64n1260_030:0232b02": "鑑。剷盡野狐窟宅。光揚濟上門庭。五坐道場剎塵應",
    "X64n1260_030:0232b03": "現。一期佛事報化全真。末後一句收歸洞明從上的",
    "X64n1260_030:0232b04": "旨。直得雲橫海嶽雪覆千山。花落碧巖前猿歸青嶂",
    "X64n1260_030:0232b05": "裏。猶未是老法兄親面目在。且作麼生是夾山面目。",
    "X64n1260_030:0232b06": "掩龕云。急著眼&#x89B7;。",
    "X64n1260_030:0232b07": "[0232b07] 弘覺禪師為雲門雪老和尚&#x93BB;龕。拘尸那畔掩金容。",
    "X64n1260_030:0232b08": "淚灑閻浮血染紅。誰信碧霄雲散後。長天萬里露秋",
    "X64n1260_030:0232b09": "空。恭惟當山堂頭大和尚。西河獅子長沙大蟲。一鏃",
    "X64n1260_030:0232b10": "破雲門三關。全身佩浮山九帶。娘生鼻孔打失秦望",
    "X64n1260_030:0232b11": "山中。空劫眉毛拾得禹門浪裏。便爾呵佛罵祖。在處",
    "X64n1260_030:0232b12": "為禍為殃。長時擦風擦顛。知他是凡是聖。舌頭控爐",
    "X64n1260_030:0232b13": "&#x97B4;藥汞禪。點著銷鎔。口角擿金梭階前草。織成錦繡。",
    "X64n1260_030:0232b14": "本望長縣慧照。何期遽斂春光。庭柯慘鶴樹之容。四",
    "X64n1260_030:0232b15": "眾見奢華之色。今則雲龕既入玉戶宜&#x6244;。金色頭陀",
    "X64n1260_030:0232b16": "合知端的。搖鈴普化謾說神通。喝一喝云。體露金風",
    "X64n1260_030:0232b17": "須著眼。身藏北斗許誰看。",
    "X64n1260_030:0232b18": "[0232b18] 牧雲門禪師為龍池和尚&#x93BB;龕。聲前一句坐斷舌頭。",
    "X64n1260_030:0232b19": "末後牢關不通凡聖。古者道。祖師心印狀似鐵牛。去",
    "X64n1260_030:0232b20": "即印住。住即印。破恭惟我法兄堂頭和尚生平握此",
    "X64n1260_030:0232b21": "印。拈此機。踞此祖席。慣打鯨鯢。一期化畢。西&#x643A;隻履。",
    "X64n1260_030:0232b22": "正法眼藏。分付及門。維摩云。譬如一燈然於百千燈。",
    "X64n1260_030:0232b23": "冥者皆明。明終不盡。雖然已涉建化門頭。若也真實",
    "X64n1260_030:0232b24": "提綱。無有佛涅槃。無有涅槃佛。則所謂不識金剛體。",
    "X64n1260_030:0232c01": "&#x5374;喚作生緣。十方真寂滅。誰在復誰行。正恁麼時。龍",
    "X64n1260_030:0232c02": "池老人在諸人頂[寧*頁]上轉大法輪。還會麼。觸處現全",
    "X64n1260_030:0232c03": "身。頂相終難&#x89A9;。擊香几云。封。",
    "X64n1260_030:0232c04": "法堂挂真",
    "X64n1260_030:0232c05": "[0232c05] 大慧杲禪師為高菴悟和尚挂真。拈真幀示眾云。蓮",
    "X64n1260_030:0232c06": "華峰頂真實說。三塔歸來重泄機。兩處路頭俱剔脫。",
    "X64n1260_030:0232c07": "剎塵無不盡光輝。光輝則是人知有。且道高菴老人",
    "X64n1260_030:0232c08": "本來面目何在。還委悉麼。生佛未具。世界未形。直是",
    "X64n1260_030:0232c09": "眉目分明。十分顯露。有人向者裏識得。便與此老把",
    "X64n1260_030:0232c10": "手共行。不向幀子上摶量名貌。其或未然。雲門不免",
    "X64n1260_030:0232c11": "隨例顛倒去也。遂展開云。還見麼。者箇若是。則有兩",
    "X64n1260_030:0232c12": "箇。者箇若非。當面蹉過。不蹉過。沒兩箇。祖堂無位次",
    "X64n1260_030:0232c13": "安排。癡兀軒中且閒坐。",
    "X64n1260_030:0232c14": "[0232c14] 無相真禪師為明真和尚挂真。建水生緣。四明為瑞。",
    "X64n1260_030:0232c15": "耆年&#x89A9;面。呼喚不回。正當今日。賴有蘆山老叔罩頭",
    "X64n1260_030:0232c16": "與諸人相見。展開真云。見見之時。見非是見。一見不",
    "X64n1260_030:0232c17": "見常相見。永使高風振祖堂。皎如日面與月面。",
    "X64n1260_030:0232c18": "[0232c18] 佛眼遠禪師為四面璘和尚挂真。&#x8657;空無相不拒諸",
    "X64n1260_030:0232c19": "相發揮。寶鏡無形豈&#x788D;群形頓現。相與形而常偽。空",
    "X64n1260_030:0232c20": "與鏡而常真。故即偽即真。不生不滅。大眾。或若&#x8657;空",
    "X64n1260_030:0232c21": "頓消殞。寶鏡不臨臺。光境俱忘。復是何物。六十三年",
    "X64n1260_030:0232c22": "即且置。且道即今四面老子在什麼處。遂拈起真云。",
    "X64n1260_030:0232c23": "生涯何所有。今古與人傳。",
    "X64n1260_030:0232c24": "舉哀",
    "X64n1260_030:0233a01": "[0233a01] 圓悟勤禪師為佛眼和尚舉哀。三十年行道。海上第",
    "X64n1260_030:0233a02": "一人。颯然恁麼去。誰見不酸辛。雖然如是。須知佛眼",
    "X64n1260_030:0233a03": "未曾生未曾死未曾去未曾來。正與麼時如何。乃指",
    "X64n1260_030:0233a04": "龕云。我與雪峰同條生。不與雪峰同條死。要知末後",
    "X64n1260_030:0233a05": "句分明。普請大眾齊聲舉。乃云。哀哀。",
    "X64n1260_030:0233a06": "[0233a06] 應庵華禪師為佛智師伯雪堂師叔舉哀上堂。舉大",
    "X64n1260_030:0233a07": "覺和尚順世謂眾云。我有一隻箭子要付與諸人。時",
    "X64n1260_030:0233a08": "有僧出云請和尚箭。大覺云汝喚什麼作箭。其僧便",
    "X64n1260_030:0233a09": "喝。大覺打數棒歸方丈。次喚其僧來問。汝適來會麼。",
    "X64n1260_030:0233a10": "僧云不會。又打數棒。擲下拄杖云。已後遇明眼人分",
    "X64n1260_030:0233a11": "明舉似。師云。大覺平生用一隻箭子穿天下衲僧鼻",
    "X64n1260_030:0233a12": "孔。因甚到者僧面前折&#x5374;。眾中莫有為大覺雪屈底。",
    "X64n1260_030:0233a13": "出來與報恩相見。有麼。如無。育王師伯薦福師叔亦",
    "X64n1260_030:0233a14": "未免喫報恩手中痛棒。何故。有功者賞。",
    "X64n1260_030:0233a15": "奠茶湯",
    "X64n1260_030:0233a16": "[0233a16] 恕中慍禪師為徑山南楚和尚茶。龐公舉&#x69D6;。仰山撼",
    "X64n1260_030:0233a17": "樹。二大老各展旗鎗殺活自在。到我堂頭和尚面前",
    "X64n1260_030:0233a18": "總用不著。何故。萬仞龍門。鳥飛不度。",
    "X64n1260_030:0233a19": "[0233a19] 南石琇禪師為江心澤中洲茶。見了幻而悟無生是",
    "X64n1260_030:0233a20": "第二機。向江心而啟密室是第三首。且作麼生是第",
    "X64n1260_030:0233a21": "一機。鞏縣茶瓶兩箇觜。",
    "X64n1260_030:0233a22": "[0233a22] 為前僧錄司左善世蘧菴和尚茶。轉無上法輪于吳",
    "X64n1260_030:0233a23": "中。如日當午罄無側影。提毗盧正印於輦下。猶風吹",
    "X64n1260_030:0233a24": "水自然成文。鎔凡鍜聖只在剎那。入死超生如同遊",
    "X64n1260_030:0233b01": "戲。大眾。還知蘧菴和尚平生妙用處麼。縱橫手面與",
    "X64n1260_030:0233b02": "人別。拈出蒿湯便是茶。",
    "X64n1260_030:0233b03": "大夜對靈",
    "X64n1260_030:0233b04": "[0233b04] 愚庵及禪師為靈隱平山林和尚對靈小參。正法眼",
    "X64n1260_030:0233b05": "藏涅槃妙心。廓三際以無去無來。洞十&#x8657;而非中非",
    "X64n1260_030:0233b06": "外。諸佛知之而獨用。眾生日用而不知。故我靈隱堂",
    "X64n1260_030:0233b07": "上平山和尚赤手提持袒肩擔荷。權實照用俱備。擒",
    "X64n1260_030:0233b08": "縱殺活皆全。五處住山風行草偃。王臣為之斗仰。魔",
    "X64n1260_030:0233b09": "外為之&#x6C37;消。塵塵剎剎普見威權。物物頭頭全彰奇",
    "X64n1260_030:0233b10": "特。高超十地&#x9008;出三乘。有時拈一莖草供丈六金身。",
    "X64n1260_030:0233b11": "有時將丈六金身作一莖草。於一毫端現寶王剎。坐",
    "X64n1260_030:0233b12": "微塵裏轉大法輪。出沒卷舒縱橫自在。以此穿三世",
    "X64n1260_030:0233b13": "諸佛鼻孔。以此換六代祖師眼睛。以此坐天下善知",
    "X64n1260_030:0233b14": "識舌頭。以此斷叢林衲僧命&#x8109;。以此造無間業。鑊湯",
    "X64n1260_030:0233b15": "鑪炭刀山劍樹碓搗磨磨。為一切人抽釘&#x39DE;楔解粘",
    "X64n1260_030:0233b16": "去縛。以此開甘露門示甘露器。令諸眾生入甘露室",
    "X64n1260_030:0233b17": "食甘露味。機機透脫法法融通。末後全提甚生光彩。",
    "X64n1260_030:0233b18": "聲前非聲色後非色。蚊子上鐵牛無你插觜處。直得",
    "X64n1260_030:0233b19": "飛來峰起舞三臺。西子湖動搖六震。正與麼時。是汝",
    "X64n1260_030:0233b20": "諸人還知老和尚落處麼。卓拄杖云。煩惱海中為雨",
    "X64n1260_030:0233b21": "露。無明山上作雲雷。復舉世尊涅槃會上摩&#x80F7;告眾",
    "X64n1260_030:0233b22": "云。汝等當觀吾紫磨金色之身。瞻仰取足。無令後悔。",
    "X64n1260_030:0233b23": "若謂吾滅度非吾弟子。若謂吾不滅度亦非吾弟子。",
    "X64n1260_030:0233b24": "師云。釋迦老子四十九年三百餘會說法。如雲如雨",
    "X64n1260_030:0233c01": "大機大用。千聖窺&#x89B7;不及。萬靈捫摸無由。因甚逗到",
    "X64n1260_030:0233c02": "涅槃會上一箇渾身不解作主。直至摩&#x80F7;告眾普請",
    "X64n1260_030:0233c03": "觀瞻。當時眾中忽有箇皮下有血出來道。咄。瞿曇瞿",
    "X64n1260_030:0233c04": "曇。沒處去沒處去。非惟進且無門退亦無路。管取求",
    "X64n1260_030:0233c05": "生不得生求死不得死。淨慈今夜不是壓良為賤。檢",
    "X64n1260_030:0233c06": "點將來。爭似我平山和尚五會說法高聳人天。撒手",
    "X64n1260_030:0233c07": "去來斬釘截鐵。拍禪床云。踏碎&#x8657;空赤&#x811A;行。十方世",
    "X64n1260_030:0233c08": "界阿剌剌。",
    "X64n1260_030:0233c09": "[0233c09] 佛朗性禪師為大塘乘禪師對靈小參。最初機。末後",
    "X64n1260_030:0233c10": "句。空要津。為君舉。有格外相看者麼。良久云。幾度賣",
    "X64n1260_030:0233c11": "來還自買。為憐松竹引清風。不獨成熟佛祖田園。且",
    "X64n1260_030:0233c12": "要存亡普濟。只者一片無陰陽地。四置固是分明。諸",
    "X64n1260_030:0233c13": "人行住坐臥。從劫至年。從年至月。從月至日。從日至",
    "X64n1260_030:0233c14": "時。從時至刻。白淨儼然莫能動著。至今&#x8657;豁豁明朗",
    "X64n1260_030:0233c15": "朗。圓陀陀黑的的。染污不得。所以真際&#x5705;&#x8462;萬化。一",
    "X64n1260_030:0233c16": "切自由。此是乘公及諸人今昔行履底事。汝等只緣",
    "X64n1260_030:0233c17": "自信不及。向外馳求。轉求轉遠轉急轉遲。以至逗到",
    "X64n1260_030:0233c18": "今日總不干別人事。敢問大眾。即今為大塘乘公禪",
    "X64n1260_030:0233c19": "師莊嚴一句作麼生道。擊拂子云。落花三月節。殘夢",
    "X64n1260_030:0233c20": "五更天。復舉僧問大隨和尚。劫火洞然。者箇壞不壞。",
    "X64n1260_030:0233c21": "隨云壞。僧云恁麼則隨他去。隨云隨他去。僧持語問",
    "X64n1260_030:0233c22": "投子。投云不壞。僧云恁麼則不隨他去。投云不隨他",
    "X64n1260_030:0233c23": "去。僧云。大隨道壞隨他去。和尚為甚道不壞不隨他",
    "X64n1260_030:0233c24": "去。投遙禮云大隨古佛。其僧復參大隨。隨已遷化。復",
    "X64n1260_030:0234a01": "參投子。投亦遷化。師云。書峰見處貴要大家知有。大",
    "X64n1260_030:0234a02": "隨上大人丘乙己。投子佳作仁可知禮。雖然頭正尾",
    "X64n1260_030:0234a03": "正。爭柰者僧一味不肯許他千了百當。明眼人試辨",
    "X64n1260_030:0234a04": "看。",
    "X64n1260_030:0234a05": "起龕",
    "X64n1260_030:0234a06": "[0234a06] 無文璨禪師為南庵主起龕。見了天童便躲跟。佛來",
    "X64n1260_030:0234a07": "有口不能吞。莓苔綠遍門前路。坐看春風四十年。無",
    "X64n1260_030:0234a08": "禪道可論。無佛法可傳。拾薪樵子無可尋之跡。銜花",
    "X64n1260_030:0234a09": "飛鳥無可見之緣。折&#x811A;鐺中爛&#x7151;乾坤清氣。長柄杓",
    "X64n1260_030:0234a10": "內&#x81FD;乾滄海根源。了生死去來之如幻。觀涅槃寂滅",
    "X64n1260_030:0234a11": "之現前。回首鑑湖青山未老。笑&#x64D5;藜杖白首言旋。者",
    "X64n1260_030:0234a12": "箇又是某人可見之蹤跡。設若放&#x6FF6;步於藕絲孔中。",
    "X64n1260_030:0234a13": "入正定於微塵影裏。諸人又向甚處與此老相見。閻",
    "X64n1260_030:0234a14": "浮樹在海南邊。",
    "X64n1260_030:0234a15": "[0234a15] 箬庵問禪師為晦夫和尚起龕。坐斷天下路頭。自是",
    "X64n1260_030:0234a16": "時流功幹。密移一步。作者難諳。看。先夾山和尚為諸",
    "X64n1260_030:0234a17": "人解開寶網。步步登高去也。且出門一句作麼生。車",
    "X64n1260_030:0234a18": "不橫推。理無曲斷。且喜老法兄今日得著便。",
    "X64n1260_030:0234a19": "[0234a19] 弘覺忞禪師為雲門雪大師起龕。來本自心。往非有",
    "X64n1260_030:0234a20": "向。步步絕行蹤。通身無景象。放開一&#x7DAB;道則從伊。若",
    "X64n1260_030:0234a21": "不放開說甚南天台北五臺。雙徑匡廬與鴈宕。便饒",
    "X64n1260_030:0234a22": "打一筋斗過華藏莊嚴世界海那邊更那邊。卓拄杖",
    "X64n1260_030:0234a23": "云。又何曾離得者裏無陰陽地上。所以我堂頭老人",
    "X64n1260_030:0234a24": "不動道場入大寂滅三昧海。一坐百二十日。為諸人",
    "X64n1260_030:0234b01": "真實提唱。直得三世諸佛默然靜聽。萬象森羅曲&#x8EB3;",
    "X64n1260_030:0234b02": "稽顙。梵王．帝釋．主風神．主空神．主晝神．主夜神．身眾",
    "X64n1260_030:0234b03": "神．執金剛神散花供養。那容天魔外道之徒潛窺而",
    "X64n1260_030:0234b04": "側望。然則摩竭令嚴誰敢關通。但諸比丘．比丘尼．優",
    "X64n1260_030:0234b05": "婆塞．優婆夷于叫不應山前成就一舖功德。須大師",
    "X64n1260_030:0234b06": "點眼。因行不妨掉臂。請師且出方丈。",
    "X64n1260_030:0234b07": "[0234b07] 為五磊堂頭權和尚起龕。玉殿未為尊。珠樓何足貴。",
    "X64n1260_030:0234b08": "突破萬重關。不住青霄內。以拄杖指云。&#x8462;是者漢一",
    "X64n1260_030:0234b09": "生擔板死不回頭者也。所以&#x9599;裏抽身。於響順聲和",
    "X64n1260_030:0234b10": "之日急流勇退。於風行草偃之時闔國人追不再來。",
    "X64n1260_030:0234b11": "千峰萬峰直入。羚羊角挂難尋&#x8FF9;。南辰北斗披[袖-由+金]。打",
    "X64n1260_030:0234b12": "成一片皇封。&#x63D1;聚團圞世界。立罷夜明簾外。因退位",
    "X64n1260_030:0234b13": "以朝君。照空古鏡臺前。為轉身而就父。無影樹頭舞",
    "X64n1260_030:0234b14": "鳳。不萌枝上糝花。即從伊。畢竟公案如何結絕。擊龕",
    "X64n1260_030:0234b15": "一下云。驚起泥牛[口*后]夜月。倒懸蘿壁上天台。",
    "X64n1260_030:0234b16": "全身入塔",
    "X64n1260_030:0234b17": "[0234b17] 大慧杲禪師遷佛智&#x2567F;和尚入育王塔。以手指穴云。",
    "X64n1260_030:0234b18": "妙喜與師兄俱是圓悟子。妙喜移住徑山。師兄遷來",
    "X64n1260_030:0234b19": "在此。雖與師兄同條生。不與師兄同條死。八兩與半",
    "X64n1260_030:0234b20": "斤。青紅對碧紫。正當恁麼時。且歸根得旨一句作麼",
    "X64n1260_030:0234b21": "生道。良久云。師兄解唱泥牛吼。師弟寧忘木馬嘶。豁",
    "X64n1260_030:0234b22": "開頂上活人眼。鄮山山下是真歸。",
    "X64n1260_030:0234b23": "[0234b23] 雪嶠信禪師為天童悟和尚入塔。坐空千界月。諸佛",
    "X64n1260_030:0234b24": "汝同儕。鑿破青山面。將身就活埋。",
    "X64n1260_030:0234c01": "[0234c01] 箬庵問禪師為晦夫和尚入塔。剷開荊棘。獨立乾坤。",
    "X64n1260_030:0234c02": "推不向前。約不退後。團圞無縫。卓絕寧彰。眼裏耳裏",
    "X64n1260_030:0234c03": "鼻孔裏。塵說剎說眾生說。無非是老法兄自在三昧",
    "X64n1260_030:0234c04": "本地風光。五十五年有恁麼事。四處五會無恁麼事。",
    "X64n1260_030:0234c05": "有恁麼事。履鑊湯爐炭如登平地。無恁麼事。上刀山",
    "X64n1260_030:0234c06": "劍樹如駕慈航。秉先師最初之囑。繼夾山後起之塵。",
    "X64n1260_030:0234c07": "疑殺天下衲僧。作箇諸方眼目。今日功能既畢。門戶",
    "X64n1260_030:0234c08": "斬新。窣堵高巍衝開碧漢。且收因結果一句如何舉",
    "X64n1260_030:0234c09": "揚。三山雄壓江湖勢。一塔長懸萬古燈。",
    "X64n1260_030:0234c10": "[0234c10] 弘覺忞禪師為天童林野和尚入塔。撲碎&#x8657;空閒景",
    "X64n1260_030:0234c11": "象。一庵卓卓露當陽。&#x8858;花鳥自難尋跡。孰謂將身北",
    "X64n1260_030:0234c12": "斗藏。所以道。善知識者以形骸為幻泡。以生死為郵",
    "X64n1260_030:0234c13": "傳。其來也月印江波。其去也雲收嶽面。唯我法兄林",
    "X64n1260_030:0234c14": "和尚夙因深厚願力弘堅。出德嶠之戶門。渾身是膽。",
    "X64n1260_030:0234c15": "下川勤之三峽。就地生波。食到口邊。奪回洞山&#x83D3;子。",
    "X64n1260_030:0234c16": "不住迷悟。超然獨步大方。故能橫身十字街頭。珠回",
    "X64n1260_030:0234c17": "玉轉。垂手千峰頂上。斗換星移。揮七尺山藤。那分凡",
    "X64n1260_030:0234c18": "聖。布漫天羅網。打盡魚龍。一朝闃爾告終。&#x8462;為化緣",
    "X64n1260_030:0234c19": "將畢。今則塔從地湧頂合峰尖。依常寂以歸真。散慈",
    "X64n1260_030:0234c20": "雲而分布。且道還有奇特事也無。千古玲瓏嵒下寺。",
    "X64n1260_030:0234c21": "一龕常照萬年燈。",
    "X64n1260_030:0234c22": "奠茶湯",
    "X64n1260_030:0234c23": "[0234c23] 靈隱原禪師為碧峰和尚闍維奠茶。五臺山拾得來。",
    "X64n1260_030:0234c24": "誠非凡種。關西子沒頭腦。&#x5374;是靈根。惟茲一味清茶。",
    "X64n1260_030:0235a01": "蕩滌眾生熱惱。只如則川拋下茶籃。仰山撼動茶樹。",
    "X64n1260_030:0235a02": "畢竟明甚麼邊事。度盞云。踏翻生死海。靠倒涅槃城。",
    "X64n1260_030:0235a03": "秉炬",
    "X64n1260_030:0235a04": "[0235a04] 雲庵文禪師為法眼大師火。時雨新霽。泥方滑道。忽",
    "X64n1260_030:0235a05": "躂倒。大眾爭掖而起。乃舉火把云。法眼茶毗。歸宗遭",
    "X64n1260_030:0235a06": "趺。呈似大眾。更無可說。",
    "X64n1260_030:0235a07": "[0235a07] 黃龍祖心寶覺禪師將入滅。命門人黃太史廷堅主",
    "X64n1260_030:0235a08": "後事。茶毗日&#x96A3;峰為秉炬。火不續。黃顧師之得法上",
    "X64n1260_030:0235a09": "首死心新禪師曰。此老師有待於吾兄也。新以喪拒。",
    "X64n1260_030:0235a10": "黃強之。新執炬召大眾曰。不是餘殃累及我。彌天罪",
    "X64n1260_030:0235a11": "過不容誅。而今兩&#x811A;捎空去。不作牛兮定作驢。遂以",
    "X64n1260_030:0235a12": "火炬打一圓相曰。祇向者裏雪屈。擲炬應手而爇。",
    "X64n1260_030:0235a13": "[0235a13] 無相真禪師為誠和尚火。空花落影。陽焰翻波。夢覺",
    "X64n1260_030:0235a14": "知非。靈明廓徹。大眾知麼。西堂禪師和尚太白峰前",
    "X64n1260_030:0235a15": "夢覺。通玄頂上接人。兩坐道場功成事辦。化緣既畢。",
    "X64n1260_030:0235a16": "放下佛祖鉗鎚。呼喚不回。失我人天眼目。然真空不",
    "X64n1260_030:0235a17": "住。大智無依。何妨脫體提斯。不礙重添光彩。大眾。且",
    "X64n1260_030:0235a18": "道作麼生為他添光彩。舉起火把云。還見者個麼。百",
    "X64n1260_030:0235a19": "尺竿頭不知險。七十六年如電閃。去去青霄混此身。",
    "X64n1260_030:0235a20": "何曾昧&#x5374;者一點。",
    "X64n1260_030:0235a21": "[0235a21] 雪軒成禪師為太子少師廣孝姚公火。君臣際遇少",
    "X64n1260_030:0235a22": "人知。風虎雲龍共一時。道德實能扶聖運。秉忠挾術",
    "X64n1260_030:0235a23": "未為奇。恭惟示寂太子少師封榮國恭靖公姚公尊",
    "X64n1260_030:0235a24": "靈。博儒通釋邁古騰今。託&#x8FF9;空門。若璉嵩出於宋。盡",
    "X64n1260_030:0235b01": "忠王室。猶申甫生於周。故能歷三台之階而乃冠百",
    "X64n1260_030:0235b02": "辟之首。安享乎太平之世。優遊乎耄耋之年。杖策來",
    "X64n1260_030:0235b03": "朝。方謝唱佛讚揚之聖製。旋車言邁。遂懷即心清淨",
    "X64n1260_030:0235b04": "之真歸。皇上恩眷彌隆禮儀悉舉。勳伐既書於史冊。",
    "X64n1260_030:0235b05": "寵光覃耀於山林。於此便見老國公無生而生。處世",
    "X64n1260_030:0235b06": "皆遊戲三昧。非滅而滅。息緣得解脫神通。到者裏又",
    "X64n1260_030:0235b07": "何妨別轉一機與老國公重圓舊話&#x807B;。驀舉火炬云。",
    "X64n1260_030:0235b08": "諸仁者。還見麼。錦袍玉帶金剛體。烈焰光中不覆藏。",
    "X64n1260_030:0235b09": "便擲。"
}