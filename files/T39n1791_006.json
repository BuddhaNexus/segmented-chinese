{
    "T39n1791_006:0472b08": "注大乘入楞伽經卷第六(〔時〕)",
    "T39n1791_006:0472b10": "東都沙門(寶臣)集",
    "T39n1791_006:0472b11": "[0472b11] 爾時大慧菩薩摩訶薩(至)月光妙眼如是等",
    "T39n1791_006:0472b12": " 因上覺二無我等法名為佛。過去諸佛已覺",
    "T39n1791_006:0472b13": "此法。故名為佛。以過去故。世尊今覺此法亦",
    "T39n1791_006:0472b14": "名為佛。覺道雖一。過現不同。云何言我是過",
    "T39n1791_006:0472b15": "去一切諸佛。及依本生經說如來過去曾種",
    "T39n1791_006:0472b16": "種受生。如作頂生王。及象鳥王。月光妙眼仙",
    "T39n1791_006:0472b17": "人等百千生。又言我是過去一切諸佛。舉二",
    "T39n1791_006:0472b18": "文相違以請如來。",
    "T39n1791_006:0472b19": "[0472b19] 佛言大慧如來應正等覺(至)佛名無別是謂字",
    "T39n1791_006:0472b20": "等 佛佛名字無二無別。是謂字平等。亦如",
    "T39n1791_006:0472b21": "鴦崛摩羅與文殊師利共遊十方。所見十方",
    "T39n1791_006:0472b22": "諸佛。彼佛皆稱釋迦佛者是也。",
    "T39n1791_006:0472b23": "[0472b23] 云何語平等(至)無有差別是名語等 密跡力",
    "T39n1791_006:0472b24": "士經第二說。佛聲有八轉。謂體業具為從屬",
    "T39n1791_006:0472b25": "於呼。是八轉聲各具八德。所謂調和聲。柔軟",
    "T39n1791_006:0472b26": "聲。諦了聲。易解聲。無錯謬聲。無雌小聲。廣",
    "T39n1791_006:0472b27": "大聲。深遠聲。八八即成六十四種。非唯釋迦",
    "T39n1791_006:0472b28": "佛。一切諸佛皆如是。迦陵頻伽即鳥名。其聲",
    "T39n1791_006:0472b29": "清雅超於眾鳥。故引為喻。",
    "T39n1791_006:0472c01": "[0472c01] 云何身平等(至)現隨類身是謂身等 法身者",
    "T39n1791_006:0472c02": "知二無我等法名法身。色身者相好莊嚴名色",
    "T39n1791_006:0472c03": "身。佛佛皆無差別。除為調伏彼彼諸趣差別",
    "T39n1791_006:0472c04": "眾生。示現種種異類色身。此正答何妨是佛。",
    "T39n1791_006:0472c05": "及百千種類受生。是名身等無有相違。",
    "T39n1791_006:0472c06": "[0472c06] 云何法平等(至)於大眾中作如是說 三十七",
    "T39n1791_006:0472c07": "菩提分法者。菩提是覺。分是因義。此三十七",
    "T39n1791_006:0472c08": "為諸乘覺因。亦名道品。故淨名云。道品是道",
    "T39n1791_006:0472c09": "場。是法身因。然三十七品總有七類。一對治",
    "T39n1791_006:0472c10": "顛倒道。即四念處。二斷諸懈怠道。謂四正懃。",
    "T39n1791_006:0472c11": "三引發神通道。謂四神足。四現觀方便道。所",
    "T39n1791_006:0472c12": "謂五根。五親近現觀道。即是五力。六現觀自",
    "T39n1791_006:0472c13": "體道。謂七覺分。七現觀後起道。謂八正道。義",
    "T39n1791_006:0472c14": "如別說。此七類次第者。謂聞法已先當念持。",
    "T39n1791_006:0472c15": "次即勤修。勤故攝心調柔。柔故信等成根。根",
    "T39n1791_006:0472c16": "增為力。七覺分別。八正正行。總以喻顯。法",
    "T39n1791_006:0472c17": "性如地。念處如種子。正勤為種植。神足如抽",
    "T39n1791_006:0472c18": "芽。五根如生根。五力如莖葉增長。開七覺花。",
    "T39n1791_006:0472c19": "結八正果。一切諸佛皆同證得。是名法平等。",
    "T39n1791_006:0472c20": "一本菩提分法下。更有十力四無畏等六字。",
    "T39n1791_006:0472c21": "[0472c21] 爾時世尊重說頌言迦葉拘留孫拘那含是我",
    "T39n1791_006:0472c22": "依四平等故為諸佛子說 頌上四佛之名。",
    "T39n1791_006:0472c23": "及四平等密意也。",
    "T39n1791_006:0472c24": "[0472c24] 爾時大慧菩薩摩訶薩(至)依何密意作如是語",
    "T39n1791_006:0472c25": " 因上依四平等故。為諸佛子說。即是如來有",
    "T39n1791_006:0472c26": "所說。故舉昔教二夜中間。實無言說以請問。",
    "T39n1791_006:0472c27": "[0472c27] 佛言大慧依二密法故(至)離分別相離名字相",
    "T39n1791_006:0472c28": " 明自證法所行境界。三世如來畢竟平等。",
    "T39n1791_006:0472c29": "俱離言說心緣名字等相。故言不說。",
    "T39n1791_006:0473a01": "[0473a01] 云何本住法(至)法界法性皆悉常住 如金銀",
    "T39n1791_006:0473a02": "等性本來自有。不由金師鼓之始有。以譬本",
    "T39n1791_006:0473a03": "住法性本自有。不由如來說之始有。假如來",
    "T39n1791_006:0473a04": "出世說之。法界不為之增。若佛不出無所言",
    "T39n1791_006:0473a05": "說。法界不為之減。言此法住法位。皆悉常住。",
    "T39n1791_006:0473a06": "非言說也。",
    "T39n1791_006:0473a07": "[0473a07] 大慧譬如有人行曠野中(至)亦不已說亦不當",
    "T39n1791_006:0473a08": "說 亦如向古城道。本來自有。不由士夫行",
    "T39n1791_006:0473a09": "之始有。以譬真如法界本來自有。不由如來",
    "T39n1791_006:0473a10": "說之始有。以明不說也。",
    "T39n1791_006:0473a11": "[0473a11] 爾時世尊重說頌言某夜成正覺某夜般涅槃",
    "T39n1791_006:0473a12": "於此二中間我都無所說 頌上得道入滅。",
    "T39n1791_006:0473a13": "於二中間悉皆無說。",
    "T39n1791_006:0473a14": "[0473a14] 自證本住法故作是密語我及諸如來無有少",
    "T39n1791_006:0473a15": "差別 言上二法。故作是密意而言都無所",
    "T39n1791_006:0473a16": "說。明我與諸佛同證此無言說法。故三世中",
    "T39n1791_006:0473a17": "無可說。凡言說者。順眾生情耳。",
    "T39n1791_006:0473a18": "[0473a18] 爾時大慧菩薩摩訶薩(至)當為汝說大慧言唯",
    "T39n1791_006:0473a19": " 因上我於某夜成正覺即是有。至某夜涅",
    "T39n1791_006:0473a20": "槃即是無。故舉有無相以請問。令我及諸菩",
    "T39n1791_006:0473a21": "薩。知有無二見是虛妄故。如實修行疾得菩",
    "T39n1791_006:0473a22": "提。",
    "T39n1791_006:0473a23": "[0473a23] 佛言大慧世間眾生(至)墮二見故非出出想",
    "T39n1791_006:0473a24": " 有無二見不能超情。非出離法。世間眾生墮",
    "T39n1791_006:0473a25": "斯見者。妄謂離想。",
    "T39n1791_006:0473a26": "[0473a26] 云何有見(至)如是說者則說無因 一切諸法",
    "T39n1791_006:0473a27": "因緣所起。性離有無。若執實有者。不了唯心",
    "T39n1791_006:0473a28": "所現。則說世間無因無緣。而生諸法。",
    "T39n1791_006:0473a29": "[0473a29] 云何無見謂知受貪瞋癡已而妄計言無 言",
    "T39n1791_006:0473b01": "先受貪瞋癡為有。後滅之為無。是名無見。",
    "T39n1791_006:0473b02": "[0473b02] 大慧及彼分別有相(至)後取於無名為壞者",
    "T39n1791_006:0473b03": " 如來以上二意問大慧。言此中誰為破壞佛",
    "T39n1791_006:0473b04": "法者。而大慧白言。妄取貪瞋癡性為有。後計",
    "T39n1791_006:0473b05": "為無。名破壞佛法者。",
    "T39n1791_006:0473b06": "[0473b06] 佛言善哉汝解我問(至)體性非異非不異故",
    "T39n1791_006:0473b07": " 如來嘆其所解。言此人非止妄取貪瞋癡為",
    "T39n1791_006:0473b08": "有性。後除為無。名壞佛法者。亦壞三乘聖人。",
    "T39n1791_006:0473b09": "謂本取貪瞋癡為有。後除貪瞋癡為無。得成",
    "T39n1791_006:0473b10": "聖果也。何以故。是破佛法者。煩惱內外不可",
    "T39n1791_006:0473b11": "得故。體性非異非不異故。內者身也。外者塵",
    "T39n1791_006:0473b12": "也。言內身外塵妄想不實。則無人可得。人尚",
    "T39n1791_006:0473b13": "自無。貪瞋癡煩惱因何得有。則離性四句。故",
    "T39n1791_006:0473b14": "知妄計有人斷煩惱得聖果者。是壞佛法人",
    "T39n1791_006:0473b15": "也。",
    "T39n1791_006:0473b16": "[0473b16] 大慧貪瞋癡性若內若外(至)無有能縛及縛因",
    "T39n1791_006:0473b17": "故 言貪瞋癡不在內外故不可得。本無體",
    "T39n1791_006:0473b18": "性故無可取。三乘聖人知彼虛妄。即是自性",
    "T39n1791_006:0473b19": "解脫。非是破壞貪瞋癡始得解脫。若破壞得",
    "T39n1791_006:0473b20": "解脫者。即是有作法不可久也。縛者煩惱也。",
    "T39n1791_006:0473b21": "縛因者眾生也。佛知煩惱與眾生無實故。即",
    "T39n1791_006:0473b22": "無人斷煩惱得解脫也。",
    "T39n1791_006:0473b23": "[0473b23] 大慧若有能縛及以縛因(至)不起空見懷增上",
    "T39n1791_006:0473b24": "慢 所縛亦眾生也。如鐵孕垢而自毀鐵形。",
    "T39n1791_006:0473b25": "今觀眾生空故無縛因。亦無煩惱為能縛。能",
    "T39n1791_006:0473b26": "縛既無。所縛亦無。此重釋自性解脫。若作如",
    "T39n1791_006:0473b27": "上說取貪瞋癡為有。壞之為無者。是名破有",
    "T39n1791_006:0473b28": "為無相。墮落斷滅空見也。是故破有為空非",
    "T39n1791_006:0473b29": "真空。愚夫以為真空。故我依此義&#x751E;密意說。",
    "T39n1791_006:0473c01": "寧起人我有見如須彌山。不起空見懷增上",
    "T39n1791_006:0473c02": "慢。謂破有為無非真空。愚夫以之為真空者。",
    "T39n1791_006:0473c03": "未得謂得。名增上慢也。",
    "T39n1791_006:0473c04": "[0473c04] 若起此見名為壞者(至)離文字相亦成壞者",
    "T39n1791_006:0473c05": " 言墮妄想自共見中。不了自心現量。計為有",
    "T39n1791_006:0473c06": "無。乃至虛妄分別離文字法。亦成壞者。是謂",
    "T39n1791_006:0473c07": "破壞佛法人也。",
    "T39n1791_006:0473c08": "[0473c08] 爾時世尊重說頌言有無是二邊乃至心所行",
    "T39n1791_006:0473c09": "淨除彼所行平等心寂滅 明淨除有無。及",
    "T39n1791_006:0473c10": "妄所行境界。則得平等寂滅心也。",
    "T39n1791_006:0473c11": "[0473c11] 不取於境界非滅無所有有真如妙物如諸聖",
    "T39n1791_006:0473c12": "所行 言知貪愛境界性。虛妄無可取。即是",
    "T39n1791_006:0473c13": "體性寂滅。非是無他所有始寂滅也。心外無",
    "T39n1791_006:0473c14": "物故。有物悉如如。如聖賢境界。",
    "T39n1791_006:0473c15": "[0473c15] 本無而有生生已而復滅因緣及有無彼非住",
    "T39n1791_006:0473c16": "我法 頌上生滅有無之見者。不住如來實",
    "T39n1791_006:0473c17": "相法界。",
    "T39n1791_006:0473c18": "[0473c18] 非外道非佛非我非餘眾能以緣成有云何而",
    "T39n1791_006:0473c19": "得無 佛言生法非外道作。又非佛作。非神",
    "T39n1791_006:0473c20": "我作。亦非餘自在微塵世性等作。但從妄想",
    "T39n1791_006:0473c21": "生故也。既從妄緣集會始得起者。即無自體。",
    "T39n1791_006:0473c22": "無自體故。即明無此生法也。生法本無。何須",
    "T39n1791_006:0473c23": "更無之。",
    "T39n1791_006:0473c24": "[0473c24] 誰以緣成有而復得言無惡見說為生妄想計",
    "T39n1791_006:0473c25": "有無 言四大五蘊中各無主。誰聚集會之。",
    "T39n1791_006:0473c26": "仍說因緣有生。有既不有。寧得復說破有為",
    "T39n1791_006:0473c27": "無。明外道惡見故。說有生法。妄想故。計為有",
    "T39n1791_006:0473c28": "無。",
    "T39n1791_006:0473c29": "[0473c29] 若知無所生亦復無所滅觀世悉空寂有無二",
    "T39n1791_006:0474a01": "俱離 能知因緣中本無生。後亦不須滅。觀",
    "T39n1791_006:0474a02": "世間空寂如虛空華。即無有無二見。",
    "T39n1791_006:0474a03": "[0474a03] 爾時大慧菩薩摩訶薩(至)當為汝說大慧言唯",
    "T39n1791_006:0474a04": " 因上有無是外道宗。故舉如來自宗以請",
    "T39n1791_006:0474a05": "問也。",
    "T39n1791_006:0474a06": "[0474a06] 佛言大慧一切二乘(至)謂宗趣法相言說法相",
    "T39n1791_006:0474a07": " 自覺觀察。知生死不實如空中花。證實相",
    "T39n1791_006:0474a08": "境界。名宗趣法相。為人解說此不實法。令如",
    "T39n1791_006:0474a09": "實理悟修證入。名言說法相。此二種宗法相。",
    "T39n1791_006:0474a10": "一本作宗通及說通。",
    "T39n1791_006:0474a11": "[0474a11] 宗趣法相者謂自所證(至)是名宗趣法相 言",
    "T39n1791_006:0474a12": "自覺聖智所證實法。遠離文言虛妄分別。入",
    "T39n1791_006:0474a13": "真淨界。成就如來自覺地行。超諸世間妄想",
    "T39n1791_006:0474a14": "思覺。制伏魔外。光明暉發。此是如來內心所",
    "T39n1791_006:0474a15": "證境界。本無生滅。名曰宗趣法相也。",
    "T39n1791_006:0474a16": "[0474a16] 言說法相者(至)汝及諸菩薩當勤修學 經通",
    "T39n1791_006:0474a17": "大小乘有十二部。今說九部者。如涅槃第三",
    "T39n1791_006:0474a18": "云。護大乘者受持九部。法華第一云。我此九",
    "T39n1791_006:0474a19": "部法隨順眾生說。瑜伽等論。說聲聞藏無有",
    "T39n1791_006:0474a20": "方廣。然諸經論且約一相。故作是說。如實說",
    "T39n1791_006:0474a21": "者大小皆具。如深密中菩薩。依十二分教。修",
    "T39n1791_006:0474a22": "奢摩他。瑜伽二十一云。佛為聲聞一一具演",
    "T39n1791_006:0474a23": "十二分教。而涅槃說大但有九者。依三部之",
    "T39n1791_006:0474a24": "小相故。謂因緣中取因事制戒。於譬喻中依",
    "T39n1791_006:0474a25": "為誘引。於論義中約非了義。法華九部小者。",
    "T39n1791_006:0474a26": "三相大故。於記&#x8382;中取記作佛。自說之內依",
    "T39n1791_006:0474a27": "不請友。方廣之中依廣大利樂。其正法廣陳",
    "T39n1791_006:0474a28": "通大通小。今此既云一切二乘。及諸菩薩有",
    "T39n1791_006:0474a29": "二種宗法相。則會權趣實。亦該法華涅槃之",
    "T39n1791_006:0474b01": "二義也。故謂九部種種教法。離於一異有無",
    "T39n1791_006:0474b02": "斷常等四句見相。方便善巧隨順眾生令得度",
    "T39n1791_006:0474b03": "脫。是故名為言說法相。結勸菩薩應勤修學。",
    "T39n1791_006:0474b04": "[0474b04] 爾時世尊重說頌言宗趣與言說自證及教法",
    "T39n1791_006:0474b05": "若能善知見不隨他妄解 此偈略標釋宗說",
    "T39n1791_006:0474b06": "二義。若善通達。則不隨妄想凡夫。",
    "T39n1791_006:0474b07": "[0474b07] 如愚所分別非是真實相彼豈不求度無法而",
    "T39n1791_006:0474b08": "可得 言佛宗趣。不如愚夫妄分別見真實",
    "T39n1791_006:0474b09": "性也。而彼豈不妄起求度。若知諸法非有實",
    "T39n1791_006:0474b10": "性。無可得故。即是解脫如來宗趣。",
    "T39n1791_006:0474b11": "[0474b11] 觀察諸有為生滅等相續增長於二見顛倒無",
    "T39n1791_006:0474b12": "所知 明於生滅中。妄計有實增長有無二",
    "T39n1791_006:0474b13": "見者。是愚夫顛倒。無正知見。",
    "T39n1791_006:0474b14": "[0474b14] 涅槃離心意唯此一法實觀世悉虛妄如幻夢",
    "T39n1791_006:0474b15": "芭蕉 言離心識即是涅槃。唯此一如而為",
    "T39n1791_006:0474b16": "真實。已上明如來宗趣也。言如來有自宗通。",
    "T39n1791_006:0474b17": "故知世法虛妄。悉如幻夢。",
    "T39n1791_006:0474b18": "[0474b18] 無有貪瞋癡亦復無有人從愛生諸蘊如夢之",
    "T39n1791_006:0474b19": "所見 此一行頌上言說相也。佛言雖有貪",
    "T39n1791_006:0474b20": "恚癡。是虛妄所見故。實無有人也。從渴愛所",
    "T39n1791_006:0474b21": "逼妄生五陰。計此五陰為有者。如夢所見也。",
    "T39n1791_006:0474b22": "[0474b22] 爾時大慧菩薩摩訶薩(至)願為我說虛妄分別",
    "T39n1791_006:0474b23": "相 因上宗趣言。觀世悉虛妄。如幻夢芭蕉。",
    "T39n1791_006:0474b24": "故復舉妄分別相以請問。",
    "T39n1791_006:0474b25": "[0474b25] 此虛妄分別云何而生(至)何故名為虛妄分別",
    "T39n1791_006:0474b26": " 上總問妄想分別所行之相。此別牒問義",
    "T39n1791_006:0474b27": "復有五。一問妄分別如何而生。二問妄分別",
    "T39n1791_006:0474b28": "是何處生。三問妄分別所因。四問妄分別體",
    "T39n1791_006:0474b29": "為是誰。五問妄分別之名。",
    "T39n1791_006:0474c01": "[0474c01] 佛告大慧善哉善哉(至)當為汝說大慧言唯",
    "T39n1791_006:0474c02": " 一切異生流浪生死。皆由一念妄想為緣。是",
    "T39n1791_006:0474c03": "故大慧因問是義。實為饒益安樂眾生。然妄",
    "T39n1791_006:0474c04": "想不實。雖本無性。無始已來惡習所熏。從畢",
    "T39n1791_006:0474c05": "竟無。成畢竟有。而眾生不了。須假方便聞思",
    "T39n1791_006:0474c06": "觀察。悟彼無性本無生滅。不起有無分別妄",
    "T39n1791_006:0474c07": "想。即能證入如來境界。言諦聽者聞慧也。善",
    "T39n1791_006:0474c08": "思者思慧也。念之者修慧也。佛將涅槃最後",
    "T39n1791_006:0474c09": "付囑。當遵四法則涅槃可證。一近善知識。二",
    "T39n1791_006:0474c10": "聽聞正法。三思唯其義。四如實修行。眾經",
    "T39n1791_006:0474c11": "無量。行門不同。皆能證入。唯此圓門統攝眾",
    "T39n1791_006:0474c12": "行。故了義教多令諦聽。善思念之。",
    "T39n1791_006:0474c13": "[0474c13] 佛言大慧一切眾生(至)是故名為虛妄分別",
    "T39n1791_006:0474c14": " 言諸眾生種種色聲香味觸法不實境界。答",
    "T39n1791_006:0474c15": "上問虛妄分別所行之相也。不能了達自心",
    "T39n1791_006:0474c16": "所現。答上問妄想云何而生也。計能所取虛",
    "T39n1791_006:0474c17": "妄執著。起諸分別。答上問妄想是何處生也。",
    "T39n1791_006:0474c18": "墮有無見。增長外道妄見習氣。答上問妄想",
    "T39n1791_006:0474c19": "所因也。心心所法相應起時。執有外義種種",
    "T39n1791_006:0474c20": "可得。答上問妄想體為是誰也。計著於我。及",
    "T39n1791_006:0474c21": "以我所。是故名為妄想分別。答上問妄想之",
    "T39n1791_006:0474c22": "名也。言心心所法等者。謂八識心王。六位心",
    "T39n1791_006:0474c23": "所。相應起時執有色等諸法可得也。餘義如",
    "T39n1791_006:0474c24": "文自明。",
    "T39n1791_006:0474c25": "[0474c25] 大慧白言若如是者外種種義性離有無過諸",
    "T39n1791_006:0474c26": "見相 此下大慧舉世俗第一義二諦明其設",
    "T39n1791_006:0474c27": "並也。如是者指世尊上答詞也。謂若如是者。",
    "T39n1791_006:0474c28": "世諦所見外種種義墮有無相者。即是性離",
    "T39n1791_006:0474c29": "有無。超四句見相者。",
    "T39n1791_006:0475a01": "[0475a01] 世尊第一義諦亦復如是離諸根量宗因譬喻",
    "T39n1791_006:0475a02": " 言第一義諦。亦如世諦墮有無四句者。即",
    "T39n1791_006:0475a03": "是離有無四句也。離諸根量宗因譬喻者。謂",
    "T39n1791_006:0475a04": "第一義離妄想諸根。及三種量。五分論。宗因",
    "T39n1791_006:0475a05": "譬喻相。",
    "T39n1791_006:0475a06": "[0475a06] 世尊何故於種種義(至)一處言起一不言故",
    "T39n1791_006:0475a07": " 明世尊何故偏於世諦離有無處言起分別。",
    "T39n1791_006:0475a08": "第一義諦離有無處不言起分別耶。故知世",
    "T39n1791_006:0475a09": "尊所說乖理。既同離有無。何故一處言起一",
    "T39n1791_006:0475a10": "不起也。",
    "T39n1791_006:0475a11": "[0475a11] 世尊又說虛妄分別(至)此說豈不墮於世見",
    "T39n1791_006:0475a12": " 又說妄想分別墮有無見。如幻非實。亦有無",
    "T39n1791_006:0475a13": "相離。云何復說墮二見耶。此即顛倒世間見",
    "T39n1791_006:0475a14": "耳。",
    "T39n1791_006:0475a15": "[0475a15] 佛言大慧分別不生不滅(至)了自唯心之所現",
    "T39n1791_006:0475a16": "故 佛告大慧。我非謂世諦處生妄想。第一",
    "T39n1791_006:0475a17": "義處滅妄想。故云分別不生不滅。次下徵釋。",
    "T39n1791_006:0475a18": "如文可知。",
    "T39n1791_006:0475a19": "[0475a19] 但以愚夫分別自心(至)捨五法自性諸分別見",
    "T39n1791_006:0475a20": " 言前所說種種不實境界。生妄想分別者。",
    "T39n1791_006:0475a21": "為諸愚夫分別自心一切諸法。計種種相執",
    "T39n1791_006:0475a22": "以為實。令達所見皆唯心現。得離我我所等",
    "T39n1791_006:0475a23": "諸惡因緣。覺自妄想心量。轉心意識明解諸",
    "T39n1791_006:0475a24": "地。入如來境。捨五法三自性等對沙門諸妄",
    "T39n1791_006:0475a25": "見也。",
    "T39n1791_006:0475a26": "[0475a26] 是故我說虛妄分別(至)如實了知則得解脫",
    "T39n1791_006:0475a27": " 以是愚夫妄想因緣故。我說虛妄分別種種",
    "T39n1791_006:0475a28": "計著生。若能知如實義。即得解脫滅諸妄想。",
    "T39n1791_006:0475a29": "[0475a29] 爾時世尊重說頌言諸因及與緣從此生世間",
    "T39n1791_006:0475b01": "與四句相應不知於我法 言世間從因緣",
    "T39n1791_006:0475b02": "生。愚夫不了因緣性離。起四句見。不知如來",
    "T39n1791_006:0475b03": "達從緣生者。是無生法。",
    "T39n1791_006:0475b04": "[0475b04] 世非有無生亦非俱不俱云何諸愚夫分別因",
    "T39n1791_006:0475b05": "緣起 謂世間非與四句相應。云何愚夫妄",
    "T39n1791_006:0475b06": "想分別。計因緣中有生。",
    "T39n1791_006:0475b07": "[0475b07] 非有亦非無亦復非有無如是觀世間心轉證",
    "T39n1791_006:0475b08": "無我 言因緣中無生。離於四句。能如是觀",
    "T39n1791_006:0475b09": "者。妄心轉滅。得法無我也。",
    "T39n1791_006:0475b10": "[0475b10] 一切法不生以從緣生故諸緣之所作所作法",
    "T39n1791_006:0475b11": "非生 言從緣生者無自體故。知一切法無",
    "T39n1791_006:0475b12": "生也。既從緣所作。非自有生。即明無也。",
    "T39n1791_006:0475b13": "[0475b13] 果不自生果有二果失故無有二果故非有性",
    "T39n1791_006:0475b14": "可得 如瓶上還自生瓶。即有能所生二果",
    "T39n1791_006:0475b15": "之過。既無二過。即無生性可得也。自此已上。",
    "T39n1791_006:0475b16": "頌上愚夫妄計種種不實諸法。從因緣生。起",
    "T39n1791_006:0475b17": "有無分別。此中破因緣生法故。離有無四句",
    "T39n1791_006:0475b18": "妄想見也。",
    "T39n1791_006:0475b19": "[0475b19] 觀諸有為法離能緣所緣決定唯是心故我說",
    "T39n1791_006:0475b20": "心量 言妄想念慮者。名能緣也。六塵境界",
    "T39n1791_006:0475b21": "名所緣也。明觀有為法虛妄故。離能緣所緣。",
    "T39n1791_006:0475b22": "決定唯是第一義心。故我亦說名為心量。一",
    "T39n1791_006:0475b23": "本云無心之心量。我說為心量。",
    "T39n1791_006:0475b24": "[0475b24] 量之自性處緣法二俱離究竟妙淨事我說名",
    "T39n1791_006:0475b25": "心量 言量自體處。因緣及法是二悉離。究",
    "T39n1791_006:0475b26": "竟清淨妙圓真實。俱是對治法門。亦說為心",
    "T39n1791_006:0475b27": "量也。",
    "T39n1791_006:0475b28": "[0475b28] 施設假名我而實不可得(至)修行者觀察 明",
    "T39n1791_006:0475c01": "三界虛假。我及諸法悉無實事。言有四種平",
    "T39n1791_006:0475c02": "等。有為之相無常平等。有漏之因苦平等。所",
    "T39n1791_006:0475c03": "生法皆空不實。及無我平等是四平等。諸修",
    "T39n1791_006:0475c04": "行者。常勤觀察。",
    "T39n1791_006:0475c05": "[0475c05] 離一切諸見及能所分別無得亦無生我說是",
    "T39n1791_006:0475c06": "心量 言修行者觀四平等。能離諸見能所",
    "T39n1791_006:0475c07": "分別。無生無得。此相待而說。亦是心量。",
    "T39n1791_006:0475c08": "[0475c08] 非有亦非無有無二俱離如是心亦離我說是",
    "T39n1791_006:0475c09": "心量 謂離有無四句。如是離心亦復離之。",
    "T39n1791_006:0475c10": "亦未超心量。",
    "T39n1791_006:0475c11": "[0475c11] 真如空實際涅槃及法界種種意成身我說是",
    "T39n1791_006:0475c12": "心量 言對變異說真如。對有說空。對妄說",
    "T39n1791_006:0475c13": "實際。對生死說涅槃。對六道說法界。對五陰",
    "T39n1791_006:0475c14": "說意成身。此皆是對治法門。若尋言取著有",
    "T39n1791_006:0475c15": "所得者。並是心量。故大般若經云。若有一法",
    "T39n1791_006:0475c16": "過涅槃者。我亦說為如幻如夢。以涅槃無相",
    "T39n1791_006:0475c17": "故。若取於相即是心量。非真涅槃。",
    "T39n1791_006:0475c18": "[0475c18] 妄想習氣縛種種從心生(至)我說是心量 此",
    "T39n1791_006:0475c19": "言六道生死。依正境界。是妄想世俗心量也。",
    "T39n1791_006:0475c20": "如大慧言第一義諦亦如是。離諸根量宗因",
    "T39n1791_006:0475c21": "譬喻。謂對世諦心量故說第一義量。上第一",
    "T39n1791_006:0475c22": "義量亦皆對治說也。故楞嚴云言妄顯諸真。",
    "T39n1791_006:0475c23": "妄真同二妄。猶非真非真。云何見所見。皆是",
    "T39n1791_006:0475c24": "絕真俗對待情見。欲令如實證入。",
    "T39n1791_006:0475c25": "[0475c25] 爾時大慧菩薩摩訶薩(至)云何為語云何為義",
    "T39n1791_006:0475c26": " 因上言如實了知。則得解脫。故舉菩薩當",
    "T39n1791_006:0475c27": "依於義。莫著言說。而問云何為語為義。",
    "T39n1791_006:0475c28": "[0475c28] 佛言諦聽當為汝說(至)相對談說是名為語",
    "T39n1791_006:0475c29": " 言妄想習氣為因。喉舌齶等為緣。出諸音聲",
    "T39n1791_006:0476a01": "文字談說。故名為語。",
    "T39n1791_006:0476a02": "[0476a02] 云何為義菩薩摩訶薩(至)種種行相是名為義",
    "T39n1791_006:0476a03": " 此明實義。是大菩薩於寂靜處。以正念觀",
    "T39n1791_006:0476a04": "察。見人法二空。趣涅槃城自覺境界。滅諸妄",
    "T39n1791_006:0476a05": "習。行諸地勝進行相。至如來地所證實法。故",
    "T39n1791_006:0476a06": "名為義。",
    "T39n1791_006:0476a07": "[0476a07] 復次大慧菩薩摩訶薩(至)入離言說自證境界",
    "T39n1791_006:0476a08": " 明諸菩薩善語義者。達非一異。如燈照色。",
    "T39n1791_006:0476a09": "而色非燈也。謂因燈見色不得言異。而色非",
    "T39n1791_006:0476a10": "燈。故不得言一。以譬因語入義不得言異。而",
    "T39n1791_006:0476a11": "義非語故不得言一。故云因語言燈。入離言",
    "T39n1791_006:0476a12": "說自證實義。",
    "T39n1791_006:0476a13": "[0476a13] 復次大慧若有於不生不滅(至)是愚夫見非賢",
    "T39n1791_006:0476a14": "聖也 此明若有於不生不滅等染淨諸法",
    "T39n1791_006:0476a15": "中。如言取義。計言說與義一者名建立。計言",
    "T39n1791_006:0476a16": "說與義異者名誹謗。言以異於彼起分別故",
    "T39n1791_006:0476a17": "者。釋成計異。譬如所見種種幻事。計以為實。",
    "T39n1791_006:0476a18": "是愚夫虛妄見解。非聖人也。釋成計一。",
    "T39n1791_006:0476a19": "[0476a19] 爾時世尊重說頌言若隨言取義建立於諸法",
    "T39n1791_006:0476a20": "以彼建立故死墮地獄中 言諸愚夫隨言取",
    "T39n1791_006:0476a21": "義。建立諸法。以計有法不免惡道。誹謗亦爾。",
    "T39n1791_006:0476a22": "[0476a22] 蘊中無有我非蘊即是我不如彼分別亦復非",
    "T39n1791_006:0476a23": "無有 蘊中無有我。以況言說中無義。非蘊",
    "T39n1791_006:0476a24": "即是我。以況言說不即是義。言真實義不如",
    "T39n1791_006:0476a25": "彼愚夫妄想建立。亦復非無明離有無也。",
    "T39n1791_006:0476a26": "[0476a26] 如愚所分別一切皆有性若如彼所見皆應見",
    "T39n1791_006:0476a27": "真實 言若如彼愚夫所分別見。一切言義",
    "T39n1791_006:0476a28": "悉有實性者。一切凡愚即是見真諦人。應名",
    "T39n1791_006:0476a29": "聖人。",
    "T39n1791_006:0476b01": "[0476b01] 一切染淨法悉皆無體性不如彼所見亦非無",
    "T39n1791_006:0476b02": "所有 以彼愚夫不能見真諦故。凡愚所見",
    "T39n1791_006:0476b03": "染淨等法悉無自性。故云不如彼所見。亦非",
    "T39n1791_006:0476b04": "無所有。謂真實義非涉有無。唯是聖人自覺",
    "T39n1791_006:0476b05": "聖智之所能證。",
    "T39n1791_006:0476b06": "[0476b06] 復次大慧我當為汝(至)阿耨多羅三藐三菩提",
    "T39n1791_006:0476b07": " 如來因上菩薩當善語義相。欲明知語者",
    "T39n1791_006:0476b08": "是識。知義者是智。故次□智識相也。",
    "T39n1791_006:0476b09": "[0476b09] 大慧智有三種謂世間智(至)計有無法 言計",
    "T39n1791_006:0476b10": "著有無者。是凡夫外道世間情見智也。",
    "T39n1791_006:0476b11": "[0476b11] 云何出世間智謂一切二乘著自共相 二乘",
    "T39n1791_006:0476b12": "之人。計著陰界處等自共相故。不達法空。行",
    "T39n1791_006:0476b13": "斷生死希望涅槃。是出世間智也。",
    "T39n1791_006:0476b14": "[0476b14] 云何出世間上上智(至)證法無我入如來地",
    "T39n1791_006:0476b15": " 明自覺聖智。觀自共相一切諸法。本不生滅。",
    "T39n1791_006:0476b16": "離有離無。達人法二無我。證如來地。是名出",
    "T39n1791_006:0476b17": "世間上上智。",
    "T39n1791_006:0476b18": "[0476b18] 大慧復有三種智(至)知生滅智知不生滅智",
    "T39n1791_006:0476b19": " 明如來一智。應物有殊也。謂導二乘。知自共",
    "T39n1791_006:0476b20": "相。應凡夫知生滅。類菩薩知不生滅。故復言",
    "T39n1791_006:0476b21": "三種也。",
    "T39n1791_006:0476b22": "[0476b22] 復次大慧生滅是識(至)離相無相及有無因是",
    "T39n1791_006:0476b23": "智 言生滅墮有無。及有無因皆是識。無生",
    "T39n1791_006:0476b24": "滅離有無及因名智。",
    "T39n1791_006:0476b25": "[0476b25] 有積集相是識(至)不著境界相是智 積集種",
    "T39n1791_006:0476b26": "子起現行相是識。又能熏積集諸法種子相",
    "T39n1791_006:0476b27": "名識。",
    "T39n1791_006:0476b28": "[0476b28] 三和合相應生是識(至)無得相是智 我及根",
    "T39n1791_006:0476b29": "塵三事和合相應生是識。不藉緣生。不因境",
    "T39n1791_006:0476c01": "起。無礙相應。性自神解名智。",
    "T39n1791_006:0476c02": "[0476c02] 證自聖智所行境界如水中月不入不出故",
    "T39n1791_006:0476c03": " 言自聖智覺諸境界無實。如水中月。故無出",
    "T39n1791_006:0476c04": "入也。又云智性本明。固非生滅。但以離妄名",
    "T39n1791_006:0476c05": "生。妄覆言滅。如水淨月現。水濁影沈。而月",
    "T39n1791_006:0476c06": "性常爾。本無出入也。",
    "T39n1791_006:0476c07": "[0476c07] 爾時世尊重說頌言採集業為心觀察法為智",
    "T39n1791_006:0476c08": "慧能證無相建自在威光 採集業種為生死",
    "T39n1791_006:0476c09": "因。名為心識。觀察諸法如夢幻鏡像。不隨煩",
    "T39n1791_006:0476c10": "惱而造諸業名智。能證無相淨妙法身。威光",
    "T39n1791_006:0476c11": "自在。是名為慧。",
    "T39n1791_006:0476c12": "[0476c12] 境界縛為心覺想生為智無相及增勝智慧於",
    "T39n1791_006:0476c13": "中起 言為夢幻境界所縛者。名妄想心。覺",
    "T39n1791_006:0476c14": "種種不實境界從妄想生者。名為智。無相八",
    "T39n1791_006:0476c15": "地也。及增勝者如來地。言佛慧從八地如來",
    "T39n1791_006:0476c16": "地生。",
    "T39n1791_006:0476c17": "[0476c17] 心意及與識離諸分別想得無分別法佛子非",
    "T39n1791_006:0476c18": "聲聞 心者第八藏識也。意者第七識也。及",
    "T39n1791_006:0476c19": "與識者前六識也。故下偈云。藏識名為心。思",
    "T39n1791_006:0476c20": "量性名意。能了諸境相。是故說名識。言覺藏",
    "T39n1791_006:0476c21": "識。及諸轉識虛妄故。不復分別也。佛子者菩",
    "T39n1791_006:0476c22": "薩也。言得無妄想分別法。即是菩薩。非聲聞",
    "T39n1791_006:0476c23": "也。",
    "T39n1791_006:0476c24": "[0476c24] 寂滅殊勝忍如來清淨智生於菩勝義遠離",
    "T39n1791_006:0476c25": "諸所行 仁王經中說有五忍。謂伏。信。順。無",
    "T39n1791_006:0476c26": "生。寂滅。各有下中上品。地前但得伏忍三品。",
    "T39n1791_006:0476c27": "九地如次配次三忍。十地等覺及佛。得寂滅",
    "T39n1791_006:0476c28": "忍。故云寂滅殊勝忍。是如來清淨智也。明佛",
    "T39n1791_006:0476c29": "忍淨智。從勝義諦生。妄想心識所行境界。皆",
    "T39n1791_006:0477a01": "悉遠離。",
    "T39n1791_006:0477a02": "[0477a02] 我有三種智聖者能明照分別於諸相開示一",
    "T39n1791_006:0477a03": "切法 如來隨機說法有三種智。是聖人照",
    "T39n1791_006:0477a04": "明知分別諸相不實。開示一切令悟實法。",
    "T39n1791_006:0477a05": "[0477a05] 我智離諸相超過於二乘(至)了達唯心故 言",
    "T39n1791_006:0477a06": "二乘厭生死求涅槃。計有五陰等諸法。不達",
    "T39n1791_006:0477a07": "唯心量。佛智清淨。知陰界處相不實。名達心",
    "T39n1791_006:0477a08": "量。",
    "T39n1791_006:0477a09": "[0477a09] 復次大慧諸外道有九種轉變見 因上智識",
    "T39n1791_006:0477a10": "相中外道智知生滅。是故次明外道九種生",
    "T39n1791_006:0477a11": "滅轉變。謂或境轉心變。或心轉境變也。",
    "T39n1791_006:0477a12": "[0477a12] 所謂形轉變相轉變(至)起有無轉變論 依正",
    "T39n1791_006:0477a13": "形狀不同。名形轉變。五陰相生住異滅。一念",
    "T39n1791_006:0477a14": "不住。名相轉變。言無因邪因能生諸法。名因",
    "T39n1791_006:0477a15": "轉變。心生境起能所相應。名相應轉變。有無",
    "T39n1791_006:0477a16": "四句見。名見轉變。言所生法從冥諦自在等",
    "T39n1791_006:0477a17": "生。名生轉變。諸有為法滅。名物轉變。緣能顯",
    "T39n1791_006:0477a18": "果。名緣明了轉變。緣所作法差別。名所作明",
    "T39n1791_006:0477a19": "了轉變。諸外道因是九種轉變。起有無見。生",
    "T39n1791_006:0477a20": "轉變論。",
    "T39n1791_006:0477a21": "[0477a21] 此中形轉變者謂形別異見(至)一切法變亦復",
    "T39n1791_006:0477a22": "如是 明此形轉變。譬如以金作諸器服。則",
    "T39n1791_006:0477a23": "有種種形狀不同。言有轉變。非金性變也。一",
    "T39n1791_006:0477a24": "切諸法轉變亦爾。妙明真體常住不易。凡夫",
    "T39n1791_006:0477a25": "外道無有知者。",
    "T39n1791_006:0477a26": "[0477a26] 諸餘外道種種計著(至)一切轉變如是應知",
    "T39n1791_006:0477a27": " 言諸餘外道。乃至所作明了轉變。種種計著",
    "T39n1791_006:0477a28": "皆非一異。但妄想故。如是一切轉變。",
    "T39n1791_006:0477a29": "[0477a29] 譬如乳酪酒果等熟(至)自心所見無外物故",
    "T39n1791_006:0477b01": " 外道妄計一切性轉變非一非異。譬如乳酪",
    "T39n1791_006:0477b02": "酒果等熟也。因乳得酪不得言異。氣味不同",
    "T39n1791_006:0477b03": "不得言一。彼實無有無法可轉變也。言有無",
    "T39n1791_006:0477b04": "法是自心妄現。外性無實故。",
    "T39n1791_006:0477b05": "[0477b05] 如此皆是愚迷凡夫(至)如石女兒說有生死",
    "T39n1791_006:0477b06": " 此結皆是愚夫自妄想習氣言有轉變。如夢",
    "T39n1791_006:0477b07": "幻見色。石女生兒。本無是法。何得論有生滅",
    "T39n1791_006:0477b08": "轉變。",
    "T39n1791_006:0477b09": "[0477b09] 爾時世尊重說頌言形處時轉變大種及諸根",
    "T39n1791_006:0477b10": "中有漸次生妄想非明智 外道言形處時節",
    "T39n1791_006:0477b11": "四大作種諸根轉變。二乘之人計有中陰漸",
    "T39n1791_006:0477b12": "續生陰。悉是妄想。",
    "T39n1791_006:0477b13": "[0477b13] 諸佛不分別緣起及世間但諸緣世間如乾闥",
    "T39n1791_006:0477b14": "婆城 佛知因緣所起法無生。非如彼妄想",
    "T39n1791_006:0477b15": "分別。計因緣中有世間諸法轉變也。但世間",
    "T39n1791_006:0477b16": "從緣起者。如乾闥婆城本不實故。是知以智",
    "T39n1791_006:0477b17": "照之。即世法而成佛法。故無分別。以情執",
    "T39n1791_006:0477b18": "之。即佛法而成世法。故論轉變。一心實不動。",
    "T39n1791_006:0477b19": "二見自成差。同共一法中。別成凡聖解。",
    "T39n1791_006:0477b20": "[0477b20] 爾時大慧菩薩摩訶薩(至)深密義及解義相",
    "T39n1791_006:0477b21": " 大慧因上偈言大種及諸根。中有漸次生。即",
    "T39n1791_006:0477b22": "是深密執著義。既有密執。亦應有斷。密執得",
    "T39n1791_006:0477b23": "解脫故。舉深密執著義。反解脫義相以請問。",
    "T39n1791_006:0477b24": "一本作一切法相續義。解脫義。",
    "T39n1791_006:0477b25": "[0477b25] 令我及諸菩薩摩訶薩(至)不著言說令轉所依",
    "T39n1791_006:0477b26": " 無思益物。猶如日月摩尼水火等也。餘義",
    "T39n1791_006:0477b27": "如經自明。言知密執解脫無實。有如是益。是",
    "T39n1791_006:0477b28": "故應請。",
    "T39n1791_006:0477b29": "[0477b29] 佛言諦聽當為汝說(至)執著有無欲樂堅密",
    "T39n1791_006:0477c01": " 此明一切諸法虛妄無體。不可言說。聖人方",
    "T39n1791_006:0477c02": "便引接眾生。令知不實故。作種種言說。凡愚",
    "T39n1791_006:0477c03": "不了。計著言說而取其義。執著深密。所謂相",
    "T39n1791_006:0477c04": "執著。乃至三乘一乘執著。此等密執其數無",
    "T39n1791_006:0477c05": "量。皆是外道凡愚眾生。自妄想執。如蠶作繭",
    "T39n1791_006:0477c06": "而自纏縛。以此執著轉教他人。是為纏他。故",
    "T39n1791_006:0477c07": "執著有無欲樂堅密。而不自覺。",
    "T39n1791_006:0477c08": "[0477c08] 大慧此中實無密非密相(至)求其體性不可得",
    "T39n1791_006:0477c09": "故 上段經文並敘計。此正明諸法實義也。",
    "T39n1791_006:0477c10": "故言此中實無密非密相。若定有者。諸大菩",
    "T39n1791_006:0477c11": "薩則不能見諸法寂靜無有分別也。若諸外",
    "T39n1791_006:0477c12": "道凡夫。能了唯心所見本無外物。皆同無相。",
    "T39n1791_006:0477c13": "隨順觀察。於有無一切法。悉見寂靜。故無密",
    "T39n1791_006:0477c14": "縛非密縛相。然此非唯本來無縛。亦無有解。",
    "T39n1791_006:0477c15": "不悟諸法實義者。妄見縛與解耳。何以故。無",
    "T39n1791_006:0477c16": "有縛解。謂一切凡情聖量有無諸法。悉虛妄",
    "T39n1791_006:0477c17": "故。求其實體皆不可得。",
    "T39n1791_006:0477c18": "[0477c18] 復次大慧愚癡凡夫(至)是則無有密非密相",
    "T39n1791_006:0477c19": " 言有三毒。及愛來生富樂果報。與貪喜俱行。",
    "T39n1791_006:0477c20": "故有三界生死相續不斷。",
    "T39n1791_006:0477c21": "[0477c21] 復次大慧若有執著(至)一切諸密縛皆悉不生",
    "T39n1791_006:0477c22": " 言心縛則一切縛。與塵勞而共起。故云諸",
    "T39n1791_006:0477c23": "識密縛次第而起。心解則一切解。與實相而",
    "T39n1791_006:0477c24": "相應。故云一切密縛皆悉不生。出要之方莫",
    "T39n1791_006:0477c25": "越於此。",
    "T39n1791_006:0477c26": "[0477c26] 爾時世尊重說頌言不實妄分別是名為密相",
    "T39n1791_006:0477c27": "若能如實知諸密網皆斷 為不實妄想故。",
    "T39n1791_006:0477c28": "說有密縛。若了真實。解脫尚無。密網豈有。",
    "T39n1791_006:0477c29": "[0477c29] 凡愚不能了隨言而取義譬如蠶處繭妄想自",
    "T39n1791_006:0478a01": "纏縛 言凡夫不知諸法無性隨言取義。故",
    "T39n1791_006:0478a02": "為妄想而自纏縛。",
    "T39n1791_006:0478a03": "[0478a03] 爾時大慧菩薩摩訶薩(至)此但妄計耳 因上",
    "T39n1791_006:0478a04": "言於一切法執著深密。其數無量。皆是凡愚",
    "T39n1791_006:0478a05": "自分別執。縛解俱無。大慧將設難料簡。恐墮",
    "T39n1791_006:0478a06": "空見。故先牒問。如世尊說。由種種心分別諸",
    "T39n1791_006:0478a07": "法者。即上佛言相等密執有無量種。皆是凡",
    "T39n1791_006:0478a08": "愚自分別等文也。非諸法有自性者。牒上佛",
    "T39n1791_006:0478a09": "言一切諸法。求其體性不可得也。此但妄計",
    "T39n1791_006:0478a10": "耳。牒上佛言此中無縛亦無有解。不了實者",
    "T39n1791_006:0478a11": "見縛解耳。",
    "T39n1791_006:0478a12": "[0478a12] 世尊若但妄計無諸法者染淨諸法將無悉壞",
    "T39n1791_006:0478a13": " 此明定宗正設難也。若言但妄分別。計有",
    "T39n1791_006:0478a14": "種種縛解。而實無諸法者。則無眾生雜染煩",
    "T39n1791_006:0478a15": "惱。亦無聖人清淨涅槃。將非如來悉壞一切",
    "T39n1791_006:0478a16": "法。墮空見耶。",
    "T39n1791_006:0478a17": "[0478a17] 佛言大慧如是如是(至)此但妄執無有性相",
    "T39n1791_006:0478a18": " 上大慧問中有二種難。一難如來言無縛解。",
    "T39n1791_006:0478a19": "則無染淨一切諸法。二難如來墮空見過。佛",
    "T39n1791_006:0478a20": "言如是等印述所問。先答前難言。真實道理",
    "T39n1791_006:0478a21": "實無眾生煩惱。亦無清淨涅槃。此但虛妄計",
    "T39n1791_006:0478a22": "執。本無諸法性相也。",
    "T39n1791_006:0478a23": "[0478a23] 然諸聖者以聖慧眼如實知見有諸法自性",
    "T39n1791_006:0478a24": " 此答後難也。言我不墮空見。一切聖人有真",
    "T39n1791_006:0478a25": "實法自性。唯聖人以聖智知。以慧眼能見。不",
    "T39n1791_006:0478a26": "墮空見也。是知上既遣有言空。今復示真片",
    "T39n1791_006:0478a27": "斷。但離情執。而真性自明。故謂如實知見。",
    "T39n1791_006:0478a28": "[0478a28] 大慧白言若諸聖人(至)不同凡愚之所分別",
    "T39n1791_006:0478a29": " 上因佛言有諸法自性。不墮空見。大慧復欲",
    "T39n1791_006:0478b01": "設難料簡。還牒問言。若諸聖人以聖智能知。",
    "T39n1791_006:0478b02": "以慧眼能見。有諸法真實自性。非天肉眼所",
    "T39n1791_006:0478b03": "能知見。不同凡愚妄分別見。故大慧因此躡",
    "T39n1791_006:0478b04": "跡起疑。申五種難。望如來決也。",
    "T39n1791_006:0478b05": "[0478b05] 云何凡愚得離分別不能覺了諸聖法故 第",
    "T39n1791_006:0478b06": "一凡聖各別難也。言外道愚夫。既不見聖人",
    "T39n1791_006:0478b07": "真實法性。云何能依真以捨妄。故云不能如",
    "T39n1791_006:0478b08": "實覺了諸聖人法故。",
    "T39n1791_006:0478b09": "[0478b09] 世尊彼非顛倒(至)聖見遠離有無相故 第二",
    "T39n1791_006:0478b10": "非倒不倒難也。言亦不得說彼愚夫。為顛",
    "T39n1791_006:0478b11": "倒不顛倒也。何以故非倒不倒。謂凡聖既各",
    "T39n1791_006:0478b12": "別。愚夫不見聖人離於有無真實法故。若&#x751E;",
    "T39n1791_006:0478b13": "見聖人所見法。又行世俗妄想事。可言顛倒。",
    "T39n1791_006:0478b14": "以本不真實故。不得言倒非倒也。",
    "T39n1791_006:0478b15": "[0478b15] 聖亦不如凡所分別如是得故非自所行境界",
    "T39n1791_006:0478b16": "相故 第三明聖同凡倒難也。言諸聖人。亦",
    "T39n1791_006:0478b17": "不同凡虛妄分別。有所得相故。明非是聖人",
    "T39n1791_006:0478b18": "自智所行境界相故。故不同凡如是得也。若",
    "T39n1791_006:0478b19": "行自境界。即非無所得。是亦同凡。",
    "T39n1791_006:0478b20": "[0478b20] 彼亦見有諸法性相(至)墮於諸法性相見故",
    "T39n1791_006:0478b21": " 此正立難也。言彼聖人行自境界。亦有諸法",
    "T39n1791_006:0478b22": "真實性相。即同凡愚妄計執性而顯現故。而",
    "T39n1791_006:0478b23": "又不說真實法性因緣非緣之所以故。墮於",
    "T39n1791_006:0478b24": "凡愚妄執諸法性相見故。此謂聖人亦同凡",
    "T39n1791_006:0478b25": "倒也。",
    "T39n1791_006:0478b26": "[0478b26] 世尊其餘境界既不同此(至)孰能於法了知性",
    "T39n1791_006:0478b27": "相 此重釋成也。其餘境界者。即三界凡夫",
    "T39n1791_006:0478b28": "境界也。言凡乖聖道過乃無窮。若聖異凡亦",
    "T39n1791_006:0478b29": "復如是。若聖若凡。誰能於法如實了知真實",
    "T39n1791_006:0478c01": "性相。",
    "T39n1791_006:0478c02": "[0478c02] 世尊諸法性相不因分別(至)所見法相無如是",
    "T39n1791_006:0478c03": "法 第四明凡境非妄難也。言諸法性相自",
    "T39n1791_006:0478c04": "有。不由分別而有也。云何佛言以分別故。而",
    "T39n1791_006:0478c05": "有諸法耶。世尊。分別心相。諸法境相。二相各",
    "T39n1791_006:0478c06": "異。因不相似。云何諸法而由分別有也。復以",
    "T39n1791_006:0478c07": "何事故。而謂凡愚分別諸法。而諸法性非如",
    "T39n1791_006:0478c08": "是有。言為眾生捨分別故。說如分別所見法",
    "T39n1791_006:0478c09": "相。無如是實法耶。此明凡夫所見境界。是實",
    "T39n1791_006:0478c10": "非妄。不由分別而有以立難也。",
    "T39n1791_006:0478c11": "[0478c11] 世尊何故令諸眾生(至)而說聖智自性事故",
    "T39n1791_006:0478c12": " 第五明聖墮有見難也。言佛何故令彼凡夫",
    "T39n1791_006:0478c13": "離有無見。而復執著真實法性聖智境界。墮",
    "T39n1791_006:0478c14": "於有見。何故不說空如來藏。非心行處寂滅",
    "T39n1791_006:0478c15": "之法。而說聖智所行真實自性事耶。此墮有",
    "T39n1791_006:0478c16": "見也。佛上又言分別法性非如是有。是墮無",
    "T39n1791_006:0478c17": "見。此難聖人亦墮有無也。",
    "T39n1791_006:0478c18": "[0478c18] 佛言大慧我非不說(至)遠離有無一切諸著",
    "T39n1791_006:0478c19": " 明如來方便說有聖智真實自性。即無真實",
    "T39n1791_006:0478c20": "之相可得。絕凡聖量。唯證相應。總答前五難",
    "T39n1791_006:0478c21": "也。故語大慧。我非不說離見超情寂滅空法。",
    "T39n1791_006:0478c22": "墮於有見。何故不墮有見。已說聖智所證實",
    "T39n1791_006:0478c23": "法。不違真空自性事故。我為眾生無始覺故。",
    "T39n1791_006:0478c24": "計著有無。於如實空法。以如實不空聖智事",
    "T39n1791_006:0478c25": "說。令彼聞是法已。不生斷常怖畏。亦能如我",
    "T39n1791_006:0478c26": "所證實法。離惑亂妄想相。入唯識真實性。知",
    "T39n1791_006:0478c27": "其所見別無外法。悟空無相及於無作三解",
    "T39n1791_006:0478c28": "脫門。得如實法印。了聖人境界。故離有無凡",
    "T39n1791_006:0478c29": "情聖量一切計著也。",
    "T39n1791_006:0479a01": "[0479a01] 復次大慧菩薩摩訶薩(至)及彼宗因生相故",
    "T39n1791_006:0479a02": " 此言一切法真實自性本不生。不應更立不",
    "T39n1791_006:0479a03": "生宗也。文有六節以破立宗情執 一法本",
    "T39n1791_006:0479a04": "不生破。言菩薩不應成立一切諸法皆悉不",
    "T39n1791_006:0479a05": "生者。總標勸也。何以故不應立不生宗。謂一",
    "T39n1791_006:0479a06": "切法本來無有故。及彼宗因生相悉本來無",
    "T39n1791_006:0479a07": "有故。不得立不生宗也。",
    "T39n1791_006:0479a08": "[0479a08] 復次大慧一切法不生(至)彼宗有待而生故",
    "T39n1791_006:0479a09": " 二因待生法破。明若立不生宗。即自壞不生",
    "T39n1791_006:0479a10": "義也。又徵何以故自壞不生義。以所立彼不",
    "T39n1791_006:0479a11": "生宗。要因待生法故。說不生宗。不生若因他",
    "T39n1791_006:0479a12": "生法說。即是自壞不生義。故中論云。若法為",
    "T39n1791_006:0479a13": "待成。是法還成待。",
    "T39n1791_006:0479a14": "[0479a14] 又彼宗即入一切法中不生相亦不生故 三",
    "T39n1791_006:0479a15": "責同諸法破。又彼不生宗。即入一切法數中。",
    "T39n1791_006:0479a16": "一切法者。世出世。生不生。有無一異常非常",
    "T39n1791_006:0479a17": "等法也。若立不生宗。即入一切法數。言一切",
    "T39n1791_006:0479a18": "法不生相本亦不生。故不待立也。",
    "T39n1791_006:0479a19": "[0479a19] 又彼宗諸分而成故(至)有無相亦不生故 四",
    "T39n1791_006:0479a20": "假五分成墮有無破。又彼立不生宗。要假因",
    "T39n1791_006:0479a21": "喻合結五分而成。故不應立。又彼不生宗。於",
    "T39n1791_006:0479a22": "有無法上立皆不即。此宗即入一切法數中",
    "T39n1791_006:0479a23": "也。有無性相本亦不生故。何處得立不生宗",
    "T39n1791_006:0479a24": "也。",
    "T39n1791_006:0479a25": "[0479a25] 是故一切法不生(至)展轉因異相故 五立宗",
    "T39n1791_006:0479a26": "多過破。是故若立一切法不生宗。即自壞不",
    "T39n1791_006:0479a27": "生義也。結勸不應如是立宗。五分論成多過",
    "T39n1791_006:0479a28": "失故。言因體性本不生上。更立不生宗。故",
    "T39n1791_006:0479a29": "云展轉因也。異相故者。一切法體性不生。與",
    "T39n1791_006:0479b01": "不生宗異也。",
    "T39n1791_006:0479b02": "[0479b02] 如不生一切法空無自性亦如是 六相望准",
    "T39n1791_006:0479b03": "例破。言如不生既爾。一切法空無自性不應",
    "T39n1791_006:0479b04": "立宗。亦復如是。",
    "T39n1791_006:0479b05": "[0479b05] 大慧菩薩摩訶薩(至)而生驚恐遠離大乘 上",
    "T39n1791_006:0479b06": "總破不應立宗。此語菩薩應說一切法。體同",
    "T39n1791_006:0479b07": "幻夢。性離有無也。如幻夢現故。生不成生",
    "T39n1791_006:0479b08": "也。幻夢不現故。不生不成不生也。成上不因",
    "T39n1791_006:0479b09": "立宗。不得說生不生也。故云如幻如夢。見不",
    "T39n1791_006:0479b10": "見故。然一切法。皆是惑亂妄想相故。若說生",
    "T39n1791_006:0479b11": "不生。愚癡凡夫多墮有無。而生怖畏。若言如",
    "T39n1791_006:0479b12": "幻如夢。二情自遣。結會前說有真實自性。離",
    "T39n1791_006:0479b13": "有離無。應如是悟入即契大乘。",
    "T39n1791_006:0479b14": "[0479b14] 爾時世尊重說頌言無自性無說無事無所依",
    "T39n1791_006:0479b15": "凡愚妄分別惡覺如死屍 言一切法無自性",
    "T39n1791_006:0479b16": "相。亦無言說若事若理。能依心所依處悉無。",
    "T39n1791_006:0479b17": "但是愚夫妄想惡覺。無有慧命。如彼死屍也。",
    "T39n1791_006:0479b18": "頌上如來印述所難。先答前問。言諸法性非",
    "T39n1791_006:0479b19": "如是有。此但妄計等。",
    "T39n1791_006:0479b20": "[0479b20] 一切法不生外道所成立以彼所有生非緣所",
    "T39n1791_006:0479b21": "成立 此明諸法性相本不生也。外道不了。",
    "T39n1791_006:0479b22": "計虛妄法。成立有生。以彼所立生者非謂因",
    "T39n1791_006:0479b23": "緣所成也。計從神我冥諦等生也。若能覺了",
    "T39n1791_006:0479b24": "法從緣生即無自性。無自性故即是無生也。",
    "T39n1791_006:0479b25": "[0479b25] 一切法不生智者不分別彼宗因生故此覺則",
    "T39n1791_006:0479b26": "便壞 言智者知一切法體是不生故。不作",
    "T39n1791_006:0479b27": "有無分別也。若不生宗因他生法立。如此妄",
    "T39n1791_006:0479b28": "覺。即壞本不生義也。此二偈頌上一切法不",
    "T39n1791_006:0479b29": "生。不應立宗也。",
    "T39n1791_006:0479c01": "[0479c01] 譬如目有翳妄想見毛輪諸法亦如是凡愚妄",
    "T39n1791_006:0479c02": "分別 謂妄想分別計有諸法者。譬如翳目",
    "T39n1791_006:0479c03": "見毛輪垂髮也。",
    "T39n1791_006:0479c04": "[0479c04] 三有唯假名無有實法體(至)遊行無分別 言",
    "T39n1791_006:0479c05": "三界有無生死諸法。但有假名。而無實義。愚",
    "T39n1791_006:0479c06": "夫不達聖人方便言教是假施設。由此分別",
    "T39n1791_006:0479c07": "妄想計度名言事相以為實有。惑亂心識。佛",
    "T39n1791_006:0479c08": "子菩薩能知如來方便言說無可計度。超過",
    "T39n1791_006:0479c09": "情量所行境界。無有分別。",
    "T39n1791_006:0479c10": "[0479c10] 無水取水相斯由渴愛起凡愚見法爾諸聖則",
    "T39n1791_006:0479c11": "不然 由渴愛故。無水處妄作水想。以譬愚",
    "T39n1791_006:0479c12": "夫由癡愛故。無生滅有無處。妄作生滅有無",
    "T39n1791_006:0479c13": "想。此四偈頌上大慧假立五種難也。",
    "T39n1791_006:0479c14": "[0479c14] 聖人見清淨生於三解脫(至)是故生聖果 言",
    "T39n1791_006:0479c15": "三解脫從聖人清淨知見生也。遠離生滅常",
    "T39n1791_006:0479c16": "行無相境者。亦無有無一異等法也。由此有",
    "T39n1791_006:0479c17": "無平等悟諸法實相。是故能生聖人果也。",
    "T39n1791_006:0479c18": "[0479c18] 云何法有無云何成平等(至)亂相爾時滅 佛",
    "T39n1791_006:0479c19": "自徵問何者是有無。何者為平等。謂彼愚夫",
    "T39n1791_006:0479c20": "不達諸法虛妄。計著有無故。內外惑亂。若能",
    "T39n1791_006:0479c21": "了者有無妄想本來平等。亂相自亡。上三偈",
    "T39n1791_006:0479c22": "半。頌如來答五種難。結會諸法有真實自性。",
    "T39n1791_006:0479c23": "有無平等。能生聖果。是故唯證相應。莫妄分",
    "T39n1791_006:0479c24": "別。",
    "T39n1791_006:0479c25": "[0479c25] 爾時大慧菩薩摩訶薩(至)不起分別說名為",
    "T39n1791_006:0479c26": "智 大慧因上言三有唯假名。無有實法體。",
    "T39n1791_006:0479c27": "又云一切法不生。智者不分別。故舉此智不",
    "T39n1791_006:0479c28": "得能所分別以請問也。",
    "T39n1791_006:0479c29": "[0479c29] 世尊何故彼智不得於境(至)一異義故言不得",
    "T39n1791_006:0480a01": "耶 為如一米投多米。相似不辨故。智不得",
    "T39n1791_006:0480a02": "也。",
    "T39n1791_006:0480a03": "[0480a03] 為以諸法自相共相種種不同更相隱蔽而不",
    "T39n1791_006:0480a04": "得耶 為如少鹽投多水。味相隱蔽故。智不",
    "T39n1791_006:0480a05": "得也。",
    "T39n1791_006:0480a06": "[0480a06] 為山巖石壁簾幔帷障之所覆隔而不得耶",
    "T39n1791_006:0480a07": " 為如是等障外有物故。智不得也。",
    "T39n1791_006:0480a08": "[0480a08] 為極遠極近老小盲冥諸根不具而不得耶",
    "T39n1791_006:0480a09": " 極近者眼睫也。此上四節定宗。自下一一牒",
    "T39n1791_006:0480a10": "難也。",
    "T39n1791_006:0480a11": "[0480a11] 若不了諸法自相共相(至)以有境界而不知",
    "T39n1791_006:0480a12": "故 以有來事不能分別得故。應是無智也。",
    "T39n1791_006:0480a13": "[0480a13] 若以諸法自相共相種種不同(至)非不知故",
    "T39n1791_006:0480a14": " 言非是無前境界相與智和合名為智也。",
    "T39n1791_006:0480a15": "[0480a15] 若山巖石壁(至)智不具足而不知故 以有此",
    "T39n1791_006:0480a16": "諸事不能分別故。亦是無智。",
    "T39n1791_006:0480a17": "[0480a17] 佛言大慧此實是智(至)智慧於中畢竟無得",
    "T39n1791_006:0480a18": "如來言此實是智。非如汝說不得前境名無",
    "T39n1791_006:0480a19": "智也。汝說有前境迭相隱覆故智慧不得。我",
    "T39n1791_006:0480a20": "謂境界假名無實智慧不得者應是智。以覺諸",
    "T39n1791_006:0480a21": "法唯是自心。有無性離。智慧於中了無所得。",
    "T39n1791_006:0480a22": "[0480a22] 以無得故爾焰不起入三脫門智體亦忘 言",
    "T39n1791_006:0480a23": "以不得於事故。智於境界不生。入三解脫門。",
    "T39n1791_006:0480a24": "智體尚亦忘。況餘外法乎。",
    "T39n1791_006:0480a25": "[0480a25] 非如一切覺想凡夫(至)如是而知名為不知",
    "T39n1791_006:0480a26": " 明非如惡覺妄想愚夫。無始虛偽戲論熏習。",
    "T39n1791_006:0480a27": "計著諸法有無形相。作如是而知者。名為不",
    "T39n1791_006:0480a28": "知也。",
    "T39n1791_006:0480a29": "[0480a29] 不了諸法唯心所見(至)其心住於斷見中故",
    "T39n1791_006:0480b01": " 言彼愚夫不覺諸法唯是自心現量。計我我",
    "T39n1791_006:0480b02": "所。分別境智以為實有。以障礙遠近諸根不",
    "T39n1791_006:0480b03": "具故。不知外法是有是無。即名無智。名為斷",
    "T39n1791_006:0480b04": "見。",
    "T39n1791_006:0480b05": "[0480b05] 為令捨離如是分別說一切法唯心建立 言",
    "T39n1791_006:0480b06": "三界萬法唯心建立者。是一切如來應眾生",
    "T39n1791_006:0480b07": "病發藥之要也。故伽陀云。知諸法唯心。便捨",
    "T39n1791_006:0480b08": "外塵相。由此息分別。悟平等真如。是謂但離",
    "T39n1791_006:0480b09": "妄緣。即如如佛。凡情聖量不待別作觀行而",
    "T39n1791_006:0480b10": "自銷殞。",
    "T39n1791_006:0480b11": "[0480b11] 爾時世尊重說頌言若有於所緣智慧不觀見",
    "T39n1791_006:0480b12": "彼無智非智是名妄計者 牒頌計有所緣一",
    "T39n1791_006:0480b13": "切法自共相一異義。種種境界事。不能觀察",
    "T39n1791_006:0480b14": "分別知也。縱使能知亦不是智。不知非無智。",
    "T39n1791_006:0480b15": "若言知不知為智不智者。是妄想愚夫所計",
    "T39n1791_006:0480b16": "也。",
    "T39n1791_006:0480b17": "[0480b17] 無邊相互隱障礙及遠近(至)是名為邪智 是",
    "T39n1791_006:0480b18": "二頌皆上三句牒。下一句破斥。如文自明。"
}