{
    "X26n0576_001:0990b06": " 觀音大士降筆法語",
    "X26n0576_001:0990b08": "南海老衲。致語善信。吾會有願。普度世人。因有心經。",
    "X26n0576_001:0990b09": "流傳甚久。口誦者既多茫昧。強解者流入野狐。將吾",
    "X26n0576_001:0990b10": "一片人天胥度之心。而為果報小乘之義。深可憫惻",
    "X26n0576_001:0990b11": "蒙道　祖呂師逐字解。痛掃支離。歸於明顯。吾道心",
    "X26n0576_001:0990b12": "燈。賴以不滅。善哉善哉。世人若能信心奉持。身有光",
    "X26n0576_001:0990b13": "明。吉神擁護。不墮輪迴。不落苦趣。萬千罪蘖。一概消",
    "X26n0576_001:0990b14": "除。幸速付梓。普成善果。",
    "X26n0576_001:0990b15": "大悲呪偈",
    "X26n0576_001:0990b16": "白蓮馥郁。紫竹青葱。七情破蔽慧癡蒙。五蘊悟真空",
    "X26n0576_001:0990b17": "四果融通。海日擁",
    "X26n0576_001:0990b18": "　　慈容。",
    "X26n0576_001:0990b19": "此偈。係於道光辛丑年。七月二十九日。蒙",
    "X26n0576_001:0990b20": "大士降筆曰。老衲特示此大悲呪偈。可莊嚴於大",
    "X26n0576_001:0990b21": "悲呪。多心經之首。凡善信誠誦此偈者。大有感應。",
    "X26n0576_001:0990b22": "可廣傳諷。功德收皈等論。茲特敬錄補刊。普望善",
    "X26n0576_001:0990b23": "信。虔誠補誦。廣布流通。福德無量。",
    "X26n0576_001:0990c03": "多心經",
    "X26n0576_001:0990c05": "孚佑帝君　註解",
    "X26n0576_001:0990c06": "金邑培真道人　校正重鐫",
    "X26n0576_001:0990c07": "般若波羅蜜多心經",
    "X26n0576_001:0990c08": "【註】般若。智慧也。波羅蜜。到彼岸也。多。定也。經徑也。",
    "X26n0576_001:0990c09": "言此經。乃定心之徑路也。",
    "X26n0576_001:0990c10": "觀自在菩薩。行深般若波羅蜜多時。照見五蘊皆空。",
    "X26n0576_001:0990c11": "度一切苦厄。舍利子。色不異空。空不異色。色即是空。",
    "X26n0576_001:0990c12": "空即是色。受想行識(音志)亦復如是。舍利子。是諸法空",
    "X26n0576_001:0990c13": "相。不生不滅。不垢不淨。不增不減。是故空中無色。無",
    "X26n0576_001:0990c14": "受想行識。無眼耳鼻舌身意。無色聲香味觸法。無眼",
    "X26n0576_001:0990c15": "界。乃至無意識(音式)界。無無明。亦無無明盡。乃至無老",
    "X26n0576_001:0990c16": "死。亦無老死盡。無苦集滅道。無智亦無得。以無所得。",
    "X26n0576_001:0990c17": "故菩提薩埵。(音孕)依般若波羅蜜多故心無罣(音卦)礙。無",
    "X26n0576_001:0990c18": "罣礙。故無有恐怖。遠離顛倒夢想。究竟涅槃。三世諸",
    "X26n0576_001:0990c19": "佛。依般若波羅蜜多。故得阿耨多羅三藐三菩提。故",
    "X26n0576_001:0990c20": "知般若波羅蜜多。是大神呪。是大明呪。是無上呪。是",
    "X26n0576_001:0990c21": "無等等呪。能除一切苦。真實不成。故說般若波羅蜜",
    "X26n0576_001:0990c22": "多呪。即說呪曰。揭諦揭諦。波羅揭諦。波羅僧揭諦。菩",
    "X26n0576_001:0990c23": "提薩婆訶",
    "X26n0576_001:0990c24": "【註】觀自在者。變化從心。達觀自得也。菩。覺也。薩。情",
    "X26n0576_001:0991a01": "也。義理先具。能覺一切有情之義。蘊藏也。色受想",
    "X26n0576_001:0991a02": "行識。謂之五蘊。全經重此一句。度一切苦厄。兼自",
    "X26n0576_001:0991a03": "度度他而言。舍利子人名。因色而有受。因受而有",
    "X26n0576_001:0991a04": "想。因想而有行。行之不得則識於心而不忘。五者",
    "X26n0576_001:0991a05": "相因。諸法空相者。謂真性。有而非有。無而非無。是",
    "X26n0576_001:0991a06": "諸法之空相也。真性累劫不毀。故不生不滅。真性",
    "X26n0576_001:0991a07": "本來無染。故不垢不淨。真性不著一物。故不增不",
    "X26n0576_001:0991a08": "減。眼耳鼻舌身意。謂之六根。色聲香味觸法。謂之",
    "X26n0576_001:0991a09": "六塵。一切諸法皆緣意起。故法屬意。或謂法與發",
    "X26n0576_001:0991a10": "同。即發動也。亦通目之所見為眼界。心之所之。為",
    "X26n0576_001:0991a11": "意識界。無無明者。無昏昧之處也。無老死者。常存",
    "X26n0576_001:0991a12": "不壞也。苦。煩惱也。集。積也。猶云積萬過于愆於一",
    "X26n0576_001:0991a13": "身也。二者謂之苦果苦因。滅。涅槃也。道。路也。猶云",
    "X26n0576_001:0991a14": "修行得路也。二者謂之樂果樂因。梵語。菩提薩埵。",
    "X26n0576_001:0991a15": "華言菩薩。涅不生。槃不死。阿。無也。耨多羅。上也。三。",
    "X26n0576_001:0991a16": "正也。藐。等也。三菩提。正覺也。揭諦揭諦。揭妙諦以",
    "X26n0576_001:0991a17": "度人也。重言之。自度度他也。僧。眾也。薩婆訶。疾速",
    "X26n0576_001:0991a18": "也。謂疾速成就一切眾生也。",
    "X26n0576_001:0991a19": "【講】阿難說。吾教有觀自在菩薩者。功行最深。具大",
    "X26n0576_001:0991a20": "智慧。造到彼岸之時。照見自己之五蘊。與眾生之",
    "X26n0576_001:0991a21": "五蘊。皆屬空虗。於己則修無上菩提。於人則多方",
    "X26n0576_001:0991a22": "接引。俾一切苦惱之厄。盡歸解脫。弟子舍利子。正",
    "X26n0576_001:0991a23": "是欲離苦厄者。菩薩呼其名而告之曰。舍利子。爾",
    "X26n0576_001:0991a24": "知世間有形者。為色。無形者。為空。不知色乃夢幻",
    "X26n0576_001:0991b01": "泡影。不異夫空也。空乃一真顯露。不異夫色也。色",
    "X26n0576_001:0991b02": "不即是空。空不即是色乎。夫因色而有受。因受而",
    "X26n0576_001:0991b03": "有想。因想而有行。行之不得。則識於心而不忘。此",
    "X26n0576_001:0991b04": "五者相因而見者也。今色即是空。則受想行識。亦",
    "X26n0576_001:0991b05": "復如是矣。由是真性常清常淨。毫無法相可名。不誠",
    "X26n0576_001:0991b06": "為諸法中之空相乎。言乎其妙。則常存不蔽。不生",
    "X26n0576_001:0991b07": "不滅也。湛然清虗。不垢不淨也。自然恰好。不增不",
    "X26n0576_001:0991b08": "減也。是故真空之中。既無色受想行識。則六根俱",
    "X26n0576_001:0991b09": "淨無眼耳鼻舌身意也。六塵不擾。無色聲香味觸",
    "X26n0576_001:0991b10": "法也。六根之累。以眼為先。今眼界既空。則萬緣悉",
    "X26n0576_001:0991b11": "泯。而意識胥忘。將見由定而靜。由靜而慧。無無明。",
    "X26n0576_001:0991b12": "亦無無明盡也。由久而固。由固而貞。無老死。亦無",
    "X26n0576_001:0991b13": "老死盡也。煩惱之苦果。作業之苦因。涅槃之樂果。",
    "X26n0576_001:0991b14": "修持之樂因。一時俱盡。則真空中。本無智慧可名。",
    "X26n0576_001:0991b15": "即到彼岸。亦屬虗假。而又何所得哉。然無智無得。",
    "X26n0576_001:0991b16": "從乎既得菩提以後而言也。若未得之先。豈可無",
    "X26n0576_001:0991b17": "法哉。所以菩提薩埵。以般若波羅蜜多。為修行之",
    "X26n0576_001:0991b18": "法。守其六根。絕其六塵。故心無牽罣滯礙。遠離夫",
    "X26n0576_001:0991b19": "神魂之顛倒。夢寐之妄想。至於不生不死而後已。",
    "X26n0576_001:0991b20": "不但菩薩為然也。即三世諸佛。欲得無上菩提。亦",
    "X26n0576_001:0991b21": "無有不依般若波羅蜜多者。是知般若波羅蜜多。",
    "X26n0576_001:0991b22": "是變化不測之密語。是神光普照之密語。是至極",
    "X26n0576_001:0991b23": "無如之密語。是獨絕無倫之密語。阿難所云。能除",
    "X26n0576_001:0991b24": "一切苦。斯言誠真實而不虗。更有密呪。汝時時誦",
    "X26n0576_001:0991c01": "之。可以生智慧。可以到彼岸矣。呪曰。揭諦揭諦。揭",
    "X26n0576_001:0991c02": "出妙諦以度人也。重言之。自度度他也。波羅揭諦。",
    "X26n0576_001:0991c03": "欲到彼岸。必須賴此妙諦也。僧。眾也。薩婆訶。疾速",
    "X26n0576_001:0991c04": "也。謂疾速成就一切眾生也。總之密呪。雖修行之",
    "X26n0576_001:0991c05": "徑路。而徑路。不外於此心。人能空其五蘊。則主翁",
    "X26n0576_001:0991c06": "常定。而客感自清。豈有不得無上菩提者哉。",
    "X26n0576_001:0991c07": "梅按心經。分六段讀則明顯。自觀自在菩薩。至度",
    "X26n0576_001:0991c08": "一切苦厄。為一段。舍利子。至無智亦無得。為一段。",
    "X26n0576_001:0991c09": "以無所得。至究竟涅槃。為一段。三世諸佛。至故得",
    "X26n0576_001:0991c10": "阿耨多羅三藐三菩提。為一段。故知般若波羅蜜",
    "X26n0576_001:0991c11": "多。至故說般若波羅蜜多呪。為一段。即說呪曰。至",
    "X26n0576_001:0991c12": "菩提薩婆訶。為一段。經文本一氣呵成。分此六段",
    "X26n0576_001:0991c13": "者。猶流水面上見微波。而初讀易於領會也。末段。",
    "X26n0576_001:0991c14": "即字下宜著一又字解之。本經重在一多字。不多",
    "X26n0576_001:0991c15": "不能成功也。",
    "X26n0576_001:0991c17": "般若波羅蜜多心經(畢)",
    "X26n0576_001:0992a03": " 跋",
    "X26n0576_001:0992a05": "金剛經大旨總是欲人守六根。絕六塵。而六根六塵",
    "X26n0576_001:0992a06": "之不淨者。以五蘊未空也。觀自在菩薩。特為拈出。示",
    "X26n0576_001:0992a07": "後學以會歸之路。文僅二百六十八字。而言簡意該。",
    "X26n0576_001:0992a08": "可包金剛經三十二分之全。讀金剛經而不讀心經。",
    "X26n0576_001:0992a09": "是涉博而不知反約也。烏乎可。純陽子敬跋",
    "X26n0576_001:0992a13": " 附呂祖師降三十二次偈",
    "X26n0576_001:0992a15": "第一章",
    "X26n0576_001:0992a16": "　得手工夫切莫疑　　疑心若起便途迷",
    "X26n0576_001:0992a17": "　行行直上山頭去　　柳媚華明遇自奇",
    "X26n0576_001:0992a18": "第二章",
    "X26n0576_001:0992a19": "　作善如登百尺竿　　下來容易上來難",
    "X26n0576_001:0992a20": "　直須勤力行功過　　人獸幾希要細參",
    "X26n0576_001:0992a21": "第三章",
    "X26n0576_001:0992a22": "　迅速光陰不可留　　年年只見水東流",
    "X26n0576_001:0992a23": "　不信試把青菱照　　昔日朱顏今白頭",
    "X26n0576_001:0992a24": "第四章",
    "X26n0576_001:0992b01": "　萬轉身如不繫舟　　風翻浪湧便難收",
    "X26n0576_001:0992b02": "　臨流執定篙和舵　　一路輕帆到岸頭",
    "X26n0576_001:0992b03": "第五章",
    "X26n0576_001:0992b04": "　萬法皆空莫浪求　　如來只在此心頭",
    "X26n0576_001:0992b05": "　清枷愛鎻都拋却　　無取無拘得自由",
    "X26n0576_001:0992b06": "第六章",
    "X26n0576_001:0992b07": "　天堂快樂幾多般　　愛苦諸魂出獄難",
    "X26n0576_001:0992b08": "　苦樂由來爭一念　　青蓮原植沸湯間",
    "X26n0576_001:0992b09": "第七章",
    "X26n0576_001:0992b10": "　恩愛牽纏解不開　　一朝身去不相借",
    "X26n0576_001:0992b11": "　於今撒手無沾滯　　直上靈山白玉臺",
    "X26n0576_001:0992b12": "第八章",
    "X26n0576_001:0992b13": "　富貴由來水上漚　　何須騎鶴上揚州",
    "X26n0576_001:0992b14": "　蓮池有箇收心法　　靜裏時吟七筆勾",
    "X26n0576_001:0992b15": "第九章",
    "X26n0576_001:0992b16": "　華落華開又一年　　人生幾見月常圓",
    "X26n0576_001:0992b17": "　打開名利無栓鎻　　烈火騰騰好種蓮",
    "X26n0576_001:0992b18": "第十章",
    "X26n0576_001:0992b19": "　心境從來要廓清　　休教煩惱日相侵",
    "X26n0576_001:0992b20": "　靈山無限逍遙處　　功德池邊洗六塵",
    "X26n0576_001:0992b21": "第十一章",
    "X26n0576_001:0992b22": "　休教六賊日相攻　　色色形形總是空",
    "X26n0576_001:0992b23": "　悟得本來無一物　　靈臺只在此心中",
    "X26n0576_001:0992b24": "第十二章",
    "X26n0576_001:0992c01": "　心外求經路便差　　水中月影鏡中花",
    "X26n0576_001:0992c02": "　真空妙義君知否　　七寶莊嚴總欠佳",
    "X26n0576_001:0992c03": "第十三章",
    "X26n0576_001:0992c04": "　風旛動處總非真　　自在如如只此心",
    "X26n0576_001:0992c05": "　解得拈華微笑意　　本來何地著纖塵",
    "X26n0576_001:0992c06": "第十四章",
    "X26n0576_001:0992c07": "　流光迅速莫蹉跎　　名利牽纏以網羅",
    "X26n0576_001:0992c08": "　撒手懸崖無別法　　白蓮臺畔禮彌陀",
    "X26n0576_001:0992c09": "第十五章",
    "X26n0576_001:0992c10": "　經營世故日忙忙　　錯認迷途是故鄉",
    "X26n0576_001:0992c11": "　識得本來真面目　　此身原是臭皮囊",
    "X26n0576_001:0992c12": "第十六章",
    "X26n0576_001:0992c13": "　元宵燈後便無燈　　萬古常門只此心",
    "X26n0576_001:0992c14": "　朗照諸天終不滅　　一龕佛火月三更",
    "X26n0576_001:0992c15": "第十七章",
    "X26n0576_001:0992c16": "　見美如無在一心　　莫將勾引怨摩登",
    "X26n0576_001:0992c17": "　防閑女色如防賊　　外寇何能奪主人",
    "X26n0576_001:0992c18": "第十八章",
    "X26n0576_001:0992c19": "　望鄉臺畔尚思家　　月慘風悽冥路斜",
    "X26n0576_001:0992c20": "　縱有紙錢無處使　　都緣一點念頭差",
    "X26n0576_001:0992c21": "第十九章",
    "X26n0576_001:0992c22": "　森羅殿上鬼多般　　百沸油鐺萬刃山",
    "X26n0576_001:0992c23": "　識得如來真實義　　無邊解脫一時閒",
    "X26n0576_001:0992c24": "第二十章",
    "X26n0576_001:0993a01": "　陷溺沉迷已有年　　愛河瀼瀼浪滔天",
    "X26n0576_001:0993a02": "　持經自可登高岸　　何用中流更見船",
    "X26n0576_001:0993a03": "第二十一章",
    "X26n0576_001:0993a04": "　塵緣斷後自消融　　清淨方知色是空",
    "X26n0576_001:0993a05": "　佛即心兮心即佛　　青山只在白雲中",
    "X26n0576_001:0993a06": "第二十二章",
    "X26n0576_001:0993a07": "　聞說西方種異蓮　　花開十丈藕如船",
    "X26n0576_001:0993a08": "　靈臺自有祗園樹　　本地風光即佛天",
    "X26n0576_001:0993a09": "第二十三章",
    "X26n0576_001:0993a10": "　嬌女原是粉骷髏　　暮樂朝歡總不愁",
    "X26n0576_001:0993a11": "　一旦無常歸冥路　　夜臺難逞舊風流",
    "X26n0576_001:0993a12": "第二十四章",
    "X26n0576_001:0993a13": "　聚寶為山未足奇　　不如持經得菩提",
    "X26n0576_001:0993a14": "　金經明示成真路　　何事亡羊泣道岐",
    "X26n0576_001:0993a15": "第二十五章",
    "X26n0576_001:0993a16": "　諸佛菩薩只此心　　何須泥塑與裝金",
    "X26n0576_001:0993a17": "　世間點燭燒香者　　笑倒慈悲觀世音",
    "X26n0576_001:0993a18": "第二十六章",
    "X26n0576_001:0993a19": "　了悟猶如夜得燈　　無窻暗室忽開明",
    "X26n0576_001:0993a20": "　此身不向經中度　　更向何方度此身",
    "X26n0576_001:0993a21": "第二十七章",
    "X26n0576_001:0993a22": "　去惡猶如治亂絲　　寧心自有得開時",
    "X26n0576_001:0993a23": "　若教錯用些兒力　　萬劫牽纏莫了期",
    "X26n0576_001:0993a24": "第二十八章",
    "X26n0576_001:0993b01": "　日夜無期只認真　　略差些子便相爭",
    "X26n0576_001:0993b02": "　誰知一赴泉臺路　　悔把恩仇抵死分",
    "X26n0576_001:0993b03": "第二十九章",
    "X26n0576_001:0993b04": "　鐵面閻羅不狥情　　剉燒舂磨實難禁",
    "X26n0576_001:0993b05": "　試從業鏡臺邊看　　地獄何曾見好人",
    "X26n0576_001:0993b06": "第三十章",
    "X26n0576_001:0993b07": "　陷入汙泥久不回　　西江難洗垢形骸",
    "X26n0576_001:0993b08": "　一朝得證菩提願　　鐵樹奇花處處開",
    "X26n0576_001:0993b09": "第三十一章",
    "X26n0576_001:0993b10": "　北邙山下列墳塋　　荒草迷離怪鳥鳴",
    "X26n0576_001:0993b11": "　長臥泉臺人不醒　　桃殘李謝過清明",
    "X26n0576_001:0993b12": "第三十二章",
    "X26n0576_001:0993b13": "　佛說波羅蜜妙經　　前無千古後無令",
    "X26n0576_001:0993b14": "　註成人鬼齊超度　　功德如天莫比倫",
    "X26n0576_001:0993b18": "節錄",
    "X26n0576_001:0993b19": "呂祖師三品經釋教原委一段。以闡是經真法寶效。",
    "X26n0576_001:0993b20": "釋教清微肇於浩劫。觀空以空。虗無寂滅。昔有至人。",
    "X26n0576_001:0993b21": "名曰燃燈。立於中古。轉大法輪。教化度脫。無量眾生。",
    "X26n0576_001:0993b22": "佛傳始盛。次有佛出。號釋迦文。自種民天。降神贍部。",
    "X26n0576_001:0993b23": "是時周昭。月寅之歲。西印度國。有迦維衛。其國王者。",
    "X26n0576_001:0993b24": "名曰淨梵。四月八日。太子斯誕。三十二相。八十種好。",
    "X26n0576_001:0993c01": "以夙願故。舍國修道。雪山六載。精思苦行。鵲巢於頂。",
    "X26n0576_001:0993c02": "藤穿膝脛。臘月八日。覩明星出。豁然起悟。具六通識。",
    "X26n0576_001:0993c03": "負龍象力。開來繼往。闡教西域。初於鹿苑。繼祗陀林。",
    "X26n0576_001:0993c04": "黃金佈地。佛教崇興。四十九年。應化不一。是時比邱。",
    "X26n0576_001:0993c05": "暨比邱尼。并優婆塞。與優婆夷。凡數千人。俱同聽法。",
    "X26n0576_001:0993c06": "無不得度。有舍利弗。智慧第一。佛嘗因之。宣說法要。",
    "X26n0576_001:0993c07": "有大弟子。名大迦葉。得佛心印。傳佛正宗。佛親授記。",
    "X26n0576_001:0993c08": "是為初祖。又有弟子。名阿難陀。多聞第一。於佛滅後",
    "X26n0576_001:0993c09": "傳佛教典。流怖人間。今之佛藏。皆所宣傳。延及達摩。",
    "X26n0576_001:0993c10": "以大神通。一夕收攝。三十六處。邪魔外道。設洪誓願。",
    "X26n0576_001:0993c11": "自西印度。歷恒沙河。至南贍部。說法演教。宗門大展。",
    "X26n0576_001:0993c12": "授祕密旨。從超悟得。明心見性。佛法無多。一切掃除。",
    "X26n0576_001:0993c13": "片言隻字。參悟本來。凡諸聰明。聞見知識。杜絀不事。",
    "X26n0576_001:0993c14": "渾渾默默。傾傾宗旨。悟諦因緣。無無所無。空無所空。",
    "X26n0576_001:0993c15": "內觀此心。如虗空際。如千江月。如鏡如泡。如華中香。",
    "X26n0576_001:0993c16": "如是空空。以無無空。故無所執。一字之妙。通達無礙。",
    "X26n0576_001:0993c17": "前無無前。後無無後。匪由聞見。玄覽超忽。任諸見聞。",
    "X26n0576_001:0993c18": "頹然自喪。以因緣故。得無因緣。禪宗乃熾。又有歷代。",
    "X26n0576_001:0993c19": "諸大法師。通經律論。取大法藏。闡譯文字。搜剔妙蘊。",
    "X26n0576_001:0993c20": "傳諸三千大千一切閻浮提界。廣為眾生。說無量因。",
    "X26n0576_001:0993c21": "解諸煩惱熱化清涼境。拔諸苦惱。離火宅厄。濟諸幽",
    "X26n0576_001:0993c22": "魂。脫地獄趣。化諸六道。獲天人樂。利賴無窮。象教以",
    "X26n0576_001:0993c23": "昌。流傳既久。厥旨無聞。凡彼緇流。罔得真傳。東西剽",
    "X26n0576_001:0993c24": "竊。言語為宗。機鋒相對。口舌爭雄。所謂禪者。闡演密",
    "X26n0576_001:0994a01": "典。認本來面。無用浮飾。若究厥弊。貽害後人。迷失真",
    "X26n0576_001:0994a02": "宗。累主人翁。出居故舍。入無何有。渺茫漂泊。隨野狐",
    "X26n0576_001:0994a03": "禪。迷罔狂悖。呵佛罵祖。儼大知識。抑又甚者。謬妄罔",
    "X26n0576_001:0994a04": "悟。以譌傳譌。譌以譌承。我佛如來。法法何法。為究本",
    "X26n0576_001:0994a05": "根。故空諸法。文字不立。非去文字。恐後學流。求文字",
    "X26n0576_001:0994a06": "中。昧失本根。故去文字。豈知文字。正難盡去。去文字",
    "X26n0576_001:0994a07": "者。會何沿流。但執文字。作文字觀。佛從文字。究佛經",
    "X26n0576_001:0994a08": "旨。離失真宗。是文字障。斯害道矣。更可仁者。罔知是",
    "X26n0576_001:0994a09": "經。是佛心印。傳流人問。為彼為生。廣為說法。俾有解",
    "X26n0576_001:0994a10": "悟。即彼下等。愚暗不明。資經懺悔。原令此輩。生恭敬",
    "X26n0576_001:0994a11": "心。朝夕諷誦。久或生明。了生死念。力諸善行。脫輪迴",
    "X26n0576_001:0994a12": "趣。或悟耨數。超諸上乘。非第口誦。無悔悟心。便可宥",
    "X26n0576_001:0994a13": "罪。即假口誦。亦獲利益。是彼誦時。生大歡喜。高吟朗",
    "X26n0576_001:0994a14": "咏。令諸幽明。一切眾生。邪魔異類。幽魂餘孽。得聞是",
    "X26n0576_001:0994a15": "經。普沾勝利。咸蒙濟度。非說是經但假口誦。無持受",
    "X26n0576_001:0994a16": "心。無恭敬心。無誠信心。無踊躍心。無均利心。無無私",
    "X26n0576_001:0994a17": "心。乃為誦經。乃獲功德。自流日下。日下日壞。一切佛",
    "X26n0576_001:0994a18": "典。指為衣食。誦經之家。以虗文求。誦經之人。以虗文",
    "X26n0576_001:0994a19": "應。一切眾生。以虗文故。故輕是經。而諸佛法。罔有存",
    "X26n0576_001:0994a20": "者。要知是經。具大解脫。如廣陵散。化諸煩燥。如摩尼",
    "X26n0576_001:0994a21": "珠。化諸煩惱。如般若船。度諸溺者。如波羅蜜。生諸津",
    "X26n0576_001:0994a22": "液。如漆室燈。燭諸幽暗。具此種種。無量利益。但作文",
    "X26n0576_001:0994a23": "字。草草有過。便如糟相曾無所賴。以故禪宗。知此等",
    "X26n0576_001:0994a24": "故。掃除一切。冥心內觀。空內外相。寂坐玄默。領一參",
    "X26n0576_001:0994b01": "頭。究極旨趣。有掃於空。空無所空。以無空故。乃明斯",
    "X26n0576_001:0994b02": "旨。若住暗室。張一焰炬。無物不見。無不明朗。罔所障",
    "X26n0576_001:0994b03": "礙。無障礙故。付子說也。與天完足。與天地俱。不為物",
    "X26n0576_001:0994b04": "囿。不有於物。斯之為梵。梵香烟於。幽明交濟。斯之為",
    "X26n0576_001:0994b05": "禪。禪理淵微。天人悉究。究厥旨者。佛菩提種。如是如"
}