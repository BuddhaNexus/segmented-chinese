{
    "X77n1522_019:0231a13": "新脩科分六學僧傳卷第十九",
    "X77n1522_019:0231a15": "淛東沙門 曇噩 述",
    "X77n1522_019:0231a16": "  忍辱學",
    "X77n1522_019:0231a17": "持志科",
    "X77n1522_019:0231a18": "晉支孝龍[0231a18] 淮陽人。美風姿。少喜清言。常以小品為心",
    "X77n1522_019:0231a19": "要。陳留阮瞻&#x9834;川庾凱從之遊。或嘲之曰。大晉龍興。",
    "X77n1522_019:0231a20": "天下為家。沙門何不全膚髮。去袈裟。釋梵服。被綾羅。",
    "X77n1522_019:0231a21": "龍曰。抱一以逍遙。唯寂唯寞。以致誠。剪髮毀容。改服",
    "X77n1522_019:0231a22": "變形。彼謂我辱。我棄彼榮。故無心於貴而愈貴。無心",
    "X77n1522_019:0231a23": "於安而愈安耳。初得放光。便能講解。學者追崇之。後",
    "X77n1522_019:0231a24": "不知所終。",
    "X77n1522_019:0231b01": "晉康僧淵[0231b01] 西域人。生關中。梵相而漢語。有志操。誦放",
    "X77n1522_019:0231b02": "光道行。為心要。成帝時。與康法暢支敏度俱渡江。有",
    "X77n1522_019:0231b03": "才思。名譽甚遠著人物始義論等。暢常捉麈尾行。每",
    "X77n1522_019:0231b04": "遇名賓。輒清談盡日。庚元規曰。此麈尾乃常在乎。暢",
    "X77n1522_019:0231b05": "曰。廉者不取。貪者不與。故得常在也。敏度亦有風&#x97F5;。",
    "X77n1522_019:0231b06": "著傳譯經錄行世。[0231b06] 淵以清約自將。每行乞食。人初不",
    "X77n1522_019:0231b07": "知其賢。偶逢陳郡殷浩。浩與語。終日不能屈。為改觀。",
    "X77n1522_019:0231b08": "結友。琅邪王茂弘。以鼻隆眼深戲之。淵曰。鼻眼人面",
    "X77n1522_019:0231b09": "之山淵也。山不高不靈。淵不深不清。聞者以為名對。",
    "X77n1522_019:0231b10": "建寺豫章山。帶江近邑。有茂林脩竹之勝奇。比丘多",
    "X77n1522_019:0231b11": "過之。歿於此山。",
    "X77n1522_019:0231b12": "晉竺法乘[0231b12] 不知何許人。敏悟絕倫。依竺法護為沙彌。",
    "X77n1522_019:0231b13": "護愛其清真有氣節。護住持殷富。長安有男子。世奉",
    "X77n1522_019:0231b14": "佛。一夕蒼黃入寺。從護借錢二十萬。護未答。乘年十",
    "X77n1522_019:0231b15": "三。從旁對曰。和尚意已許矣。客退。乘曰。觀其人情色。",
    "X77n1522_019:0231b16": "非實借錢者。特欲相試耳。護曰。吾意亦以為然。明日",
    "X77n1522_019:0231b17": "男子領其宗人百餘輩。來請戒法。且謝借錢之過。曰",
    "X77n1522_019:0231b18": "妄以世俗。仰測道德。為愧。自是乘名聞關右。後遊燉",
    "X77n1522_019:0231b19": "煌建寺。從之者如雲。至武夫悍卒。戎狄頑很。向化革",
    "X77n1522_019:0231b20": "心。既歿葬其處 同學竺法行。竺法存。並以高潔致",
    "X77n1522_019:0231b21": "名。",
    "X77n1522_019:0231b22": "晉竺僧度[0231b22] 姓王氏。始名晞。字玄宗。東莞人也。少孤。天",
    "X77n1522_019:0231b23": "姿秀發。獨事母。以孝聞。年十六。求同郡楊德慎女茗",
    "X77n1522_019:0231b24": "華為妻。既納采矣。而苕華母亡。俄其父又亡。繼而晞",
    "X77n1522_019:0231c01": "母亦亡。由是感悟。易名出家。妻移書以承宗奉祀之",
    "X77n1522_019:0231c02": "義勸焉。係之以詩。辭尤悽惋。度不為動。答書與詩。以",
    "X77n1522_019:0231c03": "見其志。而絕之。卒究&#x7FA3;經。著毗曇旨歸。行世。",
    "X77n1522_019:0231c04": "晉慧持[0231c04] 慧遠之弟也。&#x51B2;默有遠量。長八尺。風神俊爽。",
    "X77n1522_019:0231c05": "年十四。讀書日倍同學。年十八出家。與遠俱師事安",
    "X77n1522_019:0231c06": "公。精究經論。在廬山三千僧。推以為冠。其姑為尼。名",
    "X77n1522_019:0231c07": "道儀。自江夏觀化都下。持送之。止東安寺。衛軍王珣",
    "X77n1522_019:0231c08": "因賞識。珣既請西域沙門僧伽羅叉。出中阿含經。持",
    "X77n1522_019:0231c09": "為詳定。後還山。豫章太守范&#x5BD7;。請講法華毗曇。於是",
    "X77n1522_019:0231c10": "珣以書問&#x5BD7;。遠持兄弟孰愈。&#x5BD7;答曰。誠今日之二難",
    "X77n1522_019:0231c11": "也。王曰。然觀其兄。則足以見其弟矣。又惡得而優劣",
    "X77n1522_019:0231c12": "哉。羅什致書。願結為友。持欲遊蛾眉。遠留之不可。曰",
    "X77n1522_019:0231c13": "人生愛聚。若獨喜離何如。持曰。出家當以西方為期",
    "X77n1522_019:0231c14": "耳。徑去不顧。時桓玄殷仲堪在荊州。持無停意。止蜀",
    "X77n1522_019:0231c15": "之龍淵精舍。大弘佛法。刺史毛璩。雅相傾挹。道俗爭",
    "X77n1522_019:0231c16": "追崇之。有譙縱者。攻殺毛璩。據蜀自王。縱有從子道",
    "X77n1522_019:0231c17": "福。凶悖尤甚。將兵入持所居。眾驚潰。持方盥&#x6F44;。神色",
    "X77n1522_019:0231c18": "無忤。道福至旁。持彈指漉水。淡然自若。福愧汗下。出",
    "X77n1522_019:0231c19": "謂人曰。大人故與眾異也。以義&#x7188;八年卒。將終謂弟",
    "X77n1522_019:0231c20": "子曰。經言。戒如平地。眾善由生。若行住坐臥。宜自謹。",
    "X77n1522_019:0231c21": "經籍在東間者。以付道泓。在西間者。付曇蘭。遂歿。壽",
    "X77n1522_019:0231c22": "七十六。",
    "X77n1522_019:0231c23": "晉慧永[0231c23] 生潘氏。河內人。年十二。師事沙門曇現。學於",
    "X77n1522_019:0231c24": "安公。而與慧遠善。同遊匡山。依止西林。有一虎。隨永",
    "X77n1522_019:0232a01": "常臥室中。客多不敢造門。永每叱去之。以進客。&#x751E;出",
    "X77n1522_019:0232a02": "邑暮歸。至烏橋。烏橋營主醉。騎馬當道。遮永不聽過。",
    "X77n1522_019:0232a03": "永以杖指馬。馬驚走。營主墮地。因致疾。且就永寺悔",
    "X77n1522_019:0232a04": "罪。永曰。非貧道本意。必戒神所為耳。[0232a04] 填南將軍何無",
    "X77n1522_019:0232a05": "忌填潯陽。駐虎溪。請永及慧遠相見。遠擁徒百餘。皆",
    "X77n1522_019:0232a06": "端整有風敘。高言華論。舉動可觀。永獨執杖持&#x76CB;。翛",
    "X77n1522_019:0232a07": "然而往。當時之人。莫不高永公之標致。而偉遠公之",
    "X77n1522_019:0232a08": "模範也。義&#x7188;十年歿。壽八十三 又沙門僧融。亦有",
    "X77n1522_019:0232a09": "高行苦節。通靈。能伏鬼物云。",
    "X77n1522_019:0232a10": "宋道淵[0232a10] 生&#x51A6;氏。不知何許人。出家。止京師東安寺。善",
    "X77n1522_019:0232a11": "經論。潛光隱德。世莫知之。後開講。使學者積滯冰釋。",
    "X77n1522_019:0232a12": "移止彭城寺。宋文帝特師敬焉。沒壽七十有八 弟",
    "X77n1522_019:0232a13": "子慧琳。通內外典。誹諧好談笑。長於製作。然誕傲矜",
    "X77n1522_019:0232a14": "伐。頗為清議所黜。宋世祖雅重之。家見常昇獨榻。一",
    "X77n1522_019:0232a15": "日淵詣傅亮。而琳先在座。不為淵禮。坐自如。淵怒見",
    "X77n1522_019:0232a16": "於色。亮杖琳二十乃已。後琳著黑白論達性論。皆詆",
    "X77n1522_019:0232a17": "訶釋教。顏延之宗炳駮之。各萬餘言。",
    "X77n1522_019:0232a18": "宋道溫[0232a18] 生皇甫氏。玄晏先生之後也。事廬山遠公長",
    "X77n1522_019:0232a19": "安什公。住襄陽檀溪寺。善大乘諸經。樊沔間。師宗之。",
    "X77n1522_019:0232a20": "吳國張邵填襄陽。子敷&#x751E;聽溫講還。邵問溫何如。敷",
    "X77n1522_019:0232a21": "曰。義解足以析微。道心莫之能測。邵躬往候之。後從",
    "X77n1522_019:0232a22": "容謂曰。法師如不棄。當處以別駕。溫即日引去。曰彼",
    "X77n1522_019:0232a23": "且桎桔我矣。邵嘆恨。孝武建初中。自江陵詔至京師。",
    "X77n1522_019:0232a24": "止中興寺。大明中。詔為都邑僧主。四年皇太后。造普",
    "X77n1522_019:0232b01": "賢像成。就寺齋房慶讚。感應真之瑞。賜錢五十萬。詔",
    "X77n1522_019:0232b02": "闢齋房。為天安寺。太始中歿。壽六十五 有沙門僧",
    "X77n1522_019:0232b03": "慶。善三論。惠定善涅槃毗曇。僧嵩者亦以能講授聞。",
    "X77n1522_019:0232b04": "但莫年邪執。死時舌本先爛云。",
    "X77n1522_019:0232b05": "宋道亮[0232b05] 不知何許人。住京此北多寶寺。悟解絕倫。神",
    "X77n1522_019:0232b06": "觀英特。然性剛忤物。元嘉末。被徙南越。時人譏其不",
    "X77n1522_019:0232b07": "能保身。亮曰。業景可逃乎。與弟子智琳等十二人。留",
    "X77n1522_019:0232b08": "廣州。六年講授眾經。化行嶺外。大明中。還止京師。法",
    "X77n1522_019:0232b09": "席復盛。著成實義疏八卷。太始中歿。壽九十九。[0232b09] 同時",
    "X77n1522_019:0232b10": "有沙門靜林慧隆。俱有道行。林善涅槃經。隆&#x751E;臥疾。",
    "X77n1522_019:0232b11": "有送和劑。至者云。秣陵令所送。授已忽不見。隆服之",
    "X77n1522_019:0232b12": "即愈。蓋神授也。",
    "X77n1522_019:0232b13": "宋智一[0232b13] 居靈隱山中。標致高潔。翛然有出塵&#x97F5;。望之",
    "X77n1522_019:0232b14": "知其為世外士也。姿性善嘯。引聲一發。窅眇入雲。抑",
    "X77n1522_019:0232b15": "楊縱翕。殊合律呂。颼飀凄切。聽者生哀。謂之哀松梵。",
    "X77n1522_019:0232b16": "養一白猿。遠放林壑。&#x7ADA;立呼之。調極清婉。猿則隨至。",
    "X77n1522_019:0232b17": "謂之白猿梵。眾因以猿父目之。若乃像前讚詠。塔下",
    "X77n1522_019:0232b18": "歌謠。或唄起經筵。或頌流齋會。使物類感之。則此心",
    "X77n1522_019:0232b19": "之&#x8657;靈。進於善矣。",
    "X77n1522_019:0232b20": "齊曇遷[0232b20] 生建康支氏。少出家。遊心竺義。兼通孔老。善",
    "X77n1522_019:0232b21": "辭章。研究十地。&#x751E;註之。以行世。巧於轉讀。梵聲清婉。",
    "X77n1522_019:0232b22": "特拔終古。與彭城王義康。范曄王曇首遊。初居祗洹",
    "X77n1522_019:0232b23": "寺。後徙烏衣寺。終始一節。不為世俗變也。范曄既被",
    "X77n1522_019:0232b24": "誅。合門十二。喪莫敢舉。遷貨衣&#x76CB;。營葬焉。孝武聞而",
    "X77n1522_019:0232c01": "義之。謂徐爰曰。卿著宋書。慎勿遺此士也。建元四年",
    "X77n1522_019:0232c02": "卒。壽九十九。",
    "X77n1522_019:0232c03": "齊法慧[0232c03] 生夏侯氏。不知何許人。持律甚嚴。隱禹穴天",
    "X77n1522_019:0232c04": "柱&#x5CEF;。誦法華經。足不履人間者三十年。為汝南周顒",
    "X77n1522_019:0232c05": "所師禮。王公貴人。得一識面。為一時美談。終於所居",
    "X77n1522_019:0232c06": "云。",
    "X77n1522_019:0232c07": "梁僧喬[0232c07] 生吳興之華氏。少&#x96B7;龍光寺出家。&#x751E;聞前脩",
    "X77n1522_019:0232c08": "立義同異於僧旻。且慕其論議英敏。撫掌屢歎。願師",
    "X77n1522_019:0232c09": "事之。隆昌間。拉同寺僧整。寶淵。慧濟。慧紹。請旻移住。",
    "X77n1522_019:0232c10": "以遂研究。&#x758E;衣糲食。貧寒不小變。閱三四年。優習經",
    "X77n1522_019:0232c11": "論。於是旻還莊嚴。時沙門慧生。問旻曰。諸子優劣。可",
    "X77n1522_019:0232c12": "得聞乎。旻曰。喬之儒雅清&#x8657;。履今用古。固遺法之所",
    "X77n1522_019:0232c13": "寄也。整之精勤博綜。情懷可重。亦同業之所推也。淵",
    "X77n1522_019:0232c14": "之心性偏激。濟之&#x5C2B;羸。紹之資費蕭條。雖不免於累。",
    "X77n1522_019:0232c15": "而皆有所成。則其志之同如此。天監初卒。年三十六。",
    "X77n1522_019:0232c16": "梁慧韶[0232c16] 生丹陽之田里。其先&#x9834;川陳氏也。幼養於兄。",
    "X77n1522_019:0232c17": "以友悌稱。年十二。出家稟戒。遊京揚。聽莊嚴旻公釋",
    "X77n1522_019:0232c18": "成論。僅再講。即盡記憶通暢。因謂同學慧&#x5CEF;曰。吾如",
    "X77n1522_019:0232c19": "是。將非其所開之義淺歟。抑其善教然歟。遂更依藏",
    "X77n1522_019:0232c20": "法師於開善。鑽仰日至。後依龍光綽法師。貧無以得",
    "X77n1522_019:0232c21": "論本。眾共斥不許住。時方嚴寒。獨一帔。因鬻之以資",
    "X77n1522_019:0232c22": "寫論。久之武陵王填巴蜀。邀與俱。訓徒龍淵寺。&#x751E;講",
    "X77n1522_019:0232c23": "罷。坐房中。見神人青袷服。致敬曰。法師幸常此弘道。",
    "X77n1522_019:0232c24": "當相擁衛也。先苦氣疾。每思慮輒發。至是頓愈。法席",
    "X77n1522_019:0233a01": "推為成都盛。凡學者有失。皆自罰。性不騎乘。間赴貴",
    "X77n1522_019:0233a02": "家請。值雨潦泥淖。必策杖戴笠往。天監七年。忽染微",
    "X77n1522_019:0233a03": "恙。醫者以&#x732A;脂藥進。拒不服。而禮佛誦經。顏色怡悅",
    "X77n1522_019:0233a04": "如常時。候問者以為喜。乃告曰。吾茲無處不痛。政若",
    "X77n1522_019:0233a05": "敗車行路。常患摧折。但自強耳。頃之卒于寺之摩訶",
    "X77n1522_019:0233a06": "堂。是年七月三日也。春秋五十四。既卒。民有應始豐",
    "X77n1522_019:0233a07": "者。夢被攝。至閻王所。聞趣迎韶法師。及至。王降階。合",
    "X77n1522_019:0233a08": "掌頂禮。還坐殿上。畫文書。作大政字。俄法師飛騰去。",
    "X77n1522_019:0233a09": "安浦寺尼夢。送法師等五百僧。登七寶梯。到天宮殿。",
    "X77n1522_019:0233a10": "梁慧皎[0233a10] 未詳姓氏。會稽上虞人。住嘉祥寺。好學。春夏",
    "X77n1522_019:0233a11": "講演。秋冬著述。撰涅槃義疏十卷。及梵網經疏。行于",
    "X77n1522_019:0233a12": "世。又&#x751E;以唱公所撰名僧傳。黜隱遁。而取榮顯。誠非",
    "X77n1522_019:0233a13": "吾釋割親逃祿。薙染本指。於是作高僧傳十四卷。且",
    "X77n1522_019:0233a14": "曰。若實行潛光。則高而不名。寡德適時。則名而不高。",
    "X77n1522_019:0233a15": "名而不高。本非所紀。高而不名。則備今錄。後不知所",
    "X77n1522_019:0233a16": "終。",
    "X77n1522_019:0233a17": "梁曇准[0233a17] 弘姓。魏郡湯陰人。出家從智誕法師受業。善",
    "X77n1522_019:0233a18": "涅槃法華。住昌樂王寺。既承齊之竟陵王講說。遂南",
    "X77n1522_019:0233a19": "渡。止湘宮寺。隨席談論。不憚涂沮。次公嘆曰。此北道",
    "X77n1522_019:0233a20": "人。非徒其容止言笑可觀。至於烈亮恢廓。揚搉理妙。",
    "X77n1522_019:0233a21": "殊有標致。臨川王映。長沙王晃。尤加欽禮。廬江何默。",
    "X77n1522_019:0233a22": "彭城劉繪。造房接足。請誥戒。北面而成業者。二百餘",
    "X77n1522_019:0233a23": "人。天監十四年終。壽七十七 寺復有智深比丘。亦",
    "X77n1522_019:0233a24": "魏人也。博綜經論。天子王侯。莫不賓禮。性好直言。無",
    "X77n1522_019:0233b01": "所推屑。每語及北方僭叛事。輒慍見於色。由是自致",
    "X77n1522_019:0233b02": "廢棄。不甚顯。",
    "X77n1522_019:0233b03": "梁道宗[0233b03] 荊州江陵人。氏族則未聞也。蚤歲薙染。居瓦",
    "X77n1522_019:0233b04": "棺寺。性脩潔。動靜有常度。力學甘貧苦。齊末大饑。分",
    "X77n1522_019:0233b05": "衛不給。南遊嶺表。其道大行。且誓以死化誘。已而卒。",
    "X77n1522_019:0233b06": "壽五十餘。[0233b06] 法敝居延賢寺。其進業固窮。視宗殊未讓。",
    "X77n1522_019:0233b07": "天監初。西遊陸海。東歸全楚。弘宣有功焉。",
    "X77n1522_019:0233b08": "梁慧簡[0233b08] 有道業戒行。素以膽勇。為建武王公門。師及",
    "X77n1522_019:0233b09": "王公出填。荊州。邀與之偕。州治之東偏。有別齋三間。",
    "X77n1522_019:0233b10": "尤便近。然空無人居久矣。蓋以數見怪異。而易致凶",
    "X77n1522_019:0233b11": "惡也。至是而簡得之中一間。以奉佛像。旁二間以安",
    "X77n1522_019:0233b12": "經書。以接賓客。簡當臥未起。俄見一黑衣無目人。從",
    "X77n1522_019:0233b13": "壁間出。倚門立。簡時心目了了。即欲語不可得。然意",
    "X77n1522_019:0233b14": "念觀世音。不小輟。其人曰。知君精進。故爾相試。今能",
    "X77n1522_019:0233b15": "操守不亂如此。吾又安敢逼哉。忽入壁間。不復出。簡",
    "X77n1522_019:0233b16": "徐起澡盥。禮誦訖。以倦復就寢。夢向所見人曰。僕自",
    "X77n1522_019:0233b17": "漢末居此數百年。為性剛直。多不能容。君既淨行自",
    "X77n1522_019:0233b18": "脩。故以相讓。毋恐也。自此絕無他。雖歷積載如一日。",
    "X77n1522_019:0233b19": "去後終無有繼簡者。",
    "X77n1522_019:0233b20": "魏道登[0233b20] 生東莞芮氏。聰警有信力。聞徐州僧藥明經",
    "X77n1522_019:0233b21": "論。挾策從之。悉究涅槃法華勝鬘。後從僧淵究成論。",
    "X77n1522_019:0233b22": "譽動魏都。屢見徵聘。同學法度曰。盍行乎隨方適化。",
    "X77n1522_019:0233b23": "為物津梁。彼慧遠拂衣廬阜。曇諦滅&#x8FF9;昆山。亦秪一",
    "X77n1522_019:0233b24": "時耳。豈可以今日比哉。及到洛陽。寵逮族屬。以其本",
    "X77n1522_019:0233c01": "姓不華。詔易耐氏。玄侶追隨。講說斯盛。晚年居恒岳。",
    "X77n1522_019:0233c02": "遂終於報德寺。壽八十五。時景明間也。",
    "X77n1522_019:0233c03": "魏法貞[0233c03] 未詳氏族。渤海東莞人。九歲出家。居洛下廣",
    "X77n1522_019:0233c04": "德寺。年十一。師事道記。誦法華經。意所不解。隨以造",
    "X77n1522_019:0233c05": "問。遂通曉其義。記尤加獎。稍長善成實論。與僧建齊",
    "X77n1522_019:0233c06": "名。時人以建文句無雙。以貞為入微獨步。且相友愛。",
    "X77n1522_019:0233c07": "每講。聽者千數。得襯施。造像供養。清河王懌。汝南王",
    "X77n1522_019:0233c08": "悅。並頂禮奉訓戒。會魏德衰陵。以圖南邁。以梁普通",
    "X77n1522_019:0233c09": "二年。貞為進騎所及而死。春秋六十一矣 建清河",
    "X77n1522_019:0233c10": "人。又有慧&#x8066;道寂。皆記公弟子。學亦可尚。建南達江",
    "X77n1522_019:0233c11": "陰。止何園寺。武帝詔集僧於樂受殿立義。而建之業",
    "X77n1522_019:0233c12": "頓進。&#x8066;寂不知所終。",
    "X77n1522_019:0233c13": "魏僧意者[0233c13] 每聚徒於太山之谷山寺。寺有高麗像。相",
    "X77n1522_019:0233c14": "國像。女國像。吳國像。崑岡像。岱京像。凡七像。皆金銅",
    "X77n1522_019:0233c15": "範模。相好姝麗。列之殿堂。不置關鑰。以縱瞻仰。而鳥",
    "X77n1522_019:0233c16": "獸無敢入者。故靈&#x2567F;讚云。應感而來。誠無指屬。謂其",
    "X77n1522_019:0233c17": "神通冥著。不知何所從來也。意束躬供養。迄於暮齒。",
    "X77n1522_019:0233c18": "[0233c18] 將終之前一夕。見已亡沙彌。禮拜云。違奉已來。常為",
    "X77n1522_019:0233c19": "天帝驅役。廢脩道業。竊聞天帝。不久請師講經。願因",
    "X77n1522_019:0233c20": "一言。獲免形苦。意即澡浴更衣。焚香端坐以俟。未幾。",
    "X77n1522_019:0233c21": "果有冠服羽儀。如世之貴顯者。入寺。而意竟逝。且其",
    "X77n1522_019:0233c22": "都講維那職事之人。各在異邑。驗其逝去。皆同日也。",
    "X77n1522_019:0233c23": "齊曇遵[0233c23] 河北程氏子。少厭欲塵。而容色美盛。&#x751E;投法",
    "X77n1522_019:0233c24": "光出家。光公恐其或染或淨。遣令返俗。資學既明。允",
    "X77n1522_019:0234a01": "當時寄。有魏擢為員外郎。非其志也。復請光公。而光",
    "X77n1522_019:0234a02": "公猶以前患不許。遵跪啟曰。今畢命歸依。永崇至道。",
    "X77n1522_019:0234a03": "如不允副。必從邪見。壞及三寶。光審其識至。即為授",
    "X77n1522_019:0234a04": "具。而就勗督之學。功踰一紀。一乘頓義。法界心源。並",
    "X77n1522_019:0234a05": "披析義理。挺超時匠。初化行洛下。流衍齊楚晉魏。乃",
    "X77n1522_019:0234a06": "至燕趙。通以言教。攝治相襲。而無著述。丞相淮陰王",
    "X77n1522_019:0234a07": "肱深器禮之。年踰七十。舉為國都。尋陞統。俄而小疾。",
    "X77n1522_019:0234a08": "坐誦維摩勝鬘。終卷而逝。年八十有五。遵賦性清高。",
    "X77n1522_019:0234a09": "舉止有法。開戶褰帷。形無妄涉。口靡俗談。目罔邪睹。",
    "X77n1522_019:0234a10": "然而敬愛前脩。撫循後進。世罕其比。光公終日。遵方",
    "X77n1522_019:0234a11": "居齊州。聞訃號慟。悶絕從&#x7240;墜地。熱血涌口。其孝如",
    "X77n1522_019:0234a12": "此。",
    "X77n1522_019:0234a13": "齊曇衍[0234a13] 南&#x5156;州夏侯氏也。生而齒牙具。人以為異。七",
    "X77n1522_019:0234a14": "歲入鄉塾。十五本州推擇充都。公事暇則聽講僧寺",
    "X77n1522_019:0234a15": "中。十八舉秀才。至鄴都。過光公法席。即稟歸戒。究心",
    "X77n1522_019:0234a16": "佛乘。年二十三。遂依光祝髮受具。愈益進學。至忘食",
    "X77n1522_019:0234a17": "息。或有所疑。咨之碩宿。皆辭讓不能對。&#x751E;顧謂其徒",
    "X77n1522_019:0234a18": "曰。吾從師以來。心有未悟。每思之而得。譬猶低目面",
    "X77n1522_019:0234a19": "墻。冥無所睹。稍延頸出戶。則近遠斯見。由是玄化所",
    "X77n1522_019:0234a20": "被。自齊鄭燕趙。靡弗輻輳。雖遭緣沮。安苦莫變。故趙",
    "X77n1522_019:0234a21": "郡王叡上洛王元海膠州刺史杜弼。懿戚重臣。深加",
    "X77n1522_019:0234a22": "敬奉。僕射祖孝徵奏為國都。隋開皇元年三月十八",
    "X77n1522_019:0234a23": "日。合掌稱彌勒尊號。顏色怡悅。日正中。乃逝於洺州。",
    "X77n1522_019:0234a24": "盧氏。先是有夢。衍服朱衣。髻垂肩上。二童侍後。於空",
    "X77n1522_019:0234b01": "中向西北行者。世以為生天云。",
    "X77n1522_019:0234b02": "齊僧遠[0234b02] 性&#x8E08;誕流宕。不脩細行。住梁州薛寺。武平三",
    "X77n1522_019:0234b03": "年夢。一大人切齒責之曰。汝是出家人。面目如此。猶",
    "X77n1522_019:0234b04": "自縱造惡。何不取鏡照之。覺而驚悸流汗。日映盆水",
    "X77n1522_019:0234b05": "見。目旁色黯然。初以為垢膩也。遽捫滌之。忽眉毛隨",
    "X77n1522_019:0234b06": "手墮盡。大創艾。每事必循律法。罔敢戾。月餘復夢。前",
    "X77n1522_019:0234b07": "人喜曰。知過而改。是之謂智。勉之。毋蹈往轍也。明日",
    "X77n1522_019:0234b08": "面目津潤。眉毛稍出。由是脩練。為鄉里所歸。",
    "X77n1522_019:0234b09": "齊曇隱[0234b09] 河內史氏子。少厭塵俗。尤遵戒檢。誦經凡三",
    "X77n1522_019:0234b10": "十萬言。日夜憶持。以為常。年滿。從道覆律師受具。又",
    "X77n1522_019:0234b11": "依之聽稟。精勵匪流輩比。後賴光公陶染。而變通之。",
    "X77n1522_019:0234b12": "遂卒宗於光公云。定州刺史侯景欽慕。延奉供給。僕",
    "X77n1522_019:0234b13": "射高隆之。亦加禮榮異。於是漳&#x6FF5;被其玄化。及景為",
    "X77n1522_019:0234b14": "行臺。鄴東造大衍寺。隱弘播軌範。五眾師仰。隨問決",
    "X77n1522_019:0234b15": "判。文義雅正。時有沙門道樂。行解相兼。物望同美。故",
    "X77n1522_019:0234b16": "鄴中諺曰。律宗明略。惟有隱樂。其名之重如此。然隱",
    "X77n1522_019:0234b17": "性不畜弟子。祖臂獨遊。衣&#x9262;常隨。如鳥之翼。印土以",
    "X77n1522_019:0234b18": "東。善於持律者。其惟隱而已。年六十有三。終於鄴之",
    "X77n1522_019:0234b19": "大覺寺。著鈔四卷。行于世。弟子十餘人。皆成器。可嘉",
    "X77n1522_019:0234b20": "尚。有洪理者。著鈔兩卷。後為智首。開散辭義。更張綱",
    "X77n1522_019:0234b21": "目。釐成四卷。所在咸誦云。",
    "X77n1522_019:0234b22": "齊法上[0234b22] 姓劉氏。朝歌人也。五歲入鄉塾。通所習誦。六",
    "X77n1522_019:0234b23": "歲。&#x751E;隨其季父入佛寺。輒禮拜讚歎。九歲。偶閱涅槃。",
    "X77n1522_019:0234b24": "即厭世求出家。年十二。投道藥禪師薙落。往來相土。",
    "X77n1522_019:0234c01": "東都識者。謂之聖沙彌。後潛林慮山。誦法華維摩經。",
    "X77n1522_019:0234c02": "甫浹旬。二部俱習。兼通其義。俄又入洛。名聲藉甚。&#x79CA;",
    "X77n1522_019:0234c03": "十五。講法華。酬抗疑難。莫不歎伏。善詰問。好徵覈。而",
    "X77n1522_019:0234c04": "容貌黎瘠。故時人為之語曰。黑沙彌若來。高座逢災。",
    "X77n1522_019:0234c05": "會歲歉。茹蔬紉草。以免飢凍。而專意涅槃。精神日進。",
    "X77n1522_019:0234c06": "遂從光公。稟具戒。尋候父疾。至則殂矣。因手度母氏",
    "X77n1522_019:0234c07": "女兄。&#x643A;入鄴都。夏於少林。秋還省覲。荐荒之際。未諧",
    "X77n1522_019:0234c08": "寧謐。眾請弘演。於是以十地地持楞伽涅槃等部。輪",
    "X77n1522_019:0234c09": "貫不已。並著文疏。且機筭無撓。紀綱有截。故時人復",
    "X77n1522_019:0234c10": "為之語曰。京師極望道場法上。年垂四十。遊化懷衛。",
    "X77n1522_019:0234c11": "頃之大將軍高澄。奏為昭玄統掌錄僧事。及齊革命。",
    "X77n1522_019:0234c12": "職仍舊。文宣御宇。詔授菩薩戒。帝躬布髮於地。使上",
    "X77n1522_019:0234c13": "踐焉。天保二年。詔廢鷹師曹地。為報德寺。且樹寶塔。",
    "X77n1522_019:0234c14": "為太皇太后。祈冥福。未幾。升大統。初朝廷議置十統。",
    "X77n1522_019:0234c15": "而病其稱號不異。以奏。帝手注其狀曰。上法師可為",
    "X77n1522_019:0234c16": "大統。餘為上統。[0234c16] 高句麗國丞相王高德。致書問教門",
    "X77n1522_019:0234c17": "端緒。具書答之。不錄。詔住相州定國寺。又以施利。營",
    "X77n1522_019:0234c18": "脩定寺於鄴之西山。山本名合水。於山之巔。造彌勒",
    "X77n1522_019:0234c19": "堂。供百五十僧。[0234c19] 齊亡。周氏廢教。上自爾俗服隱居。祈",
    "X77n1522_019:0234c20": "生彌勒內院。不復至脩定寺矣。大象初。隋文相周。漸",
    "X77n1522_019:0234c21": "隆大法。上聞之。喜形於色。體雖羸弱。遽以袈裟覆頂。",
    "X77n1522_019:0234c22": "使弟子舁之。至脩定寺。合掌三禮。右遶而出。即合水",
    "X77n1522_019:0234c23": "山舍。誦維摩勝鬘經等而卒。二年七月十八日也。壽",
    "X77n1522_019:0234c24": "八十六。撰增一數法四十卷。佛性論二卷。大乘義章",
    "X77n1522_019:0235a01": "六卷。眾經錄一卷。行世。弟子靈裕有傳。",
    "X77n1522_019:0235a02": "陳洪偃[0235a02] 生會稽山陰謝氏。祖茂恭。隱居弗仕。父藏。梁",
    "X77n1522_019:0235a03": "衡陽王僚友。偃弱齡出家。風神&#x9834;秀。習內外典籍。有",
    "X77n1522_019:0235a04": "譽州里。及長。遊京邑。&#x5FA7;聽數論。卒受業於龍光寺綽",
    "X77n1522_019:0235a05": "法師。閱三四載。能盡造其幽奧。眾歸之。盛弘成實。爰",
    "X77n1522_019:0235a06": "及諸部。披解無前。時宿齒方底滯。舊章莫之疏發。偃",
    "X77n1522_019:0235a07": "獨揚清激濁。靡所挹讓。由是來學以其矯訐而&#x8E08;焉。",
    "X77n1522_019:0235a08": "遂養志閒房。高尚其事。[0235a08] 梁太宗之在東朝。愛其俊秀。",
    "X77n1522_019:0235a09": "欲致其還俗。為學士。偃固恬退自守。會武帝悉徵大",
    "X77n1522_019:0235a10": "德於重雲殿講演。偃年臘最少。坐席尤遠。然抗論入",
    "X77n1522_019:0235a11": "神。帝加賞識。俄以戎羯之難。飢饉相仍。因徙縉雲。樂",
    "X77n1522_019:0235a12": "其泉石。未幾。逃避山&#x51A6;。罔或安堵。梁長沙王韶填。郢。",
    "X77n1522_019:0235a13": "邀之渚宮施。而渚宮傾覆。上流阻亂。便爾東歸。若耶",
    "X77n1522_019:0235a14": "雲門乃遍遊歷。&#x751E;登吳昇平亭。賦詩以紀其興。語見",
    "X77n1522_019:0235a15": "別集。陳天嘉初。聚徒設筵于武宣寺。每講隙。必遊鍾",
    "X77n1522_019:0235a16": "山之開善定林。以息心宴坐。所賦詩不錄。詔&#x8218;伴北",
    "X77n1522_019:0235a17": "齊聘使崔子武。稱指。凡賜賚皆固辭。五年九月二十",
    "X77n1522_019:0235a18": "一日。以疾終於宣武寺。壽六十有一。以其月二十九",
    "X77n1522_019:0235a19": "日。奉全身。尸陀于開善之東岡。從治命也。文集二十",
    "X77n1522_019:0235a20": "卷。行世。",
    "X77n1522_019:0235a21": "陳慧明[0235a21] 不知何許人。以其狀貌類胡。世以胡明目之。",
    "X77n1522_019:0235a22": "汎采經論。博覽書史。然其奇辨宏論。捷出曲引。儕輩",
    "X77n1522_019:0235a23": "莫之抗。天嘉中。朝廷每營齋福。民俗風靡。明獨騁其",
    "X77n1522_019:0235a24": "利口。多致迎聘。眾亦推讓。弗與較。於是明牽引古今。",
    "X77n1522_019:0235b01": "包括孔老。務使聽者忻愜而已。大建五年。將事北伐。",
    "X77n1522_019:0235b02": "遣大都督程文季等。領兵淮浦。氣加齊壘。而勝負未",
    "X77n1522_019:0235b03": "分。上甚憂之。乃於大極殿。命龜以卜。忽腹紋長裂。君",
    "X77n1522_019:0235b04": "臣相顧。有懼色。率以為不祥之兆也。即齋百僧。既行",
    "X77n1522_019:0235b05": "香訖。始陳齋意。明遽應聲敷敘。又述其緣起曰。卜征",
    "X77n1522_019:0235b06": "龜破。可謂千里路通。蓋龜腹之紋。俗所謂千里也。當",
    "X77n1522_019:0235b07": "時以為一期浮飾爾。及軍次大小峴。所戰輒克。取秦",
    "X77n1522_019:0235b08": "涇和合四州以歸。下詔獎諭。故明承此為業益隆。其",
    "X77n1522_019:0235b09": "於宗猷。尤號達悟。後莫知其終。",
    "X77n1522_019:0235b10": "陳法朗[0235b10] 姓周氏。徐州沛郡沛人。祖奉叔。齊給事黃門",
    "X77n1522_019:0235b11": "侍郎青州刺史。父神歸染。員外散騎常侍沛郡太守。",
    "X77n1522_019:0235b12": "母劉氏夢。神人乘宮殿入懷。而身等&#x8657;空。覺則四體",
    "X77n1522_019:0235b13": "輕安。因以有娠。五辛雜味。斥遠不御。及朗生。孝敬純",
    "X77n1522_019:0235b14": "備。有志操。稍長。詔&#x96B7;假節寧違將軍徐子彥北伐。獨",
    "X77n1522_019:0235b15": "念以為。兵凶器也。身苦因也。殺人以貴己。雖戰勝而",
    "X77n1522_019:0235b16": "獲封侯之賞。然且不為。而況於未可知者。[0235b16] 梁大通二",
    "X77n1522_019:0235b17": "年二月二日。遂薙落於青州。遊學揚都。從大明寺寶",
    "X77n1522_019:0235b18": "誌禪師。受禪法。聽彖律師講律。究成實於南澗仙師。",
    "X77n1522_019:0235b19": "研毗曇於竹澗靖師。譽動京邑。但以鷲山絕唱。龍樹",
    "X77n1522_019:0235b20": "遺風。嗣續猶存。固當探討。於是攝山止觀寺僧詮法",
    "X77n1522_019:0235b21": "師。方以先德朗公之道。行于世。乃復餐稟智度中百",
    "X77n1522_019:0235b22": "十二門論。華嚴大品等經。永定二年十一月。詔住興",
    "X77n1522_019:0235b23": "皇寺。學徒雲會。揮汗屈膝。闡經論各二十餘&#x5FA7;。大建",
    "X77n1522_019:0235b24": "十三年。九月二十五日。遷神寺房。壽七十五。即以其",
    "X77n1522_019:0235c01": "月之二十八日。窆于江嵊縣羅落里攝山之西嶺。[0235c01] 初",
    "X77n1522_019:0235c02": "朗公。既以中觀玄旨。默授僧詮。而詮以授朗及辨布",
    "X77n1522_019:0235c03": "勇等。且謂此法精妙。識者能行。故經云計我見者莫",
    "X77n1522_019:0235c04": "說此經。深樂法者不為多說。良由藥病有以也。于後",
    "X77n1522_019:0235c05": "展化。皆莫高於朗焉。[0235c05] 昔神僧寶誌&#x751E;記。寺有青衣開",
    "X77n1522_019:0235c06": "士。廣弘大乘。又南陌居士杜法粲。&#x79CA;踰八十。畢命歸",
    "X77n1522_019:0235c07": "心。&#x751E;夢。寺內幡華伎樂。&#x7550;塞堂殿。緇素充牣筵席。至",
    "X77n1522_019:0235c08": "是尤驗。[0235c08] 淨人解齋擊鍾失候。朗侵曉叩戶催之。而鯨",
    "X77n1522_019:0235c09": "&#x7C34;自響。斯亦感應之道歟。[0235c09] 東宮叔寶義集春殿。躬述",
    "X77n1522_019:0235c10": "朗所&#x7AEA;假名義。卒復著銘。以見志。[0235c10] 太子詹事濟陽江",
    "X77n1522_019:0235c11": "總誌墓。",
    "X77n1522_019:0235c12": "隋法願[0235c12] 生河西之任氏。性警達。頗高尚。不偶儕侶。夙",
    "X77n1522_019:0235c13": "以白衣。東遊鄴都。齊昭玄大統法上。與語奇之。因攝",
    "X77n1522_019:0235c14": "受而薙落焉。於是周行講席。求法無怠。而仰蹤波離。",
    "X77n1522_019:0235c15": "專工律部。凡東夏所傳。皆制義疏。妙會異同。立破諸",
    "X77n1522_019:0235c16": "家百有餘計。時號之為律虎焉。至於斷處事途。多從",
    "X77n1522_019:0235c17": "文相。商度結正。僉議攸歸。詔充大莊嚴石窟二寺上",
    "X77n1522_019:0235c18": "座。及隋受禪。又詔主并州大興國寺。頻登綱管。御眾",
    "X77n1522_019:0235c19": "有方。論者美之。開皇七年六月二十二日。唱滅於所",
    "X77n1522_019:0235c20": "居寺。壽六十有四。建塔葬於城之隅。所著唯四分是",
    "X77n1522_019:0235c21": "非鈔。僅存兩卷。餘並散失。弟子道行龕等。足以承統",
    "X77n1522_019:0235c22": "亢宗。名重當世。",
    "X77n1522_019:0235c23": "隋法安[0235c23] 生枝江田氏。幼出家。年十八。遊金陵。初聽成",
    "X77n1522_019:0235c24": "實。後依興皇朗公。究中論。於學侶中。標名三絕。蓋謂",
    "X77n1522_019:0236a01": "其風儀頎秀。義解優深。精進潔己也。每以涅槃異指。",
    "X77n1522_019:0236a02": "令眾攻擊。雖雄辨莫之屈。其於朗公問領如響。既而",
    "X77n1522_019:0236a03": "朗曰義窮乎。對曰。義若恒沙。何可窮也。時學者多以",
    "X77n1522_019:0236a04": "安自名。於是獨以沙安別異焉。三論四經。皆唱演不",
    "X77n1522_019:0236a05": "替。且製廣初鹿角等章。流播江漢。俄而從成禪師習",
    "X77n1522_019:0236a06": "定。不噉僧食。不飲濁漿。琢磨心性。有如此者。春秋六",
    "X77n1522_019:0236a07": "十七。終於等界寺。寺西望沙州。即處士劉&#x866C;注法華",
    "X77n1522_019:0236a08": "經之地。今經臺餘址尚存。",
    "X77n1522_019:0236a09": "隋僧淵[0236a09] 李氏。蜀之廣漢郪人也。家饒財。及淵之生。天",
    "X77n1522_019:0236a10": "雨錢而稟涌粟。蓋其福報然歟。年十八。投鄉之康興",
    "X77n1522_019:0236a11": "寺薙落。俄入京。依陟岵寺沙門僧寶習定。少與同寺",
    "X77n1522_019:0236a12": "毅法師善。至是復同遊學。毅尤通外典。工草&#x96B7;。及周",
    "X77n1522_019:0236a13": "氏廢教。即還毀所居故寺。隋興更新締構。領匠伐木。",
    "X77n1522_019:0236a14": "偶久雨。禱之輒霽。造塔相輪。必欲以金為之。復掘地",
    "X77n1522_019:0236a15": "獲金。以充其用。後架橋錦江上。或傳。諸葛武侯&#x751E;沈",
    "X77n1522_019:0236a16": "鐵錞水中。長八九尺。徑三尺計。世亦未之見也。橋成。",
    "X77n1522_019:0236a17": "錞自浮至。既又失所在。人以為神。毅以仁壽二年。十",
    "X77n1522_019:0236a18": "二月十二日終。春秋六十九。淵曰。我顧可以獨留哉。",
    "X77n1522_019:0236a19": "再閱日乃終。春秋八十四。遺言同葬。故弟子不敢違。",
    "X77n1522_019:0236a20": "隋僧世[0236a20] 青州人也。負帙問道。&#x8FF9;遍齊魯。氣雄而志壯。",
    "X77n1522_019:0236a21": "談論之際。人莫能當其鋒。開皇入京。住興善寺。仁壽",
    "X77n1522_019:0236a22": "初。奉詔。送舍利于萊州弘藏寺。四年又送于密州茂",
    "X77n1522_019:0236a23": "勝寺。皆置塔。",
    "X77n1522_019:0236a24": "隋富上[0236a24] 莫知其何人。每見之於益州。夜宿淨德寺。晝",
    "X77n1522_019:0236b01": "則懸笠路旁。坐其下看經。人之往來者。未&#x751E;要呼使",
    "X77n1522_019:0236b02": "之施。或擲錢笠中。亦不為祝願。然所處靜僻。雖日有",
    "X77n1522_019:0236b03": "所獲。復幾何。敬信者。過而謂之曰。城西固城地之闤",
    "X77n1522_019:0236b04": "闠者。舍彼而就此何哉。富即答曰。得一錢兩錢足矣。",
    "X77n1522_019:0236b05": "何以多為。[0236b05] 陵州刺史趙仲舒。素酷吏。聞而往試之。騎",
    "X77n1522_019:0236b06": "過其前。佯墜錢一貫於地。不顧竟去。富看經自若。去",
    "X77n1522_019:0236b07": "稍遠。仲舒令人返求其所墜錢。富亦略不問。仲舒遽",
    "X77n1522_019:0236b08": "自返。而扣富曰。汝見我墜錢地上乎。曰見。曰錢今何",
    "X77n1522_019:0236b09": "在。曰見一人取去。曰汝終日此坐。莫能得一錢。偶有",
    "X77n1522_019:0236b10": "貫錢。可取。不取而聽他人取之。則汝用心何如。曰我",
    "X77n1522_019:0236b11": "無是物。又惡敢妄認哉。仲舒曰。汝身上袈裟。予我。得",
    "X77n1522_019:0236b12": "否。富隨疊而與之。且曰。公能持去。將復有施者。可謂",
    "X77n1522_019:0236b13": "得失一致。仲舒下馬。禮謝曰。弟子家世仕周。逮茲三",
    "X77n1522_019:0236b14": "代矣。而所見僧。不啻千萬。然少不貪者。聞名故謁。非",
    "X77n1522_019:0236b15": "有他也。請往陵州供養。富曰。甚善。願公慈恕政治。以",
    "X77n1522_019:0236b16": "安百姓。則所以施貧道者多矣。尚奚待夫四事哉。仲",
    "X77n1522_019:0236b17": "舒歎息辭去。富亦尋遁。後益州人蘇相者。遇之揚州。",
    "X77n1522_019:0236b18": "其顏貌常如&#x79CA;五十者。",
    "X77n1522_019:0236b19": "隋明芬[0236b19] 相人也。當齊時。西竺耶舍三藏。以傳譯之學。",
    "X77n1522_019:0236b20": "名天下。芬志慕之。於是請教。而師事焉。開皇之初。四",
    "X77n1522_019:0236b21": "海混一。詔與梵僧。對翻法本。而職專檢失。仁壽置塔",
    "X77n1522_019:0236b22": "於慈州之石窟山。詔送舍利以往。不敢忽□。",
    "X77n1522_019:0236b23": "隋法&#x97F5;[0236b23] 蘇之陳氏子。博學有操守。既窮孔老諸書。下",
    "X77n1522_019:0236b24": "逮子集。若王僧孺等所撰&#x7891;誌。莫不憶持之。尤工席",
    "X77n1522_019:0236c01": "上經唄。齋導待之。而備古導文百餘卷。經聲哀囀七",
    "X77n1522_019:0236c02": "百餘契。尤所通暢。以故邀延者疊至。奔走赴應。日不",
    "X77n1522_019:0236c03": "暇給。年三十。乃於正旦。悉痛斷。不復事。即覽華嚴。能",
    "X77n1522_019:0236c04": "覆誦。無脫謬。俄依栖霞。受禪法。又往參泰岳靈&#x5DD7;。行",
    "X77n1522_019:0236c05": "般舟三昧。暇則汲水破薪。掃除廊廡。晚歸鄉里。會浮",
    "X77n1522_019:0236c06": "石名像燒燼。無復存。&#x97F5;欲再圖。不委相量。遂於置像",
    "X77n1522_019:0236c07": "故基。禮八萬四千塔。以求感應。忽遇野姥。得書一卷。",
    "X77n1522_019:0236c08": "偶視之。則像之因緣度樣也。因一依而造之。大獲徵",
    "X77n1522_019:0236c09": "驗。又&#x751E;居海中陽虎島。颶風鬼物。燕寂自若。日中麻",
    "X77n1522_019:0236c10": "麥。寒署布艾。死不變。仁壽四年也。春秋三十五。",
    "X77n1522_019:0236c11": "隋法順[0236c11] 京師之延興寺僧也。後住江州廬山東林寺。",
    "X77n1522_019:0236c12": "仁壽中。詔即其地置塔。葬舍利。",
    "X77n1522_019:0236c13": "隋明馭[0236c13] 瀛人也。學精涅槃攝論。開皇八年。益從遷師",
    "X77n1522_019:0236c14": "咨扣。其所造詣。未易量也。性弘恕。或怒詬之。無忤容。",
    "X77n1522_019:0236c15": "住無漏寺。負笈之徒。肩駢&#x8FF9;累。仁壽詔。送舍利於濟",
    "X77n1522_019:0236c16": "州崇梵寺。施者山積雲委。用以搆塔。無所欠。",
    "X77n1522_019:0236c17": "隋智果[0236c17] 會稽剡人。材美有志節。誦法華經。知大義。尤",
    "X77n1522_019:0236c18": "玩文筆。時人頗推重焉。字畫逼右軍。煬帝在晉邸。或",
    "X77n1522_019:0236c19": "以其書上。召令揮灑。果難之。歎曰。吾出家人。乃為王",
    "X77n1522_019:0236c20": "門役耶。詭以目昏辭之。王怒囚之江都。使守寶臺經",
    "X77n1522_019:0236c21": "藏。及入正東宮。出巡江都。因上太子東巡頌。其序略",
    "X77n1522_019:0236c22": "曰。智果振衣出俗。慕義遊梁。感昔日之提獎。喜今晨",
    "X77n1522_019:0236c23": "之嘉慶。遂下令釋之。賜錢一萬。金鍾二。召入京師。居",
    "X77n1522_019:0236c24": "慧日寺。終東都。",
    "X77n1522_019:0237a01": "隋靖嵩[0237a01] 生涿郡固安之張氏。十五歲出家。有沙門靖",
    "X77n1522_019:0237a02": "融。秦究雜心。兼通大小經論。嵩始依之。每以奧義問",
    "X77n1522_019:0237a03": "融。融莫知所答。因勸使往京鄴受學。曰必成大器。既",
    "X77n1522_019:0237a04": "登具。從太學寺融智律師。究涅槃十地論。尋詣暉雲",
    "X77n1522_019:0237a05": "二律師所求誨。唯未遑詳閱小乘為恨。復就道猷法",
    "X77n1522_019:0237a06": "誕二論主。探討成雜。凡婆沙迦延舍利弗等。皆旁通",
    "X77n1522_019:0237a07": "博攬。聲名藉甚。齊琅邪王深加器重。每春聚徒設席。",
    "X77n1522_019:0237a08": "奉為法主。以勵後學。屬周氏之變。遂偕玄侶法貴法",
    "X77n1522_019:0237a09": "&#x5058;等。三百餘僧。渡江。時宣帝遣侍中袁憲。至京口禮",
    "X77n1522_019:0237a10": "接。繼遣駙馬蔡凝。宣旨云。至人以身許道。法師等。義",
    "X77n1522_019:0237a11": "明治亂。歸寄有敘。深可嘉尚。宜於都郭大寺安置。所",
    "X77n1522_019:0237a12": "司供給。務令周洽。於是僧正使嵩貴對弘。聽眾餘五",
    "X77n1522_019:0237a13": "百。會天竺真諦三藏。既譯攝舍二論。而未之講授。法",
    "X77n1522_019:0237a14": "門法泰。獨得其傳。嵩咨決數年。遂臻壺奧。自佛性中",
    "X77n1522_019:0237a15": "邊無相唯識異執等。四十餘部。其實則二部所區分",
    "X77n1522_019:0237a16": "也。隋開皇十年北還。詔改前京兆王寺。為崇聖。以居",
    "X77n1522_019:0237a17": "之。專開攝論。撰攝論疏六卷。雜心疏五卷。九識三藏",
    "X77n1522_019:0237a18": "三聚戒。二生死等玄義。行世。煬帝在蕃邸。出填揚越。",
    "X77n1522_019:0237a19": "立四道場。&#x751E;召嵩。嵩不起。及御宸極召之。亦固辭。門",
    "X77n1522_019:0237a20": "人問其故。曰沙門名解脫。何返自累如此。吾昔遊兩",
    "X77n1522_019:0237a21": "都。屢加勞役。雖內道場。不如物外。故其誦脩。垂三十",
    "X77n1522_019:0237a22": "載。精苦猶一日。其手按膝跪。扣頭之&#x8FF9;。久而宛爾不",
    "X77n1522_019:0237a23": "滅。性愛文藻。樂泉石。大業十年卒。壽七十有八。",
    "X77n1522_019:0237a24": "隋慧瓚[0237a24] 滄州王氏子也。壯年出家。志慕高遠。受具後。",
    "X77n1522_019:0237b01": "聽毗尼于定州黌宇。每講至財利。則法師欲以為難",
    "X77n1522_019:0237b02": "即制斷。瓚聞而薄之。時襆中有錢三百。輒棄去。自爾",
    "X77n1522_019:0237b03": "終身不言財利。周氏之虐。避地江南。開皇間北歸。居",
    "X77n1522_019:0237b04": "趙州西封之龍山。引攝學徒。以離著御心。身服頭陀。",
    "X77n1522_019:0237b05": "行蘭若法。方來之士。盈二千指。而譽藹河朔。秦王俊",
    "X77n1522_019:0237b06": "填并部。搆開化寺。召瓚主寺任。而治眾一崇定業。尤",
    "X77n1522_019:0237b07": "嚴於布薩。弟子明胤禪師遵守罔或怠。晚還鄴受徒。",
    "X77n1522_019:0237b08": "殊克自振。及京師建禪定寺。以追度獻后。詔與名德",
    "X77n1522_019:0237b09": "數久之。或邀居終南山之龍池寺。請益者駢集。俄卒",
    "X77n1522_019:0237b10": "于山舍。春秋九十有二。大業三年九月也。弟子志超。",
    "X77n1522_019:0237b11": "見別傳。",
    "X77n1522_019:0237b12": "隋慧常[0237b12] 京兆人。住日嚴寺。其為梵唄。能&#x5374;&#x56A9;弄響。使",
    "X77n1522_019:0237b13": "聲發喉中而唇舌不動。與人並立。非素所識者。誠莫",
    "X77n1522_019:0237b14": "之推撿也。自文皇逮煬帝。雖法事之隆一致。而唄學",
    "X77n1522_019:0237b15": "則有家風之異。不相推許。至於常。則推心喪膽。稱善",
    "X77n1522_019:0237b16": "而已。眾有欲&#x52B9;之者。率莫能及。晚入東都。玄感之叛。",
    "X77n1522_019:0237b17": "強常為主齊。會玄感敗走。匿關陝間。或謂其&#x751E;非斥",
    "X77n1522_019:0237b18": "國家。詔捕得械送東都。至莎柵。客止之曰。毋往且見",
    "X77n1522_019:0237b19": "戮。常謝曰。宿債可逃邪。竟就死。年四十餘 又有道",
    "X77n1522_019:0237b20": "英神爽者。道英喉顙偉壯。詞氣雄遠。若夫數萬眾中。",
    "X77n1522_019:0237b21": "猶能以音吐高出。興善殿基闊十&#x7546;。&#x7ABB;櫺門扇。高大",
    "X77n1522_019:0237b22": "厚重。不易動搖。英引眾繞旋。餘響所至。皆為震撼。[0237b22] 爽",
    "X77n1522_019:0237b23": "工遊&#x56A9;。聯綿曲折。奢促愜心。並居興善寺 貞觀中。",
    "X77n1522_019:0237b24": "豫州照機寺曇寶禪師者。辟穀練形。戒行無玷。年六",
    "X77n1522_019:0237c01": "十許。帝講觀音經開導士俗。而&#x97F5;調讙亮。特異凡倫。",
    "X77n1522_019:0237c02": "每靜夜。於寺塔基上讚禮。其語言文字周三十里。聞",
    "X77n1522_019:0237c03": "者歷歷可辨。",
    "X77n1522_019:0237c04": "隋慧辨[0237c04] 齊人。住泰山靈巖寺。大業中。年踰七十矣。與",
    "X77n1522_019:0237c05": "同里神辨。來遊襄部。其學研究天文地理。預陳休咎。",
    "X77n1522_019:0237c06": "其驗如神。&#x751E;謂。禪居寺。固盡山勢。奈何於前起閣。招",
    "X77n1522_019:0237c07": "致諠諍。後果不誣。有俗士。請視墳塋。周歷原阜。指一",
    "X77n1522_019:0237c08": "所曰。此可以足食豐財。入土三尺。當獲粟一升。又一",
    "X77n1522_019:0237c09": "丈。則當獲五色文石二片。皆如其言。遂以葬。故其家",
    "X77n1522_019:0237c10": "殷盛至今。且未&#x751E;一夕廢觀宿度云。昔裕法師。每謂",
    "X77n1522_019:0237c11": "予以晉之道安。亦妙斯術。其注素女經。最為切要。獨",
    "X77n1522_019:0237c12": "恨失其本耳。時一僧偶獲以獻。日披攬不小置。歎曰。",
    "X77n1522_019:0237c13": "世以彌天目安。吾始凝之。今而後斯信。此雖四紙。綜",
    "X77n1522_019:0237c14": "括無遺。時方太陰犯井。遽曰。井楚分野。太陰水徵。楚",
    "X77n1522_019:0237c15": "其被水乎。未幾漢江大漲。襄城之不沒者僅一板。[0237c15] 儒",
    "X77n1522_019:0237c16": "者袁山松。聞其該博。造之以論子雲太玄輔嗣易。辨",
    "X77n1522_019:0237c17": "曰。揚王之道。似未甚淵奧。松山勃然變色。以辨為嫉",
    "X77n1522_019:0237c18": "賢。辨曰。公何信古之過。然未&#x89A9;其謬耳。因為舉太玄",
    "X77n1522_019:0237c19": "而貶駮焉。[0237c19] 性好鑪火。得錢則市丹砂鈆汞物。或語以",
    "X77n1522_019:0237c20": "當慎出入。宜防盜。辨曰。無畏也。推盜之法。必以遁甲",
    "X77n1522_019:0237c21": "六丁。月朔加氣。今如此。無畏也。[0237c21] 義寧中。南游嶺表。不",
    "X77n1522_019:0237c22": "知所終。",
    "X77n1522_019:0237c23": "隋洪林[0237c23] 太原人。氏族則未詳也。少入道。住并州大興",
    "X77n1522_019:0237c24": "國寺。一室獨處。積五十年。除飲食便利外。其餘將迎",
    "X77n1522_019:0238a01": "足未&#x751E;踰閾。然氣貌都雅。操履靜退。見者嚴憚之。故",
    "X77n1522_019:0238a02": "其寺僧雖多。莫不仰以為模揩焉。武德間卒。壽八十。",
    "X77n1522_019:0238a03": "唐智周[0238a03] 字圓朗。姓趙氏。其先徐州下邳人。晉渡江。徙",
    "X77n1522_019:0238a04": "婁縣之曲阜。性姿超邈。小學之歲。事流水寺滔法師",
    "X77n1522_019:0238a05": "出家。服勤左右。無怠寸陰。未幾。負笈趨大莊嚴爝法",
    "X77n1522_019:0238a06": "師。以理前業。為留一紀。未愜所懷。逮金陵失守。海宇",
    "X77n1522_019:0238a07": "混一。自爾東歸。開弘大法。久之徙居馬鞍山慧聚寺。",
    "X77n1522_019:0238a08": "而晦跡焉。俄復出山。利濟&#x7FA3;眾。既而江都發難。天下",
    "X77n1522_019:0238a09": "土崩。乃泛然無繫。而與道俱。武德五年七月五日。以",
    "X77n1522_019:0238a10": "疾終於天策城南。武州刺史薛士通舍。春秋六十有",
    "X77n1522_019:0238a11": "七。是年十一月二十日。途路夷靜。弟子法度等。始克",
    "X77n1522_019:0238a12": "奉柩。歸于山中。貞觀四年二月十五日。弟子慧滿等。",
    "X77n1522_019:0238a13": "設圓墳於西嶺以葬。惟周靜研心性。遠謝識情。提獎",
    "X77n1522_019:0238a14": "後昆。崇尚先達。兼善圖史篇什。篆&#x96B7;草楷。與兄寶愛。",
    "X77n1522_019:0238a15": "並著名南北。而事功之偉。則周莫之讓焉。時有回向",
    "X77n1522_019:0238a16": "寺沙門道恭。為之贊文。多不載。",
    "X77n1522_019:0238a17": "唐智命[0238a17] 姓鄭氏。名頲。榮陽望族。世以文章顯命。始仕",
    "X77n1522_019:0238a18": "為羽林騎都尉。旋棄去。聽吉藏法師講三論。及法華",
    "X77n1522_019:0238a19": "等經。歸誠空寂。大業初。僕射楊素見而器之。薦為中",
    "X77n1522_019:0238a20": "書舍人。越王皇泰間。遷御史大夫。王世充既&#x5F11;越王。",
    "X77n1522_019:0238a21": "僭即尊位。國號鄭。改元開明命。仍以舊官輔政。時唐",
    "X77n1522_019:0238a22": "已受禪。太宗以天策兵逼西苑。世充殊窘。於是命與",
    "X77n1522_019:0238a23": "其妻。互相&#x9B00;髮為僧尼曰。吾願滿矣。即著伽黎。持錫",
    "X77n1522_019:0238a24": "杖。詣世充曰。鄭頲今出家矣。世充大怒。遣左右斬命。",
    "X77n1522_019:0238b01": "命喜曰。吾願又滿矣。因&#x5FA7;禮十方佛。口稱般若。索筆",
    "X77n1522_019:0238b02": "書偈。辭世曰。幻生還幻滅。大幻莫過身。安心自有處。",
    "X77n1522_019:0238b03": "求人無有人。遂挹別親故。合目俄頃曰。可下刀矣。逮",
    "X77n1522_019:0238b04": "終顏貌不變。[0238b04] 先是有僧善相。謂命曰。卿頭顱額頷。法",
    "X77n1522_019:0238b05": "當富貴。然狼顧。寧能得死於牖下乎。答曰。必如所指",
    "X77n1522_019:0238b06": "則誠獲我心。每見諸人以臥疾死者。精神瞀亂。&#x5010;就",
    "X77n1522_019:0238b07": "後世。正亦不如發弘誓願。境觀堅明。刀落氣斷者也。",
    "X77n1522_019:0238b08": "其妻比丘尼。後住洛州寺。",
    "X77n1522_019:0238b09": "唐玄鑑[0238b09] 澤州高平焦氏子也。年十九。即辭俗。住清化",
    "X77n1522_019:0238b10": "寺。從遠公學經論。靡不採涉。然於涅槃尤淹貫。隋季",
    "X77n1522_019:0238b11": "之亂。所在塔廟皆煨燼。僧侶餒瘠。填溝壑。鑑縕麻蔬",
    "X77n1522_019:0238b12": "糲。持守彌厲。歲至登稔。乃歸鄉里。鳩聚營建。以復其",
    "X77n1522_019:0238b13": "故。於是緇素信向。土風為變。且嚴於飲啖。見嗜酒者。",
    "X77n1522_019:0238b14": "輒面諫極言過狀。稍不改。則求其器具碎之。豪族方",
    "X77n1522_019:0238b15": "燕集。聞鑑至。率趨避。每工役。或遺酒肉。使犒勞。則曰。",
    "X77n1522_019:0238b16": "吾寧不起。蓋必不敢以地獄業累人。悉揮去。有長孫",
    "X77n1522_019:0238b17": "義者。&#x751E;致物兩輿。鑑辭之如前說。義怒。思以他事中",
    "X77n1522_019:0238b18": "傷之。夜夢。神人以刀逼。即投懺悔。時疫癘熾甚。死者",
    "X77n1522_019:0238b19": "相枕籍。苟從受戒斷酒肉則免。雖已病。亦尋差。[0238b19] 始李",
    "X77n1522_019:0238b20": "遷日沈酗。後涓滴不入口。謂人曰。吾昔臥病&#x7257;下。莫",
    "X77n1522_019:0238b21": "知所濟。幸鑑師偶過。我病因己。自爾畏之如毒&#x881A;。又",
    "X77n1522_019:0238b22": "濩澤縣李錄事死而葬之。且七日。其妻聞有聲曰。計",
    "X77n1522_019:0238b23": "吾世壽。猶可六年。而司命誤。置我鬼錄中。閻王縱令",
    "X77n1522_019:0238b24": "浮游人間。吉凶事無不知。念卿貧窘。茲欲以賣卜為",
    "X77n1522_019:0238c01": "卿利。久之復曰。吾欲往鑑師所聽法。妻乃往張幕帟",
    "X77n1522_019:0238c02": "障蔽屋角。問之應答良酬。鑑開涅槃十地維摩。四時",
    "X77n1522_019:0238c03": "不輟。老而強&#x5FA4;。今年八十三。",
    "X77n1522_019:0238c04": "唐智保[0238c04] 河東人。弱齡入道。不軌流俗。既受具。尤擁節",
    "X77n1522_019:0238c05": "自厲。略涉墳索。詶應玄儒。辭彩爛然。時所嘉尚。律部",
    "X77n1522_019:0238c06": "遐被。寔賴斯人。初住勝光寺。晚住禪定道場。供施豐",
    "X77n1522_019:0238c07": "積。未&#x751E;妄以受用。僧眾四百。同一堂食。瓜菜諸物。人",
    "X77n1522_019:0238c08": "必多取香美者。保隨得即啖。且留其子。恐傷種相。其",
    "X77n1522_019:0238c09": "知法之詳如此。及投老勝光。行業彌峻。雖直歲灌溉",
    "X77n1522_019:0238c10": "園蔬。亦躬持漉具以往。&#x85C1;秸之微。必每掇拾。聚斂送",
    "X77n1522_019:0238c11": "&#x7AC9;下。武德之季疾篤。而神氣益明爽。謂其友慧滿曰。",
    "X77n1522_019:0238c12": "吾茲死矣。而識猶不能超勝柰何。滿詰之。答曰。來陰",
    "X77n1522_019:0238c13": "似作守寺神耳。然止在西院佛殿中。吾頻以善法欲",
    "X77n1522_019:0238c14": "離去之。終不可得。言訖而絕。自爾人莫敢輒至其所",
    "X77n1522_019:0238c15": "指之地者。蓋其風威有在也。",
    "X77n1522_019:0238c16": "唐慧頵[0238c16] 姓李氏。族出隴西。因十一世祖重。以晉都亭",
    "X77n1522_019:0238c17": "侯。南渡為江夏人。頵十歲。師事舅氏光嚴寺明智法",
    "X77n1522_019:0238c18": "師出家。于時陳帝雅重仁王。每歲必選名德。盛開法",
    "X77n1522_019:0238c19": "席。而頵以弱冠。獲預斯倫。其聲光之被可知矣。及天",
    "X77n1522_019:0238c20": "厭陳德。隋運克昌。從蘇州刺史劉權之請。爰處通玄",
    "X77n1522_019:0238c21": "依瑞像。而弘唱焉。隋之季世。避地毗陵之顯靈瑞相",
    "X77n1522_019:0238c22": "二寺。寺有沙門智[((素-糸)*力)/石]智猛。相繼敷闡。方杜威僭號。高",
    "X77n1522_019:0238c23": "祖既定天下。遂徵之入朝。始威猶懷進退。頵為說宿",
    "X77n1522_019:0238c24": "因。威接足嗚咽以別。餘杭沙門道顯法濟等。素稟成",
    "X77n1522_019:0239a01": "實。至是益進所造詣。意有施奉。頵一麾去。無所取。於",
    "X77n1522_019:0239a02": "是就遠行龍泉二寺。飾金銅彌勒像各一軀。坐高一",
    "X77n1522_019:0239a03": "丈五尺。用結再生之緣。貞觀初。又助大德慧儀法師",
    "X77n1522_019:0239a04": "構瑞像殿。未幾。吳縣令陳士。綽邀開法華涅槃。文軸",
    "X77n1522_019:0239a05": "將竟。遽以麈尾。付門人智奘曰。強學待問。無替慧風。",
    "X77n1522_019:0239a06": "怡然瞑目。其四年十一月也。壽六十七。窆於白虎之",
    "X77n1522_019:0239a07": "南嶺。弟子等千餘人。植&#x7891;紀德。江王學士諸麟製文",
    "X77n1522_019:0239a08": "後復建磚塔五層。常州沙門法宣制銘。茲不錄。",
    "X77n1522_019:0239a09": "唐慧頵[0239a09] 俗姓張。清河人也。晉渡江居建鄴。世業儒。蚤",
    "X77n1522_019:0239a10": "歲進藝庠塾。父正見。以文章檀名陳代。自有集。頵志",
    "X77n1522_019:0239a11": "必離謝塵累。二親以其不可奪。而姑聽其為道士。未",
    "X77n1522_019:0239a12": "即薙落。陳大業中。因得以北校法華經。入選恩獲度。",
    "X77n1522_019:0239a13": "住同泰寺。二親聞而喜之。閭里眷屬皆賀。蓋其初不",
    "X77n1522_019:0239a14": "知也。陳亡。止江都華林寺。從解法師。究成實論。隋開",
    "X77n1522_019:0239a15": "皇末。煬帝居晉邸。就京師。構日嚴寺。盛延海內碩德",
    "X77n1522_019:0239a16": "弘演。頵與其間。且得縱觀異部。博採新聞。乃歸宗龍",
    "X77n1522_019:0239a17": "樹。研中百般若惟識等論。沙門智首道岳時相往來。",
    "X77n1522_019:0239a18": "而律師玄琬。尤加欽挹。貞觀十一年夏。風疾屢作。謂",
    "X77n1522_019:0239a19": "門人曰。吾形勢不久矣。宜加敦勉。無貽後悔。又曰。脫",
    "X77n1522_019:0239a20": "識神昏昧。非時索食。汝輩不可妄從。以成末後之罪。",
    "X77n1522_019:0239a21": "及瞑果索粥。或告以齋時既過。即嘿然而逝。其年七",
    "X77n1522_019:0239a22": "月二十六日也。春秋七十有四。始鑿穴于高陽原西。",
    "X77n1522_019:0239a23": "以葬。後徙南山豐德寺之東巖。且勒銘于石龕云。然",
    "X77n1522_019:0239a24": "其文無作者之名。則澄照所作可知矣。且其自敘以",
    "X77n1522_019:0239b01": "為。予學年奉侍。歲盈二紀。專事持犯。及遊歷四方。以",
    "X77n1522_019:0239b02": "廣聞見。寔亦稟承於和尚爾。",
    "X77n1522_019:0239b03": "唐寶巖[0239b03] 住京師法海寺。氣象間放。情存道俗。時人共",
    "X77n1522_019:0239b04": "以說法師目之。蓋其講經論。與諸德異。故章句辭義。",
    "X77n1522_019:0239b05": "一切略去。直以福門善道。幽途惡趣之事。生其欣厭",
    "X77n1522_019:0239b06": "又引觀公導文王孺懺法。梁高沈約數十家證成之。",
    "X77n1522_019:0239b07": "能使聽者。脫佩解衣。抽簪投釧。而塔寺之雄。供養之",
    "X77n1522_019:0239b08": "贍。資以有濟。或詰之云。夫說法者。當如法說。若陰界",
    "X77n1522_019:0239b09": "空。則未之說。而但本生本事。何如也。巖曰陰。入生死",
    "X77n1522_019:0239b10": "輪回之主。濁世情鈍。指為睡眠。吾故以本生本事張",
    "X77n1522_019:0239b11": "之。苟因而寤。則本生本事亦空矣。其隨機化物類此。",
    "X77n1522_019:0239b12": "貞觀卒所住。壽七十餘。",
    "X77n1522_019:0239b13": "唐慧持[0239b13] 俗姓周。汝南人也。隋開皇初父守豫章。而生。",
    "X77n1522_019:0239b14": "機警&#x9834;寤。少遊歷。以達其志。至丹陽以息慈。事開善",
    "X77n1522_019:0239b15": "滿法師。誦大品日五紙。甫弱冠。身長八尺。貌雄偉。威",
    "X77n1522_019:0239b16": "儀整雅。目不回視。故時稱為象王。持既而聽東安莊",
    "X77n1522_019:0239b17": "法師高麗實法師三論。兼善莊老易史。隋初越公楊",
    "X77n1522_019:0239b18": "素。治兵淮海。聞其風而造謁焉。季年天下擾攘。因避",
    "X77n1522_019:0239b19": "難禹穴。住弘道寺。盛闡三論大品涅槃華嚴。頗復發",
    "X77n1522_019:0239b20": "明莊老。如是閱三十載。常坐不臥勤苦無怠。貞觀十",
    "X77n1522_019:0239b21": "六年八月二十三日。且謂弟子曰。急作食。吾欲往他",
    "X77n1522_019:0239b22": "方教化。時至食已。還房跏趺繩&#x7240;而逝。始見者。以其",
    "X77n1522_019:0239b23": "入定。三日不敢動。會稽丞杜伏護。蔬素士也。每參禮",
    "X77n1522_019:0239b24": "不間內外。至是忽聞異香。就視之。化矣。葬大禹山。壽",
    "X77n1522_019:0239c01": "六十八。",
    "X77n1522_019:0239c02": "唐道宗[0239c02] 生馮翊衛氏。弱年從釋。專志大論。周廢二教。",
    "X77n1522_019:0239c03": "遁返俗服。隋有天下。即剃落。住同州大興國寺。蓋其",
    "X77n1522_019:0239c04": "先所居地也。敷弘連席。徒侶鼎臻。檀施填委。共給豐",
    "X77n1522_019:0239c05": "裕。隋大業末。歲荐饑。羸氓餒士。莫不襁負就食。其名",
    "X77n1522_019:0239c06": "與蒲之道遜。並稱關河之間。眾舉知本寺任。宗以喪",
    "X77n1522_019:0239c07": "亂來。僧無律儀。乃躬抵京輦。迎至沙門智首。中夏講",
    "X77n1522_019:0239c08": "說。率其屬三百餘人。橫經以聽。無倦色。釋文至結界",
    "X77n1522_019:0239c09": "篇。乃至寺無淨地。不可以護法受夏。因停講翻穢。又",
    "X77n1522_019:0239c10": "每布薩。未&#x751E;說欲至訓涉。必對之流涕沾巾。歔欷不",
    "X77n1522_019:0239c11": "已。貞觀十二年。以疾終。春秋八十有五窆于城東。",
    "X77n1522_019:0239c12": "唐智正[0239c12] 姓白氏。定州安喜人。年十一。落[髟/采]父母親戚。",
    "X77n1522_019:0239c13": "對之涕泣。而正顏色不少變。其師識其宿習。而勤教",
    "X77n1522_019:0239c14": "育之。則業日加進。奉戒精嚴。儔類歎異。齒方弱冠。而",
    "X77n1522_019:0239c15": "慧聲被遐壤。隋開皇十年。朝廷廣延英哲。遂偕曇遷",
    "X77n1522_019:0239c16": "禪師入京。詔慰勞。住勝光寺。仁壽元年。左僕射虞慶。",
    "X77n1522_019:0239c17": "則造仁覺寺奏請居之。俄依終南至相寺淵法師。二",
    "X77n1522_019:0239c18": "十八年。外弘法化。內明定業。自課六時。不涉塵世。貞",
    "X77n1522_019:0239c19": "觀十三年二月二十八日。卒於所住寺。春秋八十有",
    "X77n1522_019:0239c20": "一。弟子智現等。龕其遺質。鑿寺之西北巖而藏焉。有",
    "X77n1522_019:0239c21": "銘記可見。現少咨承。略無乖忤。凡所著述。並現筆受。",
    "X77n1522_019:0239c22": "當其端坐思惟隨語隨書立侍其旁雖久歷歲月終",
    "X77n1522_019:0239c23": "未&#x751E;使坐。或夜深困倦顛仆。正輒呵曰。昔人翹足七",
    "X77n1522_019:0239c24": "日。其誠敬如何哉。今爾輕慢致然。象未可悼也。講華",
    "X77n1522_019:0240a01": "嚴楞伽勝鬘惟識等。莫紀其&#x5FA7;數。並為鈔記。獨華嚴",
    "X77n1522_019:0240a02": "為疏。",
    "X77n1522_019:0240a03": "唐智&#x39DE;[0240a03] 姓張。襄陽人。六歲出家。為潤師弟子。潤命受",
    "X77n1522_019:0240a04": "教於哲法師。哲於襄陽。固僧望。自有傳。初誦法華。日",
    "X77n1522_019:0240a05": "五紙。亦粗通大義。既而依吉藏法師於京邑。聽纔兩",
    "X77n1522_019:0240a06": "&#x5FA7;。命之覆述。拔問曰。一乘為雲。遂分為三。亦可一乘",
    "X77n1522_019:0240a07": "為雨。分為三否。眾莫敢對。藏曰此問良善。竟以大法",
    "X77n1522_019:0240a08": "囑累。於是還鄉里。會&#x7FA3;盜擾攘。晝伏夜逃。靡遑寧處。",
    "X77n1522_019:0240a09": "賊平。住耆闍寺。講不輟。歲必五&#x5FA7;。門人法長。見住梵",
    "X77n1522_019:0240a10": "雲寺。領徒承業。[0240a10] 貞觀十四年九月十七日。信士張英",
    "X77n1522_019:0240a11": "邀於其家宿集。&#x7AEA;義開題。或問今昔三一之指。&#x39DE;未",
    "X77n1522_019:0240a12": "及對。即告稜法師曰。智拔茲與鄉里大德檀越等相",
    "X77n1522_019:0240a13": "別矣。遂遷化。而顏貌如生。趺坐堅正。玄素合境歎惋。",
    "X77n1522_019:0240a14": "州牧蔣邸躬臨燒香。贈帛百疋。墓所設齋。壽六十六。",
    "X77n1522_019:0240a15": "唐玄續[0240a15] 姓桑。蜀郡成都人。既久辭俗。涅槃成實。學有",
    "X77n1522_019:0240a16": "宗趣。而法華則常所講演者也。然風致高雅。習外典。",
    "X77n1522_019:0240a17": "工草&#x96B7;。著述美贍。且折節傾下寒士。而富貴名勝。輒",
    "X77n1522_019:0240a18": "不為屈。反凌辱之。梓州東曹掾蕭平仲。梁室之裔也。",
    "X77n1522_019:0240a19": "偶與談論。篇什深加揖讓。平仲曰。每聞師居常蔑略。",
    "X77n1522_019:0240a20": "今蒙禮遇如是。深媿非人。續曰。蔑略其所當茂略者",
    "X77n1522_019:0240a21": "耳。今明公其可蔑略哉。仲曰。師從來不爾。茲豈實意。",
    "X77n1522_019:0240a22": "特&#x8657;貌耶。曰貧道待公之&#x8657;實。亦猶公待續之&#x8657;實。",
    "X77n1522_019:0240a23": "相視一笑。[0240a23] &#x751E;制寶園寺&#x7891;。其銘曰。老稱聖者。莊號哲",
    "X77n1522_019:0240a24": "人。持螢比日。用岳方塵。屬有道士馮善英奉旨祭江。",
    "X77n1522_019:0240b01": "過之見以為彈斥。謂續曰。為文以美其教。此理之常",
    "X77n1522_019:0240b02": "也。何至誹毀他教如此。即除改之。不然我且聞上。續",
    "X77n1522_019:0240b03": "曰。製作體勢。若安能知。若欲以威&#x8107;。而使有所改。我",
    "X77n1522_019:0240b04": "寺莊近迫京師。每歲收斂之人。皆與朝廷諸貴往來。",
    "X77n1522_019:0240b05": "君所為不法。其不可以聞於上乎。英獨大恨而已。每",
    "X77n1522_019:0240b06": "歎。莊子以鵬鷃為極小大之喻。曰彼惡知須彌不容",
    "X77n1522_019:0240b07": "金翅。世界入於&#x96A3;&#x8657;。及疾。因集僧罄捨曰。死生常耳。",
    "X77n1522_019:0240b08": "願各早自津濟。是夕卒。寔貞觀間也。",
    "X77n1522_019:0240b09": "唐行等[0240b09] 馮翊吉氏子也。年十二出家。有玄會者。偕事",
    "X77n1522_019:0240b10": "總公。又偕聽涅槃於淨影遠公所。及居慈悲寺又偕",
    "X77n1522_019:0240b11": "焉。每升座。等先而會隨之。其相與開闡者。凡一百一",
    "X77n1522_019:0240b12": "十&#x5FA7;。則贊成之道如此。苟有阻難。等必預知。乃請眾",
    "X77n1522_019:0240b13": "念摩訶般若魔事輒息。故今於散席之際。必各禮佛",
    "X77n1522_019:0240b14": "讀經蓋本。此人有從等受戒者。死而復甦曰。冥曹以",
    "X77n1522_019:0240b15": "為等之弟子。故獲放還。所畜&#x9DC4;。每候鍾鼓聲。伏座下。",
    "X77n1522_019:0240b16": "貞觀十六年三月六日。以疾終。壽七十三。遺言施身",
    "X77n1522_019:0240b17": "禽獸。諸弟子不忍。則盛營威儀。卜訪宅兆。明日欲舉",
    "X77n1522_019:0240b18": "喪就壙。忽夜雨連朝。送者竟阻。請如遺言而霽。舍利",
    "X77n1522_019:0240b19": "葬于京之南郊神和原。",
    "X77n1522_019:0240b20": "唐慧思[0240b20] 出汾州介休郭氏。世習儒。少通經史。尤尚&#x8657;",
    "X77n1522_019:0240b21": "玄。善辭章。工篆&#x96B7;。馳譽鄉社。年二十五。教授并部。然",
    "X77n1522_019:0240b22": "猶未識所謂佛法也。會沙門道曄。講攝大乘論。間往",
    "X77n1522_019:0240b23": "聽焉。若有所省。因求出家。且知要業莫如禪定。而師",
    "X77n1522_019:0240b24": "範罕遇。乃周尋竺典。三十許載。備研奧旨。&#x758E;衣糲食。",
    "X77n1522_019:0240c01": "見者發心。志士屯赴。遂法集於箕山之陰。六時篤課。",
    "X77n1522_019:0240c02": "罔墜徽猷。&#x751E;與朋儕言志。而思則曰。學佛之徒。生死",
    "X77n1522_019:0240c03": "從緣安用爾。喪葬多事哉。當時人以其戲言耳。逮乎",
    "X77n1522_019:0240c04": "屬疾。纔經兩月。忽告眾曰。余其死矣。即按行空窟。屏",
    "X77n1522_019:0240c05": "除殘屍。盡謝徒侶。伽坐其中。時寒林森竦。眾不忍離。",
    "X77n1522_019:0240c06": "夜守其旁。且而觀之。則端拱而逝矣。壽五十五。貞觀",
    "X77n1522_019:0240c07": "十六年之五月也。",
    "X77n1522_019:0240c08": "唐慧&#x7188;[0240c08] 出益州[郫-卑+((白-日+田)/廾)]縣之趙氏童稚入道。務讀書。能辭",
    "X77n1522_019:0240c09": "章。與綿之震響寺榮智齊名。蓋皆沙彌之翹楚者也。",
    "X77n1522_019:0240c10": "後因偕成都大石寺沙彌聯詩。有言隙。遂迷屏絕人",
    "X77n1522_019:0240c11": "事。而栖心禪學。既受具。周稟經律。善三論。尤明攝論",
    "X77n1522_019:0240c12": "雜心。&#x751E;難基法師小乘塵識義。基以大乘通之。笑曰。",
    "X77n1522_019:0240c13": "大無不攝。但失小宗。[0240c13] 晚住州南空慧寺。掩關不食而",
    "X77n1522_019:0240c14": "坐。餘二十日。眾懼其以餓斃。紿曰。國家方搜訪道德。",
    "X77n1522_019:0240c15": "苟不食則世以為聖。可時赴眾弭外議。母自矯飾。以",
    "X77n1522_019:0240c16": "累常住也。&#x7188;遽從之。然一室徒壁立。苔莓被地。而人",
    "X77n1522_019:0240c17": "絕來往跡。&#x7240;餘弊席皆塵坌。獨其中有跏趺痕處。或",
    "X77n1522_019:0240c18": "慕而往候。則累日纔獲識面。時吐清談。高出世表。如",
    "X77n1522_019:0240c19": "此且三十載儕類憚之。卒年九十矣。",
    "X77n1522_019:0240c20": "唐三慧[0240c20] 樓煩人。早年業涅槃晚入慧日道場大業初。",
    "X77n1522_019:0240c21": "詔往巴蜀搜舉藝能。至&#x536D;僰。而隋歷斯盡。遂屏居弘",
    "X77n1522_019:0240c22": "唱。以諧暮齒。國朝以酇國公竇軌作填。尤所崇禮。武",
    "X77n1522_019:0240c23": "德九年。朝京師。勞問勤渥。工部尚書段綸奏。住所造",
    "X77n1522_019:0240c24": "靈化寺。貞觀間。詔入翻經&#x8218;。綴文證義。且著&#x8218;之序",
    "X77n1522_019:0241a01": "引。以其年卒。春秋七十。[0241a01] 慧在絳&#x751E;處別院。忽見神人。",
    "X77n1522_019:0241a02": "形質奇詭。致敬於前曰。乞戒勗知事。使勿耕墓。慧猶",
    "X77n1522_019:0241a03": "未及言。後復見。理前事。且謂苟終不語。必殺此僧。即",
    "X77n1522_019:0241a04": "問之。方將&#x754A;故冢。於是遽止之。無他。",
    "X77n1522_019:0241a05": "唐神素[0241a05] 姓王氏。其先太原人。自遠祖勇。從宦虞州。遂",
    "X77n1522_019:0241a06": "徙居安邑。鳴條之野。幼業儒。尤長於易。下筆文章粲",
    "X77n1522_019:0241a07": "然。偏善道傑法師其出遊入處。靡弗同焉。及傑習定",
    "X77n1522_019:0241a08": "業。且為出諸部安般法。又繼其席弘導。講毗曇四十",
    "X77n1522_019:0241a09": "餘&#x5FA7;。成實將二十&#x5FA7;。貞觀二年。栖巖大眾。請知寺任。",
    "X77n1522_019:0241a10": "辭以法事僧綱不可得兼。固弗許請。以傑公典故許",
    "X77n1522_019:0241a11": "之。上下和睦。久而不變。十七年二月二十三日。卒于",
    "X77n1522_019:0241a12": "栖&#x5DD7;。春秋七十二。[0241a12] 素平生屬想淨土。是日悉召門人",
    "X77n1522_019:0241a13": "大眾。逮于斯役。相決。整容跏趺。令念觀音經者再。自",
    "X77n1522_019:0241a14": "稱南無阿彌陀佛。且令唱和。中夜而逝。端坐不移。即",
    "X77n1522_019:0241a15": "遷而殯之。雖肌肉澌盡。猶骨坐如初。仁壽寺志寬法",
    "X77n1522_019:0241a16": "師。夢素同&#x7240;宿別去。謂曰。如來大悲。為諸眾生。曠劫",
    "X77n1522_019:0241a17": "勤求大法。流布人天。欲使不絕。我輩受佛遺寄。當此",
    "X77n1522_019:0241a18": "季位。未能發輝。深懷孤負。每欲推命竭誠。上于天聽。",
    "X77n1522_019:0241a19": "今大運莫留。顧當長辭。好住努力。噫異矣。",
    "X77n1522_019:0241a20": "唐志寬[0241a20] 姓姚氏。河東蒲州人。父青州刺史少知。名歷",
    "X77n1522_019:0241a21": "聽經論。尤以涅槃十地為心要。東西尋訪。殊惜寸陰。",
    "X77n1522_019:0241a22": "且履信無矯妄。&#x751E;買衣帛長安市中。其人云。可先付",
    "X77n1522_019:0241a23": "直。明當如數。求所在送至。從之。歸為諸僧言。諸僧笑",
    "X77n1522_019:0241a24": "其為所紿。寬曰。自念平生未&#x751E;誑物。物豈復肯誑我",
    "X77n1522_019:0241b01": "哉。其人果如約。尤不怠於瞻視病患。近遠使輿致房",
    "X77n1522_019:0241b02": "中治。理無小廢。或腹&#x7655;不易出膿。輒為口[口*束]之。煬帝",
    "X77n1522_019:0241b03": "聞其行解。詔居慧日。會楊玄感叛。類下獄待罪。有遣",
    "X77n1522_019:0241b04": "餉。悉分散。無所私。後配役。負土築御道。同役者。告以",
    "X77n1522_019:0241b05": "既無監檢。可稍縱。寬曰業報如此。能自欺乎。頃之並",
    "X77n1522_019:0241b06": "流西蜀。行達陝州。適諸檀越醵以贐。即分散。獨遺一",
    "X77n1522_019:0241b07": "驢。以負經卷。次潼關。碩德寶暹。足破莫能進。宛轉臥",
    "X77n1522_019:0241b08": "道側。寬哀之。又捨以載。而身負經卷。達蜀。禱雨弭虎。",
    "X77n1522_019:0241b09": "化風遐播。每闡導散席。襯施隨盡。然素所服用。至儉",
    "X77n1522_019:0241b10": "陋孅嗇。貞觀初。還鄉里。旱甚。寬為置壇場。禱雨。如蜀",
    "X77n1522_019:0241b11": "時。曰不得雨者。不處堂房。曝其身三日。而雨大洽。寬",
    "X77n1522_019:0241b12": "所在。有介冑聲。夜窺之。則見神人繞行其旁。議者以",
    "X77n1522_019:0241b13": "其常誦維摩經。及戒本。故然。有神素法師者。平生友",
    "X77n1522_019:0241b14": "也。然能交接。於既死之後。復慰以書。茲不錄。十七年",
    "X77n1522_019:0241b15": "夏五月十六日。卒于仁壽寺。壽七十八。蓋寬口不及",
    "X77n1522_019:0241b16": "利。手不執寶。筐篋之藏。由來絕心。騎乘勞具。終身無",
    "X77n1522_019:0241b17": "涉。垂死。遺命其徒。以篨籧裹屍。用雨椽舁之。林野。無",
    "X77n1522_019:0241b18": "爾紛紜。為無益事。嗚呼達哉。",
    "X77n1522_019:0241b19": "唐靈潤[0241b19] 俗姓。梁河東虞鄉人也。家十兄弟。皆同產。其",
    "X77n1522_019:0241b20": "間三者願入道。父曰。但習誦觀音經。苟先憶持則聽。",
    "X77n1522_019:0241b21": "潤執卷從旦至午。即憶持。不少忘。遂獲落髮。依靈粲",
    "X77n1522_019:0241b22": "法師住興善寺。年十三稟涅槃。年十五。登座。如宿齒。",
    "X77n1522_019:0241b23": "仁壽間。詔其師粲。送舍利於懷州造塔。而潤徒行相",
    "X77n1522_019:0241b24": "隨。乞食自給。悉辭去官費。議者韙其持守。過泰山。從",
    "X77n1522_019:0241c01": "靈巖寺副師。習般舟定。于時同志五百人。獨潤於行",
    "X77n1522_019:0241c02": "坐無替。頃之受攝論於道奘法師。仍事奘師。為和尚。",
    "X77n1522_019:0241c03": "而登具焉。年二十三。反錫京邑。會智念法師。方弘小",
    "X77n1522_019:0241c04": "論。又摳衣輪下。有辨相法師者。學兼小大。於淨影寺",
    "X77n1522_019:0241c05": "造攝論疏五卷。門人五百。其能&#x7AEA;義者二百。相與徵",
    "X77n1522_019:0241c06": "詰。而潤始造之。奮發奇論。一座歎伏。辨行法師尤欽",
    "X77n1522_019:0241c07": "挹。大業初忽屬風疾。後雖勿藥而&#x8657;幻之相愈益厭。",
    "X77n1522_019:0241c08": "卜終南之北。澧鄠之間。玉山之下逝。將與沙門空藏",
    "X77n1522_019:0241c09": "慧璡智信智光等。遊於叢祠野冢。鬼魅&#x7FA3;號族嘯之",
    "X77n1522_019:0241c10": "地。以終其身。大業十年。詔入鴻臚&#x8218;。教授三韓僧。并",
    "X77n1522_019:0241c11": "於所居寺。翻譯經本。季年。四海橫潰。有司禁僧。毋外",
    "X77n1522_019:0241c12": "出。於是歸隱興善寺之西院。自課迄三年。遷藍田之",
    "X77n1522_019:0241c13": "感化寺。偕慧定禪師。沙門志超等。一食燕嘿。終十五",
    "X77n1522_019:0241c14": "載。時歲荐飢。賓侶過從。菽麥共餐。法會之盛。雖靈粲",
    "X77n1522_019:0241c15": "師亦歆羨焉。唐興詔任興善住持事。潤以素所託&#x8FF9;。",
    "X77n1522_019:0241c16": "不敢辭。貞觀八年。詔遷弘福寺。就翻譯。仍職證義。此",
    "X77n1522_019:0241c17": "其大略也。若其間患難困苦。皆適有天幸。不至狼狽。",
    "X77n1522_019:0241c18": "豈非其善緣所感。陰相之力耶。&#x751E;以護法罪流讙州。",
    "X77n1522_019:0241c19": "詔安置洛東。道俗趨嚮如初。疏報京邑。門人云云僕",
    "X77n1522_019:0241c20": "射房玄齡見之歎曰。詞理懇[款-士+止]。有其名者。必有其實。",
    "X77n1522_019:0241c21": "信哉。講涅槃七十餘遍。攝大乘論三十餘遍。維摩勝",
    "X77n1522_019:0241c22": "鬘起信等論。不筭。皆有義疏行世。其義疏如攝論之",
    "X77n1522_019:0241c23": "黎耶。真俗無相無生觀等。特異諸說。弟子淨元嗣。沙",
    "X77n1522_019:0241c24": "門智衍。其族姪也。幼承教勗。善涅槃攝論住藍田之",
    "X77n1522_019:0242a01": "法池寺。",
    "X77n1522_019:0242a02": "唐元康[0242a02] 性敏銳。形模擁腫而短。先居林野。常持誦觀",
    "X77n1522_019:0242a03": "音號。忽一鹿。角有八岐。訓擾庭&#x5826;。如素所豢。每乘之。",
    "X77n1522_019:0242a04": "至遠無憚也。因以三論。置其背。挂疏鈔角上。其他小",
    "X77n1522_019:0242a05": "軸。繫之尾。康則衣大布。曳衲播(梵言立播。華言裹腹衣。亦云。抱腹制如偏",
    "X77n1522_019:0242a06": "祖)。戴大竹笠。見者以為異。入京遇開講。即造其筵。就",
    "X77n1522_019:0242a07": "所申義致問。往反數百言未已。且戲之曰。甘桃不結",
    "X77n1522_019:0242a08": "實。苦李壓枝低。答曰。輪王千個子。巷伯勿孫兒。蓋譏",
    "X77n1522_019:0242a09": "康之無生徒也。康曰。近丹者赤。近漆者黑。若汝之丹",
    "X77n1522_019:0242a10": "不可以為纁絳。若汝之黑。不可以為鉛墨。眾莫測其",
    "X77n1522_019:0242a11": "所詣也。語聞。詔於安國寺弘闡。遂著中觀論疏中百",
    "X77n1522_019:0242a12": "門論玄樞二卷。行世。",
    "X77n1522_019:0242a13": "唐無礙[0242a13] 其先中州陳氏。晉永嘉南渡。寓建鄴。父曠。為",
    "X77n1522_019:0242a14": "梁元帝學士。承聖元年。遂生礙於成都。神姿特異。見",
    "X77n1522_019:0242a15": "者知為今器。九歲能應對。十歲入家塾。&#x8F19;強記不廢",
    "X77n1522_019:0242a16": "忘。&#x751E;至長安。道安法師。與語。奇之。勸使出家。始習太",
    "X77n1522_019:0242a17": "子應瑞經。追慕不自勝。至於涕泣。天和三年。以周武",
    "X77n1522_019:0242a18": "納后。恩獲薙落。建德三年。詔廢教。因陸沈塵埃中。然",
    "X77n1522_019:0242a19": "戒操愈益謹。隋開皇初。遂與興復。詔住永寧寺。即趨",
    "X77n1522_019:0242a20": "齊。依超法師。聽智度論。未幾。入長安。學十地阿毗曇",
    "X77n1522_019:0242a21": "等。時興善體法師。方開大論。命攝講義無擁滯。而文",
    "X77n1522_019:0242a22": "句或稍遺失。於是極晝夜。熟誦本文六十卷。而心疾",
    "X77n1522_019:0242a23": "作矣。尋歸永寧以醫。十年總管河間王俾知寺任。大",
    "X77n1522_019:0242a24": "業二年。詔刊定佛法於洛陽四方&#x8218;。五年煬帝西征。",
    "X77n1522_019:0242b01": "過之召見。勞問賜予有加。十三年。唐受隋禪。至京師",
    "X77n1522_019:0242b02": "住莊嚴寺。眾以其識達。請知寺任。如永寧。非其好也。",
    "X77n1522_019:0242b03": "武德八年。反永寧以無相理觀。調伏心疾。貞觀十九",
    "X77n1522_019:0242b04": "年二月二十八日。無所痛是而終。春秋八十四。",
    "X77n1522_019:0242b05": "唐法琰[0242b05] 姓嚴氏。江表金陵人。始名法藏。住願力寺。聽",
    "X77n1522_019:0242b06": "莊嚴爝公成實論。每聞餘經如舊所習。試密尋擬言",
    "X77n1522_019:0242b07": "意無不通諧。即以咨諸先達。咸曰。此卿宿昔所&#x751E;緣",
    "X77n1522_019:0242b08": "述。故未忘爾。晚入京師。住日嚴寺。終于武德之季。",
    "X77n1522_019:0242b09": "又居玄者[0242b09] 年迫耆頤。然知足不蓄貲幣。所得隨以散",
    "X77n1522_019:0242b10": "盡。貞觀十年。卒於寺。年九十餘。",
    "X77n1522_019:0242b11": "唐智凱[0242b11] 姓馮氏。丹陽人。幼孤。昉六歲。偶從吉藏法師",
    "X77n1522_019:0242b12": "聽法華火宅品。歸謂其母曰。經明火宅者。我身也。若",
    "X77n1522_019:0242b13": "我是火宅。我應燒人。既不能燒。則無我可知矣。是夕",
    "X77n1522_019:0242b14": "達旦無寐。遽辭母。詣藏求出家。貌黑甚。故時稱之。烏",
    "X77n1522_019:0242b15": "凱云。年十三。藏使覆述。並不拘經論。依藏會稽住嘉",
    "X77n1522_019:0242b16": "祥等寺。逮藏入京。即還靜林聚徒。武德七年。或復請",
    "X77n1522_019:0242b17": "於剡縣弘導。眾至五百。貞觀元年。常於餘姚縣小龍",
    "X77n1522_019:0242b18": "泉寺開三論大品等經。誓不他往。離睡眠。&#x5374;供施&#x7240;",
    "X77n1522_019:0242b19": "坐水飲而已。佛殿之後。忽漲一池。曰吾可以卒歲矣。",
    "X77n1522_019:0242b20": "俗惡狗子。生輒棄置。使飢凍死。凱聞而憐之。悉為收",
    "X77n1522_019:0242b21": "聚養畜。雖踐污被褥弗恨。十九年都督齊公迎致於",
    "X77n1522_019:0242b22": "嘉祥寺。敷暢三論義學集者。八百餘人。僚庶畢序。教",
    "X77n1522_019:0242b23": "門為之光顯。時龍泉池竭。凱歎曰。吾不反矣。二十年。",
    "X77n1522_019:0242b24": "七月二十八日。方升座。手執如意。嘿然加坐而卒。葬",
    "X77n1522_019:0242c01": "全身於大禹山。起塔七層。以旌其德。",
    "X77n1522_019:0242c02": "唐慧旻[0242c02] 字玄素。其先河東人。九歲出家。誦法華經期",
    "X77n1522_019:0242c03": "月。即能覆習。年十五。依新羅光法師。聽成論於回向",
    "X77n1522_019:0242c04": "寺。年十七。講法華於海鹽之光興寺。香氣充庭。或聞",
    "X77n1522_019:0242c05": "空中。彈指聲席賓咸歎異。既登具。稟承十誦於竹園",
    "X77n1522_019:0242c06": "寺之志律師。文理精詣傍通諸部志公悉以學徒委",
    "X77n1522_019:0242c07": "之而逝。俄遊會稽天台。禮石佛於剡。歷數年乃還吳。",
    "X77n1522_019:0242c08": "結友厲業於通玄寺。布衣蔬食。訖十七年。足未&#x751E;出",
    "X77n1522_019:0242c09": "戶。隋季之亂。禪誦不輟。蘇州總管聞嗣安迎請至再。",
    "X77n1522_019:0242c10": "而後一赴。刺史李廉薛通王榮等。尤相尊敬。欲固留",
    "X77n1522_019:0242c11": "為生民福。聞公度終不可。因為作寺華亭谷幹山中。",
    "X77n1522_019:0242c12": "俾以行道。然地下濕。多蚊蚋。恐致疾沴。唐初徒居海",
    "X77n1522_019:0242c13": "虞山。殖梓數十萬本。遠方來學。常百餘人。晚年住南",
    "X77n1522_019:0242c14": "澗草菴。兩兔一彪。出處常與俱。禽獸神祇受歸戒。事",
    "X77n1522_019:0242c15": "跡巨述。都督陽武公李世嘉遣使以書幣騁。不應命。",
    "X77n1522_019:0242c16": "貞觀十九年。江王以刺史欲從受戒法。亦固辭不出",
    "X77n1522_019:0242c17": "山。古律舊疏。有陋失者。刊正焉。著十誦私記十三卷。",
    "X77n1522_019:0242c18": "僧尼行事二卷。尼眾羯磨二卷。道俗菩薩戒義疏四",
    "X77n1522_019:0242c19": "卷。得法弟子二十餘人。二十年八月十一日。終於所",
    "X77n1522_019:0242c20": "隱。春秋七十七。"
}