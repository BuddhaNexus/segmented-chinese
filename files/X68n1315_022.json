{
    "X68n1315_022:0143b20": "古尊宿語錄卷二十二",
    "X68n1315_022:0143b22": "黃梅東山演和尚語錄",
    "X68n1315_022:0143b23": "門人　惟慶　編",
    "X68n1315_022:0143b24": "師在海會受請。拈香示眾云。八十翁翁輥繡毬。遂付",
    "X68n1315_022:0143c01": "維那。宣疏畢。陞座云。三處住持只這滋味。這回冤家",
    "X68n1315_022:0143c02": "難為迴避。白蓮峯鼻孔。海會山出氣。",
    "X68n1315_022:0143c03": "當晚小參云。一則三。三則七。牧羊隄畔女貞花。拒馬",
    "X68n1315_022:0143c04": "河邊望夫石。石擊尺。赤土畫簸箕。從教眼搭癡。復云。",
    "X68n1315_022:0143c05": "淮甸三十載。今作老黃梅。好是明明說。從教鴨聽雷。",
    "X68n1315_022:0143c06": "　入院。祖師塔燒香。以手指云。當時與麼全身去。今日",
    "X68n1315_022:0143c07": "重來記得無。復云。以何為驗。以此為驗。遂禮拜。",
    "X68n1315_022:0143c08": "開堂黃梅。宰公度疏。師拈起示眾云。見麼。差珍異寶",
    "X68n1315_022:0143c09": "盡在其中。若也不見。請表白對眾拈出。　宣疏畢。乃云。",
    "X68n1315_022:0143c10": "便與麼散去。早是多事了也。若也不信。遂指法座云。",
    "X68n1315_022:0143c11": "少間向上頭撒沙撒土去也。便陞座。拈香祝聖罷。復",
    "X68n1315_022:0143c12": "拈香云。此一炷香。在舒郡二十七年。三處住院。諸人",
    "X68n1315_022:0143c13": "總知。遂欲燒次。復云。不得也須說破。某十五年行脚。",
    "X68n1315_022:0143c14": "初參遷和尚得其毛。次於四海參見尊宿得其皮。又",
    "X68n1315_022:0143c15": "到浮山圜鑑老處得其骨。後在白雲端和尚處得其",
    "X68n1315_022:0143c16": "髓。方敢承受與人為師。今日爇向爐中。從教薰天炙",
    "X68n1315_022:0143c17": "地。有耳朵者辨取。　四祖和尚白槌云。法筵龍象眾。當",
    "X68n1315_022:0143c18": "觀第一義。　師云。當觀第一義。寶劒霜鋒利。掣電隔三",
    "X68n1315_022:0143c19": "千。最勝無倫譬。眼辨手能親。出來相比試。　僧問。舊店",
    "X68n1315_022:0143c20": "新開列寶珍。一回拈著一回新。師今已據盧能位。端",
    "X68n1315_022:0143c21": "的如何拂鏡塵。　師云。朝到西天。暮歸唐土。　進云。已得",
    "X68n1315_022:0143c22": "軒轅辨端的。靈光從此照恒沙。　師云。最初一句作麼",
    "X68n1315_022:0143c23": "生。　進云。不辭山路遠。踏雪也須過。　師云。你猶醉在。　僧",
    "X68n1315_022:0143c24": "問。靈山一會。迦葉親聞。未審今日一會。什麼人得聞。",
    "X68n1315_022:0144a01": "　師云。與靈山無異。　進云。古之今之。盡是知音。　師云。知",
    "X68n1315_022:0144a02": "音一句又作麼生。　進云。點頭不吐舌。　師云。無人孟浪",
    "X68n1315_022:0144a03": "過你。　進云。忽遇拏雲攫霧來時又作麼生。　師云。老僧",
    "X68n1315_022:0144a04": "打退鼓。乃云。適來四祖師叔白槌云。當觀第一義。只",
    "X68n1315_022:0144a05": "如第一義且作麼生觀。要會麼。三世諸佛若無第一",
    "X68n1315_022:0144a06": "義。將什麼化度有情。西天四七．唐土二三。乃至天下",
    "X68n1315_022:0144a07": "老和尚若無第一義。將什麼建立宗風。只如當今聖",
    "X68n1315_022:0144a08": "帝若無第一義。將什麼統御天下。知郡學士．知縣宣",
    "X68n1315_022:0144a09": "德．合座尊官若無第一義。將什麼為民父母。乃至在",
    "X68n1315_022:0144a10": "會施主若無第一義。將什麼崇敬三寶。然雖如是。也",
    "X68n1315_022:0144a11": "須各各自悟始得。",
    "X68n1315_022:0144a12": "上堂。舉。古人道。夫為善知識。須是驅耕夫之牛。奪飢",
    "X68n1315_022:0144a13": "人之食。驅耕夫之牛。令他苗稼滋盛。奪飢人之食。令",
    "X68n1315_022:0144a14": "他永絕飢虗。眾中聞舉者。多是如風過耳相似。既驅",
    "X68n1315_022:0144a15": "其牛。為什麼却得苗稼滋盛。既奪其食。因什麼永絕",
    "X68n1315_022:0144a16": "飢虗。到者裏。須是有驅耕夫之牛。奪飢人之食底脚",
    "X68n1315_022:0144a17": "手。便與拶一拶。逼一逼。趕教走到結角處。便好向伊",
    "X68n1315_022:0144a18": "道。福不重受。禍不單行。",
    "X68n1315_022:0144a19": "上堂云。二月春中漸暖。咍歌頻打拍板。烏鷄走入鵞",
    "X68n1315_022:0144a20": "羣。鴨兒凍得觜匾。水上或浮或沉。何時解成瑚璉。子",
    "X68n1315_022:0144a21": "細好好思量。天地去此不遠。復云。頻婆娑羅王。",
    "X68n1315_022:0144a22": "上堂。今朝二月初五。行者先來打鼓。長老肚裏茫然。",
    "X68n1315_022:0144a23": "思量說佛說祖。大地雪深三尺。禽獸喫泥喫土。今年",
    "X68n1315_022:0144a24": "必定豐熟。自然五風十雨。者裏有箇好處。且道有什",
    "X68n1315_022:0144b01": "麼好處。遂作雷聲云。是什麼。復云。雷乃發聲。",
    "X68n1315_022:0144b02": "上堂云。夫為禪客。如出塞將軍。你將得雲門半片餬",
    "X68n1315_022:0144b03": "餅來。我便與半箇須彌山。若不如是。焉敢稱禪客。",
    "X68n1315_022:0144b04": "上堂云。夫為出家之人。須有出家之見。具擇法眼。方",
    "X68n1315_022:0144b05": "為出家。如何是擇法眼。破燈盞。畢竟如何。擔板。擔板。",
    "X68n1315_022:0144b06": "結夏日上堂云。孟夏漸熱。伏惟首座．大眾尊候萬福。",
    "X68n1315_022:0144b07": "却似夾竹桃花。錦上鋪花。徧地花。莫眼花。每年事例",
    "X68n1315_022:0144b08": "不用張查。下座人事。巡寮喫茶。",
    "X68n1315_022:0144b09": "上堂。舉。永嘉道。亦無人。亦無佛。大千沙界海中漚。一",
    "X68n1315_022:0144b10": "切聖賢如電拂。大眾。這裏若不具金剛眼睛。便見髑",
    "X68n1315_022:0144b11": "髏徧野。如何即是。劒閣路雖險。夜行人更多。",
    "X68n1315_022:0144b12": "上堂云。立雪斷臂。指喻後人。人能弘道。非道弘人。這",
    "X68n1315_022:0144b13": "箇是什麼語。江城子。",
    "X68n1315_022:0144b14": "上堂云。時人住處我不住。時人行處我不行。畢竟作",
    "X68n1315_022:0144b15": "麼生。牛角長三寸。兔角長八尺。四溟東海流。般若波",
    "X68n1315_022:0144b16": "羅蜜。",
    "X68n1315_022:0144b17": "上堂云。門外有大路。不肯大開口。臘月三十日。胡亂",
    "X68n1315_022:0144b18": "外邊走。好大哥。",
    "X68n1315_022:0144b19": "上堂云。無法可說。是名說法。夜月嚴凝。霜天凜冽。池",
    "X68n1315_022:0144b20": "裏烏龜凍得成鼈。更說兩句舌頭成鐵。",
    "X68n1315_022:0144b21": "聖節上堂云。十二月初八日。今上皇帝降誕之辰。不",
    "X68n1315_022:0144b22": "得說別事。乃高聲云。皇帝萬歲。皇帝萬歲。",
    "X68n1315_022:0144b23": "上堂云。無邊身菩薩將竹杖量世尊頂。丈六了又丈",
    "X68n1315_022:0144b24": "六。量到梵天。不見世尊頂相。乃擲下竹杖。合掌說偈",
    "X68n1315_022:0144c01": "云。虗空無有邊。佛功德亦然。若有能量者。窮劫不可",
    "X68n1315_022:0144c02": "盡。大眾。無邊身菩薩說偈且止。諸人還解自量也無。",
    "X68n1315_022:0144c03": "若教老僧自量。直是無下手處。不見古人道。斗充佛",
    "X68n1315_022:0144c04": "座。功德難量。盞子燒香。紫雲靉靆。何故如是。別是一",
    "X68n1315_022:0144c05": "家春。",
    "X68n1315_022:0144c06": "上堂云。一年只餘此月。天道未甞降雪。奉告三界龍",
    "X68n1315_022:0144c07": "神。各自遞相報說。普天普地鋪銀。且要應時應節。更",
    "X68n1315_022:0144c08": "望大眾慈悲。為念普賢菩薩。畢竟作麼生。摩訶薩。",
    "X68n1315_022:0144c09": "郭朝奉祥正請上堂。朝奉於法座前燒香云。此一瓣",
    "X68n1315_022:0144c10": "香。爇向爐中。為光明雲遍滿法界。供養我堂頭師兄",
    "X68n1315_022:0144c11": "禪師。伏願於此雲中方廣座上。擘開面門。放出先師",
    "X68n1315_022:0144c12": "形相與諸人描貌。何以如此。白雲岩畔舊相逢。往日",
    "X68n1315_022:0144c13": "今朝事不同。夜靜水寒魚不食。一爐香散白蓮風。　師",
    "X68n1315_022:0144c14": "遂云。曩謨薩怛哆鉢囉野。恁麼恁麼。幾度白雲溪上",
    "X68n1315_022:0144c15": "望。黃梅花向雪中開。不恁麼不恁麼。嫰柳條金線。且",
    "X68n1315_022:0144c16": "要應時來。不見龐居士問馬大師。不與萬法為侶者",
    "X68n1315_022:0144c17": "是什麼人。馬大師云。待汝一口吸盡西江水即向你",
    "X68n1315_022:0144c18": "道。大眾。一口吸盡西江水。萬丈深潭窮到底。掠彴不",
    "X68n1315_022:0144c19": "是趙州橋。明月清風安可比。",
    "X68n1315_022:0144c20": "上堂云。春雨洒無涯。乾坤已具知。東君行正令。梅柳",
    "X68n1315_022:0144c21": "一枝枝。祖師門下客。相見在今時。相見即不無。說什",
    "X68n1315_022:0144c22": "麼事。便下座。",
    "X68n1315_022:0144c23": "上堂。舉。肅宗帝問忠國師云。和尚百年後所須何物。",
    "X68n1315_022:0144c24": "國師云。與老僧造箇無縫塔。帝云。請師塔樣。國師良",
    "X68n1315_022:0145a01": "久云。會麼。帝云。不會。國師云。吾有付法弟子躭源却",
    "X68n1315_022:0145a02": "諳此事。請詔問之。　師云。前面是真珠瑪瑙。後面是瑪",
    "X68n1315_022:0145a03": "瑙真珠。東邊是觀音勢至。西邊是普賢文殊。中間有",
    "X68n1315_022:0145a04": "一首幡。被風吹著。道胡盧胡盧。",
    "X68n1315_022:0145a05": "上堂。顧視禪床左右。遂拈拄杖在手中云。只長一尺。",
    "X68n1315_022:0145a06": "下座。",
    "X68n1315_022:0145a07": "上堂云。世有一物。亦不屬凡。亦不屬聖。亦不屬邪。亦",
    "X68n1315_022:0145a08": "不屬正。萬事臨時。自然號令。抵死要知。換却性命。",
    "X68n1315_022:0145a09": "上堂云。擔水河頭賣。諸人盡笑怪。滯貨沒人猜。一似",
    "X68n1315_022:0145a10": "欠他債。昨夜三更半。石人闘禮拜。這箇說話。莫道你",
    "X68n1315_022:0145a11": "理會不得。我也理會不得。",
    "X68n1315_022:0145a12": "上堂云。古人道。無邊剎境。自他不隔於毫端。十世古",
    "X68n1315_022:0145a13": "今。始終不離於當念。　師云。是即是。只是太舊。雪峯示",
    "X68n1315_022:0145a14": "眾道。盡大地撮來如粟米粒大。拋向面前。漆桶不會。",
    "X68n1315_022:0145a15": "打鼓普請看。大眾。雪峯對面熱瞞諸人不少也。然雖",
    "X68n1315_022:0145a16": "如是。還有與雪峯同步底麼。試出來與五祖相見。有",
    "X68n1315_022:0145a17": "麼。若無。遂拈拄杖卓一下。舉起云。五祖今日與雪峯",
    "X68n1315_022:0145a18": "同乘槎泛四大海。穿八大龍王髑髏。經過百千箇須",
    "X68n1315_022:0145a19": "彌山。却回來法座上坐。又送雪峯歸雪峯山。只是不",
    "X68n1315_022:0145a20": "曾動著一步。諸人還信得及麼。若信不及。遂舉拄杖",
    "X68n1315_022:0145a21": "云。豈不見先師翁道。放在臥床頭。急要打老鼠。",
    "X68n1315_022:0145a22": "上堂云。凡心聖意露堂堂。念念無差即道場。向去莫",
    "X68n1315_022:0145a23": "言今日事。觀音自在放毫光。良久。云。莫瞞老僧好。",
    "X68n1315_022:0145a24": "上堂云。三月安居今已滿。九旬禁足事如何。西天蠟",
    "X68n1315_022:0145b01": "驗聞聲久。此土鵞珠說者多。季運二千年遠意。混流",
    "X68n1315_022:0145b02": "水乳積成河。林泉開士齊弘護。莫使隳頹著眾魔。",
    "X68n1315_022:0145b03": "上堂云。時候季秋霜冷。皎潔銀河耿耿。松窻一炷爐",
    "X68n1315_022:0145b04": "煙。頗稱吾家好景。",
    "X68n1315_022:0145b05": "上堂。舉。僧問投子。大藏教中還有奇特事也無。投子",
    "X68n1315_022:0145b06": "云。演出大藏教。　師云。投子被人一問。直得料掉沒交",
    "X68n1315_022:0145b07": "涉。若是五祖即不然。或有人問。大藏教中還有奇特",
    "X68n1315_022:0145b08": "事也無。老僧即向伊道。作禮而去。信受奉行。然雖如",
    "X68n1315_022:0145b09": "是。與他投子白雲萬里。畢竟如何。要你諸方眼作麼。",
    "X68n1315_022:0145b10": "上堂云。悟了同未悟。歸家尋舊路。一字是一字。一句",
    "X68n1315_022:0145b11": "是一句。自小不脫空。兩歲學移步。湛水生蓮花。一年",
    "X68n1315_022:0145b12": "生一度。",
    "X68n1315_022:0145b13": "上堂云。頻頻喚汝不歸家。貪向門前弄土沙。每到年",
    "X68n1315_022:0145b14": "年三月裏。滿城開盡牡丹花。",
    "X68n1315_022:0145b15": "上堂云。青蘿夤緣。直上寒松之頂。白雲淡泞。出沒太",
    "X68n1315_022:0145b16": "虗之中。自十九至二十三日。萬餘人來此赴會閧閧",
    "X68n1315_022:0145b17": "地。如今只見老漢獨自口吧吧地。若道多人是閙。一",
    "X68n1315_022:0145b18": "人是靜。直是白雲萬里。畢竟如何。一人閙浩浩。多人",
    "X68n1315_022:0145b19": "靜悄悄。不如歸堂喫茶好。",
    "X68n1315_022:0145b20": "上堂云。心隨萬境轉。轉處實能幽。雲門道。觀世音菩",
    "X68n1315_022:0145b21": "薩將錢買胡餅。放下手云。却是箇饅頭。如此則隨他",
    "X68n1315_022:0145b22": "脚跟轉也。五祖有箇隨流認得性。快樂永無憂底因",
    "X68n1315_022:0145b23": "緣舉似大眾。忽然於此省去也不定。良久。喚侍者。侍",
    "X68n1315_022:0145b24": "者應諾。　師云。我害癡。",
    "X68n1315_022:0145c01": "上堂云。仲冬嚴寒。普徧世間。富貴即易。貧窮即難。唯",
    "X68n1315_022:0145c02": "我林泉之人無易無難。為什麼如此。良久。云。無人處",
    "X68n1315_022:0145c03": "向你說。",
    "X68n1315_022:0145c04": "上堂。舉。普化道。明頭來。明頭打。暗頭來。暗頭打。虗空",
    "X68n1315_022:0145c05": "裏來。虗空裏打。四方八面來。連枷打。臨濟聞得。遣僧",
    "X68n1315_022:0145c06": "問云。總不恁麼來時如何。化云。明日大悲院裏有齋。",
    "X68n1315_022:0145c07": "若是五祖即不然。有人問。總不恁麼來時如何。和聲",
    "X68n1315_022:0145c08": "便打。是他須道。五祖盲枷瞎棒。我只要你恁麼道。何",
    "X68n1315_022:0145c09": "故。一任舉似諸方。",
    "X68n1315_022:0145c10": "上堂云。應接無方唯是此。一毛端上廓心田。生枝延",
    "X68n1315_022:0145c11": "蔓魔家族。點點舒光曜祖天。",
    "X68n1315_022:0145c12": "上堂云。風和日暖。喬樹鸎啼。桃李妍而爛錦成行。芳",
    "X68n1315_022:0145c13": "草濃而鋪茵作陣。花落一片兩片。浮碎玉以雰雰。柳",
    "X68n1315_022:0145c14": "舞三回五回。曳長絲而冉冉。當是時也。古人道。幽鳥",
    "X68n1315_022:0145c15": "語如簧。柳垂金線長。煙收山谷靜。風送杏花香。永日",
    "X68n1315_022:0145c16": "瀟然坐。澄心萬慮忘。欲言言不及。林下好商量。良久。",
    "X68n1315_022:0145c17": "云。你且商量看。",
    "X68n1315_022:0145c18": "上堂。舉。僧問雪峯云。古澗寒泉時如何。峯云。瞪目不",
    "X68n1315_022:0145c19": "見底。僧云。飲者如何。峯云。不從口入。趙州聞得。云。不",
    "X68n1315_022:0145c20": "可從鼻孔裏入也。僧却問趙州。古澗寒泉時如何。州",
    "X68n1315_022:0145c21": "云。苦。僧云。飲者如何。州云。死。　師云。若有人問五祖。古",
    "X68n1315_022:0145c22": "澗寒泉時如何。即向伊道。水。飲者如何。但云。當下止",
    "X68n1315_022:0145c23": "渴。或有箇人出來問道。與曹溪水是一是二。我即向",
    "X68n1315_022:0145c24": "伊道。分枝列派。縱橫自在。低處澆田。高處潑菜。",
    "X68n1315_022:0146a01": "上堂云。趙州道箇栢樹子。廬陵隨後雪。白米中間有",
    "X68n1315_022:0146a02": "箇白蓮峯。一口吸盡西江水。喜美囉邏哩。囉邏哩。我",
    "X68n1315_022:0146a03": "自我。你自你。深村有箇白額蟲。吒腮鬣頷九條尾。良",
    "X68n1315_022:0146a04": "久。云。咦。好怕人。",
    "X68n1315_022:0146a05": "小參。舉。藥山初參石頭。問云。三乘十二分教某甲粗",
    "X68n1315_022:0146a06": "知。訪聞南方直指人心。見性成佛。實未明了。石頭云。",
    "X68n1315_022:0146a07": "恁麼也不得。不恁麼也不得。恁麼不恁麼總不得。藥",
    "X68n1315_022:0146a08": "山罔措。一日坐次。石頭遂問云。汝在此作什麼。山云。",
    "X68n1315_022:0146a09": "一物也不為。頭云。恁麼則閑坐也。山云。閑坐則為也。",
    "X68n1315_022:0146a10": "頭云。你道不為。不為箇什麼。山云。千聖亦不識。石頭",
    "X68n1315_022:0146a11": "遂有頌云。從來共住不知名。任運相將只麼行。自古",
    "X68n1315_022:0146a12": "上賢猶不識。造次凡流豈易明。　師云。大眾。須是過得",
    "X68n1315_022:0146a13": "祖師關。會鳥道玄路。始會此般說話。石頭恁麼垂示。",
    "X68n1315_022:0146a14": "便類趙州庭前栢樹子．洞山麻三斤．雲門超佛越祖",
    "X68n1315_022:0146a15": "之談。五祖亦有一頌。任運不知名。輕輕著眼聽。水上",
    "X68n1315_022:0146a16": "青青綠。元來是浮萍。",
    "X68n1315_022:0146a17": "四面專使文詳持法嗣書到。師於法座前授書。拈起",
    "X68n1315_022:0146a18": "問專使云。這箇是四面底。闍梨底在什麼處。　使云。驗",
    "X68n1315_022:0146a19": "在目前。　師云。幾不問過。遂陞座。云。好事難逢。何不出",
    "X68n1315_022:0146a20": "來大家唱和。　時有僧出問云。石頭馳書。猶是鈍漢。玄",
    "X68n1315_022:0146a21": "沙白紙。謾說同風。四面賷來。有何祥瑞。　師云。春氣發",
    "X68n1315_022:0146a22": "來無硬地。　進云。與麼則衝開千頃浪。透過祖師關。　師",
    "X68n1315_022:0146a23": "云。真箇也無。　進云。可謂是黃梅熟後無人識。獨許東",
    "X68n1315_022:0146a24": "山一老師。　師云。更有人在。　進云。和尚也不要疑著。　師",
    "X68n1315_022:0146b01": "云。也落在闍梨後。　進云。只如四面無門。老和尚向甚",
    "X68n1315_022:0146b02": "處得這消息來。　師云。你向甚麼處去來。　僧指東畔云。",
    "X68n1315_022:0146b03": "這箇直歲得恁麼黑。又指西畔云。這箇知客得恁麼",
    "X68n1315_022:0146b04": "肥。　師云。不得指東劃西。　僧以坐具一劃。云。者箇不可",
    "X68n1315_022:0146b05": "喚作東西也。　師云。看你亂走。　進云。和尚低聲。恐人聞",
    "X68n1315_022:0146b06": "得。　師云。你適來也郎當不少。　僧以手摑口云。是我招",
    "X68n1315_022:0146b07": "得。　師乃云。大眾。四面長老有書。對大眾前須當說過。",
    "X68n1315_022:0146b08": "四面大漆桶。詳師分半桶。白蓮峯下開。薰却我鼻孔。",
    "X68n1315_022:0146b09": "且道為什麼如此。無你出氣處。",
    "X68n1315_022:0146b10": "太平專使至。上堂云。萬里無雲點太清。祖天日月自",
    "X68n1315_022:0146b11": "分明。太平不許將軍見。却許將軍建太平。",
    "X68n1315_022:0146b12": "上堂云。舉則公案。事事成辦。向外馳求。癡漢。癡漢。",
    "X68n1315_022:0146b13": "上堂云。有物先天地。無形本寂寥。能為萬象主。不逐",
    "X68n1315_022:0146b14": "四時彫。古人恁麼道。可謂錦上鋪花。不妨奇特。諸人",
    "X68n1315_022:0146b15": "且作麼生會。白蓮今日曲順後機。不惜眉毛亦為頌",
    "X68n1315_022:0146b16": "出。有中有。無中無。細中細。麁中麁。",
    "X68n1315_022:0146b17": "上堂云。今朝三月初五。老漢亦無所補。無字指路堂",
    "X68n1315_022:0146b18": "堂。枉見衲僧受苦。畢竟如何。如人學射。",
    "X68n1315_022:0146b19": "上堂云。媚景中春暖色暄。盡塵沙界一般天。林巒蓊",
    "X68n1315_022:0146b20": "鬱爭蒼翠。花柳芬芳闘色鮮。蝶弄牡丹飛勢緊。蜂遊",
    "X68n1315_022:0146b21": "芍藥謾遲延。人生幾度逢春景。何不於中種福田。",
    "X68n1315_022:0146b22": "上堂。舉。興化云。我逢人則不出。出則便為人。三聖道。",
    "X68n1315_022:0146b23": "我逢人則出。出則不為人。　師云。此二古德。一人文章",
    "X68n1315_022:0146b24": "浩渺。一人武藝全施。若道興化是文亦不得。若道三",
    "X68n1315_022:0146c01": "聖是武亦不得。還於此辨得出麼。若辨得出。許你通",
    "X68n1315_022:0146c02": "身是命。若辨不出。你自相度。",
    "X68n1315_022:0146c03": "上堂云。如何是禪。閻浮樹在海南邊。近則不離方寸。",
    "X68n1315_022:0146c04": "遠則十萬八千。畢竟如何。禪。禪。",
    "X68n1315_022:0146c05": "上堂云。賤賣擔板漢。貼稱麻三斤。百千年滯貨。何處",
    "X68n1315_022:0146c06": "著渾身。",
    "X68n1315_022:0146c07": "上堂云。今朝八月二十。佛法兩字難入。深村大小老",
    "X68n1315_022:0146c08": "翁。達磨祖師不及。",
    "X68n1315_022:0146c09": "上堂云。未透祖師關。莫問大雪山。一步一萬里。千難",
    "X68n1315_022:0146c10": "與萬難。",
    "X68n1315_022:0146c11": "上堂。舉。僧問趙州。狗子還有佛性也無。州云。無。僧云。",
    "X68n1315_022:0146c12": "一切眾生皆有佛性。狗子為什麼却無。州云。為伊有",
    "X68n1315_022:0146c13": "業識在。　師云。大眾。你諸人尋常作麼生會。老僧尋常",
    "X68n1315_022:0146c14": "只舉無字便休。你若透得這一箇字。天下人不柰你",
    "X68n1315_022:0146c15": "何。你諸人作麼生透。還有透得徹底麼。有則出來道",
    "X68n1315_022:0146c16": "看。我也不要你道有。也不要你道無。也不要你道不",
    "X68n1315_022:0146c17": "有不無。你作麼生道。珍重。",
    "X68n1315_022:0146c18": "呂寶文嘉問入山。上堂。僧問。世尊拈花。迦葉微笑。台",
    "X68n1315_022:0146c19": "斾光臨於法席。願師方便為宣揚。　師云。六耳不同謀。",
    "X68n1315_022:0146c20": "　進云。不於花上覔。烜赫自圓明。　師云。好。　進云。可謂獨",
    "X68n1315_022:0146c21": "露無私。對揚有準。　師云。是。　進云。覿面知機又作麼生。",
    "X68n1315_022:0146c22": "　師云。不得與別人說。　進云。和尚只知其一。且不知其",
    "X68n1315_022:0146c23": "二。　師云。你作麼生。　進云。祖師却道知來也。歸作鹽梅",
    "X68n1315_022:0146c24": "正是時。　師云。被你道著。　進云。已得真人好消息。人間",
    "X68n1315_022:0147a01": "天上更無疑。　師乃云。記得昔日僧問六祖。黃梅衣鉢",
    "X68n1315_022:0147a02": "什麼人得。祖云。會佛法底人得。僧云。和尚還得也無。",
    "X68n1315_022:0147a03": "祖云。不得。僧云。為什麼和尚却不得。祖云。我不會佛",
    "X68n1315_022:0147a04": "法。又舉。僧問雪峯。和尚見德山後得箇什麼道理便",
    "X68n1315_022:0147a05": "休去。峯云。我當時空手去空手迴。　師云。大眾。此二尊",
    "X68n1315_022:0147a06": "宿。一人是祖師。一人是禪師。及乎問著。便道。我不會",
    "X68n1315_022:0147a07": "佛法。又道。我空手去空手迴。你諸人還會伊恁麼說",
    "X68n1315_022:0147a08": "話也無。若要會他恁麼說話。須是透祖師關始得。若",
    "X68n1315_022:0147a09": "不透祖師關。輙不得正眼覷著。",
    "X68n1315_022:0147a10": "唐提舉耜到院。上堂。舉。三聖問雪峯。透網金鱗以何",
    "X68n1315_022:0147a11": "為食。峯云。待汝出網來即向汝道。聖云。一千五百人",
    "X68n1315_022:0147a12": "善知識。話頭也不識。峯云。老僧住持事煩。眾中或謂",
    "X68n1315_022:0147a13": "雪峯與三聖宗派不同。故言不相契。或謂三聖作家。",
    "X68n1315_022:0147a14": "雪峯不能達其意。如斯話會。有何交涉。忽有人問五",
    "X68n1315_022:0147a15": "祖。透網金鱗以何為食。老僧向伊道。好箇問頭。復云。",
    "X68n1315_022:0147a16": "大眾。且道與雪峯是同是別。不能為你說得。聽取一",
    "X68n1315_022:0147a17": "頌。洞裏無雲別有天。桃花似錦柳如煙。仙家不會論",
    "X68n1315_022:0147a18": "春夏。石爛松枯是一年。",
    "X68n1315_022:0147a19": "資福專使持法嗣書至。師於法堂上受書。拈起問專",
    "X68n1315_022:0147a20": "使云。本無名字。什麼處得這箇來。　專使擬議。師云。因",
    "X68n1315_022:0147a21": "誰致得。遂陞座。　舉。石頭問長髭。什麼處來。髭云。嶺南",
    "X68n1315_022:0147a22": "來。石頭云。大庾嶺頭一鋪功德成就也未。髭云。成就",
    "X68n1315_022:0147a23": "久矣。只欠點眼在。石頭云。莫要點眼麼。髭云。便請。石",
    "X68n1315_022:0147a24": "頭垂下一足。髭便禮拜。石頭云。你見箇什麼道理便",
    "X68n1315_022:0147b01": "禮拜。髭云。如紅爐上一點雪。　師云。紅爐一點雪。知音",
    "X68n1315_022:0147b02": "瞥不瞥。龜毛扇子扇。泥牛一點血。",
    "X68n1315_022:0147b03": "偈頌",
    "X68n1315_022:0147b04": "投機",
    "X68n1315_022:0147b05": "山前一片閑田地。叉手叮嚀問祖翁。幾度賣來還自",
    "X68n1315_022:0147b06": "買。為憐松竹引清風。",
    "X68n1315_022:0147b07": "山居",
    "X68n1315_022:0147b08": "床是柴棚蓆是茅。枕頭葛怛半中凹。霜天索寞人投",
    "X68n1315_022:0147b09": "宿。睡到平明手脚交。",
    "X68n1315_022:0147b10": "自貽",
    "X68n1315_022:0147b11": "白雲堆裏古家風。萬里霜天月色同。林下水邊人罕",
    "X68n1315_022:0147b12": "到。方知吾道樂無窮。",
    "X68n1315_022:0147b13": "遣興",
    "X68n1315_022:0147b14": "冉冉白雲間。[颱台+弗][颱台+弗]微風起。至哉造化功。孰為究終始。",
    "X68n1315_022:0147b15": "究之既不能。徒然自憂喜。",
    "X68n1315_022:0147b16": "聞角",
    "X68n1315_022:0147b17": "幽幽寒角發孤城。十里山頭漸杳冥。一種是聲無限",
    "X68n1315_022:0147b18": "意。有堪聽有不堪聽。",
    "X68n1315_022:0147b19": "病起",
    "X68n1315_022:0147b20": "病來又病皮黏骨。抖擻起來無一物。行不成步語聲",
    "X68n1315_022:0147b21": "低。鼻孔依前空突兀。",
    "X68n1315_022:0147b22": "山中四威儀",
    "X68n1315_022:0147b23": "山中行。携籃採蕨稱幽情。牧童唱罷胡家曲。子規枝",
    "X68n1315_022:0147b24": "上一聲聲。",
    "X68n1315_022:0147c01": "山中住。萬疊千重誰伴侶。縱使知音特地來。雲深必",
    "X68n1315_022:0147c02": "定無尋處。",
    "X68n1315_022:0147c03": "山中坐。月夜霜天寒鴈過。爐灰撥盡未成眠。報曉靈",
    "X68n1315_022:0147c04": "禽清耳朵。",
    "X68n1315_022:0147c05": "山中臥。一片清光高鑑我。但得身心到處閑。多年布",
    "X68n1315_022:0147c06": "衲從教破。",
    "X68n1315_022:0147c07": "讚白雲先師真",
    "X68n1315_022:0147c08": "一月在天。影含眾水。師真之真。非月非水。青黃碧綠",
    "X68n1315_022:0147c09": "亂荼糊。看來半嗔半喜。",
    "X68n1315_022:0147c10": "贊四祖演和尚",
    "X68n1315_022:0147c11": "桂花包裏老黃梅。不向陰陽地上開。蜂蝶豈知香遠",
    "X68n1315_022:0147c12": "拆。難尋踪跡去還來。",
    "X68n1315_022:0147c13": "自贊",
    "X68n1315_022:0147c14": "眼暗耳聾。行步龍鍾。人前強笑。叉手當胸。",
    "X68n1315_022:0147c15": "自述真贊二首",
    "X68n1315_022:0147c16": "以相取相。都成幻妄。以真求真。轉見不親。見成公案。",
    "X68n1315_022:0147c17": "無事不辦。百年三萬六千日。翻覆元來是這漢。",
    "X68n1315_022:0147c18": "我真我贊。唯己自知。面面相覷。有甚了期。",
    "X68n1315_022:0147c19": "師室中。常舉趙州狗子還有佛性也無。州",
    "X68n1315_022:0147c20": "云無。僧請問。師為頌之",
    "X68n1315_022:0147c21": "趙州露刃劒。寒霜光燄燄。更擬問如何。分身作兩段。",
    "X68n1315_022:0147c22": "示禪者二首",
    "X68n1315_022:0147c23": "學道先須得指歸。聞聲見色不思議。長天夜夜家家",
    "X68n1315_022:0147c24": "月。影落澄潭幾箇知。",
    "X68n1315_022:0148a01": "祖道何殊世路平。時人行處不須驚。擬心未到先移",
    "X68n1315_022:0148a02": "步。直似玄沙問鏡清。",
    "X68n1315_022:0148a03": "示學徒四首",
    "X68n1315_022:0148a04": "學道之人得者稀。是非長短幾時虧。若憑言語論高",
    "X68n1315_022:0148a05": "下。恰似從前未悟時。",
    "X68n1315_022:0148a06": "空門有路人皆到。到者方知滋味長。心地不生閑草",
    "X68n1315_022:0148a07": "木。自然身放白毫光。",
    "X68n1315_022:0148a08": "一片秋光對草堂。籬邊金菊預聞香。蟬聲未息涼風",
    "X68n1315_022:0148a09": "起。勝似征人歸故鄉。",
    "X68n1315_022:0148a10": "終日談玄第一宗。枯河道裏覔魚蹤。直饒祖佛無階",
    "X68n1315_022:0148a11": "級。須向奇人棒下通。",
    "X68n1315_022:0148a12": "送巳德二禪者之長安緣幹",
    "X68n1315_022:0148a13": "二人同心。其義斷金。古今有此。吾道堪任。山之厚重。",
    "X68n1315_022:0148a14": "海之淵深。白雲留不住。祖佛莫能禁。極目少林峭峙。",
    "X68n1315_022:0148a15": "傍觀華岳崟岑。分得維摩按指法。且彈一曲訪知音。",
    "X68n1315_022:0148a16": "悼四祖演和尚",
    "X68n1315_022:0148a17": "此病彼圜寂。吾門何得失。生死若空花。去來如鳥跡。",
    "X68n1315_022:0148a18": "東涌忽西沒。影挂寒堂壁。三十三天撲帝鐘。普念般",
    "X68n1315_022:0148a19": "若波羅蜜。",
    "X68n1315_022:0148a20": "悼投子青禪師",
    "X68n1315_022:0148a21": "寂住峯頭雲。灑落曹溪水。高張浮渡帆。直入大洋裏。",
    "X68n1315_022:0148a22": "運載既緣終。昨夜狂風起。[髟/?]角女子戴瓊花。八十翁",
    "X68n1315_022:0148a23": "翁穿繡履。",
    "X68n1315_022:0148a24": "悼浮渡圓鑑禪師",
    "X68n1315_022:0148b01": "浮渡巖前青瘦栢。叢林聳出標風格。夜來寒影落西",
    "X68n1315_022:0148b02": "衢。誰唱胡笳十八拍。",
    "X68n1315_022:0148b03": "吊崇勝大師",
    "X68n1315_022:0148b04": "苦霧罩庭軒。悲雲鎖暮天。師歸真淨界。影挂月孤圓。",
    "X68n1315_022:0148b05": "去不去兮若之夢。來不來兮誰後先。誰後先。閻浮樹",
    "X68n1315_022:0148b06": "在海南邊。",
    "X68n1315_022:0148b07": "悼陳吉先",
    "X68n1315_022:0148b08": "子既卜遷居。禪家第一機。有帆不挂樹。無住坦然途。",
    "X68n1315_022:0148b09": "世態那堪戀。恩情盡屬愚。祖師門下客。到此辨錙銖。",
    "X68n1315_022:0148b10": "訪信和尚",
    "X68n1315_022:0148b11": "維摩之後室長開。立雪求心悟善財。木老花彫兮白",
    "X68n1315_022:0148b12": "雲亂卷。波澄霜夜兮皎月徘徊。不二門高遠相訪。又",
    "X68n1315_022:0148b13": "騎羸馬入塵埃。",
    "X68n1315_022:0148b14": "送白首座回鄉",
    "X68n1315_022:0148b15": "歸心休問路多端。四海為家未足觀。隻履清名思達",
    "X68n1315_022:0148b16": "磨。諸侯九合笑齊桓。",
    "X68n1315_022:0148b17": "次韻詶甘露顒長老",
    "X68n1315_022:0148b18": "本自居山不厭山。水聲山色異人間。知音若會儂家",
    "X68n1315_022:0148b19": "意。任是危層亦共攀。",
    "X68n1315_022:0148b20": "送仁禪者",
    "X68n1315_022:0148b21": "白雲巖上月。太平松下影。深夜秋風生。都成一片境。",
    "X68n1315_022:0148b22": "送文禪人寧親",
    "X68n1315_022:0148b23": "今生父母當親覲。從本爺娘子細看。動轉施為全得",
    "X68n1315_022:0148b24": "力。一回舉著骨毛寒。",
    "X68n1315_022:0148c01": "送蜀僧",
    "X68n1315_022:0148c02": "相聚淮南四十年。而今歸去路三千。有人若問西來",
    "X68n1315_022:0148c03": "意。水在江湖月在天。",
    "X68n1315_022:0148c04": "寄信上人",
    "X68n1315_022:0148c05": "一瓶一鉢且隨緣。此事時時強為宣。知己不來春漸",
    "X68n1315_022:0148c06": "老。孤峯皎月對寒泉。",
    "X68n1315_022:0148c07": "次韻詶黃龍圖",
    "X68n1315_022:0148c08": "海會雲山疊亂青。龍潭瀉碧聲冷泠。使君乞與安閒",
    "X68n1315_022:0148c09": "地。時共禪徒終夜聽。",
    "X68n1315_022:0148c10": "次韻詶高臺師兄",
    "X68n1315_022:0148c11": "每覽嘉隱篇。清風益可愛。有時說向人。時人都不會。",
    "X68n1315_022:0148c12": "回首望衡岳。岳山千里外。獨步立斜陽。颯颯聞秋籟。",
    "X68n1315_022:0148c13": "擬雲送信禪者作丐",
    "X68n1315_022:0148c14": "春晴觸石欲高飛。皖伯臺前度翠微。本自無心為雨",
    "X68n1315_022:0148c15": "露。何曾有意泄天機。風雷倚勢聲光遠。草木乘陰色",
    "X68n1315_022:0148c16": "澤肥。莫謂功成空聚散。巖房潛約幾時歸。",
    "X68n1315_022:0148c17": "送化主三首",
    "X68n1315_022:0148c18": "巖縫迸開雲片片。半籠幽石半從龍。為霖普潤焦枯",
    "X68n1315_022:0148c19": "後。却入煙蘿第一重。",
    "X68n1315_022:0148c20": "莫論人情與道情。大都物理自分明。皖公山下長流",
    "X68n1315_022:0148c21": "水。今古滔滔徹底清。",
    "X68n1315_022:0148c22": "庭無立雪人。路有塵埃客。傾盡此時心。松間贈行色。",
    "X68n1315_022:0148c23": "與瓌禪化麥",
    "X68n1315_022:0148c24": "水中撈得麥。恐悚瓌禪客。往復偃溪邊。聞聲隔不隔。",
    "X68n1315_022:0149a01": "寄太平燈長老",
    "X68n1315_022:0149a02": "徧遊五祖山。語笑令人愛。極目情量寬。禮貌多自在。",
    "X68n1315_022:0149a03": "思鄉便欲回。不慮他人怪。再見是明年。往來無罣礙。",
    "X68n1315_022:0149a04": "寄高臺本禪師法兄",
    "X68n1315_022:0149a05": "春山望極幾千重。獨凭危欄誰與同。夜靜子規知我",
    "X68n1315_022:0149a06": "意。一聲聲在翠微中。",
    "X68n1315_022:0149a07": "遷住白雲入院後示二三執事",
    "X68n1315_022:0149a08": "登山須拄杖。渡水要行船。有客開顏笑。無愁展脚眠。",
    "X68n1315_022:0149a09": "萬般存此道。一味信前緣。試比紅塵裏。清虗直幾錢。",
    "X68n1315_022:0149a10": "寄諸郡丐者",
    "X68n1315_022:0149a11": "坐一須赴七。古聖留縱跡。此土與西天。箇箇明格尺。",
    "X68n1315_022:0149a12": "點鐵化為金。喝石變成壁。大力那羅延。是誰親中的。",
    "X68n1315_022:0149a13": "寄舊知二首",
    "X68n1315_022:0149a14": "隔濶多時未是踈。結交豈在頻相見。從教山下路崎",
    "X68n1315_022:0149a15": "嶇。萬里蟾光都一片。",
    "X68n1315_022:0149a16": "朔風掃盡千岩雪。枝上紅梅包欲裂。縹緲寒雲天外",
    "X68n1315_022:0149a17": "來。吾家此境憑誰說。",
    "X68n1315_022:0149a18": "送化士四首",
    "X68n1315_022:0149a19": "何事秋風入夜涼。稻花時復送餘香。要知此箇真消",
    "X68n1315_022:0149a20": "息。末後殷勤味最長。",
    "X68n1315_022:0149a21": "皖伯臺前送別時。桃花似錦柳如眉。明年此日凭欄",
    "X68n1315_022:0149a22": "望。依舊青青一兩枝。",
    "X68n1315_022:0149a23": "透出龍門未是難。幾人得過趙州關。白雲片片青山",
    "X68n1315_022:0149a24": "外。為雨為霖去復還。",
    "X68n1315_022:0149b01": "出自白雲山。携笻步煙渚。心中幾萬端。唯我能相許。",
    "X68n1315_022:0149b02": "寄舊三首",
    "X68n1315_022:0149b03": "木落高秋玉露垂。窻前黃菊漸離披。白雲片片迎新",
    "X68n1315_022:0149b04": "鴈。不是知音說向誰。",
    "X68n1315_022:0149b05": "寄書未到他先望。傳語不來我未知。度日林泉無世",
    "X68n1315_022:0149b06": "慮。斂眉偷看白猿兒。",
    "X68n1315_022:0149b07": "梅花欲謝不謝。桃花欲開不開。思君共聽猿啼處。一",
    "X68n1315_022:0149b08": "片白雲天外來。",
    "X68n1315_022:0149b09": "偶作",
    "X68n1315_022:0149b10": "多時欲寫天邊鴈。毛色觀來苦未全。號呌不妨知節",
    "X68n1315_022:0149b11": "令。養成飛去有何難。鴈鴈鴈塔當初占。古蹤禪禪。入",
    "X68n1315_022:0149b12": "理深淵。無形無狀。千難萬難。後生晚長。心堅石穿。",
    "X68n1315_022:0149b13": "賦祖花次李提刑韻三首",
    "X68n1315_022:0149b14": "此花逈與人間別。結果開花當處生。要會祖師端的",
    "X68n1315_022:0149b15": "旨。未萌天地已先成。",
    "X68n1315_022:0149b16": "此土西天祖佛名。雙峯頂上鐵花生。世間無限丹青",
    "X68n1315_022:0149b17": "手。只恐吟成畫不成。",
    "X68n1315_022:0149b18": "造化之功品物情。正當生處不言生。尋枝摘葉空勞",
    "X68n1315_022:0149b19": "力。一朵開時一佛成。",
    "X68n1315_022:0149b20": "次韻酬彭運使留題七峯閣",
    "X68n1315_022:0149b21": "山腰營小閣。聊且寄生平。三四危峯頂。啼猿分外清。",
    "X68n1315_022:0149b22": "次韻寄彭運使吏部",
    "X68n1315_022:0149b23": "縱使千回眼見。爭如手親一徧。透得此箇重關。乃是",
    "X68n1315_022:0149b24": "平生方便。",
    "X68n1315_022:0149c01": "次韻詶吳都曹",
    "X68n1315_022:0149c02": "山家旨趣最幽微。路轉峯回到者稀。一鉢黃菁消永",
    "X68n1315_022:0149c03": "日。滿頭白髮已玄機。遶巖瀑布窗前落。哭月狂猿嶺",
    "X68n1315_022:0149c04": "上飛。自得平生觀不足。那知浮世是兼非。",
    "X68n1315_022:0149c05": "次韻詶蘄倅李朝奉",
    "X68n1315_022:0149c06": "諦當之言不在多。文殊不二問維摩。趙州眼爍四天",
    "X68n1315_022:0149c07": "下。賴有同參凌行婆。",
    "X68n1315_022:0149c08": "題東頴西湖簡太守李秘監",
    "X68n1315_022:0149c09": "脩竹喬松積翠陰。綠楊紅蘂徧園林。到頭須讓西湖",
    "X68n1315_022:0149c10": "水。淡靜還如君子心。",
    "X68n1315_022:0149c11": "東頴途中",
    "X68n1315_022:0149c12": "一宿成家步。孤雲萬里遊。吾門隨處靜。世路幾時休。",
    "X68n1315_022:0149c13": "舉首問明月。憑心寄斗牛。歸期何太晚。猶尚往他州。",
    "X68n1315_022:0149c14": "聚遠亭",
    "X68n1315_022:0149c15": "眼觀不足。耳聽不盡。水碧山青。誰遠誰近。",
    "X68n1315_022:0149c16": "答憑希道",
    "X68n1315_022:0149c17": "老病踈慵不記心。應無狂夢到瓊林。水聲山色長為",
    "X68n1315_022:0149c18": "伴。利害從教似海深。",
    "X68n1315_022:0149c19": "俳佪兩澗齊。瀉碧垂雙帶。長沙波。浪深湍流轉霶霈。",
    "X68n1315_022:0149c20": "詶石秀才",
    "X68n1315_022:0149c21": "昨夜西風激怒濤。驚飜舊事沒絲毫。凭欄笑罷思量",
    "X68n1315_022:0149c22": "著。望斷長天月色高。",
    "X68n1315_022:0149c23": "送朱大卿",
    "X68n1315_022:0149c24": "但得心閑到處閑。莫拘城市與溪山。是非名利渾如",
    "X68n1315_022:0150a01": "夢。正眼觀時一瞬間。",
    "X68n1315_022:0150a02": "送呂公輔",
    "X68n1315_022:0150a03": "送客別金沙。行行去路賒。淡煙籠碧漢。薄霧綴紅霞。",
    "X68n1315_022:0150a04": "百舌吟新樹。千株長嫰芽。飜思分袂處。舉首見桃花。",
    "X68n1315_022:0150a05": "送黃景純",
    "X68n1315_022:0150a06": "秋雲秋水兩依依。塞鴈聲聲度翠微。多向洞庭青草",
    "X68n1315_022:0150a07": "岸。楚天空濶不知歸。",
    "X68n1315_022:0150a08": "重會郭功甫",
    "X68n1315_022:0150a09": "淨空居士久相知。三十年來只片時。今日白蓮花下",
    "X68n1315_022:0150a10": "見。維摩元是舊容儀。",
    "X68n1315_022:0150a11": "寄李元中",
    "X68n1315_022:0150a12": "寄盡千張紙。徒煩心手勞。人情如太華。爭似道情高。",
    "X68n1315_022:0150a13": "嘉隱堂",
    "X68n1315_022:0150a14": "一松一竹一溪雲。時有清風伴月輪。窻外泉聲長似",
    "X68n1315_022:0150a15": "雨。逈然居者不知春。",
    "X68n1315_022:0150a16": "黃梅東山演和尚語錄(終)",
    "X68n1315_022:0150a18": "古尊宿語錄卷第二十二"
}