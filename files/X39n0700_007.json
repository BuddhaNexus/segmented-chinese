{
    "X39n0700_007:0146a06": "佛說梵網經初津卷七",
    "X39n0700_007:0146a08": "清　古杭昭慶萬壽戒壇傳律沙門書玉述",
    "X39n0700_007:0146a09": "△四不贖等戒二。初列相九。第三十一不行救贖",
    "X39n0700_007:0146a10": "戒二。初作持止犯二。初見賣又二。初能賣。",
    "X39n0700_007:0146a11": "佛言佛子。佛滅度後。於惡世中。若見外道。一切惡人。",
    "X39n0700_007:0146a12": "劫賊。",
    "X39n0700_007:0146a13": "佛滅度後者。正顯末法惡世。佛在世時。人皆知善。",
    "X39n0700_007:0146a14": "無此等事也。因不達自心。生諸異見。欲勝佛道。故",
    "X39n0700_007:0146a15": "名外道。起不善心。欲興害一切。斷佛慧命。故名惡",
    "X39n0700_007:0146a16": "人。強奪三寶父母形像。害發菩提心人。故名劫賊。",
    "X39n0700_007:0146a17": "如是等人。不敬三尊。不孝父母。橫行逆害。故名惡",
    "X39n0700_007:0146a18": "世也。△二所賣。",
    "X39n0700_007:0146a19": "賣佛。菩薩。父母形像。及賣經律。販賣比丘比丘尼。亦",
    "X39n0700_007:0146a20": "賣發心菩薩道人。或為官使。與一切人作奴婢者。",
    "X39n0700_007:0146a21": "言賣佛菩薩。父母形像者。謂人有信敬之心。念報",
    "X39n0700_007:0146a22": "佛恩。以貴價香材。及七寶等物。造立形像。而為供",
    "X39n0700_007:0146a23": "養。或人子思親。劬勞罔極。亦如上繪造供養。因有",
    "X39n0700_007:0146a24": "可賣之境。故預制也。又父母與子。有大恩德。等於",
    "X39n0700_007:0146b01": "三寶。故類聚之。又佛為大慈父。菩薩為大悲母。能",
    "X39n0700_007:0146b02": "與眾生樂。能拔眾生苦。若被惡人強奪。或劫賊盜",
    "X39n0700_007:0146b03": "賣者。則破滅佛寶也。經律者。經以開心見性。律制",
    "X39n0700_007:0146b04": "三業六根。賣則破滅法寶也。比丘比丘尼者。是人",
    "X39n0700_007:0146b05": "天福田。住世僧寶。賣則破滅僧寶也。雖舉二部。該",
    "X39n0700_007:0146b06": "通七眾。發心菩薩者。謂初發大心。受菩薩戒者。道",
    "X39n0700_007:0146b07": "人。廼久修菩薩道者。智論云。得道者。名為道人。餘",
    "X39n0700_007:0146b08": "出家人。雖未得道。以修出世道故。亦名道人。皆是",
    "X39n0700_007:0146b09": "三寶之屬也。如上等人。或被他劫擄盜賣。而為官",
    "X39n0700_007:0146b10": "差使。或與士農工商等驅役。不得自在。故云或為",
    "X39n0700_007:0146b11": "官使。與一切人作奴婢也。此謂破辱三寶。陷沒良",
    "X39n0700_007:0146b12": "人。故云惡事也。△二應贖。",
    "X39n0700_007:0146b13": "而菩薩見是事已。應生慈悲心。方便救護。處處教化。",
    "X39n0700_007:0146b14": "取物贖佛。菩薩形像。及比丘比丘尼。一切經律。",
    "X39n0700_007:0146b15": "菩薩見是事者。外遇境緣也。生慈悲心者。內發道",
    "X39n0700_007:0146b16": "意也。謂興慈令得尊貴之樂。運悲令離卑賤之苦",
    "X39n0700_007:0146b17": "也。方便救護者。謂見前境等事。大士正當於此末",
    "X39n0700_007:0146b18": "劫惡世之中。護持佛法。廣行善事。化導眾生。善巧",
    "X39n0700_007:0146b19": "方便。盡力救護。如己無能。勸化檀越贖脫。不得隱",
    "X39n0700_007:0146b20": "忍坐視也。然不救。則失於二利。救則具足二嚴。若",
    "X39n0700_007:0146b21": "見三寶破壞。懈怠不救贖者。三寶從此斷滅。人間",
    "X39n0700_007:0146b22": "慧命福田。亦無賴也。△二違教結罪。",
    "X39n0700_007:0146b23": "若不贖者。犯輕垢罪。",
    "X39n0700_007:0146b24": "是中犯者。菩薩見機不救。非大士行。故結輕垢。此",
    "X39n0700_007:0146c01": "是遮業。繇損辱三寶父母故制。四緣成罪。一應贖",
    "X39n0700_007:0146c02": "境。謂尊像經律僧人等。二應贖想六句。二重二輕",
    "X39n0700_007:0146c03": "二無犯。三無救贖心。四令彼褻辱。隨事結過。設力",
    "X39n0700_007:0146c04": "不及。而漠不關心。亦犯輕垢。若以三聚攝歸。見賣",
    "X39n0700_007:0146c05": "生慈。律儀戒。方便救護。善法戒。教化取贖。攝生戒",
    "X39n0700_007:0146c06": "也。七眾同。大小不全共。小乘不贖父母得罪。餘不",
    "X39n0700_007:0146c07": "見制。大士弘護為任。一切應贖。不犯者。若力不及。",
    "X39n0700_007:0146c08": "或如法流通經典等。",
    "X39n0700_007:0146c09": "△第三十二損害眾生戒二。初作犯止持。",
    "X39n0700_007:0146c10": "若佛子。不得畜刀杖弓箭販賣。輕秤小斗。因官形勢。",
    "X39n0700_007:0146c11": "取人財物。害心繫縛。破壞成功。長養猫狸猪狗。",
    "X39n0700_007:0146c12": "刀杖弓箭。是損害之具。不得収藏販賣。輕秤小斗。",
    "X39n0700_007:0146c13": "是欺誑之具。亦不宜用。一切皆當平等。短尺例同。",
    "X39n0700_007:0146c14": "因官形勢等。謂事如逼奪。非佛子所為。若有所得。",
    "X39n0700_007:0146c15": "亦屬盜戒。害心繫縛者。謂損其形體。破壞成功者。",
    "X39n0700_007:0146c16": "謂毀其已成事業。皆由索取不遂故也。長養者。畜",
    "X39n0700_007:0146c17": "養也。謂猫能捕鼠。名為地行羅剎。狸能擒物。而有",
    "X39n0700_007:0146c18": "多種不同。小者如鼠。大者如猫。善能捕鼠擒物。皆",
    "X39n0700_007:0146c19": "不得畜也。猪狗二種。終須損害。養生害生。恩中具",
    "X39n0700_007:0146c20": "仇。雖不殺他。殺因具矣。如上六種。皆惡律儀。害物",
    "X39n0700_007:0146c21": "傷慈。非所應也。小乘律中畜狗。為守護住處故開。",
    "X39n0700_007:0146c22": "△二違教結罪。",
    "X39n0700_007:0146c23": "若故養者。犯輕垢罪。",
    "X39n0700_007:0146c24": "是中犯者。販賣殺具。非義求財。枉害一切。故結輕",
    "X39n0700_007:0147a01": "垢。此具性遮二業。繇遠妨損害乖慈故制。前第十",
    "X39n0700_007:0147a02": "畜殺具。此則販賣繫害。十二販賣良人棺木。此則",
    "X39n0700_007:0147a03": "販賣刀杖等具。十七單明恃勢。此列六種兼制。故",
    "X39n0700_007:0147a04": "前後各異。若以三聚攝歸。不販殺具。律儀戒。斗秤",
    "X39n0700_007:0147a05": "平用。善法戒。不因官勢。攝生戒也。七眾同。善生經",
    "X39n0700_007:0147a06": "云。若優婆塞為於身命。若作市易。斗秤賣物。一說",
    "X39n0700_007:0147a07": "價已。不得前却。捨賤趣貴。斗秤量物。任前平用。如",
    "X39n0700_007:0147a08": "其不平。應語令平。若不如是。得失意罪。在家尚爾。",
    "X39n0700_007:0147a09": "況出家者。大小俱制。惟遮不開。",
    "X39n0700_007:0147a10": "△第三十三邪業覺觀戒二。初止持作犯二。初惡",
    "X39n0700_007:0147a11": "心。",
    "X39n0700_007:0147a12": "若佛子。以惡心故。",
    "X39n0700_007:0147a13": "惡心者。揀非見機益物。直是邪思。邪覺。逐情流轉。",
    "X39n0700_007:0147a14": "有違心地故也。菩薩應當思惟出世道業。不得參",
    "X39n0700_007:0147a15": "於世間雜事。參於雜事。正念昏迷。無所不作。業既",
    "X39n0700_007:0147a16": "非正。其覺亦邪。故名惡心也。△二列事五。初觀鬪。",
    "X39n0700_007:0147a17": "觀一切男女等鬪。軍陣兵將。劫賊等鬪。",
    "X39n0700_007:0147a18": "觀。即能觀之心。一切。乃所觀之境。男女等鬪。有其",
    "X39n0700_007:0147a19": "二種。一男女戲舞鬪要。二忿諍鬪毆。軍陣等鬪。亦",
    "X39n0700_007:0147a20": "二。一兩國戰鬪。二賊兵敵鬪。大經云。象馬牛犬。及",
    "X39n0700_007:0147a21": "雞雉鸚鵡等鬪。亦不得觀。廼至兇酒無賴之徒等",
    "X39n0700_007:0147a22": "鬪。亦不應看。看則必有傷損。亦令人生不善心。自",
    "X39n0700_007:0147a23": "失威儀。致俗譏議。非行菩薩道者。△二聽樂。",
    "X39n0700_007:0147a24": "亦不得聽吹貝鼓角。琴瑟箏笛箜篌。歌呌妓樂之聲。",
    "X39n0700_007:0147b01": "貝。即海螺。吹以發樂。鼓者。斫木為匡。革鞔兩面。擊",
    "X39n0700_007:0147b02": "以助樂。角。即牛角。軍中吹之。以為號令。又能驚馬。",
    "X39n0700_007:0147b03": "琴。即絃琴。此方羲皇始作五絃。後文王加少宮。少",
    "X39n0700_007:0147b04": "商。而為七絃。瑟。庖犧始作五十絃。虞舜改為二十",
    "X39n0700_007:0147b05": "五絃。箏十三絃。蒙恬所作。笛。長一尺四寸。七孔橫",
    "X39n0700_007:0147b06": "吹。以竹為之。丘仲所作。箜篌。二十四絃。師延所作。",
    "X39n0700_007:0147b07": "亦竹為之。已上八事。皆假物成聲也。歌呌者。男女",
    "X39n0700_007:0147b08": "自音唱咏也。雖則人樂有異。一入耳根。使心流蕩",
    "X39n0700_007:0147b09": "無殊。所以不得聽也。妓樂者。謂貝鼓。廼至笙簧。簫",
    "X39n0700_007:0147b10": "管。琵琶。三弦。二弦等。又倡妓等。悉屬妓樂。古人多",
    "X39n0700_007:0147b11": "使婦女作之。故字從女。斯皆放逸之門。妨修道行。",
    "X39n0700_007:0147b12": "但增欲樂。無益身心。縱是見機得宜。示同邪業。然",
    "X39n0700_007:0147b13": "業不自邪。心惡故邪。故以惡心首言也。若志在導",
    "X39n0700_007:0147b14": "邪歸正。則非邪惡之心。盡屬菩薩遊戲神通三昧",
    "X39n0700_007:0147b15": "事也。義疏雖開供養三寶得作。自娛不許。亦非許",
    "X39n0700_007:0147b16": "僧自為。廼使俗人作也。△三雜戲。",
    "X39n0700_007:0147b17": "不得樗蒱圍棋。波羅塞戲。彈棋六博。拍毱擲石投壺。",
    "X39n0700_007:0147b18": "牽道八道。行城。",
    "X39n0700_007:0147b19": "樗蒱。廼博籌也。圍棋。即十九路大棋也。波羅塞戲",
    "X39n0700_007:0147b20": "者。波羅是梵語。塞戲是華言。塞音賽。即博塞。謂以",
    "X39n0700_007:0147b21": "采相勝曰塞。說苑云。行棋相塞。謂之塞也。彈棊。按",
    "X39n0700_007:0147b22": "此方漢宮人。以粧奩為戲。或以棋子相擊。亦曰彈",
    "X39n0700_007:0147b23": "棋也。六博。魏陳思王所作雙陸戲也。拍毱。即今踢",
    "X39n0700_007:0147b24": "毬也。擲石投壺者。古用石擲。今用矢投也。以中者",
    "X39n0700_007:0147c01": "為勝。牽道八道。行城者。即四門八路棋也。如上事",
    "X39n0700_007:0147c02": "雖各別。而皆是賭博之類。大士修習人空。法空。大",
    "X39n0700_007:0147c03": "道。豈懷勝負之心。而欺眾生耶。△四卜筮。",
    "X39n0700_007:0147c04": "爪鏡。蓍草。楊枝。鉢盂。髑髏。而作卜筮。",
    "X39n0700_007:0147c05": "爪鏡者。即圓光法也。謂以藥塗指爪上。或用呪術。",
    "X39n0700_007:0147c06": "呪指使明如鏡。故曰爪鏡。照見人事。以現吉凶也。",
    "X39n0700_007:0147c07": "蓍草。此方出羲文之墓。上覆雲氣。下守靈龜。藂必",
    "X39n0700_007:0147c08": "滿百。莖必長丈。用之以占禍福。然此方雖出羲文",
    "X39n0700_007:0147c09": "之墓。而天竺先並有之。皆以此草而策。楊枝者。或",
    "X39n0700_007:0147c10": "無蓍草。即以楊枝為策。如此方用巫師呪。祭樟柳",
    "X39n0700_007:0147c11": "成神。名樟柳神。以報休咎之類等也。鉢盂者。以盂",
    "X39n0700_007:0147c12": "盛水。口誦呪術。用刀攪水令定。以斷吉兇。即攪水",
    "X39n0700_007:0147c13": "碗法也。髑髏者。取新亡髑髏。以邪術呪祭之。即能",
    "X39n0700_007:0147c14": "從人耳邊。預說灾祥。名耳報神也。卜筮者。龜曰卜。",
    "X39n0700_007:0147c15": "蓍曰筮。此總結上五事。以占吉凶。皆名卜筮也。以",
    "X39n0700_007:0147c16": "卜筮之道。雖聖賢趣吉避凶。方便之法。然受佛戒",
    "X39n0700_007:0147c17": "者。不應為利而作也。△五賊使。",
    "X39n0700_007:0147c18": "不得作盜賊使命。一一不得作。",
    "X39n0700_007:0147c19": "不得者。謂盜賊尚不可近。何況為彼作使耶。是故",
    "X39n0700_007:0147c20": "遮止。一一不得作者。謂如上觀鬪。能起凶惡心。娛",
    "X39n0700_007:0147c21": "樂。能起淫泆心。雜戲。能起散亂心。卜筮。能起惑著",
    "X39n0700_007:0147c22": "心。使命。能起奸詭心。五種皆是邪命。事事亂道。故",
    "X39n0700_007:0147c23": "云一一不得作也。△二違教結罪。",
    "X39n0700_007:0147c24": "若故作者。犯輕垢罪。",
    "X39n0700_007:0148a01": "是中犯者。貪於觀聽。心色俱迷。賭術求財。為利作",
    "X39n0700_007:0148a02": "使。非行菩薩道者。故結輕垢。此是遮業。若作盜賊",
    "X39n0700_007:0148a03": "使命。具性遮二業繇所運為。皆非正業故制。若覺",
    "X39n0700_007:0148a04": "觀邪業。則妨廢正道。失二世利。不覺觀邪業。則離",
    "X39n0700_007:0148a05": "諸掉悔。定慧易生也。若以三聚攝歸。不往觀聽。律",
    "X39n0700_007:0148a06": "儀戒。不作眾妓。善法戒。不作賊使。攝生戒也。夫為",
    "X39n0700_007:0148a07": "佛子。無為無欲。清淨自守。若為賊使命。則降志辱",
    "X39n0700_007:0148a08": "身。敗壞佛門。古云。不事王侯。高尚其事。況乎形服",
    "X39n0700_007:0148a09": "超世。而甘為賊使乎。戒本經云。若菩薩嬾惰懈怠。",
    "X39n0700_007:0148a10": "耽樂睡眠。若非時不知量。是染污犯。性利煩惱。更",
    "X39n0700_007:0148a11": "數數起。亦可此戒兼攝。出家五眾同制。在家供養",
    "X39n0700_007:0148a12": "三寶。得作妓樂。出家不得自作。若供養三寶。亦聽",
    "X39n0700_007:0148a13": "使白衣作。大小俱制。不犯者。或見機益物等。如昔",
    "X39n0700_007:0148a14": "慧全禪師。雖坐禪積業。外學未絕。不免生婆羅門",
    "X39n0700_007:0148a15": "家。故為害非小也。賢愚經云。佛言。過去世時。有一",
    "X39n0700_007:0148a16": "國王。名曰法增。有慈悲心。政法治國。無事閑暇。共",
    "X39n0700_007:0148a17": "人博戲。時有一人犯法。諸臣白王。外有一人犯於",
    "X39n0700_007:0148a18": "王法。云何治罪。王時慕戲。便失答言。臣即按律殺",
    "X39n0700_007:0148a19": "之。王博戲已。問諸臣言。向者罪人。今何所在。臣白",
    "X39n0700_007:0148a20": "王言。隨國法治。今已殺竟。王聞悶絕躃地。良久廼",
    "X39n0700_007:0148a21": "甦。即捨國入山自守。時王命終。生大海中。作摩竭",
    "X39n0700_007:0148a22": "魚。身長六百由旬。多有諸蟲。唼食其身。身瘙癢故。",
    "X39n0700_007:0148a23": "揩玻瓈山。碎殺諸蟲。血流污海。百里皆赤。以此罪",
    "X39n0700_007:0148a24": "緣。命終墮大地獄。有如是過。可不戒哉。",
    "X39n0700_007:0148b01": "△第三十四暫念小乘戒二。初作持止犯三。初護",
    "X39n0700_007:0148b02": "戒。",
    "X39n0700_007:0148b03": "若佛子。護持禁戒。行住坐臥。日夜六時。讀誦是戒。猶",
    "X39n0700_007:0148b04": "如金剛。如帶持浮囊。欲渡大海。如草繫比丘。",
    "X39n0700_007:0148b05": "護持禁戒者。謂禁防曰護。魔無能侵故。堅守曰持。",
    "X39n0700_007:0148b06": "心無有退故。禁。即約束義。令五根不動故。戒。即止",
    "X39n0700_007:0148b07": "滅義。令意地不起故。又此五十八戒。皆是舍那金",
    "X39n0700_007:0148b08": "口親宣。如王禁敕。無敢故違。故曰禁戒。此則總標",
    "X39n0700_007:0148b09": "行菩薩戒行也。行住坐臥者。四威儀也。日夜六時",
    "X39n0700_007:0148b10": "者。晝夜各三時也。於此時中。護持佛戒。守護心城。",
    "X39n0700_007:0148b11": "則不被境風所鼓也。讀誦是戒者。正明護持之義。",
    "X39n0700_007:0148b12": "讀以對本尋文。知其持犯。誦以離本究心。明其指",
    "X39n0700_007:0148b13": "歸也。金剛者。從喻得名。有其二義。一喻戒能破諸",
    "X39n0700_007:0148b14": "煩惱劫賊。二喻大士心堅護持。猶如金剛也。浮囊",
    "X39n0700_007:0148b15": "者。渡海之具也。天竺渡海之人。或以鳥翎毛袋作。",
    "X39n0700_007:0148b16": "或用牛羊皮作。或持牛脬。常帶其身。海船若壞。即",
    "X39n0700_007:0148b17": "吹氣浮身。以渡大海。喻出大涅槃經。昔有商人持",
    "X39n0700_007:0148b18": "囊渡海。羅剎從乞。毅然不許。復從乞半。廼至絲毫。",
    "X39n0700_007:0148b19": "皆悉不與。喻持戒者。在生死海中。遇煩惱羅剎。欲",
    "X39n0700_007:0148b20": "壞重戒。廼至輕垢。一微塵許。不可得也。草繫比丘",
    "X39n0700_007:0148b21": "者。大莊嚴論云。迦葉佛時。有一比丘。途中被賊劫",
    "X39n0700_007:0148b22": "奪衣物。賊慮鳴眾來追。兼欲害命。內有一賊。知比",
    "X39n0700_007:0148b23": "丘法。謂餘賊言。不必殺之。但以生草繫縛其手足。",
    "X39n0700_007:0148b24": "彼戒謂草木有命。不敢毀傷。自弗動耳。賊如其言",
    "X39n0700_007:0148c01": "繫之。比丘守戒。寧死不移。賊去已遠。復有行路人",
    "X39n0700_007:0148c02": "來。方解其繫。今明大士護持此菩提心戒。亦應如",
    "X39n0700_007:0148c03": "聲聞之護律儀。寧死莫犯也。△二生信。",
    "X39n0700_007:0148c04": "常生大乘善信。自知我是未成之佛。諸佛是已成之",
    "X39n0700_007:0148c05": "佛。",
    "X39n0700_007:0148c06": "常生大乘善信者。謂念茲在茲。無有間斷也。此承",
    "X39n0700_007:0148c07": "上文。雖能護戒。若無正信淨因。財戒止散善而已。",
    "X39n0700_007:0148c08": "自知我是未成之佛者。謂生佛本無二心。眾生定",
    "X39n0700_007:0148c09": "當作佛。特已成未成之別。實先佛後佛何殊。所謂",
    "X39n0700_007:0148c10": "常作如是信。戒品已具足也。二乘繇無此信。故無",
    "X39n0700_007:0148c11": "望作佛。亦無望一切眾生作佛。大士於此諦信不",
    "X39n0700_007:0148c12": "疑。故能自度度人。同成正覺也。諸佛是已成之佛",
    "X39n0700_007:0148c13": "者。謂諸佛已得三身圓滿。萬德具足。五住究盡。二",
    "X39n0700_007:0148c14": "死永亡。是故我能如是修因。必然如是證果。若少",
    "X39n0700_007:0148c15": "有怠惰。即失當來莊嚴之果佛也。△三發心。",
    "X39n0700_007:0148c16": "發菩提心。念念不去心。",
    "X39n0700_007:0148c17": "發者。開發也。菩提心者。即佛心也。所謂是心是佛。",
    "X39n0700_007:0148c18": "是佛是心。向因沉迷。故須開發也。謂前雖具大乘",
    "X39n0700_007:0148c19": "善信。若不發菩提心。其信即無所依。故當發此大",
    "X39n0700_007:0148c20": "心。以堅其性也。然護持禁戒。行也。常生善信。信也。",
    "X39n0700_007:0148c21": "我是未成之佛。解也。謂菩提心。乃是信解行中。本",
    "X39n0700_007:0148c22": "覺智體。信解行三。雖具此體。若證佛果。必以所發",
    "X39n0700_007:0148c23": "大乘菩提心而為主也。問。大菩提心。從何而出生",
    "X39n0700_007:0148c24": "耶。答。從大悲生。如無盡意經云。為欲救度一切有",
    "X39n0700_007:0149a01": "情故。起悲願等力。趣求無上菩提。若不為度眾生。",
    "X39n0700_007:0149a02": "我即不發是菩提心。華嚴云。從初地。乃至十地。於",
    "X39n0700_007:0149a03": "地地之中。皆以大悲為主。菩提心論云。從悲發生",
    "X39n0700_007:0149a04": "大菩提心。所有最勝一切佛法。皆由悲心。而為根",
    "X39n0700_007:0149a05": "本。無差別論云。因時即是菩提心。果滿德圓名正",
    "X39n0700_007:0149a06": "覺。菩提心法不思議。諸佛如來皆稱讚。無畏上授",
    "X39n0700_007:0149a07": "問經云。發菩提心。所生諸福。如虗空界。廣大勝上。",
    "X39n0700_007:0149a08": "無有窮盡。正使有人。以恒河沙數佛剎。滿中珍寶。",
    "X39n0700_007:0149a09": "供養世尊。若復有人。合掌至誠。一發無上正等菩",
    "X39n0700_007:0149a10": "提心者。而此福德。勝前福德不可校計。成佛經云。",
    "X39n0700_007:0149a11": "諸法無相。為虗空相。作是觀已。名勝義菩提心。當",
    "X39n0700_007:0149a12": "知一切法空。以悟法本無生。心體自如。不見身心。",
    "X39n0700_007:0149a13": "住於寂滅。平等究竟。真實之智。令無退失。妄心若",
    "X39n0700_007:0149a14": "起。知而勿隨。妄若息時。心源空寂。萬德斯具。妙用",
    "X39n0700_007:0149a15": "無窮。所以十方諸佛。皆以勝義行願為戒。但具此",
    "X39n0700_007:0149a16": "心者。能轉法輪。自他俱利也。念念不去心者。正見",
    "X39n0700_007:0149a17": "護持禁戒之義。謂剎那之間。不捨此菩提心。方是",
    "X39n0700_007:0149a18": "菩提純熟戒行。則佛果可期矣。又復當知我心。即",
    "X39n0700_007:0149a19": "諸佛心。故上求佛道。復知我心。即眾生心。故下化",
    "X39n0700_007:0149a20": "眾生。而於此心。此念。須臾不可暫離。若一念有離。",
    "X39n0700_007:0149a21": "即是起二乘自度之心也。止觀云。退大取小。眾聖",
    "X39n0700_007:0149a22": "所呵。菩薩不爾。見眾生苦。同於己苦。起大慈悲。愛",
    "X39n0700_007:0149a23": "同一子。如母得食。常憶其兒。若住於空。即有棄他",
    "X39n0700_007:0149a24": "之過。亦不能淨佛國土。教化眾生。具足佛法。皆不",
    "X39n0700_007:0149b01": "能辦。是以菩薩雖入世間。生死煩惱。不能損其智",
    "X39n0700_007:0149b02": "慧。雖佛道長遠。不以為遙。雖眾生數多。而意有勇。",
    "X39n0700_007:0149b03": "心堅無退。精進發趣。初無疲怠。故云。菩薩於生死",
    "X39n0700_007:0149b04": "而有勇。於涅槃而不味。勇於生死。無生而生。不為",
    "X39n0700_007:0149b05": "生死所染。如蓮花在泥。不為泥之所污。輔行云。經",
    "X39n0700_007:0149b06": "說高原陸地。不生蓮花。卑濕淤泥。乃生蓮花。故知",
    "X39n0700_007:0149b07": "涅槃高原。不生菩薩大悲之華。生死泥中。廼有菩",
    "X39n0700_007:0149b08": "薩利生勝用。雖在生死。而生死不染。蓋大士誓堅",
    "X39n0700_007:0149b09": "志勇。故云念念不去心也。△二違教結罪。",
    "X39n0700_007:0149b10": "若起一念二乘外道心者。犯輕垢罪。",
    "X39n0700_007:0149b11": "若起一念二乘外道心者。謂於所信。所解。所行。所",
    "X39n0700_007:0149b12": "發之中。不應起一念自度之想。若起一念自度之",
    "X39n0700_007:0149b13": "想。即離菩提心。捨菩提願。即名外道。故等二乘曰",
    "X39n0700_007:0149b14": "外道也。可見持菩薩戒者。不應起一念二乘心。起",
    "X39n0700_007:0149b15": "此一念。則同於外道矣。所謂毫釐夾雜。三塗苦因。",
    "X39n0700_007:0149b16": "故結罪垢。問。只此一念。云何犯罪耶。答。雖云暫念。",
    "X39n0700_007:0149b17": "佛種有傷。失菩提心。如舍利弗往古劫中。發菩提",
    "X39n0700_007:0149b18": "心。行大布施。有婆羅門。從之乞眼。舍利弗言。眼在",
    "X39n0700_007:0149b19": "我身。其用甚大。施與汝者。極為無用。婆羅門堅固",
    "X39n0700_007:0149b20": "索眼。舍利弗剜眼與之。婆羅門視而擲之。擲而唾",
    "X39n0700_007:0149b21": "之。口稱穢惡。脚踏而去。舍利弗言。向為汝說。此眼",
    "X39n0700_007:0149b22": "無用。汝堅欲得。今復賤棄。眾生頑劣。殆不可化。不",
    "X39n0700_007:0149b23": "如早求自度。遂退大心。還習小法。至釋迦佛時。始",
    "X39n0700_007:0149b24": "證羅漢。一念自度。失大善利。可不慎歟。此是遮業。",
    "X39n0700_007:0149c01": "繇乖本所習故制。欲背大向小。計未成。犯前第八。",
    "X39n0700_007:0149c02": "背大計成失戒。在第十重。此戒所制。不欲背大。正",
    "X39n0700_007:0149c03": "言小乘易行。且欲斷結。然後化生故遮。若以三聚",
    "X39n0700_007:0149c04": "攝歸。護持禁戒。律儀戒。常生善信。善法戒。發菩提",
    "X39n0700_007:0149c05": "心。攝生戒也。七眾同。大小不全共。同謂同不得起",
    "X39n0700_007:0149c06": "外道心。二乘是其本習。不犯者。若權入二乘外道。",
    "X39n0700_007:0149c07": "為化彼故不犯。",
    "X39n0700_007:0149c08": "△第三十五不發願戒二。初作持止犯三。初發願。",
    "X39n0700_007:0149c09": "若佛子。常應發一切願。",
    "X39n0700_007:0149c10": "常應者。揀非一發而已。惟應數起。令菩提心。相續",
    "X39n0700_007:0149c11": "不斷故也。一切者。該下文十事而言。願者。希求欲",
    "X39n0700_007:0149c12": "樂之義。一切殊因妙果。無量善法。若無希求欲樂",
    "X39n0700_007:0149c13": "之心。皆不能遂。故菩薩常應願求勝事。緣心善境。",
    "X39n0700_007:0149c14": "將來因此克遂。故當常發也。△二明事。",
    "X39n0700_007:0149c15": "孝順父母師僧。願得好師。同學善知識。常教我大乘",
    "X39n0700_007:0149c16": "經律。十發趣。十長養。十金剛。十地。使我開解。如法修",
    "X39n0700_007:0149c17": "行。堅持佛戒。",
    "X39n0700_007:0149c18": "孝順父母師僧者。此是知報益。即持戒願也。以孝",
    "X39n0700_007:0149c19": "名為戒。故為十願之根本。根本若虧。九願隨失。故",
    "X39n0700_007:0149c20": "第一願。即舉孝也。願得好師者。此是成器益。上父",
    "X39n0700_007:0149c21": "母師僧。是說孝奉。此好師。是擇明師也。謂行解雙",
    "X39n0700_007:0149c22": "備曰好。若有解無行。何能誘我前進。若有行無解。",
    "X39n0700_007:0149c23": "何以開我心地。是以酬報二親。紹隆三寶。皆賴師",
    "X39n0700_007:0149c24": "長教誨力成。故十願中。師為最要。善根雖宿植。開",
    "X39n0700_007:0150a01": "悟由良師。然弟子雖具信心。而無良師訓導。切磋",
    "X39n0700_007:0150a02": "琢磨。不成法器。故第二。願得好師也。同學善知識",
    "X39n0700_007:0150a03": "者。此是夾輔益。同。為同學大乘戒法之人。善。為善",
    "X39n0700_007:0150a04": "解心地法門之友。謂雖遇明師開解。更須善友提",
    "X39n0700_007:0150a05": "擕。如臨濟激發於座元。昌黎得入於侍者。是以求",
    "X39n0700_007:0150a06": "師為最。訪友為先。故第三。願得同學善知識也。常",
    "X39n0700_007:0150a07": "教我大乘經律者。此是了義益。謂願如上師友。常",
    "X39n0700_007:0150a08": "教我大乘經律。義理分明。發正信心。修進十發趣",
    "X39n0700_007:0150a09": "等位。免墮二乘偏空。外道邪執之見。若不知大乘",
    "X39n0700_007:0150a10": "經律。則福慧不能頓圓。故第四。願求法也。十發趣",
    "X39n0700_007:0150a11": "者。此是住真益。謂已聞大法。當起大心。趣入妙道。",
    "X39n0700_007:0150a12": "有住義故。若不發心。於道無益。故第五。願解發趣",
    "X39n0700_007:0150a13": "也。十長養者。此是化俗益。謂既發大心趣道。當滋",
    "X39n0700_007:0150a14": "長培養。積功累德。有行義故。若不滋培。則無深進。",
    "X39n0700_007:0150a15": "故第六。願修長養也。十金剛者。此是向中益。謂既",
    "X39n0700_007:0150a16": "長養菩提。當智悲雙運。順入法界。猶如金剛。堅固",
    "X39n0700_007:0150a17": "不動。有回向義故。心若不固。佛果難成。故第七。願",
    "X39n0700_007:0150a18": "解金剛也。十地者。此是入聖益。謂前發趣長養。堅",
    "X39n0700_007:0150a19": "固菩提。已立賢位。功用至此。當入聖位故。若無此",
    "X39n0700_007:0150a20": "地。則菩薩妙行。不能發生。故第八。願解十地也。使",
    "X39n0700_007:0150a21": "我開解。如法修行者。此是悟證益。開。謂開我心地。",
    "X39n0700_007:0150a22": "解。謂解甚深法。謂如上賢聖之理。當知皆由師友",
    "X39n0700_007:0150a23": "所出。令我開解。即當依理起行。如法修行也。若不",
    "X39n0700_007:0150a24": "修行。開解何益。故第九。願得開解。如法修行也。堅",
    "X39n0700_007:0150b01": "持佛戒者。此是淨業益。初以孝順為戒。今此第十。",
    "X39n0700_007:0150b02": "還以持戒而結。故知始終。皆以心地正戒而為大",
    "X39n0700_007:0150b03": "乘宗趣。是以無量法門。百千勝定。無漏妙慧。莫不",
    "X39n0700_007:0150b04": "繇戒出生。三賢十聖。以至妙覺極果。悉因戒得。若",
    "X39n0700_007:0150b05": "不堅持。何能得證。故第十。願堅持佛戒。以立其本",
    "X39n0700_007:0150b06": "也。△三總結。",
    "X39n0700_007:0150b07": "寧捨身命。念念不去心。",
    "X39n0700_007:0150b08": "寧捨身命者。謂總發其誓。以固其願也。念念不去",
    "X39n0700_007:0150b09": "心者。謂於前十願發堅固心。念念不忘。縱遇喪身",
    "X39n0700_007:0150b10": "失命因緣。誓不貪惜四大。而捨去此心。違犯於如",
    "X39n0700_007:0150b11": "來禁戒也。△二違教結罪。",
    "X39n0700_007:0150b12": "若一切菩薩不發是願者。犯輕垢罪。",
    "X39n0700_007:0150b13": "一切菩薩不發是願者。謂從初得戒。以至十地。不",
    "X39n0700_007:0150b14": "發此十大願。則志不堅牢。加行進修。猶恐為魔所",
    "X39n0700_007:0150b15": "障。中途成滯。而妙覺果海。無由得至。故云。莊嚴佛",
    "X39n0700_007:0150b16": "界事大。獨行功德難成。故須願力相持。譬如牛力。",
    "X39n0700_007:0150b17": "雖能挽車。要須御者。方有所至。是知志不可不堅。",
    "X39n0700_007:0150b18": "願不可不發。若違斯制。罪結輕垢。圓覺經云。當發",
    "X39n0700_007:0150b19": "菩薩清淨大願。應作是言。願我今者。住佛圓覺。求",
    "X39n0700_007:0150b20": "善知識。莫值外道。及與二乘。依願修行。漸斷諸障。",
    "X39n0700_007:0150b21": "障盡願滿。便登解脫。清淨法殿。證大圓覺。妙莊嚴",
    "X39n0700_007:0150b22": "域是也。此是遮業。繇不發願。求善之心難遂故制。",
    "X39n0700_007:0150b23": "謂若無大願。難尅大果。應發不發。隨時結過。若以",
    "X39n0700_007:0150b24": "三聚攝歸。常應發願。律儀戒。念不去心。善法戒。如",
    "X39n0700_007:0150c01": "法修行。攝生戒也。七眾同。大小異。小乘若不願速",
    "X39n0700_007:0150c02": "出生死。希求人天。後有相續。亦犯責心罪。惟遮不",
    "X39n0700_007:0150c03": "開。",
    "X39n0700_007:0150c04": "△第三十六不發誓戒二。初作持止犯又二。初標",
    "X39n0700_007:0150c05": "勸。",
    "X39n0700_007:0150c06": "若佛子。發是十大願已。持佛禁戒。作是誓言。",
    "X39n0700_007:0150c07": "所言誓者。自矢曰誓。蓋謂期其志而必到者。願為",
    "X39n0700_007:0150c08": "之先導也。堅其願而不退者。誓為之後驅也。誓是",
    "X39n0700_007:0150c09": "必固之心。亦廼願中之勇烈意。尤恐始行心弱。宜",
    "X39n0700_007:0150c10": "須防持。誓願之福。不可稱計。欲得至甘露滅盡之",
    "X39n0700_007:0150c11": "處。故願後須發誓也。又前來十願雖發。無誓。安克",
    "X39n0700_007:0150c12": "有終。故以五誓堅其願。使無畏怯。尅彼終修也。又",
    "X39n0700_007:0150c13": "願以進德修善為力用。誓以防非滅惡為功能。發",
    "X39n0700_007:0150c14": "句是牒前。持句是起後。先願後誓者。猶馬有轡勒。",
    "X39n0700_007:0150c15": "更加鞭策也。△二發誓五。初離欲染誓。",
    "X39n0700_007:0150c16": "寧以此身。投熾然猛火。大坑刀山。終不毀犯三世諸",
    "X39n0700_007:0150c17": "佛經律。與一切女人作不淨行。",
    "X39n0700_007:0150c18": "寧以者。是發堅誓之懇詞。亦即較量弘願之切語",
    "X39n0700_007:0150c19": "也。謂流轉生死根本。婬欲為第一。染污本源心地。",
    "X39n0700_007:0150c20": "不淨行為先。是故首發大誓也。猛火焚燒苦。大坑",
    "X39n0700_007:0150c21": "陷墜苦。刀山割刺苦。如上三苦。五寧忍之。終不忍",
    "X39n0700_007:0150c22": "背經律。共諸女人作不淨行也。良以紅爐白刃。壞",
    "X39n0700_007:0150c23": "色身於一時。花箭蜜鋒。沉慧命於萬劫。較苦重輕。",
    "X39n0700_007:0150c24": "寧忍此。而不為彼也。此誓出家全發。在家惟於邪",
    "X39n0700_007:0151a01": "婬境發。夫男女居室。世間正法。尚嚴此誓。況黃門",
    "X39n0700_007:0151a02": "男子。逆理亂常。又何必言。故律及阿含之中。佛因",
    "X39n0700_007:0151a03": "野火熾然。為諸比丘。說此諸誓。其根熟者。頓斷惑",
    "X39n0700_007:0151a04": "染。未熟者。懼罪捨戒。弗不止之。誠不欲其壞法門",
    "X39n0700_007:0151a05": "故也。△二受供養誓。",
    "X39n0700_007:0151a06": "復作是願。寧以熱鐵羅網。千重周匝纏身。終不以此",
    "X39n0700_007:0151a07": "破戒之身。受於信心檀越。一切衣服。復作是願。寧以",
    "X39n0700_007:0151a08": "此口。吞熱鐵丸。及大流猛火。經百千劫。終不以此破",
    "X39n0700_007:0151a09": "戒之口。食於信心檀越。百味飲食。復作是願。寧以此",
    "X39n0700_007:0151a10": "身。臥大猛火羅網熱鐵地上。終不以此破戒之身。受",
    "X39n0700_007:0151a11": "於信心檀越。百種床座。復作是願。寧以此身受三百",
    "X39n0700_007:0151a12": "矛刺身。經一劫二劫。終不以此破戒之身。受於信心",
    "X39n0700_007:0151a13": "檀越。百味醫藥。復作是願。寧以此身投熱鐵鑊。經百",
    "X39n0700_007:0151a14": "千劫。終不以此破戒之身。受於信心檀越。千種房舍。",
    "X39n0700_007:0151a15": "屋宅園林田地。",
    "X39n0700_007:0151a16": "復作是願者。前文作誓。今仍言作願者。謂須作願",
    "X39n0700_007:0151a17": "如誓也。此乃誓不破戒。非謂誓不受供也。其衣服",
    "X39n0700_007:0151a18": "飲食。臥具醫藥。房舍園田。信心檀越。為求福故。供",
    "X39n0700_007:0151a19": "養於我。我戒若全。猶須深生慚愧儉用。以施悲敬",
    "X39n0700_007:0151a20": "二田。展轉令生福善。如戒有虧。粒米難消。何堪酬",
    "X39n0700_007:0151a21": "彼所求。故須設重誓以自防護。而作是言。寧以熱",
    "X39n0700_007:0151a22": "鐵羅網纏身。寧吞熱鐵丸。寧臥熱鐵地上。寧受三",
    "X39n0700_007:0151a23": "百矛刺身。寧投熱鐵鑊。如上受種種苦。終不以此",
    "X39n0700_007:0151a24": "破戒之身。受彼種種供養也。寶積經云。佛告迦葉。",
    "X39n0700_007:0151b01": "我常說言。寧燒鐵鍱為衣。不以破戒之身。而著袈",
    "X39n0700_007:0151b02": "裟。寧吞熱鐵丸。不以破戒之口。食人信施。摩得伽",
    "X39n0700_007:0151b03": "云。若得食時。口口作念。正此意也。△三受恭敬誓。",
    "X39n0700_007:0151b04": "復作是願。寧以鐵鎚打碎此身。從頭至足。令如微塵。",
    "X39n0700_007:0151b05": "終不以此破戒之身。受於信心檀越。恭敬禮拜。",
    "X39n0700_007:0151b06": "禮拜雖不費財。而信心慇重故。有人於三寶所。以",
    "X39n0700_007:0151b07": "恭敬心。一瞻一禮。罪滅無量。福生無邊。瓔珞經云。",
    "X39n0700_007:0151b08": "菩薩初生時。周行七步。次舉左足。徧滿三千。虗空",
    "X39n0700_007:0151b09": "境界。不嬈眾生。無覺知者。其有眾生。覩足輪相。皆",
    "X39n0700_007:0151b10": "發無上。正真道意。斯由如來曩者。禮敬之報。是知",
    "X39n0700_007:0151b11": "得福既多。獲罪寧少。今以破戒之身。受他禮敬。尚",
    "X39n0700_007:0151b12": "自損福不淺。何能令彼益善。有慚愧者。可深思之。",
    "X39n0700_007:0151b13": "△四淨六根誓。",
    "X39n0700_007:0151b14": "復作是願。寧以百千熱鐵刀矛。挑其兩目。終不以此",
    "X39n0700_007:0151b15": "破戒之心。視他好色。復作是願。寧以百千鐵錐劖刺",
    "X39n0700_007:0151b16": "耳根。經一劫二劫。終不以此破戒之心。聽好音聲。復",
    "X39n0700_007:0151b17": "作是願。寧以百千刃刀。割去其鼻。終不以此破戒之",
    "X39n0700_007:0151b18": "心。貪嗅諸香。復作是願。寧以百干刃刀。割斷其舌。終",
    "X39n0700_007:0151b19": "不以此破戒之心。食人百味淨食。復作是願。寧以利",
    "X39n0700_007:0151b20": "斧斬斫其身。終不以此破戒之心貪著好觸。",
    "X39n0700_007:0151b21": "前誓身口。不堪受他四事等供。今誓六根。不應恣",
    "X39n0700_007:0151b22": "染五塵。而不言意根者。五根皆云破戒之心。心即",
    "X39n0700_007:0151b23": "意也。況意根無形。法塵非像。不可同五根為喻。然",
    "X39n0700_007:0151b24": "意根緣於五塵境中。分別美惡。即是法塵。故不可",
    "X39n0700_007:0151c01": "更別立法塵也。如此六根。染於六塵。如蠅著唾。猶",
    "X39n0700_007:0151c02": "猴膠五。令喪戒身。永失慧命。是故須發重誓。以防",
    "X39n0700_007:0151c03": "之。立重難以制之也。寧受百千刃刀矛錐之楚痛。",
    "X39n0700_007:0151c04": "不視好色。乃至貪著好觸。好觸。即輕衣上服臥具",
    "X39n0700_007:0151c05": "等。今以此誓心。截其惡源。方能生諸善根。故遺教",
    "X39n0700_007:0151c06": "經云。五根賊禍。殃及累世。為害甚重。不可不慎。是",
    "X39n0700_007:0151c07": "故智者。制而不隨。持之如賊。假今縱之。皆亦不久。",
    "X39n0700_007:0151c08": "見其磨滅。智度論云。如佛偈言。寧以熱鐵。宛轉眼",
    "X39n0700_007:0151c09": "中。不以染心。邪視女色。有智之人。所不應視。若欲",
    "X39n0700_007:0151c10": "觀之。當如母姊。諦視觀之。不淨填積。婬火不除。為",
    "X39n0700_007:0151c11": "之燒滅。色過既爾。餘聲。香。味。觸。法。例可知矣。△五",
    "X39n0700_007:0151c12": "度眾生誓。",
    "X39n0700_007:0151c13": "須作是願。願一切眾生成佛。",
    "X39n0700_007:0151c14": "前四誓雖云自度。然亦兼利他之義。何也。菩薩修",
    "X39n0700_007:0151c15": "行。本為眾生。苟不自度。焉能度人。非同二乘之獨",
    "X39n0700_007:0151c16": "利。故今此誓。願生成佛。正顯大士之本懷。自利利",
    "X39n0700_007:0151c17": "他。共成佛道之大誓也。若無此願。回向佛道。則前",
    "X39n0700_007:0151c18": "之願誓。並成人天福報。二乘小果而已。問。願生成",
    "X39n0700_007:0151c19": "佛。慈悲心耳。較諸猛火熱鐵等喻。似不相類。云何",
    "X39n0700_007:0151c20": "名誓。答。若非矢志決心。何繇廣度羣品。地獄未空。",
    "X39n0700_007:0151c21": "誓不成佛。其勇烈何如耶。安得不為之誓。△二違",
    "X39n0700_007:0151c22": "教結罪。",
    "X39n0700_007:0151c23": "而菩薩若不發是願者。犯輕垢罪。",
    "X39n0700_007:0151c24": "大士修道。誓願為先。若不發心。罪結輕垢。此是遮",
    "X39n0700_007:0152a01": "業。繇缺二利故制。為防退心。觸境不發。隨事結過。",
    "X39n0700_007:0152a02": "若以三聚攝歸。持佛禁戒。律儀戒。作眾誓願。善法",
    "X39n0700_007:0152a03": "戒。願生成佛。攝生戒也。出家五眾同制。在家無受",
    "X39n0700_007:0152a04": "供事。但有六根度生之誓。大小不全共。同者。同前",
    "X39n0700_007:0152a05": "四誓。異者。小乘不制第五度生誓也。惟遮不開。",
    "X39n0700_007:0152a06": "△第三十七冒難遊行戒三。初作持止犯二。初標",
    "X39n0700_007:0152a07": "遊止時。",
    "X39n0700_007:0152a08": "若佛子。常應二時頭陀。冬夏坐禪。結夏安居。",
    "X39n0700_007:0152a09": "二時者。春秋二時也。謂此時氣序和暢。寒暑不侵。",
    "X39n0700_007:0152a10": "正大士行化之時。無妨損故。而有二義。一。慎時。謂",
    "X39n0700_007:0152a11": "不傷己身。二。護生。不損他命故也。頭陀是梵語。亦",
    "X39n0700_007:0152a12": "云杜多。華言抖擻。謂抖擻客塵煩惱。增長五分法",
    "X39n0700_007:0152a13": "身故。其行則有十二。如大般若經云。一住阿蘭若",
    "X39n0700_007:0152a14": "(此云寂靜處)。二常行乞食(離懈怠故)。三衲衣(即糞掃衣)。四一坐食",
    "X39n0700_007:0152a15": "(日惟一食)。五節量食(稱量而受)。六中後不飲漿(謂果汁也)。七塚間",
    "X39n0700_007:0152a16": "坐。八樹下坐。九露地坐(此三對治煩惱)。十常坐不臥(禪觀增進)。",
    "X39n0700_007:0152a17": "十一次第乞食(不揀貧富)。十二但三衣(不畜長物)。此於飲食。",
    "X39n0700_007:0152a18": "衣服。住處無所貪著。是離蓋障。速得解脫也。大論",
    "X39n0700_007:0152a19": "云。佛所結戒。弟子受持。十二頭陀。不名為戒。能行。",
    "X39n0700_007:0152a20": "則戒行莊嚴。不能行。亦不犯戒。譬如布施能行。則",
    "X39n0700_007:0152a21": "得福。不能行。亦無罪也。冬夏坐禪者。謂嚴寒酷暑。",
    "X39n0700_007:0152a22": "不堪行道。當收攝身心。以修禪定也。結夏安居者。",
    "X39n0700_007:0152a23": "是菩薩比丘正制也。心形寂靜為之安。要期住此",
    "X39n0700_007:0152a24": "謂之居。謂當於此住處。九旬之中。加功用行。策進",
    "X39n0700_007:0152b01": "修行故。而有前後之分。從四月十六日。至七月十",
    "X39n0700_007:0152b02": "五。是前三月安居之時分。五月十六日。至八月十",
    "X39n0700_007:0152b03": "五。是後三月安居之時分。故律云。前安居者。住前",
    "X39n0700_007:0152b04": "三月。後安居者。住後三月。於此時。佛制不聽遊行",
    "X39n0700_007:0152b05": "也。結在夏四月者。謂此時草木蘩茂。地多蟲蟻。恐",
    "X39n0700_007:0152b06": "損傷物命故也。△二明遊止事又二。初明頭陀事。",
    "X39n0700_007:0152b07": "常用楊枝。藻荳。三衣。缾。鉢。坐具錫杖。香爐。漉水囊。手",
    "X39n0700_007:0152b08": "巾。刀子。火燧。鑷子。繩床。經。律。佛像。菩薩形像。而菩薩",
    "X39n0700_007:0152b09": "行頭陀時。及遊方時。行來百里千里。此十八種物。常",
    "X39n0700_007:0152b10": "隨其身。頭陀者。從正月十五日。至三月十五日。八月",
    "X39n0700_007:0152b11": "十五日。至十月十五日。是二時中。此十八種物。常隨",
    "X39n0700_007:0152b12": "其身。如鳥二翼。",
    "X39n0700_007:0152b13": "常用者。謂此十八種物。廼是行菩薩道之要具也。",
    "X39n0700_007:0152b14": "謂楊枝淨口。藻荳潔身。三衣蔽形。以超俗染。一鉢",
    "X39n0700_007:0152b15": "知足。以離邪命。缾注法泉。具開聖地。錫杖豎賢聖",
    "X39n0700_007:0152b16": "之標。香爐示清淨之體。漉囊救物。巾布掃塵。刀斷",
    "X39n0700_007:0152b17": "愛根。燧取智火。鑷子拔除煩惱。繩床脫略貢高。經",
    "X39n0700_007:0152b18": "契一心。律規三業。佛像是得戒本師。菩薩為同學",
    "X39n0700_007:0152b19": "等侶也。據事可爾。論理各有所表。謂楊枝表淨口",
    "X39n0700_007:0152b20": "業。藻荳表淨身業。缾水表淨意業。鉢表空無煩惱。",
    "X39n0700_007:0152b21": "三衣表福田之相。坐具表法身之基。杖表智德全",
    "X39n0700_007:0152b22": "彰。爐表戒香馥郁。漉囊表慈悲之行。巾布表却妄",
    "X39n0700_007:0152b23": "之需。刀表降法界諸魔。燧表使慧光普照。床表坐",
    "X39n0700_007:0152b24": "法空之座。鑷表拔結使之根。經表佛性本源。律表",
    "X39n0700_007:0152c01": "如來慧命。菩薩表心地之妙因。佛像表如來之極",
    "X39n0700_007:0152c02": "果。欲得極果。要繇妙因。欲階妙因。先明本源心地。",
    "X39n0700_007:0152c03": "如是十八種物。事備理足。瞬息不可離身。以為行",
    "X39n0700_007:0152c04": "道之切要。離則非行菩薩道之行也。百里千里者。",
    "X39n0700_007:0152c05": "百里。近也。千里。遠也。謂菩薩行來不論遠近。此十",
    "X39n0700_007:0152c06": "八種物。當常隨其身也正三月者。春分時也。八十",
    "X39n0700_007:0152c07": "月者。秋分時也。謂氣分纔交。不寒不熱。正可化度",
    "X39n0700_007:0152c08": "也。如鳥二翼者。借喻表顯。以誡持物之心至切也。",
    "X39n0700_007:0152c09": "謂鳥之出入。全憑兩翼。若無兩翼。終不能飛。菩薩",
    "X39n0700_007:0152c10": "修道。佩十八物。亦復如是。故云如鳥兩翼。常隨其",
    "X39n0700_007:0152c11": "身也。若非此時。必事事隨眾。若但知持物。而不究",
    "X39n0700_007:0152c12": "心者。亦非菩薩本念也。戒疏發隱云。世有受菩薩",
    "X39n0700_007:0152c13": "戒者。漫於戒義。略不留心。汲汲乎。惟十八物是辦",
    "X39n0700_007:0152c14": "而已。肩荷隨身。便為了畢。而或執著鉢盂。不隨眾",
    "X39n0700_007:0152c15": "食器者。執著繩床。不隨眾坐席者。膠彼瑣儀。忘其",
    "X39n0700_007:0152c16": "大義。居然菩薩。藐爾傍僧。作犯止持。尚猶未悉。復",
    "X39n0700_007:0152c17": "何論上求下化之弘規耶。噫。弊也久矣。△二明誦",
    "X39n0700_007:0152c18": "戒事。",
    "X39n0700_007:0152c19": "若布薩日。新學菩薩。半月半月布薩。誦十重四十八",
    "X39n0700_007:0152c20": "輕。若誦戒時。於諸佛菩薩形像前誦。一人布薩。即一",
    "X39n0700_007:0152c21": "人誦。若二。及三人。至百千人。亦一人誦。誦者高座。聽",
    "X39n0700_007:0152c22": "者下座。各各披九條。七條。五條袈裟。結夏安居。一一",
    "X39n0700_007:0152c23": "如法。",
    "X39n0700_007:0152c24": "新學者。恐初受戒人。不知誦戒之常法。故特舉勸。",
    "X39n0700_007:0153a01": "而舊學戒者。自當知布薩之恒規。母待言也。半月",
    "X39n0700_007:0153a02": "半月誦者。謂黑白半月之中。應當布薩。長養善法",
    "X39n0700_007:0153a03": "也。於諸佛菩薩形像前誦者。此明遊行布薩之法。",
    "X39n0700_007:0153a04": "所以十八物中。有佛菩薩形像。及經律也。若在僧",
    "X39n0700_007:0153a05": "伽藍中。誦小乘戒。聚集法堂。誦大乘戒。當移佛殿。",
    "X39n0700_007:0153a06": "此表三寶現前。若座上供佛。則不必移也。一人布",
    "X39n0700_007:0153a07": "薩。即一人誦者。是獨住之人也。至百千人。亦一人",
    "X39n0700_007:0153a08": "誦者。謂聽則不亂也。誦者高座。聲朗易聞。聽者下",
    "X39n0700_007:0153a09": "座。尊人重法。袈裟者。壞色服也。九條者乃九品大",
    "X39n0700_007:0153a10": "衣中之。下下品衣也。今略舉者。表半月誦戒。出九",
    "X39n0700_007:0153a11": "有。利九界。之初門也。七條者。七衣也。表半月誦戒。",
    "X39n0700_007:0153a12": "以淨身口之七支也。五條者。五衣也。表半月誦戒。",
    "X39n0700_007:0153a13": "圓滿五分法身之體也。此謂三衣俱著。非許單著",
    "X39n0700_007:0153a14": "五衣七衣可誦戒也。此。但指菩薩比丘比丘尼。誦",
    "X39n0700_007:0153a15": "戒儀式。若小三眾。止許用縵服。縵者。無紋。名為無",
    "X39n0700_007:0153a16": "縫袈裟。若在家二眾誦戒。及入壇時。禮佛。禮僧。亦",
    "X39n0700_007:0153a17": "得用無縫衣。餘時不得。結夏安居者。謂前已明遊",
    "X39n0700_007:0153a18": "行布薩之法。此結夏安居布薩。亦當照上如法而",
    "X39n0700_007:0153a19": "行也。△二止持作犯。",
    "X39n0700_007:0153a20": "若行頭陀時。莫入難處。若國。難。惡王。土地高下。草木",
    "X39n0700_007:0153a21": "深邃。師子虎狼。水。火。風。劫賊道路毒蛇。一切難處。悉",
    "X39n0700_007:0153a22": "不得入。若頭陀行道。乃至夏座安居。是諸難處。亦不",
    "X39n0700_007:0153a23": "得入。",
    "X39n0700_007:0153a24": "國難者。謂地方不寧處。惡王者。謂人境不和處。土",
    "X39n0700_007:0153b01": "地高下者。謂多險隘處。草木深邃者。謂往來多礙",
    "X39n0700_007:0153b02": "處。獅子虎狼者。謂多恐怖處。水火風者。謂多妨修",
    "X39n0700_007:0153b03": "道處。劫賊者。謂多驚駭處。道路毒蛇者。謂多傷害",
    "X39n0700_007:0153b04": "處。一切難處者。謂總結悉不得入也。若頭陀行道",
    "X39n0700_007:0153b05": "者。謂不唯頭陀時不得入。廼至夏坐安居。是諸難",
    "X39n0700_007:0153b06": "處。亦不得入。若當安居。而不安。冐寒暑而遊行者。",
    "X39n0700_007:0153b07": "亦名冐難遊行也。良以忍力未充。不免多存我相",
    "X39n0700_007:0153b08": "雖持禁戒。不可僥倖行險。一有所損。令人生謗。謂",
    "X39n0700_007:0153b09": "持戒者。不能免其禍橫。而反生退息也。△三違教",
    "X39n0700_007:0153b10": "結罪。",
    "X39n0700_007:0153b11": "若故入者。犯輕垢罪。",
    "X39n0700_007:0153b12": "佛子行道。先要觀時觀處。知有難緣。便不得往。不",
    "X39n0700_007:0153b13": "惟障道。抑且招譏。若廼自恃有德。無妨諸怖。違佛",
    "X39n0700_007:0153b14": "言教。強入險處遊行者。罪結輕垢。此戒正制冐難",
    "X39n0700_007:0153b15": "遊行。兼制備十八物。如法誦戒。蓋冐難遊行。恐致",
    "X39n0700_007:0153b16": "夭逝。在危生念。所喪事重。大士雖宜為法忘身。豈",
    "X39n0700_007:0153b17": "應不慎招損。古云。知命者。不立巖墻下也。此是遮",
    "X39n0700_007:0153b18": "業。繇不慎遊行故制。三緣成罪。一是難處。二難處",
    "X39n0700_007:0153b19": "想六句。二重二輕二無犯。三正遊行。發足後。步步",
    "X39n0700_007:0153b20": "結輕。十八物應備不備。隨事結過。半月誦戒。或不",
    "X39n0700_007:0153b21": "誦。雖誦不如法。亦隨事結過。若以三聚攝歸。半月",
    "X39n0700_007:0153b22": "布薩。律儀戒。安居坐禪。善法戒。二時頭陀。攝生戒",
    "X39n0700_007:0153b23": "也。七眾同。善生經云。若優婆塞。險難之處。無伴獨",
    "X39n0700_007:0153b24": "行。得失意罪。設有事緣。多伴同往非犯。大小不全",
    "X39n0700_007:0153c01": "共。同者。不得冐難遊行。異者。大士制十八物。聲聞",
    "X39n0700_007:0153c02": "惟制六物隨身。餘非所制。不犯者。或先非難處。正",
    "X39n0700_007:0153c03": "遊行時。難事忽起。或為求法度生。及癡狂等。",
    "X39n0700_007:0153c04": "△第三十八乖尊卑次序戒三。初作持止犯。",
    "X39n0700_007:0153c05": "若佛子。應如法次第坐。先受戒者。在前坐。後受戒者。",
    "X39n0700_007:0153c06": "在後坐。不問老少。比丘比丘尼。貴人。國王。王子。乃至",
    "X39n0700_007:0153c07": "黃門。奴婢。皆應先受戒者。在前坐。後受戒者。次第而",
    "X39n0700_007:0153c08": "坐。",
    "X39n0700_007:0153c09": "應如法次第坐者。此戒繇上布薩而來。以明聽眾",
    "X39n0700_007:0153c10": "當如法。如律。次第而座。不可紊亂佛制也。次第有",
    "X39n0700_007:0153c11": "二種。一平常次第。謂七部平時。當依位次而坐也。",
    "X39n0700_007:0153c12": "二誦戒次第。謂誦戒時。七部之中。各當依本部戒",
    "X39n0700_007:0153c13": "次先後而坐也。不問老少者。有二義。一者通論七",
    "X39n0700_007:0153c14": "眾義。謂百臘尼。受菩薩戒亦百臘。不得於初夏小",
    "X39n0700_007:0153c15": "乘比丘前坐。乃至優婆塞生年百歲。亦受菩薩戒",
    "X39n0700_007:0153c16": "百臘。不得於小乘驅烏尼前坐。況沙彌。及比丘等。",
    "X39n0700_007:0153c17": "二別論戒次義。謂比丘比丘尼。皆須兼論大小戒",
    "X39n0700_007:0153c18": "次。如西域大小各住。男女別居。若誦戒時。偶集一",
    "X39n0700_007:0153c19": "處者。在大。依大。在小。依小。不得以大奪小故。如文",
    "X39n0700_007:0153c20": "殊應闍王請。讓迦葉前行。謂其久為沙門。居眾羅",
    "X39n0700_007:0153c21": "漢之首。迦葉復讓文殊。稱文殊神智。聖達辯才。廼",
    "X39n0700_007:0153c22": "可為尊。文殊於是前行。繇闍王從文殊得無根信。",
    "X39n0700_007:0153c23": "故特請之。意在文殊。不在迦葉。而文殊始讓迦葉。",
    "X39n0700_007:0153c24": "不敢違古佛之恒規。迦葉終遜文殊。所以順請主",
    "X39n0700_007:0154a01": "之本意。又如南山神。請華嚴法師。而置座五百羅",
    "X39n0700_007:0154a02": "漢之上。此在大依大。在小依小。平時不亂戒次明",
    "X39n0700_007:0154a03": "矣。其餘五眾。各自論受戒次第。不論生年可知也。",
    "X39n0700_007:0154a04": "貴人國王王子者。論先敘七眾尊卑定分。次各就",
    "X39n0700_007:0154a05": "其名位。自敘戒次也。又王子等。雖受菩薩大戒。既",
    "X39n0700_007:0154a06": "未出家。仍不得居君父之先。故又自為一類也。廼",
    "X39n0700_007:0154a07": "至者。超略之辭。意顯長者。宰官。婆羅門。居士等。別",
    "X39n0700_007:0154a08": "為一類。以此輩人。就世法中。或序爵。序齒。序德。原",
    "X39n0700_007:0154a09": "無定局。故今惟當序戒。然雖序戒。未出家人。固不",
    "X39n0700_007:0154a10": "得紊亂君臣名位也。問。君臣。父子。主僕。既同受菩",
    "X39n0700_007:0154a11": "薩戒。猶須各為一類。何故律中。臣子僕先受具。君",
    "X39n0700_007:0154a12": "父主後受具。便為下座耶。答。比丘戒法。現出世相。",
    "X39n0700_007:0154a13": "非世法攝。君父主若不聽。則臣子僕不得出家。既",
    "X39n0700_007:0154a14": "君父主聽許。一出家時。便永捨臣子僕名位。故君",
    "X39n0700_007:0154a15": "父主。後設出家受具。即以彼為上座。設不出家。亦",
    "X39n0700_007:0154a16": "以彼為尊者福田。若夫菩薩戒法。通於世出世間",
    "X39n0700_007:0154a17": "不壞俗諦。故雖受菩薩戒。君仍是君。臣原是臣。父",
    "X39n0700_007:0154a18": "子主僕亦爾。若欲亂其名位。而統序戒次。則世法",
    "X39n0700_007:0154a19": "不成安立矣。又問。一出家時。便捨臣子僕位。豈非",
    "X39n0700_007:0154a20": "無父無君。正被儒者所譏。答。但捨虗名。不捨恩義。",
    "X39n0700_007:0154a21": "故律制比丘。當精勤行道。以報親恩。說法勸善。用",
    "X39n0700_007:0154a22": "酬王化。若不報恩孝養。則得重罪。非佛弟子。此即",
    "X39n0700_007:0154a23": "不廢忠孝矣。又比丘如法修行。弘通至教。令天龍",
    "X39n0700_007:0154a24": "慶喜。護國安民。過現父母。同離苦海。此更成就出",
    "X39n0700_007:0154b01": "世忠孝矣。然則忠孝大義。孰過出家。出家之要。當",
    "X39n0700_007:0154b02": "尊戒臘。故須次第而座也。△二止持作犯。",
    "X39n0700_007:0154b03": "莫如外道癡人。若老若少。無前無後。坐無次第。如兵",
    "X39n0700_007:0154b04": "奴之法。我佛法中。先者先坐。後者後坐。",
    "X39n0700_007:0154b05": "莫如者。教誡之辭。外道癡人。是無禮儀者。廼呵斥",
    "X39n0700_007:0154b06": "之言也。若老若少者。謂外道但以生年利根為長。",
    "X39n0700_007:0154b07": "不知次第而坐。故如來喻之也。兵奴之法者。謂兵",
    "X39n0700_007:0154b08": "奴出入。以軍令主命聽事為務。隨到隨止。不暇序",
    "X39n0700_007:0154b09": "其禮儀故。若比丘至布薩堂中。不問戒次而即敷",
    "X39n0700_007:0154b10": "坐者。便如此法也。我佛法中。定不然耳。若布薩時。",
    "X39n0700_007:0154b11": "先問得戒時節。然後依次而坐。比丘坐已。序比丘",
    "X39n0700_007:0154b12": "尼。乃至在家二眾。故云。先者先坐。後者後坐也。△",
    "X39n0700_007:0154b13": "三違教結罪。",
    "X39n0700_007:0154b14": "而菩薩一一不如法次第坐者。犯輕垢罪。",
    "X39n0700_007:0154b15": "出世聖道。先覺為尊。坐無次第。違佛亂教。罪結輕",
    "X39n0700_007:0154b16": "垢。而出家菩薩必應善學律儀以膺人天禮敬。庶",
    "X39n0700_007:0154b17": "幾不辱僧體。堪為福田。固不得徒事謙恭。尤不得",
    "X39n0700_007:0154b18": "但恃堂堂僧相。空腹高心。增長我慢。濫叨聖賢之",
    "X39n0700_007:0154b19": "標。正恐人身。未可常保。袈裟一失。厥苦方深。故相",
    "X39n0700_007:0154b20": "與而痛勉之也。此是遮業。繇乖亂失儀故制。三緣",
    "X39n0700_007:0154b21": "成罪。一非次。謂通別二種。二非次想六句。二重二",
    "X39n0700_007:0154b22": "輕二無犯。三正坐。坐者及使坐者同犯。隨一一結",
    "X39n0700_007:0154b23": "罪。又善生經云。優婆塞若在比丘沙彌前行。得失",
    "X39n0700_007:0154b24": "意罪。若以三聚攝歸。如次而坐。律儀戒。不違佛制。",
    "X39n0700_007:0154c01": "善法戒。謙卑遜順。攝生戒也。七眾同。大小共。不犯",
    "X39n0700_007:0154c02": "者。或登座說法。不依次序。及癡狂等。",
    "X39n0700_007:0154c03": "△第三十九不修福慧戒二。初作持止犯二。初修",
    "X39n0700_007:0154c04": "福。",
    "X39n0700_007:0154c05": "若佛子。常應教化。一切眾生。建立僧坊山林園田。立",
    "X39n0700_007:0154c06": "作佛塔。冬夏安居。坐禪處所。一切行道處。皆應立之。",
    "X39n0700_007:0154c07": "常應教化者。謂菩薩教化眾生。應須長遠如是。不",
    "X39n0700_007:0154c08": "得間斷也。一切者。總該王臣士庶而言。建立者。令",
    "X39n0700_007:0154c09": "生人天之福。出世之善。類分七處。一僧坊。以聚眾",
    "X39n0700_007:0154c10": "安修。二山林。以蔭眾行坐。三園圃。以供眾蔬果。四",
    "X39n0700_007:0154c11": "田地。以充僧粮食。五佛塔。梵語窣堵。此云塔。亦云",
    "X39n0700_007:0154c12": "可供養處。謂供佛形儀。及舍利在內。令人天瞻仰。",
    "X39n0700_007:0154c13": "增修福慧。故名佛塔。六冬夏安居坐禪處。謂修道",
    "X39n0700_007:0154c14": "坐禪者。有所依止故。七一切行道處。謂菩薩隨方",
    "X39n0700_007:0154c15": "化度。有益便停。但有可止息處。皆應建立僧坊佛",
    "X39n0700_007:0154c16": "塔。故云一切行道處。皆應立之也。以止佛塔。是供",
    "X39n0700_007:0154c17": "佛。安居坐禪僧坊。是供僧。行道。是供法。三寶一供。",
    "X39n0700_007:0154c18": "其福修矣。△二修慧。",
    "X39n0700_007:0154c19": "而菩薩應為一切眾生講說大乘經律。若疾病。國難。",
    "X39n0700_007:0154c20": "賊難。父母兄第。和尚阿闍黎亡滅之日。及三七日。四",
    "X39n0700_007:0154c21": "五七日。乃至七七日。亦應講說大乘經律。一切齋會",
    "X39n0700_007:0154c22": "求福。行來治生。大火大水焚漂。黑風所吹船舫。江河",
    "X39n0700_007:0154c23": "大海羅剎之難。亦讀誦講說此經律。乃至一切罪報。",
    "X39n0700_007:0154c24": "三惡。八難。七逆。杻械枷鎮。繫縛其身。多淫。多瞋。多愚",
    "X39n0700_007:0155a01": "癡。多疾病。皆應講此經律。",
    "X39n0700_007:0155a02": "應為一切眾生講說大乘經律者。謂如來為大醫",
    "X39n0700_007:0155a03": "王。法是眾生良藥。處處講說。正明應病與藥也。先。",
    "X39n0700_007:0155a04": "總舉修慧之大綱。後。別明修慧之緣境。其為疾病",
    "X39n0700_007:0155a05": "講經律者。令知身空寂故為國難講者。令保護國",
    "X39n0700_007:0155a06": "界故。為劫賊講者。令彼息惡興慈故。為父母兄弟",
    "X39n0700_007:0155a07": "和尚阿闍黎亡滅之日講者。令親緣利樂。師長證",
    "X39n0700_007:0155a08": "知。我報恩故。藉此功勳。往生淨土。以見孝名為戒",
    "X39n0700_007:0155a09": "故。為一切齋會講者。令彼所求。得如意故。為行來",
    "X39n0700_007:0155a10": "治生講者。令彼具足功德法財。不生憂慼故。為水",
    "X39n0700_007:0155a11": "火風講者。令彼愛水乾枯。不生熱惱故。為黑風所",
    "X39n0700_007:0155a12": "吹船舫講者。令彼浪靜風恬。慈航普渡故。為羅剎",
    "X39n0700_007:0155a13": "之難講者。令彼惡念消除。善心增長故。為一切罪",
    "X39n0700_007:0155a14": "報等講者。令彼轉難成祥。身形解脫故。為多淫多",
    "X39n0700_007:0155a15": "瞋多癡等講者。令彼滅三毒苦。發生清淨慈悲智",
    "X39n0700_007:0155a16": "慧三心。不被煩惱所縛故。又為多疾病講者。前是",
    "X39n0700_007:0155a17": "暫時病苦。此非一日病苦。故言多也。如上處處講",
    "X39n0700_007:0155a18": "說大乘經律。以見教化無偏。則慧修矣。不修。則失",
    "X39n0700_007:0155a19": "二種莊嚴。修則菩提資粮。任運增長。古云。修福不",
    "X39n0700_007:0155a20": "修慧。象王掛瓔珞。修慧不修福。羅漢感空齋。若福",
    "X39n0700_007:0155a21": "慧雙修。則成佛兩足尊矣。△二違教結罪。",
    "X39n0700_007:0155a22": "而新學菩薩若不爾者。犯輕垢罪。",
    "X39n0700_007:0155a23": "是中犯者。謂福慧二嚴。成佛根本。初學菩薩。愈當",
    "X39n0700_007:0155a24": "精進。如或懈惰不修。則自他失利。故結輕垢。此是",
    "X39n0700_007:0155b01": "遮業。繇乖出要之道故制。如上七處。隨力應修。若",
    "X39n0700_007:0155b02": "遇緣當為而不為。一一結罪。戒本經云。若慊恨心。",
    "X39n0700_007:0155b03": "是染污犯。若懶惰懈怠。非染污犯。若以三聚攝歸。",
    "X39n0700_007:0155b04": "講說經律。律儀戒。福慧雙修。善法戒。教化一切。攝",
    "X39n0700_007:0155b05": "生戒也。七眾同。大小不全共。聲聞夏安居時。應修",
    "X39n0700_007:0155b06": "房舍。餘時不制。大士一切時中應修福業。不犯者。",
    "X39n0700_007:0155b07": "或常修禪誦等。一切勝業。無暇他營。及無力者。悉",
    "X39n0700_007:0155b08": "皆無犯。△二勸持。",
    "X39n0700_007:0155b09": "如是九戒應當學。敬心奉持。梵壇品當廣明。",
    "X39n0700_007:0155b10": "△五揀擇等戒二。初列相九。第四十揀擇授戒戒",
    "X39n0700_007:0155b11": "三。初止持作犯。",
    "X39n0700_007:0155b12": "若佛子。與人授戒時。不得揀擇一切國王。王子。大臣。",
    "X39n0700_007:0155b13": "百官。比丘。比丘尼。信男。信女。婬男。婬女。十八梵天。六",
    "X39n0700_007:0155b14": "欲天子。無根二根。黃門奴婢。一切鬼神。盡得受戒。",
    "X39n0700_007:0155b15": "不得揀擇者。謂凡有心求受菩薩戒者。皆當平等",
    "X39n0700_007:0155b16": "施與。不得揀於品類也。然王臣等。廼至鬼神。皆有",
    "X39n0700_007:0155b17": "佛性。皆可隨類行菩薩道。故云盡得受戒也。此土",
    "X39n0700_007:0155b18": "國王受戒者。如梁武帝。從慧約法師受菩薩大戒。",
    "X39n0700_007:0155b19": "唐麟德二年。詔終南山道宣律祖。於淨業寺授菩",
    "X39n0700_007:0155b20": "薩大戒。宋慶曆二年。詔允堪律師。於杭州大昭慶",
    "X39n0700_007:0155b21": "寺。地湧戒壇。授菩薩大戒。又元豐元年。詔慧才律",
    "X39n0700_007:0155b22": "師。於雷峰寺。為靈芝元照律師等千餘人。授菩薩",
    "X39n0700_007:0155b23": "大戒。方羯磨時。觀音聖像放光。貫徹講堂。燈炬皆",
    "X39n0700_007:0155b24": "為映奪。此廼一切大會受戒之瑞事也。明萬曆戊",
    "X39n0700_007:0155c01": "申年。詔中興律祖。慧雲馨公大和尚。欽賜衣鉢。於",
    "X39n0700_007:0155c02": "五臺山永明寺。傳千佛大戒。又甲申年。詔三昧律",
    "X39n0700_007:0155c03": "祖。於江寧大報恩寺。傳授菩薩大戒。王子受戒者。",
    "X39n0700_007:0155c04": "如唐貞觀二年。詔元琬律師入宮。為皇太子。及妃",
    "X39n0700_007:0155c05": "嬪等。授菩薩大戒。大臣者。我。",
    "X39n0700_007:0155c06": "皇清順治庚子年。內侍周天成護法。恭請華山本師。",
    "X39n0700_007:0155c07": "見月老和尚授菩薩大戒。此略舉王臣官長。皆奉",
    "X39n0700_007:0155c08": "行菩薩道也。鬼神受戒者。如山神。水神。及嶽帝。受",
    "X39n0700_007:0155c09": "戒等。餘不繁舉。此正顯佛道無偏。一切普攝也。蓋",
    "X39n0700_007:0155c10": "陽春擇物而生。則其生必寡。滄溟揀流而納。則其",
    "X39n0700_007:0155c11": "納幾何。大士春育海涵。等視眾生。猶如一子。豈有",
    "X39n0700_007:0155c12": "分別高下。僧俗貴賤淨穢之不度耶。△二作持止",
    "X39n0700_007:0155c13": "犯。",
    "X39n0700_007:0155c14": "應教身所著袈裟。皆使壞色。與道相應。皆染使青黃",
    "X39n0700_007:0155c15": "赤黑紫色。一切染衣。乃至臥具。盡以壞色。身所著衣。",
    "X39n0700_007:0155c16": "一切染色。若一切國土中。國人所著衣服。比丘皆應",
    "X39n0700_007:0155c17": "與其俗服有異。若欲受戒時應問言。現身不作七逆",
    "X39n0700_007:0155c18": "罪耶。菩薩法師。不得與七逆人。現身受戒。七逆者。出",
    "X39n0700_007:0155c19": "佛身血。弑父。弑母。弑和尚。弑阿闍黎。破羯磨轉法輪",
    "X39n0700_007:0155c20": "僧。弑聖人。若具七逆。即現身不得戒。餘一切人。盡得",
    "X39n0700_007:0155c21": "受戒。",
    "X39n0700_007:0155c22": "應教等者。上明不揀。此明應揀。揀有二種。一揀身",
    "X39n0700_007:0155c23": "形不如。謂衣不壞色。外貌不如法也。二揀業障不",
    "X39n0700_007:0155c24": "如。謂干犯重罪。內心不如法也。袈裟者。此云染衣。",
    "X39n0700_007:0156a01": "亦云壞色。壞有二種。一壞衣好色。恐生染著故。二",
    "X39n0700_007:0156a02": "壞己貪心。恐妨道業故。謂世俗所尚者。惟五大色。",
    "X39n0700_007:0156a03": "出家修解脫道。不類俗法。故云皆使壞色。與道相",
    "X39n0700_007:0156a04": "應也。皆染使青。黃。赤。黑。紫色者。謂青非深青。及純",
    "X39n0700_007:0156a05": "青。廼泥青也。黃非大黃。及淺黃。廼黃兼赤染。即木",
    "X39n0700_007:0156a06": "蘭色也。黑非全烏。如外道服。廼兼紫染。如熟桑椹。",
    "X39n0700_007:0156a07": "名為緇衣。故就此五種色中。皆使壞色。以別世俗",
    "X39n0700_007:0156a08": "青黃赤黑紫五種艶麗色也。舍利弗問經中。以此",
    "X39n0700_007:0156a09": "五色。表五部所能。非實令著。若著。即同世之五彩。",
    "X39n0700_007:0156a10": "何名壞色。與其俗服有異。寧免末法袈裟變為五",
    "X39n0700_007:0156a11": "彩之貴。故云皆染使青黃赤黑紫色也。一切染衣。",
    "X39n0700_007:0156a12": "乃至臥具。盡以壞色者。謂不但三衣壞色。而所有",
    "X39n0700_007:0156a13": "一切衣服。下至臥具。皆當盡染作壞色。故云身所",
    "X39n0700_007:0156a14": "著衣。一切染色也。又云臥具。即被。帳。氈。褥等。之總",
    "X39n0700_007:0156a15": "名也。若一切國土中。國人所著衣服。比丘皆應與",
    "X39n0700_007:0156a16": "其俗服有異者。謂諸國所製衣服。各有不同。然有",
    "X39n0700_007:0156a17": "二種。一形不同。二色不同。即此方所製是袖衣。所",
    "X39n0700_007:0156a18": "尚是五大色。天竺所製。同於梵天方服。色同五大。",
    "X39n0700_007:0156a19": "而多尚白。出家所著方服。皆悉割截。染使壞色。故",
    "X39n0700_007:0156a20": "云比丘皆應與其俗服有異也。然有異者。正顯緇",
    "X39n0700_007:0156a21": "素當有分別。曾未言及在家受戒者。著割截衣也。",
    "X39n0700_007:0156a22": "又比丘比丘尼。體是僧寶。故制三種田衣。永異凡",
    "X39n0700_007:0156a23": "俗。其式叉摩那等五眾。惟須壞色。不得濫同比丘",
    "X39n0700_007:0156a24": "比丘尼也。今時不諳經律之意。不分僧俗之制。授",
    "X39n0700_007:0156b01": "在家男女五戒。令著比丘五條袈裟。授在家菩薩",
    "X39n0700_007:0156b02": "戒。使著二十五條僧伽黎。僧俗混亂。違佛正制。宋",
    "X39n0700_007:0156b03": "慈雲懺主。三衣辯惑篇。已辯詳悉。檢閱自明。然優",
    "X39n0700_007:0156b04": "婆塞戒經聽畜三衣者。謂令彼供養。知是福田衣。",
    "X39n0700_007:0156b05": "離染服。時念解脫。以求出離故。非謂使披著也。義",
    "X39n0700_007:0156b06": "淨三藏。親遊西域。目覩沙彌。曾未見有披著比丘",
    "X39n0700_007:0156b07": "五條。七條袈裟。其所著者。惟是鉢吒。以其未入僧",
    "X39n0700_007:0156b08": "寶之數。故未堪著福田之衣。著即得罪。沙彌尚且",
    "X39n0700_007:0156b09": "遮止。而其俗士。寧堪為人天福田耶。又在家菩薩。",
    "X39n0700_007:0156b10": "當隨國所製。惟可染使壞色。或可隨宜所著。但不",
    "X39n0700_007:0156b11": "得特為莊嚴愛好。顯異惑眾。不染亦無犯制。如王",
    "X39n0700_007:0156b12": "臣之服。各自有製。男女亦別。豈得皂白不分。漫為",
    "X39n0700_007:0156b13": "槩論耶。既為佛子。當遵佛制。不可混濫也。前明應",
    "X39n0700_007:0156b14": "教身所著袈裟。此明業障不如須揀擇。若欲受戒",
    "X39n0700_007:0156b15": "時應問者。謂染淨不得相參故也。現身不作七逆",
    "X39n0700_007:0156b16": "罪者。謂前身所作。非復可知。亦復不為戒障。若現",
    "X39n0700_007:0156b17": "身七逆罪成。定墮無間。正障戒品。雖受亦不得戒。",
    "X39n0700_007:0156b18": "故當先問也。出佛身血者。如來行滿果圓。宿障久",
    "X39n0700_007:0156b19": "寂。非人天魔王所能得便。今所問者。謂調達破僧。",
    "X39n0700_007:0156b20": "將五百比丘去。身子厭令眠熟。目連擎眾將還。調",
    "X39n0700_007:0156b21": "達眠起。誓報此怨。佛於靈山經行。調達捧三十肘",
    "X39n0700_007:0156b22": "石擲佛。山神手遮。小石迸傷佛足。出佛身血。墮阿",
    "X39n0700_007:0156b23": "鼻獄。故曰出佛身血也。今雖無佛。法爾須問。弑父。",
    "X39n0700_007:0156b24": "弑母。弑和尚。弑闍黎者。以下殺上曰弑。謂父母有",
    "X39n0700_007:0156c01": "生育色身之重恩。和尚闍黎有生長戒身之大德。",
    "X39n0700_007:0156c02": "此名大逆也。破羯磨轉法輪僧者。梵語羯磨。此云",
    "X39n0700_007:0156c03": "作法。亦云辦事。僧是三寶中之一數。謂作如來之",
    "X39n0700_007:0156c04": "法。而辦眾僧之事。故名羯磨僧也。破者。謂在一大",
    "X39n0700_007:0156c05": "界內。極少下至八比丘共住。此四人。與彼四人。各",
    "X39n0700_007:0156c06": "自為黨。分作二部。界內別作布薩。羯磨。僧事。是名",
    "X39n0700_007:0156c07": "破羯磨僧也。比丘尼別作羯磨亦爾。破轉法輪僧",
    "X39n0700_007:0156c08": "者。傳說曰轉。輪有摧碾之用。謂傳說如來之法。則",
    "X39n0700_007:0156c09": "能摧碾眾生一切惑業。故名轉法輪僧也。破者。下",
    "X39n0700_007:0156c10": "至九比丘共住。一人自稱作佛。誘彼四人。別從其",
    "X39n0700_007:0156c11": "教。餘四守正不從。分作二部。倒說經律。不論界內",
    "X39n0700_007:0156c12": "界外。但令人捨正見。而入邪見者。是名破法輪僧。",
    "X39n0700_007:0156c13": "如調達等是也。惟尼不能破。由具五漏之體。無人",
    "X39n0700_007:0156c14": "信彼作佛故。今時雖無其事。但有代佛揚化。弘法",
    "X39n0700_007:0156c15": "利生者。皆名轉法輪僧也。若有破者。罪亦同科。此",
    "X39n0700_007:0156c16": "二皆名破和合僧也。聖人者。小乘四果。大乘發趣",
    "X39n0700_007:0156c17": "以上也。若具七逆者。謂此七事之中。現身隨作一",
    "X39n0700_007:0156c18": "事。即不得戒也。然本源心地雖復平等。無凡聖善",
    "X39n0700_007:0156c19": "惡之分。而此等人。自逆本源。壞其心地。不發戒體。",
    "X39n0700_007:0156c20": "不生戒善。故云不得戒也。餘一切人則不應揀。故",
    "X39n0700_007:0156c21": "云盡得受戒也。問。小乘害和尚非逆。今大乘云何",
    "X39n0700_007:0156c22": "言逆。答。此經中重。逆。二字有別。有犯重。不犯逆者。",
    "X39n0700_007:0156c23": "有兼重與逆者。聲聞害師。已犯重罪。特不云逆耳。",
    "X39n0700_007:0156c24": "蓋逆是重上復加逆。罪也。又問。下殺上皆逆也。云",
    "X39n0700_007:0157a01": "何聲聞害師非逆。答。佛法中重。對世法逆。佛法中",
    "X39n0700_007:0157a02": "逆。又加世法逆一等。聲聞害重。已是世間逆罪。而",
    "X39n0700_007:0157a03": "菩薩所謂逆者。則更加重故。故云菩薩重。重於聲",
    "X39n0700_007:0157a04": "聞重也。△三違教結罪。",
    "X39n0700_007:0157a05": "出家人法。不向國王禮拜。不向父母禮拜。六親不敬。",
    "X39n0700_007:0157a06": "鬼神不禮。但解法師語。有百里千里來求法者。而菩",
    "X39n0700_007:0157a07": "薩法師。以惡心。瞋心。而不即與授一切眾生戒者。犯",
    "X39n0700_007:0157a08": "輕垢罪。",
    "X39n0700_007:0157a09": "出家人法者。謂君親有莫大之恩。當拜而不拜。六",
    "X39n0700_007:0157a10": "親鬼神有護助之德。當敬而不敬。何也。謂未出家",
    "X39n0700_007:0157a11": "時。先已曾辭禮君親故也。今為佛弟子。不務世禮。",
    "X39n0700_007:0157a12": "當遵佛制。然君親既不禮拜。則六親鬼神。亦不當",
    "X39n0700_007:0157a13": "敬禮。故云不向國王禮拜。六親不敬。鬼神不禮也。",
    "X39n0700_007:0157a14": "又出家不存在家之禮。出俗無霑處俗之儀。然出",
    "X39n0700_007:0157a15": "家為佛之子。塵外之賓。雖未得道。已是三寶中之",
    "X39n0700_007:0157a16": "人。天魔震懾。帝釋歸依。設若反敬。僧寶失尊。三寶",
    "X39n0700_007:0157a17": "既缺。則人天無依故。然出家祇當精勤行道。以",
    "X39n0700_007:0157a18": "報君親。代為敬禮三寶。以祝康寧福壽。是為出家",
    "X39n0700_007:0157a19": "盡忠盡孝。敬君愛親之大禮也。按順正理論云。國",
    "X39n0700_007:0157a20": "王君主。於諸比丘。定無希求禮敬事者。懼損其德。",
    "X39n0700_007:0157a21": "及壽命故。如昔優陀延王。納佞臣讒。謂賓頭盧。王",
    "X39n0700_007:0157a22": "每至問訊。而不起迎。遂生惡念。今往不起。當奪其",
    "X39n0700_007:0157a23": "命。時賓頭盧。知王惡念而來。即自思惟。我若起迎。",
    "X39n0700_007:0157a24": "彼便失位。若不起迎。彼奪我命。即墮地獄。寧令失",
    "X39n0700_007:0157b01": "位。不令彼墮地獄。便起遠迎。其後七日。失於王位。",
    "X39n0700_007:0157b02": "被慰禪國王。擒捉鎖足七年。又東晉成帝六年。庾",
    "X39n0700_007:0157b03": "冰輔政。帝在幼冲。為帝出詔。令僧致拜。時尚書令",
    "X39n0700_007:0157b04": "何充。謝廣等。建議不合拜。往反三議遂寢。又魏太",
    "X39n0700_007:0157b05": "武七年。道士宼謙。司徒崔皓。讒於佛法。帝然之。遂",
    "X39n0700_007:0157b06": "滅佛法。逃僧[自/衣]斬。後延曇始沙門。頂禮悔過。帝感",
    "X39n0700_007:0157b07": "癘疾。遂誅崔氏。還興佛法。鬼神不禮者。順正理論",
    "X39n0700_007:0157b08": "云。諸天神眾。於優婆塞邊。無敢希求禮敬。昔北方",
    "X39n0700_007:0157b09": "多聞天王。請舍利弗。目犍連尊者。及五百聖僧。至",
    "X39n0700_007:0157b10": "自宮中。設供養已。復啟尊者曰。從今已後。諸出家",
    "X39n0700_007:0157b11": "在家受佛戒者。至我廟中。皆應施我偈頌。使我等",
    "X39n0700_007:0157b12": "眷屬。專誠護持正法。令出家在家佛弟子。於一切",
    "X39n0700_007:0157b13": "時。恒無惱害。若樂禮敬天神。便與外道等無差別。",
    "X39n0700_007:0157b14": "天王尚且不禮。況餘鬼神。故致拜天尊。而像傾倒。",
    "X39n0700_007:0157b15": "方等經云。不得祭祀鬼神。亦不得輕於鬼神。優婆",
    "X39n0700_007:0157b16": "塞戒經云。若優婆塞為諸舍宅。及身命。祠祀鬼神",
    "X39n0700_007:0157b17": "者。不失戒。若至心禮外道鬼神者失戒。若祠祀時。",
    "X39n0700_007:0157b18": "不得殺害生命。但解法師語者。謂信得菩薩大戒。",
    "X39n0700_007:0157b19": "是成佛之根本。從師傳授。故以解語為重也。有百",
    "X39n0700_007:0157b20": "里千里來者。正顯求法之心至切也。如是至切。而",
    "X39n0700_007:0157b21": "不授者。則辜負當機。退失佛種。不太甚乎。惡心瞋",
    "X39n0700_007:0157b22": "心者。明非見機益物之心也。不即與授者。此結上",
    "X39n0700_007:0157b23": "文餘一切人盡得受也。然此大戒。本是一切眾生",
    "X39n0700_007:0157b24": "所應同受。不同聲聞戒中。須擇品類。惟恐有逆。故",
    "X39n0700_007:0157c01": "須問也。有心要受。悉皆應與。若瞋惡棄捨。罪結輕",
    "X39n0700_007:0157c02": "垢。良以菩薩利生。平等教化。不擇冤親。貧富貴賤。",
    "X39n0700_007:0157c03": "若涉私懷。便非佛子。大士之心安在耶。此是遮業。",
    "X39n0700_007:0157c04": "繇乖於平等故制。四緣成罪。一是受戒器。謂形儀",
    "X39n0700_007:0157c05": "如法。非七逆人。二堪受想六句。二重二輕二無犯。",
    "X39n0700_007:0157c06": "三有揀擇心。或惡其下賤。瞋其貧乏等。正是業主。",
    "X39n0700_007:0157c07": "四令不得受。隨所拒人結罪。又前人本不欲受。強",
    "X39n0700_007:0157c08": "令受戒。亦犯輕垢。若以三聚攝歸。行出家法。律儀",
    "X39n0700_007:0157c09": "戒。先問七逆。善法戒。不揀擇授。攝生戒也。比丘比",
    "X39n0700_007:0157c10": "丘尼全犯。餘五眾無授戒事未制。大小不全共。小",
    "X39n0700_007:0157c11": "乘先許。後拒。則犯。不許無犯。大乘接化為本。不授",
    "X39n0700_007:0157c12": "即犯。不犯者。若知根器不堪受。或非發上求下化",
    "X39n0700_007:0157c13": "之心。惟邀名利。自高之念。或其心未誠。志願未堅。",
    "X39n0700_007:0157c14": "而不生難遭之想。不授不犯。若如曇無讖之勉道",
    "X39n0700_007:0157c15": "進。不即與授。正大士善權。觀機化導。彼此多生功",
    "X39n0700_007:0157c16": "德。豈可與惡心。瞋心。等視耶。",
    "X39n0700_007:0157c18": "佛說梵網經初津卷七"
}