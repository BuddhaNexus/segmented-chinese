{
    "T32n1669_018:0689c02": "大宗地玄文本論卷第十八",
    "T32n1669_018:0689c04": "馬鳴菩薩造",
    "T32n1669_018:0689c05": "真諦三藏譯",
    "T32n1669_018:0689c06": "◎摩訶空塵海藏王道路大決擇分第三",
    "T32n1669_018:0689c07": "十五",
    "T32n1669_018:0689c08": "如是已說廣大無盡解脫海海摩訶山王大決",
    "T32n1669_018:0689c09": "擇分。次當說摩訶空塵海藏王道路大決擇",
    "T32n1669_018:0689c10": "分。其相云何。偈曰。",
    "T32n1669_018:0689c11": "　海王道路中　　具足百自在",
    "T32n1669_018:0689c12": "　以此因緣故　　建立海王名",
    "T32n1669_018:0689c13": "論曰。今此偈中為明何義。為欲現示海王藏",
    "T32n1669_018:0689c14": "中無有別法。唯有自在故。有幾自在。謂百種",
    "T32n1669_018:0689c15": "故。云何為百。一者時自在。三十二法。亦一時",
    "T32n1669_018:0689c16": "轉亦異時轉。亦轉時中不轉。亦不轉時中轉。",
    "T32n1669_018:0689c17": "亦遠時轉亦近時轉。乃至無量故。二者處自",
    "T32n1669_018:0689c18": "在。一異等處轉。乃至無量故。三者物自在。為",
    "T32n1669_018:0689c19": "同異等用。乃至無量故。四者周遍自在。無所",
    "T32n1669_018:0689c20": "不通等。乃至無量故。五者大小自在。極重極",
    "T32n1669_018:0689c21": "微等。乃至無量故。六者有無自在。亦現亦隱",
    "T32n1669_018:0689c22": "等。乃至無量故。七者寂動自在。亦定亦散等。",
    "T32n1669_018:0689c23": "乃至無量故。八者甚深自在。不可思議等事。",
    "T32n1669_018:0689c24": "乃至無量故。九者不自在自在。以逆等事。乃",
    "T32n1669_018:0689c25": "至無量故。十者無礙自在。以逆順事等。乃至",
    "T32n1669_018:0689c26": "無量故。乃至第百自在自在。無盡自在等皆",
    "T32n1669_018:0689c27": "悉自在。乃至無量故。如前所說三十二法。如",
    "T32n1669_018:0689c28": "是自在具足圓滿無闕失轉。以此義故立海",
    "T32n1669_018:0689c29": "王名。應審思擇。如偈海王道路中具足百自",
    "T32n1669_018:0690a01": "在。以此因緣故建立海王名故。覺花修多羅",
    "T32n1669_018:0690a02": "中。作如是說。第一廣分大海門中。若廣說有",
    "T32n1669_018:0690a03": "一十方世界之塵量自在。若略說有一百自",
    "T32n1669_018:0690a04": "在。乃至廣說故。",
    "T32n1669_018:0690a05": "大不可思議重重不可稱量阿說本王大",
    "T32n1669_018:0690a06": "決擇分第三十六",
    "T32n1669_018:0690a07": "如是已說摩訶空塵海藏王道路大決擇分。",
    "T32n1669_018:0690a08": "次當說大不可思議重重不可稱量阿說本王",
    "T32n1669_018:0690a09": "大決擇分。其相云何。偈曰。",
    "T32n1669_018:0690a10": "　阿說本王中　　有十方塵量",
    "T32n1669_018:0690a11": "　十方空塵量　　三十三法海",
    "T32n1669_018:0690a12": "論曰。今此偈中為明何義。為欲現示阿說海",
    "T32n1669_018:0690a13": "中具足圓滿十方世界之塵數。十方世界之",
    "T32n1669_018:0690a14": "塵數。三十三法海。十方世界之塵數。十方虛",
    "T32n1669_018:0690a15": "空之塵數三十三法海故如偈阿說本王中有",
    "T32n1669_018:0690a16": "十方塵量十方空塵量三十三法海故。本王",
    "T32n1669_018:0690a17": "修多羅中。作如是說。",
    "T32n1669_018:0690a18": "爾時世尊告大眾言。我以三達智。通達一切",
    "T32n1669_018:0690a19": "法。無所障礙無所闕失。而有一海不可思議。",
    "T32n1669_018:0690a20": "不可思議不能窮了。謂空塵本王性德圓滿",
    "T32n1669_018:0690a21": "自在自在無盡藏海。乃至廣說故。",
    "T32n1669_018:0690a22": "大宗地玄文本論卷第十八"
}