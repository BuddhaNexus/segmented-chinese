{
    "T27n1545_041:0210a12": "阿毘達磨大毘婆沙論卷第四十",
    "T27n1545_041:0210a13": "一",
    "T27n1545_041:0210a15": "五百大阿羅漢等造",
    "T27n1545_041:0210a16": "三藏法師玄奘奉　詔譯",
    "T27n1545_041:0210a17": "雜蘊第一中無義納息第七之三",
    "T27n1545_041:0210a18": "如契經說。佛轉法輪憍陳那等苾芻見法。",
    "T27n1545_041:0210a19": "地神藥叉舉聲遍告。世尊今在婆羅痆斯仙",
    "T27n1545_041:0210a20": "人鹿苑。三轉法輪具十二相。乃至廣說。問",
    "T27n1545_041:0210a21": "何故作此論。答為欲分別契經義故。謂契",
    "T27n1545_041:0210a22": "經說。佛轉法輪。地神藥叉舉聲遍告。契經",
    "T27n1545_041:0210a23": "雖作是說。而不分別其義。不說地神為",
    "T27n1545_041:0210a24": "自有智見。為因他故知舉聲遍告。經是此",
    "T27n1545_041:0210a25": "論所依根本。彼不說者今應說之。復次欲",
    "T27n1545_041:0210a26": "令疑者得決定故。經說。地神舉聲遍告。佛",
    "T27n1545_041:0210a27": "在鹿苑三轉法輪。或有生疑。地神自有現",
    "T27n1545_041:0210a28": "量智見知如是事。欲令此疑得決定故。",
    "T27n1545_041:0210a29": "顯彼但有比量知見生處得智。於轉法輪",
    "T27n1545_041:0210b01": "非現境故。由是因緣故作斯論。為彼地神",
    "T27n1545_041:0210b02": "有正智見知佛轉法輪苾芻見法不。答無。",
    "T27n1545_041:0210b03": "此事甚深非彼境故。彼云何知。答由五緣",
    "T27n1545_041:0210b04": "故。一者信世尊故。謂佛起世俗心我轉法",
    "T27n1545_041:0210b05": "輪苾芻見法。由是彼知。謂佛若起無漏心",
    "T27n1545_041:0210b06": "或未曾得世俗心。一切有情無能知者。若起",
    "T27n1545_041:0210b07": "曾得世俗心時。諸有情類有能知者。謂佛",
    "T27n1545_041:0210b08": "起此世俗心時。若欲令鈍根者亦知。則蛇",
    "T27n1545_041:0210b09": "奴等亦能了知。若欲令利根者亦不知。則",
    "T27n1545_041:0210b10": "舍利子等入邊際第四靜慮。起妙願智亦不",
    "T27n1545_041:0210b11": "能知若欲令惡趣亦知。則猨猴等亦能了",
    "T27n1545_041:0210b12": "知。若欲令善趣亦不知。則諸人天無能知",
    "T27n1545_041:0210b13": "者。今佛欲令地神知故。起曾得世俗心我",
    "T27n1545_041:0210b14": "轉法輪苾芻見法。地神知已舉聲遍告。問",
    "T27n1545_041:0210b15": "佛何故起此世俗心。答三無數劫修集種種",
    "T27n1545_041:0210b16": "難行苦行。為益有情。今轉法輪苾芻見法。",
    "T27n1545_041:0210b17": "即昔加行今初得果。深生歡喜故起此心。",
    "T27n1545_041:0210b18": "復次昔發弘誓。為饒益他今始得果。故起",
    "T27n1545_041:0210b19": "此心。復次昔發大願。為拔濟他今始得",
    "T27n1545_041:0210b20": "果。故起此心。復次所期勝義。利樂有情今",
    "T27n1545_041:0210b21": "創果遂。故起此心。二者或佛告他我轉法",
    "T27n1545_041:0210b22": "輪苾芻見法。故彼得聞。謂若於心得善巧",
    "T27n1545_041:0210b23": "者佛起心已即能了知。若但於言得善巧",
    "T27n1545_041:0210b24": "者。佛告他已方能了知。問世尊何故告他",
    "T27n1545_041:0210b25": "令知。答世尊欲顯善說法中所言誠諦一見",
    "T27n1545_041:0210b26": "一樂。眾皆同許故告他知。復次三無數劫",
    "T27n1545_041:0210b27": "修多苦行。為益有情今初得果。深生歡",
    "T27n1545_041:0210b28": "喜故告他知。復次世尊自顯於九十六諸道",
    "T27n1545_041:0210b29": "法中最尊最勝無能及者。故告他知。復次",
    "T27n1545_041:0210c01": "欲顯佛法實能出離有大神變。故告他知。",
    "T27n1545_041:0210c02": "復次佛欲顯示憍陳那等真實功德。亦示",
    "T27n1545_041:0210c03": "世間良福田。故告他令知。復次欲令天人",
    "T27n1545_041:0210c04": "於佛聖教深敬信故。告他令知。復次世尊",
    "T27n1545_041:0210c05": "自顯遠離法慳。於希有法無師拳故告",
    "T27n1545_041:0210c06": "他令知復次佛欲顯己有大士法非餘道",
    "T27n1545_041:0210c07": "故告他令知。復次世尊自顯有聰明相非",
    "T27n1545_041:0210c08": "餘道故告他令知。如契經說。諸聰明者有",
    "T27n1545_041:0210c09": "三種相。一善思所思。二善作所作。三善說所",
    "T27n1545_041:0210c10": "說。三者或從大德天仙所聞。謂佛轉法輪",
    "T27n1545_041:0210c11": "五苾芻見法。問何等名曰大德天仙。有作",
    "T27n1545_041:0210c12": "是說。是淨居天。有餘師說是欲界天已見諦",
    "T27n1545_041:0210c13": "者。復有說者。有長壽天曾見過去諸佛世",
    "T27n1545_041:0210c14": "尊轉法輪相。今見世尊有如是相。歡喜踊",
    "T27n1545_041:0210c15": "躍告他令知。地神既聞舉聲遍告。四者或",
    "T27n1545_041:0210c16": "彼尊者憍陳那等起世俗心。佛轉法輪我",
    "T27n1545_041:0210c17": "等見法。由是彼知。問何故尊者起世俗心。",
    "T27n1545_041:0210c18": "答已害二十種薩迦耶見故。已斷一切惡趣",
    "T27n1545_041:0210c19": "因故。無邊生死今有邊故。無際苦海今有",
    "T27n1545_041:0210c20": "際故。已見聖諦故。入正定聚故。深生歡",
    "T27n1545_041:0210c21": "喜。故起此心。復次昔所發起弘誓大願及",
    "T27n1545_041:0210c22": "諸苦行今果遂故。深生歡喜。故起此心。五",
    "T27n1545_041:0210c23": "者或彼告他地神得聞。問何故尊者告他令",
    "T27n1545_041:0210c24": "知。答尊者欲顯善說法中所言誠諦一見一",
    "T27n1545_041:0210c25": "樂。眾皆同許故告他知。復次欲顯世尊三",
    "T27n1545_041:0210c26": "無數劫修多苦行。今初得果故告他知。復",
    "T27n1545_041:0210c27": "次欲顯佛法於九十六諸道法中最尊最",
    "T27n1545_041:0210c28": "勝。故告他知。復次欲顯佛法實能出離有",
    "T27n1545_041:0210c29": "大神變。故告他知。復次欲令天人於佛聖",
    "T27n1545_041:0211a01": "教深敬信故告他令知。復次為欲引發無",
    "T27n1545_041:0211a02": "量有情樂法心。故告他令知。復次欲令無",
    "T27n1545_041:0211a03": "量懈怠有情勤精進。故告他令知。復次欲",
    "T27n1545_041:0211a04": "顯如來捨極苦行有大果故。告他令知。復",
    "T27n1545_041:0211a05": "次欲顯自身歸依佛法不唐捐故。告他",
    "T27n1545_041:0211a06": "令知。轉法輪義如後定蘊不還納息當廣顯",
    "T27n1545_041:0211a07": "示。又契經說。有諸苾芻得阿羅漢諸漏已",
    "T27n1545_041:0211a08": "盡。三十三天數數雲集善法堂中。稱說某",
    "T27n1545_041:0211a09": "處有某尊者。或彼弟子。剃除鬚髮被服袈",
    "T27n1545_041:0211a10": "裟。正信出家勤修聖道。諸漏已盡證得無漏",
    "T27n1545_041:0211a11": "心慧解脫。於現法中能自通達。證具足住。",
    "T27n1545_041:0211a12": "又自了知。我生已盡。梵行已立。所作已辦。",
    "T27n1545_041:0211a13": "不受後有。乃至廣說。問何故作此論。答為",
    "T27n1545_041:0211a14": "欲分別契經義故。謂圓生樹契經中說。有",
    "T27n1545_041:0211a15": "諸苾芻得阿羅漢諸漏已盡。三十三天乃至",
    "T27n1545_041:0211a16": "廣說。契經雖作是說。而不分別其義。不",
    "T27n1545_041:0211a17": "說三十三天為自有智見為因他故知集",
    "T27n1545_041:0211a18": "善法堂稱說其事。經是此論所依根本。彼",
    "T27n1545_041:0211a19": "不說者今應說之。復次欲令疑者得決定",
    "T27n1545_041:0211a20": "故。謂有生疑。彼天自有現量智見知如是",
    "T27n1545_041:0211a21": "事。欲令此疑得決定故。顯彼但有比量智",
    "T27n1545_041:0211a22": "見生處得智於漏盡德非現境故。由是",
    "T27n1545_041:0211a23": "因緣故作斯論。為彼諸天有正智見知諸",
    "T27n1545_041:0211a24": "苾芻得阿羅漢諸漏盡不。答無。此事甚深非",
    "T27n1545_041:0211a25": "彼境故。彼云何知。答由五緣故。一者信世",
    "T27n1545_041:0211a26": "尊故。謂佛起世俗心是諸苾芻得阿羅漢",
    "T27n1545_041:0211a27": "諸漏已盡。由是彼知。謂佛若起無漏心或未",
    "T27n1545_041:0211a28": "曾得世俗心。一切有情無能知者。若起曾得",
    "T27n1545_041:0211a29": "世俗心時。諸有情類有能知者。謂佛起此",
    "T27n1545_041:0211b01": "世俗心時。如前廣說。乃至今佛欲令彼天",
    "T27n1545_041:0211b02": "知故。起曾得世俗心是諸苾芻得阿羅漢",
    "T27n1545_041:0211b03": "諸漏已盡。彼天知已集善法堂稱說其事。",
    "T27n1545_041:0211b04": "問佛何故起此世俗心。答以彼真實適佛",
    "T27n1545_041:0211b05": "意故。謂若苾芻永斷後有。乃為真實適可",
    "T27n1545_041:0211b06": "佛意。是諸苾芻諸漏已盡永斷後有。皆能真",
    "T27n1545_041:0211b07": "實適佛意故。起世俗心令諸天知雲集稱",
    "T27n1545_041:0211b08": "說。二者或佛告他。是諸苾芻得阿羅漢諸",
    "T27n1545_041:0211b09": "漏已盡。故彼得聞。謂若於心得善巧者。佛",
    "T27n1545_041:0211b10": "起心已即能了知。若但於言得善巧者。佛",
    "T27n1545_041:0211b11": "告他已方能了知。問世尊何故告他令知。",
    "T27n1545_041:0211b12": "答世尊欲顯善說法中所言誠諦一見一樂。",
    "T27n1545_041:0211b13": "眾皆同許故告他知。復次世尊自顯於九",
    "T27n1545_041:0211b14": "十六諸道法中最尊最勝無能及者故告他",
    "T27n1545_041:0211b15": "知。復次欲顯佛法實能出離有大神變故",
    "T27n1545_041:0211b16": "告他知。復次佛欲顯示彼諸苾芻真實功",
    "T27n1545_041:0211b17": "德。亦示世間良福田故告他令知。復次欲",
    "T27n1545_041:0211b18": "令天人於佛聖教深敬信故告他令知。復",
    "T27n1545_041:0211b19": "次佛欲勉勵餘修行者勇進心故告他令",
    "T27n1545_041:0211b20": "知。三者或從大德天仙所聞。謂彼苾芻諸",
    "T27n1545_041:0211b21": "漏已盡。問何等名曰大德天仙。答天中證得",
    "T27n1545_041:0211b22": "阿羅漢者。問彼一切阿羅漢。皆知是事而",
    "T27n1545_041:0211b23": "告他耶。答不爾。根等勝者能知。非餘四者。",
    "T27n1545_041:0211b24": "或彼尊者起世俗心我已漏盡得阿羅漢。由",
    "T27n1545_041:0211b25": "是彼知。問何故尊者起世俗心。答以彼尊",
    "T27n1545_041:0211b26": "者無始時來煩惱熾盛身心熱惱今得清涼。",
    "T27n1545_041:0211b27": "無始時來生死相續今得永斷。既捨欝",
    "T27n1545_041:0211b28": "蒸而得清涼。捨有愛味得無愛味。捨耽",
    "T27n1545_041:0211b29": "嗜得出離。捨染污得清淨。深生歡喜故",
    "T27n1545_041:0211c01": "起此心。五者或彼告他諸天得聞。問何故",
    "T27n1545_041:0211c02": "尊者告他令知。答尊者欲顯善說法中所",
    "T27n1545_041:0211c03": "言誠諦一見一樂。眾皆同許故告他知。餘",
    "T27n1545_041:0211c04": "隨所應如佛告他及憍陳那告他中說。復",
    "T27n1545_041:0211c05": "次欲令先來供給尊者衣服飲食敷具醫藥。",
    "T27n1545_041:0211c06": "諸施主等聞生歡喜。功德更增。故告他知。",
    "T27n1545_041:0211c07": "復次欲令先來不敬信者。生敬信故告他",
    "T27n1545_041:0211c08": "令知。復次欲顯出家勤修苦行有勝果故",
    "T27n1545_041:0211c09": "告他令知。問諸餘天神亦有稱說漏盡者",
    "T27n1545_041:0211c10": "不。答應說亦有。問何故唯說三十三天。答",
    "T27n1545_041:0211c11": "以彼諸天數數雲集論善惡事故偏說之。",
    "T27n1545_041:0211c12": "謂彼諸天於白黑月。每常八日若十四日若",
    "T27n1545_041:0211c13": "十五日。集善法堂稱量世間善惡多少。復次",
    "T27n1545_041:0211c14": "三十三天常共伺察造善惡者。見造善者便",
    "T27n1545_041:0211c15": "擁護之。見造惡者即共嫌毀。是故偏說。復",
    "T27n1545_041:0211c16": "次三十三天見人造善歡喜讚歎故偏說之。",
    "T27n1545_041:0211c17": "復次三十三天有圓生樹喻阿羅漢故偏",
    "T27n1545_041:0211c18": "說之。問三十三天亦共稱說有學者不。答",
    "T27n1545_041:0211c19": "亦共稱說。諸有學者若諸有情。孝養父母彼",
    "T27n1545_041:0211c20": "尚稱說。況有學者。問若爾。何故契經說彼但",
    "T27n1545_041:0211c21": "共稱說阿羅漢耶。答依勝說故。謂無學法",
    "T27n1545_041:0211c22": "補特伽羅俱勝有學。是故偏說。復次以圓生",
    "T27n1545_041:0211c23": "樹與漏盡者多分相似。可以為喻。是故偏",
    "T27n1545_041:0211c24": "說。復次以漏盡者極可樂故。離眾過故。極",
    "T27n1545_041:0211c25": "清淨故。無罪咎故。極難得故。無可嫌故。應",
    "T27n1545_041:0211c26": "供養故。偏稱說之。復次以阿羅漢解脫圓",
    "T27n1545_041:0211c27": "滿功德具足。永盡一切生老病死故偏稱說。",
    "T27n1545_041:0211c28": "復次若阿羅漢出現世間。天人充滿惡趣減",
    "T27n1545_041:0211c29": "少。如有德王出現於世。是故偏說。復次若",
    "T27n1545_041:0212a01": "阿羅漢出現世間。諸天眾增。非天眾減。如",
    "T27n1545_041:0212a02": "月滿時大海盈滿。是故偏說。復次若阿羅漢",
    "T27n1545_041:0212a03": "出現世間。則諸天軍勝。阿素洛。如戰時見",
    "T27n1545_041:0212a04": "善勇天子。是故偏說。復次若阿羅漢出現世",
    "T27n1545_041:0212a05": "間。後生天子壽色名譽勝前生者。如貧賤人",
    "T27n1545_041:0212a06": "以飯汁施勝餘施主。是故偏說。復次若阿",
    "T27n1545_041:0212a07": "羅漢出現世間。以少物施便獲大果。如迦",
    "T27n1545_041:0212a08": "葉波尊者無滅施一麁食。人天多返受勝妙",
    "T27n1545_041:0212a09": "果。是故偏說。復次若阿羅漢出現世間能",
    "T27n1545_041:0212a10": "令見者生少淨心生天受樂。如狗蝦蟇氣",
    "T27n1545_041:0212a11": "噓執惡。是故偏說。復次若阿羅漢出現世間。",
    "T27n1545_041:0212a12": "生死牢獄多得解脫。如王生子大赦天下。",
    "T27n1545_041:0212a13": "是故偏說。復次若阿羅漢出現世間。善惡趣",
    "T27n1545_041:0212a14": "道明了顯現。如日出時照燭安險。是故偏",
    "T27n1545_041:0212a15": "說。復次若阿羅漢出現世間。能令諸天不",
    "T27n1545_041:0212a16": "失天位。如天帝釋衰相蠲除。是故偏說。復",
    "T27n1545_041:0212a17": "次若阿羅漢出現世間。令天宮中天仙充滿。",
    "T27n1545_041:0212a18": "如為善友之所攝持功德充滿。是故偏說。",
    "T27n1545_041:0212a19": "復次若阿羅漢出現世間。能令諸天厭五欲",
    "T27n1545_041:0212a20": "樂。如天帝釋琰摩輪王。妙欲現前能生厭",
    "T27n1545_041:0212a21": "捨。是故偏說。復次若阿羅漢出現世間。能",
    "T27n1545_041:0212a22": "令世間聽聞正法。菩提分寶悉皆豐饒。如",
    "T27n1545_041:0212a23": "海寶船隨所至處。是故偏說。復次若阿羅漢",
    "T27n1545_041:0212a24": "出現世間。一切有情悉皆受樂。如降甘雨",
    "T27n1545_041:0212a25": "稼穡豐稔。是故偏說。由如是等種種因緣。",
    "T27n1545_041:0212a26": "是故諸天唯說無學。問三十三天為稱說一",
    "T27n1545_041:0212a27": "切阿羅漢。為少分耶。有作是說。稱說一",
    "T27n1545_041:0212a28": "切。以彼諸天好讚他德。諸阿羅漢所作已辦",
    "T27n1545_041:0212a29": "甚為希有。故皆稱說。復有說者。不稱說一",
    "T27n1545_041:0212b01": "切。所以者何。有阿羅漢若百若千。依山谷",
    "T27n1545_041:0212b02": "中而入寂滅。諸共住者尚不了知。況餘天",
    "T27n1545_041:0212b03": "人遠共稱說。問稱說何等阿羅漢耶。答如",
    "T27n1545_041:0212b04": "此經中所稱說者。謂阿羅漢造作增長名",
    "T27n1545_041:0212b05": "譽業者。彼稱說之。若不造作名譽業者。設",
    "T27n1545_041:0212b06": "復造作而不增長。彼不稱說。復次若有豪",
    "T27n1545_041:0212b07": "貴而出家者。彼稱說之。如釋王等。復次若",
    "T27n1545_041:0212b08": "有巨富大功德者。彼稱說之。如無滅等。復",
    "T27n1545_041:0212b09": "次若有大智利他無惓者。彼稱說之。如舍",
    "T27n1545_041:0212b10": "利子等。復次若能護持佛法眾所共歸依",
    "T27n1545_041:0212b11": "者。彼稱說之。如飲光等。復次若有生時震",
    "T27n1545_041:0212b12": "動天地現光明者。彼稱說之。復次若有出",
    "T27n1545_041:0212b13": "家精勤苦行。能作難作護持佛法。利天人",
    "T27n1545_041:0212b14": "者彼稱說之。餘阿羅漢彼不稱說。問增上慢",
    "T27n1545_041:0212b15": "者。諸天知不。有作是說。有知不知。謂依殊",
    "T27n1545_041:0212b16": "勝功德起增上慢者。諸天不知若依下劣",
    "T27n1545_041:0212b17": "功德起增上慢者。諸天則知。復次若依微",
    "T27n1545_041:0212b18": "妙功德起增上慢者。諸天不知。若依麁淺",
    "T27n1545_041:0212b19": "功德起增上慢者。諸天則知。復次若依上",
    "T27n1545_041:0212b20": "界功德起增上慢者諸天不知。若依欲界",
    "T27n1545_041:0212b21": "功德起增上慢者。諸天則知。有餘師說。增",
    "T27n1545_041:0212b22": "上慢者。諸天不知。如天帝釋世無佛時若",
    "T27n1545_041:0212b23": "見外道獨處閑居。便往其所觀察禮敬謂",
    "T27n1545_041:0212b24": "是如來。帝釋尚然。況餘天眾。問諸犯戒者。諸",
    "T27n1545_041:0212b25": "天知不。答有知不知。謂犯麁重戒。諸天則",
    "T27n1545_041:0212b26": "知。若犯微細戒。諸天不知。",
    "T27n1545_041:0212b27": "如契經說。摩揭陀國諸輔佐臣。或是化法調",
    "T27n1545_041:0212b28": "伏。或是法隨法行。乃至廣說。問何故作此",
    "T27n1545_041:0212b29": "論。答為欲分別契經義故。謂勝威經作如",
    "T27n1545_041:0212c01": "是說。一時佛在那地迦邑郡氏迦林。時摩揭",
    "T27n1545_041:0212c02": "陀國有八萬四千諸輔佐臣。一時命過。有說。",
    "T27n1545_041:0212c03": "疾疫故彼命終。有說。彼為未生怨殺。謂",
    "T27n1545_041:0212c04": "未生怨殺父王已。亦殺輔佐八萬四千。彼",
    "T27n1545_041:0212c05": "諸眷屬詣阿難所作如是言。彼彼國邑有",
    "T27n1545_041:0212c06": "信佛者。身壞命終如來皆記生彼彼處。摩",
    "T27n1545_041:0212c07": "揭陀國先王侍臣八萬四千亦皆信佛。今已",
    "T27n1545_041:0212c08": "命過。未蒙世尊記所生處。唯願為請。阿難",
    "T27n1545_041:0212c09": "許之。於日初分往如來所。頂禮雙足却",
    "T27n1545_041:0212c10": "住一面。恭敬合掌現親愛相方便請言。彼",
    "T27n1545_041:0212c11": "彼國邑有信佛者。身壞命終佛記生處。摩",
    "T27n1545_041:0212c12": "揭陀國影堅王臣八萬四千亦皆信佛。今",
    "T27n1545_041:0212c13": "已命終如來不記。彼諸眷屬心生愁惱。若",
    "T27n1545_041:0212c14": "佛不記彼生處者。恐彼眷屬起嫌恨心。唯",
    "T27n1545_041:0212c15": "願世尊哀愍為記。又佛在此摩揭陀國。",
    "T27n1545_041:0212c16": "成等正覺。其地有恩。又影堅王。深信三",
    "T27n1545_041:0212c17": "寶供養恭敬未甞暫闕。是故世尊必應為",
    "T27n1545_041:0212c18": "記。佛愍彼故默然許之。即持衣鉢入那地",
    "T27n1545_041:0212c19": "迦。如法乞食。食訖還至郡氏迦林。收衣鉢",
    "T27n1545_041:0212c20": "洗足已入所止房。敷座而坐。安身定意繫",
    "T27n1545_041:0212c21": "念思惟。觀摩揭陀諸臣生處。問佛於諸法",
    "T27n1545_041:0212c22": "纔舉心時。無礙智見自然而轉何故入房專",
    "T27n1545_041:0212c23": "精思察。答欲顯業果極深邃故。最微細故。",
    "T27n1545_041:0212c24": "難覺知故。難顯了故。難現見故。由是一",
    "T27n1545_041:0212c25": "切三藏教中毘奈耶藏最為甚深。多明業果",
    "T27n1545_041:0212c26": "差別相故。諸契經中說業果處最為甚深。",
    "T27n1545_041:0212c27": "十二支中行有二種最為甚深。佛十力中自",
    "T27n1545_041:0212c28": "業智力最為甚深。此八蘊中第四業蘊最為",
    "T27n1545_041:0212c29": "甚深。四難思中有情業果最為甚深。故佛入",
    "T27n1545_041:0213a01": "房專精思察。復次佛欲顯示摩揭陀臣身心",
    "T27n1545_041:0213a02": "因果。障礙對治命終受生。一一皆有種種差",
    "T27n1545_041:0213a03": "別。是故入房專精思察。復次應受化者猶",
    "T27n1545_041:0213a04": "未集故。謂佛說法非為一人。如大龍王雨",
    "T27n1545_041:0213a05": "必普潤。為待無量應化有情。故且入房思",
    "T27n1545_041:0213a06": "惟繫念。復次勝威天子猶未至故。謂影堅王",
    "T27n1545_041:0213a07": "被子殺已生多聞室。名曰勝威。彼聞如來",
    "T27n1545_041:0213a08": "說其輔佐生處差別。必來聽受。為待彼故",
    "T27n1545_041:0213a09": "且復入房。復次欲令阿難敬重法故。謂若",
    "T27n1545_041:0213a10": "為彼輕爾說法。即彼於法不深敬重。欲令",
    "T27n1545_041:0213a11": "渴仰聞必受持如理思惟廣為他說。故且入",
    "T27n1545_041:0213a12": "室繫念思惟。復次為斷愚人憍慢心故。謂",
    "T27n1545_041:0213a13": "無智者實無所知。懷聰明慢。若他請問不",
    "T27n1545_041:0213a14": "觀淺深率爾便答。佛欲斷彼憍慢心故。自",
    "T27n1545_041:0213a15": "顯智見於一切法任運而轉。若得他問尚審",
    "T27n1545_041:0213a16": "思惟安詳而答。況無智者問便酬對。復次佛",
    "T27n1545_041:0213a17": "欲自顯善士法故。謂諸善士有三種相。即",
    "T27n1545_041:0213a18": "善思所思等。故不問已輕易而答。復次佛欲",
    "T27n1545_041:0213a19": "自顯智者相故。謂諸智者審思方說。故佛得",
    "T27n1545_041:0213a20": "問繫念思惟。有作是說。佛欲入房遊戲靜",
    "T27n1545_041:0213a21": "慮。阿難請問故未酬答。爾時世尊於日後",
    "T27n1545_041:0213a22": "分從定而起出詣眾中。敷如常座安詳而",
    "T27n1545_041:0213a23": "坐。尊者阿難前至佛所。頂禮雙足合掌恭",
    "T27n1545_041:0213a24": "敬而白佛言。如來今者。面目清淨進止從",
    "T27n1545_041:0213a25": "容。諸根寂靜必遊靜慮受現法樂。先所請",
    "T27n1545_041:0213a26": "者。唯願說之。佛告阿難。如是如是如汝",
    "T27n1545_041:0213a27": "所說。諦聽諦聽善思念之。當為汝說。摩揭",
    "T27n1545_041:0213a28": "陀國八萬四千諸輔佐臣已命終者。或是化",
    "T27n1545_041:0213a29": "法調伏。或是法隨法行。皆斷三結。得預流",
    "T27n1545_041:0213b01": "果。不復退墮。定趣菩提極七返有。七返人天",
    "T27n1545_041:0213b02": "往來流轉作苦邊際。一類生在四大王眾天。",
    "T27n1545_041:0213b03": "如是乃至一類生在他化自在天眾同分中。乃",
    "T27n1545_041:0213b04": "至廣說。問輔佐臣者義何謂耶。答彼恒護持",
    "T27n1545_041:0213b05": "佛法僧寶令無損減。故名輔佐。復次以彼",
    "T27n1545_041:0213b06": "皆是頻毘娑羅內供奉者。故名輔佐。復次彼",
    "T27n1545_041:0213b07": "皆翼助頻毘娑羅攝養國人。故名輔佐。復",
    "T27n1545_041:0213b08": "次彼是先世曾所立名。謂昔有王。七寶具足",
    "T27n1545_041:0213b09": "王四洲渚。將領輔佐八萬四千。乘空遊戲。",
    "T27n1545_041:0213b10": "時輪寶等忽止不行。王遂驚怖謂諸臣曰。",
    "T27n1545_041:0213b11": "將非失位。或命盡耶。菩提樹神仰白王曰。",
    "T27n1545_041:0213b12": "此下不遠有菩提樹。諸佛依之成等正覺。",
    "T27n1545_041:0213b13": "不應在上乘空而行。王聞疾下頂禮悔謝。",
    "T27n1545_041:0213b14": "與諸輔佐恭敬右遶。設供養已從餘道去",
    "T27n1545_041:0213b15": "時。轉輪王者今影堅王是八萬四千輔佐臣",
    "T27n1545_041:0213b16": "者今未生怨所誅者。是故知輔佐是先世名。",
    "T27n1545_041:0213b17": "契經雖作是說而不分別其義。經是此論",
    "T27n1545_041:0213b18": "所依根本。彼不說者今應說之。故作斯論",
    "T27n1545_041:0213b19": "云何彼名化法調伏。云何彼名法隨法行。答",
    "T27n1545_041:0213b20": "若在天中而見法者名化法調伏。若在人",
    "T27n1545_041:0213b21": "中而見法者名法隨法行。復次若不受持",
    "T27n1545_041:0213b22": "戒而見法者名化法調伏。若受持戒而見",
    "T27n1545_041:0213b23": "法者名法隨法行。復次若在人中種諸善",
    "T27n1545_041:0213b24": "根亦令成熟。後生天中得解脫者名化法",
    "T27n1545_041:0213b25": "調伏。若在人中種諸善根亦令成熟。即於",
    "T27n1545_041:0213b26": "人中得解脫者名法隨法行。復次若在人",
    "T27n1545_041:0213b27": "中修順決擇分善根。後生天中得通達者",
    "T27n1545_041:0213b28": "名化法調伏。若在人中修順決擇分善根。即",
    "T27n1545_041:0213b29": "於人中得通達者名法隨法行。復次若在",
    "T27n1545_041:0213c01": "人中修加行道。後生天中入正性離生者",
    "T27n1545_041:0213c02": "名化法調伏。若在人中修加行道。即於人",
    "T27n1545_041:0213c03": "中入正性離生者名法隨法行。復次若在",
    "T27n1545_041:0213c04": "人中修行諦善根。後生天中得諦現觀者",
    "T27n1545_041:0213c05": "名化法調伏。若在人中修行諦善根。即於",
    "T27n1545_041:0213c06": "人中得諦現觀者名法隨法行。復次若在",
    "T27n1545_041:0213c07": "人中修治善根。後生天中見清淨者名化",
    "T27n1545_041:0213c08": "法調伏。若在人中修治善根。即於人中見",
    "T27n1545_041:0213c09": "清淨者名法隨法行。復次若在人中受假",
    "T27n1545_041:0213c10": "名戒。後生天中得聖所愛戒者名化法調",
    "T27n1545_041:0213c11": "伏。若在人中受假名戒。即於人中得聖所",
    "T27n1545_041:0213c12": "愛戒者名法隨法行。復次若在人中得別",
    "T27n1545_041:0213c13": "解脫靜慮律儀。後生天中得無漏律儀者",
    "T27n1545_041:0213c14": "名化法調伏。若在人中得別解脫靜慮律",
    "T27n1545_041:0213c15": "儀。即於人中得無漏律儀者名法隨法行。",
    "T27n1545_041:0213c16": "復次若在人中受作意戒。後生天中得法",
    "T27n1545_041:0213c17": "爾戒者名化法調伏。若在人中受作意戒。",
    "T27n1545_041:0213c18": "即於人中得法爾戒者名法隨法行。復次",
    "T27n1545_041:0213c19": "若在人中得增上戒增上心學。後生天中",
    "T27n1545_041:0213c20": "得增上慧學者名化法調伏。若在人中得",
    "T27n1545_041:0213c21": "增上戒增上心學。即於人中得增上慧學",
    "T27n1545_041:0213c22": "者名法隨法行。復次若在人中修預流支。",
    "T27n1545_041:0213c23": "後生天中得預流果者名化法調伏。若在",
    "T27n1545_041:0213c24": "人中修預流支。即於人中得預流果者名",
    "T27n1545_041:0213c25": "法隨法行。復次若在人中得世俗信。後生",
    "T27n1545_041:0213c26": "天中得證淨者名化法調伏。若在人中得",
    "T27n1545_041:0213c27": "世俗信。即於人中得證淨者名法隨法行。",
    "T27n1545_041:0213c28": "復次若在人中修三十七菩提分法。後生",
    "T27n1545_041:0213c29": "天中得具足者名化法調伏。若在人中修",
    "T27n1545_041:0214a01": "三十七菩提分法。即於人中得具足者名",
    "T27n1545_041:0214a02": "法隨法行。問何故天中得見法者名化法調",
    "T27n1545_041:0214a03": "伏。即於人中得見法者名法隨法行耶。答",
    "T27n1545_041:0214a04": "若於天中得見法者修加行少。若於人",
    "T27n1545_041:0214a05": "中得見法者修加行多故。謂在人中得",
    "T27n1545_041:0214a06": "見法者。先勤恭敬供養師友。誦素呾覽學",
    "T27n1545_041:0214a07": "毘奈耶。聽受決擇阿毘達磨。於一切法自",
    "T27n1545_041:0214a08": "相共相思惟觀察。得純熟已往詣山林居",
    "T27n1545_041:0214a09": "閑靜處。初夜後夜除去睡眠漸復受持小大",
    "T27n1545_041:0214a10": "七法。始從日沒至日出時。結跏趺坐頂安",
    "T27n1545_041:0214a11": "靜鎮。行毱法杖精進熾然。繫念思惟方入聖",
    "T27n1545_041:0214a12": "道。彼由如是多加行法。是故名為法隨法",
    "T27n1545_041:0214a13": "行。若於天中得見法者。由昔人中聞思修",
    "T27n1545_041:0214a14": "故今時任運聖道現前。彼受化生見法調伏",
    "T27n1545_041:0214a15": "故立化法調伏別名。",
    "T27n1545_041:0214a16": "云何多欲乃至廣說。問何故作此論。答為欲",
    "T27n1545_041:0214a17": "分別契經義故。謂契經說有多欲有不喜",
    "T27n1545_041:0214a18": "足。契經雖作是說而不分別其義。經是此",
    "T27n1545_041:0214a19": "論所依根本。彼不說者今應說之。故作斯",
    "T27n1545_041:0214a20": "論。云何多欲。答諸欲已欲當欲是謂多欲。此",
    "T27n1545_041:0214a21": "本論師於異名義得善巧故。以種種名顯",
    "T27n1545_041:0214a22": "示多欲。文雖有異而體無別云何不喜足。答",
    "T27n1545_041:0214a23": "諸不喜不等喜不遍喜不已喜不當喜。是謂",
    "T27n1545_041:0214a24": "不喜足。此本論師於異名義得善巧故。以",
    "T27n1545_041:0214a25": "種種名顯示不喜足。文雖有異而體無別。",
    "T27n1545_041:0214a26": "多欲不喜足何差別乃至廣說。問何故復作此",
    "T27n1545_041:0214a27": "論。答欲令疑者得決定故。謂此二法展轉",
    "T27n1545_041:0214a28": "相似見多欲者世人共言是不喜足。見不喜",
    "T27n1545_041:0214a29": "足者世人共言是多欲。或有生疑此二是一。",
    "T27n1545_041:0214b01": "為令彼疑得決定故。顯此二種其義各別",
    "T27n1545_041:0214b02": "故作斯論。多欲不喜足何差別。答於未得可",
    "T27n1545_041:0214b03": "愛色聲香味觸。衣服飲食床座醫藥。及餘資",
    "T27n1545_041:0214b04": "具。諸希求尋索思慕方便是謂多欲。此中於",
    "T27n1545_041:0214b05": "未得可愛色聲香味觸者。依在家者說。彼",
    "T27n1545_041:0214b06": "於未得可愛色等四方追求。謂務農者追求",
    "T27n1545_041:0214b07": "田園牛羊等畜衣宅穀等諸資生具。若富貴者",
    "T27n1545_041:0214b08": "追求勝位國土城邑象馬珍玩諸欲樂具。於",
    "T27n1545_041:0214b09": "未得衣服飲食床座醫藥及餘資具者依出",
    "T27n1545_041:0214b10": "家者說。彼於未得衣鉢房舍資具及弟子等",
    "T27n1545_041:0214b11": "種種追求。諸希求等名雖有異而體無別。",
    "T27n1545_041:0214b12": "皆為顯示多欲義故。於已得可愛色聲香味",
    "T27n1545_041:0214b13": "觸衣服飲食床座醫藥及餘資具。諸復希復欲",
    "T27n1545_041:0214b14": "復樂復求是謂不喜足。此中於已得可愛色",
    "T27n1545_041:0214b15": "聲香味觸者依在家者說。彼於已得可愛色",
    "T27n1545_041:0214b16": "等不生喜足。復更希求。謂務農者於田園",
    "T27n1545_041:0214b17": "等得一希二。乃至廣說。若富貴者於勝位",
    "T27n1545_041:0214b18": "等得一希二。乃至廣說。於已得衣服飲食",
    "T27n1545_041:0214b19": "床座醫藥及餘資具者。依出家者說。彼於",
    "T27n1545_041:0214b20": "已得衣等不生喜足。復更希求。謂於衣鉢",
    "T27n1545_041:0214b21": "房舍資具及弟子等得一希二。乃至廣說。",
    "T27n1545_041:0214b22": "諸復希等名雖有異而體無別。皆為顯示",
    "T27n1545_041:0214b23": "不喜足故。如是差別者。顯多欲故。希求尋",
    "T27n1545_041:0214b24": "索思慕方便。即多欲是希求等因。若心無愛",
    "T27n1545_041:0214b25": "者無希求等故。及顯不喜足故。復希復欲",
    "T27n1545_041:0214b26": "復樂復求即不喜足。是復希等因。若心無貪",
    "T27n1545_041:0214b27": "者無復希等故。此即顯示多欲不喜足。雖",
    "T27n1545_041:0214b28": "俱以貪不善根為自性。而依未得已得境",
    "T27n1545_041:0214b29": "起故有差別。有作是說。不喜足是因多欲是",
    "T27n1545_041:0214c01": "果。此中因果互相顯示。或有說者。希欲是多",
    "T27n1545_041:0214c02": "欲追求是不喜足。復有說者。難滿是多欲多",
    "T27n1545_041:0214c03": "希求故。難養是不喜足喜選擇故。有餘師",
    "T27n1545_041:0214c04": "說。多欲唯在意地緣未來故。不喜足通",
    "T27n1545_041:0214c05": "六識身緣現在故。評曰。應作是說。此二俱",
    "T27n1545_041:0214c06": "是欲界一切貪不善根俱通六識。謂彼一切",
    "T27n1545_041:0214c07": "令於已得色等境界不喜足義名不喜足。",
    "T27n1545_041:0214c08": "令於未得色等境界多希求義名為多欲。",
    "T27n1545_041:0214c09": "是故此二皆通欲界。六識俱起貪不善根。",
    "T27n1545_041:0214c10": "云何少欲乃至廣說。問何故作此論。答為欲",
    "T27n1545_041:0214c11": "分別契經義故。謂契經說有少欲有知足。",
    "T27n1545_041:0214c12": "契經雖作是說而不分別其義。經是此論",
    "T27n1545_041:0214c13": "所依根本彼不說者今應說之。復次前說多",
    "T27n1545_041:0214c14": "欲及不喜足。今欲說彼近對治法故作斯",
    "T27n1545_041:0214c15": "論。云何少欲。答諸不欲。不已欲。不當欲。是",
    "T27n1545_041:0214c16": "謂少欲。此本論師於異名義得善巧故。以",
    "T27n1545_041:0214c17": "種種名顯示少欲。文雖有異而體無別。云",
    "T27n1545_041:0214c18": "何喜足。答諸喜等喜遍喜已喜當喜是謂喜",
    "T27n1545_041:0214c19": "足。此本論師於異名義得善巧故。以種種",
    "T27n1545_041:0214c20": "名顯示喜足。文雖有異而體無別。少欲喜",
    "T27n1545_041:0214c21": "足何差別乃至廣說。問何故復作此論。答欲",
    "T27n1545_041:0214c22": "令疑者得決定故。謂此二法展轉相似。見",
    "T27n1545_041:0214c23": "少欲者世人共言是喜足。見喜足者世人共",
    "T27n1545_041:0214c24": "言是少欲。或有生疑此二是一。為令彼疑",
    "T27n1545_041:0214c25": "得決定故。顯此二種其義各別故作斯論。",
    "T27n1545_041:0214c26": "少欲喜足何差別。答於未得可愛色聲香味",
    "T27n1545_041:0214c27": "觸衣服飲食床座醫藥及餘資具。諸不希不求",
    "T27n1545_041:0214c28": "不尋不索不思慕不方便。是謂少欲。此中於",
    "T27n1545_041:0214c29": "未得可愛色聲香味觸者。依在家者說。彼",
    "T27n1545_041:0215a01": "於未得可愛色等不生希求。謂務農者於田",
    "T27n1545_041:0215a02": "園等不生希求。若富貴者於勝位等不生",
    "T27n1545_041:0215a03": "希求。於未得衣服飲食床座醫藥及餘資具",
    "T27n1545_041:0215a04": "者。依出家者說彼於未得衣鉢房舍資具及",
    "T27n1545_041:0215a05": "弟子等不生希求。諸不希等名雖有異而",
    "T27n1545_041:0215a06": "體無別。皆為顯示少欲義故。問何故此中",
    "T27n1545_041:0215a07": "問少欲而答不欲耶。答未得可愛色等資",
    "T27n1545_041:0215a08": "具。總有二種。謂如法不如法。於如法者有",
    "T27n1545_041:0215a09": "欲。於不如法者不生欲故。復次於應受者",
    "T27n1545_041:0215a10": "有欲。於不應受者不生欲故。復次於能",
    "T27n1545_041:0215a11": "止苦者有欲。於增煩惱者不生欲故。復次",
    "T27n1545_041:0215a12": "於梵行求有欲。於欲求有求邪梵行求不",
    "T27n1545_041:0215a13": "生欲故。復次於饒益他事有欲。於損害他",
    "T27n1545_041:0215a14": "事不生欲故。應知此中不生欲者。謂不善",
    "T27n1545_041:0215a15": "欲。有欲者。謂善欲。於已得可愛色聲香味觸",
    "T27n1545_041:0215a16": "衣服飲食床座醫藥及餘資具。諸不復希。不",
    "T27n1545_041:0215a17": "復欲。不復樂。不復求。是謂喜足。此中於已",
    "T27n1545_041:0215a18": "得可愛色聲香味觸者依在家者說。彼於",
    "T27n1545_041:0215a19": "已得可愛色等生喜足故不復希求。謂務",
    "T27n1545_041:0215a20": "農者於田園等隨得充濟便生喜足。不復",
    "T27n1545_041:0215a21": "希求。若富貴者於勝位等隨所已得便生",
    "T27n1545_041:0215a22": "喜足。不復希求。於已得衣服飲食床座醫藥",
    "T27n1545_041:0215a23": "及餘資具者依出家者說。彼於已得衣等",
    "T27n1545_041:0215a24": "生喜足故。不復希求。謂於衣鉢房舍資具",
    "T27n1545_041:0215a25": "及弟子等隨所已得。便生喜足不復希求。",
    "T27n1545_041:0215a26": "不復希等名雖有異而體無別。皆為顯",
    "T27n1545_041:0215a27": "示喜足義故如是差別者顯少欲故。不希",
    "T27n1545_041:0215a28": "不求乃至廣說。即少欲是不希不求等因若",
    "T27n1545_041:0215a29": "心有愛者有希求等故。及顯喜足故不復",
    "T27n1545_041:0215b01": "希等即喜足。是不復希等因若心有貪者",
    "T27n1545_041:0215b02": "有復希等故。此即顯示少欲喜足。雖俱以",
    "T27n1545_041:0215b03": "無貪善根為自性。而依未得已得境起故",
    "T27n1545_041:0215b04": "有差別。有作是說。喜足是因少欲是果。此",
    "T27n1545_041:0215b05": "中因果互相顯示。或有說者。不希欲是少欲。",
    "T27n1545_041:0215b06": "不追求是喜足。復有說者。易滿是少欲少",
    "T27n1545_041:0215b07": "希求故。易養是喜足不選擇故。有餘師說。",
    "T27n1545_041:0215b08": "少欲唯在意地緣未來故。喜足通六識",
    "T27n1545_041:0215b09": "身緣現在故。評曰。應作是說。此二俱是三",
    "T27n1545_041:0215b10": "界繫及不繫。無貪善根俱通六識。謂彼一切",
    "T27n1545_041:0215b11": "令於已得色等境界生喜足義名為喜足。",
    "T27n1545_041:0215b12": "令於未得色等境界少希求義名為少欲。",
    "T27n1545_041:0215b13": "是故此二皆通三界繫及不繫。六識俱起無",
    "T27n1545_041:0215b14": "貪善根。",
    "T27n1545_041:0215b15": "應知此中有少欲者而名多欲。如但須一",
    "T27n1545_041:0215b16": "兩藥即得充濟而希二兩等。有多欲者而",
    "T27n1545_041:0215b17": "名少欲。如須百千資生眾具方得充濟。但",
    "T27n1545_041:0215b18": "欲爾所不復多希。有少求者而名不喜足。",
    "T27n1545_041:0215b19": "如得少物已得充濟。而復少求有多求者",
    "T27n1545_041:0215b20": "而名喜足。如得少物全未充濟。更須百",
    "T27n1545_041:0215b21": "千供身方足。但求爾所不復多求。",
    "T27n1545_041:0215b22": "說一切有部發智大毘婆沙論卷第四十一"
}