{
    "X21n0371_002:0437c13": "占察善惡業報經疏卷下",
    "X21n0371_002:0437c14": "隋外國沙門　菩提登　譯",
    "X21n0371_002:0437c15": "古吳蕅益沙門　智旭　疏",
    "X21n0371_002:0437c16": "△二示進趣義二初問二答今初。",
    "X21n0371_002:0437c17": "爾時。堅淨信菩薩摩訶薩問地藏菩薩摩訶薩言。云",
    "X21n0371_002:0437c18": "何開示求向大乘者進趣方便。",
    "X21n0371_002:0437c19": "上來已為末世鈍根。巧設除疑轉障之法。然而障",
    "X21n0371_002:0437c20": "轉疑除之後。正可進趣大乘。欲趣大乘。必假方便。",
    "X21n0371_002:0437c21": "故今特問之也。△二答為二初略示二詳明今初。",
    "X21n0371_002:0437c22": "地藏菩薩摩訶薩言。善男子。若有眾生欲向大乘者。",
    "X21n0371_002:0437c23": "應當先知最初所行根本之業。其最初所行根本業",
    "X21n0371_002:0437c24": "者。所謂依止一實境界以修信解。因修信解力增長",
    "X21n0371_002:0438a01": "故。速疾得入菩薩種性。",
    "X21n0371_002:0438a02": "最初所行根本之業。即大佛頂經所謂最初方便",
    "X21n0371_002:0438a03": "也。一實境界。謂如來藏自性清淨心。惟一實相。更",
    "X21n0371_002:0438a04": "無他物。即大佛頂經所謂陰入處界七大。本如來",
    "X21n0371_002:0438a05": "藏妙真如性也。依此不生不滅為本修因。然後圓",
    "X21n0371_002:0438a06": "成果地修證。中間永無諸委曲相。故能速入菩薩",
    "X21n0371_002:0438a07": "種性。△二詳明三初示一實境界以開圓解二示",
    "X21n0371_002:0438a08": "二種觀道以顯圓行三示三忍四佛以彰圓位初",
    "X21n0371_002:0438a09": "中三初標起二廣釋三總結今初。",
    "X21n0371_002:0438a10": "所言一實境界者。",
    "X21n0371_002:0438a11": "△二廣釋三初明體二明相三明藏即體相用三",
    "X21n0371_002:0438a12": "大意也體即法身正因佛性相即般若了因佛性",
    "X21n0371_002:0438a13": "藏即解脫緣因佛性體亦即空假中不可思議相",
    "X21n0371_002:0438a14": "亦即空假中不可思議藏亦即空假中不可思議",
    "X21n0371_002:0438a15": "故云舉一即三言三即一非一非三而一而三不",
    "X21n0371_002:0438a16": "縱不橫不並不別是為一實境界也又初明體即",
    "X21n0371_002:0438a17": "同起信心真如門二明相三明藏即同起信心生",
    "X21n0371_002:0438a18": "滅門初明體二初顯真二會妄真外無妄故須顯",
    "X21n0371_002:0438a19": "真妄外無真故須會妄真妄不二乃為一實境界",
    "X21n0371_002:0438a20": "初顯真又三初顯性體二顯性量三顯性具體即",
    "X21n0371_002:0438a21": "體大量即相大具即用大即一而三即三而一此",
    "X21n0371_002:0438a22": "之謂也初顯性體。",
    "X21n0371_002:0438a23": "謂眾生心體。從本以來。不生不滅。自性清淨。無障無",
    "X21n0371_002:0438a24": "礙。猶如虗空。離分別故。",
    "X21n0371_002:0438b01": "眾生。指十法界一切有情也。十界眾生。同一心體。",
    "X21n0371_002:0438b02": "迷之而為蜎飛蠕動。心體無減。悟之而為諸佛菩",
    "X21n0371_002:0438b03": "薩。心體無增。以一切十界。從來無有二心。惟是一",
    "X21n0371_002:0438b04": "心真體。又一一含生。即具心之全體。非是心之少",
    "X21n0371_002:0438b05": "分。良由心體絕待。不可割裂。無有方隅。不思議故。",
    "X21n0371_002:0438b06": "譬如日光。徧照一切隙中。一一隙中。皆見日之全",
    "X21n0371_002:0438b07": "體大用。非是日之少分。又一剎那中所見日光。即",
    "X21n0371_002:0438b08": "是亘古亘今日光。除此現前日光之外。更無過去",
    "X21n0371_002:0438b09": "未來日光。可別貯積何處。夫日光僅是色法。尚爾",
    "X21n0371_002:0438b10": "不可思議。況一心靈妙而不爾耶。又如人世歲朝。",
    "X21n0371_002:0438b11": "則普天下人同增一歲。秖一歲朝。人人各得其全。",
    "X21n0371_002:0438b12": "不可分此一歲以為多分。使天下人各得少分。又",
    "X21n0371_002:0438b13": "不可謂天下之人各增一歲。遂使共成多多歲朝。",
    "X21n0371_002:0438b14": "夫歲時僅是假法。尚爾不可思議。況一心實體而",
    "X21n0371_002:0438b15": "不爾耶。是故不論昏迷倒惑蠢動含靈。現前一念",
    "X21n0371_002:0438b16": "心體。無不從本以來。不生不滅。乃至離分別故。非",
    "X21n0371_002:0438b17": "待成佛之後。方證不生不滅乃至離分別也。從本",
    "X21n0371_002:0438b18": "不生不滅者。譬如瞖目見空中華。華即是空。故有",
    "X21n0371_002:0438b19": "瞖時。華本不生。縱瞖盡時。華本不滅。以無實華可",
    "X21n0371_002:0438b20": "滅故也。眾生于無生滅中。妄見生滅。生實不生。滅",
    "X21n0371_002:0438b21": "實不滅也。從本自性清淨者。譬如煙霧騰於虗空。",
    "X21n0371_002:0438b22": "虗空之性原無垢染。眾生於清淨中。妄見垢染。垢",
    "X21n0371_002:0438b23": "染自性恒清淨也。從本無障無礙者。譬如方圓器",
    "X21n0371_002:0438b24": "妄現方圓空。空體原無方圓。眾生於無障礙體中。",
    "X21n0371_002:0438c01": "妄見障礙。障礙即無障礙也。猶如虗空離分別故",
    "X21n0371_002:0438c02": "者。譬如虗空。離四句。絕百非。不可謂有。不可謂無。",
    "X21n0371_002:0438c03": "無分際。無動搖。無形質。無方隅。無彼此。無內外。無",
    "X21n0371_002:0438c04": "生無滅。無垢無淨。無在無不在。離諸戲論。不可分",
    "X21n0371_002:0438c05": "別。一切眾生現前一念心性。亦如是也。此是直指",
    "X21n0371_002:0438c06": "現前一念昏迷倒惑心體本來如此。故云。一切眾",
    "X21n0371_002:0438c07": "生。皆證圓覺。又云。如來成正覺時。悉見一切眾生",
    "X21n0371_002:0438c08": "成正覺也。如此方是直指人心見性成佛。若離現",
    "X21n0371_002:0438c09": "前一念。別談真心。何異離波覓水耶。△二顯性量。",
    "X21n0371_002:0438c10": "平等普徧。無所不至。圓滿十方。究竟一相。無二無別。",
    "X21n0371_002:0438c11": "不變不異。無增無減。",
    "X21n0371_002:0438c12": "此直指眾生現前一念心體。從來豎窮橫徧。不可",
    "X21n0371_002:0438c13": "區局也。現前一念。雖復覓之了不可得。而徧知一",
    "X21n0371_002:0438c14": "切根身器界。無有遺餘。譬如眼光。曉了前境。其光",
    "X21n0371_002:0438c15": "圓滿。得無憎愛。故云。平等普徧無所不至。圓滿十",
    "X21n0371_002:0438c16": "方也。又知色之時。知非是色。知聲之時。知非是聲。",
    "X21n0371_002:0438c17": "知香之時。知非是香。知味之時。知非是味。知觸之",
    "X21n0371_002:0438c18": "時。知非是觸。知法之時。知非是法。故云究竟一相",
    "X21n0371_002:0438c19": "也。又色聲香味觸法。無是知者。無非知者。不可分",
    "X21n0371_002:0438c20": "析。不可指陳。故云無二無別也。又髮白面皺。知體",
    "X21n0371_002:0438c21": "無皺。六塵遷滅。知體無遷。故云不遷不異也。又徧",
    "X21n0371_002:0438c22": "緣法界。知體不舒。清心戶堂。知體不縮。故云無增",
    "X21n0371_002:0438c23": "無減也。△三顯性具。",
    "X21n0371_002:0438c24": "以一切眾生心。一切聲聞．辟支佛心。一切菩薩心。一",
    "X21n0371_002:0439a01": "切諸佛心。皆同不生不滅。無染無淨。真如相故。",
    "X21n0371_002:0439a02": "此直指現前一念心體。法爾具足十法界也。一切",
    "X21n0371_002:0439a03": "眾生。即六凡法界。并聲聞。辟支。菩薩。諸佛。如此十",
    "X21n0371_002:0439a04": "界。皆同現前一念不生不滅無染無淨真如相故。",
    "X21n0371_002:0439a05": "除此現前一念心體之外。更無十法界心可得。是",
    "X21n0371_002:0439a06": "故若約諸佛。則餘九界。皆是佛心中之九界。九界",
    "X21n0371_002:0439a07": "無非佛心所具。若約地獄。則餘九界。亦皆地獄心",
    "X21n0371_002:0439a08": "中九界。九界無非地獄心中所具。中間八界。並可",
    "X21n0371_002:0439a09": "例知。譬如一室而有十燈。隨一燈光。必能徧攝餘",
    "X21n0371_002:0439a10": "九燈光。同為一光。互在互融也。又一界既具九界。",
    "X21n0371_002:0439a11": "則彼九界。法爾亦必還各互具。便是百界。每界各",
    "X21n0371_002:0439a12": "論十如。便是千如。約五陰實法。亦具千如。約眾生",
    "X21n0371_002:0439a13": "假名。亦具千如。約依報國土。亦具千如。便是三千",
    "X21n0371_002:0439a14": "性相。總不離現前一念心體也。譬如一隙中之日",
    "X21n0371_002:0439a15": "光。頓攝日輪全體。則必徧攝百千隙中日輪全體",
    "X21n0371_002:0439a16": "同歸此一隙中。亦必將彼一一隙中日輪所有徧",
    "X21n0371_002:0439a17": "照百千隙之功能。同歸此一隙中。又必將彼過去",
    "X21n0371_002:0439a18": "未來一一剎那所有徧照徧在全體功能。並同歸",
    "X21n0371_002:0439a19": "此一隙一剎那中。斷斷不可分剖。無有分劑故也。",
    "X21n0371_002:0439a20": "初顯真竟。△二會妄三初會妄即空二會妄即假",
    "X21n0371_002:0439a21": "三會妄即中空則無非性量假則無非性具中則",
    "X21n0371_002:0439a22": "無非性體前顯真時則真該妄末今會妄時則妄",
    "X21n0371_002:0439a23": "徹真源真該妄末故一實無非境界妄徹真源故",
    "X21n0371_002:0439a24": "境界無非一實也初會妄即空又二初明覺知空",
    "X21n0371_002:0439b01": "二明境界空即五蘊本空也今初。",
    "X21n0371_002:0439b02": "所以者何。一切有心起分別者。猶如幻化。無有真實。",
    "X21n0371_002:0439b03": "所謂識受想行。憶念緣慮覺知等法。種種心數。非青",
    "X21n0371_002:0439b04": "非黃。非赤非白。亦非雜色。無有長短方圓大小。乃至",
    "X21n0371_002:0439b05": "盡於十方虗空一切世界。求心形狀。無一區分而可",
    "X21n0371_002:0439b06": "得者。但以眾生無明癡暗熏習因緣。現妄境界。令生",
    "X21n0371_002:0439b07": "念著。所謂此心不能自知妄自謂有。起覺知想。計我",
    "X21n0371_002:0439b08": "我所。而實無有覺知之相。以此妄心畢竟無體。不可",
    "X21n0371_002:0439b09": "見故。",
    "X21n0371_002:0439b10": "識。即八識心王。受想。即徧行五數之二。行。即指餘",
    "X21n0371_002:0439b11": "四十九心數法。此等心心數法。雖有憶念緣慮覺",
    "X21n0371_002:0439b12": "知。而非顯色。故非青黃赤白雜色。亦非形色。故無",
    "X21n0371_002:0439b13": "長短方圓大小。亦非內外中間諸處。故無形狀區",
    "X21n0371_002:0439b14": "分可得。是則但有覺知之名。實無覺知之相。畢竟",
    "X21n0371_002:0439b15": "無體。覓之了不可得。如波以水為體。別無自體也。",
    "X21n0371_002:0439b16": "大佛頂經七處徵心。正欲顯此妄心無體。若達無",
    "X21n0371_002:0439b17": "體。必不悞認所推影子以為能推矣。△二明境界",
    "X21n0371_002:0439b18": "空。",
    "X21n0371_002:0439b19": "若無覺知能分別者。則無十方三世一切境界差別",
    "X21n0371_002:0439b20": "之相。",
    "X21n0371_002:0439b21": "前云熏習因緣。現妄境界。是由心生故。種種法生",
    "X21n0371_002:0439b22": "也。又云令生念著。是由法生故。種種心生也。然境",
    "X21n0371_002:0439b23": "界猶似可以指陳。妄心畢竟覓不可得。是奪心不",
    "X21n0371_002:0439b24": "奪境也。今明由分別故。妄見境界差別。既無覺知",
    "X21n0371_002:0439c01": "能分別者。那有境界為所分別。如無眼見。那得有",
    "X21n0371_002:0439c02": "色。如無耳聞。那得有聲。則是心境俱奪。五蘊皆空。",
    "X21n0371_002:0439c03": "非待滅而後空也。初會妄即空竟。△二會妄即假",
    "X21n0371_002:0439c04": "又三初依心故境假二依境故心假三重顯唯心",
    "X21n0371_002:0439c05": "今初。",
    "X21n0371_002:0439c06": "以一切法。皆不能自有。但依妄心分別故有。所謂一",
    "X21n0371_002:0439c07": "切境界。各各不自念為有。知此為自。知彼為他。是故",
    "X21n0371_002:0439c08": "一切法不能自有。則無別異。唯依妄心。不知不了內",
    "X21n0371_002:0439c09": "自無故。謂有前外所知境界。妄生種種法想。謂有謂",
    "X21n0371_002:0439c10": "無。謂彼謂此。謂是謂非。謂好謂惡。乃至妄生無量無",
    "X21n0371_002:0439c11": "邊法想。當如是知一切諸法。皆從妄想生。依妄心為",
    "X21n0371_002:0439c12": "本。",
    "X21n0371_002:0439c13": "不知不了內自無故者。謂妄認四大為自身相。妄",
    "X21n0371_002:0439c14": "認六塵緣影為自心相也。依此無內之內。虗妄分",
    "X21n0371_002:0439c15": "別無外之外。而生有無．彼此．是非．好惡。種種情。謂",
    "X21n0371_002:0439c16": "如是諸法。非實有生。但從妄想生耳。妄想尚不可",
    "X21n0371_002:0439c17": "得。況有所生法耶。但有假名境界而已。△二依境",
    "X21n0371_002:0439c18": "故心假。",
    "X21n0371_002:0439c19": "然此妄心無自相故。亦依境界而有。所謂緣念覺知",
    "X21n0371_002:0439c20": "前境界故。說名為心。",
    "X21n0371_002:0439c21": "此即所謂心本無生．因境有也。然雖說名為心。究",
    "X21n0371_002:0439c22": "竟覓之了不可得。以非顯色形色。亦非內外中間",
    "X21n0371_002:0439c23": "故也。但有假名心．心數法而已。△三重顯唯心。",
    "X21n0371_002:0439c24": "又此妄心。與前境界。雖俱相依。起無先後。而此妄心。",
    "X21n0371_002:0440a01": "能為一切境界源主。所以者何。謂依妄心不了法界",
    "X21n0371_002:0440a02": "一相故。說心有無明。依無明力因故。現妄境界。亦依",
    "X21n0371_002:0440a03": "無明滅故。一切境界滅。非依一切境界自不了故。說",
    "X21n0371_002:0440a04": "境界有無明。亦非依境界故。生於無明。以一切諸佛。",
    "X21n0371_002:0440a05": "於一切境界不生無明故。又復不依境界滅故。無明",
    "X21n0371_002:0440a06": "心滅。以一切境界。從本已來體性自滅。未曾有故。因",
    "X21n0371_002:0440a07": "如此義。是故但說一切諸法依心為本。",
    "X21n0371_002:0440a08": "前明境界依妄心有。則是心生法生。可名唯心。次",
    "X21n0371_002:0440a09": "明妄心依境界有。則是法生心生。似非唯心之義。",
    "X21n0371_002:0440a10": "今故合明雖俱相依。仍以心為主也。當知境界依",
    "X21n0371_002:0440a11": "妄心有。是自證分為增上緣。轉成相分。妄心依境",
    "X21n0371_002:0440a12": "界有。是由相分為所緣緣。顯示見分。見相二分。起",
    "X21n0371_002:0440a13": "必同時。故無先後。而此妄心。總攝見分及內二分。",
    "X21n0371_002:0440a14": "同名為心。但指相分以為境界。見．相俱依自證而",
    "X21n0371_002:0440a15": "起。是故離心無別境界。但說諸法皆依心也。問。既",
    "X21n0371_002:0440a16": "但唯心。何故台宗復云唯色唯香等耶。答。正以六",
    "X21n0371_002:0440a17": "塵相分。依自證起。體即是心。故唯色唯香。仍即唯",
    "X21n0371_002:0440a18": "心。不相違也。倘計色香別有自體。如何能使一切",
    "X21n0371_002:0440a19": "法趣。今依一心而有相．見。種種相．見。全體是心。故",
    "X21n0371_002:0440a20": "可互攝互入互徧互融耳。二會妄即假竟。△三會",
    "X21n0371_002:0440a21": "妄即中又二初就義體會二就緣起會今初。",
    "X21n0371_002:0440a22": "當知一切諸法。悉名為心。以義．體不異。為心所攝故。",
    "X21n0371_002:0440a23": "義不異者。同是因緣生法。同皆即空即假即中也。",
    "X21n0371_002:0440a24": "體不異者。同以三德秘藏為體也。為心所攝者。見．",
    "X21n0371_002:0440b01": "相二分。皆依自證分起攝末歸本。總名唯識。唯識",
    "X21n0371_002:0440b02": "即唯心也。△二就緣起會。",
    "X21n0371_002:0440b03": "又一切諸法。從心所起。與心作相。和合而有。共生共",
    "X21n0371_002:0440b04": "滅。同無有住。以一切境界。但隨心所緣。念念相續故。",
    "X21n0371_002:0440b05": "而得住持。暫時為有。",
    "X21n0371_002:0440b06": "從心所起。即依自證分而起相分也。與心作相。即",
    "X21n0371_002:0440b07": "與見分為親所緣緣也。和合而有。謂不可分別心",
    "X21n0371_002:0440b08": "境之際畔也。共生共滅。謂剎那無前後也。同無有",
    "X21n0371_002:0440b09": "住。謂心境無不初生即滅。終不遷至第二念也。第",
    "X21n0371_002:0440b10": "二念之心境。但與前念相似相續。所以似常似一。",
    "X21n0371_002:0440b11": "昧者不知。妄計為常一耳。初明體竟。△二明相三",
    "X21n0371_002:0440b12": "初標名二別釋三會釋今初。",
    "X21n0371_002:0440b13": "如是所說心義者。有二種相。何等為二。一者心內相。",
    "X21n0371_002:0440b14": "二者心外相。心內相者。復有二種。云何為二。一者真。",
    "X21n0371_002:0440b15": "二者妄。",
    "X21n0371_002:0440b16": "上明眾生心體。體無分別。量周橫豎。具同十界。全",
    "X21n0371_002:0440b17": "妄即空假中。不可思議。那得論相。然以無相。無所",
    "X21n0371_002:0440b18": "不相。故得有二種相。當知二相即皆無相。所以名",
    "X21n0371_002:0440b19": "為相大也。心內相者。實非在內。但以自證分及證",
    "X21n0371_002:0440b20": "自證分。微妙幽密。不可見故。故名心之內相。心外",
    "X21n0371_002:0440b21": "相者。實非在外。但以相分及與見分。作用顯然。世",
    "X21n0371_002:0440b22": "共許故。故名心之外相。內相外相。同名為心。則心",
    "X21n0371_002:0440b23": "外更無他物也。又于內相分真妄者。真即諸心心",
    "X21n0371_002:0440b24": "數四分所依理體。亦名實相。此真雖徧內外二相。",
    "X21n0371_002:0440c01": "以微密故。且名為內。妄即諸心心數各內二分。迷",
    "X21n0371_002:0440c02": "真而起。即以真如為體。無別自體。故名為妄。此妄",
    "X21n0371_002:0440c03": "亦無方隅分劑。以不可見。且名為內也。△二別釋",
    "X21n0371_002:0440c04": "三初釋真二釋妄三釋外相今初。",
    "X21n0371_002:0440c05": "所言真者。謂心體本相。如如不異。清淨圓滿。無障無",
    "X21n0371_002:0440c06": "礙。微密難見。以遍一切處常恒不壞。建立生長一切",
    "X21n0371_002:0440c07": "法故。",
    "X21n0371_002:0440c08": "上明體中。則攝一切生滅同歸真如。以真如外無",
    "X21n0371_002:0440c09": "生滅故。今明相中。則攝一切真如同歸生滅。以生",
    "X21n0371_002:0440c10": "滅外無真如故。所言真者。猶起信論所言覺義也。",
    "X21n0371_002:0440c11": "心體本相者。即所謂離念相者。等虗空界。無所不",
    "X21n0371_002:0440c12": "徧。法界一相。故云如如不異清淨圓滿等也。秖此",
    "X21n0371_002:0440c13": "覺義。則能攝一切法。生一切法。故云建立生長一",
    "X21n0371_002:0440c14": "切法也。又如如不異。即性體。圓滿難見。即性量。建",
    "X21n0371_002:0440c15": "立生長。即性具。△二釋妄。",
    "X21n0371_002:0440c16": "所言妄者。謂起念分別覺知緣慮憶想等事。雖復相",
    "X21n0371_002:0440c17": "續。能生一切種種境界。而內虗偽。無有真實。不可見",
    "X21n0371_002:0440c18": "故。",
    "X21n0371_002:0440c19": "所言妄者。猶起信論所言不覺義也。起念即是業",
    "X21n0371_002:0440c20": "相。不覺心動。說名為業。即諸心心數。各有內二分",
    "X21n0371_002:0440c21": "也。分別覺知緣慮憶想。即能見相。諸心心數各有",
    "X21n0371_002:0440c22": "見分是也。所生一切境界。即境界相。諸心心數各",
    "X21n0371_002:0440c23": "有相分是也。而內虗偽無有真實者。依本覺故而",
    "X21n0371_002:0440c24": "有不覺。念無自相。不離本覺。若離覺性。則無不覺。",
    "X21n0371_002:0441a01": "故此不覺。別無真實自體可得見也。△三釋外相。",
    "X21n0371_002:0441a02": "所言心外相者。謂一切諸法種種境界等。隨有所念。",
    "X21n0371_002:0441a03": "境界現前。故知有內心及內心差別。",
    "X21n0371_002:0441a04": "隨有所念。境界現前。即依自證分起相分也。故知",
    "X21n0371_002:0441a05": "有內心及內心差別。即由所緣相分。顯示有能緣",
    "X21n0371_002:0441a06": "見分也。相分如鏡像。見分如鏡光。故名心之外相。",
    "X21n0371_002:0441a07": "非謂在心外也。自證分如鏡面。證自證分如鏡背。",
    "X21n0371_002:0441a08": "故名心之內相。非謂在心內也。譬如鏡面鏡背。以",
    "X21n0371_002:0441a09": "銅為體。別無自體。故名為妄。本覺真如。譬如鏡銅。",
    "X21n0371_002:0441a10": "故名為真。以真收妄。則若背若面若光若像。無非",
    "X21n0371_002:0441a11": "是銅。即生滅門是真如門。依真起妄。則秖此一銅。",
    "X21n0371_002:0441a12": "為背為面為光為像。即真如門是生滅門。約相分",
    "X21n0371_002:0441a13": "別。則銅及背面皆屬于體。故名內相。光之與像皆",
    "X21n0371_002:0441a14": "屬于用。故名外相也。二別釋竟。△三會釋二初直",
    "X21n0371_002:0441a15": "會外歸內二就外相會理今初。",
    "X21n0371_002:0441a16": "如是當知。內妄相者。為因為體。外妄相者。為果為用。",
    "X21n0371_002:0441a17": "依如此等義。是故我說一切諸法悉名為心。",
    "X21n0371_002:0441a18": "因果體用。統惟一心。心外無法。即顯此心無外之",
    "X21n0371_002:0441a19": "相。名為相大也。△二就外相會理又三初會性體",
    "X21n0371_002:0441a20": "二會性量三會性具今初。",
    "X21n0371_002:0441a21": "又復當知。心外相者。如夢所見種種境界。唯心想作。",
    "X21n0371_002:0441a22": "無實外事。一切境界。悉亦如是。以皆依無明識夢所",
    "X21n0371_002:0441a23": "見。妄想作故。復次。應知內心念念不住故。所見所緣",
    "X21n0371_002:0441a24": "一切境界亦隨心念念不住。所謂心生故種種法生。",
    "X21n0371_002:0441b01": "心滅故種種法滅。是生滅相。但有名字。實不可得。以",
    "X21n0371_002:0441b02": "心不往至於境界。境界亦不來至於心。如鏡中像。無",
    "X21n0371_002:0441b03": "來無去。是故一切法。求生滅定相。了不可得。所謂一",
    "X21n0371_002:0441b04": "切法畢竟無體。本來常空。實不生滅故。",
    "X21n0371_002:0441b05": "一切眾生。恒迷外相。不達惟心。所以更須會歸一",
    "X21n0371_002:0441b06": "理也。如夢所見下。是立喻。一切境界下。是法合。復",
    "X21n0371_002:0441b07": "次應知下。重明境界實不生滅。心生故種種法生。",
    "X21n0371_002:0441b08": "則但是心生。非別有法而得生也。心滅故種種法",
    "X21n0371_002:0441b09": "滅。則但是心滅。非別有法而可滅也。故曰。諸法從",
    "X21n0371_002:0441b10": "本來。常自寂滅相。又曰。是法住法位。世間相常住。",
    "X21n0371_002:0441b11": "如鏡中像。體秖是銅。生何曾生。滅何曾滅耶。△二",
    "X21n0371_002:0441b12": "會性量。",
    "X21n0371_002:0441b13": "如是一切法實不生滅者。則無一切境界差別之相。",
    "X21n0371_002:0441b14": "寂靜一味。名為真如第一義諦自性清淨心。彼自性",
    "X21n0371_002:0441b15": "清淨心。湛然圓滿。以無分別相故。",
    "X21n0371_002:0441b16": "假如眼所見之一色。鼻所嗅之一香。此色此香。實",
    "X21n0371_002:0441b17": "不生滅。既不生滅。則無差別。即是寂靜一味。即是",
    "X21n0371_002:0441b18": "真如第一義諦。即自湛然圓滿。故云。一色一香。無",
    "X21n0371_002:0441b19": "非中道也。中道體無分劑。擴同太空。故名性量。色",
    "X21n0371_002:0441b20": "香既爾。法法皆然。△三會性具。",
    "X21n0371_002:0441b21": "無分別相者。於一切處。無所不在。無所不在者。以能",
    "X21n0371_002:0441b22": "依持建立一切法故。",
    "X21n0371_002:0441b23": "假如一色一香。擴同太空。無分別相。則必無所不",
    "X21n0371_002:0441b24": "在。普能依持建立一切諸法。故云。一切法趣色。是",
    "X21n0371_002:0441c01": "趣不過。一切法趣香。是趣不過也。依持建立。故名",
    "X21n0371_002:0441c02": "性具。色香既爾。法法亦然。夫一切法實不生滅。則",
    "X21n0371_002:0441c03": "因緣即中。一切法無分別相。則因緣即空。一切法",
    "X21n0371_002:0441c04": "皆能依持建立一切諸法。則因緣即假。相分尚爾。",
    "X21n0371_002:0441c05": "況見分耶。況自證分．證自證分耶。諸心心數四分",
    "X21n0371_002:0441c06": "之相。同是一實境界之相明矣。二明相竟。△三明",
    "X21n0371_002:0441c07": "藏三初就佛界明妙用二就佛界明具九三就迷",
    "X21n0371_002:0441c08": "悟明十界今初。",
    "X21n0371_002:0441c09": "復次。彼心名如來藏。所謂具足無量無邊不可思議",
    "X21n0371_002:0441c10": "無漏清淨功德之業。以諸佛法身。從無始本際來。無",
    "X21n0371_002:0441c11": "障無礙。自在不滅。一切現化。種種功業。恒常熾然。未",
    "X21n0371_002:0441c12": "曾休息。所謂遍一切世界。皆示作業。種種化益故。以",
    "X21n0371_002:0441c13": "一佛身。即是一切諸佛身。一切諸佛身。即是一佛身。",
    "X21n0371_002:0441c14": "所有作業。亦皆共一。所謂無分別相。不念彼此。平等",
    "X21n0371_002:0441c15": "無二。以依一法性而有作業。同自然化。體無別異故。",
    "X21n0371_002:0441c16": "彼心。正指眾生現前一念心也。眾生現前一念心",
    "X21n0371_002:0441c17": "體。具足無漏功德之業。即是平等無二如來之藏。",
    "X21n0371_002:0441c18": "諸佛證此以為法身。不過全證眾生理本。此理從",
    "X21n0371_002:0441c19": "無始來。相本無障無礙。體本自在不滅。用本一切",
    "X21n0371_002:0441c20": "現化。非俟成佛。然後有也。但諸眾生。雖即同共依",
    "X21n0371_002:0441c21": "此法性。由妄分別。妄念彼此。故于一體橫計別異。",
    "X21n0371_002:0441c22": "諸佛已破我法二執。斷無明源。證此一性。故遍一",
    "X21n0371_002:0441c23": "切十方三世。所示作業。種種化益。亦皆共一也。△",
    "X21n0371_002:0441c24": "二就佛界明具九又三初直明體遍二立喻三法",
    "X21n0371_002:0442a01": "合今初。",
    "X21n0371_002:0442a02": "如是諸佛法身。遍一切處。圓滿不動故。隨諸眾生死",
    "X21n0371_002:0442a03": "此生彼。恒為作依。",
    "X21n0371_002:0442a04": "眾生心體。既即諸佛法身。法身遍滿不動。當知即",
    "X21n0371_002:0442a05": "是眾生心體遍滿不動也。但眾生在迷不覺。故約",
    "X21n0371_002:0442a06": "諸佛所證以顯法身。秖此法身流轉六道。名曰眾",
    "X21n0371_002:0442a07": "生。設無諸佛法身以為所依。何處得有眾生死此",
    "X21n0371_002:0442a08": "生彼。△二立喻。",
    "X21n0371_002:0442a09": "譬如虗空。悉能容受一切色像種種形類。以一切色",
    "X21n0371_002:0442a10": "像種種形類。皆依虗空而有建立生長。住虗空中。為",
    "X21n0371_002:0442a11": "虗空處所攝。以虗空為體。無有能出虗空界分者。當",
    "X21n0371_002:0442a12": "知色像之中。虗空之界不可毀滅。色像壞時。還歸虗",
    "X21n0371_002:0442a13": "空。而虗空本界。無增無減。不動不變。",
    "X21n0371_002:0442a14": "此借虗空以喻諸佛法身。借彼色像形類以喻眾",
    "X21n0371_002:0442a15": "生果報煩惱也。△三法合。",
    "X21n0371_002:0442a16": "諸佛法身。亦復如是。悉能容受一切眾生種種果報。",
    "X21n0371_002:0442a17": "以一切眾生種種果報。皆依諸佛法身而有建立生",
    "X21n0371_002:0442a18": "長。住法身中。為法身處所攝。以法身為體。無有能出",
    "X21n0371_002:0442a19": "法身界分者。當知一切眾生身中。諸佛法身亦不可",
    "X21n0371_002:0442a20": "毀滅。若煩惱斷壞時。還歸法身。而法身本界無增無",
    "X21n0371_002:0442a21": "減。不動不變。",
    "X21n0371_002:0442a22": "此以諸佛法身。合虗空喻。以眾生果報。合彼色像",
    "X21n0371_002:0442a23": "形類喻也。依法身而建立生長。故名即假。為法身",
    "X21n0371_002:0442a24": "處所攝。故名即空。以法身為體。故名即中。眾生身",
    "X21n0371_002:0442b01": "中法身不可毀滅。故原無減。煩惱斷時。還歸法身。",
    "X21n0371_002:0442b02": "故亦無增也。由煩惱故。妄于法身之中。見有種種",
    "X21n0371_002:0442b03": "果報。果報似動。而法身不動。果報似變。而法身不",
    "X21n0371_002:0442b04": "變。譬如瞖目。見空中華。華相飛舞似動。而空本不",
    "X21n0371_002:0442b05": "動。華相生滅似變。而空本不變也。問曰。喻中既云",
    "X21n0371_002:0442b06": "色像壞時。還歸虗空。今法合應云果報壞時。還歸",
    "X21n0371_002:0442b07": "法身。胡乃云煩惱斷壞耶。答曰。果報無體。全以法",
    "X21n0371_002:0442b08": "身為體。由煩惱故。不見果報體即法身。若斷煩惱",
    "X21n0371_002:0442b09": "究竟盡時。便見身諸毛孔。量同虗空。遍含塵剎。不",
    "X21n0371_002:0442b10": "可思議。豈更有果報可壞。令其擴同頑空耶。問曰。",
    "X21n0371_002:0442b11": "設云果報壞時還歸法身。亦有何過。答曰。有過。若",
    "X21n0371_002:0442b12": "煩惱未斷。則果報壞時。復生異熟。何能證會法身。",
    "X21n0371_002:0442b13": "若煩惱斷時。則幻化空身。本即法身。何俟更壞果",
    "X21n0371_002:0442b14": "報。問曰。此則法喻有不齊過。答曰。凡言喻者。秖是",
    "X21n0371_002:0442b15": "少分相似。如雪山喻象。豈可責其尾牙。滿月喻面。",
    "X21n0371_002:0442b16": "豈可求其眉目。今以虗空而喻法身。豈可責其靈",
    "X21n0371_002:0442b17": "知寂照。當知眾生現前一念心體。即是諸佛所證",
    "X21n0371_002:0442b18": "究竟法身。絕待真常。不可為喻。但由煩惱自覆。有",
    "X21n0371_002:0442b19": "而不知。故不得已。須設眾喻。欲明舉體隨緣。則喻",
    "X21n0371_002:0442b20": "以如金鑄十界像。仍恐迷者謂有造作。謂有分劑。",
    "X21n0371_002:0442b21": "欲明對至即現。則喻以如鏡寫妍醜容。仍恐迷者",
    "X21n0371_002:0442b22": "謂有彼此。謂有內外。欲明迷悟無性。則喻以空華",
    "X21n0371_002:0442b23": "起滅。冰水互成。仍恐迷者謂迷能生悟。悟亦生迷。",
    "X21n0371_002:0442b24": "欲明智斷不壞。則喻以如金出鑛。如木成灰。仍恐",
    "X21n0371_002:0442c01": "迷者謂一分是常。一分無常。所以一切言詮。皆不",
    "X21n0371_002:0442c02": "能及。譬如盲人欲辨乳色。聞鶴謂動。聞雪謂冷。聞",
    "X21n0371_002:0442c03": "粖為軟。聞貝謂堅。種種憶想。終不能見乳之真色。",
    "X21n0371_002:0442c04": "圓覺經云。雲駛月運。舟行岸移。未證無為而辨圓",
    "X21n0371_002:0442c05": "覺。彼圓覺性即同流轉。此之謂也。今不得已。更助",
    "X21n0371_002:0442c06": "觀心一釋。令有智者。直下薦取。現前一念心體。悉",
    "X21n0371_002:0442c07": "能容受一切眾生種種果報。以一切眾生種種果",
    "X21n0371_002:0442c08": "報。皆依現前一念心體而有建立生長。住于現前",
    "X21n0371_002:0442c09": "一念心體之中。為現前一念心體所攝。以現前一",
    "X21n0371_002:0442c10": "念心體為體。無有能出現前一念心體界分者。當",
    "X21n0371_002:0442c11": "知一切眾生身中現前一念心體。不可毀滅。若煩",
    "X21n0371_002:0442c12": "惱斷壞時。還證現前一念心體。而現前一念心體",
    "X21n0371_002:0442c13": "本界。無增無減。不動不變。思之思之。問。若果報即",
    "X21n0371_002:0442c14": "是法身。不須滅者。則煩惱即是般若。亦何須斷。答。",
    "X21n0371_002:0442c15": "若知煩惱即是般若。般若現前。無復煩惱。名煩惱",
    "X21n0371_002:0442c16": "滅。乃是非滅非不滅而論滅耳。豈真有煩惱實體",
    "X21n0371_002:0442c17": "而可滅耶。又問。若煩惱非滅非不滅而得論滅。則",
    "X21n0371_002:0442c18": "果報亦非滅非不滅。何不論滅。答。煩惱如形。果報",
    "X21n0371_002:0442c19": "如影。煩惱如聲。果報如響。煩惱如目瞖。果報如空",
    "X21n0371_002:0442c20": "華。故但論煩惱滅。不須更論果報滅也。問。以虗空",
    "X21n0371_002:0442c21": "喻諸佛法身。幾義相似。幾不相似。答。一無始終。二",
    "X21n0371_002:0442c22": "不生滅。三無處不遍。四包容無外。五無障無礙。六",
    "X21n0371_002:0442c23": "不可撮摩。此是似義。一虗空頑然。法身真覺。二虗",
    "X21n0371_002:0442c24": "空但名。法身有體。三虗空凝然不變。法身舉體隨",
    "X21n0371_002:0443a01": "緣。四虗空蕩無一物。法身具無邊德。五虗空與色",
    "X21n0371_002:0443a02": "為二。法身眾生不二。六虗空但是心心數之相分。",
    "X21n0371_002:0443a03": "法身總攝心心數之四分。四分無非法身體故。此",
    "X21n0371_002:0443a04": "即不相似也。若能了達四分無非法身。則此虗空",
    "X21n0371_002:0443a05": "相分。亦即法身全體。非是法身少分。所以芥子中",
    "X21n0371_002:0443a06": "空。便同十方太空。便同十界眾色。此豈煩惱情謂",
    "X21n0371_002:0443a07": "所計對色之空也哉。二就佛界明具九竟。△三就",
    "X21n0371_002:0443a08": "迷悟明十界又二初明迷悟差別二明究竟平等",
    "X21n0371_002:0443a09": "初又二初約無明熏習有六凡二約法身熏習有",
    "X21n0371_002:0443a10": "四聖今初。",
    "X21n0371_002:0443a11": "但從無始世來。與無明心俱。癡暗因緣熏習力故。現",
    "X21n0371_002:0443a12": "妄境界。以依妄境界熏習因緣故。起妄相應心。計我",
    "X21n0371_002:0443a13": "我所。造集諸業。受生死苦。說彼法身名為眾生。",
    "X21n0371_002:0443a14": "無明心者。依本覺故而有不覺。即根本住地無明。",
    "X21n0371_002:0443a15": "所謂界外同體惑也。由此根本無明癡心所故。令",
    "X21n0371_002:0443a16": "法身體。舉體而為業相。即成諸心心數自證分及",
    "X21n0371_002:0443a17": "證自證分之內體也。癡暗因緣熏習力故。現妄境",
    "X21n0371_002:0443a18": "界者。即無明熏真如體。令彼心心數體。幻成見相",
    "X21n0371_002:0443a19": "二分也。依妄境界熏習因緣。乃至計我我所者。從",
    "X21n0371_002:0443a20": "根本無明法執。而起枝末無明我我所執。所謂界",
    "X21n0371_002:0443a21": "內見思惑也。造集諸業者。無明緣行。造於有漏善",
    "X21n0371_002:0443a22": "惡不動三種業也。受生死苦者。三界分段生死。樂",
    "X21n0371_002:0443a23": "是壞苦。苦是苦苦。不樂不苦是行苦也。即是法身",
    "X21n0371_002:0443a24": "流轉六道。故名眾生。設無法身。即無眾生之名可",
    "X21n0371_002:0443b01": "得矣。△二約法身熏習有四聖。",
    "X21n0371_002:0443b02": "若如是眾生中。法身熏習而有力者。煩惱漸薄。能厭",
    "X21n0371_002:0443b03": "世間。求涅槃道。信歸一實。修六波羅蜜等一切菩提",
    "X21n0371_002:0443b04": "分法。名為菩薩。若如是菩薩中。修行一切善法滿足。",
    "X21n0371_002:0443b05": "究竟得離無明睡者。轉名為佛。",
    "X21n0371_002:0443b06": "法身熏習者。即以本覺之性而為法身。由眾生無",
    "X21n0371_002:0443b07": "不具此本覺性故。得受有漏聞思修等熏習。由熏",
    "X21n0371_002:0443b08": "習力為增上緣。資本覺性。令起無漏出世間智。更",
    "X21n0371_002:0443b09": "不資熏煩惱種子。故得煩惱漸薄。由煩惱薄。故能",
    "X21n0371_002:0443b10": "厭離世間虗偽果報。厭離雖同。發心有異。若其無",
    "X21n0371_002:0443b11": "始法執重者。則先求涅槃道。若其無始法執輕者。",
    "X21n0371_002:0443b12": "則能信歸一實。若約發心差別。則求涅槃者。名為",
    "X21n0371_002:0443b13": "二乘。信一實者。乃名菩薩。若約究竟所行。則一是",
    "X21n0371_002:0443b14": "漸悟。一是頓悟。同名菩薩也。究竟離無明睡。即轉",
    "X21n0371_002:0443b15": "名佛。設無眾生。亦無菩薩．佛可得矣。初明迷悟差",
    "X21n0371_002:0443b16": "別竟。△二明究竟平等。",
    "X21n0371_002:0443b17": "當知如是眾生．菩薩．佛等。但依世間假名言說故。而",
    "X21n0371_002:0443b18": "有差別。而法身之體。畢竟平等。無有異相。",
    "X21n0371_002:0443b19": "法身喻如濕性。眾生如冰。佛如純水。二乘菩薩。如",
    "X21n0371_002:0443b20": "冰漸泮而未盡也。冰之濕性無減。水之濕性無增。",
    "X21n0371_002:0443b21": "故云畢竟平等。可謂但轉其名無實性矣。二廣釋",
    "X21n0371_002:0443b22": "竟。△三總結。",
    "X21n0371_002:0443b23": "善男子。是名略說一實境界義。",
    "X21n0371_002:0443b24": "合前心體心相及如來藏三義。乃可略顯一實境",
    "X21n0371_002:0443c01": "界。以為進趣最初方便也。初示一實境界以開圓",
    "X21n0371_002:0443c02": "解竟。△二示二種觀道以顯圓行二初正明二觀",
    "X21n0371_002:0443c03": "即圓正行二曲為障緣即圓方便助行初中三初",
    "X21n0371_002:0443c04": "總標二別釋三料簡今初。",
    "X21n0371_002:0443c05": "若欲依一實境界修信解者。應當學習二種觀道。何",
    "X21n0371_002:0443c06": "等為二。一者唯心識觀。二者真如實觀。",
    "X21n0371_002:0443c07": "△二別釋二初釋唯心識觀二釋真如實觀初中",
    "X21n0371_002:0443c08": "三初正示觀門二觀成勝進三結觀功能初又三",
    "X21n0371_002:0443c09": "初觀境唯心二善知心相三觀門成就初又三初",
    "X21n0371_002:0443c10": "示所觀境二示能觀觀三勸修簡過今初。",
    "X21n0371_002:0443c11": "學唯心識觀者。所謂於一切時一切處。隨身口意有",
    "X21n0371_002:0443c12": "所作業。",
    "X21n0371_002:0443c13": "一切時。謂行住坐臥等時。一切處。謂見色聞聲等",
    "X21n0371_002:0443c14": "處。隨身口意有所作業。謂做作語言攀緣等業。以",
    "X21n0371_002:0443c15": "要言之。不出六行六境。一一無非所觀境也。六行",
    "X21n0371_002:0443c16": "者。一行。二住。三坐。四臥。五語言。六做作。六境者。一",
    "X21n0371_002:0443c17": "見色。二聞聲。三嗅香。四受味。五覺觸。六知法。于此",
    "X21n0371_002:0443c18": "十二事中。並須修學唯心識觀。△二示能觀觀。",
    "X21n0371_002:0443c19": "悉當觀察。知唯是心。乃至一切境界。若心住念。皆當",
    "X21n0371_002:0443c20": "察知。勿令使心無記攀緣。不自覺知。於念念間。悉應",
    "X21n0371_002:0443c21": "觀察。隨心有所緣念。還當使心隨逐彼念。令心自知。",
    "X21n0371_002:0443c22": "知己內心自生想念。非一切境界有念有分別也。所",
    "X21n0371_002:0443c23": "謂內心自生長短好惡．是非得失．衰利有無等見。無",
    "X21n0371_002:0443c24": "量諸想。而一切境界。未曾有想。起於分別。當知一切",
    "X21n0371_002:0444a01": "境界自無分別想故。即自非長非短．非好非惡。乃至",
    "X21n0371_002:0444a02": "非有非無。離一切相。如是觀察。一切法唯心想生。若",
    "X21n0371_002:0444a03": "使離心。則無一法一相而能自見有差別也。",
    "X21n0371_002:0444a04": "此唯心識觀。乃是破法執之利刀。燒煩惱之猛燄。",
    "X21n0371_002:0444a05": "證涅槃之要津。成菩提之秘訣。至簡至易。至妙至",
    "X21n0371_002:0444a06": "玄。子科有五。初云悉當觀察知唯是心者。總示唯",
    "X21n0371_002:0444a07": "心止觀門也。次云乃至一切訖不自覺知。示分別",
    "X21n0371_002:0444a08": "性觀門也。心若住念於一切境。則成徧計所執。名",
    "X21n0371_002:0444a09": "分別性。今即察知。勿令無記攀緣不覺。故名為觀",
    "X21n0371_002:0444a10": "此言無記。與三性中無記不同。三性中無記性者。",
    "X21n0371_002:0444a11": "于善不善不可記別。故名無記。今以唯心識觀守",
    "X21n0371_002:0444a12": "記內心。名之為記。若復忘失唯心識觀。妄想攀緣",
    "X21n0371_002:0444a13": "計有外境。名為無記也。三云於念念間訖令心自",
    "X21n0371_002:0444a14": "知。示分別性止門也。悉應觀察。謂當觀察知唯是",
    "X21n0371_002:0444a15": "心。正大乘止觀所明強觀諸法唯是心相。虗狀無",
    "X21n0371_002:0444a16": "實也。還當使心隨逐彼念令心自知者。正大乘止",
    "X21n0371_002:0444a17": "觀所謂次第以後念破前念令知無實念也。然亦",
    "X21n0371_002:0444a18": "不可妄計前念為所觀。後念為能觀。以後念起時。",
    "X21n0371_002:0444a19": "前念已滅。不得成所觀境。但借前念之非實。以知",
    "X21n0371_002:0444a20": "後念之本虗。仍是當念為能觀。後念為所觀。由此",
    "X21n0371_002:0444a21": "能觀。令于所觀不起實執耳。四云知己內心訖起",
    "X21n0371_002:0444a22": "於分別。示依他性中觀門也。內心自生想念。謂長",
    "X21n0371_002:0444a23": "謂短。謂好謂惡。謂是謂非。謂得謂失。謂衰謂利。謂",
    "X21n0371_002:0444a24": "有謂無。于依他起而成徧計。而諸境界。本無有念。",
    "X21n0371_002:0444b01": "亦無分別。不過皆是自心之相分耳。五云當知一",
    "X21n0371_002:0444b02": "切已下。示依他性中止門也。一切諸法。既唯自心",
    "X21n0371_002:0444b03": "相分。則有即非有。無生無滅。并不執此虗相矣。言",
    "X21n0371_002:0444b04": "一切境界即自非長非短等者。且如有境於此。短",
    "X21n0371_002:0444b05": "者視之。則以為長。境非長也。長者視之。則以為短。",
    "X21n0371_002:0444b06": "境非短也。喜者視之。則以為好。境非好也。厭者視",
    "X21n0371_002:0444b07": "之。則以為惡。境非惡也。同想視之。則以為是。境無",
    "X21n0371_002:0444b08": "是也。異想視之。則以為非。境無非也。虗妄攝受。則",
    "X21n0371_002:0444b09": "以為得。境非得也。虗妄分離。則以為失。境非失也。",
    "X21n0371_002:0444b10": "違其妄情。則以為衰。境非衰也。順其妄情。則以為",
    "X21n0371_002:0444b11": "利。境非利也。計彼是實。則以為有。境非有也。計彼",
    "X21n0371_002:0444b12": "是虗。則以為無。境非無也。譬如同在一處。天見瑠",
    "X21n0371_002:0444b13": "璃。魚見窟宅。人見清水。鬼見膿血炭火。離彼四類",
    "X21n0371_002:0444b14": "有情心想。何嘗別有法相可得。又如同一美女。有",
    "X21n0371_002:0444b15": "欲男子視之。以為妙好。等輩妬婦視之。以為怨家。",
    "X21n0371_002:0444b16": "魚見之深入。鳥見之高飛。麋鹿見之決驟。不淨觀",
    "X21n0371_002:0444b17": "人視之。以為行廁。出世聖人視之。知其本空。入假",
    "X21n0371_002:0444b18": "菩薩視之。知其能為十界染淨緣起。佛眼視之。知",
    "X21n0371_002:0444b19": "即法界實相。舉此一法。總不出于十界各自心量",
    "X21n0371_002:0444b20": "心外無境。一切諸法。例皆可知。攝法歸心。則心外",
    "X21n0371_002:0444b21": "無法。因緣即空也。心生想念。則法隨心現。無量差",
    "X21n0371_002:0444b22": "別。因緣即假也。法唯心生。以心為體。非有非無。離",
    "X21n0371_002:0444b23": "一切相。本無差別。不生不滅。因緣即中也。若能念",
    "X21n0371_002:0444b24": "念如此觀察。則何執不破。何惑不消。執破惑消。朗",
    "X21n0371_002:0444c01": "然大覺。方知諸法本來寂滅。不復更滅矣。△三勸",
    "X21n0371_002:0444c02": "修簡過又二初勸修二簡過今初。",
    "X21n0371_002:0444c03": "常應如是守記內心。知唯妄念。無實境界。勿令休廢。",
    "X21n0371_002:0444c04": "是名修學唯心識觀。",
    "X21n0371_002:0444c05": "守者。不令馳散。即是定也。記者。恒令分明。即是慧",
    "X21n0371_002:0444c06": "也。內心者。不念前境。了知心外無法。故名為內。非",
    "X21n0371_002:0444c07": "枯守一腔之謂。不可不知。△二簡過。",
    "X21n0371_002:0444c08": "若心無記。不知自心念者。即謂有前境界。不名唯心",
    "X21n0371_002:0444c09": "識觀。",
    "X21n0371_002:0444c10": "設有外境當情。即是慧心失照。不可不覺察也。初",
    "X21n0371_002:0444c11": "觀境唯心竟。△二善知心相。",
    "X21n0371_002:0444c12": "又守記內心者。則知貪想。瞋想。及愚癡邪見想。知善。",
    "X21n0371_002:0444c13": "知不善。知無記。知心勞慮種種諸苦。",
    "X21n0371_002:0444c14": "眾生無始以來。由于自心所現境界不了知故。但",
    "X21n0371_002:0444c15": "能向外妄生分別。不能反觀內自心相。今由善修",
    "X21n0371_002:0444c16": "唯心識觀。知境唯心。心不外馳。故想起即知。不隨",
    "X21n0371_002:0444c17": "想而漂墮也。貪瞋邪見。根本三毒。一起便知。知便",
    "X21n0371_002:0444c18": "不令相續。阿含經中所以貴知惡也。與信慚等善",
    "X21n0371_002:0444c19": "法相應。名之為善。與無慚等惡法相應。名為不善。",
    "X21n0371_002:0444c20": "俱不相應。名為無記。知此三性差別。則必能斷不",
    "X21n0371_002:0444c21": "善無記。令其恒善。知心勞慮種種諸苦。則必能息",
    "X21n0371_002:0444c22": "虗妄塵勞。令證寂滅一心法界矣。△三觀門成就。",
    "X21n0371_002:0444c23": "若於坐時。隨心所緣。念念觀知唯心生滅。譬如水流",
    "X21n0371_002:0444c24": "燈燄。無暫時住。從是當得色寂三昧。",
    "X21n0371_002:0445a01": "前論修觀。通一切時及一切處。今約入定。則四威",
    "X21n0371_002:0445a02": "儀中。坐為最勝也。知惟心生。則色本無生。知唯心",
    "X21n0371_002:0445a03": "滅。則色本無滅。故得色寂三昧。又心生滅相。譬如",
    "X21n0371_002:0445a04": "水流燈燄。無暫時住。則剎那才生。無間即滅。無容",
    "X21n0371_002:0445a05": "從此轉至餘方。既無動轉。心相本寂。心既本寂。色",
    "X21n0371_002:0445a06": "豈不然。觀色唯心而悟本寂。故名色寂三昧。非謂",
    "X21n0371_002:0445a07": "色寂而心不寂也。得此三昧。是圓五品觀行即佛。",
    "X21n0371_002:0445a08": "初正示觀門竟。△二觀成勝進又三初總示應修",
    "X21n0371_002:0445a09": "二別示二觀三結示利益今初。",
    "X21n0371_002:0445a10": "得此三昧已。次應學習信奢摩他觀心。及信毗婆舍",
    "X21n0371_002:0445a11": "那觀心。",
    "X21n0371_002:0445a12": "從事入理。名奢摩他。即一心三止也。從體起用。名",
    "X21n0371_002:0445a13": "毗婆舍那。即一心三觀也。二皆名觀心者。皆有智",
    "X21n0371_002:0445a14": "慧照了故也。皆言信者。指圓十信位中不二妙止",
    "X21n0371_002:0445a15": "觀也。前于名字位中。修行唯心識觀。而登五品色",
    "X21n0371_002:0445a16": "寂三昧。非無一心不二止觀但以定慧未深。未得",
    "X21n0371_002:0445a17": "名信。今既得此色寂三昧。觀行位極。故應學習信",
    "X21n0371_002:0445a18": "二觀心。念念冥理。念念起用。令其平等正直。速登",
    "X21n0371_002:0445a19": "佛慧也。△二別示二觀又二初奢摩他二毗婆舍",
    "X21n0371_002:0445a20": "那今初。",
    "X21n0371_002:0445a21": "習信奢摩他觀心者。思惟內心不可見相。圓滿不動。",
    "X21n0371_002:0445a22": "無來無去。本性不生不滅。離分別故。",
    "X21n0371_002:0445a23": "修行唯心識觀。已能了達實無外境。唯有內心。今",
    "X21n0371_002:0445a24": "即思惟此內心相。覔之了不可得。故不可見。是即",
    "X21n0371_002:0445b01": "空也橫徧十方。故圓滿不動。豎窮三際。故無來無",
    "X21n0371_002:0445b02": "去。是即假也。體即法身。法界常住。故本性不生不",
    "X21n0371_002:0445b03": "滅。離於分別。是即中也。一念內心。本是因緣生法。",
    "X21n0371_002:0445b04": "觀其即空假中。無一事而非理。故名奢摩他觀。此",
    "X21n0371_002:0445b05": "觀徧能止息三惑。徧能停止三境。徧不分別止與",
    "X21n0371_002:0445b06": "不止。是故亦名三心妙止。△二毗婆舍那。",
    "X21n0371_002:0445b07": "習信毗婆舍那觀心者。想見內外色。隨心生。隨心滅。",
    "X21n0371_002:0445b08": "乃至習想見佛色身。亦復如是。隨心生。隨心滅。如幻",
    "X21n0371_002:0445b09": "如化。如水中月。如鏡中像。非心。不離心。非來。非不來。",
    "X21n0371_002:0445b10": "非去。非不去。非生。非不生。非作。非不作。",
    "X21n0371_002:0445b11": "先知境界唯心。又知此心即空假中。則無事而非",
    "X21n0371_002:0445b12": "理矣。事既即理。理能成事。故設欲想見內色生。則",
    "X21n0371_002:0445b13": "內色便隨心生。設欲想見內色滅。則內色便隨心",
    "X21n0371_002:0445b14": "滅。設欲想見外色生滅。亦復如是。具如八背捨八",
    "X21n0371_002:0445b15": "勝處十一切處所明也。所執受色。名為內色。不執",
    "X21n0371_002:0445b16": "受色。名為外色。背捨勝處及一切處。小乘修之。止",
    "X21n0371_002:0445b17": "名不壞法觀。今以圓解修之。便成圓行也。乃至習",
    "X21n0371_002:0445b18": "想見佛色身者。觀想三十二相。八十種好等事。中",
    "X21n0371_002:0445b19": "間超略餘九法界。及與佛界依報眷屬等想。故云",
    "X21n0371_002:0445b20": "乃至也。如此若自若他十界色像。無不隨心而生。",
    "X21n0371_002:0445b21": "隨心而滅。從體起用。轉變自在。一一皆如幻化水",
    "X21n0371_002:0445b22": "月鏡像。非有似有。有而非有也。巧術力故。種種變",
    "X21n0371_002:0445b23": "現。名之為幻。心是能幻。十法界色皆所幻也。神通",
    "X21n0371_002:0445b24": "力故。無而示有。名之為化。心是能化。十法界色皆",
    "X21n0371_002:0445c01": "所化也。此心如水。十界月影恒於中現。而非外來。",
    "X21n0371_002:0445c02": "此心如鏡。十界形像對至即現。而無出入。心本無",
    "X21n0371_002:0445c03": "色。故十界色一一非心。由心有色。故十界色皆不",
    "X21n0371_002:0445c04": "離心。心外無色。故十界色皆悉非來。心生色生。故",
    "X21n0371_002:0445c05": "十界色皆非不來。色秖是心。故十界色皆悉非去。",
    "X21n0371_002:0445c06": "心滅色滅。故十界色皆非不去。有而不有。故十界",
    "X21n0371_002:0445c07": "色皆即非生。不有而有。故十界色皆非不生。緣起",
    "X21n0371_002:0445c08": "無性。故十界色皆即非作。無性緣起。故十界色皆",
    "X21n0371_002:0445c09": "非不作。即中之空假。名為非不來非不去非不生",
    "X21n0371_002:0445c10": "非不作。是心作十界色也。即空假之中。名為非來",
    "X21n0371_002:0445c11": "非去非生非作。是心是十界色也。隨于背捨勝處",
    "X21n0371_002:0445c12": "及一切處乃至佛身觀中。一一了達一心三觀。故",
    "X21n0371_002:0445c13": "名毗婆舍那。此觀徧能觀穿三惑。徧能觀達三諦。",
    "X21n0371_002:0445c14": "徧不分別觀與不觀。是故亦名一心妙觀。二別示",
    "X21n0371_002:0445c15": "二觀竟。△三結示利益。",
    "X21n0371_002:0445c16": "善男子。若能習信此二觀心者。速得趣會一乘之道。",
    "X21n0371_002:0445c17": "二觀成勝進竟。△三結觀功能。",
    "X21n0371_002:0445c18": "當知如是唯心識觀。名為最上智慧之門。所謂能令",
    "X21n0371_002:0445c19": "其心猛利。長信解力。疾入空義。得發無上大菩提心",
    "X21n0371_002:0445c20": "故。",
    "X21n0371_002:0445c21": "了知心外無法。而修一心圓頓止觀。從五品位。增",
    "X21n0371_002:0445c22": "長信解而登六根淨位。則得疾入第一義空。不墮",
    "X21n0371_002:0445c23": "凡夫及二乘地。任運三心圓發。入圓初住。名為無",
    "X21n0371_002:0445c24": "上大菩提心也。初釋唯心識觀竟。△二釋真如實",
    "X21n0371_002:0446a01": "觀三初正示觀門二觀成勝進三結觀功能初中",
    "X21n0371_002:0446a02": "三初明觀法二明所超三明觀成今初。",
    "X21n0371_002:0446a03": "若學習真如實觀者。思惟心性無生無滅。不住見聞",
    "X21n0371_002:0446a04": "覺知。永離一切分別之想。",
    "X21n0371_002:0446a05": "前依他性止門。已知一切法唯心想生。唯心生滅。",
    "X21n0371_002:0446a06": "無暫時住。今即因此而入真實性中觀門。故云思",
    "X21n0371_002:0446a07": "惟心性無生無滅也。何者。不了法界。似有心生。生",
    "X21n0371_002:0446a08": "時覓之了不可得。則性即無生。既無有生。云何有",
    "X21n0371_002:0446a09": "滅。滅則無心。而心性非無。故無滅也。次入真實性",
    "X21n0371_002:0446a10": "中止門。故云不住見聞覺知。何者。心性雖無生滅。",
    "X21n0371_002:0446a11": "本非色聲香味觸法。如何可得見聞覺知。設有可",
    "X21n0371_002:0446a12": "見可聞可覺可知。便非心性。以心不自知心。心不",
    "X21n0371_002:0446a13": "自見心故。又復不得別認不可見聞覺知境界以",
    "X21n0371_002:0446a14": "為心性。故云永離一切分別之想。何者。心性雖復",
    "X21n0371_002:0446a15": "不可見聞覺知。而見聞覺知。體即是心。不可別喚",
    "X21n0371_002:0446a16": "不見不聞不覺不知境界以為心也。△二明所超。",
    "X21n0371_002:0446a17": "漸漸能過空處。識處。無少處。非想非非想處等定境",
    "X21n0371_002:0446a18": "界相。得相似空三昧。",
    "X21n0371_002:0446a19": "觀行位中習此真如實觀。直觀心性。永離分別。則",
    "X21n0371_002:0446a20": "雖不學次第禪門。自漸能超四空定境。以彼四空",
    "X21n0371_002:0446a21": "定境。皆不能離分別想故。且如入空處定者。必先",
    "X21n0371_002:0446a22": "厭患色籠。修觀破色。緣無邊空而入於定。定心與",
    "X21n0371_002:0446a23": "彼空處相應。住此覺知。是分別想。非無分別也。次",
    "X21n0371_002:0446a24": "入識處定者。必先厭患虗空。捨空緣識而入於定。",
    "X21n0371_002:0446b01": "定心與彼識處相應。住此覺知。亦是分別。非無分",
    "X21n0371_002:0446b02": "別也。次入無少處定者。亦名無所有處。必先厭患",
    "X21n0371_002:0446b03": "於識。捨識緣無所有而入於定。定心與彼無所有",
    "X21n0371_002:0446b04": "處相應。住此覺知。亦是分別。非無分別也。次入非",
    "X21n0371_002:0446b05": "想非非想處定者。必先厭患無所有處。捨無所有",
    "X21n0371_002:0446b06": "想。緣非想非非想而入於定。定心與彼非想非非",
    "X21n0371_002:0446b07": "想處相應。住此微細覺知。猶復是分別想。非無分",
    "X21n0371_002:0446b08": "別。所以報盡還墮。不證真常也。今修真如實觀。永",
    "X21n0371_002:0446b09": "離一切分別之想。所以觀行位中。即已善超三有。",
    "X21n0371_002:0446b10": "而得相似空三昧門。△三明觀成。",
    "X21n0371_002:0446b11": "得相似空三昧時。識想受行粗分別相不現在前。從",
    "X21n0371_002:0446b12": "此修學。為善知識大慈悲者守護長養。是故離諸障",
    "X21n0371_002:0446b13": "礙。勤修不廢。展轉能入心寂三昧。",
    "X21n0371_002:0446b14": "既登觀行一品。即能圓伏五住煩惱。故心心數粗",
    "X21n0371_002:0446b15": "分別相不現在前。十方諸佛菩薩真善知識。同皆",
    "X21n0371_002:0446b16": "守護。令得長養。乃至能入心寂三昧。由觀心性無",
    "X21n0371_002:0446b17": "生無滅而入三昧。故名心寂。心寂則色亦寂矣。初",
    "X21n0371_002:0446b18": "正示觀門竟。△二觀成勝進又二初證入二離過",
    "X21n0371_002:0446b19": "今初。",
    "X21n0371_002:0446b20": "得是三昧已。即復能入一行三昧。入是一行三昧已。",
    "X21n0371_002:0446b21": "見佛無數。發深廣行心。住堅信位。所謂於奢摩他．毗",
    "X21n0371_002:0446b22": "婆舍那二種觀道。決定信解。能決定向。",
    "X21n0371_002:0446b23": "心寂色寂。是五品之終。一行三昧。是十信之始。觀",
    "X21n0371_002:0446b24": "行位極。相似解發。故云即復能入也。言一行者。圓",
    "X21n0371_002:0446c01": "信圓解。一行即一切行。一切行即一行。所謂繫緣",
    "X21n0371_002:0446c02": "法界。一念法界。法界無外。更無餘行。以即空故。名",
    "X21n0371_002:0446c03": "圓聖行。以即假故。名圓梵行及嬰病行。以即中故。",
    "X21n0371_002:0446c04": "名圓天行。又事即理故。一心圓具聖梵天行。體即",
    "X21n0371_002:0446c05": "用故。一心圓興嬰兒病行。又入一行三昧。即前所",
    "X21n0371_002:0446c06": "明信奢摩他觀心。見佛無數發深廣行心。即前所",
    "X21n0371_002:0446c07": "明信毗婆舍那觀心。由此一心圓頓止觀。住六根",
    "X21n0371_002:0446c08": "淨堅信位中。此但名為決定信解。決定能向一乘",
    "X21n0371_002:0446c09": "大菩提心。登圓住也。圓住以上。乃名真實奢摩他",
    "X21n0371_002:0446c10": "毗婆舍那道故。△二離過。",
    "X21n0371_002:0446c11": "隨所修學世間諸禪三昧之業。無所樂著。乃至遍修",
    "X21n0371_002:0446c12": "一切善根菩提分法。於生死中無所怯畏。不樂二乘。",
    "X21n0371_002:0446c13": "圓教堅信位人。仍有二種。一者直修頓觀。中中流",
    "X21n0371_002:0446c14": "入。二者或修漸及不定兩觀。雙照二邊。雖照二邊。",
    "X21n0371_002:0446c15": "恒契中道。故學世間禪三昧時。不同凡夫之著有。",
    "X21n0371_002:0446c16": "修出世間菩提分時。不同二乘之樂空也。二觀成",
    "X21n0371_002:0446c17": "勝進竟。△三結觀功能。",
    "X21n0371_002:0446c18": "以依能習向二觀心最妙巧便。眾智所依。行根本故。",
    "X21n0371_002:0446c19": "明此真如實觀。乃是能向奢摩他毗婆舍那二觀",
    "X21n0371_002:0446c20": "心之最妙巧便。依此得成一心三智。故是眾智所",
    "X21n0371_002:0446c21": "依。從此發生五行萬行。故是行之根本也。二別釋",
    "X21n0371_002:0446c22": "二觀竟。△三料簡。",
    "X21n0371_002:0446c23": "復次。修學如上信解者。人有二種。何等為二。一者利",
    "X21n0371_002:0446c24": "根。二者鈍根。其利根者。先已能知一切外諸境界。唯",
    "X21n0371_002:0447a01": "心所作。虗誑不實。如夢如幻等。決定無有疑慮。陰蓋",
    "X21n0371_002:0447a02": "輕微。散亂心少。如是等人。即應學習真如實觀。其鈍",
    "X21n0371_002:0447a03": "根者。先未能知一切外諸境界。悉唯是心。虗誑不實",
    "X21n0371_002:0447a04": "故。染著情厚。蓋障數起。心難調伏。應當先學唯心識",
    "X21n0371_002:0447a05": "觀。",
    "X21n0371_002:0447a06": "雖依一實境界以修信解。並屬圓教名字位人。而",
    "X21n0371_002:0447a07": "此圓人。仍有利鈍。若久熏圓解。知境唯心。五濁習",
    "X21n0371_002:0447a08": "輕者。則陰蓋輕微。散亂亦少。所以即可體達識心",
    "X21n0371_002:0447a09": "本寂。了知三千宛然即空假中。名為學習真如實",
    "X21n0371_002:0447a10": "觀也。若初獲圓聞。染情尚厚。五濁習重者。則蓋障",
    "X21n0371_002:0447a11": "數起。心難調伏。所以必須照於起心變造十界。知",
    "X21n0371_002:0447a12": "其無不即空假中。名為先學唯心識觀也。然鈍根",
    "X21n0371_002:0447a13": "之人。不可即修真如實觀。而利根之人。不妨亦修",
    "X21n0371_002:0447a14": "唯心識觀。但以理攝事。則名真如實觀。從事入理。",
    "X21n0371_002:0447a15": "則名唯心識觀耳。設欲捨事觀理。則既非唯心識",
    "X21n0371_002:0447a16": "觀。又非真如實觀。所以大乘止觀。深誡初心之人。",
    "X21n0371_002:0447a17": "不可越前二性。徑依第三性修。但可念念之中三",
    "X21n0371_002:0447a18": "番並學。資成第三番也。准此。則名字位中。止可先",
    "X21n0371_002:0447a19": "習唯心識觀。以其未能不起九界心故。觀行初品。",
    "X21n0371_002:0447a20": "便可隨意修此二觀。若起九界心時。則觀唯識。若",
    "X21n0371_002:0447a21": "不起九界心時。則觀真如。觀唯識。則色寂而心亦",
    "X21n0371_002:0447a22": "寂。觀真如。則心寂而色亦寂也。初正明二觀竟。△",
    "X21n0371_002:0447a23": "二曲為障緣三初現離障緣二求生淨土三結歎",
    "X21n0371_002:0447a24": "方便初中三初明障緣二示方便三明得離今初。",
    "X21n0371_002:0447b01": "若人雖學如是信解。而善根業薄。未能進趣。諸惡煩",
    "X21n0371_002:0447b02": "惱。不得漸伏。其心疑怯。畏墮三惡道。生八難處。畏不",
    "X21n0371_002:0447b03": "常值佛菩薩等。不得供養聽受正法。畏菩提行難可",
    "X21n0371_002:0447b04": "成就。有如此疑怖及種種障礙等者。",
    "X21n0371_002:0447b05": "雖學如是信解。謂依一實境界而學信解。亦即名",
    "X21n0371_002:0447b06": "字初心人也。淨熏習淺。故善根業薄。染熏習厚。故",
    "X21n0371_002:0447b07": "煩惱不伏。此須四句料簡。自有善根厚而煩惱薄",
    "X21n0371_002:0447b08": "者。如前即應學習真如實觀者是也。自有善根厚",
    "X21n0371_002:0447b09": "而煩惱厚者。如前應當先學唯心識觀者是也。若",
    "X21n0371_002:0447b10": "善根雖薄。煩惱亦薄者。事可兩向。以煩惱薄故。可",
    "X21n0371_002:0447b11": "習真如實觀。以善根薄故。或先學唯心識觀也。今",
    "X21n0371_002:0447b12": "為善根薄而煩惱厚者。多疑多障。并不能即修唯",
    "X21n0371_002:0447b13": "心識觀。須為別示善巧方便也。△二示方便又三",
    "X21n0371_002:0447b14": "初稱名字二觀法身三修厭離稱名字者即附淨",
    "X21n0371_002:0447b15": "分分別依他二性止觀以助唯心識觀對治不常",
    "X21n0371_002:0447b16": "值佛菩薩聽法之畏觀法身者即附淨分真實性",
    "X21n0371_002:0447b17": "之止觀以助真如實觀對治菩提行難可成就之",
    "X21n0371_002:0447b18": "畏修厭離者正破染分分別依他二性成就唯心",
    "X21n0371_002:0447b19": "識觀漸伏煩惱對治三惡八難之畏也今初。",
    "X21n0371_002:0447b20": "應於一切時一切處。常勤誦念我之名字。",
    "X21n0371_002:0447b21": "諸佛菩薩真實功德。通別名號。並由證真實性。稱",
    "X21n0371_002:0447b22": "性所成緣起作用。能與眾生作增上緣。眾生不了。",
    "X21n0371_002:0447b23": "計有心外佛菩薩名。即為淨分分別性攝。若知名",
    "X21n0371_002:0447b24": "號。是我自心所現相分。即為淨分依他性攝。能于",
    "X21n0371_002:0447c01": "一切時處常勤誦念。勿令間斷。則心不散亂。名為",
    "X21n0371_002:0447c02": "妙止。名號歷然。名為妙觀。便可助顯唯心識觀。兼",
    "X21n0371_002:0447c03": "有滅障勝功能矣。△二觀法身。",
    "X21n0371_002:0447c04": "若得一心。善根增長。其意猛利。當觀我法身。及一切",
    "X21n0371_002:0447c05": "諸佛法身。與己自身。體性平等。無二無別。不生不滅。",
    "X21n0371_002:0447c06": "常樂我淨。功德圓滿。是可歸依。",
    "X21n0371_002:0447c07": "若得一心善根增長者。由前一切時處勤念稱名。",
    "X21n0371_002:0447c08": "伏除昏散也。昏散既除。意即猛利。堪依一實境界",
    "X21n0371_002:0447c09": "以修信解。觀察地藏大士。及一切諸佛。同皆證此",
    "X21n0371_002:0447c10": "現前一念自性清淨心如來之藏以為法身。我身",
    "X21n0371_002:0447c11": "亦復全攬自性清淨心如來之藏以為其體。迷悟",
    "X21n0371_002:0447c12": "雖殊。性恒平等。生佛唯此一心。故無二。不因迷悟",
    "X21n0371_002:0447c13": "而有隔異。故無別。無始成就。故不生。永永常住。故",
    "X21n0371_002:0447c14": "不滅。無對待。故常。無所受。故樂。無戲論。故我。無所",
    "X21n0371_002:0447c15": "離。故淨。性具不可思議無漏清淨之業究竟顯發。",
    "X21n0371_002:0447c16": "故功德圓滿。是則歸依大士及佛。全即歸依自心。",
    "X21n0371_002:0447c17": "故云自歸依佛．自歸依法．自歸依僧也。除自法外。",
    "X21n0371_002:0447c18": "更于何處別有三寶可歸依耶。一切歸依三寶。無",
    "X21n0371_002:0447c19": "論達與不達。尅實論之。皆是自歸依耳。△三修厭",
    "X21n0371_002:0447c20": "離。",
    "X21n0371_002:0447c21": "又復觀察己身心相。無常。苦。無我。不淨。如幻如化。是",
    "X21n0371_002:0447c22": "可厭離。",
    "X21n0371_002:0447c23": "現前一念心性。本與大士諸佛體同。而由無始迷",
    "X21n0371_002:0447c24": "惑。妄認四大為己身相。妄認六塵緣影為己心相。",
    "X21n0371_002:0448a01": "譬如棄海認漚。安得不於常住之中妄見無常。樂",
    "X21n0371_002:0448a02": "中受苦。自在性中。不得自在。清淨性中妄成雜染。",
    "X21n0371_002:0448a03": "而此無常苦無我不淨之妄身妄心。仍依現前一",
    "X21n0371_002:0448a04": "念心性而起。但如幻化。非別有實。何乃被此虗誑",
    "X21n0371_002:0448a05": "不實身心所惑。而起諸惡煩惱耶。修此厭離。對治",
    "X21n0371_002:0448a06": "分別染著。則能成就二種觀道也。二示方便竟。△",
    "X21n0371_002:0448a07": "三明得離。",
    "X21n0371_002:0448a08": "若能修學如是觀者。速得增長淨信之心。所有諸障。",
    "X21n0371_002:0448a09": "漸漸損減。何以故。此人名為學習聞我名者。亦能學",
    "X21n0371_002:0448a10": "習聞十方諸佛名者。名為學至心禮拜供養我者。亦",
    "X21n0371_002:0448a11": "能學至心禮拜供養十方諸佛者。名為學聞大乘深",
    "X21n0371_002:0448a12": "經者。名為學執持書寫供養恭敬大乘深經者。名為",
    "X21n0371_002:0448a13": "學受持讀誦大乘深經者。名為學遠離邪見。於深正",
    "X21n0371_002:0448a14": "義中不墮謗者。名為於究竟甚深第一實義中學信",
    "X21n0371_002:0448a15": "解者。名為能除諸罪障者。名為當得無量功德聚者。",
    "X21n0371_002:0448a16": "此人捨身。終不墮惡道．八難之處。還聞正法。習信修",
    "X21n0371_002:0448a17": "行。亦能隨願往生他方淨佛國土。",
    "X21n0371_002:0448a18": "學如是觀。雙指法身及厭離觀也。現前一念之心。",
    "X21n0371_002:0448a19": "即是依他起性。今觀法身。則能顯出依他性中圓",
    "X21n0371_002:0448a20": "成實性。復修厭離。則能除滅依他性中徧計執性。",
    "X21n0371_002:0448a21": "由顯圓成。則淨信增長。由除徧計。則諸障損減也。",
    "X21n0371_002:0448a22": "何以故下。歎其善學。蓋我及十方諸佛。不過轉滅",
    "X21n0371_002:0448a23": "依他中之徧計。令其淨盡。轉顯依他中之圓成。令",
    "X21n0371_002:0448a24": "其滿足。秖此所顯圓成實性。名為一體三寶。亦名",
    "X21n0371_002:0448b01": "究竟甚深第一實義。何者。如如之理。名為法寶。如",
    "X21n0371_002:0448b02": "如之智。名為佛寶。理智不二。名為僧寶。滿證一體",
    "X21n0371_002:0448b03": "三寶者。名為十方諸佛。分證一體三寶者。名為諸",
    "X21n0371_002:0448b04": "大菩薩。詮顯一體三寶者。名為大乘深經。聞此一",
    "X21n0371_002:0448b05": "體三寶而不疑惑。名為聞慧。觀察一體三寶而無",
    "X21n0371_002:0448b06": "滯礙。名為思慧。念念覺此一體三寶而無間斷。名",
    "X21n0371_002:0448b07": "為修慧。今此行人。既能一心稱名。觀察法身。厭離",
    "X21n0371_002:0448b08": "妄執。則聞地藏洪名。即為徧聞十方佛名。禮拜供",
    "X21n0371_002:0448b09": "養地藏。即為徧禮徧供十方諸佛。可謂佛不說法。",
    "X21n0371_002:0448b10": "恒聞梵音。口無言聲。徧誦眾典。手不執卷。常演是",
    "X21n0371_002:0448b11": "經。心不思惟。普照法界矣。有何罪障而不除。有何",
    "X21n0371_002:0448b12": "功德而不滿。有何惡趣門而不閉。有何淨佛土而",
    "X21n0371_002:0448b13": "不生耶。初現離障緣竟。△二求生淨土。",
    "X21n0371_002:0448b14": "復次。若人欲生他方現在淨國者。應當隨彼世界佛",
    "X21n0371_002:0448b15": "之名字。專意誦念。一心不亂。如上觀察者。決定得生",
    "X21n0371_002:0448b16": "彼佛淨國。善根增長。速獲不退。",
    "X21n0371_002:0448b17": "上文既明求離障緣者。修三方便。不惟現離諸障。",
    "X21n0371_002:0448b18": "兼能隨願往生。今更特明求生淨土者。若能修三",
    "X21n0371_002:0448b19": "方便。不惟決生淨土。亦能現獲不退也。專意誦念",
    "X21n0371_002:0448b20": "彼佛名字。令離昏散。即名一心不亂。即是稱名方",
    "X21n0371_002:0448b21": "便也。如上觀察。即觀法身及修厭離二方便也。具",
    "X21n0371_002:0448b22": "三方便。則捨身定生彼國。現在善根增長。速獲不",
    "X21n0371_002:0448b23": "退。故知持名有大功德。不可視作淺近法門。△三",
    "X21n0371_002:0448b24": "結歎方便二初歎一心業勝二簡雜亂益微初又",
    "X21n0371_002:0448c01": "二初正歎二結釋今初。",
    "X21n0371_002:0448c02": "當知如上一心繫念思惟諸佛平等法身。一切善根",
    "X21n0371_002:0448c03": "中。其業最勝。所謂勤修習者。漸漸能向一行三昧。若",
    "X21n0371_002:0448c04": "到一行三昧者。則成廣大微妙行心。名得相似無生",
    "X21n0371_002:0448c05": "法忍。",
    "X21n0371_002:0448c06": "依於一實境界以開圓解。知十方佛．我及眾生。同",
    "X21n0371_002:0448c07": "一淨心為體。是名一心。常勤稱念佛之名字。是為",
    "X21n0371_002:0448c08": "繫念。觀于諸佛法身與己平等。是為思惟諸佛平",
    "X21n0371_002:0448c09": "等法身。此于一切善根。則為最勝。故阿彌陀經云。",
    "X21n0371_002:0448c10": "不可以少善根福德因緣。得生彼國。執持名號。一",
    "X21n0371_002:0448c11": "日乃至七日。一心不亂。即得往生。由此執持名號。",
    "X21n0371_002:0448c12": "即是多善根福德因緣故也。上明修二觀者。須得",
    "X21n0371_002:0448c13": "色寂心寂三昧。方能入於一行三昧。今即以繫念",
    "X21n0371_002:0448c14": "名字而當唯心識觀。思惟法身而當真如實觀。故",
    "X21n0371_002:0448c15": "即能向一行三昧也。了達一心而持名號。其功若",
    "X21n0371_002:0448c16": "此。奈何弗信。",
    "X21n0371_002:0448c17": "以能得聞我名字故。亦能得聞十方佛名字故。以能",
    "X21n0371_002:0448c18": "至心禮拜供養我故。亦能至心禮拜供養十方諸佛",
    "X21n0371_002:0448c19": "故。以能得聞大乘深經故。能執持書寫供養恭敬大",
    "X21n0371_002:0448c20": "乘深經故。能受持讀誦大乘深經故。能於究竟甚深",
    "X21n0371_002:0448c21": "第一實義中不生怖畏。遠離誹謗。得正見心。能信解",
    "X21n0371_002:0448c22": "故。決定除滅諸罪障故。現證無量功德聚故。",
    "X21n0371_002:0448c23": "謂由圓聞．圓思．圓修。所以能到一行三昧也。聞我",
    "X21n0371_002:0448c24": "名。聞十方佛名。聞大乘深經。即名字位中聞慧也。",
    "X21n0371_002:0449a01": "至心禮拜供養我及諸佛。執持讀誦大乘深經。不",
    "X21n0371_002:0449a02": "生怖畏。得正見心。即觀行位中思慧也。決定除滅",
    "X21n0371_002:0449a03": "罪障。現證無量功德。即相似位中修慧也。△二結。",
    "X21n0371_002:0449a04": "所以者何。謂無分別菩提心。寂靜智現。起發方便業",
    "X21n0371_002:0449a05": "種種願行故。能聞我名者。謂得決定信利益行故。乃",
    "X21n0371_002:0449a06": "至一切所能者。皆得不退一乘因故。",
    "X21n0371_002:0449a07": "無分別菩提心。即信解一實境界之心也。寂靜智",
    "X21n0371_002:0449a08": "現。即習信奢摩他觀也。起發方便業種種願行。即",
    "X21n0371_002:0449a09": "習信毗婆舍那觀也。由得決定信利益行。方為能",
    "X21n0371_002:0449a10": "聞我名。由得不退一乘因。方為能至心禮拜等一",
    "X21n0371_002:0449a11": "切所能。初歎一心業勝竟。△二簡雜亂益微又二",
    "X21n0371_002:0449a12": "初聞猶不聞二修猶不修今初。",
    "X21n0371_002:0449a13": "若雜亂垢心。雖復稱誦我之名字。而不名為聞。以不",
    "X21n0371_002:0449a14": "能生決定信解。但獲世間善報。不得廣大深妙利益。",
    "X21n0371_002:0449a15": "不達心外無法。名之為雜。自心還取自心。名之為",
    "X21n0371_002:0449a16": "亂。妄起種種染著。名之為垢。所以雖復稱誦。不得",
    "X21n0371_002:0449a17": "為聞。以未聞地藏二字之實義故。地即心地。藏即",
    "X21n0371_002:0449a18": "性藏。心性無二。安得有雜。既本無雜。何由有亂。既",
    "X21n0371_002:0449a19": "已無亂。何得有垢。今彼不達無二心性。所以本無",
    "X21n0371_002:0449a20": "雜亂垢中。妄成雜亂垢障。不聞地藏之圓名也。若",
    "X21n0371_002:0449a21": "於名字位中。圓聞一實境界而生于慧。則心無雜。",
    "X21n0371_002:0449a22": "隨於觀行位中。圓思唯識真如而生於慧。則心無",
    "X21n0371_002:0449a23": "亂。次於相似位中。圓修一行三昧而生於慧。則心",
    "X21n0371_002:0449a24": "無垢乃成決定信解也。然雖雜亂垢心稱誦名字。",
    "X21n0371_002:0449b01": "亦獲世間種種善報。所謂現離衰惱。後生人天。漸",
    "X21n0371_002:0449b02": "漸熏習。終成佛道。但現前不能即得廣大深妙利",
    "X21n0371_002:0449b03": "益耳。△二修猶不修。",
    "X21n0371_002:0449b04": "如是雜亂垢心。隨其所修一切諸善。皆不能得深大",
    "X21n0371_002:0449b05": "利益。",
    "X21n0371_002:0449b06": "意顯若開圓解。則隨所修善。皆得大益。所謂圓人",
    "X21n0371_002:0449b07": "受法。無法不圓也。二示二種觀道以顯圓行竟。△",
    "X21n0371_002:0449b08": "三示三忍四佛以彰圓位三初總標二別釋三簡",
    "X21n0371_002:0449b09": "修今初。",
    "X21n0371_002:0449b10": "善男子。當知如上勤心修學無相禪者。不久能獲深",
    "X21n0371_002:0449b11": "大利益。漸次作佛。",
    "X21n0371_002:0449b12": "無相禪。即指依於一實境界所修唯識．真如二種",
    "X21n0371_002:0449b13": "觀也。此二種觀。無生死相。無涅槃相。故名無相。而",
    "X21n0371_002:0449b14": "悉具足止觀定慧。故名為禪。梵語禪那。此翻靜慮。",
    "X21n0371_002:0449b15": "靜即止定。慮即觀慧。亦即寂照之異名也。深大利",
    "X21n0371_002:0449b16": "益。意指功德莊嚴。漸次作佛。意指智慧莊嚴。又利",
    "X21n0371_002:0449b17": "益約忍。約無間道。作佛約智。約解脫道也。△二別",
    "X21n0371_002:0449b18": "釋二初釋利益二釋作佛初又二初明入位二釋",
    "X21n0371_002:0449b19": "忍義今初。",
    "X21n0371_002:0449b20": "深大利益者。所謂得入堅信法位。成就信忍故。入堅",
    "X21n0371_002:0449b21": "修位。成就順忍故。入正真位。成就無生忍故。",
    "X21n0371_002:0449b22": "十發趣心。名堅信忍。十長養心。名堅法忍。十金剛",
    "X21n0371_002:0449b23": "心。名堅修忍。今但合稱為堅修位。體性十地。名無",
    "X21n0371_002:0449b24": "生忍。分證法身。名入菩薩正位也。然諸經明忍。開",
    "X21n0371_002:0449c01": "合多少不同。大小橫豎亦異。今須略辯。以示方隅。",
    "X21n0371_002:0449c02": "復須以義定名。令其不濫。共為三意。一．列名。二．解",
    "X21n0371_002:0449c03": "釋。三．結屬。一列名者。或明二忍。謂一生忍。二法忍。",
    "X21n0371_002:0449c04": "或明三忍。如此文。或明四忍。謂一伏忍。二順忍。三",
    "X21n0371_002:0449c05": "無生忍。四寂滅忍。或明五忍。謂加第二信忍。或明",
    "X21n0371_002:0449c06": "六忍。謂加第三和從忍。順為第四也。二解釋者。小",
    "X21n0371_002:0449c07": "乘以耐怨害為生忍。耐勤苦為法忍。非今所用。別",
    "X21n0371_002:0449c08": "教以地前名生忍則淺。地上名法忍則深。亦非所",
    "X21n0371_002:0449c09": "用。圓教明十界假名皆空故為生忍。十界實法皆",
    "X21n0371_002:0449c10": "空。故為法忍。圓觀二空。無次第無淺深也。三忍者。",
    "X21n0371_002:0449c11": "別教則十信為信忍。三十心為順忍。登地為無生",
    "X21n0371_002:0449c12": "忍。圓教則初後皆信實相。悉名信忍。初後皆與實",
    "X21n0371_002:0449c13": "相不相違背。悉名順忍。初後皆不起二邊心。悉名",
    "X21n0371_002:0449c14": "為無生忍也。四忍者。別教則以十信為伏忍。順忍．",
    "X21n0371_002:0449c15": "無生忍如前說。妙覺名寂滅忍。圓教則從初心至",
    "X21n0371_002:0449c16": "金剛頂。皆悉圓伏五住。皆名伏忍。初後皆悉休息",
    "X21n0371_002:0449c17": "眾行。通得名寂滅忍。順及無生。例如前說也。五忍",
    "X21n0371_002:0449c18": "者。別教以十信初心為伏。後心為信。順等如前。圓",
    "X21n0371_002:0449c19": "亦如前說也。六忍者。別教則分十住以為和從。十",
    "X21n0371_002:0449c20": "行十向為順。圓教則始終不乖實相。悉得名和從",
    "X21n0371_002:0449c21": "也。三結屬者。今經言局意圓。不論二忍三忍四忍",
    "X21n0371_002:0449c22": "五忍六忍。但取觀行位中所有諸忍。束之以為信",
    "X21n0371_002:0449c23": "忍。相似位中所有諸忍。束之以為順忍。分證乃至",
    "X21n0371_002:0449c24": "極位所有諸忍。束為無生忍也。△二釋忍義。",
    "X21n0371_002:0450a01": "又成就信忍者。能作如來種性故。成就順忍者。能解",
    "X21n0371_002:0450a02": "如來行故。成就無生忍者。得如來業故。",
    "X21n0371_002:0450a03": "如來無漏智慧所依妙定。名之為忍。依于此忍。發",
    "X21n0371_002:0450a04": "一切智。作如來種。故名信忍。依於此忍。發道種智。",
    "X21n0371_002:0450a05": "解如來行。故名順忍。依於此忍而發一切種智。得",
    "X21n0371_002:0450a06": "如來業。名無生忍。非橫非豎。可橫可豎。豎約三位。",
    "X21n0371_002:0450a07": "橫約一心也。初釋利益竟。△二釋作佛。",
    "X21n0371_002:0450a08": "漸次作佛者。略說有四種。何等為四。一者。信滿法故",
    "X21n0371_002:0450a09": "作佛。所謂依種性地。決定信諸法不生不滅。清淨平",
    "X21n0371_002:0450a10": "等。無可願求故。二者。解滿法故作佛。所謂依解行地。",
    "X21n0371_002:0450a11": "深解法性。知如來業無造無作。於生死涅槃。不起二",
    "X21n0371_002:0450a12": "想。心無所怖故。三者。證滿法故作佛。所謂依淨心地。",
    "X21n0371_002:0450a13": "以得無分別寂靜法智。及不思議自然之業。無求想",
    "X21n0371_002:0450a14": "故。四者。一切功德行滿足故作佛。所謂依究竟菩薩",
    "X21n0371_002:0450a15": "地。能除一切諸障。無明夢盡故。",
    "X21n0371_002:0450a16": "滿法。謂一實境界圓滿無分別法也。信滿法故。觀",
    "X21n0371_002:0450a17": "行即佛。解滿法故。相似即佛。證滿法故。分證即佛。",
    "X21n0371_002:0450a18": "功德行滿足故。究竟即佛。性恒平等。故皆名佛。修",
    "X21n0371_002:0450a19": "分明昧。故說有四。圓家之漸。漸無不圓。天台六即。",
    "X21n0371_002:0450a20": "蓋本諸此。除慢除怯。盡美盡善之法門也。二別釋",
    "X21n0371_002:0450a21": "竟。△三簡修二初簡三種人二示十種相今初。",
    "X21n0371_002:0450a22": "復次。當知。若修學世間有相禪者。有三種。何等為三。",
    "X21n0371_002:0450a23": "一者。無方便信解力故。貪受諸禪三昧功德而生憍",
    "X21n0371_002:0450a24": "慢。為禪所縛。退求世間。二者。無方便信解力故。依禪",
    "X21n0371_002:0450b01": "發起偏厭離行。怖怯生死。退墮二乘。三者。有方便信",
    "X21n0371_002:0450b02": "解力。所謂依止一實境界。習近奢摩他．毗婆舍那二",
    "X21n0371_002:0450b03": "種觀道故。能信解一切法唯心想生。如夢如幻等。雖",
    "X21n0371_002:0450b04": "獲世間諸禪功德。而不堅著。不復退求三有之果。又",
    "X21n0371_002:0450b05": "信知生死即涅槃故。亦不怖怯。退求二乘。",
    "X21n0371_002:0450b06": "上明修出世間無相禪者。速能成就三忍四佛。今",
    "X21n0371_002:0450b07": "簡修學世間有相禪者。則有三種差別。欲人先學",
    "X21n0371_002:0450b08": "大乘進趣方便。依于一實境界而修信解。庶不悞",
    "X21n0371_002:0450b09": "墮世間及二乘也。言有相者。即是十二門禪。所謂",
    "X21n0371_002:0450b10": "四禪．四等．四無色定。皆有境相可攀緣也。貪受諸",
    "X21n0371_002:0450b11": "禪而生憍慢。名增上慢。甫伏欲界思惑。仍起上界",
    "X21n0371_002:0450b12": "思惑。暫離欲縛。仍被禪縛。故遂違遠菩提。退求世",
    "X21n0371_002:0450b13": "間色無色界果報樂也。依禪發起偏厭離行者。謂",
    "X21n0371_002:0450b14": "由證得初禪等故。定心觀察三界過患。見生死苦。",
    "X21n0371_002:0450b15": "斷煩惱集。欣涅槃滅。修永離道。不復發起大悲方",
    "X21n0371_002:0450b16": "便也。若依一實境界以為最初方便。習學奢摩他．",
    "X21n0371_002:0450b17": "毗婆舍那不二止觀。則知一切諸法。唯心想生。皆",
    "X21n0371_002:0450b18": "如夢幻。當體不實。何容於此夢幻之法。而生堅著．",
    "X21n0371_002:0450b19": "生怖怯耶。是知無方便信解者。貪著諸禪。則成生",
    "X21n0371_002:0450b20": "死有相。依禪起厭。則成涅槃空相。若有方便信解",
    "X21n0371_002:0450b21": "者。遊戲諸禪。禪不能縛。即生死之有。便是實相之",
    "X21n0371_002:0450b22": "有。深觀涅槃。亦不取證。即涅槃之空。便是第一義",
    "X21n0371_002:0450b23": "空。實相之有。有無有相。第一義空。空無空相。一一",
    "X21n0371_002:0450b24": "皆成無相禪矣。△二示十種相。",
    "X21n0371_002:0450c01": "如是修學一切諸禪三昧法者。當知有十種次第相",
    "X21n0371_002:0450c02": "門。具足攝取禪定之業。能令學者成就相應。不錯不",
    "X21n0371_002:0450c03": "謬。何等為十。",
    "X21n0371_002:0450c04": "此明不論修學無相有相諸禪。並須知此十種相",
    "X21n0371_002:0450c05": "門。方能成就不錯謬也。若不得此十門意者。世間",
    "X21n0371_002:0450c06": "初禪。尚難成就。況出世間上上禪耶。若得此十門",
    "X21n0371_002:0450c07": "意。則一切禪定之業。無不具足攝取成就。",
    "X21n0371_002:0450c08": "一者。攝念方便相。",
    "X21n0371_002:0450c09": "此如天台止觀所明二十五前方便也。不論修學",
    "X21n0371_002:0450c10": "世．出世禪。並須具之。一．具五緣。二．訶五欲。三．棄五",
    "X21n0371_002:0450c11": "蓋。四．調五事。五．行五法。幸自細簡摩訶止觀．禪波",
    "X21n0371_002:0450c12": "羅蜜等書。",
    "X21n0371_002:0450c13": "二者。欲住境界相。",
    "X21n0371_002:0450c14": "此是內方便之初門。謂或繫緣止。或制心止。或體",
    "X21n0371_002:0450c15": "真止。必各各有所觀境也。",
    "X21n0371_002:0450c16": "三者。初住境界。分明了了知出．知入相。",
    "X21n0371_002:0450c17": "此是內方便中初學安心法也。隨所觀境不令昏",
    "X21n0371_002:0450c18": "散。坐起則知出相。坐時則知入相。",
    "X21n0371_002:0450c19": "四者。善住境界得堅固相。",
    "X21n0371_002:0450c20": "此是內方便中已得安心法也。且如修安般者。則",
    "X21n0371_002:0450c21": "心善住於出入息。乃至修體真者。則心善住諸法",
    "X21n0371_002:0450c22": "空等。",
    "X21n0371_002:0450c23": "五者。所作思惟。方便勇猛轉求進趣相。",
    "X21n0371_002:0450c24": "且如修安般者。已得欲界粗住。轉求細住。乃至修",
    "X21n0371_002:0451a01": "體真者。歷觀諸法無不空也。",
    "X21n0371_002:0451a02": "六者。漸得調順。稱心喜樂。除疑惑信解。自安慰相。",
    "X21n0371_002:0451a03": "且如修安般者。證欲界定覺心明淨。與定相應。定",
    "X21n0371_002:0451a04": "法持心。無分散意。乃至修體真者。了了信解諸法",
    "X21n0371_002:0451a05": "本空也。",
    "X21n0371_002:0451a06": "七者。尅獲勝進。意所專者。少分相應。覺知利益相。",
    "X21n0371_002:0451a07": "且如修安般者。從未到定。泯然虗豁。失於欲界之",
    "X21n0371_002:0451a08": "身。始證初禪八觸。或動或痒。或涼或暖。或輕或重。",
    "X21n0371_002:0451a09": "或澁或滑。隨發一觸。則有十種善法功德相應俱",
    "X21n0371_002:0451a10": "起。一定。二空。三明淨。四喜悅。五樂。六善心生。七知",
    "X21n0371_002:0451a11": "見明了。八無累解脫。九境界現前。十心調柔軟。故",
    "X21n0371_002:0451a12": "云少分相應覺知利益相也。乃至修體真者。發得",
    "X21n0371_002:0451a13": "初禪。與法空理少得相應。覺知利益也。",
    "X21n0371_002:0451a14": "八者。轉修增明。所習堅固。得勝功德。對治成就相。",
    "X21n0371_002:0451a15": "且如修安般者。已發初禪。五支成就。所謂一覺。二",
    "X21n0371_002:0451a16": "觀。三喜。四樂。五一心支。不退不轉。對治欲散。具足",
    "X21n0371_002:0451a17": "成就初禪功德。乃至修體真者。空理增明。斷諸有",
    "X21n0371_002:0451a18": "結也。",
    "X21n0371_002:0451a19": "九者。隨心有所念作。外現功業。如意相應。不錯不謬",
    "X21n0371_002:0451a20": "相。",
    "X21n0371_002:0451a21": "且如證初禪者。能起二種變化。謂初禪化。欲界化。",
    "X21n0371_002:0451a22": "證二禪者。能起三化。證三禪者。能起四化。證四禪",
    "X21n0371_002:0451a23": "者。能起五化。共名十四變化。乃至證體真者。能起",
    "X21n0371_002:0451a24": "六神通也。",
    "X21n0371_002:0451b01": "十者。若更異修。依前所得而起方便。次第成就。出入",
    "X21n0371_002:0451b02": "隨心。超越自在相。",
    "X21n0371_002:0451b03": "且如證初禪者。若更異修四禪．四等．四無色定。并",
    "X21n0371_002:0451b04": "及觀練熏修一切諸禪。無不依于所得初禪而起",
    "X21n0371_002:0451b05": "方便。乃可次第成就。既成就已。乃能出入隨心。既",
    "X21n0371_002:0451b06": "隨心已。乃能超越自在。又如已證體真止者。或更",
    "X21n0371_002:0451b07": "異修方便隨緣止。乃至息二邊分別止。亦無不依",
    "X21n0371_002:0451b08": "于所得體真止而起方便。乃能次第成就。出入隨",
    "X21n0371_002:0451b09": "心。超越自在也。",
    "X21n0371_002:0451b10": "是名十種次第相門。攝修禪定之業。",
    "X21n0371_002:0451b11": "縱令修學唯心識觀真如實觀出世無相禪者。亦",
    "X21n0371_002:0451b12": "必有此十種次第相門。方獲成就。方與奢摩他．毗",
    "X21n0371_002:0451b13": "婆舍那恒得相應。思之思之。二示進趣義竟。△三",
    "X21n0371_002:0451b14": "示善巧說二初問二答今初。",
    "X21n0371_002:0451b15": "爾時。堅淨信菩薩摩訶薩問地藏菩薩摩訶薩言。汝",
    "X21n0371_002:0451b16": "云何巧說深法。能令眾生得離怯弱。",
    "X21n0371_002:0451b17": "上雖開示一實境界徹底分明。猶恐愚鈍眾生。於",
    "X21n0371_002:0451b18": "空假中宛轉相即之義未能信解。則不能修二種",
    "X21n0371_002:0451b19": "觀道。故特問之。又由佛先歎其善安慰說故也。△",
    "X21n0371_002:0451b20": "二答為二初示種種巧說二明離相違過初中二",
    "X21n0371_002:0451b21": "初總示二別明今初。",
    "X21n0371_002:0451b22": "地藏菩薩摩訶薩言。善男子。當知初學發意。求向大",
    "X21n0371_002:0451b23": "乘。未得信心者。於無上道甚深之法。喜生疑怯。我嘗",
    "X21n0371_002:0451b24": "以巧便。宣顯實義而安慰之。令離怯弱。是故號我為",
    "X21n0371_002:0451c01": "善安慰說者。",
    "X21n0371_002:0451c02": "△二別明三初慰小心怯弱二慰不解意旨三慰",
    "X21n0371_002:0451c03": "妄計自然小心怯弱由聞大乘即假義生故以大",
    "X21n0371_002:0451c04": "乘即空慰之不解意旨由聞大乘即空義生故以",
    "X21n0371_002:0451c05": "大乘即中慰之妄計自然由執即中性德義生故",
    "X21n0371_002:0451c06": "以大乘修得慰之也初中三初明怯弱二明善說",
    "X21n0371_002:0451c07": "三明得益今初。",
    "X21n0371_002:0451c08": "云何安慰。所謂鈍根小心眾生。聞無上道最勝最妙。",
    "X21n0371_002:0451c09": "意雖貪樂。發心願向。而復思念求無上道者。要須積",
    "X21n0371_002:0451c10": "功廣極。難行苦行。自度度他。劫數長遠。於生死中久",
    "X21n0371_002:0451c11": "受勤苦。方乃得獲。以是之故。心生怯弱。",
    "X21n0371_002:0451c12": "本為執性廢修者。說此稱性修行之法。是圓有門。",
    "X21n0371_002:0451c13": "而鈍根聞之。則作三大阿僧祇劫苦行之解。又以",
    "X21n0371_002:0451c14": "小心而生怯弱也。△二明善說。",
    "X21n0371_002:0451c15": "我即為說真實之義。所謂一切諸法。本性自空。畢竟",
    "X21n0371_002:0451c16": "無我。無作無受。無自無他。無行無到。無有方所。亦無",
    "X21n0371_002:0451c17": "過去現在未來。乃至為說十八空等。無有生死涅槃",
    "X21n0371_002:0451c18": "一切諸法定實之相而可得者。又復為說一切諸法。",
    "X21n0371_002:0451c19": "如幻。如化。如水中月。如鏡中像。如乾闥婆城。如空谷",
    "X21n0371_002:0451c20": "響。如陽光。如泡。如露。如燈。如目[目*壹]。如夢。如電。如雲。煩",
    "X21n0371_002:0451c21": "惱生死。性甚微弱。易可令滅。又煩惱生死。畢竟無體。",
    "X21n0371_002:0451c22": "求不可得。本來不生。實更無滅。自性寂靜。即是涅槃。",
    "X21n0371_002:0451c23": "此是善說第一義空以破有執。皆約圓教空門。仍",
    "X21n0371_002:0451c24": "復依三諦說。初云所謂一切諸法乃至而可得者。",
    "X21n0371_002:0452a01": "即圓真諦。次云又復為說乃至易可令滅。即圓俗",
    "X21n0371_002:0452a02": "諦。後云又煩惱生死乃至即是涅槃。是圓中諦也。",
    "X21n0371_002:0452a03": "初言一切諸法者。即十界百界千如假實國土等",
    "X21n0371_002:0452a04": "法也。本性自空者。緣生無性也。畢竟無我者。十界",
    "X21n0371_002:0452a05": "內外諸法。推求主宰實不可得也。無作無受者。無",
    "X21n0371_002:0452a06": "我故無作因受果之人也。無自無他者。既無我人。",
    "X21n0371_002:0452a07": "則不可分別自他也。無行無到。無有方所者。既無",
    "X21n0371_002:0452a08": "實迷。亦無實悟。無有此岸彼岸處所可分別也。亦",
    "X21n0371_002:0452a09": "無過去現在未來者。過去已滅。現在不住。未來未",
    "X21n0371_002:0452a10": "有。三世皆悉性空寂滅也。十八空者。空尚非一。那",
    "X21n0371_002:0452a11": "有十八。約十八境而顯空理。名十八空。所謂一內",
    "X21n0371_002:0452a12": "空。二外空。三內外空。四空空。五大空。六第一義空。",
    "X21n0371_002:0452a13": "七有為空。八無為空。九畢竟空。十無始空。十一散",
    "X21n0371_002:0452a14": "空。十二性空。十三自相空。十四諸法空。十五不可",
    "X21n0371_002:0452a15": "得空。十六無法空。十七有法空。十八無法有法空",
    "X21n0371_002:0452a16": "也。生滅涅槃一切諸法。皆無定實之相。所謂性真",
    "X21n0371_002:0452a17": "常中。求於去來迷悟生死了無所得。此則一空一",
    "X21n0371_002:0452a18": "切空。假中皆空。依于圓融真諦說也。如幻如化等",
    "X21n0371_002:0452a19": "者。非有似有。有非實有。五住煩惱。二種生死。性皆",
    "X21n0371_002:0452a20": "微弱易滅。此則一假一切假。空中皆假。依於圓融",
    "X21n0371_002:0452a21": "俗諦說也。是中舉十四喻。總是六喻．九喻．十喻出",
    "X21n0371_002:0452a22": "沒開合有殊。而義並無增減。又雖並含空假中意。",
    "X21n0371_002:0452a23": "而皆對治實有法執。仍屬空門。言陽光者。即是陽",
    "X21n0371_002:0452a24": "燄。亦名野馬。燈燄喻其易滅。目[目*壹]妄見空華。電不",
    "X21n0371_002:0452b01": "久停。雲易出沒。餘並可知。又五住煩惱。二種生死。",
    "X21n0371_002:0452b02": "即以一實境界法性為體。故畢竟別無自體可得。",
    "X21n0371_002:0452b03": "即是不生不滅寂靜涅槃。此則一中一切中。空假",
    "X21n0371_002:0452b04": "皆中。依于圓融中諦說也。而亦對治實有法執。還",
    "X21n0371_002:0452b05": "屬空門。△三明得益。",
    "X21n0371_002:0452b06": "如此所說。能破一切諸見。損自身心執著想故。得離",
    "X21n0371_002:0452b07": "怯弱。",
    "X21n0371_002:0452b08": "一切皆空。何所不破。涅槃尚空。況復身心情見。一",
    "X21n0371_002:0452b09": "切皆假。復何所不破。涅槃亦假。況復身心情見。一",
    "X21n0371_002:0452b10": "切非空非假。又何所不破。生死煩惱皆悉非空非",
    "X21n0371_002:0452b11": "假。更何得有身心情見。所以能破諸見。能損執著。",
    "X21n0371_002:0452b12": "令離佛道長遠之怯弱也。初慰小心怯弱竟。△二",
    "X21n0371_002:0452b13": "慰不解意旨三初明不解二明善說三明得益初",
    "X21n0371_002:0452b14": "又三初直標不解二示佛旨意三正明謬解今初。",
    "X21n0371_002:0452b15": "復有眾生。不解如來言說旨意故而生怯弱。",
    "X21n0371_002:0452b16": "△二示佛旨意。",
    "X21n0371_002:0452b17": "當知如來言說旨意者。所謂如來已能見彼一實境",
    "X21n0371_002:0452b18": "界故。究竟得離生老病死眾惡之法。證彼法身常恒",
    "X21n0371_002:0452b19": "清涼不變等無量功德聚。復能了了見一切眾生身",
    "X21n0371_002:0452b20": "中。皆有如是真實微妙清淨功德。而為無明闇染之",
    "X21n0371_002:0452b21": "所覆障。長夜恒受生老病死無量眾苦。如來於此起",
    "X21n0371_002:0452b22": "大慈悲意。欲令一切眾生離於眾苦。同獲法身第一",
    "X21n0371_002:0452b23": "義樂。而彼法身。是無分別離念之法。唯有能滅虗妄",
    "X21n0371_002:0452b24": "識想不起念者。乃所應得。但一切眾生。常樂分別取",
    "X21n0371_002:0452c01": "著諸法。以顛倒妄想故而受生死。是故如來為欲令",
    "X21n0371_002:0452c02": "彼離於分別執著想故。說一切世間法。畢竟體空無",
    "X21n0371_002:0452c03": "所有。乃至一切出世間法。亦畢竟體空無所有。若廣",
    "X21n0371_002:0452c04": "說者。如十八空。如是顯示一切諸法。皆不離菩提體。",
    "X21n0371_002:0452c05": "菩提體者。非有非無。非非有。非非無。非有無俱。非一。",
    "X21n0371_002:0452c06": "非異。非非一。非非異。非一異俱。乃至畢竟無有一相",
    "X21n0371_002:0452c07": "而可得者。以離一切相故。離一切相者。所謂不可依",
    "X21n0371_002:0452c08": "言說取。以菩提法中。無有受言說者。及無能言說者",
    "X21n0371_002:0452c09": "故。又不可依心念知。以菩提法中。無有能取可取。無",
    "X21n0371_002:0452c10": "自無他。離分別相故。若有分別想者。則為虗偽。不名",
    "X21n0371_002:0452c11": "相應。",
    "X21n0371_002:0452c12": "見彼一實境界。證於中道實相體也。究竟得離生",
    "X21n0371_002:0452c13": "老病死。即證如實空義也。證彼無量功德。即證如",
    "X21n0371_002:0452c14": "實不空義也。自證三德秘藏。了知眾生同具如是",
    "X21n0371_002:0452c15": "三德秘藏。故起大慈大悲。欲拔其苦。欲與其樂。為",
    "X21n0371_002:0452c16": "說畢竟第一義空。令彼得離分別執著。然所謂一",
    "X21n0371_002:0452c17": "切世間法．一切出世間法畢竟體空。無所有者。正",
    "X21n0371_002:0452c18": "以十界假實國土染淨諸法。皆不離菩提體。所以",
    "X21n0371_002:0452c19": "別無自體。正顯因緣所生。無不即中。而菩提體。即",
    "X21n0371_002:0452c20": "是一實境界第一義自性清淨心如來之藏。此體",
    "X21n0371_002:0452c21": "本自非有非無乃至離分別相故也。言菩提體非",
    "X21n0371_002:0452c22": "有者。不同情計生死有故。言菩提體非無者。不同",
    "X21n0371_002:0452c23": "情計斷滅無故。非非有非非無者。不墮雙非戲論",
    "X21n0371_002:0452c24": "句故。非有無俱者。不墮雙亦相違句故。非一者。不",
    "X21n0371_002:0453a01": "變隨緣作種種故。非異者。隨緣不變無二性故。非",
    "X21n0371_002:0453a02": "非一非非異者。離戲論句故。非一異俱者。離相違",
    "X21n0371_002:0453a03": "句故。乃至畢竟無有一相而可得者。不墮有無一",
    "X21n0371_002:0453a04": "異種種四句相故。言菩提體離一切相者。以不可",
    "X21n0371_002:0453a05": "依言說取。亦不可依心念知故。即是言語道斷。心",
    "X21n0371_002:0453a06": "行處滅。方顯菩提法體。此等開示。本依圓教非有",
    "X21n0371_002:0453a07": "非空門說。三諦皆悉非有非空。大部般若多明此",
    "X21n0371_002:0453a08": "義。昧者不知。故判作空宗耳。△三正明謬解。",
    "X21n0371_002:0453a09": "如是等說。鈍根眾生不能解者。謂無上道如來法身",
    "X21n0371_002:0453a10": "但唯空法。一向畢竟而無所有。其心怯弱。畏墮無所",
    "X21n0371_002:0453a11": "得中。或生斷滅想。作增減見。轉起誹謗。自輕輕他。",
    "X21n0371_002:0453a12": "遮遣情執。本為顯示法性無分別體。而鈍根隨語",
    "X21n0371_002:0453a13": "謬解。一向謂空。或生恐畏。或計斷滅。畏則作增見",
    "X21n0371_002:0453a14": "而轉起誹謗。謂非佛說。計則作減見而自輕輕他。",
    "X21n0371_002:0453a15": "謂歸斷滅也。初明不解竟。△二明善說。",
    "X21n0371_002:0453a16": "我即為說如來法身。自性不空。有真實體。具足無量",
    "X21n0371_002:0453a17": "清淨功業。從無始世來。自然圓滿。非修非作。乃至一",
    "X21n0371_002:0453a18": "切眾生身中。亦皆具足。不變不異。無增無減。",
    "X21n0371_002:0453a19": "此依圓教有門。直顯法身中道之體。諸佛眾生平",
    "X21n0371_002:0453a20": "等具足。非斷滅也。△三明得益。",
    "X21n0371_002:0453a21": "如是等說。能除怯弱。是名安慰。",
    "X21n0371_002:0453a22": "二慰不解意旨竟。△三慰妄計自然三初明妄計",
    "X21n0371_002:0453a23": "二明善說三明得益今初。",
    "X21n0371_002:0453a24": "又復愚癡堅執眾生。聞如是等說亦生怯弱。以取如",
    "X21n0371_002:0453b01": "來法身本來滿足。非修非作相故。起無所得相而生",
    "X21n0371_002:0453b02": "怯弱。或計自然墮邪倒見。",
    "X21n0371_002:0453b03": "圓滿菩提。歸無所得。以無所得。則無所不得。故得",
    "X21n0371_002:0453b04": "大用現前。二利滿足。而彼妄起無所得相。則以不",
    "X21n0371_002:0453b05": "可湊泊而生怯弱。又妄計生佛平等。不假修習。聞",
    "X21n0371_002:0453b06": "說婬怒癡性即是佛性。則恣行貪恚。無慚恥心。聞",
    "X21n0371_002:0453b07": "說幻化空身即是法身。則寶其臭穢。不復厭離。聞",
    "X21n0371_002:0453b08": "說地獄天宮皆為淨土。則安此泥沙。不求出要。當",
    "X21n0371_002:0453b09": "今談圓頓者。類皆墮此。亦可哀也。△二明善說。",
    "X21n0371_002:0453b10": "我即為說修行一切善法。增長滿足。生如來色身。得",
    "X21n0371_002:0453b11": "無量功德清淨果報。",
    "X21n0371_002:0453b12": "此依圓教全性起修之義。仍屬有門。對治無所得",
    "X21n0371_002:0453b13": "見。并治自然邪倒見也。△三明得益。",
    "X21n0371_002:0453b14": "如此等說。令離怯弱。是名安慰。",
    "X21n0371_002:0453b15": "初示種種巧說竟。△二明離相違過三初標二釋",
    "X21n0371_002:0453b16": "三結今初。",
    "X21n0371_002:0453b17": "而我所說甚深之義。真實相應。無有諸過。以離相違",
    "X21n0371_002:0453b18": "說故。云何知離相違相。",
    "X21n0371_002:0453b19": "△二釋為三初釋慰怯弱者所說空義二釋慰不",
    "X21n0371_002:0453b20": "解者所說不空義三釋慰妄計者所說修得義今",
    "X21n0371_002:0453b21": "初。",
    "X21n0371_002:0453b22": "所謂如來法身中。雖復無有言說境界。離心想念。非",
    "X21n0371_002:0453b23": "空非不空。乃至無一切相。不可依言說示。而據世諦",
    "X21n0371_002:0453b24": "幻化因緣假名法中。相待相對。則可方便顯示而說。",
    "X21n0371_002:0453c01": "以彼法身性實無分別。離自相。離他相。無空。無不空。",
    "X21n0371_002:0453c02": "乃至遠離一切諸相故。說彼法體為畢竟空無所有。",
    "X21n0371_002:0453c03": "以離心分別(之時)想念則盡。(更)無一相而能自見自知",
    "X21n0371_002:0453c04": "為有。是故空義決定真實。相應不謬。",
    "X21n0371_002:0453c05": "此明如來藏如實空義。與彼藏體相應不謬也。△",
    "X21n0371_002:0453c06": "二釋慰不解者不空義。",
    "X21n0371_002:0453c07": "復次。即彼空義中。以離分別妄想心念故。則盡畢竟",
    "X21n0371_002:0453c08": "無有一相而可空者。以唯有真實故。即為不空。所謂",
    "X21n0371_002:0453c09": "離識想故。無有一切虗偽之相。畢竟常恒。不變不異。",
    "X21n0371_002:0453c10": "以更無一相可壞可滅。離增減故。又彼無分別實體",
    "X21n0371_002:0453c11": "之處。從無始世來。具無量功德。自然之業。成就相應。",
    "X21n0371_002:0453c12": "不離不脫故。說為不空。",
    "X21n0371_002:0453c13": "此明如來藏如實不空義。正從如實空義而顯。恒",
    "X21n0371_002:0453c14": "與無分別之藏體相應也。△三釋慰妄計者所說",
    "X21n0371_002:0453c15": "修得義。",
    "X21n0371_002:0453c16": "如是實體功德之聚。一切眾生雖復有之。但為無明",
    "X21n0371_002:0453c17": "[目*壹]覆障故而不知見。不能尅獲功德利益。與無莫異。",
    "X21n0371_002:0453c18": "說名未有。以不知見彼法體。所有功德利益之業。非",
    "X21n0371_002:0453c19": "彼眾生所能受用。不明屬彼。唯依遍修一切善法。對",
    "X21n0371_002:0453c20": "治諸障。見彼法身。然後乃獲功德利益。是故說修一",
    "X21n0371_002:0453c21": "切善法。生如來色身。",
    "X21n0371_002:0453c22": "此明如來藏所具性德。必藉修顯。故名修得。亦不",
    "X21n0371_002:0453c23": "違平等體也。今更借喻以合明之。譬如室中。本無",
    "X21n0371_002:0453c24": "鬼魅蛇蟲。但有金銀珍寶。盲人不見。觸彼珍寶而",
    "X21n0371_002:0454a01": "受毀傷。妄計蛇鬼。憂怖失措。今指蛇鬼本無。名為",
    "X21n0371_002:0454a02": "如實空義。珍寶本有。名為實不空義。須彼盲人去",
    "X21n0371_002:0454a03": "無明膜。開智慧眼。方能受用金銀珍寶。名修得義。",
    "X21n0371_002:0454a04": "二乘信如來語。知無蛇鬼。不生恐怖。于空作證。如",
    "X21n0371_002:0454a05": "彼盲人兀然中坐。不觸珍寶。故不能見不空義也。",
    "X21n0371_002:0454a06": "又如來色身。亦如乳中醍醐。尼拘律子中五丈樹",
    "X21n0371_002:0454a07": "性。不可謂有。不可謂無。須藉因緣。然後得之。二釋",
    "X21n0371_002:0454a08": "竟。△三結。",
    "X21n0371_002:0454a09": "善男子。如我所說甚深之義。決定真實離相違過。當",
    "X21n0371_002:0454a10": "如是知。",
    "X21n0371_002:0454a11": "正說段中。二演說竟。△三獲益。",
    "X21n0371_002:0454a12": "爾時。地藏菩薩摩訶薩說如此等殊勝方便深要法",
    "X21n0371_002:0454a13": "門時。有十萬億眾生。發阿耨多羅三藐三菩提心。住",
    "X21n0371_002:0454a14": "堅信位。復有九萬八千菩薩。得無生法忍。一切大眾",
    "X21n0371_002:0454a15": "各以天妙香華供養於佛。及地藏菩薩摩訶薩。",
    "X21n0371_002:0454a16": "初開圓解。能知如來秘密之藏。名為發無上心。信",
    "X21n0371_002:0454a17": "解不動。名為堅信。觀行佛也。證圓初住。名得無生",
    "X21n0371_002:0454a18": "法忍。分證佛也。天妙香華以為供養。表圓道無作",
    "X21n0371_002:0454a19": "緣了。二正說段竟。",
    "X21n0371_002:0454a20": "△三流通段三初囑付受持二結法名義三時眾",
    "X21n0371_002:0454a21": "歡喜初中二初囑付二受持今初。",
    "X21n0371_002:0454a22": "爾時佛告諸大眾言。汝等各各應當受持此法門。隨",
    "X21n0371_002:0454a23": "所住處。廣令流布。所以者何。如此法門。甚為難值。能",
    "X21n0371_002:0454a24": "大利益。若人得聞彼地藏菩薩摩訶薩名號。及信其",
    "X21n0371_002:0454b01": "所說者。當知是人速能得離一切所有諸障礙事。疾",
    "X21n0371_002:0454b02": "至無上道。",
    "X21n0371_002:0454b03": "汝等各各下。正勸受持廣布。所以者何下。釋成囑",
    "X21n0371_002:0454b04": "勸意也。疾至無上道者。顯是圓頓純妙法門。不同",
    "X21n0371_002:0454b05": "方便權說。△二受持。",
    "X21n0371_002:0454b06": "於是大眾皆同發言。我當受持。流布世間。不敢令忘。",
    "X21n0371_002:0454b07": "△二結法名義二初問二答今初。",
    "X21n0371_002:0454b08": "爾時。堅淨信菩薩摩訶薩白佛言。世尊。如是所說六",
    "X21n0371_002:0454b09": "根聚修多羅中。名何法門。此法真要。我當受持。令末",
    "X21n0371_002:0454b10": "世中普皆得聞。",
    "X21n0371_002:0454b11": "本是堅淨信菩薩代為末世眾生請問。所以還請",
    "X21n0371_002:0454b12": "結名受持。流通永永也。由結名故。則顯真要。真是",
    "X21n0371_002:0454b13": "經體。要是經宗。宗體既明。方有力用也。△二答。",
    "X21n0371_002:0454b14": "佛告堅淨信菩薩。此法門名為占察善惡業報。亦名",
    "X21n0371_002:0454b15": "消除諸障。增長淨信。亦名開示求向大乘者進趣方",
    "X21n0371_002:0454b16": "便。顯出甚深究竟實義。亦名善安慰說。令離怯弱。速",
    "X21n0371_002:0454b17": "入堅信決定法門。依如是名義。汝當受持。",
    "X21n0371_002:0454b18": "結此諸名。各有通別二義。通則一部圓詮。皆是占",
    "X21n0371_002:0454b19": "察善惡業報之義。略如玄義所明。又皆能除障增",
    "X21n0371_002:0454b20": "信。皆是開示大乘進趣方便。皆能顯深實義。皆是",
    "X21n0371_002:0454b21": "善安慰說。別則指初示占察法。名為占察善惡業",
    "X21n0371_002:0454b22": "報。指彼第二輪中修懺悔法。名為消除諸障增長",
    "X21n0371_002:0454b23": "淨信。指二示進趣義。名為開示求向大乘顯出甚",
    "X21n0371_002:0454b24": "深究竟實義。指三示善巧說。名為善安慰說。令離",
    "X21n0371_002:0454c01": "怯弱。總此通別二義。皆令速入堅信決定法門也。",
    "X21n0371_002:0454c02": "又占察二字。約宗立名。善惡業報。約體立名。消除",
    "X21n0371_002:0454c03": "諸障。增長淨信。約用立名。開示求向大乘者進趣",
    "X21n0371_002:0454c04": "方便。約宗立名。顯出甚深究竟實義。約體立名。善",
    "X21n0371_002:0454c05": "安慰說。令離怯弱。約用立名。速入堅信決定法門。",
    "X21n0371_002:0454c06": "亦約用名。兼顯圓頓大乘教相也。二結法名義竟。",
    "X21n0371_002:0454c07": "△三時眾歡喜。",
    "X21n0371_002:0454c08": "佛說此法門名已。一切大會。悉皆歡喜。信受奉行。",
    "X21n0371_002:0454c09": "三義故喜。如常可知。",
    "X21n0371_002:0454c11": "占察善惡業報經疏卷下"
}