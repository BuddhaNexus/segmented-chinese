{
    "T53n2121_028:0150a19": "經律異相卷第二十八(行聲聞道中諸國王部第五)",
    "T53n2121_028:0150a21": "梁沙門僧旻寶唱等集",
    "T53n2121_028:0150a22": "橫興費調為姦臣所害鬼復為王一感佛",
    "T53n2121_028:0150a23": "聞法得須陀洹道二波斯匿王後園生自",
    "T53n2121_028:0150a24": "然甘蔗粳米三波斯匿王請佛解夢四",
    "T53n2121_028:0150a25": "波斯匿王求贖女命五波斯匿王遊獵得",
    "T53n2121_028:0150a26": "末利夫人六好信王發願灌佛七耆域",
    "T53n2121_028:0150a27": "藥王請佛僧八瓶沙王有四種畏九瓶",
    "T53n2121_028:0150a28": "沙王樂食而死生四天王天十瓶沙王與",
    "T53n2121_028:0150a29": "弗迦沙王親厚更獻珍異十一赤馬天",
    "T53n2121_028:0150b01": "子問佛無生死處十二多智王佯狂免禍",
    "T53n2121_028:0150b02": "十三",
    "T53n2121_028:0150b03": "橫興費調為姦臣所殺鬼復為王一",
    "T53n2121_028:0150b04": "昔瓶沙王。有一大臣。犯事徙南山中去國千",
    "T53n2121_028:0150b05": "里。由來無人不熟五穀。大臣到中。泉水通流",
    "T53n2121_028:0150b06": "五穀大熟。四方諸國有飢寒者來至此中。數",
    "T53n2121_028:0150b07": "年之中便有三四千家。來者給與田地令得",
    "T53n2121_028:0150b08": "生活。其中三老諸長者宿年。共議國之無君。",
    "T53n2121_028:0150b09": "由身之無首相將至大臣所。舉大臣為王。大",
    "T53n2121_028:0150b10": "臣答長老曰。若以我為王者。當如諸國王之",
    "T53n2121_028:0150b11": "法。左右大臣文武將士。上下朝貢發女開宮",
    "T53n2121_028:0150b12": "租稅穀帛當如民法。諸國老曰。唯然奉命。",
    "T53n2121_028:0150b13": "一隨王法。即立為王。處置群臣。文武上下發",
    "T53n2121_028:0150b14": "調人民。築城作舍宮殿樓觀。民被苦毒不復",
    "T53n2121_028:0150b15": "能堪。皆發想念欲謀圖於王。諸姦臣輩將王",
    "T53n2121_028:0150b16": "出獵。去城三四十里。於曠野澤中索王欲殺。",
    "T53n2121_028:0150b17": "王問左右。何緣殺我。並曰。民慕豐樂奉王以",
    "T53n2121_028:0150b18": "禮。民困思亂破家圖國。王告之言。卿等自為",
    "T53n2121_028:0150b19": "非我本造。抂殺我者神祇知之。聽我發一願",
    "T53n2121_028:0150b20": "死不有恨。即時願曰。我本開荒出土養民。來",
    "T53n2121_028:0150b21": "者皆活富樂無極。自舉我為王。依案諸國自",
    "T53n2121_028:0150b22": "共作此今反殺我。我實無惡於此人民。若我",
    "T53n2121_028:0150b23": "死者願作羅剎。還入故身中當報此怨。於是",
    "T53n2121_028:0150b24": "絞殺棄尸而去。三日之後王神還身中。自名",
    "T53n2121_028:0150b25": "阿羅波。即起入宮。殺新王并後宮婇女左",
    "T53n2121_028:0150b26": "右姦臣。欲盡殺人。國中三老草索自縛來。",
    "T53n2121_028:0150b27": "向羅剎自首。此是姦臣所為。非是細民所可",
    "T53n2121_028:0150b28": "能知。乞匃原恕願還治國。曰我是羅剎。與",
    "T53n2121_028:0150b29": "人從事食飲當得人肉。羅剎急性忿不思難。",
    "T53n2121_028:0150c01": "三老曰。國是王許故當如前。食飲所須當相",
    "T53n2121_028:0150c02": "差次。國老共出宣令人民。從此為次。家出一",
    "T53n2121_028:0150c03": "小兒。生用作食。食羅剎王三四千家。正有一",
    "T53n2121_028:0150c04": "戶為佛弟子。居門精進持佛五戒。賢者大小",
    "T53n2121_028:0150c05": "懊惱啼哭。遙向崛山為佛作禮。悔過自責。佛",
    "T53n2121_028:0150c06": "以道眼見其辛苦。便自說言。因是小兒當度",
    "T53n2121_028:0150c07": "無數人。便獨飛往至羅剎門。現變光相照其",
    "T53n2121_028:0150c08": "宮內。羅剎見光疑是異人。即出見佛便起毒",
    "T53n2121_028:0150c09": "心。欲前唅佛光刺其目。擔山吐火皆化為",
    "T53n2121_028:0150c10": "塵。至久疲頓然後降化。請佛入坐頭面作禮。",
    "T53n2121_028:0150c11": "佛為說法一心聽法。即受五戒為優婆塞。",
    "T53n2121_028:0150c12": "里吏催食奪兒將還。室家[口*睪]哭隨道而來。",
    "T53n2121_028:0150c13": "觀者無數為之悲哀。吏抱兒擎食著羅剎前。",
    "T53n2121_028:0150c14": "羅剎以手擎兒。長跪白佛。國人相次以兒",
    "T53n2121_028:0150c15": "食。我今受佛五戒不復得食人。請以小兒持",
    "T53n2121_028:0150c16": "布施佛。為佛給使。佛為受之。說法呪願。羅剎",
    "T53n2121_028:0150c17": "歡喜得須陀洹道。佛以小兒著鉢中。擎出宮",
    "T53n2121_028:0150c18": "門還其父母。而告之曰。快養小兒勿復愁憂。",
    "T53n2121_028:0150c19": "眾人見佛莫不驚怪。是何神此兒何福。而獨",
    "T53n2121_028:0150c20": "救之。羅剎所食奪還父母。佛即說偈言。",
    "T53n2121_028:0150c21": "　戒德可恃怙　　福報常隨己",
    "T53n2121_028:0150c22": "　見法為人長　　終遠三惡道",
    "T53n2121_028:0150c23": "　戒慎除苦畏　　福報三界尊",
    "T53n2121_028:0150c24": "　鬼龍邪毒害　　不犯有戒人",
    "T53n2121_028:0150c25": "見佛光像皆為佛弟子。聞偈歡喜皆得道跡",
    "T53n2121_028:0150c26": "(出法句譬喻經第五卷)。",
    "T53n2121_028:0150c27": "感佛聞法得須陀洹道二",
    "T53n2121_028:0150c28": "舍衛國有二商人。一人念曰。佛身丈六華色",
    "T53n2121_028:0150c29": "紫金。頂有肉髻項背日光巍巍難言。佛猶帝",
    "T53n2121_028:0151a01": "王沙門猶忠臣。佛陳明法沙門誦宣斯王明",
    "T53n2121_028:0151a02": "矣。知佛可尊。佛知其意而熟視之。其人心意",
    "T53n2121_028:0151a03": "喜如獲寶。其一念曰。佛者如牛弟子猶車。彼",
    "T53n2121_028:0151a04": "牛索車東西南北。佛亦猶然。佛知其有惡念",
    "T53n2121_028:0151a05": "必獲其殃愴然愍之。其人心惡二人俱去。至",
    "T53n2121_028:0151a06": "三十里有亭住宿沽酒飲之。共平屬事訟",
    "T53n2121_028:0151a07": "之紛紜。其善念者。四天王遣善神護焉。其毒",
    "T53n2121_028:0151a08": "念者。太山鬼神令酒入腹。猶火燒身。出亭露",
    "T53n2121_028:0151a09": "臥宛轉落車轍中。晨有商人車五百乘經轢",
    "T53n2121_028:0151a10": "之焉。伴見之曰。吾今衰矣。還國見疑取物而",
    "T53n2121_028:0151a11": "去名為不義。遂輕身委財而逝。展轉遠邁去",
    "T53n2121_028:0151a12": "舍衛數萬里。有一國。國王崩無太子。讖書云。",
    "T53n2121_028:0151a13": "中國有微人當王斯土。群僚議曰。國之無君",
    "T53n2121_028:0151a14": "猶體之無首。難以久立。故王有馬常為王作",
    "T53n2121_028:0151a15": "禮。若任王者馬必屈膝。僉曰大善。即具嚴駕",
    "T53n2121_028:0151a16": "以王印綬著車上。人馬填路觀者莫不揮涕。",
    "T53n2121_028:0151a17": "時彼商人亦出觀看。國太史曰。彼有黃雲之",
    "T53n2121_028:0151a18": "蓋斯王者之氣也。神馬直進屈膝舐足。群臣",
    "T53n2121_028:0151a19": "欣豫香湯澡浴。拜為國主。僉然稱臣。王曰。余",
    "T53n2121_028:0151a20": "本商人。無德於民不任天位。群僚曰。天授有",
    "T53n2121_028:0151a21": "德神馬屈膝。於是遂處王宮。聽省國政。深自",
    "T53n2121_028:0151a22": "惟曰。我無微善何緣獲此。必是佛恩使之然",
    "T53n2121_028:0151a23": "也。晨在御座嘆佛無上之聖。率土群僚向舍",
    "T53n2121_028:0151a24": "衛國。稽首言曰。賤人蒙世尊潤獲為人君。斯",
    "T53n2121_028:0151a25": "土傳世不知有佛。流俗之書亦無記焉。願以",
    "T53n2121_028:0151a26": "大明開斯國人之聾盲也。明日願與應真聖",
    "T53n2121_028:0151a27": "眾。垂意顧斯一時三月。佛告阿難。勅諸比丘。",
    "T53n2121_028:0151a28": "明日彼王請。皆當隨變化現神尊德。令其國",
    "T53n2121_028:0151a29": "民咸共覩焉。諸天聞佛之彼教化。相率導從",
    "T53n2121_028:0151b01": "作樂歌德。寶帳幢幡華下紛紛光色燿目。佛",
    "T53n2121_028:0151b02": "及應真皆坐正殿。王自斟酌畢。以小床於佛",
    "T53n2121_028:0151b03": "前坐。佛廣說法。王曰。吾本微人。業無快德何",
    "T53n2121_028:0151b04": "緣獲斯。佛告王曰。昔彼國王飯佛。王心念言。",
    "T53n2121_028:0151b05": "佛心如國王。沙門如臣。王種斯栽今獲其",
    "T53n2121_028:0151b06": "果。彼人云。佛若牛弟子若車。彼人自種車轢",
    "T53n2121_028:0151b07": "之栽。今在太山為火車所轢。自獲其果也。非",
    "T53n2121_028:0151b08": "王勇猛所能致矣。為善福隨履惡禍追。響之",
    "T53n2121_028:0151b09": "應聲善惡如音。非天龍鬼神所授。非先禰所",
    "T53n2121_028:0151b10": "為也。造之者心。成者身口矣。佛頌偈曰。",
    "T53n2121_028:0151b11": "　心為法本　　心尊心使　　中心念惡",
    "T53n2121_028:0151b12": "　即言即行　　罪苦自追　　車轢于轍",
    "T53n2121_028:0151b13": "　心為法本　　心尊心使　　中心念善",
    "T53n2121_028:0151b14": "　即言即行　　福樂自追　　如影隨形",
    "T53n2121_028:0151b15": "世尊又告王曰。眾惡之罪最重有五。不孝不",
    "T53n2121_028:0151b16": "忠殺親殺君家滅國亂。重罪一也。羅漢之行",
    "T53n2121_028:0151b17": "得空不願無想之定。與佛齊意拯濟眾生。而",
    "T53n2121_028:0151b18": "愚害之。重罪二也。佛者眾罪已畢景福會",
    "T53n2121_028:0151b19": "成。相好十力法導眾生。慈悲喜護心過慈母。",
    "T53n2121_028:0151b20": "而愚惡謗重罪三也。清潔沙門志靖行高。情",
    "T53n2121_028:0151b21": "抱經法助佛化愚。諸佛相紹眾生得度皆由",
    "T53n2121_028:0151b22": "眾僧。佞讒挍遘以致不調。以不調故正法",
    "T53n2121_028:0151b23": "毀。正法毀則民狂走。民狂走者三惡道興。惱",
    "T53n2121_028:0151b24": "比丘僧。重罪四也。佛尊廟寶物水土。眾生",
    "T53n2121_028:0151b25": "赤心以貢三尊。愚人或毀盜。重罪五也。犯斯",
    "T53n2121_028:0151b26": "五者罪無有請。謂之自殺身自滅族自投太",
    "T53n2121_028:0151b27": "山火矣。五罪之重重於須彌慎無犯焉。佛說",
    "T53n2121_028:0151b28": "經竟。王及群臣皆得須陀洹。受五戒為清信",
    "T53n2121_028:0151b29": "士。國民有作沙門者。守戒為清信士者。遂以",
    "T53n2121_028:0151c01": "五戒十善為國政。諸天祐護國遂興矣(出百愛經)。",
    "T53n2121_028:0151c02": "波斯匿王後園生自然甘蔗粳米三",
    "T53n2121_028:0151c03": "波斯匿王。宿殖德本福響自應。於後園中自",
    "T53n2121_028:0151c04": "然生甘蔗之樹。流出甘漿晝夜不絕。又生一",
    "T53n2121_028:0151c05": "株粳米。垂穗數百取之無盡。王受其福食之",
    "T53n2121_028:0151c06": "無厭。身體肥重喘息苦極不能轉側。往到佛",
    "T53n2121_028:0151c07": "所低身揖讓。在一面坐。佛便說偈。",
    "T53n2121_028:0151c08": "　若人能專意　　於食知止足",
    "T53n2121_028:0151c09": "　趣欲支形命　　養壽守道德",
    "T53n2121_028:0151c10": "王歡喜踊躍。即從坐起辭佛還宮。勅擎食人",
    "T53n2121_028:0151c11": "在吾前者。先說斯偈以為常法。王轉減食。身",
    "T53n2121_028:0151c12": "減體輕。行來無患(出出曜經第十七卷)。",
    "T53n2121_028:0151c13": "波斯匿王請佛解夢四",
    "T53n2121_028:0151c14": "波斯匿王。夜臥有十種夢。一小樹生華。二見",
    "T53n2121_028:0151c15": "小樹生果。三見牸牛從犢求乳。四見人切索",
    "T53n2121_028:0151c16": "羊隨後食。五見十釜重上釜踊灌入最下釜。",
    "T53n2121_028:0151c17": "六見馬一身兩頭食麥。七見血流成渠。八見",
    "T53n2121_028:0151c18": "澄水四邊清中央濁。九見犬在金器中小便。",
    "T53n2121_028:0151c19": "十見四方有四牛來相抵突各散還去。王見",
    "T53n2121_028:0151c20": "恐怖衣毛皆竪。即從臥覺便作是念。我應命",
    "T53n2121_028:0151c21": "終失此王位耶。即往問佛。佛曰。大王勿懷恐",
    "T53n2121_028:0151c22": "怖。不由此夢乃失王位。夢小樹生華者。當來",
    "T53n2121_028:0151c23": "眾生非法欲行。常懷貪嫉與邪法相應。是時",
    "T53n2121_028:0151c24": "人民不孝父母。不承事沙門婆羅門。便得供",
    "T53n2121_028:0151c25": "養。猶如今孝從父母供養沙門者也。小樹生",
    "T53n2121_028:0151c26": "果者。當來眾生非法欲行。常懷貪嫉與邪法",
    "T53n2121_028:0151c27": "相應。是時人民嫁未久。而抱子歸不知慚愧",
    "T53n2121_028:0151c28": "也。牸牛隨犢求乳者。當來眾生非法欲行。常",
    "T53n2121_028:0151c29": "懷貪嫉與邪法相應。母守門女傍通以自存",
    "T53n2121_028:0152a01": "活也。人切索羊隨後食者。當來眾生非法欲",
    "T53n2121_028:0152a02": "行。常懷貪嫉與邪法相應。以己財寶與外人",
    "T53n2121_028:0152a03": "通也。夢十釜列上頭釜溢涌灌最下釜中者。",
    "T53n2121_028:0152a04": "當來眾生非法欲行。與邪法相應。兒語父母",
    "T53n2121_028:0152a05": "言。速出此家詣山野澤。我欲住此村落也。馬",
    "T53n2121_028:0152a06": "一身兩頭食麥者。當來眾生非法欲行。常懷",
    "T53n2121_028:0152a07": "貪嫉與邪法相應。彼依國王劫奪婆羅門長",
    "T53n2121_028:0152a08": "者。或依婆羅門長者劫奪王藏也。夢血流成",
    "T53n2121_028:0152a09": "渠者。當來有國王不樂己境界。便集四種兵",
    "T53n2121_028:0152a10": "侵奪他界。亦不可制不隨法教。是時人民死",
    "T53n2121_028:0152a11": "者眾多也。夢澄水四邊清中央濁者。當來眾",
    "T53n2121_028:0152a12": "生非法欲行。常懷貪嫉與邪法相應。中國眾",
    "T53n2121_028:0152a13": "生好喜鬪亂。邊國人民無有諍訟也。夢犬在",
    "T53n2121_028:0152a14": "金器中小便者。當來眾生非法欲行。常懷貪",
    "T53n2121_028:0152a15": "嫉與邪法相應。我三阿僧祇劫勤苦所集法",
    "T53n2121_028:0152a16": "寶者。皆當誹謗。刀杖瓦石打我聲聞。此沙",
    "T53n2121_028:0152a17": "門種所說非法。好造歌頌也。夢四面有四牛",
    "T53n2121_028:0152a18": "來共相抵突各散還去者。當來眾生非法欲",
    "T53n2121_028:0152a19": "行。常懷貪嫉與邪法相應。是時四面有大雲",
    "T53n2121_028:0152a20": "起。雷電霹靂不雨散去也。是謂十夢應如是。",
    "T53n2121_028:0152a21": "大王十夢者。有是十應。以是因緣王勿懷恐",
    "T53n2121_028:0152a22": "怖亦不命終不失王位。皆是當來末世法應",
    "T53n2121_028:0152a23": "如是。大王當作是學。王大歡喜(出增一阿含經第四十一卷)。",
    "T53n2121_028:0152a24": "波斯匿王求贖女命五",
    "T53n2121_028:0152a25": "波斯匿王。女婆陀命過。極愛念之。未曾離目。",
    "T53n2121_028:0152a26": "殯葬已畢。親覲如來頭面禮足在一面坐。佛",
    "T53n2121_028:0152a27": "言。今王何故衣裳塵垢愁憂如是。王言。有一",
    "T53n2121_028:0152a28": "女適命終甚愛念。始殯葬竟欲以象贖女命。",
    "T53n2121_028:0152a29": "乃至車馬伏藏。愁憂苦惱皆由恩愛生。所以",
    "T53n2121_028:0152b01": "然者。古者大王。於此舍衛城。有人女命終。愛",
    "T53n2121_028:0152b02": "念女故未曾遠目。便自迷惑不有所識。處處",
    "T53n2121_028:0152b03": "遊行問人民言。誰見我女。大王當以此方便",
    "T53n2121_028:0152b04": "知。愁憂苦惱皆由恩愛生。大王勿懷愁憂。一",
    "T53n2121_028:0152b05": "切恩愛皆當分離。所生之物必當壞敗。如是",
    "T53n2121_028:0152b06": "廣為說法。王受教而去(出波斯匿王女命過請佛經)。",
    "T53n2121_028:0152b07": "波斯匿王遊獵遇得末利夫人六",
    "T53n2121_028:0152b08": "時舍衛城中。有一大姓婆羅門。名耶若達。多",
    "T53n2121_028:0152b09": "饒財寶。一婢名黃頭。常守末羅園。時彼婢常",
    "T53n2121_028:0152b10": "愁憂言。我何時當免出於婢。時彼婢晨朝已。",
    "T53n2121_028:0152b11": "食分乾飯持詣園中。爾時世尊入城乞食。時",
    "T53n2121_028:0152b12": "黃頭婢遙見如來。心自念言。我今寧可持此",
    "T53n2121_028:0152b13": "飯施彼沙門。或可脫此婢使。即授飯施佛。世",
    "T53n2121_028:0152b14": "尊慈愍受還精舍。時黃頭婢。即前進入末羅",
    "T53n2121_028:0152b15": "園中。波斯匿王。嚴四種兵出外遊獵。從人分",
    "T53n2121_028:0152b16": "張馳逐群鹿。天時大熱遙見末利園。即迴車",
    "T53n2121_028:0152b17": "往步入園中。黃頭遙見波斯匿來。行步舉動",
    "T53n2121_028:0152b18": "非是常人。即前奉迎言。善來大人可就此坐。",
    "T53n2121_028:0152b19": "即脫一衣敷令王坐。黃頭問言。不審須水洗",
    "T53n2121_028:0152b20": "脚不。王言可爾。即取水與王。為王揩脚。復問",
    "T53n2121_028:0152b21": "王言。欲洗面不。即更以水與王洗面。復問王",
    "T53n2121_028:0152b22": "言。欲飲不。即詣池更洗手。取好藕葉盛水",
    "T53n2121_028:0152b23": "與王。復問王言。不審欲臥息不。即復更脫一",
    "T53n2121_028:0152b24": "衣與王敷之。見王臥已在前長跪。按脚及餘",
    "T53n2121_028:0152b25": "支節。解王疲勞。黃頭身如天身細濡妙好。",
    "T53n2121_028:0152b26": "王著細滑。心念言。未曾有如此女聰明。我所",
    "T53n2121_028:0152b27": "不教而悉為之。王即問言。汝是誰家女。報言。",
    "T53n2121_028:0152b28": "我是耶若達家婢。使差我守此園。如是語頃。",
    "T53n2121_028:0152b29": "王諸大臣。尋王車迹來詣園中。跪拜王足在",
    "T53n2121_028:0152c01": "一面立。王勅一人。汝喚耶若達婆羅門來。婆",
    "T53n2121_028:0152c02": "羅門來詣王所。王問言。此女是汝婢耶。答",
    "T53n2121_028:0152c03": "曰是。王言。吾今欲取為婦。汝意云何。報言。",
    "T53n2121_028:0152c04": "此是婢使云何為婦。王言。無苦。但論價直。",
    "T53n2121_028:0152c05": "婆羅門言。欲論價直。百千兩金。我豈取王價。",
    "T53n2121_028:0152c06": "今持奉王。王言。不爾。我取為婦。云何不與",
    "T53n2121_028:0152c07": "價。即出百千兩金。與婆羅門。即迎載入宮。眾",
    "T53n2121_028:0152c08": "臣衛從。末利園中將來故即莂之末利夫",
    "T53n2121_028:0152c09": "人。王甚愛敬。復於異時。王於五百女人中。立",
    "T53n2121_028:0152c10": "為第一夫人。在高殿便自念言。我以何業報",
    "T53n2121_028:0152c11": "因緣得免於婢今受如是快樂。復作是念。將",
    "T53n2121_028:0152c12": "是我先以和蜜乾飯分施與沙門。以此因緣",
    "T53n2121_028:0152c13": "今得免婢。受如是快樂耳(出四分律初分第十三卷)。",
    "T53n2121_028:0152c14": "好信王發願灌佛七",
    "T53n2121_028:0152c15": "古昔有佛。號曰始無。時有國王。名曰好信。好",
    "T53n2121_028:0152c16": "樂佛法視佛無厭。種尼俱類樹。樹下為佛敷",
    "T53n2121_028:0152c17": "栴檀床座。佛坐其上。好信王聽經。佛泥洹後。",
    "T53n2121_028:0152c18": "王不見佛。便名尼俱類樹則為佛樹。見之如",
    "T53n2121_028:0152c19": "見佛。日日往樹下坐。常所坐處想聞教戒。王",
    "T53n2121_028:0152c20": "有青衣。名曰拘錄。常侍王邊。夫人嫉妬雇",
    "T53n2121_028:0152c21": "婆羅門令呪殺佛樹。於常婆羅門。四月七日",
    "T53n2121_028:0152c22": "夜取南山中大毒蛇腦塗樹。樹即枯死。王即",
    "T53n2121_028:0152c23": "便悲涕不能自勝。四月八日夜半明星出時",
    "T53n2121_028:0152c24": "取五色香水集華用灌此樹。即還更生。王便",
    "T53n2121_028:0152c25": "願言。當令十方諸佛生時用今日。得道時用",
    "T53n2121_028:0152c26": "今日。般泥洹亦用今日。從此以來諸佛興世。",
    "T53n2121_028:0152c27": "皆是此日。故用四月八日灌佛也(山宿願果報經)。",
    "T53n2121_028:0152c28": "耆域藥王請僧佛八",
    "T53n2121_028:0152c29": "耆域藥王。請佛及僧。唯除槃特。槃特四月",
    "T53n2121_028:0153a01": "誦帚篲名。終不能得。如來及僧往坐耆域",
    "T53n2121_028:0153a02": "舍。行清淨水如來不受。耆域白佛。不審如來",
    "T53n2121_028:0153a03": "以何因緣而不受水。佛告耆域。今此眾中無",
    "T53n2121_028:0153a04": "有槃特比丘。是故不受。耆域白佛。此槃特",
    "T53n2121_028:0153a05": "愚鈍。放牛羊人皆勝於此。佛告耆域。汝不請",
    "T53n2121_028:0153a06": "槃特者吾不受清淨水。時耆域承佛教戒",
    "T53n2121_028:0153a07": "即遣人往喚槃特。佛告阿難。汝授鉢與槃",
    "T53n2121_028:0153a08": "特。令莫起于坐遙授與我。耆域見此神力便",
    "T53n2121_028:0153a09": "自悔責。咄哉大誤毀辱賢聖。今日乃知大犯",
    "T53n2121_028:0153a10": "口過。即生敬心向槃特比丘。逾於五百僧。",
    "T53n2121_028:0153a11": "世尊廣說。過去世時耆域為將販賣轉易。嘗",
    "T53n2121_028:0153a12": "驅千疋馬往詣他國。中路有一馬產駒。以駒",
    "T53n2121_028:0153a13": "乞人進至他國。與國主相見。王語馬將。君此",
    "T53n2121_028:0153a14": "千疋皆是凡馬。一馬悲鳴其聲有異必生[馬*父]",
    "T53n2121_028:0153a15": "駒。其駒長大者價當千馬。若得此駒諸馬盡",
    "T53n2121_028:0153a16": "買不爾不須。馬將追乞駒處。其駒未經旬日",
    "T53n2121_028:0153a17": "便作人語。語其主曰。若使馬將來求我者。得",
    "T53n2121_028:0153a18": "五百謂馬可與。馬將求以一疋始馬贖之。其",
    "T53n2121_028:0153a19": "人答曰。吾本不強從君索。勤苦養活。君今",
    "T53n2121_028:0153a20": "欲須。以五百疋馬贖當相還也。遂從之。先薄",
    "T53n2121_028:0153a21": "賤馬駒。今留槃特。後皆貴重。槃特因緣",
    "T53n2121_028:0153a22": "久矣。非適今日(出請磐特比丘經)。",
    "T53n2121_028:0153a23": "瓶沙王有四種畏九",
    "T53n2121_028:0153a24": "昔瓶沙王先祖。治罪人法。若作賊者以手拍",
    "T53n2121_028:0153a25": "頭。賊大慚愧與死無異。後更不作。至父王時",
    "T53n2121_028:0153a26": "治。若作賊者驅令出城以為嚴教。賊悉慚愧",
    "T53n2121_028:0153a27": "與死無殊。後更不作。洴沙嗣立。若作賊者驅",
    "T53n2121_028:0153a28": "令出國。時有一賊七反驅出。猶故復還劫殺",
    "T53n2121_028:0153a29": "村城。最後縛送。王言。將去截其小指。時有司",
    "T53n2121_028:0153b01": "急截恐王有悔。王自試嚙指痛殊難忍即追",
    "T53n2121_028:0153b02": "莫截。臣答王言。已截。王甚愁悔。即自念言。",
    "T53n2121_028:0153b03": "我為法王之末。而為非法之始。夫為王者憂",
    "T53n2121_028:0153b04": "念民下。而截人指。即自命駕。詣佛白言。我曾",
    "T53n2121_028:0153b05": "祖先王迄至父王。皆以法治民。及到我身。為",
    "T53n2121_028:0153b06": "惡日滋正化漸薄。謬得為王傷截人體。自惟",
    "T53n2121_028:0153b07": "無道愧懼實深。佛告大王。治國之法。盜至幾",
    "T53n2121_028:0153b08": "錢罪應至死至幾出國。齊幾用刑。王曰。世尊。",
    "T53n2121_028:0153b09": "以十九古錢為一罽利沙槃分。一罽利沙槃",
    "T53n2121_028:0153b10": "為四分。若盜一分罪應至死。佛為說法。王禮",
    "T53n2121_028:0153b11": "佛而退。時諸比丘言。云何瓶沙王畏罪乃爾。",
    "T53n2121_028:0153b12": "佛言。其不但今世畏罪。過去有國名曰迦尸。",
    "T53n2121_028:0153b13": "王號名稱。時國人民。工巧伎術無不悉備以",
    "T53n2121_028:0153b14": "自生活。若無工伎者謂之愚癡。若作賊者亦",
    "T53n2121_028:0153b15": "名愚癡。時有一人作賊縛送王所。王言。止止。",
    "T53n2121_028:0153b16": "彼人失財此人作賊。我復何用共作惡為。思",
    "T53n2121_028:0153b17": "惟。昔來始一癡人。是愚癡人不能滿千我應",
    "T53n2121_028:0153b18": "命終。即持愚人付於大臣云。我須千愚癡人",
    "T53n2121_028:0153b19": "用作大會。收覓數滿白我令知。臣執持愚人",
    "T53n2121_028:0153b20": "繫在一處。王尋念言。是愚癡者將無自苦。便",
    "T53n2121_028:0153b21": "告大臣。好看此人莫令羸瘦。著我無憂園中。",
    "T53n2121_028:0153b22": "五欲娛樂伎樂供給。大臣奉教。欲取王意加",
    "T53n2121_028:0153b23": "情看視。如是不久其數滿千。臣啟滿千。更須",
    "T53n2121_028:0153b24": "何等當速辦之。王聞此言。甚大愁憂。昔來久",
    "T53n2121_028:0153b25": "遠始有其一人。如何今者倏已千數。將是末",
    "T53n2121_028:0153b26": "世惡法增長。王勅群臣。灑掃園內燒香懸繒。",
    "T53n2121_028:0153b27": "備辦種種餚饍飲食。王與群臣十八部眾詣",
    "T53n2121_028:0153b28": "無憂園。勅現愚人見其衣破垢膩爪長髮亂。",
    "T53n2121_028:0153b29": "即勅沐浴剪髮截甲。給以新衣。然後將來各",
    "T53n2121_028:0153c01": "與種種飲食財寶。恣其所須。語令還家供養",
    "T53n2121_028:0153c02": "父母。勤修產業莫復作賊。愚人聞勅歡喜奉",
    "T53n2121_028:0153c03": "行。時王以位授其太子。出家入山學仙人法。",
    "T53n2121_028:0153c04": "時國王者洴沙是也。常畏罪報。佛言。洴沙",
    "T53n2121_028:0153c05": "王。不但今世教令斬指追即還悔。過去世時",
    "T53n2121_028:0153c06": "有婆羅門。無有錢財以乞自活。是婆羅門妻",
    "T53n2121_028:0153c07": "不生兒子。家本有那俱羅蟲。便生一子。婆羅",
    "T53n2121_028:0153c08": "門念如兒想。那俱羅子於婆羅門亦如父想。",
    "T53n2121_028:0153c09": "少時婦生一子。行乞食時便勅婦言。汝若出",
    "T53n2121_028:0153c10": "行當將兒去。婦與兒食往比舍寄舂。兒有酥",
    "T53n2121_028:0153c11": "酪香氣。毒蛇張口吐毒欲殺小兒。那俱羅蟲",
    "T53n2121_028:0153c12": "便作是念。我父母不在。云何毒蛇欲殺我弟。",
    "T53n2121_028:0153c13": "即殺毒蛇斷為七分。以血塗口當門而立。欲",
    "T53n2121_028:0153c14": "令父母見之歡喜。時婆羅門。始從外來遙見",
    "T53n2121_028:0153c15": "其婦於舍外。便瞋恚言。我教行時當將兒",
    "T53n2121_028:0153c16": "去。何以獨行。父當入門見那俱羅口脣有血。",
    "T53n2121_028:0153c17": "即作是念。我夫婦不在。那俱羅於後將無殺",
    "T53n2121_028:0153c18": "噉我兒。以杖打殺那俱羅。入門見其兒。坐於",
    "T53n2121_028:0153c19": "庭中[口*數]指而戲。又見毒蛇七分甚大憂悔。是",
    "T53n2121_028:0153c20": "那俱羅救我子命。我不善觀卒便殺之可痛",
    "T53n2121_028:0153c21": "可憐。即便迷悶僻地。時空中有天。即說偈",
    "T53n2121_028:0153c22": "言。",
    "T53n2121_028:0153c23": "　宜審諦觀察　　勿行卒威怒",
    "T53n2121_028:0153c24": "　善友恩愛離　　抂害信傷苦",
    "T53n2121_028:0153c25": "時婆羅門者。今洴沙王也(出僧祇律第二卷)。",
    "T53n2121_028:0153c26": "瓶沙王樂食而死生四天王天十",
    "T53n2121_028:0153c27": "瓶沙王問目連。何處天有好食。目連嘆曰。四",
    "T53n2121_028:0153c28": "天王天。瓶沙應生兜率。即念先生此天。後生",
    "T53n2121_028:0153c29": "兜率。命終為毘沙門王太子。名曰最勝子。如",
    "T53n2121_028:0154a01": "目連施設所說。始人者以胸臆行名為摩睺",
    "T53n2121_028:0154a02": "勒。生三手眾生名為象。問曰。何故說人。或",
    "T53n2121_028:0154a03": "是摩睺勒。或是象。答曰。證彼眾生從光音天",
    "T53n2121_028:0154a04": "終來生於此。當時生畜生中。但形如人。飲食",
    "T53n2121_028:0154a05": "惡意惡巧詐滋多。故人相轉滅遂成畜生。形",
    "T53n2121_028:0154a06": "如蝦蟇(出鞞婆沙第十四卷)。",
    "T53n2121_028:0154a07": "瓶沙王與弗迦沙王親厚更獻珍異十一",
    "T53n2121_028:0154a08": "時王舍國王。名曰洴沙。少作太子常求五",
    "T53n2121_028:0154a09": "願。一者曼我年少為王。二者令我國中有",
    "T53n2121_028:0154a10": "佛。三者使我常往來。四者常聽說經。五者聞",
    "T53n2121_028:0154a11": "疾開解得須陀洹。王皆得之。時王舍國北遊",
    "T53n2121_028:0154a12": "異國。國名德差伊羅。王名弗迦沙。甚自高絕。",
    "T53n2121_028:0154a13": "宿曾見佛受佛經道。學身中六分經。謂地水",
    "T53n2121_028:0154a14": "火風空心。而洴沙王。與弗沙王生未相見。",
    "T53n2121_028:0154a15": "遙相愛敬有如兄弟。常通書記更相問遺。弗",
    "T53n2121_028:0154a16": "迦沙王國中生一蓮華。而有千葉皆作金色。",
    "T53n2121_028:0154a17": "遣遺洴沙王。洴沙王。見華大歡喜言。弗迦",
    "T53n2121_028:0154a18": "沙王。遺我物甚奇有異。洴沙王。作書與弗",
    "T53n2121_028:0154a19": "迦沙王言。我國中有金銀珍寶甚多。我不用",
    "T53n2121_028:0154a20": "為寶。今我國中生一人華。字佛。紫磨金色身",
    "T53n2121_028:0154a21": "有三十二相。弗迦沙王。聞佛聲歡喜踊躍。作",
    "T53n2121_028:0154a22": "書與洴沙王。佛教戒所行願具告意。弗迦",
    "T53n2121_028:0154a23": "沙王。却後數日自念言。人命不可知在呼吸",
    "T53n2121_028:0154a24": "間。我不能復待洴沙報書。勅諸小國王及群",
    "T53n2121_028:0154a25": "臣。嚴駕發行欲詣佛所。道逢洴沙王書。書",
    "T53n2121_028:0154a26": "上言。佛教人棄家捐妻子斷愛欲。當除鬚髮",
    "T53n2121_028:0154a27": "著法衣作沙門。又疏十二因緣。送與弗迦沙",
    "T53n2121_028:0154a28": "王。弗迦沙王。讀書竟自思念。夜人定後群臣",
    "T53n2121_028:0154a29": "百官眾皆臥出。寂然無聲竊起亡去。入丘",
    "T53n2121_028:0154b01": "墓間便自剃頭。被法衣作沙門。佛以天眼見",
    "T53n2121_028:0154b02": "弗迦沙。到王舍城止於窯家。佛念。弗迦沙",
    "T53n2121_028:0154b03": "王命盡明日。即飛到窯家願寄一宿。窯家",
    "T53n2121_028:0154b04": "報言。可得相容。佛於一處端坐。便自念言。是",
    "T53n2121_028:0154b05": "弗迦沙安諦寂寞。起到弗迦沙前。問言。卿",
    "T53n2121_028:0154b06": "師受誰道作沙門耶。報言。我聞有佛今師事",
    "T53n2121_028:0154b07": "之。佛念。是賢者為用我故作沙門。當為說宿",
    "T53n2121_028:0154b08": "命時所知經。爾乃解耳。佛言。我為卿說經事。",
    "T53n2121_028:0154b09": "善聽之。弗迦沙言善。佛為說法。得第三阿那",
    "T53n2121_028:0154b10": "含道。能知是佛耳。即起為佛作禮。明日入城",
    "T53n2121_028:0154b11": "未遠。有少齒牛觸抵弗迦沙。諸比丘白佛言。",
    "T53n2121_028:0154b12": "佛昨於窯家為說經。沙門為犇牛所抵殺。",
    "T53n2121_028:0154b13": "當趣何道。佛言。我為說經即得阿那含。生十",
    "T53n2121_028:0154b14": "六天上得阿羅漢。令諸比丘共取弗迦沙身。",
    "T53n2121_028:0154b15": "好收葬之。於其上起塔(出洴沙王五願經又出弗迦沙王因緣經)。",
    "T53n2121_028:0154b16": "赤馬天子問佛無生死處十二",
    "T53n2121_028:0154b17": "時有赤馬天子。容色絕妙。於後夜時來詣佛",
    "T53n2121_028:0154b18": "所。白佛言。世尊。頗有能行過世界邊。至不生",
    "T53n2121_028:0154b19": "不老不死處不。佛告赤馬。無有能至者。赤馬",
    "T53n2121_028:0154b20": "天子又白佛言。奇哉世尊。善說斯義。如世尊",
    "T53n2121_028:0154b21": "說。所以者何。自憶宿命。名曰赤馬。作外道仙",
    "T53n2121_028:0154b22": "人。得神通離諸愛欲。我時作念。我有如是捷",
    "T53n2121_028:0154b23": "疾神足。如健士夫以利箭橫射。過多羅樹影",
    "T53n2121_028:0154b24": "頃。能登須彌。至一須彌。足躡東海超至西海。",
    "T53n2121_028:0154b25": "我念神力捷疾今求世界邊。便發足去。唯除",
    "T53n2121_028:0154b26": "食息便利。減節睡眠常行百歲。於路命終竟",
    "T53n2121_028:0154b27": "不得至。即沒不現(出雜阿含第二十九卷)。",
    "T53n2121_028:0154b28": "多智王佯狂免禍十三",
    "T53n2121_028:0154b29": "外國有惡雨。若墮江湖河井陂池。人食之者",
    "T53n2121_028:0154c01": "狂醉七日。有國王。多智善知惡雨見雲以",
    "T53n2121_028:0154c02": "知。使蓋一井令雨不入。時百官群臣食惡雨",
    "T53n2121_028:0154c03": "水。舉朝皆狂。脫衣赤裸泥土塗頭坐王殿上。",
    "T53n2121_028:0154c04": "唯王一人獨不狂耳。一切群臣不自知狂。反",
    "T53n2121_028:0154c05": "謂王狂。何故著衣獨異眾人。皆相謂言。此非",
    "T53n2121_028:0154c06": "小事思共宜之。王恐諸臣欲反便自怖懅。",
    "T53n2121_028:0154c07": "語諸臣言。我有良藥能自愈病。諸人小停待",
    "T53n2121_028:0154c08": "我服藥。王便入內脫衣同其而出。一切群臣",
    "T53n2121_028:0154c09": "見皆大喜。七日之後群臣醒悟大自慚愧。各",
    "T53n2121_028:0154c10": "著衣冠而來朝會。王故如前赤裸而坐。諸臣",
    "T53n2121_028:0154c11": "皆驚怪而問言。王常多智。何故若是。王答臣",
    "T53n2121_028:0154c12": "言。我心常定無變易也。以汝狂故反謂我狂。",
    "T53n2121_028:0154c13": "非實心也(出雜譬喻經第四卷)。",
    "T53n2121_028:0154c14": "經律異相卷第二十八"
}