{
    "T07n0220_554:0853a02": "大般若波羅蜜多經卷第五百五",
    "T07n0220_554:0853a03": "十四",
    "T07n0220_554:0853a05": "三藏法師玄奘奉 詔譯",
    "T07n0220_554:0853a06": "第四分堅固品第二十七之二",
    "T07n0220_554:0853a07": "[0853a07] 「善現當知！若菩薩摩訶薩能如是住甚深般",
    "T07n0220_554:0853a08": "若波羅蜜多，則為十方無量、無數、無邊世界",
    "T07n0220_554:0853a09": "現在如來、應、正等覺，苾芻等眾前後圍繞，宣",
    "T07n0220_554:0853a10": "說般若波羅蜜多。處大眾中自然歡喜稱揚讚",
    "T07n0220_554:0853a11": "歎是菩薩摩訶薩名字、種姓、色相功德，所謂",
    "T07n0220_554:0853a12": "安住甚深般若波羅蜜多真淨功德。[0853a12] 「善現當",
    "T07n0220_554:0853a13": "知！如我今者為眾宣說甚深般若波羅蜜多，",
    "T07n0220_554:0853a14": "在大眾中自然歡喜稱揚讚歎寶幢菩薩摩",
    "T07n0220_554:0853a15": "訶薩等諸菩薩摩訶薩，及餘現住不動佛所",
    "T07n0220_554:0853a16": "淨修梵行住深般若波羅蜜多諸菩薩摩訶",
    "T07n0220_554:0853a17": "薩名字、種姓、色相功德，所謂安住甚深般若",
    "T07n0220_554:0853a18": "波羅蜜多真淨功德。現在十方無量、無數、無",
    "T07n0220_554:0853a19": "邊世界一切如來、應、正等覺為眾宣說甚深",
    "T07n0220_554:0853a20": "般若波羅蜜多，於彼亦有諸菩薩摩訶薩淨",
    "T07n0220_554:0853a21": "修梵行，不離般若波羅蜜多。彼諸如來、應、正",
    "T07n0220_554:0853a22": "等覺，各於眾中自然歡喜稱揚讚歎彼菩薩摩",
    "T07n0220_554:0853a23": "訶薩名字、種姓、色相功德，所謂不離甚深般",
    "T07n0220_554:0853a24": "若波羅蜜多真淨功德。」[0853a24] 爾時，善現便白佛言：",
    "T07n0220_554:0853a25": "「一切如來、應、正等覺為眾宣說甚深般若波羅",
    "T07n0220_554:0853a26": "蜜多時，皆在眾中自然歡喜稱揚讚歎一切",
    "T07n0220_554:0853a27": "菩薩摩訶薩眾名字、種姓、色相功德耶？」[0853a27] 佛言：",
    "T07n0220_554:0853a28": "「不也！非諸如來、應、正等覺為眾宣說甚深般",
    "T07n0220_554:0853a29": "若波羅蜜多時，皆在眾中自然歡喜稱揚讚",
    "T07n0220_554:0853b01": "歎一切菩薩摩訶薩眾名字、種姓、色相功德。",
    "T07n0220_554:0853b02": "善現當知！有菩薩摩訶薩已於無上正等菩",
    "T07n0220_554:0853b03": "提得不退轉，行深般若波羅蜜多方便善巧，",
    "T07n0220_554:0853b04": "是菩薩摩訶薩蒙諸如來、應、正等覺為眾宣說",
    "T07n0220_554:0853b05": "甚深般若波羅蜜多時，在大眾中自然歡喜",
    "T07n0220_554:0853b06": "稱揚讚歎名字、種姓、色相功德。」[0853b06] 具壽善現復",
    "T07n0220_554:0853b07": "白佛言：「頗有菩薩摩訶薩眾未於無上正等",
    "T07n0220_554:0853b08": "菩提得不退轉，而蒙如來、應、正等覺為眾宣",
    "T07n0220_554:0853b09": "說甚深般若波羅蜜多時，在大眾中自然歡",
    "T07n0220_554:0853b10": "喜稱揚讚歎名字、種姓、色相功德耶？」[0853b10] 佛言：「亦",
    "T07n0220_554:0853b11": "有！謂有菩薩摩訶薩眾雖於無上正等菩提未",
    "T07n0220_554:0853b12": "得不退，而修般若波羅蜜多方便善巧，是菩",
    "T07n0220_554:0853b13": "薩摩訶薩亦蒙如來、應、正等覺為眾宣說甚深",
    "T07n0220_554:0853b14": "般若波羅蜜多時，在大眾中自然歡喜稱揚",
    "T07n0220_554:0853b15": "讚歎名字、種姓、色相功德。」[0853b15] 具壽善現復白佛",
    "T07n0220_554:0853b16": "言：「此所說者是何菩薩摩訶薩耶？」[0853b16] 佛告善現：",
    "T07n0220_554:0853b17": "「有諸菩薩摩訶薩眾隨不動佛為菩薩時所修",
    "T07n0220_554:0853b18": "而學、所行而住，修行般若波羅蜜多方便善",
    "T07n0220_554:0853b19": "巧。是菩薩摩訶薩雖於無上正等菩提未得",
    "T07n0220_554:0853b20": "不退，而蒙如來、應、正等覺為眾宣說甚深般",
    "T07n0220_554:0853b21": "若波羅蜜多時，在大眾中自然歡喜稱揚讚",
    "T07n0220_554:0853b22": "歎名字、種姓、色相功德。復有菩薩摩訶薩眾",
    "T07n0220_554:0853b23": "隨寶幢菩薩摩訶薩等所修而學、所行而住，",
    "T07n0220_554:0853b24": "修行般若波羅蜜多方便善巧，是菩薩摩訶",
    "T07n0220_554:0853b25": "薩雖於無上正等菩提未得不退，而蒙如來、",
    "T07n0220_554:0853b26": "應、正等覺為眾宣說甚深般若波羅蜜多時，",
    "T07n0220_554:0853b27": "在大眾中自然歡喜稱揚讚歎名字、種姓、色相",
    "T07n0220_554:0853b28": "功德。[0853b28] 「復次，善現！有菩薩摩訶薩行深般若波",
    "T07n0220_554:0853b29": "羅蜜多，於一切法無生性中，雖深信解而未",
    "T07n0220_554:0853c01": "證得無生法忍，於一切法皆寂靜性，雖深信",
    "T07n0220_554:0853c02": "解而未得入不退轉地，是菩薩摩訶薩已住",
    "T07n0220_554:0853c03": "般若波羅蜜多方便善巧，亦蒙如來、應、正等",
    "T07n0220_554:0853c04": "覺為眾宣說甚深般若波羅蜜多時，在大眾",
    "T07n0220_554:0853c05": "中自然歡喜稱揚讚歎名字、種姓、色相功德。",
    "T07n0220_554:0853c06": "善現當知！若菩薩摩訶薩蒙諸如來、應、正等",
    "T07n0220_554:0853c07": "覺為眾宣說甚深般若波羅蜜多時，在大眾",
    "T07n0220_554:0853c08": "中自然歡喜稱揚讚歎名字、種姓、色相功德，是",
    "T07n0220_554:0853c09": "菩薩摩訶薩超諸聲聞及獨覺地，近得無上",
    "T07n0220_554:0853c10": "正等菩提不退轉記。所以者何？是菩薩摩訶",
    "T07n0220_554:0853c11": "薩修行般若波羅蜜多方便善巧，必當安住",
    "T07n0220_554:0853c12": "不退轉地，疾證無上正等菩提。[0853c12] 「復次，善現！若",
    "T07n0220_554:0853c13": "菩薩摩訶薩聞說如是甚深般若波羅蜜多所",
    "T07n0220_554:0853c14": "有義趣深心信解，無惑、無疑、不迷、不悶，但作",
    "T07n0220_554:0853c15": "是念：『如佛所說甚深般若波羅蜜多，理趣必",
    "T07n0220_554:0853c16": "然，定非顛倒。』是菩薩摩訶薩應作是念：『我於",
    "T07n0220_554:0853c17": "般若波羅蜜多甚深義趣深生信解，決定已",
    "T07n0220_554:0853c18": "於或復當於不動如來、應、正等覺及諸菩薩摩",
    "T07n0220_554:0853c19": "訶薩所，廣聞般若波羅蜜多，於深義趣深生",
    "T07n0220_554:0853c20": "信解，既信解已，勤修梵行，當得住於不退轉",
    "T07n0220_554:0853c21": "地，住是地已，疾證無上正等菩提。』善現當知！",
    "T07n0220_554:0853c22": "若菩薩摩訶薩但聞如是甚深般若波羅蜜",
    "T07n0220_554:0853c23": "多，尚獲無邊功德勝利，況深信解、如說修行，",
    "T07n0220_554:0853c24": "繫念思惟甚深義趣！是菩薩摩訶薩安住真",
    "T07n0220_554:0853c25": "如近一切智，疾證無上正等菩提，為諸有情",
    "T07n0220_554:0853c26": "宣說法要。」",
    "T07n0220_554:0853c27": "[0853c27] 爾時，善現便白佛言：「法離真如無別可得，為",
    "T07n0220_554:0853c28": "說何法安住真如？復說誰能近一切智，疾證無",
    "T07n0220_554:0853c29": "上正等菩提？誰復為誰說何法要？」[0853c29] 佛告善現：",
    "T07n0220_554:0854a01": "「汝所問言『法離真如無別可得？為說何法安",
    "T07n0220_554:0854a02": "住真如？復說誰能近一切智，疾證無上正等菩",
    "T07n0220_554:0854a03": "提？誰復為誰說何法？』者，如是！如是！如汝所說。",
    "T07n0220_554:0854a04": "法離真如都不可得，如何可說法住真如？[0854a04] 「善",
    "T07n0220_554:0854a05": "現！真如尚不可得，況別有法能住真如？豈復",
    "T07n0220_554:0854a06": "有能近一切智，疾證無上正等菩提？寧復有能",
    "T07n0220_554:0854a07": "為他說法？善現當知！真如不可自住真如，此",
    "T07n0220_554:0854a08": "中都無能、所住故；真如不能近一切智，此中",
    "T07n0220_554:0854a09": "都無能、所近故；真如不能證得無上正等菩",
    "T07n0220_554:0854a10": "提，此中都無能得、所得差別性故；真如不能",
    "T07n0220_554:0854a11": "為他說法，此中都無能、所說故。隨世俗故，說",
    "T07n0220_554:0854a12": "有菩薩行深般若波羅蜜多，安住真如，近一",
    "T07n0220_554:0854a13": "切智，疾證無上正等菩提，為諸有情宣說法",
    "T07n0220_554:0854a14": "要。」[0854a14] 時，天帝釋便白佛言：「如是般若波羅蜜多",
    "T07n0220_554:0854a15": "理趣甚深極難信解，諸菩薩摩訶薩行深般",
    "T07n0220_554:0854a16": "若波羅蜜多，雖知諸法皆不可得，而求無上",
    "T07n0220_554:0854a17": "正等菩提，欲為有情宣說法要，甚為難事。所",
    "T07n0220_554:0854a18": "以者何？定無有法能住真如，亦無有能近一",
    "T07n0220_554:0854a19": "切智、疾證無上正等菩提，亦無有能宣說法",
    "T07n0220_554:0854a20": "要，然諸菩薩聞如是事，心不沈沒、無惑、無疑、",
    "T07n0220_554:0854a21": "不驚、不恐亦不迷悶，如是等事甚為希有。」[0854a21] 爾",
    "T07n0220_554:0854a22": "時，善現謂帝釋言：「憍尸迦！如汝所說『諸菩薩",
    "T07n0220_554:0854a23": "眾聞甚深法，心不沈沒、無惑、無疑、不驚、不恐",
    "T07n0220_554:0854a24": "亦不迷悶，而求無上正等菩提，欲為有情宣",
    "T07n0220_554:0854a25": "說法要，極為難事甚希有！』者。憍尸迦！諸菩薩",
    "T07n0220_554:0854a26": "摩訶薩行深般若波羅蜜多，觀法皆空、都無",
    "T07n0220_554:0854a27": "所有，誰沈？誰沒？誰惑？誰疑？誰驚？誰恐？誰迷？誰",
    "T07n0220_554:0854a28": "悶？是故此事未為希有。然為有情愚癡顛倒，",
    "T07n0220_554:0854a29": "不能通達諸法皆空故，求菩提欲為宣說方",
    "T07n0220_554:0854b01": "便善巧，非極為難。」[0854b01] 天帝釋言：「尊者善現！諸有",
    "T07n0220_554:0854b02": "所說無不依空，是故所言常無滯礙。如有以",
    "T07n0220_554:0854b03": "箭仰射虛空，若遠若近俱無滯礙，尊者所說",
    "T07n0220_554:0854b04": "亦復如是，若深若淺一切依空，誰能於中敢",
    "T07n0220_554:0854b05": "作留難？」[0854b05] 時，天帝釋便白佛言：「我與尊者善現",
    "T07n0220_554:0854b06": "所說，為順如來實語、法語，於法隨法，為正",
    "T07n0220_554:0854b07": "說耶？」[0854b07] 爾時，世尊告天帝釋：「汝與善現諸有所",
    "T07n0220_554:0854b08": "言，皆順如來實語、法語，於法隨法，無顛倒",
    "T07n0220_554:0854b09": "說。何以故？憍尸迦！具壽善現所有辯才，無",
    "T07n0220_554:0854b10": "不依空而施設故。所以者何？具壽善現觀一",
    "T07n0220_554:0854b11": "切法皆畢竟空，尚不得甚深般若波羅蜜多，",
    "T07n0220_554:0854b12": "況有能行甚深般若波羅蜜多者！尚不得諸",
    "T07n0220_554:0854b13": "佛無上正等菩提，況有能證諸佛無上正等",
    "T07n0220_554:0854b14": "菩提者！尚不得一切智，況有能得一切智者！",
    "T07n0220_554:0854b15": "尚不得真如，況有能得真如成如來者！尚不",
    "T07n0220_554:0854b16": "得無生性，況有能證無生性者！尚不得菩提，",
    "T07n0220_554:0854b17": "況有能證佛菩提者！尚不得十力，況有能成",
    "T07n0220_554:0854b18": "十力者！尚不得四無所畏，況有能成四無所",
    "T07n0220_554:0854b19": "畏者！尚不得諸法，況有能說法者！何以故？憍",
    "T07n0220_554:0854b20": "尸迦！具壽善現於一切法住遠離住，於一切",
    "T07n0220_554:0854b21": "法住無所得住，觀一切法畢竟皆空，所能行",
    "T07n0220_554:0854b22": "等不可得故。[0854b22] 「憍尸迦！具壽善現於一切法住",
    "T07n0220_554:0854b23": "遠離住、無所得住，比諸菩薩摩訶薩眾所住",
    "T07n0220_554:0854b24": "般若波羅蜜多微妙行住，百分不及一，千分",
    "T07n0220_554:0854b25": "不及一，百千分不及一，乃至鄔波尼殺曇分",
    "T07n0220_554:0854b26": "亦不及一。何以故？憍尸迦！是諸菩薩摩訶薩",
    "T07n0220_554:0854b27": "眾所住般若波羅蜜多微妙行住，除如來住，",
    "T07n0220_554:0854b28": "於餘菩薩及諸聲聞、獨覺等住為最為勝、為",
    "T07n0220_554:0854b29": "尊為高、為妙為微妙、為上為無上。以是故，憍",
    "T07n0220_554:0854c01": "尸迦！若菩薩摩訶薩欲於一切有情眾中為",
    "T07n0220_554:0854c02": "最為勝、為尊為高、為妙為微妙、為上為無上",
    "T07n0220_554:0854c03": "者，當住般若波羅蜜多微妙行住無得暫捨。」",
    "T07n0220_554:0854c04": "第四分散花品第二十八",
    "T07n0220_554:0854c05": "[0854c05] 爾時，會中無量無數三十三天歡喜踊躍，各取",
    "T07n0220_554:0854c06": "天上微妙音花，奉散如來及諸菩薩。[0854c06] 是時，眾",
    "T07n0220_554:0854c07": "內六千苾芻俱從座起頂禮佛足，偏覆左肩，",
    "T07n0220_554:0854c08": "右膝著地，向薄伽梵曲躬合掌。佛神力故，各",
    "T07n0220_554:0854c09": "於掌中微妙音花自然盈滿。是苾芻眾踊躍",
    "T07n0220_554:0854c10": "歡喜得未曾有，各以此花奉散佛上及諸菩",
    "T07n0220_554:0854c11": "薩，既散花已同發願言：「我等用斯勝善根力，",
    "T07n0220_554:0854c12": "願常安住甚深般若波羅蜜多微妙行住，速",
    "T07n0220_554:0854c13": "趣無上正等菩提。」[0854c13] 爾時，世尊即便微笑。如佛",
    "T07n0220_554:0854c14": "常法，從其面門放種種光，青黃赤白紅紫碧",
    "T07n0220_554:0854c15": "綠金銀頗胝，傍照無邊諸佛國土，上至梵世",
    "T07n0220_554:0854c16": "下徹風輪，漸復還來繞佛右轉，經三匝已從",
    "T07n0220_554:0854c17": "頂上入。[0854c17] 時，阿難陀即從座起，禮佛合掌白言：",
    "T07n0220_554:0854c18": "「世尊！何因何緣現此微笑？諸佛現笑非無因",
    "T07n0220_554:0854c19": "緣，唯願如來哀愍為說！」[0854c19] 爾時，佛告阿難陀",
    "T07n0220_554:0854c20": "言：「此諸苾芻於當來世星喻劫中皆得作佛，",
    "T07n0220_554:0854c21": "同名散花，十號具足，聲聞僧數一切皆等，壽",
    "T07n0220_554:0854c22": "量亦等二十千劫。彼一一佛所演言教，理趣",
    "T07n0220_554:0854c23": "深廣流布天、人，正法住世俱二萬劫。彼諸佛",
    "T07n0220_554:0854c24": "土廣博嚴淨，人物熾盛安隱豐樂。彼諸如來",
    "T07n0220_554:0854c25": "各於自土，將諸弟子循環遊歷村城、聚落、國",
    "T07n0220_554:0854c26": "邑、王都，轉妙法輪度天、人眾，令獲殊勝利益",
    "T07n0220_554:0854c27": "安樂。彼諸世尊往來住處，晝夜常雨五色妙",
    "T07n0220_554:0854c28": "花。由此因緣，故我微笑。是故，慶喜！若菩薩摩",
    "T07n0220_554:0854c29": "訶薩欲得安住最勝住者，當住般若波羅蜜",
    "T07n0220_554:0855a01": "多微妙行住。若菩薩摩訶薩欲得安住如來",
    "T07n0220_554:0855a02": "住者，當住般若波羅蜜多微妙行住。[0855a02] 「慶喜當",
    "T07n0220_554:0855a03": "知！若菩薩摩訶薩精勤修學甚深般若波羅",
    "T07n0220_554:0855a04": "蜜多令得究竟，是菩薩摩訶薩先世或從人",
    "T07n0220_554:0855a05": "中沒已還生此處，或從&#x89A9;史多天上沒來生",
    "T07n0220_554:0855a06": "人間。所以者何？彼於先世或在人中、或居天",
    "T07n0220_554:0855a07": "上，由曾廣聞甚深般若波羅蜜多故，於今生",
    "T07n0220_554:0855a08": "能勤修學甚深般若波羅蜜多。慶喜當知！如",
    "T07n0220_554:0855a09": "來現見，若菩薩摩訶薩能勤修學甚深般若波",
    "T07n0220_554:0855a10": "羅蜜多，於身、命、財無所顧者，定於無上正等",
    "T07n0220_554:0855a11": "菩提得不退轉。[0855a11] 「復次，慶喜！若有情類愛樂聽",
    "T07n0220_554:0855a12": "聞甚深般若波羅蜜多，聞已受持、讀誦、書寫、",
    "T07n0220_554:0855a13": "精勤修學、如理思惟，為菩薩乘善男子等宣",
    "T07n0220_554:0855a14": "說、開示、教誡、教授。當知彼人是大菩薩，曾於",
    "T07n0220_554:0855a15": "過去親從如來、應、正等覺聞說如是甚深般若",
    "T07n0220_554:0855a16": "波羅蜜多，聞已受持、讀誦、書寫、精勤修學、如理",
    "T07n0220_554:0855a17": "思惟，亦曾為他宣說、開示、教誡、教授甚深般",
    "T07n0220_554:0855a18": "若波羅蜜多故，於今生能辦是事。慶喜當知！",
    "T07n0220_554:0855a19": "是有情類曾於過去無量佛所種諸善根故，",
    "T07n0220_554:0855a20": "於今生能作是事。此有情類應作是思：『我先",
    "T07n0220_554:0855a21": "非唯從聲聞等聞說如是甚深般若波羅蜜",
    "T07n0220_554:0855a22": "多，定從如來、應、正等覺聞說如是甚深般若",
    "T07n0220_554:0855a23": "波羅蜜多；我先非唯於聲聞等親近、供養、種",
    "T07n0220_554:0855a24": "諸善根，定於如來、應、正等覺親近、供養、種諸",
    "T07n0220_554:0855a25": "善根。由是因緣，今得聞此甚深般若波羅蜜",
    "T07n0220_554:0855a26": "多，愛樂、受持、讀誦、書寫、精勤修學、如理思惟，",
    "T07n0220_554:0855a27": "廣為有情宣說無倦。』[0855a27] 「復次，慶喜！若有情類不",
    "T07n0220_554:0855a28": "驚不怖，愛樂聽聞甚深般若波羅蜜多，聞已",
    "T07n0220_554:0855a29": "受持、讀誦、書寫、精勤修學、如理思惟，若法、若",
    "T07n0220_554:0855b01": "義、若文、若意皆善通達隨順修行，是諸有情",
    "T07n0220_554:0855b02": "則為現見我等如來、應、正等覺。慶喜當知！若",
    "T07n0220_554:0855b03": "有情類聞說如是甚深般若波羅蜜多所有義",
    "T07n0220_554:0855b04": "趣，深心信解、不生毀謗、不可沮壞。是諸有情",
    "T07n0220_554:0855b05": "已曾供養無量諸佛，於諸佛所多種善根，亦",
    "T07n0220_554:0855b06": "為無量善友攝受。[0855b06] 「復次，慶喜！若諸有情能於",
    "T07n0220_554:0855b07": "如來、應、正等覺勝福田所種諸善根，雖定當",
    "T07n0220_554:0855b08": "得或聲聞果、或獨覺果、或如來果，而證無上正",
    "T07n0220_554:0855b09": "等菩提，要於般若波羅蜜多甚深義趣善達",
    "T07n0220_554:0855b10": "無礙，精進修行諸菩薩行令極圓滿。慶喜當",
    "T07n0220_554:0855b11": "知！若菩薩摩訶薩能於般若波羅蜜多甚深",
    "T07n0220_554:0855b12": "義趣善達無礙，精進修行諸菩薩行令極圓",
    "T07n0220_554:0855b13": "滿，是菩薩摩訶薩不證無上正等菩提，而住",
    "T07n0220_554:0855b14": "聲聞、獨覺地者，必無是處。是故菩薩摩訶薩",
    "T07n0220_554:0855b15": "眾欲得無上正等菩提，應於般若波羅蜜多",
    "T07n0220_554:0855b16": "甚深義趣善達無礙，精進修行諸菩薩行令",
    "T07n0220_554:0855b17": "極圓滿。[0855b17] 「是故，慶喜！我以般若波羅蜜多甚深",
    "T07n0220_554:0855b18": "經典付囑於汝，應正受持、讀誦、通利，莫令忘",
    "T07n0220_554:0855b19": "失。慶喜當知！除此般若波羅蜜多甚深經典，",
    "T07n0220_554:0855b20": "受持諸餘我所說法，設有忘失其罪尚輕。若",
    "T07n0220_554:0855b21": "於般若波羅蜜多甚深經典不善受持，下至",
    "T07n0220_554:0855b22": "一句有所忘失，其罪甚重。慶喜當知！若於般",
    "T07n0220_554:0855b23": "若波羅蜜多甚深經典，下至一句能善受持",
    "T07n0220_554:0855b24": "不忘失者獲福無量。若於般若波羅蜜多甚",
    "T07n0220_554:0855b25": "深經典不善受持，下至一句有忘失者，所獲",
    "T07n0220_554:0855b26": "重罪同前福量。是故，慶喜！我以般若波羅蜜",
    "T07n0220_554:0855b27": "多甚深經典慇懃付汝，當正受持、讀誦、通利、",
    "T07n0220_554:0855b28": "如理思惟、廣為他說、分別開示，令受持者究",
    "T07n0220_554:0855b29": "竟解了文義意趣。[0855b29] 「慶喜當知！若菩薩摩訶薩",
    "T07n0220_554:0855c01": "於深般若波羅蜜多，受持、讀誦、究竟通利、如",
    "T07n0220_554:0855c02": "理思惟、廣為他說，分別開示令其解了，是菩",
    "T07n0220_554:0855c03": "薩摩訶薩則為受持攝取過去、未來、現在諸佛",
    "T07n0220_554:0855c04": "世尊所證無上正等菩提生長之處。慶喜當",
    "T07n0220_554:0855c05": "知！若有情類起殷淨心現於我所，欲持種種",
    "T07n0220_554:0855c06": "上妙花鬘乃至燈明，供養恭敬、尊重讚歎無",
    "T07n0220_554:0855c07": "懈倦者，當於般若波羅蜜多至心聽聞、受持、",
    "T07n0220_554:0855c08": "讀誦、究竟通利、如理思惟、廣為他說，分別開",
    "T07n0220_554:0855c09": "示令其解了，或復書寫眾寶莊嚴，恒以種",
    "T07n0220_554:0855c10": "種上妙花鬘乃至燈明，供養恭敬、尊重讚歎",
    "T07n0220_554:0855c11": "不應懈息。[0855c11] 「慶喜當知！若菩薩摩訶薩供養恭",
    "T07n0220_554:0855c12": "敬、尊重讚歎甚深般若波羅蜜多，則為現前",
    "T07n0220_554:0855c13": "供養恭敬、尊重讚歎我及十方三世諸佛。慶",
    "T07n0220_554:0855c14": "喜當知！若菩薩摩訶薩聞深般若波羅蜜多，",
    "T07n0220_554:0855c15": "起殷淨心恭敬愛樂，即於過去、未來、現在一",
    "T07n0220_554:0855c16": "切如來、應、正等覺所證無上正等菩提，起殷",
    "T07n0220_554:0855c17": "淨心恭敬愛樂。慶喜！汝若愛樂於我、不捨於",
    "T07n0220_554:0855c18": "我，亦當愛樂、不捨般若波羅蜜多甚深經典，",
    "T07n0220_554:0855c19": "下至一句勿令忘失。[0855c19] 「慶喜！我說如是般若波",
    "T07n0220_554:0855c20": "羅蜜多甚深經典付囑因緣，雖經無量百千",
    "T07n0220_554:0855c21": "大劫亦不可盡。舉要言之，如我既是汝等大",
    "T07n0220_554:0855c22": "師，甚深般若波羅蜜多當知亦是汝等大師，",
    "T07n0220_554:0855c23": "汝等天、人、阿素洛等敬重於我，亦當敬重甚",
    "T07n0220_554:0855c24": "深般若波羅蜜多。是故，慶喜我以無量善巧",
    "T07n0220_554:0855c25": "方便，付汝般若波羅蜜多甚深經典，汝當受",
    "T07n0220_554:0855c26": "持無令忘失。我今持此甚深般若波羅蜜多，",
    "T07n0220_554:0855c27": "對諸天、人、阿素洛等無量大眾付囑於汝，應",
    "T07n0220_554:0855c28": "正受持勿令忘失。[0855c28] 「慶喜！我今實言告汝，諸有",
    "T07n0220_554:0855c29": "淨信欲不捨佛、欲不捨法、欲不捨僧，復欲不",
    "T07n0220_554:0856a01": "捨三世諸佛所證無上正等菩提，定不應捨",
    "T07n0220_554:0856a02": "甚深般若波羅蜜多，如是名為我等諸佛教",
    "T07n0220_554:0856a03": "誡教授諸弟子法。[0856a03] 「慶喜當知！若善男子、善女",
    "T07n0220_554:0856a04": "人等愛樂聽聞甚深般若波羅蜜多，受持、讀",
    "T07n0220_554:0856a05": "誦、究竟通利、如理思惟，以無量門廣為他說，",
    "T07n0220_554:0856a06": "分別開示施設建立，令其解了精進修行；是",
    "T07n0220_554:0856a07": "善男子、善女人等疾證無上正等菩提，能近",
    "T07n0220_554:0856a08": "圓滿一切智智。所以者何？諸佛無上正等菩",
    "T07n0220_554:0856a09": "提、一切智智皆依如是甚深般若波羅蜜多",
    "T07n0220_554:0856a10": "而得生故。慶喜當知！三世諸佛皆依如是甚",
    "T07n0220_554:0856a11": "深般若波羅蜜多，出生無上正等菩提。是故，",
    "T07n0220_554:0856a12": "慶喜！若菩薩摩訶薩欲得無上正等菩提，當",
    "T07n0220_554:0856a13": "勤精進修學如是甚深般若波羅蜜多。所以",
    "T07n0220_554:0856a14": "者何？甚深般若波羅蜜多是諸菩薩摩訶薩",
    "T07n0220_554:0856a15": "母，生諸菩薩摩訶薩故。[0856a15] 「慶喜當知！若菩薩摩",
    "T07n0220_554:0856a16": "訶薩勤學六種波羅蜜多，速證無上正等菩",
    "T07n0220_554:0856a17": "提。是故，慶喜！我以此六波羅蜜多更付囑汝，",
    "T07n0220_554:0856a18": "當正受持無令忘失。所以者何？如是六種波",
    "T07n0220_554:0856a19": "羅蜜多是諸如來、應、正等覺無盡法藏，一切",
    "T07n0220_554:0856a20": "佛法從此生故。慶喜當知！十方三世諸佛世",
    "T07n0220_554:0856a21": "尊所說法要，皆是六種波羅蜜多無盡法藏",
    "T07n0220_554:0856a22": "之所流出。慶喜當知！十方三世諸佛世尊，皆",
    "T07n0220_554:0856a23": "依六種波羅蜜多無盡法藏精勤修學，證得無",
    "T07n0220_554:0856a24": "上正等菩提。慶喜當知！十方三世諸佛世尊",
    "T07n0220_554:0856a25": "聲聞弟子，皆依六種波羅蜜多無盡法藏精",
    "T07n0220_554:0856a26": "勤修學，已、正、當入無餘涅槃。[0856a26] 「復次，慶喜！假使",
    "T07n0220_554:0856a27": "汝為聲聞乘人說聲聞法，由此法故，三千大",
    "T07n0220_554:0856a28": "千世界有情一切皆得阿羅漢果，猶未為我",
    "T07n0220_554:0856a29": "作佛弟子所應作事。汝若能為菩薩乘人宣",
    "T07n0220_554:0856b01": "說一句甚深般若波羅蜜多相應之法，即名",
    "T07n0220_554:0856b02": "為我作佛弟子所應作事，我於此事深生隨",
    "T07n0220_554:0856b03": "喜，勝汝教化三千大千世界有情一切皆得",
    "T07n0220_554:0856b04": "阿羅漢果。[0856b04] 「復次，慶喜！假使三千大千世界一",
    "T07n0220_554:0856b05": "切有情，由他教力，非前非後皆得人身，俱時",
    "T07n0220_554:0856b06": "證得阿羅漢果，是諸阿羅漢所有施性、戒性、",
    "T07n0220_554:0856b07": "修性諸福業事，於汝意云何？彼福業事寧為",
    "T07n0220_554:0856b08": "多不？」[0856b08] 慶喜答言：「甚多！世尊！甚多！善逝！彼福業",
    "T07n0220_554:0856b09": "事無量無邊。」[0856b09] 佛告慶喜：「若有聲聞能為菩薩",
    "T07n0220_554:0856b10": "宣說般若波羅蜜多相應之法，經一日夜，所",
    "T07n0220_554:0856b11": "獲福聚甚多於彼。[0856b11] 「慶喜當知！置一日夜但經",
    "T07n0220_554:0856b12": "一日，復置一日但經半日，復置半日但經一",
    "T07n0220_554:0856b13": "時，復置一時但經食頃，復置食頃但經須臾，",
    "T07n0220_554:0856b14": "復置須臾但經俄爾，復置俄爾經彈指頃，是",
    "T07n0220_554:0856b15": "聲聞人能為菩薩宣說般若波羅蜜多相應之",
    "T07n0220_554:0856b16": "法，所獲福聚甚多於前。何以故？此聲聞人所",
    "T07n0220_554:0856b17": "獲福聚，超過一切聲聞、獨覺諸善根故。[0856b17] 「復次，",
    "T07n0220_554:0856b18": "慶喜！若菩薩摩訶薩為聲聞人宣說種種聲",
    "T07n0220_554:0856b19": "聞乘法，假使三千大千世界一切有情由此",
    "T07n0220_554:0856b20": "法故，悉皆證得阿羅漢果，皆具種種殊勝功",
    "T07n0220_554:0856b21": "德。於意云何？是菩薩摩訶薩由此因緣，所獲",
    "T07n0220_554:0856b22": "福聚寧為多不？」[0856b22] 慶喜答言：「甚多！世尊！甚多！善",
    "T07n0220_554:0856b23": "逝！是菩薩摩訶薩所獲福聚無量無邊。」[0856b23] 佛告",
    "T07n0220_554:0856b24": "慶喜：「若菩薩摩訶薩為聲聞乘善男子等，或",
    "T07n0220_554:0856b25": "獨覺乘善男子等，或無上乘善男子等，宣說",
    "T07n0220_554:0856b26": "般若波羅蜜多相應之法，經一日夜，所獲福",
    "T07n0220_554:0856b27": "聚甚多於前。[0856b27] 「慶喜當知！置一日夜但經一日，",
    "T07n0220_554:0856b28": "復置一日但經半日，復置半日但經一時，復",
    "T07n0220_554:0856b29": "置一時但經食頃，復置食頃但經須臾，復置",
    "T07n0220_554:0856c01": "須臾但經俄爾，復置俄爾經彈指頃，是菩薩",
    "T07n0220_554:0856c02": "摩訶薩能為三乘善男子等宣說般若波羅蜜",
    "T07n0220_554:0856c03": "多相應之法，所獲福聚甚多於前無量無數。",
    "T07n0220_554:0856c04": "何以故？甚深般若波羅蜜多相應法施，超過",
    "T07n0220_554:0856c05": "一切聲聞、獨覺相應法施及彼二乘諸善根",
    "T07n0220_554:0856c06": "故。所以者何？是菩薩摩訶薩自求無上正等",
    "T07n0220_554:0856c07": "菩提，亦以大乘相應之法示現、勸導、讚勵、慶",
    "T07n0220_554:0856c08": "喜他諸有情，令於無上正等菩提得不退轉。",
    "T07n0220_554:0856c09": "[0856c09] 「慶喜當知！是菩薩摩訶薩自修布施波羅蜜",
    "T07n0220_554:0856c10": "多乃至般若波羅蜜多，亦教他修布施波羅",
    "T07n0220_554:0856c11": "蜜多乃至般若波羅蜜多；自住內空乃至無",
    "T07n0220_554:0856c12": "性自性空，亦教他住內空乃至無性自性空；",
    "T07n0220_554:0856c13": "自住真如乃至不思議界，亦教他住真如乃",
    "T07n0220_554:0856c14": "至不思議界；自住苦、集、滅、道聖諦，亦教他住",
    "T07n0220_554:0856c15": "苦、集、滅、道聖諦；自修四念住乃至八聖道支，",
    "T07n0220_554:0856c16": "亦教他修四念住乃至八聖道支；自修四靜",
    "T07n0220_554:0856c17": "慮、四無量、四無色定，亦教他修四靜慮、四無",
    "T07n0220_554:0856c18": "量、四無色定；自修空、無相、無願解脫門，亦教",
    "T07n0220_554:0856c19": "他修空、無相、無願解脫門；自修八解脫乃至",
    "T07n0220_554:0856c20": "十遍處，亦教他修八解脫乃至十遍處；自修",
    "T07n0220_554:0856c21": "極喜地乃至法雲地，亦教他修極喜地乃至",
    "T07n0220_554:0856c22": "法雲地；自修一切陀羅尼門、三摩地門，亦教",
    "T07n0220_554:0856c23": "他修一切陀羅尼門、三摩地門；自修五眼、六",
    "T07n0220_554:0856c24": "神通，亦教他修五眼、六神通；自修如來十力",
    "T07n0220_554:0856c25": "乃至十八佛不共法，亦教他修如來十力乃",
    "T07n0220_554:0856c26": "至十八佛不共法；自修三十二相、八十隨好，",
    "T07n0220_554:0856c27": "亦教他修三十二相、八十隨好；自修無忘失",
    "T07n0220_554:0856c28": "法、恒住捨性，亦教他修無忘失法、恒住捨性；",
    "T07n0220_554:0856c29": "自修一切智、道相智、一切相智，亦教他修一",
    "T07n0220_554:0857a01": "切智、道相智、一切相智；自修菩薩摩訶薩行，",
    "T07n0220_554:0857a02": "亦教他修菩薩摩訶薩行；自修無上正等菩",
    "T07n0220_554:0857a03": "提，亦教他修無上正等菩提；自修一切智智，",
    "T07n0220_554:0857a04": "亦教他修一切智智。由此因緣善根增長，疾",
    "T07n0220_554:0857a05": "證無上正等菩提。[0857a05] 「慶喜當知！是菩薩摩訶薩",
    "T07n0220_554:0857a06": "成就如是殊勝善根，憶念如是殊勝善根，若",
    "T07n0220_554:0857a07": "於無上正等菩提有退轉者，無有是處。」",
    "T07n0220_554:0857a08": "[0857a08] 爾時，世尊四眾圍遶，讚說般若波羅蜜多，付",
    "T07n0220_554:0857a09": "阿難陀令受持已，復於一切天、龍、藥叉、健達",
    "T07n0220_554:0857a10": "縛、阿素洛、揭路荼、緊捺洛、莫呼洛伽、人非人等",
    "T07n0220_554:0857a11": "大眾會前現神通力，令眾皆見不動如來、應、",
    "T07n0220_554:0857a12": "正等覺，聲聞、菩薩、大眾圍繞，為海喻會宣說",
    "T07n0220_554:0857a13": "妙法，及見彼土嚴淨之相；其聲聞僧皆阿羅",
    "T07n0220_554:0857a14": "漢、諸漏已盡，無復煩惱、得真自在，心善解脫、",
    "T07n0220_554:0857a15": "慧善解脫，如調慧馬亦如大龍，已作所作、已",
    "T07n0220_554:0857a16": "辦所辦，棄諸重擔、逮得己利，盡諸有結、正知",
    "T07n0220_554:0857a17": "解脫，至心自在、第一究竟；其菩薩僧一切皆",
    "T07n0220_554:0857a18": "是眾望所識，得陀羅尼及無礙辯，成就無量",
    "T07n0220_554:0857a19": "不可思議、不可稱量微妙功德。佛攝神力，令",
    "T07n0220_554:0857a20": "此眾會天、龍、藥叉、健達縛等，不復見彼不動如",
    "T07n0220_554:0857a21": "來應正等覺、聲聞、菩薩及餘大眾，并彼佛土",
    "T07n0220_554:0857a22": "嚴淨之相。彼佛眾會及嚴淨土，皆非此土眼",
    "T07n0220_554:0857a23": "根所對。所以者何？佛攝神力，於彼遠境無見",
    "T07n0220_554:0857a24": "緣故。[0857a24] 爾時，佛告阿難陀言：「不動如來、應、正等",
    "T07n0220_554:0857a25": "覺國土眾會，汝更見不？」[0857a25] 阿難陀言：「我不復見",
    "T07n0220_554:0857a26": "彼事，非此眼所行故。」[0857a26] 佛告具壽阿難陀言：「如",
    "T07n0220_554:0857a27": "彼如來眾會國土非此土眼所行境界，當知",
    "T07n0220_554:0857a28": "諸法亦復如是，非眼根等所行境界。慶喜當",
    "T07n0220_554:0857a29": "知！法不行法，法不見法，法不知法，法不證",
    "T07n0220_554:0857b01": "法。慶喜當知！一切法性無能行者、無能見者、",
    "T07n0220_554:0857b02": "無能知者、無能證者、無動、無作。所以者何？以",
    "T07n0220_554:0857b03": "一切法皆無作用，能取、所取俱如虛空，性遠",
    "T07n0220_554:0857b04": "離故；以一切法不可思議，能、所思議皆如幻",
    "T07n0220_554:0857b05": "士，性遠離故；以一切法無作、受者，如光影等，",
    "T07n0220_554:0857b06": "不堅實故。[0857b06] 「慶喜當知！若菩薩摩訶薩能如是",
    "T07n0220_554:0857b07": "行，能如是見，能如是知，能如是證，是行般若",
    "T07n0220_554:0857b08": "波羅蜜多，亦不執著此諸法相。慶喜當知！若",
    "T07n0220_554:0857b09": "菩薩摩訶薩如是學時，是學般若波羅蜜多。",
    "T07n0220_554:0857b10": "慶喜當知！若菩薩摩訶薩欲得一切波羅蜜",
    "T07n0220_554:0857b11": "多速疾圓滿，至一切法究竟彼岸，應學般若",
    "T07n0220_554:0857b12": "波羅蜜多。所以者何？如是學者，於諸學中為",
    "T07n0220_554:0857b13": "最為勝、為尊為高、為妙為微妙、為上為無上，",
    "T07n0220_554:0857b14": "利益安樂一切世間，無依護者為作依護，諸",
    "T07n0220_554:0857b15": "佛世尊開許稱讚修學般若波羅蜜多。[0857b15] 「慶喜",
    "T07n0220_554:0857b16": "當知！諸佛、菩薩學此學已住此學中，能以右",
    "T07n0220_554:0857b17": "手若右足指，舉取三千大千世界，擲置他方",
    "T07n0220_554:0857b18": "或還本處，其中有情不知不覺無損無怖。所",
    "T07n0220_554:0857b19": "以者何？甚深般若波羅蜜多功德威力不可",
    "T07n0220_554:0857b20": "思議。過去未來現在諸佛及諸菩薩，學此般",
    "T07n0220_554:0857b21": "若波羅蜜多，於去、來、今及無為法，悉皆獲得",
    "T07n0220_554:0857b22": "無礙智見。是故，慶喜！我說能學甚深般若波",
    "T07n0220_554:0857b23": "羅蜜多，於諸學中為最為勝、為尊為高、為妙",
    "T07n0220_554:0857b24": "為微妙、為上為無上。慶喜當知！諸有欲取甚",
    "T07n0220_554:0857b25": "深般若波羅蜜多量、邊際者，如愚癡者欲取",
    "T07n0220_554:0857b26": "虛空量及邊際，何以故？甚深般若波羅蜜多",
    "T07n0220_554:0857b27": "功德無量無邊際故。[0857b27] 「慶喜當知！我終不說甚",
    "T07n0220_554:0857b28": "深般若波羅蜜多功德勝利，如名身等有量、邊",
    "T07n0220_554:0857b29": "際。所以者何？名句、文身是有量法，甚深般若",
    "T07n0220_554:0857c01": "波羅蜜多功德勝利非有量法，非名身等能",
    "T07n0220_554:0857c02": "量般若波羅蜜多功德勝利，亦非般若波羅",
    "T07n0220_554:0857c03": "蜜多功德勝利是彼所量。」[0857c03] 爾時，慶喜便白佛",
    "T07n0220_554:0857c04": "言：「何因緣故，甚深般若波羅蜜多說為無量？」",
    "T07n0220_554:0857c05": "[0857c05] 佛告慶喜：「甚深般若波羅蜜多性無盡故說",
    "T07n0220_554:0857c06": "為無量，性遠離故說為無量，性寂靜故說為",
    "T07n0220_554:0857c07": "無量，如實際故說為無量，如虛空故說為無",
    "T07n0220_554:0857c08": "量，功德多故說為無量，無邊際故說為無量，",
    "T07n0220_554:0857c09": "不可量故說為無量。慶喜當知！三世諸佛皆",
    "T07n0220_554:0857c10": "學般若波羅蜜多，究竟圓滿證得無上正等",
    "T07n0220_554:0857c11": "菩提，為諸有情宣說開示，而此般若波羅蜜",
    "T07n0220_554:0857c12": "多常無減盡。所以者何？甚深般若波羅蜜多",
    "T07n0220_554:0857c13": "如太虛空不可盡故。慶喜當知！諸有欲盡甚",
    "T07n0220_554:0857c14": "深般若波羅蜜多，則為欲盡虛空邊際。是故，",
    "T07n0220_554:0857c15": "慶喜！甚深般若波羅蜜多說為無盡，由無盡",
    "T07n0220_554:0857c16": "故說為無量。」",
    "T07n0220_554:0857c17": "[0857c17] 爾時，善現作是念言：「此處甚深，我當問佛。」[0857c17] 作",
    "T07n0220_554:0857c18": "是念已，便白佛言：「甚深般若波羅蜜多，何故",
    "T07n0220_554:0857c19": "如來說為無盡？」[0857c19] 佛告善現：「甚深般若波羅蜜",
    "T07n0220_554:0857c20": "多如太虛空，不可盡故說為無盡。」[0857c20] 具壽善現",
    "T07n0220_554:0857c21": "復白佛言：「云何菩薩摩訶薩應引發般若波",
    "T07n0220_554:0857c22": "羅蜜多？」[0857c22] 佛告善現：「諸菩薩摩訶薩應觀色無",
    "T07n0220_554:0857c23": "盡故，引發般若波羅蜜多，應觀受、想、行、識無",
    "T07n0220_554:0857c24": "盡故，引發般若波羅蜜多；應觀眼處無盡故，",
    "T07n0220_554:0857c25": "引發般若波羅蜜多，應觀耳、鼻、舌、身、意處無",
    "T07n0220_554:0857c26": "盡故，引發般若波羅蜜多；應觀色處無盡故，",
    "T07n0220_554:0857c27": "引發般若波羅蜜多，應觀聲、香、味、觸、法處無",
    "T07n0220_554:0857c28": "盡故，引發般若波羅蜜多；應觀眼界無盡故，",
    "T07n0220_554:0857c29": "引發般若波羅蜜多，應觀耳、鼻、舌、身、意界無",
    "T07n0220_554:0858a01": "盡故，引發般若波羅蜜多；應觀色界無盡故，",
    "T07n0220_554:0858a02": "引發般若波羅蜜多，應觀聲、香、味、觸、法界無",
    "T07n0220_554:0858a03": "盡故，引發般若波羅蜜多；應觀眼識界無盡",
    "T07n0220_554:0858a04": "故，引發般若波羅蜜多；應觀耳、鼻、舌、身、意識",
    "T07n0220_554:0858a05": "界無盡故，引發般若波羅蜜多；應觀眼觸無",
    "T07n0220_554:0858a06": "盡故，引發般若波羅蜜多，應觀耳、鼻、舌、身、意",
    "T07n0220_554:0858a07": "觸無盡故，引發般若波羅蜜多；應觀眼觸為",
    "T07n0220_554:0858a08": "緣所生諸受無盡故，引發般若波羅蜜多，應",
    "T07n0220_554:0858a09": "觀耳、鼻、舌、身、意觸為緣所生諸受無盡故，引發",
    "T07n0220_554:0858a10": "般若波羅蜜多；應觀地界無盡故，引發般若",
    "T07n0220_554:0858a11": "波羅蜜多，應觀水、火、風、空、識界無盡故，引發",
    "T07n0220_554:0858a12": "般若波羅蜜多；應觀因緣無盡故，引發般若",
    "T07n0220_554:0858a13": "波羅蜜多，應觀等無間緣、所緣緣、增上緣無",
    "T07n0220_554:0858a14": "盡故，引發般若波羅蜜多；應觀無明無盡故，",
    "T07n0220_554:0858a15": "引發般若波羅蜜多，應觀行、識、名色、六處、觸、",
    "T07n0220_554:0858a16": "受、愛、取、有、生、老死愁歎苦憂惱無盡故，引發般",
    "T07n0220_554:0858a17": "若波羅蜜多。[0858a17] 「復次，善現！諸菩薩摩訶薩應觀",
    "T07n0220_554:0858a18": "色如虛空無盡故，引發般若波羅蜜多，應觀",
    "T07n0220_554:0858a19": "受、想、行、識如虛空無盡故，引發般若波羅蜜",
    "T07n0220_554:0858a20": "多；應觀眼處如虛空無盡故，引發般若波羅",
    "T07n0220_554:0858a21": "蜜多，應觀耳、鼻、舌、身、意處如虛空無盡故，引",
    "T07n0220_554:0858a22": "發般若波羅蜜多；應觀色處如虛空無盡故，",
    "T07n0220_554:0858a23": "引發般若波羅蜜多，應觀聲、香、味、觸、法處如",
    "T07n0220_554:0858a24": "虛空無盡故，引發般若波羅蜜多；應觀眼界",
    "T07n0220_554:0858a25": "如虛空無盡故，引發般若波羅蜜多，應觀耳、",
    "T07n0220_554:0858a26": "鼻、舌、身、意界如虛空無盡故，引發般若波羅蜜",
    "T07n0220_554:0858a27": "多；應觀色界如虛空無盡故，引發般若波羅",
    "T07n0220_554:0858a28": "蜜多，應觀聲、香、味、觸、法界如虛空無盡故，引",
    "T07n0220_554:0858a29": "發般若波羅蜜多；應觀眼識界如虛空無盡",
    "T07n0220_554:0858b01": "故，引發般若波羅蜜多，應觀耳、鼻、舌、身、意識",
    "T07n0220_554:0858b02": "界如虛空無盡故，引發般若波羅蜜多；應觀",
    "T07n0220_554:0858b03": "眼觸如虛空無盡故，引發般若波羅蜜多，應",
    "T07n0220_554:0858b04": "觀耳、鼻、舌、身、意觸如虛空無盡故，引發般若波",
    "T07n0220_554:0858b05": "羅蜜多；應觀眼觸為緣所生諸受如虛空無",
    "T07n0220_554:0858b06": "盡故，引發般若波羅蜜多，應觀耳、鼻、舌、身、意",
    "T07n0220_554:0858b07": "觸為緣所生諸受如虛空無盡故，引發般若波",
    "T07n0220_554:0858b08": "羅蜜多；應觀地界如虛空無盡故，引發般若",
    "T07n0220_554:0858b09": "波羅蜜多，應觀水、火、風、空、識界如虛空無盡",
    "T07n0220_554:0858b10": "故，引發般若波羅蜜多；應觀因緣如虛空無",
    "T07n0220_554:0858b11": "盡故，引發般若波羅蜜多，應觀等無間緣、所",
    "T07n0220_554:0858b12": "緣緣、增上緣如虛空無盡故，引發般若波羅蜜",
    "T07n0220_554:0858b13": "多；應觀無明如虛空無盡故，引發般若波羅",
    "T07n0220_554:0858b14": "蜜多，應觀行、識、名色、六處、觸、受、愛、取、有、生、老",
    "T07n0220_554:0858b15": "死愁歎苦憂惱如虛空無盡故，引發般若波羅",
    "T07n0220_554:0858b16": "蜜多。[0858b16] 「善現！諸菩薩摩訶薩應作如是，引發般",
    "T07n0220_554:0858b17": "若波羅蜜多。[0858b17] 「善現當知！諸菩薩摩訶薩如是",
    "T07n0220_554:0858b18": "觀察十二緣起遠離二邊，諸菩薩摩訶薩如",
    "T07n0220_554:0858b19": "是觀察十二緣起無中無邊，是諸菩薩摩訶",
    "T07n0220_554:0858b20": "薩眾不共妙觀，謂要安坐妙菩提座，方能如",
    "T07n0220_554:0858b21": "是如實觀察十二緣起理趣甚深，如太虛空",
    "T07n0220_554:0858b22": "不可盡故，便能證得一切智智。善現當知！若",
    "T07n0220_554:0858b23": "菩薩摩訶薩以如虛空無盡行相，行深般若波",
    "T07n0220_554:0858b24": "羅蜜多，如實觀察十二緣起，不墮聲聞及獨",
    "T07n0220_554:0858b25": "覺地，疾證無上正等菩提。善現當知！諸菩薩",
    "T07n0220_554:0858b26": "摩訶薩若於無上正等菩提有退轉者，皆由",
    "T07n0220_554:0858b27": "不依如是作意方便善巧，不如實知諸菩薩",
    "T07n0220_554:0858b28": "摩訶薩行深般若波羅蜜多，云何應以無盡",
    "T07n0220_554:0858b29": "行相引發般若波羅蜜多？云何應以無盡行",
    "T07n0220_554:0858c01": "相如實觀察十二緣起？[0858c01] 「善現當知！諸菩薩摩",
    "T07n0220_554:0858c02": "訶薩若於無上正等菩提有退轉者，皆由遠",
    "T07n0220_554:0858c03": "離引發般若波羅蜜多方便善巧。善現當知！",
    "T07n0220_554:0858c04": "諸菩薩摩訶薩若於無上正等菩提不退轉",
    "T07n0220_554:0858c05": "者，一切皆依引發般若波羅蜜多方便善巧，",
    "T07n0220_554:0858c06": "是菩薩摩訶薩由依如是方便善巧行深般若",
    "T07n0220_554:0858c07": "波羅蜜多，以如虛空無盡行相如實觀察十",
    "T07n0220_554:0858c08": "二緣起。由此因緣，速能圓滿甚深般若波羅",
    "T07n0220_554:0858c09": "蜜多，疾能證得一切智智。",
    "T07n0220_554:0858c10": "[0858c10] 「善現當知！諸菩薩摩訶薩如是觀察緣起法",
    "T07n0220_554:0858c11": "時，不見有法無因而生，不見有法性相常住，",
    "T07n0220_554:0858c12": "不見有法有作、受者。善現當知！諸菩薩摩訶",
    "T07n0220_554:0858c13": "薩行深般若波羅蜜多，以如虛空無盡行相",
    "T07n0220_554:0858c14": "如實觀察十二緣起，引發般若波羅蜜多修",
    "T07n0220_554:0858c15": "諸菩薩摩訶薩行，疾證無上正等菩提。[0858c15] 「善現",
    "T07n0220_554:0858c16": "當知！若時菩薩摩訶薩行深般若波羅蜜多，",
    "T07n0220_554:0858c17": "以如虛空無盡行相引發般若波羅蜜多，如",
    "T07n0220_554:0858c18": "實觀察十二緣起。是時菩薩摩訶薩不見色",
    "T07n0220_554:0858c19": "蘊，不見受、想、行、識蘊；不見眼處，不見耳、鼻、舌、",
    "T07n0220_554:0858c20": "身、意處；不見色處，不見聲、香、味、觸、法處；不見",
    "T07n0220_554:0858c21": "眼界，不見耳、鼻、舌、身、意界；不見色界，不見聲、",
    "T07n0220_554:0858c22": "香、味、觸、法界；不見眼識界，不見耳、鼻、舌、身、意",
    "T07n0220_554:0858c23": "識界；不見眼觸，不見耳、鼻、舌、身、意觸；不見眼",
    "T07n0220_554:0858c24": "觸為緣所生諸受，不見耳、鼻、舌、身、意觸為緣",
    "T07n0220_554:0858c25": "所生諸受；不見地界，不見水、火、風、空、識界；不",
    "T07n0220_554:0858c26": "見因緣，不見等無間緣、所緣緣、增上緣；不見",
    "T07n0220_554:0858c27": "無明，不見行、識、名色、六處、觸、受、愛、取、有、生、老死",
    "T07n0220_554:0858c28": "愁歎苦憂惱；不見布施波羅蜜多，不見淨戒、",
    "T07n0220_554:0858c29": "安忍、精進、靜慮、般若波羅蜜多；不見內空乃",
    "T07n0220_554:0859a01": "至無性自性空；不見真如乃至不思議界；不",
    "T07n0220_554:0859a02": "見苦、集、滅、道聖諦；不見四念住乃至八聖道",
    "T07n0220_554:0859a03": "支；不見四靜慮、四無量、四無色定；不見空、無",
    "T07n0220_554:0859a04": "相、無願解脫門；不見八解脫乃至十遍處；不",
    "T07n0220_554:0859a05": "見淨觀地乃至如來地；不見極喜地乃至法",
    "T07n0220_554:0859a06": "雲地；不見一切陀羅尼門、三摩地門；不見五",
    "T07n0220_554:0859a07": "眼、六神通；不見如來十力乃至十八佛不共",
    "T07n0220_554:0859a08": "法；不見三十二相、八十隨好；不見無忘失法、",
    "T07n0220_554:0859a09": "恒住捨性；不見一切智、道相智、一切相智；不",
    "T07n0220_554:0859a10": "見預流果乃至獨覺菩提；不見一切菩薩摩",
    "T07n0220_554:0859a11": "訶薩行；不見諸佛無上正等菩提；不見一切",
    "T07n0220_554:0859a12": "智智；不見此佛世界，不見彼佛世界；不見有",
    "T07n0220_554:0859a13": "法能見此佛、彼佛世界。善現！若菩薩摩訶薩",
    "T07n0220_554:0859a14": "能如是行，是行般若波羅蜜多。[0859a14] 「善現當知！若",
    "T07n0220_554:0859a15": "時菩薩摩訶薩行深般若波羅蜜多，是時惡",
    "T07n0220_554:0859a16": "魔極生憂惱如中毒箭。譬如有人父母卒喪",
    "T07n0220_554:0859a17": "身心苦痛，惡魔亦爾。」[0859a17] 具壽善現便白佛言：「為",
    "T07n0220_554:0859a18": "一惡魔，見諸菩薩行深般若波羅蜜多，極生",
    "T07n0220_554:0859a19": "憂惱如中毒箭？為多惡魔，為遍三千大千世",
    "T07n0220_554:0859a20": "界一切惡魔皆亦如是？」[0859a20] 佛告善現：「遍滿三千",
    "T07n0220_554:0859a21": "大千世界一切惡魔，見諸菩薩行深般若波",
    "T07n0220_554:0859a22": "羅蜜多，極生憂惱如中毒箭，各於本座不能",
    "T07n0220_554:0859a23": "自安。所以者何？若菩薩摩訶薩住深般若波",
    "T07n0220_554:0859a24": "羅蜜多微妙行住，世間天、人、阿素洛等伺求",
    "T07n0220_554:0859a25": "其短皆不能得，亦復不能擾亂障礙。是故，善",
    "T07n0220_554:0859a26": "現！若菩薩摩訶薩欲證無上正等菩提，當勤",
    "T07n0220_554:0859a27": "安住甚深般若波羅蜜多微妙行住。[0859a27] 「善現當",
    "T07n0220_554:0859a28": "知！若菩薩摩訶薩能勤安住甚深般若波羅",
    "T07n0220_554:0859a29": "蜜多微妙行住，則能修滿布施、淨戒、安忍、精",
    "T07n0220_554:0859b01": "進、靜慮、般若波羅蜜多。善現當知！若菩薩",
    "T07n0220_554:0859b02": "摩訶薩能正修行甚深般若波羅蜜多方便善",
    "T07n0220_554:0859b03": "巧，便能具足修滿一切波羅蜜多，留難事起",
    "T07n0220_554:0859b04": "皆能如實覺知遠離。善現當知！若菩薩摩訶",
    "T07n0220_554:0859b05": "薩欲正攝受方便善巧，應行般若波羅蜜多，",
    "T07n0220_554:0859b06": "應修般若波羅蜜多。[0859b06] 「善現當知！若時菩薩摩",
    "T07n0220_554:0859b07": "訶薩修行般若波羅蜜多，引發般若波羅蜜",
    "T07n0220_554:0859b08": "多，是時無量無數世界諸佛世尊現說法者",
    "T07n0220_554:0859b09": "皆悉護念。是菩薩摩訶薩應作是念：『彼諸如",
    "T07n0220_554:0859b10": "來、應、正等覺亦從般若波羅蜜多生一切智。』",
    "T07n0220_554:0859b11": "是菩薩摩訶薩作此念已，復應思惟：『如諸如",
    "T07n0220_554:0859b12": "來、應、正等覺所應證法，我亦當證。』如是，善現！",
    "T07n0220_554:0859b13": "若菩薩摩訶薩修行般若波羅蜜多，引發般",
    "T07n0220_554:0859b14": "若波羅蜜多，作是思惟經彈指頃所生福聚，",
    "T07n0220_554:0859b15": "勝有所得諸菩薩眾經如殑伽沙數大劫修行",
    "T07n0220_554:0859b16": "布施所獲功德，何況能經一日、半日修行般",
    "T07n0220_554:0859b17": "若波羅蜜多，引發般若波羅蜜多，憶念思惟",
    "T07n0220_554:0859b18": "諸佛功德！[0859b18] 「善現當知！若菩薩摩訶薩能經一",
    "T07n0220_554:0859b19": "日，或復乃至經彈指頃，修行般若波羅蜜多，",
    "T07n0220_554:0859b20": "引發般若波羅蜜多，憶念思惟諸佛功德，是",
    "T07n0220_554:0859b21": "菩薩摩訶薩不久當住不退轉地，是菩薩摩",
    "T07n0220_554:0859b22": "訶薩常為如來、應、正等覺共所護念。善現當",
    "T07n0220_554:0859b23": "知！若菩薩摩訶薩常為如來、應、正等覺所護",
    "T07n0220_554:0859b24": "念者，定證無上正等菩提，不墮聲聞、獨覺等",
    "T07n0220_554:0859b25": "地，是菩薩摩訶薩決定不復墮諸惡趣，決定",
    "T07n0220_554:0859b26": "不生諸無暇處，常生善趣不離諸佛。[0859b26] 「善現當",
    "T07n0220_554:0859b27": "知！若菩薩摩訶薩修行般若波羅蜜多，引發",
    "T07n0220_554:0859b28": "般若波羅蜜多，憶念思惟諸佛功德經彈指",
    "T07n0220_554:0859b29": "頃，尚獲無邊功德勝利，況經一日若過一日，",
    "T07n0220_554:0859c01": "修行般若波羅蜜多，引發般若波羅蜜多，憶",
    "T07n0220_554:0859c02": "念思惟諸佛功德！如香象菩薩摩訶薩常能",
    "T07n0220_554:0859c03": "修行般若波羅蜜多，引發般若波羅蜜多，憶",
    "T07n0220_554:0859c04": "念思惟諸佛功德常不捨離，是菩薩摩訶薩",
    "T07n0220_554:0859c05": "今在不動如來、應、正等覺所修行梵行。"
}