{
    "X87n1633_001:0494c05": "No. 1633-A",
    "X87n1633_001:0494c06": " 皇明金剛新異錄序",
    "X87n1633_001:0494c08": "[0494c08] 金剛般若經以斷疑破執為指。在大部五百七十七",
    "X87n1633_001:0494c09": "卷中。名能斷品。原夫四生十二類。必盡者形&#x6BBB;。不盡",
    "X87n1633_001:0494c10": "者輪迴。自非斷疑破執。將生無了而死無休。然非信",
    "X87n1633_001:0494c11": "入此經即疑不斷而執不破。以故覺皇慈悲。埒筏喻",
    "X87n1633_001:0494c12": "以說法。智人善巧。啟津梁於受持。唐&#x53DA;太常鳩異。宋",
    "X87n1633_001:0494c13": "太宗廣記備載感應。極談果報。&#x8462;幽冥最重。此經天",
    "X87n1633_001:0494c14": "神咸加擁護。誦讀解說則功德河沙。狐疑不信則罪",
    "X87n1633_001:0494c15": "愆山嶽。載生居士胸無執著。悟因無所住生心。身係",
    "X87n1633_001:0494c16": "再來。種無量百千萬善。捃摭 昭代。紹續前聞。意主",
    "X87n1633_001:0494c17": "新則有徵異斯警醒。綜其所錄。如拘僧見塔。彰鬼神",
    "X87n1633_001:0494c18": "之敬恭。得佛長生。覈僊宗之證悟。二字夾雜。卒魂阻",
    "X87n1633_001:0494c19": "度。四句牢持。畜業頓轉。神風顯護經之力。金剛現拯",
    "X87n1633_001:0494c20": "覆之形。聽經&#x9D5E;。伏雌卵。蜘蛛蛻。彼非眾生非不眾生。",
    "X87n1633_001:0494c21": "吳遊冥。王回生。施完經。是一合相非一合相。念佛通",
    "X87n1633_001:0494c22": "天之廣澈奪舍而遊。織經坐脫之女人吉祥善逝。書",
    "X87n1633_001:0494c23": "經暗室放悲智之常光。勸親聽經著扶持之至孝。訟",
    "X87n1633_001:0494c24": "師漁戶洗滌習心。&#x96A3;老舖軍感通靈異。伽藍請而乩",
    "X87n1633_001:0495a01": "仙誦。示人間功德之最勝。非乎瞽得子而僕延年。覘",
    "X87n1633_001:0495a02": "先世罪業之消滅。信矣菩提證見。侔乎暑逝生香玉。",
    "X87n1633_001:0495a04": "No. 1633-B",
    "X87n1633_001:0495a05": " 皇明金剛新異錄序",
    "X87n1633_001:0495a07": "[0495a07] 大猛火聚中。無一物得存。所不能壞金剛耳。金剛生",
    "X87n1633_001:0495a08": "精金之中。類紫石英。色如麥麩。其堅利能壞一切。而",
    "X87n1633_001:0495a09": "一切不能壞。故曰金剛。乃金中之剛。非世剛也。我人",
    "X87n1633_001:0495a10": "妙精明心能破壞六塵而如如不動。取喻其最切耳。",
    "X87n1633_001:0495a11": "此則大雄氏與四生十二類毫髮不殊。故如如不動",
    "X87n1633_001:0495a12": "處匯合。既真即志。壹氣動間因果不爽。孰得撥之為",
    "X87n1633_001:0495a13": "無哉。金剛經為般若心髓。震旦誦持最盛。乃世所刊",
    "X87n1633_001:0495a14": "金剛證果報應。大都取諸鳩異廣記。詳於唐宋而略",
    "X87n1633_001:0495a15": "於我明。余謂凡人於沿習則玩忽。玩忽則惡心生。新",
    "X87n1633_001:0495a16": "異則警醒。警醒則善心生。往古之事已陳。晚季之天",
    "X87n1633_001:0495a17": "漸近。因果之說非百年間。或數十年間。或七八年。或",
    "X87n1633_001:0495a18": "五六年間。耳聞目擊事未易使。厭婆經之借口。薄老",
    "X87n1633_001:0495a19": "生之常談者。變動而轉移也。余搜平時&#x894D;記。凡是經",
    "X87n1633_001:0495a20": "符應&#x5F5A;之一處強半余地事。及余傳聞於里中故老",
    "X87n1633_001:0495a21": "事。&#x5F5A;成再四讀之。亦復髮悚汗。流&#x8462;皆火中之田單。",
    "X87n1633_001:0495a22": "非黃金橫帶之田單也。計他地所有與他人所記。必",
    "X87n1633_001:0495a23": "有彰明較著什百倍於此者。善巧傳播。勿使泯滅。端",
    "X87n1633_001:0495a24": "有望於與人為善之君子。因名曰皇明金剛新異錄。",
    "X87n1633_001:0495b01": "秀水載生居士王起隆序。",
    "X87n1633_001:0495b03": "No. 1633-C",
    "X87n1633_001:0495b04": " 皇明金剛新異錄又序",
    "X87n1633_001:0495b06": "[0495b06] 王子序竟。難者曰。金剛經般若最上。子盛輯因果。無",
    "X87n1633_001:0495b07": "&#x5EFC;著相求菩提乎。曰。持金剛經有三等人。第一等人",
    "X87n1633_001:0495b08": "如六祖大師。擔柴過市。聞無住生心句。頓提祖印。中",
    "X87n1633_001:0495b09": "&#x5CEF;禪師讀至三藐三菩提。便豁然全經。所謂言下不",
    "X87n1633_001:0495b10": "容擬議。全身般若即肩荷去是也。第二等人則讀而",
    "X87n1633_001:0495b11": "解義尋思精求。夫依義不依語者。所謂言下別有理",
    "X87n1633_001:0495b12": "會。全身般若漸次印記是也。第三等人則循聲持誦。",
    "X87n1633_001:0495b13": "耑賴以感通靈應。抵敵散亂。鞭策昏頑。所謂因言而",
    "X87n1633_001:0495b14": "有醒發。全身般若隨諸方便信受奉行是也。佛法末",
    "X87n1633_001:0495b15": "劫。第一等人如優曇&#x9262;花。絕世罕有。第二等人如青",
    "X87n1633_001:0495b16": "蓮朱草。亦是稀逢。惟第三等人如常材凡卉。滿目皆",
    "X87n1633_001:0495b17": "然。若而人不著相求菩提。不且著相造業乎。此編之",
    "X87n1633_001:0495b18": "輯耑為第三等人說法。不為第一第二也。佛語因病",
    "X87n1633_001:0495b19": "發藥。初無定執。當今而譚本來無物何處惹塵。於般",
    "X87n1633_001:0495b20": "若祇滋狂慧。若時時拂拭勿使惹塵。則於般若為揕",
    "X87n1633_001:0495b21": "胸刃頂門針。鑽木出火通體光明顯現者矣。善讀金",
    "X87n1633_001:0495b22": "剛經人。必不以彼易此。王摩誥有言。法離言說。了言",
    "X87n1633_001:0495b23": "說即解脫者。終日可言。法無名相。知名相即真如者。",
    "X87n1633_001:0495b24": "何&#x751E;壞相。善哉數語。洞見般若至要。敢借和盤托出。",
    "X87n1633_001:0495c01": "免得狂禪輕把利器假人土苴此編也。秀水戴生居",
    "X87n1633_001:0495c02": "士王起隆又序。",
    "X87n1633_001:0495c06": "皇明金剛新異錄目",
    "X87n1633_001:0495c07": "拘僧見塔(弘治)得佛長生(正德)",
    "X87n1633_001:0495c08": "持經遐壽(正德)嚴江趺化(正德)",
    "X87n1633_001:0495c09": "夾雜二字(嘉靖)馮勤延年(嘉靖)",
    "X87n1633_001:0495c10": "神風護經(嘉靖)經題七字(隆慶)",
    "X87n1633_001:0495c11": "二祖&#x52C5;還(隆慶)沙門廣徹(萬曆)",
    "X87n1633_001:0495c12": "郡隍拯母(萬曆)萬戶子生(萬曆)",
    "X87n1633_001:0495c13": "雙&#x9D5E;立化(萬曆)漁戶業除(萬曆)",
    "X87n1633_001:0495c14": "觀親聽經(萬曆)持經得雋(萬曆)",
    "X87n1633_001:0495c15": "四句牢持(萬曆)伏雌度脫(萬曆)",
    "X87n1633_001:0495c16": "金剛拯覆(萬曆)訟師請經(萬曆)",
    "X87n1633_001:0495c17": "持經善逝(萬曆)鄰老持經(萬曆)",
    "X87n1633_001:0495c18": "開瞽得子(萬曆)范僕持經(萬曆)",
    "X87n1633_001:0495c19": "蜘蛛脫化(萬曆)證見菩提(萬曆)",
    "X87n1633_001:0495c20": "奕德遊冥(萬曆)二東苦厄(萬曆)",
    "X87n1633_001:0495c21": "王令回生(萬曆)&#x643A;經隨任(萬曆)",
    "X87n1633_001:0495c22": "天榜易名(萬曆)織經坐脫(萬曆)",
    "X87n1633_001:0495c23": "書經暗中(萬曆)伽藍送請(泰昌)",
    "X87n1633_001:0495c24": "紅舖老軍(天啟)乩仙假室(天啟)",
    "X87n1633_001:0496a01": "玉&#x7B6F;雙垂(天啟)暑逝生香(天啟)",
    "X87n1633_001:0496a02": "焚衣梵書(崇禎)放回完經(崇禎)",
    "X87n1633_001:0496a04": "No. 1633",
    "X87n1633_001:0496a05": "皇明金剛新異錄",
    "X87n1633_001:0496a07": "秀水載生居士 王起隆 輯著",
    "X87n1633_001:0496a08": "同里補軒居士 金麗兼 參訂",
    "X87n1633_001:0496a09": "拘僧見塔",
    "X87n1633_001:0496a10": "[0496a10] 禾郡真如塔圮。大修於弘治間。於時一頭陀僧名懷",
    "X87n1633_001:0496a11": "林。曳三丈長鐵鍊募二十餘年。而塔工畢。即回首於",
    "X87n1633_001:0496a12": "塔中。今肖像祀焉。相傳頭陀其初為蘇州承天寺僧。",
    "X87n1633_001:0496a13": "飲酒茹葷。蔑視戒律。於暑月乘&#x51C9;。忽&#x89A9;兩冥卒入繫",
    "X87n1633_001:0496a14": "其頸。則牌拘十餘人。頭陀名亦列焉。懷林計賂二卒",
    "X87n1633_001:0496a15": "楮錠各若干華。稍緩期七日。拘齊他人而來偕往。二",
    "X87n1633_001:0496a16": "卒欣然聽許。頭陀泣告徒眾。市楮錠焚之。處分待盡。",
    "X87n1633_001:0496a17": "或告以真如某禪師道行高。舟行一日程。曷往求之。",
    "X87n1633_001:0496a18": "頭陀如言來。痛哭陳乞。禪師曰。此間塔將頹矣。汝肯",
    "X87n1633_001:0496a19": "竭誠發心任募化修葺。我當授汝法門。保鬼不能拘",
    "X87n1633_001:0496a20": "耳。頭陀即對佛發願。禪師手數珠與之曰。汝七日內",
    "X87n1633_001:0496a21": "勿睡。但住我房轉誦金剛。經中當知此處即為是塔。",
    "X87n1633_001:0496a22": "二句足矣。頭陀如言轉誦。逾七月。兩冥卒踉蹌至禪",
    "X87n1633_001:0496a23": "師處。搶地籲曰。有合死僧逃此間。求指示方便。禪師",
    "X87n1633_001:0496a24": "曰。渠在房中。任汝拘之。奚問焉。兩卒入即驚出曰。房",
    "X87n1633_001:0496b01": "中止見一座寶塔。赫奕光明。目瞇不能略開。禪師曰。",
    "X87n1633_001:0496b02": "渠誦最上乘法。又發勇猛大願。雖天龍鬼神奈之何。",
    "X87n1633_001:0496b03": "汝但回覆冥君。某僧某師留之修塔。幽明功德分受。",
    "X87n1633_001:0496b04": "必不汝深罪也。兩卒不得已泣拜去。頭陀遂製此鐵",
    "X87n1633_001:0496b05": "鍊自&#x93BB;。曳於道途。不憚隆冬酷暑道里之遠。叩求善",
    "X87n1633_001:0496b06": "信。竟得以再生餘年完滿此大功德云。經言。障蔽魔",
    "X87n1633_001:0496b07": "王一千年中無&#x8994;金剛藏菩薩住處。觀此修塔頭陀。",
    "X87n1633_001:0496b08": "亶其然乎。",
    "X87n1633_001:0496b09": "得佛長生",
    "X87n1633_001:0496b10": "[0496b10] 正德間。川西鶴鳴觀道士陳玄。志求長生。精思日夜。",
    "X87n1633_001:0496b11": "忽夢見一神。形貌異常。自稱執金剛神。告玄云。爾求",
    "X87n1633_001:0496b12": "長生。速往岷山禮智融和尚。當授汝長生法也。玄如",
    "X87n1633_001:0496b13": "言造。懇乞指示。融云。金剛經偈言。一切有為法。如夢",
    "X87n1633_001:0496b14": "幻泡影。如露亦如電。應作如是觀。此是我佛長生。玄",
    "X87n1633_001:0496b15": "問。既如幻夢。何謂長生。融大喝云。諸相非相。三藐三",
    "X87n1633_001:0496b16": "菩提心不入斷滅。玄於言下大悟。遂辭隱於瓦屋山",
    "X87n1633_001:0496b17": "虎踞巖之陽。不廢玄攝而日必誦金剛經。凡滿數藏。",
    "X87n1633_001:0496b18": "歷春秋九十有八。一日遍集鄰居隱者告曰。吾初求",
    "X87n1633_001:0496b19": "仙長生。今竟得佛長生。願諸公得我所得。言訖瞑目",
    "X87n1633_001:0496b20": "而逝。近瓦屋山數百家共建祠肖像祀玄。謂仙宗佛",
    "X87n1633_001:0496b21": "果兩得之焉。苕中許官任四川觀察。親紀其事。",
    "X87n1633_001:0496b22": "持經遐壽",
    "X87n1633_001:0496b23": "[0496b23] 正德間。南嶽有大德僧曰楚石。博通三藏而專持金",
    "X87n1633_001:0496b24": "剛經。人有禮之乞佛法者。無賢愚貴賤輒大聲曰。好",
    "X87n1633_001:0496c01": "持金剛經去。年一百七十一歲始化。同時有白藤和",
    "X87n1633_001:0496c02": "尚．無極和尚亦專勸化持金剛經。白藤終一百三十",
    "X87n1633_001:0496c03": "歲。無極終一百二十四歲。祈壽命得壽命。祈大涅槃",
    "X87n1633_001:0496c04": "得大涅槃。豈&#x8657;語耶。",
    "X87n1633_001:0496c05": "嚴江趺化",
    "X87n1633_001:0496c06": "[0496c06] 嚴江。相城皮工也。中年棄業。於佛寺擔齋飯。在路專",
    "X87n1633_001:0496c07": "持金剛經併念阿彌陀佛不絕聲。年六十餘。忽絕粒",
    "X87n1633_001:0496c08": "飲水一月。乃言曰。我當以某月某日某時去。至期沐",
    "X87n1633_001:0496c09": "浴更衣跏趺而化。焚之得舍利數合。其舌堅如金石",
    "X87n1633_001:0496c10": "扣之有聲。時正德十三年事也。載相城誌。錄出以告",
    "X87n1633_001:0496c11": "誠心持經念佛者。",
    "X87n1633_001:0496c12": "夾雜二字",
    "X87n1633_001:0496c13": "[0496c13] 少保南塘戚公副總戎時。以倭亂提兵守禦三江。公",
    "X87n1633_001:0496c14": "素虔持金剛經。雖在行間不廢。一夕夢陣亡親兵某",
    "X87n1633_001:0496c15": "求誦經一卷資度脫。旦日兵妻來籲所夢如之。公晨",
    "X87n1633_001:0496c16": "起齋素。專誠為誦。是晚兵妻夢夫語之曰。感主師為",
    "X87n1633_001:0496c17": "我誦經。奈經文中夾雜不用二字。功德不全。尚未得",
    "X87n1633_001:0496c18": "脫苦耳。兵妻旦日復以夢籲。公大訝。因憶誦經時閤",
    "X87n1633_001:0496c19": "婢以茶餅至。公手麾之。口雖不言而意中云不用也。",
    "X87n1633_001:0496c20": "公時以語幕客。事遂傳焉。噫。一念之夾雜。幽冥即知。",
    "X87n1633_001:0496c21": "誦金剛者可以散亂心隨口循誦反增鬼業乎。",
    "X87n1633_001:0496c22": "馮勤延年",
    "X87n1633_001:0496c23": "[0496c23] 馮勤。嘉靖間人。歸安茅鹿門家傭僕也。日者占其殃。",
    "X87n1633_001:0496c24": "問一老僧。何以延年。老僧曰。若為僕無力積德。惟灑",
    "X87n1633_001:0497a01": "掃字紙。併誦金剛經。庶免短折。勤乃置竹鑷竹簏兩",
    "X87n1633_001:0497a02": "事。日間遍歷村巷。凡穢惡字紙悉鑷簏中。滌以香水。",
    "X87n1633_001:0497a03": "曝乾焚&#x7070;。包送清流。遇隻字未&#x751E;遺。夜歸則跪誦金",
    "X87n1633_001:0497a04": "剛經一卷回向。歲以為常。後漸知書通文義。鹿門亦",
    "X87n1633_001:0497a05": "禮貌之。家道豐裕。有二子四孫。壽九十五。無疾化。",
    "X87n1633_001:0497a06": "神風獲經",
    "X87n1633_001:0497a07": "[0497a07] 洞庭山某寺有唐白樂天所書金剛經全卷。為鎮寺",
    "X87n1633_001:0497a08": "至寶。嘉靖四十三年東南饑荒。寺眾餒主僧用經質",
    "X87n1633_001:0497a09": "山塘王宦米五十石為食。越歲王宦呼主僧至家。願",
    "X87n1633_001:0497a10": "捨前米作齋僧用。以經還之。僧歸過湖。對眾稱揚王",
    "X87n1633_001:0497a11": "官之德。舟眾共求一看。展開之時天風大作。竟揭經",
    "X87n1633_001:0497a12": "前數幅飄空入雲而去。僧懊恨不已。還寺置經原所。",
    "X87n1633_001:0497a13": "三年後忽上官有不肖者聞此經名。陷主僧以他事。",
    "X87n1633_001:0497a14": "禁而逼獻焉。經至。以經不全不愜意。釋僧。而仍以經",
    "X87n1633_001:0497a15": "還之。僧歸舟。風又大作。昏黑[舟*(羲-ㄎ+乃)]舟入一深村避風。登",
    "X87n1633_001:0497a16": "岸索火。詣一老漁戶家。則壁粘前經數幅。毫無傷損",
    "X87n1633_001:0497a17": "也。漁戶姓姚。不識字。詢之。但云前三年有火光一道",
    "X87n1633_001:0497a18": "墮田間。驚視之。是字紙。異之。因粘於壁。僧向數幅悲",
    "X87n1633_001:0497a19": "淚頂禮。呼護法韋馱不休曰。非兩番神風顯異。此經",
    "X87n1633_001:0497a20": "見留權勢。不得合浦重完矣。因為漁戶備述顛末。漁",
    "X87n1633_001:0497a21": "戶頗殷驚感。遂改業務農。又出貲重裝此經。每歲遇",
    "X87n1633_001:0497a22": "得經還經之日。必往寺展禮。壽八十二。無疾終。噫。此",
    "X87n1633_001:0497a23": "視螺螄千里送經還者不更神異也哉。",
    "X87n1633_001:0497a24": "經題七字",
    "X87n1633_001:0497b01": "[0497b01] 隆慶己巳。紹興天樂鄉處士王德用。妻陶氏一日病",
    "X87n1633_001:0497b02": "篤。見二鬼使云。汝陽壽已絕。且平生毫無善事。當墮",
    "X87n1633_001:0497b03": "惡道。須臾果見地獄可畏相。謂夫曰。地獄現前。如何",
    "X87n1633_001:0497b04": "救我。忽憶&#x96A3;寺端長老每日誦經。因曾記金剛般若",
    "X87n1633_001:0497b05": "波羅蜜七字。極力猛誦數千百遍。先所現地獄遂隱",
    "X87n1633_001:0497b06": "不見。床次侍疾家人忽見有五色光從陶氏口出。空",
    "X87n1633_001:0497b07": "中隱隱有聲曰。陶善女已免墮地獄生善地矣。舉鄉",
    "X87n1633_001:0497b08": "之人皆傳告。經題七字得脫沉淪。鮑性泉居士所錄。",
    "X87n1633_001:0497b09": "二祖&#x52C5;還",
    "X87n1633_001:0497b10": "[0497b10] 錢唐李時英為南海欽州守。素誦金剛經。隆慶丁卯",
    "X87n1633_001:0497b11": "為分考官。於闈中病死三日。初見金甲神人欲&#x93BB;去",
    "X87n1633_001:0497b12": "見泰山府君。城隍土地．咸在土地以李誦金剛經故。",
    "X87n1633_001:0497b13": "堅不肯押字。金甲神怒。袖出火釘長三尺餘。從土地",
    "X87n1633_001:0497b14": "頂門釘入。立見焚燒盡。俄復本形。堅執不押如故。金",
    "X87n1633_001:0497b15": "甲神曰。當仝&#x93BB;汝往泰山。土地曰。見泰山。我自有奏。",
    "X87n1633_001:0497b16": "旋見數鬼稱冤索命。呵時英前世為九江守。受賕殺",
    "X87n1633_001:0497b17": "人。正急怖間。憶誦金剛。忽見呂祖師乘雲而下。鬼俱",
    "X87n1633_001:0497b18": "奔逝。時英伏地乞哀。呂祖曰。還我老君丹來。熟視又",
    "X87n1633_001:0497b19": "曰。業重業重。可惜丹俱壞盡矣。汝誦金剛可求救六",
    "X87n1633_001:0497b20": "祖。忽然間六祖至。&#x89A9;時英伏地。亦曰業重業重。得我",
    "X87n1633_001:0497b21": "與五祖商量來。時英出一手曳六祖袈裟。片片飛金",
    "X87n1633_001:0497b22": "光也。少頃&#x5010;異香滿鼻。聞空中五祖六祖&#x52C5;曰。誦金",
    "X87n1633_001:0497b23": "剛經人可且放還。隨見前金甲神復至。提時英一擲。",
    "X87n1633_001:0497b24": "汗下如雨而甦。時英出場即棄官。歸於湖南淨慈焚",
    "X87n1633_001:0497c01": "修。晨起必誦金剛超度冤鬼。後無疾終。",
    "X87n1633_001:0497c02": "沙門廣徹",
    "X87n1633_001:0497c03": "[0497c03] 杭城有野僧名廣徹。號通天者。向金省吾中丞丐淨",
    "X87n1633_001:0497c04": "地誦經念佛。張元洲尚書有家廟。名資福。頗淨。省吾",
    "X87n1633_001:0497c05": "從丐得之。廣徹日則誦金剛經。夜則&#x643A;燈籠繞街念",
    "X87n1633_001:0497c06": "佛。省吾一夕送客出。遇之。為書其燈籠曰沙門廣徹",
    "X87n1633_001:0497c07": "念佛通天。廣徹於某年月日回首於廟中。湖廣某王",
    "X87n1633_001:0497c08": "是夕夢一僧闖宮入曰。我抗州資福廟僧來為王子。",
    "X87n1633_001:0497c09": "王視其手執籠。則有八字瞭如。驚寤。後宮已報生世",
    "X87n1633_001:0497c10": "子矣。王特遣尉至杭物色其事。則僧逝之夜即王夢",
    "X87n1633_001:0497c11": "之辰。倘所稱福因厚重奪舍以遊者耶。因果之說詎",
    "X87n1633_001:0497c12": "曰誕妄。萬曆初事。",
    "X87n1633_001:0497c13": "郡隍拯母",
    "X87n1633_001:0497c14": "[0497c14] 蘇州楓橋盛在德。從講師懸明受經。萬曆初病赴冥",
    "X87n1633_001:0497c15": "司。則被仇鬼盛之化告郡隍逮對也。在德理直。得縱",
    "X87n1633_001:0497c16": "觀冥獄釋還。經宿復絕。見郡隍降&#x5826;諭曰。我生前荊",
    "X87n1633_001:0497c17": "州人。姓曹氏。自登神籙。我母張大君轉世三度矣。咸",
    "X87n1633_001:0497c18": "女身不育。若代我懇懸明師虔誦金剛經．月上女經",
    "X87n1633_001:0497c19": "各五百部。拯我母轉男。諭甚切。在德再生。禮請懸明",
    "X87n1633_001:0497c20": "誦滿牒告。管東溟先生作序紀之。載惕若齋續集。",
    "X87n1633_001:0497c21": "萬戶子生",
    "X87n1633_001:0497c22": "[0497c22] 萬曆初。吳中一萬戶無子。求禱歷歲不獲。叩於一老",
    "X87n1633_001:0497c23": "禪。老禪曰。未也。公已有子。係一道者。在某處跪誦金",
    "X87n1633_001:0497c24": "剛經一藏。募修一路。計其竣工尚須三&#x79A9;。始來托生",
    "X87n1633_001:0498a01": "耳。萬戶遣人物色之。良然三年後經完路工竣。道者",
    "X87n1633_001:0498a02": "死而萬戶子生。詢之則死生同其時日也。固知生而",
    "X87n1633_001:0498a03": "紆金衷猊。亦人天福大非細故。",
    "X87n1633_001:0498a04": "雙&#x9D5E;立化",
    "X87n1633_001:0498a05": "[0498a05] 萬曆初。侍中鐘公復秀．徐公遵壽俱住羅家巷。奉佛",
    "X87n1633_001:0498a06": "持金剛經。別潔淨一佛室。二公聯坐而誦。鐘家有二",
    "X87n1633_001:0498a07": "白&#x9D5E;。聞經聞念佛輒尾二公後作聲而行。逐之不去。",
    "X87n1633_001:0498a08": "亦不近逼。其行其止皆隨木魚聲。嚴寒行多。&#x9D5E;掌凍",
    "X87n1633_001:0498a09": "裂。露骨強行益力。逾數年。二&#x9D5E;並對經案立化。二公",
    "X87n1633_001:0498a10": "為瘞於淨業寺後地。號聽經&#x9D5E;塚。",
    "X87n1633_001:0498a11": "漁戶業除",
    "X87n1633_001:0498a12": "[0498a12] 海鹽漁戶張元與弟張貞撒網夜歸。舟至青松塘。見",
    "X87n1633_001:0498a13": "水面有異光掩映星月。疑下有蚌珠。遂沒取焉。得石",
    "X87n1633_001:0498a14": "匣一枚。兄弟相慶。歸家禱而後啟。得金剛般若波羅",
    "X87n1633_001:0498a15": "蜜經一卷。金字所書。光彩異常。元亦索然置之家室。",
    "X87n1633_001:0498a16": "中夜夢金甲神語曰。汝前生為長水法師。講壇作務",
    "X87n1633_001:0498a17": "人。因不堅固道心。退墮至此。然夙因未泯。賜汝大法。",
    "X87n1633_001:0498a18": "當精進持誦。元以不識字為辭。神令開口。以金丸投",
    "X87n1633_001:0498a19": "之。燁燁有光。香煖入腹。遂驚而覺。明日啟誦。熟如久",
    "X87n1633_001:0498a20": "習矣。元叩達觀大師。具陳其事。師更勉勵以誦經必",
    "X87n1633_001:0498a21": "回向西方。越三年。元謂親識曰。我殺業除。蓮臺現矣。",
    "X87n1633_001:0498a22": "無疾端坐而化。時萬曆丁丑孟秋事也。",
    "X87n1633_001:0498a23": "勸親聽經",
    "X87n1633_001:0498a24": "[0498a24] 金壇王方麓先生。病篤時煩躁。其子損庵進曰。大人",
    "X87n1633_001:0498b01": "平日涵養。正須此際展舒。願澄心聽兒子轉經何如。",
    "X87n1633_001:0498b02": "方麓首頷&#x9825;解。命損庵取金剛經朗誦。聽至無我相",
    "X87n1633_001:0498b03": "無人相四句。輒笑曰。煩惱本無。我相誰戀。遂合掌而",
    "X87n1633_001:0498b04": "逝。方麓得手人。故一撥即轉。而損庵於親垂逝。能勸",
    "X87n1633_001:0498b05": "親聽經。固送死之孝。遠過俗情什伯。",
    "X87n1633_001:0498b06": "持經得雋",
    "X87n1633_001:0498b07": "[0498b07] 嘉禾沈公光華&#x751E;判兩淮鹽鐵。歸田日。偶與同郡運",
    "X87n1633_001:0498b08": "同吳公淞閑坐。從容遞問日間所為。沈云。晨朝茹素",
    "X87n1633_001:0498b09": "持誦金剛經。積二十年。已諭二藏。吳亦漫然置之。居",
    "X87n1633_001:0498b10": "無何。吳忽晨起疾馳詣沈賀云。即君南闈必第矣。沈",
    "X87n1633_001:0498b11": "問何故。云。夢一人言。郡中一士夫以持金剛經功德。",
    "X87n1633_001:0498b12": "其子得雋。覺來唯憶公當酬是夢。是歲之秋。沈公叔",
    "X87n1633_001:0498b13": "子應明。果登應天。鄉薦聞沈公持請金剛經最虔。而",
    "X87n1633_001:0498b14": "行住坐臥能自暗誦。&#x751E;從東郭季子家往還塗間。一",
    "X87n1633_001:0498b15": "心持誦。計所經屠門市肆及&#x8657;空一切霑經功德。超",
    "X87n1633_001:0498b16": "脫者不知凡幾。又以無四相心修一切善法。累世積",
    "X87n1633_001:0498b17": "德。故子孫蟬聯科第。為禾郡冠族。皆金剛經證&#x9A10;云。",
    "X87n1633_001:0498b18": "四句牢持",
    "X87n1633_001:0498b19": "[0498b19] 崑山縣民鄒軌。賣腐營生。素不識字。一日聞僧誦金",
    "X87n1633_001:0498b20": "剛經。軌停腐擔聽之。但記得無我相無人相無眾生",
    "X87n1633_001:0498b21": "相無壽者相四句。牢持之。萬曆十一年十月初十病",
    "X87n1633_001:0498b22": "死。為冥卒押至蘇州李作坊家牛欄中。見有先在者",
    "X87n1633_001:0498b23": "二人。冥卒曰。汝陽數盡。奉冥君命。判汝此地受生十",
    "X87n1633_001:0498b24": "三年。軌知將入牛胎。但牢持四句不休。冥卒用力推",
    "X87n1633_001:0498c01": "軌。不能近也。俄聞人云。彼四句在心。且放還持誦全",
    "X87n1633_001:0498c02": "經。為陽世誦經者勸。軌遂得生。事遂傳播。&#x96A3;人到閶",
    "X87n1633_001:0498c03": "門李作坊家詢訪。則此日之夜牛生三犢。而一死也。",
    "X87n1633_001:0498c04": "軌驚感。投僧為師。教授全經。日夕誦持焉。逾十三年",
    "X87n1633_001:0498c05": "以無病卒於家。噫。非經四句。則軌之餘生盡拖犁負",
    "X87n1633_001:0498c06": "重之日子矣。無病符期而卒。善地受生。何待言耶。金",
    "X87n1633_001:0498c07": "剛靈異能轉定業。信夫。",
    "X87n1633_001:0498c08": "伏雌度脫",
    "X87n1633_001:0498c09": "[0498c09] 萬曆庚寅。湖州華林鎮一老者誦金剛經。日有常課。",
    "X87n1633_001:0498c10": "其家有伏雌抱十二卵。一夕老者夢男女十二人拜",
    "X87n1633_001:0498c11": "堂下曰。賴公經聲。悉得度脫禽倫。故來致謝。老者夢",
    "X87n1633_001:0498c12": "覺。偶思十二雞卵。出之。覺甚輕。劈視。空&#x6BBB;也。因呼眾",
    "X87n1633_001:0498c13": "傳視。劈之俱然。持經功德信乎不可思議。",
    "X87n1633_001:0498c14": "金剛拯覆",
    "X87n1633_001:0498c15": "[0498c15] 嘉興兆麗橋民沈濟寰。開青&#x83D3;店。每晨朝起必持金",
    "X87n1633_001:0498c16": "剛經。或出外則一絹袋貯經懸胸前。不曠持誦。萬曆",
    "X87n1633_001:0498c17": "癸巳冬往洞庭山販橘。大湖中流陡遇龍風。湖面昏",
    "X87n1633_001:0498c18": "黑。沈船漂蕩如葉。櫓楫盡失。巨浪如屋。高出於船丈",
    "X87n1633_001:0498c19": "餘。已陷沒水底矣。呼號間。忽若有巨力提船以起。&#x39DE;",
    "X87n1633_001:0498c20": "出波間。夾送如飛。頃刻達翁家嘴登岸。則岸人共見",
    "X87n1633_001:0498c21": "有兩金甲神行水中。左右擎船而來也。一船人知為",
    "X87n1633_001:0498c22": "金剛拯救得免沈覆。共感沈之德。號為青&#x83D3;沉佛家。",
    "X87n1633_001:0498c23": "遠近傳播。",
    "X87n1633_001:0498c24": "訟師請經",
    "X87n1633_001:0499a01": "[0499a01] 里中莫晴虹居士。於楞嚴經坊遇一常州人請經。口",
    "X87n1633_001:0499a02": "中喃喃誦金剛經。觀其面目甚是可畏。因問公何因",
    "X87n1633_001:0499a03": "緣在路誦經。其人曰。我善刀筆。久為訟師。一日病死。",
    "X87n1633_001:0499a04": "至閻羅王所。究問生前過惡。我呈辨不服。王命獄卒",
    "X87n1633_001:0499a05": "帶冤對某某至。質云。諸人被你狀詞累至死地。有乎。",
    "X87n1633_001:0499a06": "我無可抵飾。遂高聲念金剛經。王肅然起立。我見起",
    "X87n1633_001:0499a07": "立。連聲誦念。王即命且放回。某某呼號曰。受冤幾載",
    "X87n1633_001:0499a08": "無繇相報。今日到此。決放他去不得。王曰。彼陽數尚",
    "X87n1633_001:0499a09": "未因其惡拿來。彼竟高聲誦最上乘法。我亦無可如",
    "X87n1633_001:0499a10": "何。姑放回。盡彼陽數。彼是惡人。去必仍前作惡。不肯",
    "X87n1633_001:0499a11": "誦經。待彼不誦經時。我追捉未晚也。以此因緣再生",
    "X87n1633_001:0499a12": "陽世。故改行從善。且懼冤對之終逢也。故日誦金剛",
    "X87n1633_001:0499a13": "經回向以超度之。冀得消釋耳。萬曆庚子秋九月晴",
    "X87n1633_001:0499a14": "虹筆記。",
    "X87n1633_001:0499a15": "持經善逝",
    "X87n1633_001:0499a16": "[0499a16] 萬曆辛丑。順城門內監張愛。晚年受持金剛經。屆易",
    "X87n1633_001:0499a17": "簣。家人囑之曰。莫忘持經念頭。愛心然之。而口噤不",
    "X87n1633_001:0499a18": "能答。&#x89A9;二青衣押之曰。汝當往山東投胎。其行若飛。",
    "X87n1633_001:0499a19": "月中已到山東。見彼土山水及受生父母。愛一心惟",
    "X87n1633_001:0499a20": "持經。隨押至一殿宇。心疑是東嶽而無牛頭獄卒。殿",
    "X87n1633_001:0499a21": "上一人冠平頂冠。引愛使前。冠者起曰。汝合到此地",
    "X87n1633_001:0499a22": "投胎。愛稱某一生持金剛經。但願往生。不願投胎。冠",
    "X87n1633_001:0499a23": "者曰。汝持經功少。愛云。曾聞十念成就。況某持經已",
    "X87n1633_001:0499a24": "歷數年之久乎。冠者因顧兩青衣曰。且送回持經。愛",
    "X87n1633_001:0499b01": "死已九日。心尚煖。未殮。復甦。遂離家往西山碧雲寺",
    "X87n1633_001:0499b02": "耑誦金剛經。又十一年。一日集眾云。我以持經力。今",
    "X87n1633_001:0499b03": "西去矣。沐浴更衣端坐而逝。",
    "X87n1633_001:0499b04": "鄰老持經",
    "X87n1633_001:0499b05": "[0499b05] 歸安茅封公惺海。諱一&#x7690;。長子光祿卿五芝公。諱瑞",
    "X87n1633_001:0499b06": "徵。以名士援入成均。其未中時。有鄰老賃茅屋以居。",
    "X87n1633_001:0499b07": "持齋誦金剛經。貧且無子。丁酉元旦正誦經次。忽見",
    "X87n1633_001:0499b08": "金剛披金甲持杵降前曰。茅一&#x7690;之子瑞徵。今年北",
    "X87n1633_001:0499b09": "京鄉試第八名爾。今日即可往密報。囑茅勿泄。到期",
    "X87n1633_001:0499b10": "符&#x9A10;。管辨汝存時居食歿後喪&#x585F;也。感爾誦經至誠",
    "X87n1633_001:0499b11": "無嗣。特以此酬汝。為世勸耳。五芝秋闈名次果符。遂",
    "X87n1633_001:0499b12": "捨居與鄰老。且供養之。終身而悉辨其後事焉。五芝",
    "X87n1633_001:0499b13": "平素不欲恒語人。此余讀書苕溪。親聞於其弟大學",
    "X87n1633_001:0499b14": "君房者。",
    "X87n1633_001:0499b15": "開瞽得子",
    "X87n1633_001:0499b16": "[0499b16] 秀水庠生濮可重。妻王氏。有一子一女。相繼痘殤。哭",
    "X87n1633_001:0499b17": "之過哀。雙目成瞽。遂專心持誦金剛經。數歲不輟。一",
    "X87n1633_001:0499b18": "日誦經次。左目忽流水。痛割如裂。則豁然明矣。右目",
    "X87n1633_001:0499b19": "過數日復如之。因持誦愈虔。夜夢佛語之曰。汝本無",
    "X87n1633_001:0499b20": "子。以誦經故賜汝一子。王氏忽復娠生子。因名經賜。",
    "X87n1633_001:0499b21": "至今現存。",
    "X87n1633_001:0499b22": "范僕誦經",
    "X87n1633_001:0499b23": "[0499b23] 報忠坊范氏僕。失記其姓名。余八九歲時&#x89A9;其肩菜",
    "X87n1633_001:0499b24": "擔行市。口中喃喃念誦不休。聞其蚤起營&#x8D82;。必於佛",
    "X87n1633_001:0499c01": "前焚香膜拜。跪誦金剛數卷乃出。晚必赴金明寺佛",
    "X87n1633_001:0499c02": "殿禮佛回向。乃歸途次遇生命。每減錢買放。逢丐乞",
    "X87n1633_001:0499c03": "病者。減口食施之。其作善俱真心實意也。家主予之",
    "X87n1633_001:0499c04": "妻。不願。遂聽出家。投三塔大乘禪師薙髮為弟子。僧",
    "X87n1633_001:0499c05": "衣數年。辛勤作務。凡禪堂苦役悉以身任之。未&#x751E;告",
    "X87n1633_001:0499c06": "倦。忽一日示疾告眾曰。我夙生以誦金剛經怠慢。故",
    "X87n1633_001:0499c07": "罰作人奴。今限滿。當往善地受生矣。遽瞑。噫。人視人",
    "X87n1633_001:0499c08": "以貴賤分重輕。佛天視人正當以善惡分貴賤耳。如",
    "X87n1633_001:0499c09": "彼范僕怠而能勤慢而能肅。先世罪業則為消滅矣。",
    "X87n1633_001:0499c10": "經言豈欺我哉。",
    "X87n1633_001:0499c11": "蜘蛛脫化",
    "X87n1633_001:0499c12": "[0499c12] 公安三袁。宗道會元。宏道．中道進士。三人同胞。俱母",
    "X87n1633_001:0499c13": "太夫人龔氏所生。袁世敬禮佛教。太夫人尤崇信金",
    "X87n1633_001:0499c14": "剛經。雖貴年高。日誦有常課。一日誦經將半。忽空梁",
    "X87n1633_001:0499c15": "直墜黃絲。懸一巨蛛。下繞經案循走數匝。對經蹲身",
    "X87n1633_001:0499c16": "而伏。太夫人祝之曰。爾聽經來耶。我勿驅爾。幸竟聽",
    "X87n1633_001:0499c17": "而去。乃依先擊魚子誦經。至六如偈。蛛忽若動身作",
    "X87n1633_001:0499c18": "禮。誦終卷。太夫人曰。爾可去矣。則不復蠕動。舉視之。",
    "X87n1633_001:0499c19": "乃空蛻。肉已脫化無餘矣。因為小龕以僧法&#x585F;之。為",
    "X87n1633_001:0499c20": "起小窣堵波。號蜘蛛塔。金仲栗述。",
    "X87n1633_001:0499c21": "證見菩提",
    "X87n1633_001:0499c22": "[0499c22] 公安龔溈臚仲淳。婦祝夫人。即三袁舅娘也。精虔奉",
    "X87n1633_001:0499c23": "佛。誦金剛經。臨終呼子婦咸集曰。見一須菩提佛。寶",
    "X87n1633_001:0499c24": "相莊嚴。金光燁燁。又見一接引佛。眉間白毫如銀光。",
    "X87n1633_001:0500a01": "一道飄揚。宛轉長數丈。夫人出手攬白毫。佛即接夫",
    "X87n1633_001:0500a02": "人置掌心。俄見須菩提佛化為百餘佛。莊嚴一相不",
    "X87n1633_001:0500a03": "殊。聞耳傍有言曰。汝記之。經中凡有一百三十八須",
    "X87n1633_001:0500a04": "菩提。即此化現也。子婦咸焚香誦佛。夫人笑瞑。閤中",
    "X87n1633_001:0500a05": "一九歲小婢。臥間見數金甲巨人。執旛幢為夫人引",
    "X87n1633_001:0500a06": "導。幢&#x811A;微拂婢面而過。呼痛驚醒。則面有傷。墳起逾",
    "X87n1633_001:0500a07": "月餘。乃平而無損無血。夫人柩間數發異香。喪次人",
    "X87n1633_001:0500a08": "人聞之。&#x8462;直證見菩提矣。",
    "X87n1633_001:0500a09": "奕德遊冥",
    "X87n1633_001:0500a10": "[0500a10] 歙石橋吳奕德。萬曆甲寅年二月因遊黃山。叩普門",
    "X87n1633_001:0500a11": "大師有省發。願齋素親書金剛經三十卷傳施。五月",
    "X87n1633_001:0500a12": "二十九日浴琴溪。忽得暴疾。一夕氣絕。只心頭一片",
    "X87n1633_001:0500a13": "溫煖。家人不敢&#x8462;棺。環之誦金剛經。越八日。忽復活",
    "X87n1633_001:0500a14": "起。傍皇視捧其腰。連呼跌痛不止。徐定氣。詢之則曰。",
    "X87n1633_001:0500a15": "我昨日浴溪中。忽兩人押我去。腰間出冥府牌。則見",
    "X87n1633_001:0500a16": "我名。遂行。初初入徑環繞往來者眾。冥卒操鐵棒笞",
    "X87n1633_001:0500a17": "其行。我生前曾誦金剛經。得不笞。漸達窮谷。天色慘",
    "X87n1633_001:0500a18": "闇。類秋冬狀。復數十里行溝內。對峙皆童山色焦赤",
    "X87n1633_001:0500a19": "崩折破裂。不似人間。溝外沉沉黑氣。盡為水波。波中",
    "X87n1633_001:0500a20": "出沒似人似畜。不可數計。惟恐墮溺。遠望圍城迢迢",
    "X87n1633_001:0500a21": "難至。入城廣若數十里。皆鐵堵。以銅閘其門。市無居",
    "X87n1633_001:0500a22": "民。盡黑柵。若驛小舍。囚繫諸人。皆引領外望。隨見亡",
    "X87n1633_001:0500a23": "過親屬弟妹來乞其銀分用。曰。家中為汝誦經送銀。",
    "X87n1633_001:0500a24": "隨後至矣。頃果得銀。分與。又曰。汝多金剛經數十卷。",
    "X87n1633_001:0500b01": "併分與眾。復入一小城。視城外益狼狽。血肉淋漓無",
    "X87n1633_001:0500b02": "有完人。又轉入一小城。望署額曰森羅殿。左曰四生",
    "X87n1633_001:0500b03": "司。右曰四死司。一烏帽者責吳前世為將。誤勦一百",
    "X87n1633_001:0500b04": "八十人命。隨呼卒榜掠吳無數。吳但覺心憶金剛經。",
    "X87n1633_001:0500b05": "則痛可忍。隨聞堂上命簡原案。則見冤鬼百數。形極",
    "X87n1633_001:0500b06": "短小。各持其頭向吳毆擊索命。奕德辯曰。前世殺汝",
    "X87n1633_001:0500b07": "等。必因王事。非本心也。堂上震怒。聞呼取極刑。則劃",
    "X87n1633_001:0500b08": "然地裂。有火面碧身者從中躍出。舁大鐺沸滾油。束",
    "X87n1633_001:0500b09": "吳將烹之。忽聞誦金剛經聲。殿中幽暗皆明。鬼卒驚",
    "X87n1633_001:0500b10": "走曰。西方到西方到。見空中二巨人舉杵入鐺。滾油",
    "X87n1633_001:0500b11": "俱化彩雲而飛。奕德因發念得生還。當即償書金剛",
    "X87n1633_001:0500b12": "經願。又發念三十卷外更書一百八十卷資度冤對",
    "X87n1633_001:0500b13": "墮落。聞堂上呼兩黃幘者送歸。所行路皆異前。漸達",
    "X87n1633_001:0500b14": "光明。忽行一峻嶺。兩黃幘撲奕德下。覺跌腰大痛而",
    "X87n1633_001:0500b15": "起。遊冥八日。但覺兩日耳。奕德因全家茹素。專寫施",
    "X87n1633_001:0500b16": "金剛經。終其身世焉。",
    "X87n1633_001:0500b17": "二東苦厄",
    "X87n1633_001:0500b18": "[0500b18] 項蘭齋左督自云。丙辰春夢謁至尊無&#x6B52;大王。見帶",
    "X87n1633_001:0500b19": "血菜色人彌萬曰。此二東也。可識之。還勸人齋素念",
    "X87n1633_001:0500b20": "佛誦金剛經。可生免兵荒。死度苦厄。居無何。山東數",
    "X87n1633_001:0500b21": "府大饑死。亡略盡。而遼東隨大壞。死更倍焉。夢之二",
    "X87n1633_001:0500b22": "東遂&#x9A10;。項虔持金剛未&#x751E;一日輟。",
    "X87n1633_001:0500b23": "王令回生",
    "X87n1633_001:0500b24": "[0500b24] 臨海孝廉王立轂。仕為新滏令。戊午上計。泊舟荻港。",
    "X87n1633_001:0500c01": "病陡死。赴見冥王。簡算久盡。以持戒得尚延。適作官",
    "X87n1633_001:0500c02": "毀戒。故致勾攝也。立轂祈哀。傍有宰官起白冥王曰。",
    "X87n1633_001:0500c03": "此官戒雖毀。然為令多循政。行社倉法拯饑。兼平時",
    "X87n1633_001:0500c04": "書刻金剛經。好生編勇猛為善。是可還生。冥王覆善",
    "X87n1633_001:0500c05": "惡聚。果然。敕剜其雙目。示陽世證明。立轂遂甦而目",
    "X87n1633_001:0500c06": "即盲。因乞休歸里。日誦金剛．梵網．法華三經。與室俱",
    "X87n1633_001:0500c07": "棄家修淨業。一夕夢大士以楊枝灑甘露點其瞳。晨",
    "X87n1633_001:0500c08": "起禮懺。豁然見物。復完光明。立轂有自著回生紀。瞿",
    "X87n1633_001:0500c09": "稼軒給諫刻於雲棲印施。",
    "X87n1633_001:0500c10": "天榜易名",
    "X87n1633_001:0500c11": "[0500c11] 項希憲憲副。初名德棻。夢己為辛卯卿科。以汙兩少",
    "X87n1633_001:0500c12": "婢被主科名籍神人乙去。遂力行種德事。損資懇友",
    "X87n1633_001:0500c13": "高松聲精楷金剛經刊板。歲施之。凡十餘年。夢至一",
    "X87n1633_001:0500c14": "所。見黃紙第八名為項姓。中字糢糊。下為原字。傍一",
    "X87n1633_001:0500c15": "人曰。審視此汝天榜名次也。因易名夢原。壬子中北",
    "X87n1633_001:0500c16": "京卿試第廿九名。己未會試第二名。共疑夢名次之",
    "X87n1633_001:0500c17": "爽。迨殿試為二甲第五名。方悟合鼎甲數之恰第八",
    "X87n1633_001:0500c18": "也。卿會榜紙俱白而殿榜獨黃。尤為冥定云。北京邸",
    "X87n1633_001:0500c19": "中。希憲自語余者。",
    "X87n1633_001:0500c20": "書經暗中",
    "X87n1633_001:0500c21": "[0500c21] 楚高衲寒&#x7070;於天皇寺。書金剛經至第十六分。一夕",
    "X87n1633_001:0500c22": "忘點燈。竟於暗中作楷書經直達子夜。偶腹饑。思食",
    "X87n1633_001:0500c23": "起。憶燈燭則眼前黑暗矣。驚呼同房僧鑽火燭之。則",
    "X87n1633_001:0500c24": "字畫莊嚴。非復平時手筆。慧光照耀佛炬破幽。可以",
    "X87n1633_001:0501a01": "意想測量之哉。",
    "X87n1633_001:0501a02": "織經坐脫",
    "X87n1633_001:0501a03": "[0501a03] 里中錢永明居士元配張氏。素精誠奉佛。日織一布。",
    "X87n1633_001:0501a04": "於布機中誦金剛經十卷以為常課。一日正織間。誦",
    "X87n1633_001:0501a05": "至不於一佛二佛三四五佛而種善根。已於無量百",
    "X87n1633_001:0501a06": "千萬佛所種諸善根。忽停梭合掌。諸家人婦女覺其",
    "X87n1633_001:0501a07": "有異。呼之則已瞑目坐脫矣。時萬曆庚申年七月初",
    "X87n1633_001:0501a08": "四事。曾無一日疾病之苦焉。載生子曰。正織布時一",
    "X87n1633_001:0501a09": "心念經。著其布者即渾身般若矣。豈惟著布者光明",
    "X87n1633_001:0501a10": "照身。併見聞此布者與異類眾生觸著一梭一縷者。",
    "X87n1633_001:0501a11": "俱種甚深般若因緣矣。或疑不信心之子著此布不",
    "X87n1633_001:0501a12": "增罪戾乎。要之著者即般若護體。罪福如幻。起亦滅。",
    "X87n1633_001:0501a13": "即不得以罪福論。如此織布實是織經矣。薦此何但",
    "X87n1633_001:0501a14": "織布。凡運水擔柴經營技藝治世語言資生事業。曾",
    "X87n1633_001:0501a15": "有般若外法。金剛外心乎。此善女人之忽焉坐脫。稱",
    "X87n1633_001:0501a16": "吉祥善逝灼矣。",
    "X87n1633_001:0501a17": "&#x643A;經隨任",
    "X87n1633_001:0501a18": "[0501a18] 楚中槐庭蔡公為我禾守。潔己愛民。清苦無比。公長",
    "X87n1633_001:0501a19": "齋奉佛。自公之暇惟持金剛經。衙宇毫無長物。所有",
    "X87n1633_001:0501a20": "僅經卷繩床。蕭然枯禪榻也。公體素羸。自言為諸生",
    "X87n1633_001:0501a21": "時遘危疾。貧無醫藥。已與死&#x96A3;矣。發願盡形誦持此",
    "X87n1633_001:0501a22": "經。漸次痊愈。得發科甲。今作官者俱餘生。故蒞任但",
    "X87n1633_001:0501a23": "&#x643A;此經卷而來矢。去任仍&#x643A;此經卷而往。比古人琴",
    "X87n1633_001:0501a24": "鶴自隨已為多事。晨夕經案即同焚香告天耳。公竟",
    "X87n1633_001:0501b01": "任不畏強禦。視民如傷。供給但菜腐。未&#x751E;市肉。衣但",
    "X87n1633_001:0501b02": "布袍。未&#x751E;市絹。公試士。每首金鋪軒選長意氣最契。",
    "X87n1633_001:0501b03": "亦以此經併戒殺文授令奉持。每詳公自道如此。",
    "X87n1633_001:0501b04": "伽藍送請",
    "X87n1633_001:0501b05": "[0501b05] 京師摩訶庵。壁有各體篆書金剛經三十二分。每分",
    "X87n1633_001:0501b06": "之後各係正書一段。俱萬曆中海內名筆。如黃慎軒．",
    "X87n1633_001:0501b07": "焦弱侯．董思白．米友石．邢子愿諸公。妙楷精刻。妙極",
    "X87n1633_001:0501b08": "莊嚴。士紳敲摺無&#x8657;日。&#x7891;遂漫漶。庵主僧募貲構石",
    "X87n1633_001:0501b09": "思乞名筆重刻之。泰昌九月季公湘洲以侍郎教習",
    "X87n1633_001:0501b10": "庶常。夜忽夢伽藍神送一請啟至。稱摩訶庵有金剛",
    "X87n1633_001:0501b11": "經勝緣。從公乞及門弟子完成。翼日命駕之庵。則見",
    "X87n1633_001:0501b12": "精石二十板已磨礱在禪室矣。時&#x8218;中三十二人。如",
    "X87n1633_001:0501b13": "侯蒙澤．何象岡．劉蓬玄．陳居一．姚孟常．顧九疇．孔玉",
    "X87n1633_001:0501b14": "橫．陳秋濤諸公。無不擅譽臨池。湘洲特以夢語諸公。",
    "X87n1633_001:0501b15": "先後詣庵各就石硃書一分。又捐俸募善工精刻。移",
    "X87n1633_001:0501b16": "置壁間。遂煥然神明復還舊觀。余客都門親見。",
    "X87n1633_001:0501b17": "紅舖老軍",
    "X87n1633_001:0501b18": "[0501b18] 正陽門紅舖有一老軍看守。鰥居無子。歲支糧十石。",
    "X87n1633_001:0501b19": "存四石為饔餐。以六石易錢為薪菜衣補。胸中遂無",
    "X87n1633_001:0501b20": "一事。日焚香誦金剛經。首揆韓公爌每乘大轎腰玉",
    "X87n1633_001:0501b21": "衣麟呼殿過其地。聞聲輒歎曰。為我難。為彼易。而我",
    "X87n1633_001:0501b22": "無彼福也。老軍七十三終於舡鋪。六月屍不穢。飛蠅",
    "X87n1633_001:0501b23": "不集。京師貴人共異而買地殯之。噫。韓公賢宰相之",
    "X87n1633_001:0501b24": "言可謂真實不&#x8657;。太平無事不攖官爵得自繇身。乃",
    "X87n1633_001:0501c01": "是人間仙福。更加諷誦金剛修最上一乘出世正因。",
    "X87n1633_001:0501c02": "豈公卿富貴可得比乎。",
    "X87n1633_001:0501c03": "乩仙假室",
    "X87n1633_001:0501c04": "[0501c04] 順天府庠士邵園客家。佛室精潔。萬曆庚申春日偶",
    "X87n1633_001:0501c05": "扶乩。有慧珠子降[占*几]曰。願假此室誦金剛經一載。期",
    "X87n1633_001:0501c06": "滿一藏即去耳。邵素崇信仙佛。慨然諾之。即封緘不",
    "X87n1633_001:0501c07": "敢入。自此每靜夜必聞魚子及誦經聲。但不見形耳。",
    "X87n1633_001:0501c08": "果竟年乃聲息。方信神仙亦靡不歸依三寶崇重此",
    "X87n1633_001:0501c09": "經。佛言十種大仙不修正覺。報終還來散入諸趣。此",
    "X87n1633_001:0501c10": "經離相見。忘能所。河沙功德不可比喻。可資度脫仙",
    "X87n1633_001:0501c11": "倫也。不然。即閱長年亦守屍鬼耳。鬼仙散蕩又不出",
    "X87n1633_001:0501c12": "陰靈耳。何貴焉。",
    "X87n1633_001:0501c13": "玉&#x7B6F;雙垂",
    "X87n1633_001:0501c14": "[0501c14] 里中朱文恪公。清風師世。自奉至澹泊。居常每日必",
    "X87n1633_001:0501c15": "於內書室闔戶閱一卷書。又靜坐久之乃出。雖各嗣",
    "X87n1633_001:0501c16": "君。未&#x751E;知何書也。迨入相言歸。則舟中人稍稍有得",
    "X87n1633_001:0501c17": "見者。乃是金剛經。臨化之歲間語嗣君輩。我生平榮",
    "X87n1633_001:0501c18": "淹不較。順逆一如。只得金剛經中無我相無人相兩",
    "X87n1633_001:0501c19": "句之力。又時呼鄰老解說經中大意。天啟甲子十月",
    "X87n1633_001:0501c20": "廿五公無疾命酒自酌。端坐而逝。逝後鼻中玉&#x7B6F;雙",
    "X87n1633_001:0501c21": "垂吞吐。歷數時乃隱。咸疑公素不奉佛何顯此異。不",
    "X87n1633_001:0501c22": "知公平素耽精上乘。妙契佛心。其狀元宰相實果位",
    "X87n1633_001:0501c23": "中人再來者耳。",
    "X87n1633_001:0501c24": "暑逝生香",
    "X87n1633_001:0502a01": "[0502a01] 譚梁生水部母嚴太夫人。持家有法。課諸子凜凜義",
    "X87n1633_001:0502a02": "方。雖以夫貴子貴。而布衣蔬食不尚紛華。篤信佛法。",
    "X87n1633_001:0502a03": "於金剛．妙法蓮華晨夕禮誦。晚歲則持華嚴。日必一",
    "X87n1633_001:0502a04": "卷。凡數過能為子婦講解大意。歿時示疾。正當崇禎",
    "X87n1633_001:0502a05": "壬申暑月。起更衣沐浴禮佛曰。某一生敬佛。果有佛",
    "X87n1633_001:0502a06": "緣。當令遺體氣息不穢。隨跏趺端坐合掌而逝。逝後",
    "X87n1633_001:0502a07": "七日顏色含笑如生。喪次無一飛蠅。時時香氣飄拂。",
    "X87n1633_001:0502a08": "吊奠之眾莫不見聞歎異。梁生自有傳紀。余錄其&#x69E9;。",
    "X87n1633_001:0502a09": "彰持經神異。",
    "X87n1633_001:0502a10": "焚衣梵書",
    "X87n1633_001:0502a11": "[0502a11] 王季常孝廉。諱維新。歷官延平太守。為",
    "X87n1633_001:0502a12": "崇禎乙亥春。候勘於福州府之開元寺。悒&#x9B31;遘疾而",
    "X87n1633_001:0502a13": "歿。季常自幼奉佛。虔誦金剛經併持準提&#x546A;。焚床衣",
    "X87n1633_001:0502a14": "過。時衣&#x7070;上遍顯白文梵書。灣折精明。如豆大者指",
    "X87n1633_001:0502a15": "頂大者數萬。俱有香氣。寺眾見之無不歎未曾有。大",
    "X87n1633_001:0502a16": "守一生誦持。臨化顯此神異。不得以其末路錯做好",
    "X87n1633_001:0502a17": "人輕訾之也。季常甥錢平如。親視含殮。暨其隨身兩",
    "X87n1633_001:0502a18": "僕歸說如此。弔輓盈冊。存其家。",
    "X87n1633_001:0502a19": "放回完經",
    "X87n1633_001:0502a20": "[0502a20] 嘉興角里街施嶧陽。與東塔寺僧有恒交契。嶧陽年",
    "X87n1633_001:0502a21": "六十五。雖老病。跽誦金剛經。日必數卷。崇禎丙子正",
    "X87n1633_001:0502a22": "月初八。跽誦未終卷。遽革家人。開喪受弔已三日。將",
    "X87n1633_001:0502a23": "&#x8462;棺矣。嶧陽忽還魂言曰。我死去。以誦金剛力不歷",
    "X87n1633_001:0502a24": "冥王所。竟留地藏王菩薩處。適菩薩忽然謂我。有一",
    "X87n1633_001:0502b01": "卷經誦未完。放回急完此。可來。時雖能言。而氣息奄",
    "X87n1633_001:0502b02": "奄欲絕。勢不能自誦。復語家人。必請有恒上人來代",
    "X87n1633_001:0502b03": "我誦完。他人無用也。偶恒赴別請停一日須之。及恒",
    "X87n1633_001:0502b04": "至。嶧陽自掙起。跽聽終卷。舉手謝恒已。笑化去。"
}