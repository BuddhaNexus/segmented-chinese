{
    "X88n1646_008:0197b06": "居士傳八",
    "X88n1646_008:0197b08": "荊山居士傳",
    "X88n1646_008:0197b09": "[0197b09] 荊山居士陸法和者。不知何許人也。齊梁間隱於江",
    "X88n1646_008:0197b10": "陵百里洲。衣食居處一與戒行沙門同。耆老自幼見",
    "X88n1646_008:0197b11": "之。容色常定。人莫能測也。既居荊州高要縣紫石山。",
    "X88n1646_008:0197b12": "無故捨去。俄而有蠻亂&#x77E6;景之降梁也。居士謂南郡",
    "X88n1646_008:0197b13": "朱元英曰。貧道助檀越擊之。元英曰。&#x77E6;景為國立效。",
    "X88n1646_008:0197b14": "擊之何也。不省。及景圍臺城。居士時在青溪山。元英",
    "X88n1646_008:0197b15": "往問曰景事云何。居士曰。凡人取果。宜待熟時。不撩",
    "X88n1646_008:0197b16": "自落。檀越但待景熟時。何勞問也。固問之。則曰。亦克",
    "X88n1646_008:0197b17": "亦不克。景遣其將任約擊湘東王於江陵。居士乃詣",
    "X88n1646_008:0197b18": "湘東乞征。約召諸蠻子弟八百人誓之江津。且發湘",
    "X88n1646_008:0197b19": "東。復遣胡僧祐領兵千餘益其軍。居士笑曰。吾兵馬",
    "X88n1646_008:0197b20": "甚盛。何須此。江陵多神祠。人俗祈禱即&#x9A10;。自居士軍",
    "X88n1646_008:0197b21": "出。祈禱無&#x9A10;者。人以為神皆從行也。至赤沙湖與約",
    "X88n1646_008:0197b22": "相對。居士乘輕舟不甲冑沿流而下。去約軍一里而",
    "X88n1646_008:0197b23": "還。謂將士曰。吾觀彼龍軍睡不動。吾軍之龍甚踴躍。",
    "X88n1646_008:0197b24": "即攻之。逐縱火舫於前而風逆。居士執白羽扇麾風。",
    "X88n1646_008:0197c01": "風即返。約眾見梁兵步水上。遂大潰。眾皆投水死。而",
    "X88n1646_008:0197c02": "約逃竄不知處。居士曰。明日日中當得。及期未得。人",
    "X88n1646_008:0197c03": "問之。居士曰。吾前於此洲水涸時建一剎。語檀越等。",
    "X88n1646_008:0197c04": "此雖為剎實賊標。今何不向標下求。如其言。果於水",
    "X88n1646_008:0197c05": "中見約抱剎仰頭。纔出鼻遂擒之。約見居士求死。居",
    "X88n1646_008:0197c06": "士曰。檀越與王有緣。決無他慮。王於後且當得檀越",
    "X88n1646_008:0197c07": "力也。湘東果釋之。用為郡守。及魏圍江陵。約以兵赴",
    "X88n1646_008:0197c08": "救力戰。如居士言。居士既平約。會蜀賊將至。請守巫",
    "X88n1646_008:0197c09": "峽待之。乃總諸軍而往。親運石以填江。三日水不流。",
    "X88n1646_008:0197c10": "橫以鐵鎖。武陵王紀果遣蜀兵來渡。峽口勢蹙進退",
    "X88n1646_008:0197c11": "不可。居士與王琳一戰殄之。居士為人言若不出口。",
    "X88n1646_008:0197c12": "及有所論則雄辨無敵。生平多諸靈異。&#x751E;於襄陽城",
    "X88n1646_008:0197c13": "北大樹下畫地方二尺。令弟子掘之。得一龜。長尺半。",
    "X88n1646_008:0197c14": "以杖叩之曰。汝欲出不能。數百歲矣。不逢我者豈見",
    "X88n1646_008:0197c15": "天日乎。為授三歸。初入疊山。多惡疾人。居士為采藥",
    "X88n1646_008:0197c16": "療之。率不過三服即差。即求為弟子。山中毒蟲猛獸",
    "X88n1646_008:0197c17": "授以禁戒。即不復噬螫。所泊江湖。每於岸側表云。此",
    "X88n1646_008:0197c18": "處放生漁者即皆無所得。得即大風雷。放之乃定。將",
    "X88n1646_008:0197c19": "兵時禁諸軍漁捕甚嚴。有竊違者中夜即有猛獸來",
    "X88n1646_008:0197c20": "欲噬之。或亡其船。纜有小弟子戲截蛇頭。已而詣居",
    "X88n1646_008:0197c21": "士。居士曰。何殺蛇。弟子愕。指曰是非汝所殺者乎。弟",
    "X88n1646_008:0197c22": "子乃見蛇頭&#x9F5A;&#x88B4;襠。振之不落則恐。居士使懺悔。為",
    "X88n1646_008:0197c23": "蛇作功德。又有人以牛試刀。斷牛頭。已而詣居士。居",
    "X88n1646_008:0197c24": "士曰。有一斷頭牛就卿徵命殊急。若不為作功德一",
    "X88n1646_008:0198a01": "月內報至。其人弗信。少日果死。梁元帝即位。以居士",
    "X88n1646_008:0198a02": "為都督郢州刺史封江業縣公。已而加司徒。部曲數",
    "X88n1646_008:0198a03": "千人通呼為弟子。唯以道術為化。不以法獄。其市法",
    "X88n1646_008:0198a04": "以空櫝鎖置道間。上開一孔受錢。賈人計貨輸稅。自",
    "X88n1646_008:0198a05": "委諸櫝中。及夕有司開櫝條。其稅目輸之庫。居士在",
    "X88n1646_008:0198a06": "江夏大聚兵艦欲襲襄陽。入武關。元帝使止之。居士",
    "X88n1646_008:0198a07": "曰。法和求佛之人。尚不希釋梵天王坐處。豈規王位。",
    "X88n1646_008:0198a08": "但於空王佛所與主上有香火因緣。見主上應有報",
    "X88n1646_008:0198a09": "至故相援耳。今既被疑。業定不可改也。及魏舉兵。居",
    "X88n1646_008:0198a10": "士自郢入漢口將赴江陵。元帝又使止之曰。此間自",
    "X88n1646_008:0198a11": "能破賊。但鎮郢州不須動也。居士乃還州。堊其城門",
    "X88n1646_008:0198a12": "著麤白布衫。有&#x88B4;邪巾。大繩束腰。坐葦席終日乃脫",
    "X88n1646_008:0198a13": "之。及聞元帝敗滅。腹著前凶服哭泣受弔。齊文宣使",
    "X88n1646_008:0198a14": "清河王岳將兵攻魏救梁。會江陵陷。居士乃舉州入",
    "X88n1646_008:0198a15": "齊。文宣以為大都督十州諸軍事太尉公。居士入朝",
    "X88n1646_008:0198a16": "不稱臣。但云荊山居士。文宣親宴之。賜錢百萬。物千",
    "X88n1646_008:0198a17": "段。甲第一區田一百頃。奴婢二百人。生資什物稱是",
    "X88n1646_008:0198a18": "居士所得奴婢盡免之曰。各隨緣去。錢帛散施一日",
    "X88n1646_008:0198a19": "便盡。以官所賜宅營佛寺。自居一房。三年間再為太",
    "X88n1646_008:0198a20": "尉。無疾預告弟子死期。至時燒香禮佛坐繩&#x7240;而終。",
    "X88n1646_008:0198a21": "浴訖將斂。尸小縮至三尺許。既文宣令開棺視之。空",
    "X88n1646_008:0198a22": "棺而已。居士有讖語預道齊事。後一一皆驗(北史)。",
    "X88n1646_008:0198a23": "[0198a23] 知歸子曰。吳人汪生言。居士在佛門得吟風弄月。吾",
    "X88n1646_008:0198a24": "與點也之趣。瑞金羅生以汪生之言為然。或乃以靈"
}