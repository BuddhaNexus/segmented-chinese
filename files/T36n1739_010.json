{
    "T36n1739_010:0780b18": "新華嚴經論卷第十",
    "T36n1739_010:0780b20": "長者李通玄撰",
    "T36n1739_010:0780b21": "一菩提樹內流光眾。是明佛本因五位進修",
    "T36n1739_010:0780b22": "建行利生成報顯因眾。如前所釋。二如來所",
    "T36n1739_010:0780b23": "居宮殿內眾。明佛本因大悲圓滿覆育含生",
    "T36n1739_010:0780b24": "利生之行顯因成報眾。三十佛世界微塵數",
    "T36n1739_010:0780b25": "菩薩眾中。普賢等上名悉。同名為普者。十箇",
    "T36n1739_010:0780b26": "菩薩眾。明古今諸佛共行普賢行眾。已上三",
    "T36n1739_010:0780b27": "眾皆是古今諸佛共行萬行大悲大智。隨五",
    "T36n1739_010:0780b28": "位中進修自利利他十波羅蜜四攝四無量等",
    "T36n1739_010:0780b29": "之常行普賢之道也。一切菩薩以此為體。一",
    "T36n1739_010:0780c01": "切凡夫以此為所乘。如大王路。法則常然。行",
    "T36n1739_010:0780c02": "與不行非道之異。從此十普賢眾以下至第",
    "T36n1739_010:0780c03": "四。從三十三天王至大自在天王眾隨位復",
    "T36n1739_010:0780c04": "分為五。第一從爾時世尊處於此座成最正",
    "T36n1739_010:0780c05": "覺。并十普賢眾。此是現果成因生信分。何以",
    "T36n1739_010:0780c06": "然者。為如來是正覺之果。普賢等眾是佛行",
    "T36n1739_010:0780c07": "果。如來所居華藏淨土。是佛報得依果。一切",
    "T36n1739_010:0780c08": "眾生以自根性觀如來三種因果。及行佛自",
    "T36n1739_010:0780c09": "行普賢門。而生信心故。若不如是依何生信。",
    "T36n1739_010:0780c10": "是故如來以此三種因果。而令眾生信樂修",
    "T36n1739_010:0780c11": "行。以是義故。此之初會及普光明殿中第二",
    "T36n1739_010:0780c12": "會至賢首品已來。十二品經。總是舉果勸修",
    "T36n1739_010:0780c13": "生信分。",
    "T36n1739_010:0780c14": "第二從海月光大明菩薩等已下菩薩眾。并",
    "T36n1739_010:0780c15": "取已下第二執金剛神等九眾諸神。以明十",
    "T36n1739_010:0780c16": "住因果。何以然者。海月光大明菩薩亦是普",
    "T36n1739_010:0780c17": "賢等眾。分為異名。意者明還以佛果位內普",
    "T36n1739_010:0780c18": "賢行門。入俗利生。隨行名別。既以佛果位內",
    "T36n1739_010:0780c19": "諸佛共行普賢行法入俗利生所堪利者。還",
    "T36n1739_010:0780c20": "得舊法不移舊行。以是義故。還以普賢位內",
    "T36n1739_010:0780c21": "海月光等異名菩薩。便為十住初心。明從凡",
    "T36n1739_010:0780c22": "夫地修學十信心。信諸佛正覺之果無異自",
    "T36n1739_010:0780c23": "心本性清淨如諸佛性。所有分別本性清淨",
    "T36n1739_010:0780c24": "名無依住智。如諸佛根本智。以禪波羅蜜無",
    "T36n1739_010:0780c25": "作印印之。即法界性自然相稱。所行諸行即",
    "T36n1739_010:0780c26": "普賢行故。動靜無二故。所轉法輪即與十方",
    "T36n1739_010:0780c27": "諸佛智契同不異。如是修習慣習使熟。正覺",
    "T36n1739_010:0780c28": "不移。其本一故。會同諸佛舊覺本智同一。性",
    "T36n1739_010:0780c29": "故。行行不移舊普賢行故。以是義故。將普賢",
    "T36n1739_010:0781a01": "眾內十箇海月光等異名菩薩眾。為成十住",
    "T36n1739_010:0781a02": "初心。明十住初心不離舊法智故。以此下文",
    "T36n1739_010:0781a03": "云初發心時便成正覺。又如海月光大明菩",
    "T36n1739_010:0781a04": "薩。向下獲益歎德中經云。復次海月光大明",
    "T36n1739_010:0781a05": "菩薩摩訶薩。得出生菩薩諸地諸波羅蜜。教",
    "T36n1739_010:0781a06": "化眾生。及嚴淨一切佛國土方便解脫門。明",
    "T36n1739_010:0781a07": "以普賢行成就眾生入佛大智法界行普賢行",
    "T36n1739_010:0781a08": "五位次第進修法門故。以普賢入俗果行名",
    "T36n1739_010:0781a09": "海月光。通以下等共成十眾。用成十住菩薩",
    "T36n1739_010:0781a10": "位門。以下通九眾諸神至主藥神等。明是入",
    "T36n1739_010:0781a11": "十住之果行也。為入十住應真。稱之為神。明",
    "T36n1739_010:0781a12": "入位菩薩以自應真法合為神。覆育含識故。",
    "T36n1739_010:0781a13": "以智靈通救生自在故。稱之為神。非世鬼神",
    "T36n1739_010:0781a14": "也。次後諸神天等。明五位進修增勝故。漸漸",
    "T36n1739_010:0781a15": "自在也。以此菩薩神天總明十住。已上入位",
    "T36n1739_010:0781a16": "菩薩皆隨自位攝生。因果自在行故。非鬼神",
    "T36n1739_010:0781a17": "之神。若自心達理不與妄合。其智自神。不為",
    "T36n1739_010:0781a18": "不思而智善通萬有故。此諸神眾皆是如來",
    "T36n1739_010:0781a19": "以五位行攝生得益之眾。還將行相法門次",
    "T36n1739_010:0781a20": "第作法樣式。令其後學者一一倣之。善知因",
    "T36n1739_010:0781a21": "果故。",
    "T36n1739_010:0781a22": "第三從主稼神以下至主晝神。此十眾諸神。",
    "T36n1739_010:0781a23": "明十行利生法門因果故。",
    "T36n1739_010:0781a24": "第四從阿脩羅王以下至日天子。中有十眾。",
    "T36n1739_010:0781a25": "明十迴向利生法門因果。",
    "T36n1739_010:0781a26": "第五從三十三天王以下至大自在天王。於中",
    "T36n1739_010:0781a27": "有十天王。明十地利生因果。已上五眾是寄",
    "T36n1739_010:0781a28": "位。表佛果五位行門因果故。為利眾生故。寄",
    "T36n1739_010:0781a29": "位顯法。寄位入法。與眾生作法。令眾生證修。",
    "T36n1739_010:0781b01": "從如來座內眾至如來眉間毫相中所出眾。",
    "T36n1739_010:0781b02": "於中有四種眾。其意如何。第一如來座內",
    "T36n1739_010:0781b03": "眾。明是如來往昔自行與古同因彰果眾。第",
    "T36n1739_010:0781b04": "二十方菩薩來集興供眾。第三諸來菩薩毛",
    "T36n1739_010:0781b05": "孔光明眾。是法界性起無礙一多。同異自",
    "T36n1739_010:0781b06": "在大悲無盡。不思議眾。明此法界門法合如",
    "T36n1739_010:0781b07": "然。體本如是。法行依正重重無礙。以法界智",
    "T36n1739_010:0781b08": "境身土一多法合相容故。第四如來眉間毫",
    "T36n1739_010:0781b09": "中眾。是示果成因生信利生眾。此是成佛以",
    "T36n1739_010:0781b10": "後。以十信心位乃至十住十行十迴向十地",
    "T36n1739_010:0781b11": "十一地遍法界法門眾。舉此自修之因果。還",
    "T36n1739_010:0781b12": "令學者倣之。以上諸眾配位及來意。即通",
    "T36n1739_010:0781b13": "前樹內流光眾宮殿樓閣眾。總有十一眾。隨",
    "T36n1739_010:0781b14": "位別配。即四十七眾。為五位之內十箇普賢。",
    "T36n1739_010:0781b15": "總為一眾。當位不分十十部類故。海月光大",
    "T36n1739_010:0781b16": "明菩薩眾。及已下神天。十住十行十向十地。",
    "T36n1739_010:0781b17": "各各有十種部從故。都為四十。通十普賢為",
    "T36n1739_010:0781b18": "一眾。取上四十共為四十一。并菩提樹內流",
    "T36n1739_010:0781b19": "光眾。如來所居宮殿眾。如來座內眾。十方諸",
    "T36n1739_010:0781b20": "來菩薩眾。菩薩毛光眾。如來眉間毫中眾。都",
    "T36n1739_010:0781b21": "為四十七眾。且長科眾意如是。於中義趣至",
    "T36n1739_010:0781b22": "文方明。菩提樹內眾。如來宮殿內眾前已釋",
    "T36n1739_010:0781b23": "訖。已上且長科初會眾竟。餘待至文。已上總",
    "T36n1739_010:0781b24": "明舉果行遍周以成信位。",
    "T36n1739_010:0781b25": "從此已上四十七眾。若別列十普賢眾。即五",
    "T36n1739_010:0781b26": "十六眾諸大眾海。皆是大眾圍繞分。從此初",
    "T36n1739_010:0781b27": "段中有三十行經。分為三段一初有七行半",
    "T36n1739_010:0781b28": "經。總列菩薩之數。及陳同號普賢菩薩之名。",
    "T36n1739_010:0781b29": "二從海月光大明菩薩以下至十佛世界微塵",
    "T36n1739_010:0781c01": "數。於此一段文中有七行半經。陳異名菩薩",
    "T36n1739_010:0781c02": "眾。并都結已上諸菩薩數。三從此諸菩薩已",
    "T36n1739_010:0781c03": "下至成就無量功德。於中有十五行半經。陳",
    "T36n1739_010:0781c04": "大眾本修行之因。及歎大眾之德。從初段中",
    "T36n1739_010:0781c05": "七行半經。列同號普賢之內。義分為三。一釋",
    "T36n1739_010:0781c06": "菩薩名下之義。二釋菩薩同號之義。三舉眾",
    "T36n1739_010:0781c07": "所為因緣。",
    "T36n1739_010:0781c08": "一釋菩薩名下之義者。略釋普賢菩薩一號。",
    "T36n1739_010:0781c09": "餘可准知。行與理齊。利生皆遍。號之為普。知",
    "T36n1739_010:0781c10": "根利俗。稱之為賢。菩之言覺。薩言眾生。善覺",
    "T36n1739_010:0781c11": "眾生。號名菩薩。廣云摩訶菩提薩埵也。梵言",
    "T36n1739_010:0781c12": "摩訶菩提薩埵。此云大覺眾生。為常於生死",
    "T36n1739_010:0781c13": "海覺悟無盡眾生故。已下九箇同號為普者。",
    "T36n1739_010:0781c14": "普賢菩薩通號也。明一一菩薩皆有此十種",
    "T36n1739_010:0781c15": "德行。約德為名故。為表德行圓滿始終具十。",
    "T36n1739_010:0781c16": "一一菩薩隨行之號無盡故。為行無盡行故。",
    "T36n1739_010:0781c17": "但以其名下之義。即彰自行。餘准知之。總以",
    "T36n1739_010:0781c18": "十波羅蜜為體。二釋菩薩同號之義者。明此",
    "T36n1739_010:0781c19": "十普之義。是一人之普一一菩薩具十普也。",
    "T36n1739_010:0781c20": "一切菩薩總然。下名別者。明一一普能遍別",
    "T36n1739_010:0781c21": "故。方知普義得成也。總是十方諸佛同行共",
    "T36n1739_010:0781c22": "行。更無故新。如大王路發跡蹬之者。即是無",
    "T36n1739_010:0781c23": "奈不行之何。一念隨善少分見性智慧現前。",
    "T36n1739_010:0781c24": "總是不離佛正覺根本智故。不離普賢行故。",
    "T36n1739_010:0781c25": "如普賢行。一念中少分善心。總是向法流者",
    "T36n1739_010:0781c26": "故。如下經云。聞如來名號及所說法門。聞而",
    "T36n1739_010:0781c27": "不信。猶能畢竟至於金剛智地。何況生信修",
    "T36n1739_010:0781c28": "行者也。",
    "T36n1739_010:0781c29": "三舉眾所為因緣者。明佛出興世所現依正",
    "T36n1739_010:0782a01": "二報大集普賢菩薩眾海意。為令眾生見果",
    "T36n1739_010:0782a02": "生信修行故。此是舉果勸修生信分。如來是",
    "T36n1739_010:0782a03": "十方諸佛正覺根本智之果。十普賢等是十",
    "T36n1739_010:0782a04": "方諸佛差別行果。舉此二法中因果。報得令",
    "T36n1739_010:0782a05": "眾生信樂修行趣入故。如三轉法輪中。一示",
    "T36n1739_010:0782a06": "八相成道是。二勸修。以觀果知因勸人天等",
    "T36n1739_010:0782a07": "修學。三證同如是。三乘一乘等證。今此一乘",
    "T36n1739_010:0782a08": "中將此佛乘根本智果普賢遍法界行果。勸",
    "T36n1739_010:0782a09": "令大心眾生生信修行。此乃即是五位中十",
    "T36n1739_010:0782a10": "一地普賢等覺位門。十方諸佛成佛竟。亦行",
    "T36n1739_010:0782a11": "之不息。如初發菩提心者行之不息。今將此",
    "T36n1739_010:0782a12": "位以為信門。若不如是以何為信入。故佛果",
    "T36n1739_010:0782a13": "後普賢行純是利他。初發心以後普賢行是",
    "T36n1739_010:0782a14": "自利。利他行故。今此初眾并佛所為如是舉",
    "T36n1739_010:0782a15": "果勸修。生信樂修行趣入故。今經之大意。為",
    "T36n1739_010:0782a16": "若此也。將舊果勸初心。向下海月光大明菩",
    "T36n1739_010:0782a17": "薩諸神天眾。即明信已入十住十地修行進",
    "T36n1739_010:0782a18": "趣漸漸增修因果也。明立隨位當分之因果。",
    "T36n1739_010:0782a19": "令後學者見其體樣信樂無疑。趣入隨位各",
    "T36n1739_010:0782a20": "異故。若不如是滯在一法智無增勝故。已上",
    "T36n1739_010:0782a21": "一段。且是初見佛成道見佛果五位菩薩集",
    "T36n1739_010:0782a22": "眾示現入法。入即同佛。所知與佛齊見。若信",
    "T36n1739_010:0782a23": "他佛。然初心菩薩未能然也。未是自信自心",
    "T36n1739_010:0782a24": "自身是佛。大智境界是佛法身。是堪行普賢",
    "T36n1739_010:0782a25": "行者。從第二會光明覺品已後。一切處金色",
    "T36n1739_010:0782a26": "世界寶色世界。即明自心法性是金色白淨",
    "T36n1739_010:0782a27": "無染。名為所居世界。不動智佛即是自心。於",
    "T36n1739_010:0782a28": "無性理中。分別之智。本來無動。上首菩薩文",
    "T36n1739_010:0782a29": "殊師利。明是自心無性之中善能簡擇妙分",
    "T36n1739_010:0782b01": "別慧。覺首菩薩即是自心如是真信之首。目",
    "T36n1739_010:0782b02": "首菩薩即是自心。明見可信之心心境俱佛。",
    "T36n1739_010:0782b03": "如海門國法。普見自他俱佛故。至文廣釋。方",
    "T36n1739_010:0782b04": "明是身是佛是心作佛心外見佛不名信心。",
    "T36n1739_010:0782b05": "已上大眾圍遶分中。釋同號眾竟。",
    "T36n1739_010:0782b06": "第二釋海月光等名異眾。其意如何。此七行",
    "T36n1739_010:0782b07": "半經。其中義分為四。一陳菩薩眾意。二釋菩",
    "T36n1739_010:0782b08": "薩名號。三都結眾數。四歎德。",
    "T36n1739_010:0782b09": "一陳菩薩眾意者。此十箇異名眾。所以異名。",
    "T36n1739_010:0782b10": "前同號意。況如前段已釋意。此一段異名意",
    "T36n1739_010:0782b11": "趣。為明以彼普賢行入俗利生隨其行異名亦",
    "T36n1739_010:0782b12": "還異。為明以普遍別方名為普。其眾意。為明",
    "T36n1739_010:0782b13": "入俗利生教化眾生。還令眾生得自身之法。",
    "T36n1739_010:0782b14": "是故寄位在十住初心。以明用彰。十住初心",
    "T36n1739_010:0782b15": "一下頓乘古法。不移古跡故無異舊道。如大",
    "T36n1739_010:0782b16": "王路新舊同行。以此以舊古法入俗利生。開",
    "T36n1739_010:0782b17": "悟迷流還令學古。以是義故。還將佛果位內",
    "T36n1739_010:0782b18": "普賢異名之眾。寄位成十住初心。為彰後悟",
    "T36n1739_010:0782b19": "不移舊跡故。又明前如來成正覺佛果。及普",
    "T36n1739_010:0782b20": "賢行果。古今諸佛所乘常道。是明所信之門。",
    "T36n1739_010:0782b21": "此入俗利生異名之眾。即明所化眾生入道初",
    "T36n1739_010:0782b22": "心還同自法不移古跡故。後有發心之士。一",
    "T36n1739_010:0782b23": "一自心以定慧力照之可見。不可以情信者。",
    "T36n1739_010:0782b24": "堪為自非久種善根應當聞而不惑。設使三",
    "T36n1739_010:0782b25": "乘根種六通菩薩。尚自懷疑。凡流之中一乘",
    "T36n1739_010:0782b26": "之性。處凡流而信入。如下經自有明文。為三",
    "T36n1739_010:0782b27": "乘種性劣解。佛隨根性。且說此娑婆為穢土。",
    "T36n1739_010:0782b28": "是五濁故。淨土在他方。或言此方是穢。向上",
    "T36n1739_010:0782b29": "第四禪已上別有菩薩淨土。或說佛果在僧",
    "T36n1739_010:0782c01": "祇之後方成。未說淨穢含容塵含法界。凡聖",
    "T36n1739_010:0782c02": "同居。各無妨礙。三乘等教。執權成實。難信此",
    "T36n1739_010:0782c03": "法界一乘之門。為學假詮假教假觀破麁現",
    "T36n1739_010:0782c04": "無明繫著故。行一分麁波羅蜜門。得三種意",
    "T36n1739_010:0782c05": "生身。見諸佛國土。有自有他。有淨有穢。忻彼",
    "T36n1739_010:0782c06": "厭此。兼修淨行。修諸假真如觀及空觀等。得",
    "T36n1739_010:0782c07": "一分神通。報勝諸天。神通亦勝。忻厭心勝。更",
    "T36n1739_010:0782c08": "亦不生惡國穢土。為本願力有佛成道處暫",
    "T36n1739_010:0782c09": "來還去。如說三乘教中多有此事。未迴心者",
    "T36n1739_010:0782c10": "常當如是。學權教者。為根下劣故不聞此教。",
    "T36n1739_010:0782c11": "聞亦不信。如經下文。自具說故。如維摩經法",
    "T36n1739_010:0782c12": "華經。為破彼故。方始一分略說。猶未具論。是",
    "T36n1739_010:0782c13": "故學教者。慎勿偏習一門。諸部經文。總各深",
    "T36n1739_010:0782c14": "思意趣。大有一生學道。為聞慧不妙不廣。返",
    "T36n1739_010:0782c15": "謗真言。廣說云云。且略而陳爾。以上陳異名",
    "T36n1739_010:0782c16": "菩薩眾意趣竟。",
    "T36n1739_010:0782c17": "二釋菩薩名者。此十箇菩薩名。一箇是隨十",
    "T36n1739_010:0782c18": "住位中。一箇波羅蜜之通稱。一一中具十。為",
    "T36n1739_010:0782c19": "隨行成名故。此十箇菩薩所行十箇波羅蜜。",
    "T36n1739_010:0782c20": "各是五位中菩薩通行。又隨五位行中。十住",
    "T36n1739_010:0782c21": "具十。十行具十。十向具十。十地具十。十一地",
    "T36n1739_010:0782c22": "具十。通為百數。此明一波羅蜜中有十。十中",
    "T36n1739_010:0782c23": "有百。又十住中一一住中具十。十住中具百。",
    "T36n1739_010:0782c24": "五位總然。通成五百箇波羅蜜門。隨其行位",
    "T36n1739_010:0782c25": "名目感果。各別通位。總是此十箇菩薩之名",
    "T36n1739_010:0782c26": "號是也。何故號曰海月光大明菩薩摩訶薩。",
    "T36n1739_010:0782c27": "以法行無邊大悲廣利如海。所有蒙益。總令",
    "T36n1739_010:0782c28": "見性清凉。號名月光。既得清凉之後。智無不",
    "T36n1739_010:0782c29": "照。號曰大明。一切世界大覺眾生故摩訶菩",
    "T36n1739_010:0783a01": "提薩埵摩訶菩提。此云大覺也。薩云薩埵也。",
    "T36n1739_010:0783a02": "此云眾生。為不捨眾生生死故。廣云摩訶菩",
    "T36n1739_010:0783a03": "提薩埵也略云菩薩。梵云摩訶菩提薩埵。此",
    "T36n1739_010:0783a04": "云大覺道心眾生。為自覺道。不捨生死。大覺",
    "T36n1739_010:0783a05": "悟眾生故。又眾生生死是菩薩菩提故。明法",
    "T36n1739_010:0783a06": "界一真無異相故。此是檀波羅蜜為主。餘九",
    "T36n1739_010:0783a07": "菩薩名號為伴。明以法界行大施門廣濟如",
    "T36n1739_010:0783a08": "海利他得益為月光除煩惱熱得清凉故。以",
    "T36n1739_010:0783a09": "此名號即是所行之行。即此十箇菩薩之號。",
    "T36n1739_010:0783a10": "是十住位中初發心上十波羅蜜之主伴萬行",
    "T36n1739_010:0783a11": "故。此像下文十住品位內菩薩本所事佛下",
    "T36n1739_010:0783a12": "名。號之為月。十住位中十箇佛下名悉同。號",
    "T36n1739_010:0783a13": "之為月。倣此法也。次戒波羅蜜中菩薩號雲",
    "T36n1739_010:0783a14": "音海光無垢藏菩薩摩訶薩者。明性戒大悲",
    "T36n1739_010:0783a15": "普雨法音。故號雲音。性戒無染。猶如大海不",
    "T36n1739_010:0783a16": "宿死屍故。明法界無性以為戒體。無法不淨",
    "T36n1739_010:0783a17": "如海廣大故。光者。明性戒之體心境俱真。名",
    "T36n1739_010:0783a18": "之為光。又以淨智常當照俗。名之為光。無垢",
    "T36n1739_010:0783a19": "者。法性無染也。藏者。明法界性常含萬像無",
    "T36n1739_010:0783a20": "法不淨明一真故。總別俱真無垢淨故。故號",
    "T36n1739_010:0783a21": "雲音海光無垢藏。菩薩如前次忍波羅蜜中",
    "T36n1739_010:0783a22": "菩薩號功德寶髻智生者。明法忍莊嚴其身",
    "T36n1739_010:0783a23": "故。號名功德寶髻。寶髻者。首上之飾。明菩薩",
    "T36n1739_010:0783a24": "發心忍為上首故。寶嚴其頂也。智生者。以能",
    "T36n1739_010:0783a25": "忍故是智生也。菩薩如前。明忍為華髻義故。",
    "T36n1739_010:0783a26": "次精進波羅蜜中菩薩號功德自在王大光",
    "T36n1739_010:0783a27": "者。明勤行饒益眾生招多功德所行萬行無",
    "T36n1739_010:0783a28": "不益他故。自在如王大光者普照也。以常於",
    "T36n1739_010:0783a29": "生死海中以智光明益生無倦故。並令開曉",
    "T36n1739_010:0783b01": "故號大光。菩薩如前。次禪波羅蜜中號善勇",
    "T36n1739_010:0783b02": "猛蓮華髻菩薩者。明法界為禪體從凡夫地",
    "T36n1739_010:0783b03": "起信心已入證之初。明一念無思頓超諸想",
    "T36n1739_010:0783b04": "真智冥會故。云勇猛也。智能達俗處世無染",
    "T36n1739_010:0783b05": "故。號蓮華也。髻者。明此位菩薩表法中以蓮",
    "T36n1739_010:0783b06": "華冠頂。明禪體處世即真不染寂亂故。次般",
    "T36n1739_010:0783b07": "若波羅蜜中號普智雲日幢菩薩者。明第六",
    "T36n1739_010:0783b08": "智慧如雲雨法雨故。慧光破暗。名之為日。摧",
    "T36n1739_010:0783b09": "邪顯正。號之名幢。次方便波羅蜜中號大精",
    "T36n1739_010:0783b10": "進金剛臍菩薩者。明第七住第七行第七迴",
    "T36n1739_010:0783b11": "向第七地五位中凡是第七位總修悲位故。",
    "T36n1739_010:0783b12": "以其真理圓融染淨故名方便。如下十地中",
    "T36n1739_010:0783b13": "第七地菩薩舉喻云。譬如一國純淨一國純",
    "T36n1739_010:0783b14": "穢。於此淨穢事難可了知。如善財童子於第",
    "T36n1739_010:0783b15": "七住中見休捨優婆夷。此云滿願。為明此第",
    "T36n1739_010:0783b16": "七住位成就深厚大悲滿一切眾生願故。又",
    "T36n1739_010:0783b17": "告善財言。我有八萬四千那由他同行眷屬。",
    "T36n1739_010:0783b18": "常居此園。如是之意。明每位位中第七方便",
    "T36n1739_010:0783b19": "波羅蜜成大悲位。言八萬四千同行眷屬者。",
    "T36n1739_010:0783b20": "八萬四千一切諸塵勞門我皆同行。常以生",
    "T36n1739_010:0783b21": "死為園林故。如此菩薩即明是十住位中初",
    "T36n1739_010:0783b22": "發心住一住中十箇波羅蜜中第七波羅蜜",
    "T36n1739_010:0783b23": "故。非是第七住中第七波羅蜜故。十住之中",
    "T36n1739_010:0783b24": "有十箇。第七方便波羅蜜。當一一住中。各各",
    "T36n1739_010:0783b25": "以方便圓其悲智萬行故。餘波羅蜜亦同於",
    "T36n1739_010:0783b26": "十住中。一一具十。十行十向十地十一地總",
    "T36n1739_010:0783b27": "然。各有十。倣此十箇菩薩名號。且圓初發心",
    "T36n1739_010:0783b28": "住。上第一住內十波羅蜜中第七方便門故。",
    "T36n1739_010:0783b29": "且圓一住中悲智主伴十波羅蜜故。明大悲",
    "T36n1739_010:0783c01": "堅固處生死而無疲倦名大精進。壞他堅垢",
    "T36n1739_010:0783c02": "號曰金剛。處俗同纏無虧中道。號之曰臍臍",
    "T36n1739_010:0783c03": "者。明處智悲中際。如佛放受生光在臍輪者",
    "T36n1739_010:0783c04": "表智悲中際。廣意在下文。方明菩薩如前。此",
    "T36n1739_010:0783c05": "是十住位中初發心住內第七方便波羅蜜。",
    "T36n1739_010:0783c06": "且明一住中十波羅蜜主伴也。治地住修行",
    "T36n1739_010:0783c07": "住。如是十住。各自具十波羅蜜主伴圓融。一",
    "T36n1739_010:0783c08": "住具十。十住具百。五位例然。通有五百。乃至",
    "T36n1739_010:0783c09": "無盡。次明第八願波羅蜜中菩薩名號香焰",
    "T36n1739_010:0783c10": "光幢者。大願弘芳號之為香。智能隨願依根",
    "T36n1739_010:0783c11": "破惑故名為光。入邪破障故號為幢。如第八",
    "T36n1739_010:0783c12": "位中。多作外道邪師。與邪同行。破邪師道。如",
    "T36n1739_010:0783c13": "八住中毘目多羅仙等是。善財第八住中善",
    "T36n1739_010:0783c14": "知識也。明智淨方能破邪故。次第九力波羅",
    "T36n1739_010:0783c15": "蜜中菩薩名號大明德深美音者。明力波羅",
    "T36n1739_010:0783c16": "蜜為大法師位善說法故。故名大明德深美",
    "T36n1739_010:0783c17": "音也。菩薩如前釋。次第十智波羅蜜中菩薩",
    "T36n1739_010:0783c18": "名大福光智生者。明此是智波羅蜜故。此上",
    "T36n1739_010:0783c19": "十菩薩名。明初發心住中以十波羅蜜用治",
    "T36n1739_010:0783c20": "初發心住中障成法身悲智門故。計此修治",
    "T36n1739_010:0783c21": "法合一法。今說諸波羅蜜。各各修行不同。明",
    "T36n1739_010:0783c22": "於一法上以十法修治慣習增明。以成一故。",
    "T36n1739_010:0783c23": "其法不離舊行也。時亦不移舊時也故。時無",
    "T36n1739_010:0783c24": "性故。三世無去來故。但於一法上具十箇波",
    "T36n1739_010:0783c25": "羅蜜行門體用。但於一法上修行生熟處分",
    "T36n1739_010:0783c26": "一住二住。但於一法上會智悲願行。生熟淺",
    "T36n1739_010:0783c27": "深不同。隨不同處分其地位差別故。非是法",
    "T36n1739_010:0783c28": "異故。以總別同異成壞六相義圓通可知。",
    "T36n1739_010:0783c29": "三都結眾數者。經云。如是等而為上首。有十",
    "T36n1739_010:0784a01": "佛世界微塵數者是也。",
    "T36n1739_010:0784a02": "四歎德者。以下十五行半經是也。經自具文。",
    "T36n1739_010:0784a03": "不煩更釋。如是以上大眾之海。總是普賢行",
    "T36n1739_010:0784a04": "滿。常住世間。安立法則。成就菩薩十住十行",
    "T36n1739_010:0784a05": "十地等位。次第令諸眾生開示悟入。常為世",
    "T36n1739_010:0784a06": "間一切依護。如上歎德中具明。以下獲益中",
    "T36n1739_010:0784a07": "亦具明。如獲益中總是作利生方便入法次",
    "T36n1739_010:0784a08": "第。入即同佛所知。與後學者作見道之樣。迷",
    "T36n1739_010:0784a09": "即是凡。悟即同佛。知見皆是本來舊達。並是",
    "T36n1739_010:0784a10": "影響眾也。以下神天亦同此例。皆是助佛揚",
    "T36n1739_010:0784a11": "化顯德。令佛法化流行世間。眾生獲益故。",
    "T36n1739_010:0784a12": "二復有佛世界微塵數執金剛神。此一段有",
    "T36n1739_010:0784a13": "十三行半經。於中義意分之為四。一寄位表",
    "T36n1739_010:0784a14": "法。二釋名配行。三列數。四歎神德。一寄位表",
    "T36n1739_010:0784a15": "法者。明神眾。是見道已性齊諸佛智同真理。",
    "T36n1739_010:0784a16": "隨普賢行處世護持。稱之為神。護持正法故。",
    "T36n1739_010:0784a17": "隨行表法者。為表十住位內第二治地住門",
    "T36n1739_010:0784a18": "主戒波羅蜜。明戒為防護義故。以法身為戒",
    "T36n1739_010:0784a19": "體。稱真不壞。號曰金剛。前海月光大明菩薩。",
    "T36n1739_010:0784a20": "為十住中初發心住。於中意義如前段文已",
    "T36n1739_010:0784a21": "釋。此一眾有十神。明第二治地住法門主戒。",
    "T36n1739_010:0784a22": "為防護義故號為執金剛神。執者。軌持不犯。",
    "T36n1739_010:0784a23": "名之為執。其智應真。號之為神。",
    "T36n1739_010:0784a24": "二釋名配行者。此之一眾神。以戒波羅蜜為",
    "T36n1739_010:0784a25": "體。十箇神名即是隨戒體上十箇波羅蜜名。",
    "T36n1739_010:0784a26": "一箇神是一行。第一妙色那羅延執金剛神。",
    "T36n1739_010:0784a27": "主戒波羅蜜中檀波羅蜜門。以性戒成檀感",
    "T36n1739_010:0784a28": "招妙色。法空破惑故號那羅延。是不壞義。此",
    "T36n1739_010:0784a29": "位明以持性戒故得不壞身。執者軌持義也。",
    "T36n1739_010:0784b01": "金剛者。不壞義也。二日輪速疾幢執金剛神。",
    "T36n1739_010:0784b02": "主性戒中戒波羅蜜。為戒光無缺名號日輪。",
    "T36n1739_010:0784b03": "見者應真名為速疾。自他惑盡名之為幢。心",
    "T36n1739_010:0784b04": "無異念名之為執。性無可破號曰金剛。稱真",
    "T36n1739_010:0784b05": "自在名之為神。以智為神故。三須彌華光執",
    "T36n1739_010:0784b06": "金剛神。主戒波羅蜜中忍波羅蜜。為法忍高",
    "T36n1739_010:0784b07": "勝號曰須彌。以忍嚴行人見皆悅號之曰華。",
    "T36n1739_010:0784b08": "親之破慢號之為光。忍心無失名之為執。法",
    "T36n1739_010:0784b09": "性為忍猶如金剛。智無思而知萬有號之為",
    "T36n1739_010:0784b10": "神。四清淨雲音執金剛神。主戒波羅蜜中精",
    "T36n1739_010:0784b11": "進波羅蜜。履俗恒真名為清淨。演法無懈潤",
    "T36n1739_010:0784b12": "澤含識。號曰雲音。聞法破惑號之金剛。智不",
    "T36n1739_010:0784b13": "為而知萬有。稱之名神。五諸根美妙執金剛",
    "T36n1739_010:0784b14": "神。主戒波羅蜜中禪波羅蜜。為禪無思而六",
    "T36n1739_010:0784b15": "根隨智而用故名諸根美妙也。用而恒寂名之",
    "T36n1739_010:0784b16": "為執。無思可破號曰金剛。又無思之智能破",
    "T36n1739_010:0784b17": "自他惑。故號曰金剛。寂然智不動正慧隨用",
    "T36n1739_010:0784b18": "號之為神。六可愛樂光明執金剛神。主慧能",
    "T36n1739_010:0784b19": "破暗故。七大樹雷音者主第七大悲門。樹是",
    "T36n1739_010:0784b20": "覆蔭義。明方便波羅蜜門覆蔭眾生故。八師",
    "T36n1739_010:0784b21": "子王光明者。主願波羅蜜。起無功用智。自在",
    "T36n1739_010:0784b22": "如師子王。能破外道諸雜論故。九密焰勝目",
    "T36n1739_010:0784b23": "者。主力波羅蜜。法力自在潛流同事。或作外",
    "T36n1739_010:0784b24": "道邪師同事破所繫故。此位是大法師位。凡",
    "T36n1739_010:0784b25": "第九波羅蜜。遍入五位中五百箇波羅蜜門。",
    "T36n1739_010:0784b26": "皆第九為法師位。十住第九為法王子住。如",
    "T36n1739_010:0784b27": "善財童子善知識。十住中第九住法師位中",
    "T36n1739_010:0784b28": "作勝熱婆羅門。示入外道。五熱炙身。上刀山",
    "T36n1739_010:0784b29": "入火聚等。此名密焰勝目。密潛同事設教破",
    "T36n1739_010:0784c01": "愚故名密焰。智目知根故名勝目。十蓮華光",
    "T36n1739_010:0784c02": "摩尼髻執金剛神。主戒波羅蜜中智波羅蜜。",
    "T36n1739_010:0784c03": "如善財童子第十灌頂住中善知識。作童女",
    "T36n1739_010:0784c04": "名曰慈行。得真不證處俗無污名曰蓮華。大",
    "T36n1739_010:0784c05": "智知根名之為光。位昇灌頂名曰摩尼髻。摩",
    "T36n1739_010:0784c06": "尼者。此云離垢寶也。此是第二治地住中十",
    "T36n1739_010:0784c07": "位十波羅蜜主伴。十位主伴萬行。號曰十箇",
    "T36n1739_010:0784c08": "執金剛神。神名皆以行位立名之故。明十住",
    "T36n1739_010:0784c09": "中一住具十十位具百。五位皆然。一一次第",
    "T36n1739_010:0784c10": "以名義配當。法合如然。第三已下列數歎德。",
    "T36n1739_010:0784c11": "二門。如文可知。",
    "T36n1739_010:0784c12": "第三是十住中修行住。於中六行半經。義分",
    "T36n1739_010:0784c13": "為四。一列數。二寄位表法。三釋名配行。四重",
    "T36n1739_010:0784c14": "結其數并歎神德。",
    "T36n1739_010:0784c15": "一列數者。如上初行是。",
    "T36n1739_010:0784c16": "二寄位表法者。此十箇身眾神。寄位表十住",
    "T36n1739_010:0784c17": "中忍波羅蜜。以法忍成就。於生死中利生自",
    "T36n1739_010:0784c18": "在。號曰為神。下文歎德中。成就大願供養承",
    "T36n1739_010:0784c19": "事一切諸佛。明於住昔以調忍心承事一切",
    "T36n1739_010:0784c20": "眾生令其成佛。為諸佛眾生體無有二故。已",
    "T36n1739_010:0784c21": "成諸佛。何須籍其供養以無量身無量眾供",
    "T36n1739_010:0784c22": "具承事。於一切時中供養一切眾生。令其成",
    "T36n1739_010:0784c23": "佛。是調忍義是身眾義。",
    "T36n1739_010:0784c24": "三釋名配行者。此十箇神。是忍波羅蜜中十",
    "T36n1739_010:0784c25": "波羅蜜故。明一一行遍一切行故。第一所謂",
    "T36n1739_010:0784c26": "華髻莊嚴身眾神者。主忍波羅蜜中檀波羅",
    "T36n1739_010:0784c27": "蜜。明忍辱為華鬘報得以嚴其頂上之飾故。",
    "T36n1739_010:0784c28": "身眾者。為忍位中行檀。明以眾多身雲眾多",
    "T36n1739_010:0784c29": "嚴具遍周法界承事供養廣利眾生故。神者",
    "T36n1739_010:0785a01": "智隨忍行自在故號為神。此十波羅蜜以忍為",
    "T36n1739_010:0785a02": "體。二光照十方身眾神者。主忍波羅蜜中戒",
    "T36n1739_010:0785a03": "波羅蜜。此位中以法忍為戒體明。忍戒圓明",
    "T36n1739_010:0785a04": "見者歡喜法忍戒光。號之為光照十方。身眾",
    "T36n1739_010:0785a05": "神如前釋。三海音調伏身眾神者。主忍波羅",
    "T36n1739_010:0785a06": "蜜中忍波羅蜜故。海音者。明聞諸善惡毀讚",
    "T36n1739_010:0785a07": "音聲廣多。猶如海潮之音不生憂喜。是調伏",
    "T36n1739_010:0785a08": "義。是為能忍也。又以自聲如海潮音知時。教",
    "T36n1739_010:0785a09": "化眾生令無失時故。四淨華嚴髻身眾神者。",
    "T36n1739_010:0785a10": "主忍波羅蜜中精進波羅蜜。以法忍進名之",
    "T36n1739_010:0785a11": "為淨也。進行可觀。名之為華。因行招果用嚴",
    "T36n1739_010:0785a12": "頂髻。明精進是長道之首故。故以華嚴頂飾。",
    "T36n1739_010:0785a13": "五無量威儀身眾神者。主忍波羅蜜中禪波",
    "T36n1739_010:0785a14": "羅蜜。稱根現法名為無量。動止常寂名為威",
    "T36n1739_010:0785a15": "儀。明行住坐立不離定體名曰威儀。六最上",
    "T36n1739_010:0785a16": "光嚴身眾神者。主智慧照曜自他故。明以定",
    "T36n1739_010:0785a17": "慧光明照燭心境以嚴法身。七淨光香雲身眾",
    "T36n1739_010:0785a18": "神者。明第七大悲方便染淨不拘。名為淨光。",
    "T36n1739_010:0785a19": "慈悲含覆出言成法悅可眾心。號曰香雲。明",
    "T36n1739_010:0785a20": "法雨潤眾生故。即明雨戒定慧解脫解脫知見",
    "T36n1739_010:0785a21": "五分法身之香也。八守護攝持身眾神者。明",
    "T36n1739_010:0785a22": "智隨大願攝持一切眾生故。八住八地。但五",
    "T36n1739_010:0785a23": "位第八位中。明無功之智功成即得十方諸佛",
    "T36n1739_010:0785a24": "手灌其頂。是諸佛攝持義故。九普現攝取身",
    "T36n1739_010:0785a25": "眾神者。明第九波羅蜜法力自在法王之位。",
    "T36n1739_010:0785a26": "普現諸教。九十五種邪見流及一切眾生悉",
    "T36n1739_010:0785a27": "同行故。名普現攝取也。即勝熱婆羅門等是。",
    "T36n1739_010:0785a28": "十不動光明身眾神者。明第十智波羅蜜。名",
    "T36n1739_010:0785a29": "不動光明。亦為灌頂位名不動光也。且明此",
    "T36n1739_010:0785b01": "忍位中十波羅蜜之一。終四結數歎德如文",
    "T36n1739_010:0785b02": "可知。以上十波羅蜜。以忍為體。此明善惡毀",
    "T36n1739_010:0785b03": "讚得不動智也。",
    "T36n1739_010:0785b04": "第四段中有六行半經。義分為四。一舉眾數。",
    "T36n1739_010:0785b05": "二寄位表法。三釋名配行。四結數歎德。一舉",
    "T36n1739_010:0785b06": "眾數者。如初一行都列數是。",
    "T36n1739_010:0785b07": "二寄位表法者。此十箇足行神。表十住位中",
    "T36n1739_010:0785b08": "生貴住。主精進波羅蜜。如下歎德中無量劫",
    "T36n1739_010:0785b09": "中。親近如來隨逐不捨。是精進義。為明以法",
    "T36n1739_010:0785b10": "性真如為行之體。以此法行用嚴法身。足行",
    "T36n1739_010:0785b11": "者。表精進義。以眾行滿足故名足行神。神者",
    "T36n1739_010:0785b12": "是隨行之智。",
    "T36n1739_010:0785b13": "三釋名配行者。一寶印手足行神者。主精進",
    "T36n1739_010:0785b14": "波羅蜜中檀波羅蜜明以法寶之智印行精勤",
    "T36n1739_010:0785b15": "之行引接眾生故。手為引取之義。二蓮華光",
    "T36n1739_010:0785b16": "足行神者。明生貴住中精進波羅蜜中戒波",
    "T36n1739_010:0785b17": "羅蜜。常居生死之海。猶如蓮華無所染故。見",
    "T36n1739_010:0785b18": "者發心名之為光。足行是精進修行無疲勞",
    "T36n1739_010:0785b19": "義。智自在故號之為神。三清淨華髻足行神",
    "T36n1739_010:0785b20": "者。主精進波羅蜜中忍波羅蜜法。忍無垢名",
    "T36n1739_010:0785b21": "為清淨也。忍招依果。華嚴頂飾。為忍華鬘義",
    "T36n1739_010:0785b22": "故。四攝諸善見足行神者。主精進波羅蜜中",
    "T36n1739_010:0785b23": "精進波羅蜜。攝諸善見者。是精進義。為常攝",
    "T36n1739_010:0785b24": "諸根不令起見即無見不善。五妙寶星幢足",
    "T36n1739_010:0785b25": "行神者。主禪波羅蜜以妙理為禪故名為妙",
    "T36n1739_010:0785b26": "寶者道也。隨行破惑故名星幢。為萬行為星。",
    "T36n1739_010:0785b27": "不離禪體。皆有光照。隨根破惑。知根了了。名",
    "T36n1739_010:0785b28": "之為星。此位以精進行為禪體。禪能現智智",
    "T36n1739_010:0785b29": "能知法。還以善知法故名為星也。幢為定也。",
    "T36n1739_010:0785c01": "六樂吐妙音足行神者。主慧波羅蜜。樂吐妙",
    "T36n1739_010:0785c02": "音者。為以精進為慧體故。常樂為人說法",
    "T36n1739_010:0785c03": "故。七栴檀樹光足行神者。主方便波羅蜜。成",
    "T36n1739_010:0785c04": "大悲行故。以香樹為名。表慈悲覆蔭義故。光",
    "T36n1739_010:0785c05": "者照燭眾生義。八蓮華光明足行神者。主願",
    "T36n1739_010:0785c06": "波羅蜜智隨大願。隨所利生無所染故。九微",
    "T36n1739_010:0785c07": "妙光明足行神者。主力波羅蜜法王之位。以",
    "T36n1739_010:0785c08": "微妙法光化眾生故。十積集妙華足行神者。",
    "T36n1739_010:0785c09": "主智波羅蜜。以智積集諸教。猶貫華結鬘。不",
    "T36n1739_010:0785c10": "令散失。教化眾生。已上十波羅蜜。皆以精進",
    "T36n1739_010:0785c11": "波羅蜜以為體。位位內自有同別義。思之可",
    "T36n1739_010:0785c12": "見。不可作一概准之。四結數歎德。如文可",
    "T36n1739_010:0785c13": "知。",
    "T36n1739_010:0785c14": "第五段有六行半經。義分為四。一舉眾數。二",
    "T36n1739_010:0785c15": "寄位表法。三釋名配法。四結數歎德。",
    "T36n1739_010:0785c16": "一舉眾數者。如上初行是。",
    "T36n1739_010:0785c17": "二寄位表法者。此之一位表具足方便住中",
    "T36n1739_010:0785c18": "十波羅蜜。以禪波羅蜜為體。以道場是除蘊",
    "T36n1739_010:0785c19": "穢義。明禪能治蘊義故。如世間場也。為明禪",
    "T36n1739_010:0785c20": "定。淨六七識之取染。顯般若。能開妙慧簡擇",
    "T36n1739_010:0785c21": "理智體之本實故。以禪波羅蜜以為場體。般",
    "T36n1739_010:0785c22": "若波羅蜜以為人功。以普賢萬行為馱運至",
    "T36n1739_010:0785c23": "法界。普光明智殿。為大都居。以一切種智為",
    "T36n1739_010:0785c24": "大藏。此中十箇神。一神為一波羅蜜。為自益",
    "T36n1739_010:0785c25": "益人之行樣。",
    "T36n1739_010:0785c26": "三釋名配法者。一淨莊嚴幢道場神。主具足",
    "T36n1739_010:0785c27": "方便住禪波羅蜜中檀波羅蜜。以法性定體",
    "T36n1739_010:0785c28": "為檀之淨地也。以無虧定體萬行為莊嚴幢",
    "T36n1739_010:0785c29": "也。幢明定體不動義。以法性無性為所乘。名",
    "T36n1739_010:0786a01": "之為道。以無性之禪定。能治所依之蘊。名之",
    "T36n1739_010:0786a02": "為場。神者是無依無性之中大智也。以不思",
    "T36n1739_010:0786a03": "不為無形無質等。周法界而知萬有者。稱之",
    "T36n1739_010:0786a04": "為神。二須彌寶光道場神。以須彌是高顯義。",
    "T36n1739_010:0786a05": "寶光是無垢義。以戒光照俗見者發心故。以",
    "T36n1739_010:0786a06": "禪定為戒。出過情識。是須彌義。以定能無妄。",
    "T36n1739_010:0786a07": "是無垢義。以定能發慧。寶光義。三雷音幢相",
    "T36n1739_010:0786a08": "道場神。主禪波羅蜜中忍波羅蜜。明毀譽之",
    "T36n1739_010:0786a09": "音如雷。法忍不動名幢相。道場神如前釋。十",
    "T36n1739_010:0786a10": "波羅蜜隨五位中各各自具道場義故。四雨",
    "T36n1739_010:0786a11": "華妙眼道場神。主禪波羅蜜中精進波羅蜜。",
    "T36n1739_010:0786a12": "明法身為定體依定起萬行精進。名為雨華。",
    "T36n1739_010:0786a13": "是精進義。定能起慧故稱妙眼。以其法眼行",
    "T36n1739_010:0786a14": "華利生無懈。是精進故。五華瓔光髻道場神。",
    "T36n1739_010:0786a15": "主禪波羅蜜中禪波羅蜜。以法界自體無動",
    "T36n1739_010:0786a16": "靜上而起行禪化諸亂意。名之為瓔。以定能",
    "T36n1739_010:0786a17": "發慧故。名之為光。以行招果用嚴其頂。以此",
    "T36n1739_010:0786a18": "為名。又此十波羅蜜皆為頂法。何以然者。為",
    "T36n1739_010:0786a19": "以十住初心一一度門至佛果故。無初中後",
    "T36n1739_010:0786a20": "故。以從佛果起勝進故。六雨寶莊嚴道場神。",
    "T36n1739_010:0786a21": "主慧波羅蜜。慧能雨法寶故。七勇猛香眼道",
    "T36n1739_010:0786a22": "場神。主方便波羅蜜。此位是慈悲位故。常處",
    "T36n1739_010:0786a23": "生死名為勇猛。慈眼視生。名為香眼。以戒定",
    "T36n1739_010:0786a24": "慧解脫解脫知見五分法身之香。而視眾生。",
    "T36n1739_010:0786a25": "拔苦與樂名為香眼。八金剛彩雲道場神。明",
    "T36n1739_010:0786a26": "第八願波羅蜜。以為願雲覆眾生故。以此位",
    "T36n1739_010:0786a27": "是無功用智能破邪流。號曰金剛彩雲。明能",
    "T36n1739_010:0786a28": "同異道故。九蓮華光明道場神。主力波羅蜜。",
    "T36n1739_010:0786a29": "是法王之位。處世如蓮華。說法為光明故。十",
    "T36n1739_010:0786b01": "妙光照曜道場神。主智波羅蜜。以大智知根。",
    "T36n1739_010:0786b02": "名為妙光。知根破惑故名照曜。已上十波羅",
    "T36n1739_010:0786b03": "蜜。皆禪波羅蜜為體。四結數歎德。如文可",
    "T36n1739_010:0786b04": "知。",
    "T36n1739_010:0786b05": "第六正心住主般若波羅蜜為體。十箇主城",
    "T36n1739_010:0786b06": "神為此般若波羅蜜中有十波羅蜜。於中有",
    "T36n1739_010:0786b07": "六行半經。義分為四。一舉眾數。二寄位表法。",
    "T36n1739_010:0786b08": "三釋名配行。四結數歎德。",
    "T36n1739_010:0786b09": "一舉眾數者。如初行。",
    "T36n1739_010:0786b10": "二寄位表法者。寄此神眾。表正心住空觀成",
    "T36n1739_010:0786b11": "就。明善守護心城名正心住。如善財童子十",
    "T36n1739_010:0786b12": "住之中第六善知識海幢比丘是也。其在經",
    "T36n1739_010:0786b13": "行地側入于三昧離出入息足出長者居士波",
    "T36n1739_010:0786b14": "羅門等乃至頂上出諸佛等。以廣大身雲遍",
    "T36n1739_010:0786b15": "周法界教化眾生。又如十住位中正心住位。",
    "T36n1739_010:0786b16": "經云。此菩薩聞十種法心定不動。即明正心",
    "T36n1739_010:0786b17": "住。善守護心城故。以主城神。寄表正心之位",
    "T36n1739_010:0786b18": "也。",
    "T36n1739_010:0786b19": "三釋名配行者。所謂一寶峯光曜主城神。主",
    "T36n1739_010:0786b20": "般若波羅蜜中檀波羅蜜。明以無性妙慧廣",
    "T36n1739_010:0786b21": "施含生故。號寶峯光曜。如其山峯。以至虛空",
    "T36n1739_010:0786b22": "相盡處故。明以法空慧至相盡處故。以無相",
    "T36n1739_010:0786b23": "妙慧廣施眾生。名為照曜。主者空慧自在。名",
    "T36n1739_010:0786b24": "之為主。城者空有自在不與涅槃生死合散",
    "T36n1739_010:0786b25": "故。名之為城。又以法慧施人。不與情欲之漏",
    "T36n1739_010:0786b26": "合故。名之為城。二妙嚴宮殿主城神。明以慧",
    "T36n1739_010:0786b27": "利含生。以為戒體。以妙慧為宮。治人為殿。萬",
    "T36n1739_010:0786b28": "行為嚴。又以菩薩正慧為妙嚴。大慈大悲為",
    "T36n1739_010:0786b29": "宮殿。心無思慮為主城。無相妙慧任理智而",
    "T36n1739_010:0786c01": "知。名之為神。此以慧利為主。以戒為防護義。",
    "T36n1739_010:0786c02": "防護一切眾生為城。三清淨喜寶主城神。主",
    "T36n1739_010:0786c03": "慧波羅蜜中忍波羅蜜。明以法空慧而成忍",
    "T36n1739_010:0786c04": "故。故名清淨喜。以忍即喜故。以法喜即名為",
    "T36n1739_010:0786c05": "寶故。明能忍為寶也。自此下七眾神。准上排",
    "T36n1739_010:0786c06": "位配之。經文廣大。不可一一而釋之。略知法",
    "T36n1739_010:0786c07": "則然爾。如主道場神主城神主地神等。總是",
    "T36n1739_010:0786c08": "女神。為明慈悲故。而實體中非男非女。但隨",
    "T36n1739_010:0786c09": "事現示。",
    "T36n1739_010:0786c10": "第七主地神。主第七不退住方便波羅蜜中",
    "T36n1739_010:0786c11": "十波羅蜜故。各以十箇神名配之。此以法身",
    "T36n1739_010:0786c12": "為地體。能生萬行。以理智慈悲為神性。無所",
    "T36n1739_010:0786c13": "退動故。大悲如地養萬有故。",
    "T36n1739_010:0786c14": "第八主山神。是童真住。行願波羅蜜中十波",
    "T36n1739_010:0786c15": "羅蜜。山者不動義。高勝義。神者智體應真自",
    "T36n1739_010:0786c16": "在。明第八住第八行第八迴向第八地總無",
    "T36n1739_010:0786c17": "功之智不動如山故。以山神表之。其中十箇",
    "T36n1739_010:0786c18": "神。即是此位中十波羅蜜行。亦名智能出世",
    "T36n1739_010:0786c19": "高勝如山。",
    "T36n1739_010:0786c20": "第九主林神。是法王子住。主力波羅蜜。明說",
    "T36n1739_010:0786c21": "法如林廣多覆蔭故。是法師位也。",
    "T36n1739_010:0786c22": "第十主藥神。明灌頂住。主智波羅蜜。於中一",
    "T36n1739_010:0786c23": "箇神主智波羅蜜中十波羅蜜。明智能知根",
    "T36n1739_010:0786c24": "與法藥故。第四歎德。如文可知。已上從海月",
    "T36n1739_010:0786c25": "光大明菩薩至此主藥神。表如來五位眾中",
    "T36n1739_010:0786c26": "十住之門百波羅蜜竟。十行之眾如下須知。",
    "T36n1739_010:0786c27": "如此一部之典。一切施設。總是法門終不唐",
    "T36n1739_010:0786c28": "設。一事一字。總是五位之中信修悟入之法",
    "T36n1739_010:0786c29": "則故。入法方便門戶。此明佛果五位入法益",
    "T36n1739_010:0787a01": "生覆育之樣式。故入之者創與智合。名之為",
    "T36n1739_010:0787a02": "神。亦以覆育眾生故為神祐物也。以修行自",
    "T36n1739_010:0787a03": "在處如天。亦以化利諸天故。於十方三界示",
    "T36n1739_010:0787a04": "受天報。亦以迴向門同脩羅身入諸鬼趣。亦",
    "T36n1739_010:0787a05": "表自在如王。",
    "T36n1739_010:0787a06": "新華嚴經論卷第十"
}