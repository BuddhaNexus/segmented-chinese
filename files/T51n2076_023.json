{
    "T51n2076_023:0387b08": "景德傳燈錄卷第二十三",
    "T51n2076_023:0387b10": "吉州青原山行思禪師第七世下",
    "T51n2076_023:0387b11": "韶州雲門山文偃禪師法嗣下三十六人",
    "T51n2076_023:0387b12": "南嶽般若啟柔禪師筠州黃檗法濟禪師",
    "T51n2076_023:0387b13": "襄州洞山守初大師信州康國耀和尚",
    "T51n2076_023:0387b14": "潭州谷山豐禪師頴州羅漢匡果禪師",
    "T51n2076_023:0387b15": "朗州滄谿璘和尚筠州洞山清稟禪師",
    "T51n2076_023:0387b16": "蘄州北禪寂和尚洪州泐潭道謙禪師",
    "T51n2076_023:0387b17": "廬州南天王永平禪師",
    "T51n2076_023:0387b18": "湖南永安朗禪師",
    "T51n2076_023:0387b19": "湖南潭明和尚金陵清涼明禪師",
    "T51n2076_023:0387b20": "金陵奉先深禪師西川青城乘和尚",
    "T51n2076_023:0387b21": "潞府妙勝臻禪師興元普通封和尚",
    "T51n2076_023:0387b22": "韶州燈峯和尚韶州大梵圓和尚",
    "T51n2076_023:0387b23": "澧州藥山圓光禪師信州鵝湖雲震禪師",
    "T51n2076_023:0387b24": "廬山開先清耀禪師襄州奉國清海禪師",
    "T51n2076_023:0387b25": "韶州慈光和尚",
    "T51n2076_023:0387b26": "潭州保安師密禪師(已上二十六人見錄)",
    "T51n2076_023:0387b27": "洪州雲居山融禪師",
    "T51n2076_023:0387b28": "衡州大聖寺守賢禪師",
    "T51n2076_023:0387b29": "廬州北天王徽禪師",
    "T51n2076_023:0387c01": "郢州芭蕉山弘義禪師",
    "T51n2076_023:0387c02": "眉州福化院光禪師",
    "T51n2076_023:0387c03": "廬州東天王廣慈禪師",
    "T51n2076_023:0387c04": "信州西禪欽禪師江州慶雲真禪師",
    "T51n2076_023:0387c05": "筠州洞山凜禪師",
    "T51n2076_023:0387c06": "韶州雙峯慧真大師(已上十人無機緣語句不錄)",
    "T51n2076_023:0387c07": "隨州雙泉山永禪師法嗣一人",
    "T51n2076_023:0387c08": "廣州大通和尚(一人無機緣語句不錄)",
    "T51n2076_023:0387c09": "台州瑞巖師彥禪師法嗣二人",
    "T51n2076_023:0387c10": "南嶽橫龍和尚",
    "T51n2076_023:0387c11": "溫州瑞峯院神祿禪師(已上二人見錄)",
    "T51n2076_023:0387c12": "懷州玄泉彥禪師法嗣五人",
    "T51n2076_023:0387c13": "鄂州黃龍誨機大師洛京柏谷和尚",
    "T51n2076_023:0387c14": "池州和龍和尚",
    "T51n2076_023:0387c15": "懷州玄泉第二世和尚",
    "T51n2076_023:0387c16": "潞府妙勝玄密禪師(已上五人見錄)",
    "T51n2076_023:0387c17": "福州羅山道閑禪師法嗣十九人",
    "T51n2076_023:0387c18": "洪州大寧隱微禪師婺州明招德謙禪師",
    "T51n2076_023:0387c19": "衡州華光範禪師福州羅山紹孜禪師",
    "T51n2076_023:0387c20": "西川慧禪師建州白雲令弇禪師",
    "T51n2076_023:0387c21": "虔州天竺義證禪師吉州清平惟曠禪師",
    "T51n2076_023:0387c22": "婺州金柱義昭和尚潭州谷山和尚",
    "T51n2076_023:0387c23": "湖南道吾山從盛禪師",
    "T51n2076_023:0387c24": "福州羅山義因禪師",
    "T51n2076_023:0387c25": "灌州靈巖和尚吉州匡山和尚",
    "T51n2076_023:0387c26": "福州興聖重滿禪師",
    "T51n2076_023:0387c27": "潭州寶應清進禪師(已上十六人見錄)",
    "T51n2076_023:0387c28": "漢州綿竹縣延慧禪師",
    "T51n2076_023:0387c29": "潭州龍會山鑒禪師",
    "T51n2076_023:0388a01": "安州穆禪師(已上三人無機緣語句不錄)",
    "T51n2076_023:0388a02": "安州白兆山志圓禪師法嗣十三人",
    "T51n2076_023:0388a03": "朗州大龍山智洪禪師",
    "T51n2076_023:0388a04": "襄州白馬山行靄禪師",
    "T51n2076_023:0388a05": "郢州大陽山行沖禪師",
    "T51n2076_023:0388a06": "安州白兆山懷楚禪師",
    "T51n2076_023:0388a07": "蘄州四祖山清皎禪師",
    "T51n2076_023:0388a08": "蘄州三角山志操禪師",
    "T51n2076_023:0388a09": "晉州興教師普禪師",
    "T51n2076_023:0388a10": "蘄州三角山真鑒禪師(已上八人見錄)",
    "T51n2076_023:0388a11": "郢州興陽山和尚郴州東禪玄偕禪師",
    "T51n2076_023:0388a12": "新羅國慧雲禪師",
    "T51n2076_023:0388a13": "安州慧日院玄諤禪師",
    "T51n2076_023:0388a14": "京兆大秦寺彥賓禪師(已上五人無機緣語句不錄)",
    "T51n2076_023:0388a15": "潭州藤霞和尚法嗣二人",
    "T51n2076_023:0388a16": "澧州藥山第七世和尚(一人見錄)",
    "T51n2076_023:0388a17": "潭州雲蓋山和尚(一人無機緣語句不錄)",
    "T51n2076_023:0388a18": "洪州鳳樓山同安常察禪師法嗣一人",
    "T51n2076_023:0388a19": "袁州仰山良供禪師(一人無機緣語句不錄)",
    "T51n2076_023:0388a20": "吉州禾山無殷禪師法嗣五人",
    "T51n2076_023:0388a21": "廬山永安慧度禪師撫州曹山義崇禪師",
    "T51n2076_023:0388a22": "吉州禾山契雲禪師漳州保福和尚",
    "T51n2076_023:0388a23": "洪州翠嚴師陰禪師(已上五人無機緣語句不錄)",
    "T51n2076_023:0388a24": "潭州雲蓋山景和尚法嗣三人",
    "T51n2076_023:0388a25": "衡嶽南臺藏禪師",
    "T51n2076_023:0388a26": "幽州潭柘水從實禪師",
    "T51n2076_023:0388a27": "潭州雲蓋山證覺禪師(三人見錄)",
    "T51n2076_023:0388a28": "廬山歸寂寺澹權禪師法嗣二人",
    "T51n2076_023:0388a29": "鄂州黃龍蘊和尚",
    "T51n2076_023:0388b01": "壽州泊山和尚(已上二人無機緣語句不錄)",
    "T51n2076_023:0388b02": "廬山歸宗懷惲禪師法嗣二人",
    "T51n2076_023:0388b03": "歸宗第四世弘章禪師(一人見錄)",
    "T51n2076_023:0388b04": "歸宗寺巖密禪師(一人無機緣語句不錄)",
    "T51n2076_023:0388b05": "池州嵆山章禪師法嗣一人",
    "T51n2076_023:0388b06": "隋州雙泉山道虔禪師(一人見錄)",
    "T51n2076_023:0388b07": "洪州雲居山懷岳禪師法嗣五人",
    "T51n2076_023:0388b08": "揚州風化院令崇禪師",
    "T51n2076_023:0388b09": "澧州藥山忠彥禪師",
    "T51n2076_023:0388b10": "梓州龍泉和尚(已上三人見錄)",
    "T51n2076_023:0388b11": "雲居山住緣和尚",
    "T51n2076_023:0388b12": "雲居山住滿和尚(已上二人無機緣語句不錄)",
    "T51n2076_023:0388b13": "撫州荷玉山光慧禪師法嗣一人",
    "T51n2076_023:0388b14": "荷玉山福禪師(一人無機緣語句不錄)",
    "T51n2076_023:0388b15": "筠州洞山道延禪師法嗣二人",
    "T51n2076_023:0388b16": "筠州上藍慶禪師(一人見錄)",
    "T51n2076_023:0388b17": "洞山敏禪師第五世(一人無機緣語句不錄)",
    "T51n2076_023:0388b18": "撫州金峯從志大師法嗣二人",
    "T51n2076_023:0388b19": "洪州大寧神降禪師",
    "T51n2076_023:0388b20": "澧州藥山彥禪師(已上二人無機緣語句不錄)",
    "T51n2076_023:0388b21": "襄州鹿門山處真禪師法嗣六人",
    "T51n2076_023:0388b22": "益州崇真和尚",
    "T51n2076_023:0388b23": "鹿門山第二世譚和尚",
    "T51n2076_023:0388b24": "襄州谷隱智靜大師",
    "T51n2076_023:0388b25": "廬山佛手巖行因禪師(已上四人見錄)",
    "T51n2076_023:0388b26": "襄州靈谿山明禪師",
    "T51n2076_023:0388b27": "洪州大安寺真上坐(已上二人無機緣語句不錄)",
    "T51n2076_023:0388b28": "撫州曹山慧霞禪師法嗣三人",
    "T51n2076_023:0388b29": "嘉州東汀和尚(一人見錄)",
    "T51n2076_023:0388c01": "雄州華嚴正慧大師",
    "T51n2076_023:0388c02": "泉州招慶院堅上座(已上二人無機緣語句不錄)",
    "T51n2076_023:0388c03": "華州草庵法義禪師法嗣一人",
    "T51n2076_023:0388c04": "泉州龜洋慧忠禪師(一人見錄)",
    "T51n2076_023:0388c05": "潭州報慈藏嶼禪師法嗣一人",
    "T51n2076_023:0388c06": "益州聖興寺存和尚(一人無機緣語句不錄)",
    "T51n2076_023:0388c07": "襄州含珠山審哲禪師法嗣六人",
    "T51n2076_023:0388c08": "洋州龍穴山和尚唐州大乘山和尚",
    "T51n2076_023:0388c09": "襄州延慶歸曉大師",
    "T51n2076_023:0388c10": "襄州含珠山真和尚(已上四人見錄)",
    "T51n2076_023:0388c11": "含珠山璋禪師",
    "T51n2076_023:0388c12": "第二世含珠山偃和尚(已上二人無機緣語句不錄)",
    "T51n2076_023:0388c13": "鳳翔府紫陵匡一大師法嗣三人",
    "T51n2076_023:0388c14": "并州廣福道隱禪師紫陵第二世微禪師",
    "T51n2076_023:0388c15": "興元府大浪和尚(已上三人見錄)",
    "T51n2076_023:0388c16": "洪州同安威禪師法嗣二人",
    "T51n2076_023:0388c17": "陳州石鏡和尚(一人見錄)",
    "T51n2076_023:0388c18": "中同安志和尚(一人無機緣語句不錄)",
    "T51n2076_023:0388c19": "襄州石門山獻禪師法嗣一人",
    "T51n2076_023:0388c20": "石門山第二世慧徹禪師(一人見錄)",
    "T51n2076_023:0388c21": "襄州廣德義和尚法嗣三人",
    "T51n2076_023:0388c22": "襄州廣德第二世延和尚(一人見錄)",
    "T51n2076_023:0388c23": "荊州上泉和尚",
    "T51n2076_023:0388c24": "廣德周和尚(已上二人無機緣語句不錄)",
    "T51n2076_023:0388c25": "京兆香城和尚法嗣一人",
    "T51n2076_023:0388c26": "鄧州羅紋和尚(一人無機緣語句不錄)",
    "T51n2076_023:0388c27": "杭州瑞龍院幼璋禪師法嗣一人",
    "T51n2076_023:0388c28": "西川德言禪師(一人無機緣語句不錄)",
    "T51n2076_023:0388c29": "隋州護國守澄禪師法嗣八人",
    "T51n2076_023:0389a01": "隋州智門守欽大師",
    "T51n2076_023:0389a02": "護國第二世知遠大師",
    "T51n2076_023:0389a03": "安州大安山能和尚頴州薦福院思禪師",
    "T51n2076_023:0389a04": "潭州延壽和尚",
    "T51n2076_023:0389a05": "護國第三世志朗大師(已上六人見錄)",
    "T51n2076_023:0389a06": "舒州香鑪峯瓊和尚",
    "T51n2076_023:0389a07": "京兆盤龍山滿和尚(已上二人無機緣語句不錄)",
    "T51n2076_023:0389a08": "洛京靈泉歸仁禪師法嗣二人",
    "T51n2076_023:0389a09": "襄州石門寺遵和尚",
    "T51n2076_023:0389a10": "郢州大陽山堅和尚(已上二人無機緣語句不錄)",
    "T51n2076_023:0389a11": "京兆永安院善靜禪師法嗣一人",
    "T51n2076_023:0389a12": "大明山和尚(一人無機緣語句不錄)",
    "T51n2076_023:0389a13": "蘄州烏牙山彥賓禪師法嗣三人",
    "T51n2076_023:0389a14": "安州大安山興古禪師",
    "T51n2076_023:0389a15": "蘄州烏牙山行朗禪師(已上二人見錄)",
    "T51n2076_023:0389a16": "虢州廬山常禪師(一人無機緣語句不錄)",
    "T51n2076_023:0389a17": "鳳翔府青峯和尚法嗣七人",
    "T51n2076_023:0389a18": "西川靈龕和尚",
    "T51n2076_023:0389a19": "京兆紫閣山端己禪師",
    "T51n2076_023:0389a20": "房州開山懷畫禪師",
    "T51n2076_023:0389a21": "幽州傳法和尚",
    "T51n2076_023:0389a22": "益州淨眾歸信禪師",
    "T51n2076_023:0389a23": "青峯第二世清免禪師(已上六人見錄)",
    "T51n2076_023:0389a24": "鳳翔府長平山滿禪師(一人無機緣語句不錄)",
    "T51n2076_023:0389a25": "洋州大巖白和尚法師一人",
    "T51n2076_023:0389a26": "卭州碧雲和尚(一人無機緣語句不錄)",
    "T51n2076_023:0389a27": "吉州青原山行思禪師第七世下",
    "T51n2076_023:0389a28": "韶州雲門山文偃禪師法嗣",
    "T51n2076_023:0389a29": "南嶽般若寺啟柔禪師。僧問西天以臘人為",
    "T51n2076_023:0389b01": "驗。此土如何。師曰。新羅人草鞋。問如何是",
    "T51n2076_023:0389b02": "千聖同歸底道理。師曰。未達苦空境無人不",
    "T51n2076_023:0389b03": "歎嗟。師上堂。聞三下板聲大眾始集。師因示",
    "T51n2076_023:0389b04": "一偈曰。",
    "T51n2076_023:0389b05": "　妙哉三下板　　諸德盡來參",
    "T51n2076_023:0389b06": "　既善分時節　　今吾不再三",
    "T51n2076_023:0389b07": "師次住荊南延壽。後住京兆廣教院示滅。",
    "T51n2076_023:0389b08": "筠州黃檗山法濟禪師。僧問。如何是和尚家",
    "T51n2076_023:0389b09": "風。師曰。與天下人作膀樣。師上堂示眾曰。",
    "T51n2076_023:0389b10": "空生大覺中如海一漚發。各各當人無事。又",
    "T51n2076_023:0389b11": "上堂良久曰。若識得黃檗帳子平生行脚事",
    "T51n2076_023:0389b12": "畢。珍重。",
    "T51n2076_023:0389b13": "襄州洞山守初崇慧大師。初參雲門。雲門",
    "T51n2076_023:0389b14": "問。近離什麼處。師曰。楂渡。門曰。夏在甚",
    "T51n2076_023:0389b15": "處。師曰。湖南報慈。曰甚時離彼。師曰。八",
    "T51n2076_023:0389b16": "月二十五。門曰。放汝三頓棒。師至明日却",
    "T51n2076_023:0389b17": "上問訊。曰昨日蒙和尚放三頓棒。不知過",
    "T51n2076_023:0389b18": "在什麼處。門曰。飯袋子。江西湖南便與麼",
    "T51n2076_023:0389b19": "師於言下大悟。遂云從今已去。向十字街",
    "T51n2076_023:0389b20": "頭。不畜一粒米。不種一莖菜。接待十方往來",
    "T51n2076_023:0389b21": "一箇箇。教伊拈却膱脂帽子脫却鶻臭布衫。",
    "T51n2076_023:0389b22": "教伊洒洒落落地作箇明眼衲僧。豈不快哉。",
    "T51n2076_023:0389b23": "雲門云。飯袋子。身如椰子大。開得許大口。師",
    "T51n2076_023:0389b24": "住後僧問。迢迢一路時如何。師曰。天晴不肯",
    "T51n2076_023:0389b25": "去直待雨淋頭。曰諸聖作麼生。師曰。入泥入",
    "T51n2076_023:0389b26": "水。問心未生時法在什麼處。師曰。風吹荷",
    "T51n2076_023:0389b27": "葉動決定有魚行。問師登師子座請師唱道",
    "T51n2076_023:0389b28": "情。師曰。晴乾開水道無事設曹司。曰恁麼即",
    "T51n2076_023:0389b29": "謝師指示。師曰。賣鞋老婆脚[起巳+歷]趚(上郎擊切。下七迹切)。",
    "T51n2076_023:0389c01": "問如何是三寶。師曰。商量不下。問如何是無",
    "T51n2076_023:0389c02": "縫塔師曰。十字街頭石師子。問如何是免得",
    "T51n2076_023:0389c03": "生死底法。師曰。見之不取思之三年。問離却",
    "T51n2076_023:0389c04": "心機意識請師一句。師曰。道士著黃瓮裏坐。",
    "T51n2076_023:0389c05": "問非時親覲請師一句。師曰。到處怎生舉。曰",
    "T51n2076_023:0389c06": "據現定舉。師曰。放汝三十棒。曰過在什麼處。",
    "T51n2076_023:0389c07": "師曰。罪不重科。問蓮華未出水時如何。師曰。",
    "T51n2076_023:0389c08": "楚山頭倒卓。曰出水後如何。師曰。漢水正東",
    "T51n2076_023:0389c09": "流。問如何是吹毛劍。師曰。金州客尼。問車住",
    "T51n2076_023:0389c10": "牛不住時如何。師曰。用駕車漢作麼。問如何",
    "T51n2076_023:0389c11": "是衲僧分上事。師曰。雲裏楚山頭決定多風",
    "T51n2076_023:0389c12": "雨。問海竭人亡時如何。師曰。難得。曰便恁麼",
    "T51n2076_023:0389c13": "去時如何。師曰。雲在青天水在缾。問有無雙",
    "T51n2076_023:0389c14": "泯權實兩忘究竟如何。師曰。楚山頭倒卓。曰",
    "T51n2076_023:0389c15": "還許學人領會也無。師曰。也有方便。曰請師",
    "T51n2076_023:0389c16": "方便。師曰。千里萬里。問牛頭未見四祖時如",
    "T51n2076_023:0389c17": "何。師曰。榔栗木拄杖。曰見後如何。師曰。竇",
    "T51n2076_023:0389c18": "八布衫。問如何是佛。師曰。灼然諦當。問萬緣",
    "T51n2076_023:0389c19": "俱息意旨如何。師曰。甕裏石人賣棗團。問如",
    "T51n2076_023:0389c20": "何是洞山劍。師曰。作麼。僧曰。學人要知。師",
    "T51n2076_023:0389c21": "曰。罪過。問乾坤休著意宇宙不留心。學人只",
    "T51n2076_023:0389c22": "恁麼。師又作麼生。師曰。峴山亭起霧灘峻不",
    "T51n2076_023:0389c23": "留船問大眾雲臻。請師撮其樞要略舉大綱。",
    "T51n2076_023:0389c24": "師曰。水上浮漚呈五色。海底蝦蟇叫月明。問",
    "T51n2076_023:0389c25": "正當恁麼時文殊普賢在什麼處。師曰。長者",
    "T51n2076_023:0389c26": "八十一其樹不生耳。曰意旨如何。師曰。一則",
    "T51n2076_023:0389c27": "不成二則不是。",
    "T51n2076_023:0389c28": "信州康國耀和尚。僧問。文殊與維摩對譚何",
    "T51n2076_023:0389c29": "事。師曰。汝向髑髏後會始得。曰古人道。髑髏",
    "T51n2076_023:0390a01": "裏薦取又如何。師曰。汝還薦得麼。曰恁麼即",
    "T51n2076_023:0390a02": "遠人得遇於師去也。師曰。莫謾語好。",
    "T51n2076_023:0390a03": "潭州谷山豐禪師(亦住興元府普通院)僧問。師唱誰家曲",
    "T51n2076_023:0390a04": "宗風嗣阿誰。師曰。雪嶺梅華綻雲洞老僧驚。",
    "T51n2076_023:0390a05": "師上堂示眾曰。駿馬機前異遊人肘後懸。既",
    "T51n2076_023:0390a06": "參雲外客試為老僧看。才有僧出。師便打",
    "T51n2076_023:0390a07": "云。何不早出頭來。",
    "T51n2076_023:0390a08": "頴州羅漢匡界禪師僧問。如何是吹毛劍。師",
    "T51n2076_023:0390a09": "曰了。問和尚百年後。忽有人。問和尚向什麼",
    "T51n2076_023:0390a10": "處去。如何醻對。師曰。久後遇作家分明舉似",
    "T51n2076_023:0390a11": "曰誰是知音者。師曰。知音者即不恁麼問。問",
    "T51n2076_023:0390a12": "如何是羅漢境。師曰。松檜古貌。問鑿壁偷",
    "T51n2076_023:0390a13": "光時如何。師曰錯。曰爭奈苦志專心。師曰。",
    "T51n2076_023:0390a14": "錯錯。",
    "T51n2076_023:0390a15": "朗州滄谿璘和尚。僧問。如何是滄谿境。師曰。",
    "T51n2076_023:0390a16": "面前水正東流。問如何是滄谿家風。師曰。入",
    "T51n2076_023:0390a17": "來便見。問是法住法位世間相常住。雲門和",
    "T51n2076_023:0390a18": "尚向什麼處去也。師曰。見麼。曰錯。師曰錯錯。",
    "T51n2076_023:0390a19": "問如何是西來意。師曰。不錯。師因事有頌曰。",
    "T51n2076_023:0390a20": "　天地指前徑　　時人莫彊移",
    "T51n2076_023:0390a21": "　箇中生解會　　眉上更安眉",
    "T51n2076_023:0390a22": "筠州洞山普利院第八世住清稟禪師泉州仙",
    "T51n2076_023:0390a23": "遊人也。姓李氏。幼禮中峯院鴻謐為師。年十",
    "T51n2076_023:0390a24": "六福州太平寺受戒。初詣南嶽參惟勁頭陀",
    "T51n2076_023:0390a25": "未染指。及抵韶陽禮祖塔迴造雲門。雲門問",
    "T51n2076_023:0390a26": "曰。今日離什麼處。曰慧林。雲門舉拄杖曰。慧",
    "T51n2076_023:0390a27": "林大師恁麼去。汝見麼。曰深領此問。雲門顧",
    "T51n2076_023:0390a28": "左右微笑而已。師自此入室印悟。乃之金陵。",
    "T51n2076_023:0390a29": "國主李氏請居光睦。未幾復命入澄心堂。集",
    "T51n2076_023:0390b01": "諸方語要。經十稔迎住洞山。開堂日維那白",
    "T51n2076_023:0390b02": "槌曰。法筵龍象象當觀第一義師曰。也好消",
    "T51n2076_023:0390b03": "息。只恐汝錯會。僧問。雲門一曲師親唱。今日",
    "T51n2076_023:0390b04": "新豐事若何。師曰。也要道却。",
    "T51n2076_023:0390b05": "蘄州北禪寂和尚悟通大師。師問僧。什麼處",
    "T51n2076_023:0390b06": "來。曰黃州來。師曰。在什麼院。曰資福。師曰。",
    "T51n2076_023:0390b07": "福將何資。曰兩重公案師曰爭奈在北禪手",
    "T51n2076_023:0390b08": "裏何。曰在手裏即收取。師便打。",
    "T51n2076_023:0390b09": "洪州泐潭道謙禪師。僧問。如何是泐潭家風。",
    "T51n2076_023:0390b10": "師曰。闍梨到來幾日。問但有纖毫即是塵。",
    "T51n2076_023:0390b11": "不有時作麼生。師以手掩兩目。問當陽舉唱",
    "T51n2076_023:0390b12": "誰是聞者。師曰。老僧不患耳聾。",
    "T51n2076_023:0390b13": "廬州南天王永平禪師。僧問。如何是西來意。",
    "T51n2076_023:0390b14": "師曰。不撒沙。問如何是南天王境。師曰。一",
    "T51n2076_023:0390b15": "任觀看。曰如何是境中人。師曰。且領前話。問",
    "T51n2076_023:0390b16": "久戰沙場為什麼功名不就。師曰。只為眠霜",
    "T51n2076_023:0390b17": "臥雪深。曰恁麼即罷息干戈束手歸朝去也。",
    "T51n2076_023:0390b18": "師曰。指揮使未到爾作。",
    "T51n2076_023:0390b19": "潮南永安朗禪師。僧問。如何是洞陽家風。師",
    "T51n2076_023:0390b20": "曰。入門便見。曰如何是入門便見。師曰。客是",
    "T51n2076_023:0390b21": "相師。問如何是至極之譚。師曰。愛別離苦。",
    "T51n2076_023:0390b22": "湖南潭明和尚。僧問。如何是湘潭境。師曰。山",
    "T51n2076_023:0390b23": "連大嶽水接瀟湘。曰如何是境中人。師曰。便",
    "T51n2076_023:0390b24": "合知時。問如何是佛法大意。師曰。百惑謾勞",
    "T51n2076_023:0390b25": "神。",
    "T51n2076_023:0390b26": "金陵清涼明禪師。江南國主請師上堂。小長",
    "T51n2076_023:0390b27": "老問。凡有言句盡落方便。不落方便請師速",
    "T51n2076_023:0390b28": "道。師曰。國主在此不敢無禮。",
    "T51n2076_023:0390b29": "金陵奉先深禪師。江南國主請開堂日才升",
    "T51n2076_023:0390c01": "座。維那白槌曰。法筵龍象眾當觀第一義。師",
    "T51n2076_023:0390c02": "便云。果然不識鈍置殺人。時有僧出禮拜問。",
    "T51n2076_023:0390c03": "如何是第一義。師曰。賴遇道了也。曰如何領",
    "T51n2076_023:0390c04": "會。師曰。速禮三拜。師又拈曰。大眾汝道。鈍",
    "T51n2076_023:0390c05": "置落阿誰分上。",
    "T51n2076_023:0390c06": "西川青城大面山乘和尚。僧問。如何是相輪",
    "T51n2076_023:0390c07": "峯。師曰。直聳煙嵐際。曰向上事如何。師曰。",
    "T51n2076_023:0390c08": "入地三尺五。問如何是佛法大意。師曰。興義",
    "T51n2076_023:0390c09": "門前鼕鼕鼓。曰學人不會。師曰。朝打三千暮",
    "T51n2076_023:0390c10": "打八百。",
    "T51n2076_023:0390c11": "潞府妙勝臻禪師。僧問。如何是妙勝境。師曰。",
    "T51n2076_023:0390c12": "龍藏開時貝葉分明。問金粟如來為什麼却",
    "T51n2076_023:0390c13": "降釋迦會裏。師曰。香山南雪山北。曰南贍部",
    "T51n2076_023:0390c14": "洲事又作麼生。師曰。黃河水急浪華麁。問心",
    "T51n2076_023:0390c15": "心寂滅即不問。如何是向上一路。師曰。一條",
    "T51n2076_023:0390c16": "濟水貫新羅。問遠嚮雲門南北縱橫四維上",
    "T51n2076_023:0390c17": "下事作麼生。師曰。今日明日。",
    "T51n2076_023:0390c18": "興元府普通封和尚。僧問。今日一會何似靈",
    "T51n2076_023:0390c19": "山。師曰。震動乾坤。問如何是普通境。師曰。",
    "T51n2076_023:0390c20": "庭前有竹三冬秀。戶內無燈午夜明。",
    "T51n2076_023:0390c21": "韶州燈峯淨原和尚。師上堂謂眾曰。古人道。",
    "T51n2076_023:0390c22": "山河大地普真如。大眾若得真如者。即隱却",
    "T51n2076_023:0390c23": "他山河大地。若不得者即違他古德至言。眾",
    "T51n2076_023:0390c24": "中道得者出來。道不得即各自歸堂珍重。僧",
    "T51n2076_023:0390c25": "問。如何是和尚為人一句。師曰。不著力。",
    "T51n2076_023:0390c26": "韶州大梵圓和尚。師上堂示眾曰。大眾好箇",
    "T51n2076_023:0390c27": "時光直須努力時不待人。各自歸堂參取本",
    "T51n2076_023:0390c28": "善知識去。僧問。大眾雲集請師舉唱。師曰。有",
    "T51n2076_023:0390c29": "疑請問。師因見聖僧便問僧。此箇聖僧年多",
    "T51n2076_023:0391a01": "少。僧曰。恰共和尚同年。師喝之。曰遮竭斗",
    "T51n2076_023:0391a02": "不易道得。",
    "T51n2076_023:0391a03": "澧州藥山圓光禪師。僧問。藥嶠燈連師當第",
    "T51n2076_023:0391a04": "幾。師曰。相逢盡道休官去。林下何曾見一人。",
    "T51n2076_023:0391a05": "問水陸不涉者師還接否。師曰。蘇嚕蘇嚕。師",
    "T51n2076_023:0391a06": "問新到僧。南來北來。曰北來。師曰。不落言詮",
    "T51n2076_023:0391a07": "速道。曰某甲是福建道人善會鄉譚。師曰。參",
    "T51n2076_023:0391a08": "眾去。曰灼然。師曰。[跳兆+孛]跳便打。問如何是祖師",
    "T51n2076_023:0391a09": "西來意。師曰。道什麼。",
    "T51n2076_023:0391a10": "信州鵝湖山雲震禪師。僧問。如何是佛。師曰。",
    "T51n2076_023:0391a11": "闍梨不是。師問僧。近離什麼處。曰兩淛。師",
    "T51n2076_023:0391a12": "曰。還將得吹毛劍來否。僧展兩手。師曰。將謂",
    "T51n2076_023:0391a13": "是箇爛柯仙。元來却是樗蒱漢。問如何是鵝",
    "T51n2076_023:0391a14": "湖家風。師曰。客是主人相。師曰。恁麼即謝",
    "T51n2076_023:0391a15": "師周旋。師曰。難下陳蕃之榻。",
    "T51n2076_023:0391a16": "廬山開先清耀禪師。僧問。如何是燈燈不絕。",
    "T51n2076_023:0391a17": "師曰。青楊翻遞植。曰學人不會。師曰。無根樹",
    "T51n2076_023:0391a18": "下唱虛名。問披雲一句師親唱。長慶今朝事",
    "T51n2076_023:0391a19": "若何。師曰。家家觀世音。問如何是披雲境。師",
    "T51n2076_023:0391a20": "曰。一瓶淥水安窓下。便當生涯度幾秋。問如",
    "T51n2076_023:0391a21": "何是長慶境。師曰。堂裏老僧頭雪白。曰二境",
    "T51n2076_023:0391a22": "同歸應當別理。師曰。在處得人疑。問古澗寒",
    "T51n2076_023:0391a23": "泉誰人能到。師曰乾。曰恁麼即到也。師曰。",
    "T51n2076_023:0391a24": "深多少。",
    "T51n2076_023:0391a25": "襄州奉國清海禪師。僧問。青青翠竹盡是真",
    "T51n2076_023:0391a26": "如。如何是真如。師曰。點瓦成金客聞名不",
    "T51n2076_023:0391a27": "見形。曰恁麼即禮謝下去也。師曰。昔時妄想",
    "T51n2076_023:0391a28": "至今存。問承古人云。見月休觀指歸家罷問",
    "T51n2076_023:0391a29": "程。如何是家。師曰。試舉話頭看。問放過即東",
    "T51n2076_023:0391b01": "道西說。不放過怎生道。師曰。二年同一春。",
    "T51n2076_023:0391b02": "昭州慈光和尚。僧問。即心即佛誘誨之言。",
    "T51n2076_023:0391b03": "不涉前蹤如何指教。師曰。東西且置南北事",
    "T51n2076_023:0391b04": "作麼生。曰恁麼即學人罔測也。師曰。龍頭",
    "T51n2076_023:0391b05": "蛇尾。",
    "T51n2076_023:0391b06": "潭州保安師密禪師。僧問。輥芥投鋒時如何。",
    "T51n2076_023:0391b07": "師曰。落在什麼處(梁山云。落在汝眼裏)問不犯辭鋒時如",
    "T51n2076_023:0391b08": "何。師曰。天台南嶽。曰便恁麼時如何。師曰。",
    "T51n2076_023:0391b09": "江西湖南。",
    "T51n2076_023:0391b10": "前台州瑞巖師彥禪師法嗣",
    "T51n2076_023:0391b11": "南嶽橫龍和尚。楚王馬氏請住金輪。僧問。如",
    "T51n2076_023:0391b12": "何是金輪第一句。師曰。鈍漢。問如何是金輪",
    "T51n2076_023:0391b13": "一隻箭。師曰。過也。問如何是祖燈。師曰。八",
    "T51n2076_023:0391b14": "風吹不滅。曰恁麼即暗冥不生也。師曰。白日",
    "T51n2076_023:0391b15": "沒閑人。",
    "T51n2076_023:0391b16": "溫州溫嶺瑞峯院神祿禪師福州福清人也。",
    "T51n2076_023:0391b17": "本邑天竺寺出家。得法於瑞巖久為侍者。後",
    "T51n2076_023:0391b18": "開山創院學侶依附。師有偈曰。",
    "T51n2076_023:0391b19": "　蕭然獨處意沈吟　　誰信無絃發妙音",
    "T51n2076_023:0391b20": "　終日法堂唯靜坐　　更無人問本來心",
    "T51n2076_023:0391b21": "時有朋彥上坐。躡前偈而問曰。如何是本來",
    "T51n2076_023:0391b22": "心。師召曰。朋彥。彥應諾。師曰。與老僧點茶",
    "T51n2076_023:0391b23": "來。彥於是信入(朋彥即廣法大師。後嗣天台國師。住蘇州長壽)師太平興",
    "T51n2076_023:0391b24": "國元年示滅。壽百有五歲。",
    "T51n2076_023:0391b25": "前懷州玄泉彥禪師法嗣",
    "T51n2076_023:0391b26": "鄂州黃龍山晦機禪師清河人也。姓張氏。唐",
    "T51n2076_023:0391b27": "天祐中遊化至此山。節帥施俸錢建法宇。奏",
    "T51n2076_023:0391b28": "賜紫衣號超慧大師。大張法席。僧問。不問祖",
    "T51n2076_023:0391b29": "佛邊事。如何是平常之事。師曰。我住山得十",
    "T51n2076_023:0391c01": "五年。問如何是和尚家風。師曰。瑠璃鉢盂無",
    "T51n2076_023:0391c02": "底。問如何是君王劍。師曰。不傷萬類。曰佩",
    "T51n2076_023:0391c03": "者如何。師曰。血濺梵天。曰大好不傷萬類。師",
    "T51n2076_023:0391c04": "便打。問佛在日為眾生說法。佛滅後有人說",
    "T51n2076_023:0391c05": "法也無。師曰。慚愧佛。問毛吞巨海芥納須彌。",
    "T51n2076_023:0391c06": "不是學人本分事。如何是學人本分事。師曰。",
    "T51n2076_023:0391c07": "封了合盤市裏揭。問切急相投請師通信。師",
    "T51n2076_023:0391c08": "曰。火燒裙帶香。問如何是大疑底人。師曰。對",
    "T51n2076_023:0391c09": "坐盤中弓落盞。曰如何是不疑底人。師曰。再",
    "T51n2076_023:0391c10": "坐盤中弓落盞。問風恬浪靜時如何。師曰。百",
    "T51n2076_023:0391c11": "丈竿頭五兩垂。師將順世有僧問。百年後鉢",
    "T51n2076_023:0391c12": "囊子什麼人將去。師曰。一任將去。曰裏面事",
    "T51n2076_023:0391c13": "如何。師曰。線綻方知。曰什麼人得。師曰。待",
    "T51n2076_023:0391c14": "海燕雷聲即向汝道。言訖告寂。",
    "T51n2076_023:0391c15": "洛京柏谷和尚僧問。普滋法雨時如何。師曰。",
    "T51n2076_023:0391c16": "有道傳天位不汲鳳凰池。問九旬禁足三月",
    "T51n2076_023:0391c17": "事如何。師曰。不墜蠟人機。",
    "T51n2076_023:0391c18": "池州和龍和尚。僧問。如何是祖祖相傳底心。",
    "T51n2076_023:0391c19": "師曰。再三囑爾。問如何是從上宗旨。師曰。向",
    "T51n2076_023:0391c20": "闍梨口裏著到得麼問省要處乞師一接。師",
    "T51n2076_023:0391c21": "曰。甚是省要。",
    "T51n2076_023:0391c22": "懷州玄泉第二世和尚。僧問。辭窮理盡時如",
    "T51n2076_023:0391c23": "何。師曰。不入理豈同盡。問妙有玄珠如何取",
    "T51n2076_023:0391c24": "得。師曰。不似摩尼絕影豔。碧眼胡人豈能見。",
    "T51n2076_023:0391c25": "曰有口道不得時如何。師曰。三寸不能齊鼓",
    "T51n2076_023:0391c26": "韻。啞人解唱木人歌。",
    "T51n2076_023:0391c27": "潞府妙勝玄密禪師。僧問。四山相向時如何。",
    "T51n2076_023:0391c28": "師曰。紅日不垂影暗地莫知音。曰學人不會。",
    "T51n2076_023:0391c29": "師曰。鶴透群峯何伸向背。問二龍爭珠時如",
    "T51n2076_023:0392a01": "何。師曰。力士無心獻奮迅却沈光。問雪峯一",
    "T51n2076_023:0392a02": "曲千人唱。月裏挑燈誰最明。師曰。無音和不",
    "T51n2076_023:0392a03": "齊明暗豈能收。",
    "T51n2076_023:0392a04": "前福州羅山道閑禪師法嗣",
    "T51n2076_023:0392a05": "洪州大寧院隱微禪師豫章新淦人也。姓楊",
    "T51n2076_023:0392a06": "氏。誕夕有光明貫室。年七歲依本邑石頭院",
    "T51n2076_023:0392a07": "道堅禪師出家。二十於開元寺智稱律師受",
    "T51n2076_023:0392a08": "具。歷參宗匠至羅山。法寶大師導以師子在",
    "T51n2076_023:0392a09": "窟出窟之要。因之惺悟盤桓數稔。尋迴江",
    "T51n2076_023:0392a10": "表。會龍泉邑宰李孟俊請居十善道場。始揚",
    "T51n2076_023:0392a11": "宗致。師上堂謂眾曰。還有騰空底麼出來。",
    "T51n2076_023:0392a12": "眾無出者。師說偈曰。",
    "T51n2076_023:0392a13": "　騰空正是時　　應須眨上眉",
    "T51n2076_023:0392a14": "　從茲出倫去　　莫待白頭兒",
    "T51n2076_023:0392a15": "僧問。如何是十善橋。師曰險。曰過者如何。師",
    "T51n2076_023:0392a16": "曰喪。問資福和尚遷化向什麼處去也。師曰。",
    "T51n2076_023:0392a17": "草鞋破。問如何是黃梅一句。師曰。即今恁麼",
    "T51n2076_023:0392a18": "生。曰如何通信。師曰。九江路絕。問初心後",
    "T51n2076_023:0392a19": "學如何是學。師曰。頭戴天。曰畢竟如何。師",
    "T51n2076_023:0392a20": "曰。脚蹈地。問如何是法王劍。師曰露。曰還殺",
    "T51n2076_023:0392a21": "人也無。師曰。作麼。問如何是龍泉劍。師曰。",
    "T51n2076_023:0392a22": "不出匣。曰便請出之。師曰。星辰失位。問國界",
    "T51n2076_023:0392a23": "安寧為什麼珠不現。師曰。落在什麼處。周廣",
    "T51n2076_023:0392a24": "順元年辛亥金陵李氏嚮德。召入居龍光禪",
    "T51n2076_023:0392a25": "苑(後改名奉先)暑覺寂禪師。暨建隆二年辛酉隨江",
    "T51n2076_023:0392a26": "南李氏至洪井。住大寧精舍重敷玄旨。其年",
    "T51n2076_023:0392a27": "十月示疾。二十七日剃髮澡身升堂辭眾安",
    "T51n2076_023:0392a28": "坐而逝。明年二月六日歸葬于吉州吉水縣。",
    "T51n2076_023:0392a29": "遵遺誡也。壽七十有六。臘五十六。諡玄寂禪",
    "T51n2076_023:0392b01": "師。塔曰常寂。",
    "T51n2076_023:0392b02": "婺州明招德謙禪師。受羅山印記靡滯於一",
    "T51n2076_023:0392b03": "隅。激揚玄旨。諸耆宿皆畏其敏捷。後學鮮敢",
    "T51n2076_023:0392b04": "當其鋒者。師在泉州招慶大殿上。以手指壁",
    "T51n2076_023:0392b05": "畫問僧曰。那箇是甚麼神。曰護法善神。師",
    "T51n2076_023:0392b06": "曰。沙汰時向什麼處去來。僧無對。師却令僧",
    "T51n2076_023:0392b07": "去問演侍者演曰。汝什麼劫中遭此難來。其",
    "T51n2076_023:0392b08": "僧迴舉似師。師曰。直饒演上座他後聚一千",
    "T51n2076_023:0392b09": "眾有什麼用處。僧乃禮拜請別語。師曰。什麼",
    "T51n2076_023:0392b10": "處去也。清八路舉仰山插鍬話問師。古人",
    "T51n2076_023:0392b11": "意在叉手處。意在插鍬處。師曰。清上座。清應",
    "T51n2076_023:0392b12": "諾。師曰。還曾夢見仰山麼。清曰。不要下語只",
    "T51n2076_023:0392b13": "要上座商量。師曰。若要商量堂頭自有一千",
    "T51n2076_023:0392b14": "五百人老師在。師到雙巖。雙巖長老覩師風",
    "T51n2076_023:0392b15": "彩乃曰。某甲致一問問闍梨。若道得便捨院。",
    "T51n2076_023:0392b16": "道不得即不捨。金剛經云。一切諸佛及諸佛",
    "T51n2076_023:0392b17": "法皆從此經出。且道。此經是何人說。師曰。說",
    "T51n2076_023:0392b18": "與不說一時拈向那邊著。只如和尚決定喚",
    "T51n2076_023:0392b19": "什麼作此經。雙巖無對。師舉經云。一切賢聖",
    "T51n2076_023:0392b20": "皆以無為法而有差別。斯則以無為法為極",
    "T51n2076_023:0392b21": "則。憑何而有差別。且如差別是過不是過。若",
    "T51n2076_023:0392b22": "是過一切賢聖盡有過。若不是過決定喚什",
    "T51n2076_023:0392b23": "麼作差別。雙巖亦無語。師曰。雪峯道底。師",
    "T51n2076_023:0392b24": "在婺州智者寺居第一座。尋常不受淨水。主",
    "T51n2076_023:0392b25": "事僧問曰。因什麼不識觸淨水不肯受。師下",
    "T51n2076_023:0392b26": "床拈起淨瓶曰。遮箇是淨。主事無語。師乃撲",
    "T51n2076_023:0392b27": "破淨瓶。師自爾道聲遐播。眾請居明招山開",
    "T51n2076_023:0392b28": "法。四來禪者盈于堂室。師謂眾曰。希逢一箇",
    "T51n2076_023:0392b29": "下坡不走快便難逢。若有同生同死何妨一",
    "T51n2076_023:0392c01": "展。僧問。師子本出窟時如何。師曰。俊鷂趁",
    "T51n2076_023:0392c02": "不及。曰出窟後如何。師曰。萬里正紛紛。曰",
    "T51n2076_023:0392c03": "欲出不出時如何。師曰嶮。曰向上事如何。師",
    "T51n2076_023:0392c04": "曰眨。問如何是透法身外一句子。師曰。北斗",
    "T51n2076_023:0392c05": "後翻身。問十二時中如何趣向。師曰。拋向金",
    "T51n2076_023:0392c06": "剛地上著。問文殊與維摩對譚何事。師曰。葛",
    "T51n2076_023:0392c07": "巾紗帽已拈向那邊著也。問如何是和尚家",
    "T51n2076_023:0392c08": "風。師曰。齩得著是好手。問無煙之火是什麼",
    "T51n2076_023:0392c09": "人向得。師曰。不惜眉毛底。曰和尚還向得麼。",
    "T51n2076_023:0392c10": "師曰。汝道我有多少莖眉毛在。師見新到僧",
    "T51n2076_023:0392c11": "才上法堂。乃舉拂子却擲下。其僧珍重便下",
    "T51n2076_023:0392c12": "去。師曰。作家作家。問全身佩劍時如何。師",
    "T51n2076_023:0392c13": "曰。忽遇正恁麼時又作麼生僧無對。師問國",
    "T51n2076_023:0392c14": "泰瑫和尚。古人道俱胝只念三行呪。便得名",
    "T51n2076_023:0392c15": "超一切人。作麼生與他拈却三行呪。便得名",
    "T51n2076_023:0392c16": "超一切人。國泰竪起一指。師曰。不因今日爭",
    "T51n2076_023:0392c17": "識得瓜洲客。師有師叔在廨院患甚。附書來",
    "T51n2076_023:0392c18": "問曰。某甲有此大病。如今正受疼痛。一切處",
    "T51n2076_023:0392c19": "安置伊不得。還有人救得麼。師乃迴信曰。頂",
    "T51n2076_023:0392c20": "門上中此金剛箭透過那邊去也。有一僧曾",
    "T51n2076_023:0392c21": "在師法席。辭去住庵一年。後來禮拜曰。古人",
    "T51n2076_023:0392c22": "道。三日不相見莫作舊時看。師乃露胸問曰。",
    "T51n2076_023:0392c23": "汝道我有多少莖蓋膽毛。僧無對。師却問。汝",
    "T51n2076_023:0392c24": "什麼時離庵。曰今朝。師曰。來時折脚鐺子分",
    "T51n2076_023:0392c25": "付與阿誰。僧又無語。師乃喝出。問承。師有",
    "T51n2076_023:0392c26": "言。我住明招頂興傳古佛心。如何是明招頂。",
    "T51n2076_023:0392c27": "師曰。換却眼。曰如何是古佛心。師曰。汝還氣",
    "T51n2076_023:0392c28": "急麼。問學人拏雲攫浪上來請師展鉢。師曰。",
    "T51n2076_023:0392c29": "拶破汝頂。曰也須仙陀去。師乃棒趁出。師別",
    "T51n2076_023:0393a01": "有頌。示眾曰。",
    "T51n2076_023:0393a02": "　明招一拍和人希　　此是真宗上妙機",
    "T51n2076_023:0393a03": "　石火瞥然何處去　　朝生鳳子合應知",
    "T51n2076_023:0393a04": "師住明招山四十載。語句流布諸方。將欲遷",
    "T51n2076_023:0393a05": "化上堂告眾囑付。其夜展足問侍者曰。昔釋",
    "T51n2076_023:0393a06": "迦如來展開雙足放百寶光明。汝道吾今放",
    "T51n2076_023:0393a07": "多少。侍者曰。昔日鶴林今日和尚。師以手拂",
    "T51n2076_023:0393a08": "眉曰。莫孤負麼。又說偈曰。",
    "T51n2076_023:0393a09": "　驀刀叢裏逞全威　　汝等應當善護持",
    "T51n2076_023:0393a10": "　火裏鐵牛生犢子　　臨岐誰解湊吾機",
    "T51n2076_023:0393a11": "偈畢安坐寂然長往。今塔院存焉。",
    "T51n2076_023:0393a12": "衡州華光範禪師。僧問。靈臺不立還有出身",
    "T51n2076_023:0393a13": "處也無。師曰有。曰如何是出身處。師曰出。",
    "T51n2076_023:0393a14": "問如何是西來意。師曰道。問如何是佛法大",
    "T51n2076_023:0393a15": "意。師曰驗。問牛頭未見四祖時如何。師曰自",
    "T51n2076_023:0393a16": "由。自在。曰見後如何。師曰。自由自在。問如",
    "T51n2076_023:0393a17": "何是佛法中事。師曰了。",
    "T51n2076_023:0393a18": "福州羅山紹孜禪師上堂。有數僧爭出問話。",
    "T51n2076_023:0393a19": "師曰。但一時出來問待老僧一時答却。僧便",
    "T51n2076_023:0393a20": "問。學人一齊問請師一齊答。師曰得。問學人",
    "T51n2076_023:0393a21": "乍入叢林。祖師的的意請師直指。師曰好。",
    "T51n2076_023:0393a22": "西川慧禪師初參羅山(見十七卷羅山章)。羅山問。什麼",
    "T51n2076_023:0393a23": "處來。師曰。遠離西蜀近發開元。即今事作麼",
    "T51n2076_023:0393a24": "生。羅山揖曰。喫茶去師良久無言。羅山曰。秋",
    "T51n2076_023:0393a25": "氣稍暖去。羅山來日上堂。師出問。豁開戶牖",
    "T51n2076_023:0393a26": "當軒者誰。羅山乃喝。師良久。羅山曰。毛羽未",
    "T51n2076_023:0393a27": "備且去(一本云。初參羅山。纔禮拜起。山云。甚處來。師云。遠離西蜀。近發開元。却近前云。即今事",
    "T51n2076_023:0393a28": "作麼生。羅山揖云喫茶去。師擬議間。羅山云。秋氣稍暖出去。師到法堂自歎云。我在西川峨眉山脚下。拾得一隻",
    "T51n2076_023:0393a29": "蓬蒿箭。擬擬亂天下。今日到福建道陳老師寨裏。弓折箭盡去也。休休。羅山明日升堂。師又出問。豁開戶牖當軒",
    "T51n2076_023:0393b01": "者誰。山便喝。師無對。山云。羽毛未備翼。梢未全且去)。師因而摳衣久承印",
    "T51n2076_023:0393b02": "記。後謁台州勝光。光在繩床上坐。師直入到",
    "T51n2076_023:0393b03": "身邊叉手立光問。什麼處來。師曰猶待答話",
    "T51n2076_023:0393b04": "在。師便下去。光拈得拄杖拂子下。僧堂前見",
    "T51n2076_023:0393b05": "師提起拂子問曰。闍梨喚遮箇作什麼。師曰。",
    "T51n2076_023:0393b06": "敢死喘氣。光低頭歸方丈。",
    "T51n2076_023:0393b07": "建州白雲令弇和尚。師上堂謂眾曰。遣往先",
    "T51n2076_023:0393b08": "生門誰云對喪主珍重。僧問。己事未明以何",
    "T51n2076_023:0393b09": "為驗。師曰。木鏡照素容。曰驗後如何。師曰。",
    "T51n2076_023:0393b10": "不爭多。問三台有請四眾臨筵。既處當仁請",
    "T51n2076_023:0393b11": "師一唱。師曰。要唱即不難。曰便請師唱。師",
    "T51n2076_023:0393b12": "曰。夜靜水清魚不食滿船空載月明歸。",
    "T51n2076_023:0393b13": "虔州天竺義澄常真禪師。初參羅山棲泊數",
    "T51n2076_023:0393b14": "載。後因羅山在疾。師問。百年後忽有人。問",
    "T51n2076_023:0393b15": "和尚以何指示。羅山乃放身便倒。師從此契",
    "T51n2076_023:0393b16": "悟。僧問。如何是佛法大意。師曰。寒暑相催。",
    "T51n2076_023:0393b17": "問聖皇請命大眾臨筵。請師舉。師曰。領領。",
    "T51n2076_023:0393b18": "曰恁麼即人天有賴也。師曰。汝作麼生。",
    "T51n2076_023:0393b19": "吉州清平惟曠真寂禪師。師上堂云。不動神",
    "T51n2076_023:0393b20": "情便有輸贏之意。還有麼出來。時有僧出",
    "T51n2076_023:0393b21": "禮拜。師云。不是作家出去。僧問。如何是第一",
    "T51n2076_023:0393b22": "句。師曰。要頭將取去。問如何是活人劍。師",
    "T51n2076_023:0393b23": "曰。會麼。曰如何是殺人刀。師叱之。問如何是",
    "T51n2076_023:0393b24": "師子兒。師曰。毛頭排宇宙。",
    "T51n2076_023:0393b25": "婺州金柱義昭和尚。僧問。如何是和尚家",
    "T51n2076_023:0393b26": "風。師曰。開門作活。僧云。忽遇賊來又怎麼",
    "T51n2076_023:0393b27": "生。師曰然。有新到僧參。師揭簾以手作除帽",
    "T51n2076_023:0393b28": "子勢。僧擬欲近前。師云。賺殺人。師因事而有",
    "T51n2076_023:0393b29": "頌曰。",
    "T51n2076_023:0393c01": "　虎頭生角人難措　　石火電光須密布",
    "T51n2076_023:0393c02": "　假饒烈士也應難　　懞底那能解差互",
    "T51n2076_023:0393c03": "潭州谷山和尚。僧問。省要處乞師一言。師乃",
    "T51n2076_023:0393c04": "起去。問羚羊掛角時如何。師曰。爾向什麼",
    "T51n2076_023:0393c05": "處覓曰掛角後如何。師曰走。",
    "T51n2076_023:0393c06": "湖南瀏陽道吾山從盛禪師。師初住高安龍",
    "T51n2076_023:0393c07": "迴。有僧問。如何是覿面事。師曰。新羅國去",
    "T51n2076_023:0393c08": "也。問如何是龍迴家風。師曰。縱橫射直。問",
    "T51n2076_023:0393c09": "如何是靈源。師曰。嫌什麼。曰近者如何。師",
    "T51n2076_023:0393c10": "曰。如人飲水。問窮子投師乞師拯濟。師曰。莫",
    "T51n2076_023:0393c11": "是屈著汝麼。曰爭奈窮何。師曰。大有人見。",
    "T51n2076_023:0393c12": "福州羅山義因禪師。師上堂示眾曰。若是宗",
    "T51n2076_023:0393c13": "師門下客必不怪於羅山。珍重。僧問。承古人",
    "T51n2076_023:0393c14": "有言。自從認得曹谿路了知生死不相關。曹",
    "T51n2076_023:0393c15": "谿即不問。如何是羅山路。師展兩手。僧曰。",
    "T51n2076_023:0393c16": "恁麼即一路得通諸路亦然。曰什麼諸路。僧",
    "T51n2076_023:0393c17": "近前立。師曰。靈鶴煙霄外鈍鳥不離窠。問承",
    "T51n2076_023:0393c18": "教中有言。須法身萬象俱寂。隨智用萬象齊",
    "T51n2076_023:0393c19": "生。如何是萬象俱寂。師曰。有什麼。曰如何是",
    "T51n2076_023:0393c20": "萬象齊生。師曰。繩床椅子。",
    "T51n2076_023:0393c21": "灌州靈巖和尚。僧問。如何是道中寶。師曰。",
    "T51n2076_023:0393c22": "地傾東南天高西北。曰學人不會。師曰。落照",
    "T51n2076_023:0393c23": "機前異。師頌石鞏接三平曰。",
    "T51n2076_023:0393c24": "　解擘當胸箭　　因何只半人",
    "T51n2076_023:0393c25": "　為從途路曉　　所以不全身",
    "T51n2076_023:0393c26": "吉州匡山和尚。師有示徒頌曰。",
    "T51n2076_023:0393c27": "　匡山路　　匡山路　　巖崖嶮峻人難措",
    "T51n2076_023:0393c28": "　遊人擬議隔千山　　一句分明超佛祖",
    "T51n2076_023:0393c29": "又有白牛頌曰。",
    "T51n2076_023:0394a01": "　我有古壇真白牛　　父子藏來經幾秋",
    "T51n2076_023:0394a02": "　出門直透孤峯頂　　迴來暫跨虎谿頭",
    "T51n2076_023:0394a03": "福州興聖重滿禪師。上堂示眾曰。覿面分付",
    "T51n2076_023:0394a04": "不待文宣。對眼投機喚作參玄上士。若能如",
    "T51n2076_023:0394a05": "此所以宗風不墜。僧問。如何是宗風不墜底",
    "T51n2076_023:0394a06": "句。師曰。老僧不忍。問昔日靈山會裏。今朝興",
    "T51n2076_023:0394a07": "聖筵中。和尚親傳如何舉唱。師曰。欠汝一",
    "T51n2076_023:0394a08": "問。",
    "T51n2076_023:0394a09": "潭州寶應清進禪師僧問如何是實相師曰沒",
    "T51n2076_023:0394a10": "却汝問至理無言如何通信師曰千差萬別曰",
    "T51n2076_023:0394a11": "得力處乞師指示師曰瞌睡漢。",
    "T51n2076_023:0394a12": "前安州白兆山志圓禪師法嗣",
    "T51n2076_023:0394a13": "朗州大龍山智洪弘濟大師。僧問。如何是佛。",
    "T51n2076_023:0394a14": "師曰。即汝是。曰如何領會。師曰。更嫌鉢盂無",
    "T51n2076_023:0394a15": "柄那。問如何是微妙。師曰。風送水聲來枕畔。",
    "T51n2076_023:0394a16": "月移山影到床邊。問如何是極則處。師曰。懊",
    "T51n2076_023:0394a17": "惱三春月不及九秋光。",
    "T51n2076_023:0394a18": "襄州白馬山行靄禪師。僧問。如何是清淨法",
    "T51n2076_023:0394a19": "身。師曰。井底蝦蟇吞却月。問如何是白馬正",
    "T51n2076_023:0394a20": "眼。師曰。向南看北斗。",
    "T51n2076_023:0394a21": "郢州大陽山行沖禪師(第一世住)僧問。如何是無盡",
    "T51n2076_023:0394a22": "藏。師良久。僧無語。師曰。近前來。僧才近前。",
    "T51n2076_023:0394a23": "師曰去。",
    "T51n2076_023:0394a24": "安州白兆山竺乾院懷楚禪師(第二世住)僧問。如何",
    "T51n2076_023:0394a25": "是句句須行玄路。師曰。沿路直到湖南。問如",
    "T51n2076_023:0394a26": "何是師子兒。師曰。德山嗣龍潭。問如何是和",
    "T51n2076_023:0394a27": "尚為人一句。師曰。與汝素無冤讎。一句元在",
    "T51n2076_023:0394a28": "遮裏。曰未審在什麼方所。師曰。遮鈍漢。",
    "T51n2076_023:0394a29": "蘄州四祖山清皎禪師福州人也。姓王氏。初",
    "T51n2076_023:0394b01": "住郢州大陽山為第二世。僧問。師唱誰家曲",
    "T51n2076_023:0394b02": "宗風嗣阿誰。師曰。楷師巖畔祥雲起。寶壽峯",
    "T51n2076_023:0394b03": "前震法雷。師次住安州慧日院。後遷止蘄州",
    "T51n2076_023:0394b04": "四祖山為第一世。年七十時遺偈云。",
    "T51n2076_023:0394b05": "　吾年八十八　　滿頭垂白髮",
    "T51n2076_023:0394b06": "　顒顒鎮雙峯　　明明千江月",
    "T51n2076_023:0394b07": "　黃梅揚祖教　　白兆承宗訣",
    "T51n2076_023:0394b08": "　日日告兒孫　　勿令有斷絕",
    "T51n2076_023:0394b09": "淳化四年癸巳八月二十三日入滅。年八十",
    "T51n2076_023:0394b10": "八。",
    "T51n2076_023:0394b11": "蘄州三角山志操禪師(第三世住)僧問。教法甚多",
    "T51n2076_023:0394b12": "宗歸一貫。和尚為什麼說得許多周遊者也。",
    "T51n2076_023:0394b13": "師曰。為爾周遊者也。曰請和尚即古即今。師",
    "T51n2076_023:0394b14": "以手敲繩床。",
    "T51n2076_023:0394b15": "晉州興教師普禪師。僧問。盈龍宮溢海藏真",
    "T51n2076_023:0394b16": "詮即不問。如何是教外別傳底法。師曰。眼裏",
    "T51n2076_023:0394b17": "耳裏鼻裏。曰只此便是否。師曰。是什麼。僧",
    "T51n2076_023:0394b18": "咄。師亦咄。問僧。近離什麼處。曰下寨。師曰。",
    "T51n2076_023:0394b19": "還逢著賊麼。曰今日捉下。師曰。放汝三十",
    "T51n2076_023:0394b20": "棒。",
    "T51n2076_023:0394b21": "蘄州三角山真鑒禪師(第四世住)僧問。師唱誰家曲",
    "T51n2076_023:0394b22": "宗風嗣阿誰。師曰。忽然行政令便見下堂階。",
    "T51n2076_023:0394b23": "前潭州藤霞和尚法嗣",
    "T51n2076_023:0394b24": "澧州藥山和尚(第七世住)師上堂謂眾曰。夫學般若",
    "T51n2076_023:0394b25": "菩薩不懼得失。有事近前。時有僧問。藥山祖",
    "T51n2076_023:0394b26": "裔請師舉唱。師曰。萬機挑不出。曰為什麼萬",
    "T51n2076_023:0394b27": "機挑不出。師曰。他緣岸谷。問如何是藥山家",
    "T51n2076_023:0394b28": "風。師曰。葉落不如初。問法雷哮吼時如何。師",
    "T51n2076_023:0394b29": "曰。宇宙不曾震。曰為什麼不曾震。師曰。遍地",
    "T51n2076_023:0394c01": "娑婆未嘗哮吼。曰不哮吼底事如何。師曰。",
    "T51n2076_023:0394c02": "闔國無人知。",
    "T51n2076_023:0394c03": "前潭州雲蓋山景和尚法嗣",
    "T51n2076_023:0394c04": "衡嶽南臺寺藏禪師。問遠遠投師請師一接。",
    "T51n2076_023:0394c05": "師曰。不隔戶。問如何是南臺境。師曰。松韻拂",
    "T51n2076_023:0394c06": "時石不點。孤峯山下壘難齊。曰如何是境中",
    "T51n2076_023:0394c07": "人。師曰。巖前栽野果接待往來賓。曰恁麼即",
    "T51n2076_023:0394c08": "謝供養。師曰。怎生滋味。問如何是法堂。師",
    "T51n2076_023:0394c09": "曰。無壁落。問不顧諸緣時如何師良久。",
    "T51n2076_023:0394c10": "幽州潭柘水從實禪師。僧問。如何是道。師曰。",
    "T51n2076_023:0394c11": "箇中無紫皁。曰如何是禪。師曰。不與白雲連。",
    "T51n2076_023:0394c12": "師問僧。作什麼來。曰親近來。師曰。任汝白雲",
    "T51n2076_023:0394c13": "朝嶽頂。爭奈青霄不展顏。",
    "T51n2076_023:0394c14": "潭州雲蓋山證覺禪師。僧問。如何是和尚家",
    "T51n2076_023:0394c15": "風。師曰。四海不曾通。問如何是一塵含法界。",
    "T51n2076_023:0394c16": "師曰。通身體不圓。曰如何是九世剎那分。師",
    "T51n2076_023:0394c17": "曰。繁興不布彩。問如何是宗門中的的意。師",
    "T51n2076_023:0394c18": "曰。萬里胡僧不入波瀾。",
    "T51n2076_023:0394c19": "前廬山歸宗懷惲禪師法祠",
    "T51n2076_023:0394c20": "歸宗寺弘章禪師(第四世住)僧問。學人有疑時如",
    "T51n2076_023:0394c21": "何。師曰。疑來多少時也。問小船渡大海時如",
    "T51n2076_023:0394c22": "何。師曰。較些子。曰如何得渡。師曰。不過來。",
    "T51n2076_023:0394c23": "問枯木生華時如何。師曰。把一朵來。問混然",
    "T51n2076_023:0394c24": "覓不得時如何。師曰。是什麼。",
    "T51n2076_023:0394c25": "前池州嵆山章禪師法嗣",
    "T51n2076_023:0394c26": "隨州雙泉山道虔禪師。僧問。洪鍾未扣時如",
    "T51n2076_023:0394c27": "何。師曰。絕音響。曰扣後如何。師曰。絕音",
    "T51n2076_023:0394c28": "響。問如何是在道底人。師曰。無異念。問如何",
    "T51n2076_023:0394c29": "是希有底事。師曰。白蓮華向半天開。師後住",
    "T51n2076_023:0395a01": "安州法雲院示滅。",
    "T51n2076_023:0395a02": "前洪州雲居第四世懷岳禪師法嗣",
    "T51n2076_023:0395a03": "揚州風化院令崇禪師(第一世住)舒州宿松人。七歲",
    "T51n2076_023:0395a04": "出家。二十登戒。契緣於雲居懷岳和尚。開法",
    "T51n2076_023:0395a05": "於信州鵝湖。廬州節帥周本於維揚西南隅",
    "T51n2076_023:0395a06": "創院請師居之。僧問如。何是敵國一著棊。師",
    "T51n2076_023:0395a07": "曰。下將來。問一棒打破虛空時如何。師曰。把",
    "T51n2076_023:0395a08": "將一片來。",
    "T51n2076_023:0395a09": "澧州藥山忠彥禪師(第八世住)僧問。教云。諸佛放光",
    "T51n2076_023:0395a10": "明助發實相義。光明即不問如何是助發實",
    "T51n2076_023:0395a11": "相義。師曰。會麼。曰莫便是否。師曰。是什麼。",
    "T51n2076_023:0395a12": "問師唱誰家曲宗風嗣阿誰。師曰。雲嶺龍昌",
    "T51n2076_023:0395a13": "月神風洞上泉。",
    "T51n2076_023:0395a14": "梓州龍泉和尚。僧問。如何是祖師西來意。師",
    "T51n2076_023:0395a15": "曰。不在闍梨分上。問學人欲跳萬丈洪崖時",
    "T51n2076_023:0395a16": "如何。師曰。撲殺。",
    "T51n2076_023:0395a17": "前筠州洞山道延禪師法嗣",
    "T51n2076_023:0395a18": "筠州上藍院慶禪師。初遊方問雪峯。如何是",
    "T51n2076_023:0395a19": "雪峯的的意。雪峯以杖子敲師頭。師應諾。峯",
    "T51n2076_023:0395a20": "大笑。師後承洞山印解居于上藍。僧問如何",
    "T51n2076_023:0395a21": "是上藍無刃劍。師曰無。僧曰。為什麼無。師",
    "T51n2076_023:0395a22": "曰。闍梨諸方有。",
    "T51n2076_023:0395a23": "前襄州鹿門山處真禪師法嗣",
    "T51n2076_023:0395a24": "益州崇真和尚。僧問。如何是禪。師曰。澄潭",
    "T51n2076_023:0395a25": "釣玉兔。問如何是大人相。師曰。泥揑三官土",
    "T51n2076_023:0395a26": "地堂。",
    "T51n2076_023:0395a27": "襄州鹿門山第二世譚和尚志行大師。僧問。",
    "T51n2076_023:0395a28": "如何是實際理地。師曰。南贍部洲北欝單越。",
    "T51n2076_023:0395a29": "曰恁麼則事同一家也。師曰。隔須彌在。問遠",
    "T51n2076_023:0395b01": "遠投師請師接。師曰。從什麼處來。曰江北",
    "T51n2076_023:0395b02": "來。師曰。南堂裏安下。問如何是清淨法身。師",
    "T51n2076_023:0395b03": "曰。戌亥年生。",
    "T51n2076_023:0395b04": "襄州谷隱智靜悟空大師。僧問。如何是和尚",
    "T51n2076_023:0395b05": "轉身處。師曰。臥單子下。問如何是道。師曰。",
    "T51n2076_023:0395b06": "鳳林關下。曰學人不會。師曰。直至荊南。問如",
    "T51n2076_023:0395b07": "何是指歸之路。師曰。莫用伊。曰還使學人到",
    "T51n2076_023:0395b08": "也無。師曰。什麼處著得汝。問靈山一會何異",
    "T51n2076_023:0395b09": "今時。師曰。不異如今。曰不異底事作麼生。師",
    "T51n2076_023:0395b10": "曰。如來密旨迦葉不傳。",
    "T51n2076_023:0395b11": "廬山佛手巖行因禪師者雁門人也。未詳姓",
    "T51n2076_023:0395b12": "氏。早習儒學。一旦捨俗出家。志求真諦乃遊",
    "T51n2076_023:0395b13": "方。首謁襄陽鹿門山真禪師。師資道契。尋抵",
    "T51n2076_023:0395b14": "江淮登廬山。山之北有巖如五指。下有石窟",
    "T51n2076_023:0395b15": "深邃可三丈餘。師宴處其中。因號佛手巖和",
    "T51n2076_023:0395b16": "尚不度弟子。有隣庵僧為之供侍。常有異鹿",
    "T51n2076_023:0395b17": "錦囊鳥馴繞其側。江南國主李氏嚮仰。三遣",
    "T51n2076_023:0395b18": "使徵召不起。堅請就棲賢寺開法。不踰月潛",
    "T51n2076_023:0395b19": "歸巖室。僧問如何是對現色身。師竪起一指",
    "T51n2076_023:0395b20": "(法眼別云。還有也未)一日示有微疾。謂侍僧曰。日將午吾",
    "T51n2076_023:0395b21": "去矣。侍僧方對。師下床行數步屹立而化。巖",
    "T51n2076_023:0395b22": "頂上有松一株同日枯瘁。壽七十餘。國主命",
    "T51n2076_023:0395b23": "畫工寫影。備香薪焚爇收遺骨塔于巖之陰。",
    "T51n2076_023:0395b24": "前撫州曹山第二世慧霞禪師法嗣",
    "T51n2076_023:0395b25": "嘉州東汀和尚。僧問。如何是却去底人。師曰。",
    "T51n2076_023:0395b26": "石女紡麻纑。曰如何是却來底人。師曰。扇車",
    "T51n2076_023:0395b27": "關[打丁+(隸木+匕)]良計斷。",
    "T51n2076_023:0395b28": "前華州草庵法義禪師法嗣",
    "T51n2076_023:0395b29": "泉州龜洋慧忠禪師本州僊遊縣人也。姓陳",
    "T51n2076_023:0395c01": "氏。九歲依本山出家。既具戒杖錫觀方謁草",
    "T51n2076_023:0395c02": "庵和尚。草庵問曰。何方而來。師曰。六眸峯",
    "T51n2076_023:0395c03": "來。草庵曰。還具六通否。師曰。患非重瞳。草庵",
    "T51n2076_023:0395c04": "然之。師迴故山。屬唐武宗廢教例為白衣。暨",
    "T51n2076_023:0395c05": "宣宗中興。師曰。古人有言。上昇道士不受",
    "T51n2076_023:0395c06": "籙。成佛沙彌不具戒法。遂過中不食不宇而",
    "T51n2076_023:0395c07": "禪。乃述偈三首曰。",
    "T51n2076_023:0395c08": "　雪後始諳松桂別　　雲收方見濟河分",
    "T51n2076_023:0395c09": "　不因世主教還俗　　那辨雞群與鶴群",
    "T51n2076_023:0395c10": "　多年塵事謾騰騰　　雖著方袍未是僧",
    "T51n2076_023:0395c11": "　今日修行依善慧　　滿頭留髮候然燈",
    "T51n2076_023:0395c12": "　形容雖變道常存　　混俗心源亦不昏",
    "T51n2076_023:0395c13": "　更讀善財巡禮偈　　當時何處作沙門",
    "T51n2076_023:0395c14": "師始從參禮以至返初示滅未嘗下山。葬于",
    "T51n2076_023:0395c15": "無了和尚塔之東隅二百步。目為東塔。經數",
    "T51n2076_023:0395c16": "載其塔忽坼裂連階丈餘。時主塔僧將發之。",
    "T51n2076_023:0395c17": "於夜宴寂中見西塔定身言曰。吾之遺質既",
    "T51n2076_023:0395c18": "勞汝重瘞。今東塔不煩更出也。塔主稟乎靈",
    "T51n2076_023:0395c19": "感召檀信重修補嚴飾。逮今香燈不絕。時謂",
    "T51n2076_023:0395c20": "陳沈二真身是也。其無了禪師嗣馬祖事迹。",
    "T51n2076_023:0395c21": "廣如別章。",
    "T51n2076_023:0395c22": "前襄州含珠山審哲禪師法嗣",
    "T51n2076_023:0395c23": "洋州龍穴山和尚。僧問。如何是祖師西來意。",
    "T51n2076_023:0395c24": "師曰。騎虎唱巴歌。問大善知識為什麼却與",
    "T51n2076_023:0395c25": "土地燒錢。師曰。彼上人者難為醻對。",
    "T51n2076_023:0395c26": "唐州大乘山和尚。問枯樹逢春時如何。師曰。",
    "T51n2076_023:0395c27": "世間希有。問如何是四面上事。師曰。升子裏",
    "T51n2076_023:0395c28": "[跳兆+孛]跳斗子內轉身。",
    "T51n2076_023:0395c29": "襄州鳳山延慶院歸曉慧廣大師。僧問。言語",
    "T51n2076_023:0396a01": "道斷時如何師曰兩重公案。曰如何領會。師",
    "T51n2076_023:0396a02": "曰。分明舉似洞山問如何是鳳山境。師曰。好",
    "T51n2076_023:0396a03": "生看取曰如何是境中人。師曰。識麼。",
    "T51n2076_023:0396a04": "襄州含珠山真和尚(第三世住)僧問。師唱誰家曲宗",
    "T51n2076_023:0396a05": "風嗣阿誰。師曰。含珠密意同道者知。曰恁麼",
    "T51n2076_023:0396a06": "即不假羽翼便登翠嶺也。師曰鈍。問古鏡未",
    "T51n2076_023:0396a07": "磨時如何。師曰。昧不得。曰磨後如何。師曰。",
    "T51n2076_023:0396a08": "黑如漆。",
    "T51n2076_023:0396a09": "前鳳翔府紫陵匡一大師法嗣",
    "T51n2076_023:0396a10": "并州廣福道隱禪師。僧問。如何是指南一路。",
    "T51n2076_023:0396a11": "師曰。妙引靈機事澄波顯異輪。問三家同到",
    "T51n2076_023:0396a12": "請未審赴誰家。師曰。月應千家水門門盡有",
    "T51n2076_023:0396a13": "僧。",
    "T51n2076_023:0396a14": "紫陵微禪師(第二世住)僧問。如何是紫陵境。師曰。",
    "T51n2076_023:0396a15": "寂照燈光夜已深。曰如何是境中人。師曰。猿",
    "T51n2076_023:0396a16": "啼虎嘯。問寶劍未出匣時如何。師曰。磐陀石",
    "T51n2076_023:0396a17": "上栽上柏。",
    "T51n2076_023:0396a18": "興元府大浪和尚。僧問。既是喝河神。為什麼",
    "T51n2076_023:0396a19": "却被水推却。師曰。隨流始得妙倚岸却成迷。",
    "T51n2076_023:0396a20": "前洪州鳳棲山同安威禪師法嗣",
    "T51n2076_023:0396a21": "陳州石鏡和尚。僧問。石鏡不磨還照也無。師",
    "T51n2076_023:0396a22": "曰。前生是因今生是果。",
    "T51n2076_023:0396a23": "前襄州石門山獻禪師法嗣",
    "T51n2076_023:0396a24": "石門山乾明寺慧徹禪師(第二世住)問金烏出海光",
    "T51n2076_023:0396a25": "天地與此光陰事若何。師曰。龍出洞兮風雨",
    "T51n2076_023:0396a26": "至。海嶽傾時日月明。問從上諸聖向什麼處",
    "T51n2076_023:0396a27": "去也。師曰。露柱掛燈籠。問師唱誰家曲宗風",
    "T51n2076_023:0396a28": "嗣阿誰。師曰。片雲生鳳嶺樵子處處明。問如",
    "T51n2076_023:0396a29": "何是和尚家風。師曰。解接無根樹能挑海底",
    "T51n2076_023:0396b01": "燈。問如何是祖師西來意。師曰。少林澄九鼎",
    "T51n2076_023:0396b02": "動浪百華新。問如何是佛法大意。師曰。三門",
    "T51n2076_023:0396b03": "外松樹子見生見長。問一毫未發時如何。師",
    "T51n2076_023:0396b04": "曰。羿善不調弓箭透三江口。問如何是佛。師",
    "T51n2076_023:0396b05": "曰。樵子度荒郊騎牛草不露。",
    "T51n2076_023:0396b06": "前襄州萬銅山廣德義和尚法嗣",
    "T51n2076_023:0396b07": "襄州廣德延和尚(第二世住)初謁廣德義和尚。作禮",
    "T51n2076_023:0396b08": "而問曰。如何是和尚深深處。曰隱身不必須",
    "T51n2076_023:0396b09": "巖谷。闤闠堆堆覩者希。師曰。恁麼即酌水獻",
    "T51n2076_023:0396b10": "華也。曰忽然雲霧靄。闍梨作麼生。師曰。采",
    "T51n2076_023:0396b11": "汲不虛施。曰大眾看取第二代廣德。師次踵",
    "T51n2076_023:0396b12": "山門聚徒開法。僧問。如何是祖師西來意。師",
    "T51n2076_023:0396b13": "曰。魚躍無源水鶯啼萬古松。問如何是常在",
    "T51n2076_023:0396b14": "底人。師曰。臘月死蛇當大路。觸著傷人不奈",
    "T51n2076_023:0396b15": "何。問如何是大通智勝佛時。師曰。盛夏日輪",
    "T51n2076_023:0396b16": "新霽後。汝莫當輝瞪目觀。曰如何是大通智",
    "T51n2076_023:0396b17": "勝佛後。師曰。孤輪罷照鷲峯頂。汝報巴猿莫",
    "T51n2076_023:0396b18": "斷腸。問如何是作得無間業。師曰。猛火然鐺",
    "T51n2076_023:0396b19": "煮佛喋。師因事有頌曰。",
    "T51n2076_023:0396b20": "　才到洪山便垛根　　四平八面不言論",
    "T51n2076_023:0396b21": "　他家自有眠雲志　　蘆管橫吹宇宙分",
    "T51n2076_023:0396b22": "前隋州隋城山護國守澄禪師法嗣",
    "T51n2076_023:0396b23": "隋州龍居山智門寺守欽圓照大師。僧問。兩",
    "T51n2076_023:0396b24": "鏡相對為什麼中間無像。師曰。自己亦須隱。",
    "T51n2076_023:0396b25": "曰鏡破臺亡時如何。師竪起拳。問如何是和",
    "T51n2076_023:0396b26": "尚家風。師曰。額上不帖牓。",
    "T51n2076_023:0396b27": "隋城山護國知遠演化大師(第二世住)僧問。舉子入",
    "T51n2076_023:0396b28": "門時如何。師曰。緣情體物是作麼生。問乾坤",
    "T51n2076_023:0396b29": "休駐意宇宙不留心時如何。師曰。總是戰爭",
    "T51n2076_023:0396c01": "收拾得。却因歌舞破除休。問直截根源佛所",
    "T51n2076_023:0396c02": "印。摘葉尋枝我不能。意旨如何。師曰。罷攀雲",
    "T51n2076_023:0396c03": "樹三秋果。休戀碧潭孤月輪。",
    "T51n2076_023:0396c04": "安州大安山能和尚崇教大師。僧問。師唱誰",
    "T51n2076_023:0396c05": "家曲宗風嗣阿誰。師曰。打起南山鼓唱起北",
    "T51n2076_023:0396c06": "山歌。問如何是三冬境。師曰。千山添翠色萬",
    "T51n2076_023:0396c07": "樹鎖銀華。",
    "T51n2076_023:0396c08": "穎州薦福院思禪師(曾住唐州天目山)僧問。古殿無佛",
    "T51n2076_023:0396c09": "時如何。師曰。梵音何來。又問。不假修證如",
    "T51n2076_023:0396c10": "何得成。師曰。修證即不成。",
    "T51n2076_023:0396c11": "潭州延壽和尚。僧問。師唱誰家曲宗風嗣阿",
    "T51n2076_023:0396c12": "誰。師曰。煬帝以汴水為榮。老僧以書湖池畔。",
    "T51n2076_023:0396c13": "隋城山護國志朗圓明大師(第三世住)僧問。師唱",
    "T51n2076_023:0396c14": "誰家曲宗風嗣阿誰。師曰。淨果嫡子疎山之",
    "T51n2076_023:0396c15": "孫。問如何是萬法之根源。師曰。空中收不得",
    "T51n2076_023:0396c16": "護國不能該。",
    "T51n2076_023:0396c17": "前蘄州烏牙山彥賓禪師法嗣",
    "T51n2076_023:0396c18": "安州大安山興古禪師。僧問。亡僧遷化向什",
    "T51n2076_023:0396c19": "麼處去也。師曰。昨夜三更月上峯。問維摩寂",
    "T51n2076_023:0396c20": "默是說不是說。師曰。暗裏石牛兒超然不出",
    "T51n2076_023:0396c21": "戶。",
    "T51n2076_023:0396c22": "蘄州烏牙山行朗禪師。僧問未作人身已前",
    "T51n2076_023:0396c23": "作什麼來。師曰。海上石牛歌三拍。一條紅線",
    "T51n2076_023:0396c24": "掌間分。問迦葉上行衣何人合得披。師曰。天",
    "T51n2076_023:0396c25": "然無相子不掛出塵衣。",
    "T51n2076_023:0396c26": "前鳳翔府青峯和尚法嗣",
    "T51n2076_023:0396c27": "西川靈龕和尚。僧問。如何是諸佛出身處。師",
    "T51n2076_023:0396c28": "曰。出處非干佛春來草自青。問碌碌地時如",
    "T51n2076_023:0396c29": "何。師曰。試進一步看。",
    "T51n2076_023:0397a01": "京兆紫閣山端己禪師。僧問。四相俱盡立什",
    "T51n2076_023:0397a02": "麼為真。師曰。爾什麼處去來。問渭水正東流",
    "T51n2076_023:0397a03": "時如何。師曰。從來無間斷。",
    "T51n2076_023:0397a04": "房州開山懷晝禪師。僧問。作何行業即得不",
    "T51n2076_023:0397a05": "違千聖。師曰。妙行無倫匹情玄體自殊。問有",
    "T51n2076_023:0397a06": "耳不臨清水洗。無心誰為白雲幽。師曰。無木",
    "T51n2076_023:0397a07": "掛千金。曰掛後如何。師曰。杳杳人難辨。",
    "T51n2076_023:0397a08": "幽州傳法和尚。僧問。教意與祖意是同是別。",
    "T51n2076_023:0397a09": "師曰。華開金線秀古洞白雲深。問別人為什",
    "T51n2076_023:0397a10": "麼徒弟多。師為什麼無徒弟。師曰。海島龍多",
    "T51n2076_023:0397a11": "隱茆茨鳳不棲。",
    "T51n2076_023:0397a12": "益州淨眾寺歸信禪師。僧問。蓮華未出水時",
    "T51n2076_023:0397a13": "如何。師曰。菡萏滿池流。曰出水後如何。師曰。",
    "T51n2076_023:0397a14": "葉落不知秋。問不假浮囊便登巨海時如何。",
    "T51n2076_023:0397a15": "師曰。紅嘴飛超三界外。綠毛也解道煎茶。",
    "T51n2076_023:0397a16": "青峯山清免禪師(第二世住)僧問。久醞蒲萄酒今日",
    "T51n2076_023:0397a17": "為誰開。師曰。飲者方知。問如何是祖師西來",
    "T51n2076_023:0397a18": "意。師曰。耨池無一滴四海自滔滔。",
    "T51n2076_023:0397a19": "景德傳燈錄卷第二十三"
}