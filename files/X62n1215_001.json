{
    "X62n1215_001:0873c06": "毗陵天寧普能嵩禪師淨土詩",
    "X62n1215_001:0873c08": "後學　德潤　敬錄",
    "X62n1215_001:0873c09": "我佛慈悲大願王。勸人念佛往西方。娑婆界內輪迴",
    "X62n1215_001:0873c10": "苦。極樂國中壽命長。七日持名心不亂。六根清淨性",
    "X62n1215_001:0873c11": "昭彰。如來直指菩提路。句句明文在典章。",
    "X62n1215_001:0873c12": "淨邦國土妙無窮。七寶妝成極樂宮。處處迦陵前鼓",
    "X62n1215_001:0873c13": "舞。雙雙孔雀後林中。蓮開上品難為比。花吐幽香更",
    "X62n1215_001:0873c14": "不同。一等莊嚴諸佛剎。無如淨土巧玲瓏。",
    "X62n1215_001:0873c15": "一念如如在目前。聲聲佛號入心田。看經解義三車",
    "X62n1215_001:0873c16": "物。念佛栽培九品蓮。體用中和皆自性。消疑息慮絕",
    "X62n1215_001:0873c17": "攀緣。持名憶念應如是。寶筏常停苦海邊。",
    "X62n1215_001:0873c18": "西方勝境妙難量。入得淨邦心自彰。八德池中蓮九",
    "X62n1215_001:0873c19": "品。一荷花內法三章。金沙布地青霞壁。瑪瑙砌階白",
    "X62n1215_001:0873c20": "玉墻。宮殿頗多難盡述。專心念佛到蓮鄉。",
    "X62n1215_001:0873c21": "到得故鄉心自彰。微風吹動妙蓮香。羣生盡是金剛",
    "X62n1215_001:0873c22": "體。眾德無非智慧光。行樹枝枝分赤白。奇花朵朵現",
    "X62n1215_001:0873c23": "青黃。諸君能赴蓮池會。不使主人終日忙。",
    "X62n1215_001:0873c24": "世事回頭入道場。堅心念佛往西方。擡頭盡是黃金",
    "X62n1215_001:0874a01": "殿。舉眼無非白玉堂。七寶瑤池敷菡萏。八功德水戲",
    "X62n1215_001:0874a02": "鴛鴦。諸君真到蓮邦國。便請知音和一章。",
    "X62n1215_001:0874a03": "聲聲佛號有無中。只要行人信願充。願力擊開彌勒",
    "X62n1215_001:0874a04": "閣。信根自上妙高峯。善財樹杪留明月。龍女花邊送",
    "X62n1215_001:0874a05": "好風。悟入蓮邦真實地。始知淨土樂何窮。",
    "X62n1215_001:0874a06": "一個皮包臭革囊。因何貪戀不思鄉。今生造下無邊",
    "X62n1215_001:0874a07": "罪。他世循環有報償。若肯回心修淨土。了明法性入",
    "X62n1215_001:0874a08": "慈航。胸中業識消除盡。親見彌陀大願王。",
    "X62n1215_001:0874a09": "有意登超極樂天。卻於諸佛總無緣。多生業識如流",
    "X62n1215_001:0874a10": "水。累劫塵勞似鐵堅。能了胸中無一物。何須過慮悔",
    "X62n1215_001:0874a11": "前愆。勸君早把彌陀念。免使心王被業牽。",
    "X62n1215_001:0874a12": "多年古鏡要磨功。垢盡塵消始得融。靜念投於亂念",
    "X62n1215_001:0874a13": "裏。亂心全入靜心中。深深自覺歸蓮土。淺淺當然照",
    "X62n1215_001:0874a14": "寂空。全體即真無阻隔。自南自北自西東。",
    "X62n1215_001:0874a15": "禪淨何曾有二門。分禪分淨莫須論。禪歸淨土本同",
    "X62n1215_001:0874a16": "體。淨入禪心即共源。妙契真如成法性。深機解說到",
    "X62n1215_001:0874a17": "祇園。勸君不必爭人我。念句彌陀報佛恩。",
    "X62n1215_001:0874a18": "有說西方在目前。須知淨土隔天淵。休從句裏生分",
    "X62n1215_001:0874a19": "別。要在心中脫苦纏。五蘊搜空千佛土。六根蕩盡四",
    "X62n1215_001:0874a20": "禪天。彌陀佛號須常念。念到無心自灑然。",
    "X62n1215_001:0874a21": "身忘念寂漏將鎔。端坐寥寥對碧峯。萬法皆泯心自",
    "X62n1215_001:0874a22": "在。一塵不染性花濃。此時初入蓮邦境。他日西歸覩",
    "X62n1215_001:0874a23": "玉容。奉白同修諸善友。蓮邦消息易相逢。",
    "X62n1215_001:0874a24": "多年暗室一燈明。明暗皆從心地生。慧眼豁開融萬",
    "X62n1215_001:0874b01": "里。法身未顯昧三更。只因妄處塵心滯。了悟通時佛",
    "X62n1215_001:0874b02": "性榮。仗此光明歸淨土。逍遙自在向西行。",
    "X62n1215_001:0874b03": "狐疑不信失家珍。自願娑婆造業因。不識苦根如蔓",
    "X62n1215_001:0874b04": "草。豈知我見似迷塵。但能悔過從前事。便達蓮邦末",
    "X62n1215_001:0874b05": "後津。一旦心空登及第。彌陀也是箇中人。",
    "X62n1215_001:0874b06": "妄念無窮何日休。只消耳聽念中求。聲聲遇滯原無",
    "X62n1215_001:0874b07": "滯。句句回流竟不流。萬法掃開歸實地。初心切莫學",
    "X62n1215_001:0874b08": "虗頭。返聞自己彌陀現。念到無心得自由。",
    "X62n1215_001:0874b09": "句句彌陀搜妄空。妄空即見主人翁。初聲入寂聲聲",
    "X62n1215_001:0874b10": "寂。一法參通法法通。莫謂根塵容易拔。須知妄念最",
    "X62n1215_001:0874b11": "難攻。但憑信願行三力。掃盡凡情性自融。",
    "X62n1215_001:0874b12": "循環劫數最悲傷。脫苦無如極樂場。專念彌陀離此",
    "X62n1215_001:0874b13": "土。勤持佛號入蓮鄉。紅旗影裏前生業。白刃叢中後",
    "X62n1215_001:0874b14": "世殃。誓願今生歸淨土。永離兵燹往西方。",
    "X62n1215_001:0874b15": "不停起滅真生死。晝夜交攻似火煎。只在目前無法",
    "X62n1215_001:0874b16": "了。如何直下永消愆。但持佛號塵勞息。專念彌陀妄",
    "X62n1215_001:0874b17": "自泯。不用別求元妙訣。只消一個念頭堅。",
    "X62n1215_001:0874b18": "念聲直透未生前。無用重情下水船。一句彌陀常不",
    "X62n1215_001:0874b19": "斷。六根解脫自忘年。曹溪只說心無住。僧肇惟談物",
    "X62n1215_001:0874b20": "不遷。會取其中微妙旨。便登九品玉池蓮。",
    "X62n1215_001:0874b21": "生滅塵勞是夜叉。因何不發菩提芽。心田不長無明",
    "X62n1215_001:0874b22": "草。性地常開智慧花。一句彌陀融似鏡。六門失守亂",
    "X62n1215_001:0874b23": "如麻。勸君趁早回頭望。苦海滔滔無盡涯。",
    "X62n1215_001:0874b24": "一盞孤燈伴寂寥。無憂無慮度殘宵。由他送舊辭年",
    "X62n1215_001:0874c01": "臘。莫管迎新賀歲朝。句句彌陀觀自在。心心佛號絕",
    "X62n1215_001:0874c02": "塵囂。若人會得其中法。彈指蓮邦路不遙。",
    "X62n1215_001:0874c03": "曾學宗門不二禪。而今到處有棲緣。自慙淺識非僧",
    "X62n1215_001:0874c04": "德。誰向深心伴佛眠。夜聽風聲猶未息。早觀瑞雪佈",
    "X62n1215_001:0874c05": "連天。此時風雪從心起。因念無生境不遷。",
    "X62n1215_001:0874c06": "淨涵居士愛參禪。先結蓮邦淨土緣。但得心空登及",
    "X62n1215_001:0874c07": "第。何妨性法利人天。因言顯理真常道。得兔忘蹄月",
    "X62n1215_001:0874c08": "正圓。話到更深時已久。渾忘飲食與安眠。",
    "X62n1215_001:0874c09": "凡事和平心地純。功名富貴豈由人。蛟龍非是池中",
    "X62n1215_001:0874c10": "物。美味由來席上珍。句句彌陀能化眾。聲聲佛號度",
    "X62n1215_001:0874c11": "迷津。為官清德明如鏡。得意回家修淨因。",
    "X62n1215_001:0874c12": "念句彌陀識者稀。深知妙理最幽微。靜中佛號融三",
    "X62n1215_001:0874c13": "界。心裏持名絕百非。信解時時觀自在。行持處處見",
    "X62n1215_001:0874c14": "深機。清光直透無生國。照見彌陀伴月歸。",
    "X62n1215_001:0874c15": "本來無證亦無修。不必專心向外求。憶念彌陀清徹",
    "X62n1215_001:0874c16": "底。返聞佛號自優游。六根不動常恬靜。萬法歸源盡",
    "X62n1215_001:0874c17": "罷休。拋卻人閒名利事。一心頓入九蓮舟。",
    "X62n1215_001:0874c18": "塵念清恬照色空。心非內外亦非中。應無所住名蓮",
    "X62n1215_001:0874c19": "土。纔有纖塵號境風。莫謂淨邦容易到。須知妄念最",
    "X62n1215_001:0874c20": "難窮。若能放下根和識。誠念彌陀性自融。",
    "X62n1215_001:0874c21": "名醫化導有來因。疾病傷寒先忌瞋。脉理深微能率",
    "X62n1215_001:0874c22": "性。良方精細度迷津。清憕識透清憕法。濁念生疎淨",
    "X62n1215_001:0874c23": "念純。看破萬般皆夢幻。不如念佛報雙親。",
    "X62n1215_001:0874c24": "妄念相從時刻防。急須念佛往西方。舌根不作娑婆",
    "X62n1215_001:0875a01": "苦。鼻孔常聞極樂香。一句彌陀超識海。六根寂靜入",
    "X62n1215_001:0875a02": "慈航。回頭忽見清如月。得意消遙歸故鄉。",
    "X62n1215_001:0875a03": "念句彌陀道力強。紛紛業識化為良。若非清照寒潭",
    "X62n1215_001:0875a04": "月。爭得塵消徹底彰。但向其中修淨土。莫從別處問",
    "X62n1215_001:0875a05": "西方。一心不退行將去。晝夜六時恒吉祥。",
    "X62n1215_001:0875a06": "淨土法門與俗違。莫將清月比前非。虔持佛號真常",
    "X62n1215_001:0875a07": "道。誠念彌陀妄自稀。但得六根成解脫。便明四相絕",
    "X62n1215_001:0875a08": "攀依。功圓果滿如如理。即是心空及第歸。",
    "X62n1215_001:0875a09": "焚香早暮即清蓮。妄念難除障現前。不掃心塵皆是",
    "X62n1215_001:0875a10": "幻。了明性地亦非仙。如如竟爾忘身外。寂寂時乎彼",
    "X62n1215_001:0875a11": "岸邊。但願頓超極樂國。靈光一點照心田。",
    "X62n1215_001:0875a12": "心靜時時聞妙香。何勞鼻孔去思量。諸般妄念歸蓮",
    "X62n1215_001:0875a13": "土。萬法塵緣入故鄉。莫謂清池無佛性。須知明月照",
    "X62n1215_001:0875a14": "心王。一聲佛號如流水。親見彌陀分外彰。",
    "X62n1215_001:0875a15": "執持名號最相當。句句彌陀是故鄉。識得六根皆是",
    "X62n1215_001:0875a16": "幻。便明四大亦非常。一心念佛絕能所。五眼若明徹",
    "X62n1215_001:0875a17": "底彰。普勸同修真實念。勦除六賊禮空王。",
    "X62n1215_001:0875a18": "獨坐澄心意自舒。諸緣放下樂幽居。窗前明月為蓮",
    "X62n1215_001:0875a19": "友。門外清風作伴余。一句彌陀常寂寂。六時佛號自",
    "X62n1215_001:0875a20": "如如。欲知念佛真消息。靜裏持名照太虗。",
    "X62n1215_001:0875a21": "為官不礙念彌陀。念得彌陀萬物和。化鶴成仙民樂",
    "X62n1215_001:0875a22": "業。擊蛇消異沐恩波。分明盡是蓮邦旨。到處無非淨",
    "X62n1215_001:0875a23": "土荷。時至理彰勞慮息。同登彼岸出娑婆。",
    "X62n1215_001:0875a24": "智眼雖明性未開。顛顛倒倒惹塵埃。心中妙句如流",
    "X62n1215_001:0875b01": "水。筆下搜尋似疾雷。孟德醉歌於赤壁。張松過目亦",
    "X62n1215_001:0875b02": "奇才。二公權勢今何在。遺笑後人真苦哉。",
    "X62n1215_001:0875b03": "慧是聰明伶俐魔。勸君趁早念彌陀。思量作句塵勞",
    "X62n1215_001:0875b04": "窟。卜度尋文生死窠。蕩盡心中無一物。搜空意內絕",
    "X62n1215_001:0875b05": "三多。頭頭皆是蓮邦境。請問諸君會也麼。",
    "X62n1215_001:0875b06": "苦境分明在目前。無容別處問神仙。聲聲佛號離兵",
    "X62n1215_001:0875b07": "劫。句句彌陀念向先。內有清虗含性月。外無塵事到",
    "X62n1215_001:0875b08": "心田。百千魔孽歸王化。念句彌陀更要堅。",
    "X62n1215_001:0875b09": "外道波旬正念迷。皆因宿世昧菩提。能知性地無餘",
    "X62n1215_001:0875b10": "物。豈礙心田入污泥。方寸本離生滅法。圓通安有是",
    "X62n1215_001:0875b11": "非稽。若還節外分岐路。依舊塵勞苦海棲。",
    "X62n1215_001:0875b12": "閒人無事念彌陀。念徹彌陀出網羅。物物施為非住",
    "X62n1215_001:0875b13": "著。頭頭造化自相和。圓光直透三摩地。接引蓮邦一",
    "X62n1215_001:0875b14": "剎那。得意安然歸極樂。哀哉不信奈如何。",
    "X62n1215_001:0875b15": "僧家念佛莫輕離。念句彌陀知是誰。悟徹心田無障",
    "X62n1215_001:0875b16": "礙。了明性地有何為。梵音演唱如如曲。漢語莊嚴寂",
    "X62n1215_001:0875b17": "寂詞。若是心遊世俗諦。袈裟底下羽毛披。",
    "X62n1215_001:0875b18": "道家修煉在丹田。心向爐中分外堅。要識長生真不",
    "X62n1215_001:0875b19": "老。須知爐內絕塵煙。蓬萊海島終非久。極樂逍遙自",
    "X62n1215_001:0875b20": "在天。奉勸道君宜念佛。無容別處覓神仙。",
    "X62n1215_001:0875b21": "尼師念佛要心堅。富貴人家少去穿。坐守空門心自",
    "X62n1215_001:0875b22": "在。安居靜室性珠圓。一聲佛號蓮邦近。萬法皆泯極",
    "X62n1215_001:0875b23": "樂天。生死臨頭如夢幻。但憑佛力入池蓮。",
    "X62n1215_001:0875b24": "少年念佛莫心疑。一句彌陀出世基。生死到來無老",
    "X62n1215_001:0875c01": "少。是非安得有摩尼。生前預辦資量費。去後自然用",
    "X62n1215_001:0875c02": "不虧。莫待臨時抱佛脚。命終追悔不能為。",
    "X62n1215_001:0875c03": "老來念佛往西方。放下諸緣念要強。句句彌陀須著",
    "X62n1215_001:0875c04": "實。聲聲佛號莫思量。年高好比風前燭。歲邁猶如瓦",
    "X62n1215_001:0875c05": "上霜。生死臨頭仗佛力。一心不二入蓮鄉。",
    "X62n1215_001:0875c06": "病人念佛得良方。劇苦之中莫亂狂。一念不生全體",
    "X62n1215_001:0875c07": "現。六根纔動即魔王。時時妄想要勤掃。日日彌陀不",
    "X62n1215_001:0875c08": "可忘。念得心中諸病退。花開見佛壽難量。",
    "X62n1215_001:0875c09": "死到臨頭物外身。先須識取本來人。息皮囊革終非",
    "X62n1215_001:0875c10": "久。濃血纏筋豈是真。前路茫茫須念佛。脚根穩穩出",
    "X62n1215_001:0875c11": "迷津。蓮邦國土無生滅。撒手歸西認故親。",
    "X62n1215_001:0875c12": "愚昧之人真可哀。胸中無慧業成堆。前生毀謗蓮邦",
    "X62n1215_001:0875c13": "路。今世矇矓入苦胎。莫道循環無報應。須知現在受",
    "X62n1215_001:0875c14": "愚災。若能改過從前業。念句彌陀業自灰。",
    "X62n1215_001:0875c15": "癡人夢想欲封侯。終日思量終日愁。似麵入油分不",
    "X62n1215_001:0875c16": "出。如蛾赴火自燒頭。心田盲昧前生業。性底未明不",
    "X62n1215_001:0875c17": "願修。若肯回頭心向善。念聲佛號懺愆尤。",
    "X62n1215_001:0875c18": "苦惱眾生作業多。生生世世墮沉河。一身造罪無非",
    "X62n1215_001:0875c19": "己。十殿案前也是他。馬面擎叉心懼怕。牛頭持戟奈",
    "X62n1215_001:0875c20": "如何。回心念句彌陀佛。彈指之閒出網羅。",
    "X62n1215_001:0875c21": "樂是眾生之苦因。謹防六賊要留神。一聲佛號方為",
    "X62n1215_001:0875c22": "道。四字彌陀離垢身。法體本來無苦樂。真如安得有",
    "X62n1215_001:0875c23": "沉淪。他時悟入蓮邦旨。始信從前錯問津。",
    "X62n1215_001:0875c24": "塵勞不起原無物。怎奈眾生執著多。妄落疑根如蔓",
    "X62n1215_001:0876a01": "草。念頭動處似風波。胸中未徹真空理。心內常思自",
    "X62n1215_001:0876a02": "在窩。色相欲求極樂國。猶如一世作南柯。",
    "X62n1215_001:0876a03": "行持念佛在心常。可愍眾生業識忙。一句彌陀纔欲",
    "X62n1215_001:0876a04": "念。六根亂動即顛狂。他人國寶曾為數。自己家珍不",
    "X62n1215_001:0876a05": "肯當。如是修行空用力。未知念處有靈光。",
    "X62n1215_001:0876a06": "彌陀佛號大醫王。接引迷流入故鄉。念到心空登及",
    "X62n1215_001:0876a07": "第。眾生與佛兩俱忘。持名本不落思數。念佛猶如明",
    "X62n1215_001:0876a08": "月光。悟徹現前只一句。無庸末後問西方。",
    "X62n1215_001:0876a09": "行時念佛莫蹉跎。念裏彌陀要[石*豕]磨。脚踏蓮邦真實",
    "X62n1215_001:0876a10": "地。心持佛號掃羣魔。頭頭盡現西方境。步步無非極",
    "X62n1215_001:0876a11": "樂荷。今假信根與願力。早登淨土出娑婆。",
    "X62n1215_001:0876a12": "住時念佛莫含糊。四大之中誰是吾。忘念雙泯心浪",
    "X62n1215_001:0876a13": "靜。識根纔動幻風呼。一塵不立原空寂。萬法窮通非",
    "X62n1215_001:0876a14": "有無。若會其中真自在。親臨淨土灌醍醐。",
    "X62n1215_001:0876a15": "坐時念佛莫貪眠。句句彌陀佛現前。八德池中心自",
    "X62n1215_001:0876a16": "在。九蓮臺上性常圓。坐觀無佛方云佛。靜聽非仙始",
    "X62n1215_001:0876a17": "是仙。個裏佛仙毫錯認。塵勞依舊浪滔天。",
    "X62n1215_001:0876a18": "臥時念佛最清涼。呼吸之中作道場。身上垢衣猶未",
    "X62n1215_001:0876a19": "脫。胸中靜境入蓮鄉。醒來一覺青天闊。忘卻三更白",
    "X62n1215_001:0876a20": "月光。奉勸諸君勤念佛。同登彼岸禮心王。",
    "X62n1215_001:0876a21": "富從祖上積陰功。凡事均和意氣通。世上從無千載",
    "X62n1215_001:0876a22": "富。人閒那有百年窮。秦吞六國今何在。漢得三齊亦",
    "X62n1215_001:0876a23": "是空。但念彌陀歸淨土。財源勝比世閒融。",
    "X62n1215_001:0876a24": "富貴娑婆安樂仙。門高戶顯伴君前。累生種下菩提",
    "X62n1215_001:0876b01": "子。今世榮華果自然。怎奈凡軀終不久。何如念佛入",
    "X62n1215_001:0876b02": "池蓮。西方皆得長生體。非比閻浮濁世天。",
    "X62n1215_001:0876b03": "貧乏之人真可憐。三[(歹*又)/食]茶飯不周全。家中搜盡有何",
    "X62n1215_001:0876b04": "粟。腰內洗空無半錢。前世不修現受苦。今生為善後",
    "X62n1215_001:0876b05": "因緣。只消念句彌陀佛。自有充饑上品蓮。",
    "X62n1215_001:0876b06": "下賤之人一念差。今生不得好因芽。書童忽忽搬柴",
    "X62n1215_001:0876b07": "米。使女怱怱[卄/煮]茗茶。胸內但能勤念佛。心中便放菩",
    "X62n1215_001:0876b08": "提花。時時不昧彌陀號。一念回光達故家。",
    "X62n1215_001:0876b09": "入仕文章筆有神。胸中機變皆前因。連科登第豈能",
    "X62n1215_001:0876b10": "料。一舉成名社稷臣。平昔利開污濁水。而今榮耀讀",
    "X62n1215_001:0876b11": "書人。雖然貴顯終須盡。不若持名認故親。",
    "X62n1215_001:0876b12": "農家念佛最分明。兩手持秧退步行。句句彌陀常著",
    "X62n1215_001:0876b13": "實。聲聲佛號淨因生。他無性地隨風轉。我有心田戴",
    "X62n1215_001:0876b14": "月耕。歲歲資糧終有望。一年四季樂和平。",
    "X62n1215_001:0876b15": "工藝精明心最微。印之於手法依依。雕龍須假挐雲",
    "X62n1215_001:0876b16": "力。刊鳳要憑釣月機。諸事玲瓏隨得巧。萬般伎倆幻",
    "X62n1215_001:0876b17": "終非。不如放下塵勞業。念句彌陀伴月歸。",
    "X62n1215_001:0876b18": "商客求財意氣昂。只因家計受風霜。四方貿易非吾",
    "X62n1215_001:0876b19": "土。八面堆金是遠鄉。利重須防風浪險。財多難免盜",
    "X62n1215_001:0876b20": "來傷。無如勤念彌陀佛。衣裏明珠自放光。",
    "X62n1215_001:0876b21": "漁翁得利在遍舟。朝夕無停下釣鉤。細雨濛濛楊柳",
    "X62n1215_001:0876b22": "岸。寒風漂漂荻蘆洲。目前取利雖然好。恐後閻羅不",
    "X62n1215_001:0876b23": "肯休。三面朝天終有失。不如念佛早回頭。",
    "X62n1215_001:0876b24": "樵夫念佛更心堅。句句彌陀不計年。芳草落花寒雨",
    "X62n1215_001:0876c01": "後。閒雲野鶴夕陽邊。巖前鬱鬱西方境。山外青青極",
    "X62n1215_001:0876c02": "樂天。識得其中真淨土。彌陀接引入池蓮。",
    "X62n1215_001:0876c03": "耕讀心田要向先。農夫得業自安然。牧童適意花邊",
    "X62n1215_001:0876c04": "臥。水牯逍遙草上眠。五穀豐登民樂業。四時歌舞慶",
    "X62n1215_001:0876c05": "堯天。大家同念彌陀佛。攜手齊登般若船。",
    "X62n1215_001:0876c06": "讀書莫向言中覓。真學休從句外求。魚兔得時方入",
    "X62n1215_001:0876c07": "道。筌蹄何用覓回頭。聖凡各別為多體。三教同流共",
    "X62n1215_001:0876c08": "一舟。但念彌陀歸淨土。貪瞋癡愛一齊休。",
    "X62n1215_001:0876c09": "平旦寅時念佛純。行人路上要留神。聲聲佛號身之",
    "X62n1215_001:0876c10": "寶。句句彌陀出世因。內裏明珠猶未透。外求知識亦",
    "X62n1215_001:0876c11": "非真。有時內外皆明徹。照見彌陀轉法輪。",
    "X62n1215_001:0876c12": "日出卯時念佛陀。虔心皈命莫蹉跎。一聲念寂蓮邦",
    "X62n1215_001:0876c13": "國。萬法心通淨土坡。處處無非彰自性。頭頭盡是渡",
    "X62n1215_001:0876c14": "人河。忽然心佛兩俱滅。照見塵勞出網羅。",
    "X62n1215_001:0876c15": "辰時念佛要低聲。句句彌陀淨土萌。綠水涵虗心不",
    "X62n1215_001:0876c16": "淺。蒼苔待月性常明。一塵不染人閒少。萬法皆空世",
    "X62n1215_001:0876c17": "外榮。極樂花開蓮九品。同登彼岸證無生。",
    "X62n1215_001:0876c18": "巳時念佛了無生。了得無生心地明。卻似深潭含性",
    "X62n1215_001:0876c19": "月。猶如空谷應虗聲。裂開一味無為法。演出萬般差",
    "X62n1215_001:0876c20": "別名。莫向心中安了義。須知離相要離情。",
    "X62n1215_001:0876c21": "午時念佛日居中。一句彌陀分外融。須向己躬勤拭",
    "X62n1215_001:0876c22": "掃。莫言淨土路難窮。胸無妄念三乘道。心有靈苗萬",
    "X62n1215_001:0876c23": "法通。他日親臨極樂國。花胎現出主人翁。",
    "X62n1215_001:0876c24": "未時念佛日斜西。行處不真染污泥。心著纖毫皆是",
    "X62n1215_001:0877a01": "妄。性無煩惱亦非迷。一聲佛號蓮邦域。四字持名淨",
    "X62n1215_001:0877a02": "土棲。時至理彰真性現。同歸極樂證菩提。",
    "X62n1215_001:0877a03": "申時念佛莫思量。纔著思量妄更強。三業純和常自",
    "X62n1215_001:0877a04": "在。六根通達入蓮鄉。功圓處處彌陀佛。果滿頭頭大",
    "X62n1215_001:0877a05": "覺王。念到無生心自現。因風吹火性花香。",
    "X62n1215_001:0877a06": "酉時念佛日歸山。痛念己躬淚自潸。心裏不明智慧",
    "X62n1215_001:0877a07": "淺。胸中有滯妄連環。塵根不拔輪迴苦。業識搜空性",
    "X62n1215_001:0877a08": "自還。息念歸源真淨土。荊山白玉本無斑。",
    "X62n1215_001:0877a09": "戌時念佛要分明。須識娑婆是火坑。大限到來真黑",
    "X62n1215_001:0877a10": "暗。閻羅不問路難行。專心早把彌陀念。免使臨終受",
    "X62n1215_001:0877a11": "苦情。奉勸諸君宜早悟。莫教後悔墮迷盲。",
    "X62n1215_001:0877a12": "亥時念佛在胸堂。夜靜更深思故鄉。莫謂蓮邦容易",
    "X62n1215_001:0877a13": "到。須知遇境即迷盲。一輪皓月當空照。萬點殘星徹",
    "X62n1215_001:0877a14": "底彰。若識於中心月現。無勞別處問西方。",
    "X62n1215_001:0877a15": "子時念佛正三更。妄念難明晝夜行。若信深心觀自",
    "X62n1215_001:0877a16": "在。何庸先慮障緣生。一聲佛號青天外。四字彌陀白",
    "X62n1215_001:0877a17": "月明。無用別求元妙訣。只消念念問歸程。",
    "X62n1215_001:0877a18": "丑時念佛聽雞鳴。句句彌陀細細評。天上浮雲俱散",
    "X62n1215_001:0877a19": "盡。空中孤月正分明。無心佛性融三界。有意超登昧",
    "X62n1215_001:0877a20": "五更。早辦資糧歸淨土。臨時掘井不能行。",
    "X62n1215_001:0877a21": "立春念佛要心堅。一瓣信香爐內燃。日暖風和新氣",
    "X62n1215_001:0877a22": "象。春光色比舊時鮮。聲聲演唱無生曲。句句提持淨",
    "X62n1215_001:0877a23": "土緣。四字持名歸極樂。何須另覓渡人船。",
    "X62n1215_001:0877a24": "雨水風調體用和。一心不亂出娑婆。冰融殘雪韶光",
    "X62n1215_001:0877b01": "淺。日暖風恬念佛陀。但得心頭無我相。於中幻跡亦",
    "X62n1215_001:0877b02": "消磨。休於格外求奇特。求得元機也是魔。",
    "X62n1215_001:0877b03": "驚蟄聞雷萬物和。專心念佛意云何。根塵掃盡彌陀",
    "X62n1215_001:0877b04": "現。業識拽空也是他。人法雙忘名極樂。凡情不起妄",
    "X62n1215_001:0877b05": "無多。聲聲佛號真如理。入聖超凡一剎那。",
    "X62n1215_001:0877b06": "春分念佛正相宜。時到其中莫遠離。消盡春光柳眼",
    "X62n1215_001:0877b07": "綻。布回暖氣放花期。事猶塵累難澄寂。理到圓融非",
    "X62n1215_001:0877b08": "有為。趁此春光尋出路。莫貪塵事失摩尼。",
    "X62n1215_001:0877b09": "清明時節雨花飛。祭掃墳堂出戶扉。風捲渡頭波浪",
    "X62n1215_001:0877b10": "險。雲凝提畔哭聲稀。祖先若欲生蓮界。兒女虔修切",
    "X62n1215_001:0877b11": "莫違。今日禁烟寒食節。一心念佛向西歸。",
    "X62n1215_001:0877b12": "穀雨持名似疾雷。一聲佛號掃塵埃。解開六結無餘",
    "X62n1215_001:0877b13": "結。蕩盡凡胎與聖胎。心到亂時須念佛。事從忙處拽",
    "X62n1215_001:0877b14": "將回。若能如是修蓮土。接引靈光入玉臺。",
    "X62n1215_001:0877b15": "立夏清和念佛忙。彌陀句句自承當。一年瑞氣從今",
    "X62n1215_001:0877b16": "去。九十春光隔歲彰。東土國中時有變。西方蓮界壽",
    "X62n1215_001:0877b17": "無量。始知妄念輪迴苦。誓願今生歸故鄉。",
    "X62n1215_001:0877b18": "小滿持名意味長。一塵不立最清涼。日催炎帝由他",
    "X62n1215_001:0877b19": "去。氣尚清和念自強。心裏有塵皆是妄。胸中無事亦",
    "X62n1215_001:0877b20": "非盲。勸君早發西方願。免使塵勞終日忙。",
    "X62n1215_001:0877b21": "芒種農人處處忙。彌陀一句未曾忘。年豐霉雨抽苗",
    "X62n1215_001:0877b22": "早。歲稔和風吐穗芒。耕種耘田終是苦。秋收冬熟聊",
    "X62n1215_001:0877b23": "安康。娑婆歲歲皆勞力。淨土時時最吉祥。",
    "X62n1215_001:0877b24": "夏至虔誠念佛陀。虎溪遠祖種蓮荷。池塘蒲綠涼風",
    "X62n1215_001:0877c01": "少。庭院榴紅熱氣多。法法圓融歸淨土。塵塵究竟入",
    "X62n1215_001:0877c02": "蓮坡。如如一句彌陀佛。識轉智成一剎那。",
    "X62n1215_001:0877c03": "小暑持名心至誠。時時佛號信中行。日長荷淨如秋",
    "X62n1215_001:0877c04": "月。夜短槐高似太清。對境何嘗有境界。遣心無處不",
    "X62n1215_001:0877c05": "心榮。淨中念佛常安樂。句句彌陀分外明。",
    "X62n1215_001:0877c06": "大暑流金似火攻。毫無暖氣到心中。由他赤帝日輪",
    "X62n1215_001:0877c07": "午。莫管金烏酷氣雄。一句彌陀常自在。六時佛號證",
    "X62n1215_001:0877c08": "圓通。欲知箇裏真消息。節令交秋各處同。",
    "X62n1215_001:0877c09": "立秋念佛炎光回。玉露金風時刻催。月色微微三伏",
    "X62n1215_001:0877c10": "盡。秋光暗暗一聲雷。耳聞不實原非苦。眼見無塵心",
    "X62n1215_001:0877c11": "自灰。暑往寒來皆是幻。了明心地入蓮胎。",
    "X62n1215_001:0877c12": "處暑寒來道易生。六時佛號更虔誠。蟬聲唧唧鳥聲",
    "X62n1215_001:0877c13": "噪。山自蒼蒼水自清。時至理彰忘我見。圓融解脫了",
    "X62n1215_001:0877c14": "凡情。西方淨土名為樂。但念彌陀緊步行。",
    "X62n1215_001:0877c15": "白露持名妄又狂。思來想去顯名揚。須知塵幻輪迴",
    "X62n1215_001:0877c16": "苦。未識身軀不久常。若向回心勤念佛。何庸思慮悔",
    "X62n1215_001:0877c17": "前殃。只消四字行將去。果滿功圓歸故鄉。",
    "X62n1215_001:0877c18": "秋分念佛莫貪眠。一句彌陀信要堅。心隨萬境從他",
    "X62n1215_001:0877c19": "變。性徹三空淨土圓。六門絕待常忘佛。一法全真不",
    "X62n1215_001:0877c20": "滯禪。若有纖塵掃不盡。依然業識浪滔天。",
    "X62n1215_001:0877c21": "寒露持名念至微。求生淨土信依依。試觀昨夜西風",
    "X62n1215_001:0877c22": "急。即見今朝黃葉飛。四面煙雲皆念佛。百年身世有",
    "X62n1215_001:0877c23": "何違。不須別處求功効。單念彌陀妄自稀。",
    "X62n1215_001:0877c24": "霜降持名萬事休。光陰迅速又殘秋。金風吹落梧桐",
    "X62n1215_001:0878a01": "葉。寒月照空露地牛。當體廓開天地靜。靈機透脫不",
    "X62n1215_001:0878a02": "須求。微塵剝破彌陀現。始到蓮邦彼岸頭。",
    "X62n1215_001:0878a03": "立冬念佛到君傍。一句彌陀意味香。日短清虗人事",
    "X62n1215_001:0878a04": "少。夜長寂靜道心強。家中自有蓮邦室。物外豈無淨",
    "X62n1215_001:0878a05": "土場。到岸請君回香望。彌陀卻在性中彰。",
    "X62n1215_001:0878a06": "小雪持名面向西。寒風入口氣難提。深深念句彌陀",
    "X62n1215_001:0878a07": "佛。淺淺能歸淨土棲。內有瑤池含性月。外無塵事即",
    "X62n1215_001:0878a08": "忘蹄。若人會得其中意。便悟蓮邦月映谿。",
    "X62n1215_001:0878a09": "大雪寒來念佛安。一聲佛號一聲歡。尋梅踏雪己躬",
    "X62n1215_001:0878a10": "事。煑茗敲冰皆不難。生死未明常念佛。是非雖暗用",
    "X62n1215_001:0878a11": "心觀。忽然日照蓮邦境。便到蓮邦坐寶鑾。",
    "X62n1215_001:0878a12": "冬至陽生更又寒。聲聲佛號靜中安。風吹葉落千山",
    "X62n1215_001:0878a13": "瘦。雨打濃霜百草乾。會得胸中真法性。便明心地入",
    "X62n1215_001:0878a14": "空觀。雖然幾句平常話。勝比三車妙義翰。",
    "X62n1215_001:0878a15": "小寒念佛兩相融。細雨濛濛二九中。念念圓明真性",
    "X62n1215_001:0878a16": "體。聲聲喚醒主人公。萬緣既息有何跡。一點寒光照",
    "X62n1215_001:0878a17": "碧空。此是蓮邦真的旨。其中奧妙意難窮。",
    "X62n1215_001:0878a18": "大寒念佛有精神。一句彌陀日日新。念佛佛踪無處",
    "X62n1215_001:0878a19": "覓。窮心心跡有何因。可憐轉腦回頭漢。錯認拈香抱",
    "X62n1215_001:0878a20": "火人。若解胸中四個字。明珠百八是家珍。",
    "X62n1215_001:0878b04": "永明壽祖云。有禪有淨土。猶如帶角虎。世之學佛者。",
    "X62n1215_001:0878b05": "其亦禪淨雙修。為無上法門乎。己卯秋。(清玉)與錢唐",
    "X62n1215_001:0878b06": "許靈虗。共刻普能禪師彌陀經易解及淨土詩。一時",
    "X62n1215_001:0878b07": "淨業之徒。幾於家置一編。人手一帙矣。是年冬。有乾",
    "X62n1215_001:0878b08": "上人。復以吾　師定念和尚法語見示。(清玉)受而讀",
    "X62n1215_001:0878b09": "之。見其言言透頂。語語徹宗。直指威音。以前力提。向",
    "X62n1215_001:0878b10": "上一著。吾　師與普公。為法兄弟。前後主天甯寺有",
    "X62n1215_001:0878b11": "年。一則宏揚淨土。一則廣闡宗風。與壽祖有禪有淨",
    "X62n1215_001:0878b12": "土之旨。可為深相符契矣。回憶同治甲戌之冬。(清玉)",
    "X62n1215_001:0878b13": "從臺灣內渡。朔風怒號。海濤山立。輪舟顛險。幸得生",
    "X62n1215_001:0878b14": "還。甫抵吳門。驚魂未定。即駕小舟。赴毗陵。敂吾　師",
    "X62n1215_001:0878b15": "於天甯丈室。師時病已篤。猶力疾。起授(清玉)三皈五",
    "X62n1215_001:0878b16": "戒。諄諄以佛道無上相勛勵。廼未浹兩旬。師竟圓寂。",
    "X62n1215_001:0878b17": "(清玉)每痛。與吾　師法緣之淺。不得常承棒喝。今幸",
    "X62n1215_001:0878b18": "得此編。時時展誦。潛參默究。庶幾一旦心地廓明。得",
    "X62n1215_001:0878b19": "見本來面目。與吾　師於常寂光中。絲毫不隔。師以",
    "X62n1215_001:0878b20": "無言言。(清玉)以不聞聞。又何必朝提夕命。方許為親",
    "X62n1215_001:0878b21": "炙有道也哉。亟付剞劂。以廣流傳。師茶毗日。有堅固",
    "X62n1215_001:0878b22": "子(清玉)親獲一粒。供奉精舍。每於萬緣退聽之時。焚",
    "X62n1215_001:0878b23": "香趺坐。觀想真身。水月空明。根塵俱脫。師乎師乎。此",
    "X62n1215_001:0878b24": "又豈尋常世緣之所能及者乎。"
}