{
    "X51n0832_001:0818a06": " 觀所緣緣論釋記序",
    "X51n0832_001:0818a08": "觀所緣緣論釋者。護法菩薩釋陳那菩薩觀所緣緣",
    "X51n0832_001:0818a09": "論也。陳那菩薩深窮緣性。洞徹見源。標真殄謬。明心",
    "X51n0832_001:0818a10": "外無境。經部師等。以外色極微和合為所緣緣。斥其",
    "X51n0832_001:0818a11": "互闕一支。俱不應理。菩薩申義。內色如外現為識所",
    "X51n0832_001:0818a12": "緣緣。許彼相在識。及能生識故。古大乘師略於挾帶。",
    "X51n0832_001:0818a13": "則本智緣真如時。為所緣緣。似有失。而小乘正量部。",
    "X51n0832_001:0818a14": "不許變帶。則眼識緣色時。所緣緣義不成。菩薩理善",
    "X51n0832_001:0818a15": "成立。二支斯備。如是了達。方知心外無境。凡所見法。",
    "X51n0832_001:0818a16": "是見心也。然文約義豐。所含淵賾。故護法菩薩發其",
    "X51n0832_001:0818a17": "餘蘊。盡抉玄奧。造釋以弘其致。揚正理之光耀。溢義",
    "X51n0832_001:0818a18": "海之波瀾。令毒智斂而邪焰熄矣。復緣所譯之文奇",
    "X51n0832_001:0818a19": "嶮。讀者難通。大光明山高原上人。義學精覈。久研斯",
    "X51n0832_001:0818a20": "典。妙析奇致。為之筆記。譬之尋河得源。而支流委曲",
    "X51n0832_001:0818a21": "皆曉了。伐樹斬根。而眾條紛糾皆相隨。千秋滯義。一",
    "X51n0832_001:0818a22": "旦通朗。學者所快睹。深有毗於法門云。由上人而見",
    "X51n0832_001:0818a23": "護法。由護法而見陳那。如見鏡中面目也。",
    "X51n0832_001:0818a24": "病居士王野造",
    "X51n0832_001:0818b06": " 觀所緣緣論釋記題詞",
    "X51n0832_001:0818b08": "所緣緣者。乃四緣中第三緣也。此緣一法。有二功能。",
    "X51n0832_001:0818b09": "一能生識。一作所緣。所緣名境。生識名緣。故名所緣。",
    "X51n0832_001:0818b10": "而又名緣也。夫以三界唯心。本無相質之境。五明起",
    "X51n0832_001:0818b11": "世。斯興內外之名。所以陳那憫異執之沈淪。審文約",
    "X51n0832_001:0818b12": "義而造論。護法發隱微之奧旨。分條析理而作釋。造",
    "X51n0832_001:0818b13": "論者。立比量為綱宗。伏邪倒之疑意。伸明內色。揭示",
    "X51n0832_001:0818b14": "幽途。寶思風飛。雅合瀉瓶之敏。邪津浪息。憑施卷舌",
    "X51n0832_001:0818b15": "之能。致使異部宗徒。咸得斂躬欽服。大乘閟義。自茲",
    "X51n0832_001:0818b16": "爛彩舒光。作釋者觀三支之玄府。推五分之重關。瞻",
    "X51n0832_001:0818b17": "天瞰海。悲學者莫測其高深。曠漢杳源。憫來際靡知",
    "X51n0832_001:0818b18": "其涯涘。由是菩薩神機昭晣。詞論精研。指點端倪。毒",
    "X51n0832_001:0818b19": "智斂時增慧焰。甄明利害。愛河竭處沐恩波。雖則至",
    "X51n0832_001:0818b20": "道昭明。飛光昱日。原以梵本西來。承旨宣譯。文詞巧",
    "X51n0832_001:0818b21": "拙。出自譯師。余昔觀此釋。目若面墻。口不能句。葢為",
    "X51n0832_001:0818b22": "詞源精約。義海淵宏。雖不離於几案。卒莫措其隻語",
    "X51n0832_001:0818b23": "也。幸仗菩薩大悲願力。亦乃昱等宿福所逢。忽以微",
    "X51n0832_001:0818b24": "生。親承梵響。踴躍歡喜。如聞授記。遂探瑜伽顯揚等",
    "X51n0832_001:0818c01": "論。深密佛地等經。凡遇意相貫者。記之於筆。以便披",
    "X51n0832_001:0818c02": "覽。目為觀所緣緣論釋記。",
    "X51n0832_001:0818c03": "萬曆己酉清明前一日西蜀輔慈沙門明昱書于金",
    "X51n0832_001:0818c04": "陵雨花精舍",
    "X51n0832_001:0818c12": " 分科",
    "X51n0832_001:0818c14": "論之綱宗。科乃提挈。始知脉絡相貫。義勢開合。而唯",
    "X51n0832_001:0818c15": "心之旨。了然心目矣。古德科經。必有三分。觀所緣緣",
    "X51n0832_001:0818c16": "論。唯得存一。前無敘起之由。後無流通之義。會於釋",
    "X51n0832_001:0818c17": "論。則有二焉。以前一頌。特明造論之由。故科為序分。",
    "X51n0832_001:0818c18": "正宗分中。依釋論立科。總分為二。一破外執。以外色",
    "X51n0832_001:0818c19": "為所緣緣。二明自宗。立內色為所緣緣。此科之大略",
    "X51n0832_001:0818c20": "耳。餘細分後。",
    "X51n0832_001:0819a01": "釋論通科(分二)",
    "X51n0832_001:0819a02": "一序分(若言)",
    "X51n0832_001:0819a03": "二正宗分(分二)",
    "X51n0832_001:0819a04": "一破外執(分二)",
    "X51n0832_001:0819a05": "一總標(分二)",
    "X51n0832_001:0819a06": "一總論(分三)",
    "X51n0832_001:0819a07": "一論能緣內識(分二)",
    "X51n0832_001:0819a08": "一牒本論略釋(釋曰)",
    "X51n0832_001:0819a09": "二論能緣差別(分三)",
    "X51n0832_001:0819a10": "一論等字所攝(此中)",
    "X51n0832_001:0819a11": "二論意識別緣(若爾)",
    "X51n0832_001:0819a12": "三論內外意許(眼等)",
    "X51n0832_001:0819a13": "二論所緣外境(言外)",
    "X51n0832_001:0819a14": "三結外執相違(誠如)",
    "X51n0832_001:0819a15": "二別推(分四)",
    "X51n0832_001:0819a16": "一推論主縱許(緣其)",
    "X51n0832_001:0819a17": "二推外執極微(或許)",
    "X51n0832_001:0819a18": "三推外執和合(或復)",
    "X51n0832_001:0819a19": "四結彼許相應(此二)",
    "X51n0832_001:0819a20": "二別破(分二)",
    "X51n0832_001:0819a21": "一牒標中二執別破(分四)",
    "X51n0832_001:0819a22": "一總推立量(釋曰)",
    "X51n0832_001:0819a23": "二別破極微(分二)",
    "X51n0832_001:0819a24": "一縱許生因(何以)",
    "X51n0832_001:0819a25": "二雙支全破(若如)",
    "X51n0832_001:0819a26": "三別破和合(分四)",
    "X51n0832_001:0819a27": "一推外轉計(釋曰)",
    "X51n0832_001:0819a28": "二明內正義(若爾)",
    "X51n0832_001:0819a29": "三縱許所緣(能非)",
    "X51n0832_001:0819a30": "四雙支全破(復緣)",
    "X51n0832_001:0819a31": "四總結二執(釋曰)",
    "X51n0832_001:0819a32": "二舉二種轉計別破(分二)",
    "X51n0832_001:0819a33": "一執極微體中具和合(分二)",
    "X51n0832_001:0819a34": "一牒彼執詞推明轉計之意(釋曰)",
    "X51n0832_001:0819a35": "二展轉引喻難破勝劣之情(若如)",
    "X51n0832_001:0819a36": "二執和合體即是極微(分三)",
    "X51n0832_001:0819a37": "一牒彼執詞推明泛然妄計(釋曰)",
    "X51n0832_001:0819a38": "二展轉引喻難破極微無別(然諸)",
    "X51n0832_001:0819a39": "三通釋前義結破異見非理(上來)",
    "X51n0832_001:0819a40": "二明自宗(分二)",
    "X51n0832_001:0819a41": "一釋內境(釋曰)",
    "X51n0832_001:0819a42": "二變差別(此中)",
    "X51n0832_001:0820a06": "觀所緣緣論釋記",
    "X51n0832_001:0820a08": "陳那菩薩造論　唐三藏法師玄奘譯",
    "X51n0832_001:0820a09": "護法菩薩造釋　唐三藏法師義淨譯",
    "X51n0832_001:0820a10": "明蜀沙門明昱錄記",
    "X51n0832_001:0820a11": "觀所緣緣論釋者。乃觀察所緣之境。必具發識之",
    "X51n0832_001:0820a12": "緣而論之。論不足以盡其詳。復益之以釋。釋者。解",
    "X51n0832_001:0820a13": "釋義。論者。分辨義。緣者。親友義。所緣者。有境義。觀",
    "X51n0832_001:0820a14": "者。察義。以智照境義。謂凡小不達唯心之旨。妄執",
    "X51n0832_001:0820a15": "心外別有實境。即是極微。或極微所成。名為和合。",
    "X51n0832_001:0820a16": "各別執為所緣緣義。故論主造論。令彼觀察根境",
    "X51n0832_001:0820a17": "唯心。不墮邪見稠林耳。唯識論云。所緣緣者。謂若",
    "X51n0832_001:0820a18": "有法。是帶己相。心或相應。釋云。謂若有法者。必是",
    "X51n0832_001:0820a19": "有體本質法名緣。是帶己相者。即相分名所緣。相",
    "X51n0832_001:0820a20": "質合說。名所緣緣。帶字屬心。己屬本質。相即相分。",
    "X51n0832_001:0820a21": "謂能緣心。緣所緣境時。帶起本質家己之相分故。",
    "X51n0832_001:0820a22": "帶有二義。一變帶。即八箇識有疎所緣緣本質是。",
    "X51n0832_001:0820a23": "為託此有體境為本質。變似質之相起。名為變帶。",
    "X51n0832_001:0820a24": "二挾帶。即一切親所緣緣實相分是。為此相分不",
    "X51n0832_001:0820b01": "離能緣之心。其能緣心。親挾此相分而緣。名為挾",
    "X51n0832_001:0820b02": "帶。己相亦有二義。一相狀相。即變帶似質之己相。",
    "X51n0832_001:0820b03": "以相分似本質己體。故名疎所緣緣也。二體相相。",
    "X51n0832_001:0820b04": "即挾帶所緣相分之己相。以相分不離能緣之體",
    "X51n0832_001:0820b05": "故名親所緣緣也。心或相應者。此辨所緣緣之果",
    "X51n0832_001:0820b06": "也。以所緣為緣是因。生得心心所是果。心即八識",
    "X51n0832_001:0820b07": "心王。相應即五十一心所。有起不起。故復言或。已",
    "X51n0832_001:0820b08": "上解觀所緣緣四字竟。第五論字。唯識開蒙云。教",
    "X51n0832_001:0820b09": "誡學徒。決擇性相。激揚宗極藻義攸歸。垂範後昆。",
    "X51n0832_001:0820b10": "名之為論。第六釋字。釋者。解也。疏通解釋。捨疑成",
    "X51n0832_001:0820b11": "解。散濁留清。廢詮服義。名之為釋。第七記字。有三",
    "X51n0832_001:0820b12": "義。謂記憶記別記錄。此名記者。錄集成編。以備遺",
    "X51n0832_001:0820b13": "忘。故非記別。但取記憶記錄為記耳。釋題竟。△下",
    "X51n0832_001:0820b14": "文科分第一序分。",
    "X51n0832_001:0820b15": "　若言能令毒智人　　為令其慧極明了",
    "X51n0832_001:0820b16": "　及為消除於罪惡　　稽首敬已觀其義",
    "X51n0832_001:0820b17": "法不孤起。仗境方生。為眾生被毒智所蒙。不達境",
    "X51n0832_001:0820b18": "空心有之旨。則菩薩大悲始運。令彼觀心自悟耳。",
    "X51n0832_001:0820b19": "所言毒智人者。慧不明了人也。以慧不明。取心外",
    "X51n0832_001:0820b20": "境。戕害法身。傷殘慧命。故名毒智。於三毒中。癡毒",
    "X51n0832_001:0820b21": "乃全。貪毒一分。以取外境。屬貪分故。何非瞋分曰。",
    "X51n0832_001:0820b22": "既與貪俱。於境愛染。不憎彼故。故無有瞋。何害法",
    "X51n0832_001:0820b23": "身。及傷慧命。曰。彼執外色為生識之緣。又執為所",
    "X51n0832_001:0820b24": "緣之境。心境妄計。煩惱從生。生煩惱故。覆真實義。",
    "X51n0832_001:0820c01": "障聖慧眼。豈非法身慧命乎。故知無明毒智。為害",
    "X51n0832_001:0820c02": "不淺。欲令斯輩智慧極明。而消除罪惡者。必以唯",
    "X51n0832_001:0820c03": "識正理觀察。故稽首三尊。而觀其義。△一序分竟。",
    "X51n0832_001:0820c04": "下二正宗分。於本論文。唯約七科。餘科俱依釋論",
    "X51n0832_001:0820c05": "分頭。凡題論曰二字。皆本論文。題釋曰。及不題釋",
    "X51n0832_001:0820c06": "曰者。俱釋論文。今正宗一分。初分為二。一破彼執。",
    "X51n0832_001:0820c07": "二明自宗。一又分二。一總標。二別破。一又分二。一",
    "X51n0832_001:0820c08": "總論。二別推。一又分三。一論能緣內識。二論所緣",
    "X51n0832_001:0820c09": "外境。三結彼執相違。一又分二。一牒本論略釋。",
    "X51n0832_001:0820c10": "論曰。諸有欲令眼等五識以外色作所緣緣者。或執",
    "X51n0832_001:0820c11": "極微。許有實體。能生識故。或執和合。以識生時。帶彼",
    "X51n0832_001:0820c12": "相故。",
    "X51n0832_001:0820c13": "釋曰。諸許眼等識者。於所棄事。及所收事。或捨或取。",
    "X51n0832_001:0820c14": "是觀察果故所捨事體。及顛倒因。是所顯示。",
    "X51n0832_001:0820c15": "諸許眼等識者。即本論中諸有欲令眼等五識一",
    "X51n0832_001:0820c16": "句。今護法師牒而釋之。謂諸餘乘。執眼等五識。以",
    "X51n0832_001:0820c17": "外色作所緣緣。外色者。即彼所計極微和合二種。",
    "X51n0832_001:0820c18": "極微無體。觀色析成。將一須彌析為七分。內取一",
    "X51n0832_001:0820c19": "分。又為七分。展轉析至極微故護法師。以極微為",
    "X51n0832_001:0820c20": "所棄事。須彌既可析為極微。極微亦可合為須彌。",
    "X51n0832_001:0820c21": "故護法師以和合為所收事。或捨或取者。謂他宗",
    "X51n0832_001:0820c22": "或取極微。而捨和合。或取和合。而捨極微。取執事",
    "X51n0832_001:0820c23": "成。是彼觀察之智果。所捨事體。是他宗不取之事。",
    "X51n0832_001:0820c24": "及顛倒因。是他宗執取之事。以此而為顯示。顛倒",
    "X51n0832_001:0821a01": "因者。責彼非因。計為因故。△一牒本論略釋竟。下",
    "X51n0832_001:0821a02": "二論能緣差別分三。一論等字所攝。",
    "X51n0832_001:0821a03": "此中等言。謂攝他許依其色根五種之識。由他於彼",
    "X51n0832_001:0821a04": "一向執為緣實事故。意識不然。非一向故。許世俗有。",
    "X51n0832_001:0821a05": "緣車等故。縱許意識緣實事境。有其片分。亦能將識",
    "X51n0832_001:0821a06": "相似之相。離無其境。於眼等識。境不相離。得成就已。",
    "X51n0832_001:0821a07": "方為成立。是故於此。不致殷勤。",
    "X51n0832_001:0821a08": "此推他宗執根識不同意識所緣。此中等言。是本",
    "X51n0832_001:0821a09": "論中眼等識之等字。護法師釋云。此中等言。謂攝",
    "X51n0832_001:0821a10": "他許依其色根五種之識。何則。由他於彼一向執",
    "X51n0832_001:0821a11": "為緣實事故。此句。乃護法師。斥他宗一向執眼等",
    "X51n0832_001:0821a12": "五識。緣極微和合為真實之事。意識不然非一向",
    "X51n0832_001:0821a13": "故者。此謂意識不同五識。意非一向緣其實事。許",
    "X51n0832_001:0821a14": "世俗有緣車等故者。釋成眼等五識。一向緣實事",
    "X51n0832_001:0821a15": "境。自許車等是世俗有。以車等為實事故。問曰。意",
    "X51n0832_001:0821a16": "識有時亦能緣實事境。何言意識不然。答曰。縱許",
    "X51n0832_001:0821a17": "意識緣實事境。有其片分。亦能將識相似之。相離",
    "X51n0832_001:0821a18": "無其境。此謂意識緣境。一剎那頃。即離境而緣。相",
    "X51n0832_001:0821a19": "似之相。即意識於境上變起似質之影相。離無其",
    "X51n0832_001:0821a20": "境者。即是離其實境。而獨緣影。於眼等識境不相",
    "X51n0832_001:0821a21": "離者。謂眼等識緣境不離。則所緣之境皆是實有。",
    "X51n0832_001:0821a22": "故知意識不然。非一向故。得成就已。至不致殷勤",
    "X51n0832_001:0821a23": "者。他宗自謂確然應理。方可立宗。理既彰明。殷勤",
    "X51n0832_001:0821a24": "於意識亦何益焉。",
    "X51n0832_001:0821b01": "又復於慣修果智所了色。誠非咀迦所行境故。及如",
    "X51n0832_001:0821b02": "所見而安立故。今此但觀聞思生得智之境也。如斯",
    "X51n0832_001:0821b03": "意識所緣之境全成非有。此於自聚不能緣故。復緣",
    "X51n0832_001:0821b04": "過未非實事故。猶若無為。為此等言。攝五識身。",
    "X51n0832_001:0821b05": "他宗重訂意識不能緣五識之境。但緣過未不實",
    "X51n0832_001:0821b06": "之事。言果智所了色者。即假想觀中極微色也。咀",
    "X51n0832_001:0821b07": "迦者。指意識言。此色正為意識所緣他宗反謂誠",
    "X51n0832_001:0821b08": "非意識所行境故。及如所見安立者。是意識緣本",
    "X51n0832_001:0821b09": "質色安立名言。即彼妄執假想觀中分析極微。正",
    "X51n0832_001:0821b10": "是意識安立名言。外宗亦謂非意識所行。此皆昧",
    "X51n0832_001:0821b11": "於色心不二之旨。妄執心外有色為實事境。今此",
    "X51n0832_001:0821b12": "但觀聞思生得智之境者。智即第六意識。境即聞",
    "X51n0832_001:0821b13": "思之境。謂此意識。從聞所說境上生。即觀此境為",
    "X51n0832_001:0821b14": "所緣。意謂但觀聞思境。生得意識智。又言但觀者",
    "X51n0832_001:0821b15": "為顯意識唯緣此境故。如斯意識。所緣之境。全成",
    "X51n0832_001:0821b16": "非有者。是推意識於上假想名言。俱不能緣。此於",
    "X51n0832_001:0821b17": "自聚不能緣故者。自乃極微。聚名和合。此又謂意",
    "X51n0832_001:0821b18": "識不能緣極微和合為境。復緣過未非實事故。猶",
    "X51n0832_001:0821b19": "若無為者。是許意識緣假。不能緣實。故下結云。為",
    "X51n0832_001:0821b20": "此等言。攝五識身。△一論等字所攝竟。下二論意",
    "X51n0832_001:0821b21": "識別緣。",
    "X51n0832_001:0821b22": "若爾。根識引生所有意識。斯乃如何。此非共其根識",
    "X51n0832_001:0821b23": "同時。或復無。間皆滅色等為所緣故。或緣現在。此非",
    "X51n0832_001:0821b24": "根識曾所領故。斯乃意識自能親緣外境體性。此則",
    "X51n0832_001:0821c01": "遂成無聾盲等。復違比量。知有別根。此遮增色是所",
    "X51n0832_001:0821c02": "欲故。然於意識。不復存懷。",
    "X51n0832_001:0821c03": "此破他宗。不許意識。與五識同時緣五塵為境。故",
    "X51n0832_001:0821c04": "護法師問曰。若爾。根識引生所有意識。斯乃如何。",
    "X51n0832_001:0821c05": "若爾之言。指上章中意。謂汝若不許意識與根識",
    "X51n0832_001:0821c06": "同時緣境。即今現見引生根識緣境。意識方知長",
    "X51n0832_001:0821c07": "短方圓。斯乃如何不許。故。難云。此非共其根識同",
    "X51n0832_001:0821c08": "時。復。難云。設許意識非共根識緣境。或復無間。皆",
    "X51n0832_001:0821c09": "滅色等為所緣故。言無間者。謂意識必與五識無",
    "X51n0832_001:0821c10": "間而生。汝不許與五識同緣則意識必滅五塵而",
    "X51n0832_001:0821c11": "後緣。再難云。若過未之事則可。或緣現在境。此非",
    "X51n0832_001:0821c12": "根識曾所領故。既不用根識所領。而意識能緣者。",
    "X51n0832_001:0821c13": "斯乃意識自能親緣外境體性。若意識親緣外境。",
    "X51n0832_001:0821c14": "而不同五識緣者。此則遂成無聾盲等。聾盲之言。",
    "X51n0832_001:0821c15": "謂耳不識聲等曰聾。眼不知青等曰盲。使其聾盲",
    "X51n0832_001:0821c16": "者。在意識。亦不離根識。何則。謂五識依浮塵根時。",
    "X51n0832_001:0821c17": "即對色等五塵。已有意識同時。則能分別色之青",
    "X51n0832_001:0821c18": "黃。聲之高下。若浮塵根壞時。縱有意識。於聲不能",
    "X51n0832_001:0821c19": "知清濁。於色不能知長短。是故謂之聾盲。汝既許",
    "X51n0832_001:0821c20": "意識自能親緣外境體性。必不用五根。根若壞時。",
    "X51n0832_001:0821c21": "自有意識能緣聲色。又何聾盲之有耶。若如是者。",
    "X51n0832_001:0821c22": "不但無聾盲。復違比量。何得違耶。釋云。知有別根。",
    "X51n0832_001:0821c23": "此遮增色是所欲故。是故相違。知有別根者。謂意",
    "X51n0832_001:0821c24": "識知五塵時。別有能生之根。故不同於五根緣五",
    "X51n0832_001:0822a01": "塵境。既不同緣五塵為境。則增色自何而生。增色",
    "X51n0832_001:0822a02": "者。謂五塵各有自相。本質。五識緣時。取境清明。唯",
    "X51n0832_001:0822a03": "是現量。得境自相。意識緣時。則從本質色上。起長",
    "X51n0832_001:0822a04": "短方圓之相。對自相說。名為增色。既不與五同緣。",
    "X51n0832_001:0822a05": "自相尚無。何有增色。言比量者。如見其地。比知是",
    "X51n0832_001:0822a06": "堅。見其水。比知有濕。見其火。比知是煖。見其風。比",
    "X51n0832_001:0822a07": "知有動。此比量之理。必託增色推明。增色既遮。比",
    "X51n0832_001:0822a08": "量之理必違矣。又則比量為意識之必然。安得以",
    "X51n0832_001:0822a09": "意識無比量耶。然於意識不復存懷者。此句結前",
    "X51n0832_001:0822a10": "意在起後。△二論意識別緣竟。下三論內外意許。",
    "X51n0832_001:0822a11": "眼等諸識。色為依緣而方有故。無表但是不作性故。",
    "X51n0832_001:0822a12": "自許是無。本意如此。",
    "X51n0832_001:0822a13": "此論外宗許與不許之意。外宗許極微之體自然。",
    "X51n0832_001:0822a14": "性是不作。而有堅常之德。眼等諸識。必以極微色",
    "X51n0832_001:0822a15": "為所依緣。諸識方生。不許無表色者。謂無表但是",
    "X51n0832_001:0822a16": "不作性。而無堅常之德。不能生識。故護法師釋云。",
    "X51n0832_001:0822a17": "自許是無本意如此。以無表色。實不能生識故。",
    "X51n0832_001:0822a18": "此於所緣將為現量。是所取性故。深履邪途故。為此",
    "X51n0832_001:0822a19": "正意遮所緣性。因便方遮斯所依性。同時之根。功能",
    "X51n0832_001:0822a20": "之色。將設許之。",
    "X51n0832_001:0822a21": "此護法師斥他宗之非。復推論主所立比量。及言",
    "X51n0832_001:0822a22": "陳之意。極微為所緣。將為現量者。是彼執取一偏",
    "X51n0832_001:0822a23": "之性。而深履邪途也。論中立量。正意但遮所緣。則",
    "X51n0832_001:0822a24": "所依之性亦遮矣。何則。所緣緣者。唯是一法。要能",
    "X51n0832_001:0822b01": "生識必作所緣。彼所緣之性既遮。所依之性何有。",
    "X51n0832_001:0822b02": "同時之根。功能之色。將設許之者。色及功能。是生",
    "X51n0832_001:0822b03": "緣義立量之初。必以言陳縱許耳。△三論內外意",
    "X51n0832_001:0822b04": "許竟。通上一論能緣內識竟。下二論所緣外境。",
    "X51n0832_001:0822b05": "言外境者。彼執離斯而有別境。此顯其倒。顯彼執有",
    "X51n0832_001:0822b06": "異事可取。故言境也。如何當說。或言總聚。由非總聚。",
    "X51n0832_001:0822b07": "實事應理。",
    "X51n0832_001:0822b08": "言外境者。此護法師牒論中一句之義釋之。論中",
    "X51n0832_001:0822b09": "言以外色作所緣緣者。色即境也。故釋云。彼執離",
    "X51n0832_001:0822b10": "斯而有別境。謂離識外。別有色境為生識因。此自",
    "X51n0832_001:0822b11": "顯顛倒。復釋云。顯彼執有異事可取。故言境也。上",
    "X51n0832_001:0822b12": "云外境。未曾的指何事為境。故問云。如何為境。而",
    "X51n0832_001:0822b13": "當說之。答曰。或云總聚。然諸餘乘有計和合為所",
    "X51n0832_001:0822b14": "緣緣。若是破其和合之非。即轉計極微真實之事。",
    "X51n0832_001:0822b15": "故云由非總聚。實事應理。觀夫極微和合。乃本質",
    "X51n0832_001:0822b16": "色邊假想光景耳。安得為五識現量境耶。如斯妄",
    "X51n0832_001:0822b17": "計。非倒而何。△二論所緣外境竟。下三結外執相",
    "X51n0832_001:0822b18": "違。",
    "X51n0832_001:0822b19": "誠如來難。彼自前後道理相違。余復何失。",
    "X51n0832_001:0822b20": "總結前意。謂誠然如上來所難之義。是知外計之",
    "X51n0832_001:0822b21": "情既僻。前後道理相違。唯識之旨自明。縱奪抑揚",
    "X51n0832_001:0822b22": "何愧。△三結彼執相違竟。通上一總論竟。下二別",
    "X51n0832_001:0822b23": "推分四。一推論主縱許。",
    "X51n0832_001:0822b24": "緣其實事。及緣總聚。是所許故。將欲敘其別過。為此",
    "X51n0832_001:0822c01": "且放斯愆。",
    "X51n0832_001:0822c02": "此牒論中二執之意。實事即極微。總聚即和合。此",
    "X51n0832_001:0822c03": "二是外宗自所執取。故論主以言陳縱許。設有問",
    "X51n0832_001:0822c04": "曰。何不直以心外有法為破。而又以比量共許。答",
    "X51n0832_001:0822c05": "曰。將欲等。謂論主將以比量顯其別過。故此不論",
    "X51n0832_001:0822c06": "心外有法之愆。△一推論主縱許竟。下二推彼執",
    "X51n0832_001:0822c07": "極微。",
    "X51n0832_001:0822c08": "或許極微。雖復極微。唯共聚已而見生滅。然而實體。",
    "X51n0832_001:0822c09": "一一皆緣。不緣總聚。猶如色等。設自諸根悉皆現前。",
    "X51n0832_001:0822c10": "境不雜亂。彼根功能。各決定故。而於實事。斷割有能。",
    "X51n0832_001:0822c11": "一一極微。成所緣境。彼因性故。彼眼等識之因性故。",
    "X51n0832_001:0822c12": "是彼生起親友分義。然而有說其所緣境。是識生因。",
    "X51n0832_001:0822c13": "在諸緣故。",
    "X51n0832_001:0822c14": "述成他宗計極微為所緣緣意。或許極微一句。即",
    "X51n0832_001:0822c15": "本論云。或執極微。許有實體。能生識故。下推他意",
    "X51n0832_001:0822c16": "云。雖復極微。唯共聚已而見生滅者。彼謂極微本",
    "X51n0832_001:0822c17": "不生滅。其生滅者。在共聚而有也。然而實體。一一",
    "X51n0832_001:0822c18": "皆緣。不緣總聚者。是計極微為所緣。不用和合為",
    "X51n0832_001:0822c19": "所緣。又以喻明。猶如色等。指五塵也。設自諸根現",
    "X51n0832_001:0822c20": "前。境不亂者。指五根對五塵而不雜亂。故云。彼根",
    "X51n0832_001:0822c21": "功能。各決定故。是謂見不超色聽不出聲。上明喻",
    "X51n0832_001:0822c22": "體。下乃合法。而於實事斷割有能者。謂極微真實",
    "X51n0832_001:0822c23": "之事。能為眼等諸識作所緣境。斷割者。是五塵各",
    "X51n0832_001:0822c24": "別之狀。故云一一極微成所緣境。既作所緣。復計",
    "X51n0832_001:0823a01": "生識。故云。彼因性故。彼眼等識之因性故。是彼生",
    "X51n0832_001:0823a02": "起親友分義。親友者。助緣之義。謂極微能為生識",
    "X51n0832_001:0823a03": "因緣。故云爾也。復引證云。然而有說其所緣境。是",
    "X51n0832_001:0823a04": "識生因。在諸緣故。此引大乘所緣緣義。而證極微",
    "X51n0832_001:0823a05": "為所緣緣之理。△二推外執極微竟。下三推彼執",
    "X51n0832_001:0823a06": "和合。",
    "X51n0832_001:0823a07": "或復於彼為總聚者。彼諸論者。執眾極微所有合聚。",
    "X51n0832_001:0823a08": "為此所緣。相識生故。由於總聚而生其智。是故定知",
    "X51n0832_001:0823a09": "彼為所緣。如有說云。若識有彼相。彼是此之境。",
    "X51n0832_001:0823a10": "述成他宗以和合為所緣緣意。或復於彼為總聚",
    "X51n0832_001:0823a11": "者。即本論云。或執和合。以識生時。帶彼相故。推彼",
    "X51n0832_001:0823a12": "意云。彼諸論者。執眾極微。所有合聚。為此所緣。相",
    "X51n0832_001:0823a13": "識生故。此句計所緣之境。為生識之因。謂和合為",
    "X51n0832_001:0823a14": "境。又能生識。相識生故者。是相似和合相狀之識。",
    "X51n0832_001:0823a15": "而得生起。由於總聚而生其智者。智即識也。智本",
    "X51n0832_001:0823a16": "不生。由緣境而生。故云。是故定知彼為所緣。復引",
    "X51n0832_001:0823a17": "證云。如有說云。若識有彼相。彼是此之境。此亦引",
    "X51n0832_001:0823a18": "大乘所緣緣義。以證和合為所緣緣之理。△三推",
    "X51n0832_001:0823a19": "彼執和合竟下四結彼許相應。",
    "X51n0832_001:0823a20": "此二論者。咸言彼相應斯理故。",
    "X51n0832_001:0823a21": "總結二計自許相應。△四結彼許相應竟。通上一",
    "X51n0832_001:0823a22": "總標竟。下二別破分二。一牒標中二執別破。二舉",
    "X51n0832_001:0823a23": "二種轉計別破。一又分四。一總推立量。",
    "X51n0832_001:0823a24": "論曰。二俱非理。所以者何。",
    "X51n0832_001:0823b01": "　極微於五識　　設緣非所緣　　彼相識無故",
    "X51n0832_001:0823b02": "　猶如眼根等",
    "X51n0832_001:0823b03": "所緣緣者。謂能緣識。帶彼相起。及有實體。令能緣識。",
    "X51n0832_001:0823b04": "託彼而生。色等極微。設有實體。能生五識。容有緣義。",
    "X51n0832_001:0823b05": "然非所緣。如眼根等。於眼等識。無彼相故。如是極微。",
    "X51n0832_001:0823b06": "於眼等識。無所緣義。",
    "X51n0832_001:0823b07": "釋曰。若不言因。此因無喻。猶如因等。成因等性。極微",
    "X51n0832_001:0823b08": "總相。是所緣性。而成立之。又若自許。不於識外緣其",
    "X51n0832_001:0823b09": "實事。應有有法自相違過。",
    "X51n0832_001:0823b10": "此護法師推論主立量之意。若不言因。此因無喻",
    "X51n0832_001:0823b11": "者。因即比量。有宗因喻三支。三支無過。是為能立。",
    "X51n0832_001:0823b12": "今以三支為因者。為因明中云。比量者。謂藉眾相",
    "X51n0832_001:0823b13": "而觀於義相有三種。即三支也。如前已說。由彼為",
    "X51n0832_001:0823b14": "因。於所比義。有正智生。即智名果。故以此因。總三",
    "X51n0832_001:0823b15": "支為因。非三支中宗因喻之一因也。若欲破彼不",
    "X51n0832_001:0823b16": "極成事。而不立量為因者。則無有喻。故云。此因無",
    "X51n0832_001:0823b17": "喻。此三支中喻也。何以獨言喻耶。謂喻者。是比量",
    "X51n0832_001:0823b18": "中立破之洪綱。驅邪之明訓。故論云。同品無處。不",
    "X51n0832_001:0823b19": "成立者之宗。異品有處。反成敵者相違宗義。此中",
    "X51n0832_001:0823b20": "若無有喻。而欲成之。猶如因等成因等性。此宗因",
    "X51n0832_001:0823b21": "之因也。何則。因明之法。立宗之後。必以因成。故以",
    "X51n0832_001:0823b22": "因為能成立法。宗因既立。當引喻合。故以喻為同",
    "X51n0832_001:0823b23": "品。三支並出。有過必知。今欲破彼和合極微。而不",
    "X51n0832_001:0823b24": "立量者。是謂極微成極微。和合成和合。猶如因成",
    "X51n0832_001:0823c01": "因。喻成喻。又何過失之顯也。彼過未顯。自失先招。",
    "X51n0832_001:0823c02": "故云。極微總相。是所緣性。而成立之。又若自許不",
    "X51n0832_001:0823c03": "於識外。緣其實事。應有有法自相違過。有法者。是",
    "X51n0832_001:0823c04": "先陳極成色法為宗依。謂之有法。故因明以有法",
    "X51n0832_001:0823c05": "為前陳。自相違者。謂自教不許緣識外事。若以外",
    "X51n0832_001:0823c06": "色作所緣者。是與自教相違。所以奘師立量云。真",
    "X51n0832_001:0823c07": "故極成色是有法。定不離眼識宗。眼識者。意許自",
    "X51n0832_001:0823c08": "證分。同喻如眼識。此即眼識見分。彼立極成色。是",
    "X51n0832_001:0823c09": "相分色。相分原從自證分現。既云識現。豈得離識。",
    "X51n0832_001:0823c10": "如水現波。波豈離於水也。又同喻如眼識者。眼識",
    "X51n0832_001:0823c11": "亦是自證分現。亦不相離。眼識不離自證分。相分",
    "X51n0832_001:0823c12": "亦不離自證分。是眼識不離相分。相分與眼識為",
    "X51n0832_001:0823c13": "所緣緣。若是極微和合為有法。於五識作所緣緣",
    "X51n0832_001:0823c14": "為宗。極微和合是心外法。法在心外。安得與五識",
    "X51n0832_001:0823c15": "為緣。而不相違耶。此乃論主將立量時。以比量之",
    "X51n0832_001:0823c16": "法自謹耳。",
    "X51n0832_001:0823c17": "然法稱不許。斯乃於他亦皆共許。即以為喻。若但如",
    "X51n0832_001:0823c18": "所說。應於所立義。而屬當之。",
    "X51n0832_001:0823c19": "此總釋二比量中宗也。法稱不許者。大乘宗法不",
    "X51n0832_001:0823c20": "許外色為五識所緣緣。斯乃於他亦皆共許者。即",
    "X51n0832_001:0823c21": "論中立量云。極微於五識。設緣非所緣。和合於五",
    "X51n0832_001:0823c22": "識。設所緣非緣。頌言設緣。及設所緣者。是共許宗",
    "X51n0832_001:0823c23": "義即以為喻者。謂既立比量之後。即將外色為異",
    "X51n0832_001:0823c24": "品喻。異品者。非有同品之義。名為異品。且如極微。",
    "X51n0832_001:0824a01": "雖許有生識緣。而無所緣境。既無所緣境。生識之",
    "X51n0832_001:0824a02": "緣亦無矣。又如和合雖許所緣。而不能生識。若不",
    "X51n0832_001:0824a03": "生識。亦非所緣。彼之外色。既不生識。又無所緣。豈",
    "X51n0832_001:0824a04": "非異喻耶。若但如所說。應於所立義而屬當之者。",
    "X51n0832_001:0824a05": "謂如言陳所說。得立量之後。應於意許所立義而",
    "X51n0832_001:0824a06": "屬當之。屬者會也。應會意許相分為當。",
    "X51n0832_001:0824a07": "前量意云。論本二因。但是明因。所以不即是因。以無",
    "X51n0832_001:0824a08": "共成之喻。為此。須出彼相應因。",
    "X51n0832_001:0824a09": "此推論中所立二比量。前量意云。論本二因者。即",
    "X51n0832_001:0824a10": "極微和合二量為二因。非三支中宗因之因。何則。",
    "X51n0832_001:0824a11": "外宗以極微和合為因。觀察生智為果。故以二法",
    "X51n0832_001:0824a12": "為二因。但是明因者。但以極微和合喻明真因。即",
    "X51n0832_001:0824a13": "內色如外現之義。所以不即是因者。護法師不許",
    "X51n0832_001:0824a14": "為真因。何則。以無共成之喻。共成者。須一法有二",
    "X51n0832_001:0824a15": "功能。要是能生。又是所緣。方為真因。為此須出彼",
    "X51n0832_001:0824a16": "相應因者。出者。顯也。彼字。指他宗。相應者。他宗以",
    "X51n0832_001:0824a17": "極微為相應因。為此明他共許。故須顯出彼之極",
    "X51n0832_001:0824a18": "微。為生識因。△一總推立量竟。下二別破極微分",
    "X51n0832_001:0824a19": "二。一縱許生因。",
    "X51n0832_001:0824a20": "何以如此。",
    "X51n0832_001:0824a21": "問上共許極微為因之意。",
    "X51n0832_001:0824a22": "次復顯己所論之理是無謬妄。明他共許。置第五聲。",
    "X51n0832_001:0824a23": "設許為因。猶如共許諸非有事。非有性故。非因極微。",
    "X51n0832_001:0824a24": "而且縱許諸極微體。是其因性。但說不合是所緣性。",
    "X51n0832_001:0824b01": "此護法師詳明比量中縱許之意。以答上問。言顯",
    "X51n0832_001:0824b02": "己所論之理是無謬者。謂顯唯識之理極成耳。明",
    "X51n0832_001:0824b03": "他共許。置第五聲者。因明法中。若他不許。量則不",
    "X51n0832_001:0824b04": "成。是故內有縱詞。外亦共許。第五聲者。是因明中",
    "X51n0832_001:0824b05": "第五分。即異品也。此論先縱後奪。故置第五聲。設",
    "X51n0832_001:0824b06": "許為因者。釋上縱許為因之意。故又喻云。猶如共",
    "X51n0832_001:0824b07": "許諸非有事。非有者。亦是異品。因明以同品為有。",
    "X51n0832_001:0824b08": "以異品為非有。非有同品義。名曰非有。故下釋云。",
    "X51n0832_001:0824b09": "非有性故。非因極微。而且縱許諸極微體。是其因",
    "X51n0832_001:0824b10": "性。但說不合是所緣性。",
    "X51n0832_001:0824b11": "由非彼相。極微相故。此云根識。極塵非境。",
    "X51n0832_001:0824b12": "此釋因也。由非彼相者。是本論比量中。彼相識無",
    "X51n0832_001:0824b13": "故之因。所以釋云。極微相故。又從而釋之。此云根",
    "X51n0832_001:0824b14": "識極塵非境。是不許極微為五識所緣。",
    "X51n0832_001:0824b15": "如根者言。猶如於根。縱實是識親依之因。無根相故。",
    "X51n0832_001:0824b16": "非彼之境。極微亦爾。",
    "X51n0832_001:0824b17": "此釋喻也。如根者言。是本論比量中猶如眼根等",
    "X51n0832_001:0824b18": "之喻。護法師牒而釋之。猶如於根。是以極微如眼",
    "X51n0832_001:0824b19": "根。眼根縱實是眼識親依之因。而眼識不能見眼",
    "X51n0832_001:0824b20": "根相。故非彼境。合云。極微亦爾。極微縱許為生識",
    "X51n0832_001:0824b21": "之緣。而眼識不能見極微之狀。故非所緣。",
    "X51n0832_001:0824b22": "諸無其相。彼非斯境者。何謂也。",
    "X51n0832_001:0824b23": "問上極微非境之由。何所謂也。",
    "X51n0832_001:0824b24": "為此說其名境者等。言自性者。謂自共相。了者定也。",
    "X51n0832_001:0824c01": "如何此復名為了耶。如彼相生故。此言意者。同彼相",
    "X51n0832_001:0824c02": "貌而識生起。由隨彼體故。此則說名了彼境也。而實",
    "X51n0832_001:0824c03": "離識無別所了。可與其識為因性耶。",
    "X51n0832_001:0824c04": "先答所緣緣正理。復顯極微之非。為此說其名境",
    "X51n0832_001:0824c05": "者等等字。亦攝緣字。謂所緣之境。即是能生之緣。",
    "X51n0832_001:0824c06": "故釋云。言自性者。謂自共相。了者定也。意謂境之",
    "X51n0832_001:0824c07": "自相。必有二種功能。是為共相。如何此復名為了",
    "X51n0832_001:0824c08": "耶。問上了境意。答云。如彼相生故。此句牒本論中",
    "X51n0832_001:0824c09": "所緣緣正義。論云。謂能緣識。帶彼相起。及有實體。",
    "X51n0832_001:0824c10": "令能緣識。託彼而生。護法師釋云。此言意者。同彼",
    "X51n0832_001:0824c11": "相貌而識生起。是境有生識之功能。名緣。由隨彼",
    "X51n0832_001:0824c12": "體故者。識隨境生。而不離境。名所緣。此則說名了",
    "X51n0832_001:0824c13": "彼境者。答上問意。論正意已。復破云。而實離識。無",
    "X51n0832_001:0824c14": "別所了。可與其識為因性耶。此將雙破所緣緣之",
    "X51n0832_001:0824c15": "張本。謂極微既與識相離。離識則不能了。此破所",
    "X51n0832_001:0824c16": "緣之境。極微離識。則不相及。安得以識緣彼而得",
    "X51n0832_001:0824c17": "生耶。是破生識之緣。前云。為此正意遮所緣性。因",
    "X51n0832_001:0824c18": "便方遮斯所依性。文雖未出。意現於此。",
    "X51n0832_001:0824c19": "然而但有前境相狀。於其自己猶如鏡像而安布之。",
    "X51n0832_001:0824c20": "共許名斯為了其境。然非極微一一自體。識隨彼狀。",
    "X51n0832_001:0824c21": "由此極微而為境體。",
    "X51n0832_001:0824c22": "此護法師設喻。難了境義。文有兩節。然而下。先縱。",
    "X51n0832_001:0824c23": "然非下破。然而但有前境相狀者。謂汝計極微但",
    "X51n0832_001:0824c24": "得一相可狀於前。於其自己猶如鏡像而安布之。",
    "X51n0832_001:0825a01": "鏡像者。極微如鏡。所生之識。如鏡中現像。若如是",
    "X51n0832_001:0825a02": "者。我則共許名斯為了其境。既縱已。復破云。然非",
    "X51n0832_001:0825a03": "極微一一自體。識隨彼狀。由此極微而為境體。意",
    "X51n0832_001:0825a04": "謂極微之體。不能顯現。安得以極微為境體。使識",
    "X51n0832_001:0825a05": "隨彼體而現耶。",
    "X51n0832_001:0825a06": "縱有因性。由非因義。所緣如根。雖是因性。不為所緣。",
    "X51n0832_001:0825a07": "即本論云。色等極微。設有實體。能生五識。容有緣",
    "X51n0832_001:0825a08": "義。然非所緣。此因性雖破。猶兼縱許。所緣之境。必",
    "X51n0832_001:0825a09": "不許者。意在雙支全破耳。",
    "X51n0832_001:0825a10": "若由因性。許作所緣。根亦同斯。應成彼也。斯言前說",
    "X51n0832_001:0825a11": "彼相應理故。因有不成過。然而意顯非唯因性。即是",
    "X51n0832_001:0825a12": "其根所緣之相。若如所說因。將為能立者。則彼因性",
    "X51n0832_001:0825a13": "故。為所緣性耶。於根亦有成不定過。",
    "X51n0832_001:0825a14": "即本論云。如眼根等。於眼等識。無彼相故。如是極",
    "X51n0832_001:0825a15": "微。於眼等識。無所緣義。此護法師乘他宗之計。而",
    "X51n0832_001:0825a16": "以同喻難之。他宗轉計云。汝大乘中言所緣緣者。",
    "X51n0832_001:0825a17": "此是能生。定作所緣。汝既許極微為能生因。安得",
    "X51n0832_001:0825a18": "不為所緣。論主云。若有因性。許作所緣。根亦同斯",
    "X51n0832_001:0825a19": "應成彼也。自釋云。斯言前說彼相應理故。因有不",
    "X51n0832_001:0825a20": "成過。意謂前所轉計為相應斯理。如取同品之根",
    "X51n0832_001:0825a21": "難之。則因性必有不成所緣之過。復自釋云。然而",
    "X51n0832_001:0825a22": "意顯極微之體。非唯因性。亦可得作所緣之相。縱",
    "X51n0832_001:0825a23": "也。即是其根。亦有所緣。相難也。若如所說因。將為",
    "X51n0832_001:0825a24": "能立者。則彼因性故。為所緣性耶。於根亦有成不",
    "X51n0832_001:0825b01": "定過。破也。意謂若如汝說。許作因性。必有所緣而",
    "X51n0832_001:0825b02": "成立者。汝之極微但為因性。安得有所緣性耶。若",
    "X51n0832_001:0825b03": "由因性。必有所緣性者。於根亦有不定過。何則眼",
    "X51n0832_001:0825b04": "根於眼識。決定不見。若許眼根作所緣者。眼根則",
    "X51n0832_001:0825b05": "有非定不見之過矣。△一縱許生因竟。下二雙支",
    "X51n0832_001:0825b06": "全破。",
    "X51n0832_001:0825b07": "若如是者。由非彼相。其義何也。",
    "X51n0832_001:0825b08": "問極微之相。原論量中有設許為緣。今觀釋論中。",
    "X51n0832_001:0825b09": "縱有因性。由非因義。其義何也。",
    "X51n0832_001:0825b10": "為明成立自己之宗。由非。但述他宗過故。己義便成。",
    "X51n0832_001:0825b11": "此言。為彰非即能生自識相故。境非極微。猶如眼等。",
    "X51n0832_001:0825b12": "若其是彼因性之言。將為論主前立他宗。明他共許。",
    "X51n0832_001:0825b13": "此時意在遮他。顯己能破義成。置斯言矣。",
    "X51n0832_001:0825b14": "為明成立自己之宗由非者。此句總答上問意。下",
    "X51n0832_001:0825b15": "釋非他之所以。但述他宗不成之過。自己所立之",
    "X51n0832_001:0825b16": "義。便為極成。此由非之言。為彰明極微。非即能生",
    "X51n0832_001:0825b17": "自識相故。此非其緣也。境非極微。猶如眼等。非所",
    "X51n0832_001:0825b18": "緣也。問曰。此中雙非兩相。前量何許次支。答曰。若",
    "X51n0832_001:0825b19": "其是彼因性之言。將為論主前立他宗。明他共許。",
    "X51n0832_001:0825b20": "其時意在遮他。顯己能破義成。置斯言矣。斯言即",
    "X51n0832_001:0825b21": "意許雙支全破之言。",
    "X51n0832_001:0825b22": "宗許定彼。不定他宗。恐其不許。",
    "X51n0832_001:0825b23": "此釋論主。明他共許之意。謂宗中原許有定於彼。",
    "X51n0832_001:0825b24": "論主不縱許而定之。恐其他宗不許耳。",
    "X51n0832_001:0825c01": "向者與他出不定成。即是能破。何假自宗。更申比量。",
    "X51n0832_001:0825c02": "此問論主所立比量。謂向者論中言。二俱非理。己",
    "X51n0832_001:0825c03": "出不定過成。即是能破。何假自宗中。更申比量耶。",
    "X51n0832_001:0825c04": "凡言不定。未必決定不成。恐致疑惑。是故更須立量。",
    "X51n0832_001:0825c05": "或可由斯非彼相者。於諸極微非定了性。如相識生。",
    "X51n0832_001:0825c06": "是謂決了。既彼非故。明知決了。此亦無由應可說非",
    "X51n0832_001:0825c07": "決了性故。唯出此因不是所緣。",
    "X51n0832_001:0825c08": "此答上問。意謂凡言陳不定。未必決定不成。若不",
    "X51n0832_001:0825c09": "決定。必致疑惑。是故論主。更須成立比量決之。或",
    "X51n0832_001:0825c10": "可由斯所立比量。非彼極微相者。令彼於諸極微。",
    "X51n0832_001:0825c11": "知非定有所了境性。如相識生。是謂決了者。謂以",
    "X51n0832_001:0825c12": "極微為決定所了之境。方說極微生識。所以前章",
    "X51n0832_001:0825c13": "云。同彼相貌而識生起。由隨彼體故。此則說名了",
    "X51n0832_001:0825c14": "彼境也。既彼非故。明知決了者。謂彼極微既不能",
    "X51n0832_001:0825c15": "生識。明知決了義。不在極微之色。故不能為所緣",
    "X51n0832_001:0825c16": "境。此亦無由應可說非決了性故者。謂若不重申",
    "X51n0832_001:0825c17": "比量。則無有因由。破彼極微。非決了性。唯出此因",
    "X51n0832_001:0825c18": "不是所緣者。謂立量之法。必有共許。量乃得成。故",
    "X51n0832_001:0825c19": "此量中。唯許為因。而不許是所緣。是言陳共許為",
    "X51n0832_001:0825c20": "生因。",
    "X51n0832_001:0825c21": "如根極微。有餘復作諸識差別。顯其成立眼識。不能",
    "X51n0832_001:0825c22": "了極微色。無彼相故。如餘根識。如是餘識。翻此應言",
    "X51n0832_001:0825c23": "如根之言。誠為乘也。其喻別。須義准而出。又復縱是",
    "X51n0832_001:0825c24": "因性之言。為無用矣。彼雖因用。非所緣性。此亦如是。",
    "X51n0832_001:0826a01": "實為有用。然非聲等所有極微。可是餘根之識生因。",
    "X51n0832_001:0826a02": "此引唯識宗中別喻。并破極微之非。此文破法兩",
    "X51n0832_001:0826a03": "重。先破所緣。後破因性。本論量中。如根之喻。雖破",
    "X51n0832_001:0826a04": "所緣境。不破生識因。今引餘師諸識之喻。則因境",
    "X51n0832_001:0826a05": "雙破。何則。極微之色。唯攝眼門。餘根識喻。不同初",
    "X51n0832_001:0826a06": "界。界既不同。何生因之有。先破所緣云。如根極微。",
    "X51n0832_001:0826a07": "有餘復作諸識差別。此牒眼根之喻。并破不能為",
    "X51n0832_001:0826a08": "所緣義。釋云。顯其成立眼識。不能了極微色。無彼",
    "X51n0832_001:0826a09": "相故。如餘根識。意謂餘根之識。或緣聲香味觸。安",
    "X51n0832_001:0826a10": "得以色相極微。為所緣境。問曰。眼識之門。唯緣色",
    "X51n0832_001:0826a11": "相。極微既以色相為名。又何眼識不緣耶。答曰。色",
    "X51n0832_001:0826a12": "相之門。原有多種。謂有質。無質。極略。極逈。今極微",
    "X51n0832_001:0826a13": "色。是極略色。若是極略。便為意識所緣。故於眼識",
    "X51n0832_001:0826a14": "門中。以如根之喻為破。如是餘識翻此者。謂餘識",
    "X51n0832_001:0826a15": "不同眼識。眼識容有緣色之說。而餘識必不能緣",
    "X51n0832_001:0826a16": "色相境。應言如根之言。誠為乘也者。謂如眼根。眼",
    "X51n0832_001:0826a17": "識不見。乘此。應知餘識。不能緣色相者。又明矣。結",
    "X51n0832_001:0826a18": "云。其喻雖有根識兩別。於所喻之義理。准同而出。",
    "X51n0832_001:0826a19": "次破因性云。又復縱是因性之言。為無用矣。此舉",
    "X51n0832_001:0826a20": "前縱許之因。今以餘識喻合。則因性之言無用。此",
    "X51n0832_001:0826a21": "下又以縱奪之詞結破。縱云。彼雖因用。非所緣性。",
    "X51n0832_001:0826a22": "此亦如是。實為有用。謂彼極微。雖有因用。但非所",
    "X51n0832_001:0826a23": "緣。若此餘識。亦以極微為生因。方許極微實有能",
    "X51n0832_001:0826a24": "生五識之用。奪云。然非聲香味觸邊。所有極微色",
    "X51n0832_001:0826b01": "相。可是餘根之識生因。既不能生識。又不作所緣。",
    "X51n0832_001:0826b02": "是知雙支全破。要在餘識之喻耳。△二雙支全破",
    "X51n0832_001:0826b03": "竟。通上二別破極微竟。下三別破和合分四。一推",
    "X51n0832_001:0826b04": "彼轉計。",
    "X51n0832_001:0826b05": "論曰。",
    "X51n0832_001:0826b06": "　和合於五識　　設所緣非緣　　彼體實無故",
    "X51n0832_001:0826b07": "　猶如第二月",
    "X51n0832_001:0826b08": "色等和合。於眼識等。有彼相故。設作所緣。然無緣義。",
    "X51n0832_001:0826b09": "如眼錯亂。見第二月。彼無實體。不能生故。如是和合",
    "X51n0832_001:0826b10": "於眼等識。無有緣義。",
    "X51n0832_001:0826b11": "釋曰。有說於識自體。無聚現故。非是所緣。如根眾微。",
    "X51n0832_001:0826b12": "由境相狀。安布於識。是彼相性。此非有故。理即說其",
    "X51n0832_001:0826b13": "無有聚現。如是且述鉢羅摩怒。不是所緣。彼之能立",
    "X51n0832_001:0826b14": "不相應故。及非境性量善成故。",
    "X51n0832_001:0826b15": "此舉他宗轉計和合為所緣緣義。有說於識自體。",
    "X51n0832_001:0826b16": "無聚現故。非是所緣者。謂有諸餘乘。己知於識自",
    "X51n0832_001:0826b17": "體。無有極微聚現相故。非為五識所緣。如根眾微。",
    "X51n0832_001:0826b18": "由境相狀安布於識。是彼相性者。因前量以如根",
    "X51n0832_001:0826b19": "之喻。已破眾微。故自服云。若此極微為境。而有相",
    "X51n0832_001:0826b20": "狀安布於識。方是彼識。所緣相性。此非有故者。服",
    "X51n0832_001:0826b21": "善之心如此。故云。理即說其無有聚現相故。如是",
    "X51n0832_001:0826b22": "且述鉢羅摩怒。不是所緣者。鉢羅摩怒。此云極微。",
    "X51n0832_001:0826b23": "言且述極微不是所緣。意以合和為所緣耳。故護",
    "X51n0832_001:0826b24": "法師云。彼之能立不相應故。及非境性量善成故。",
    "X51n0832_001:0826c01": "意謂他宗前以所立比量為極成。今以極微不是",
    "X51n0832_001:0826c02": "所緣。是能立不相應。而非境性之量反善成矣。",
    "X51n0832_001:0826c03": "若爾。總聚是境。然由所說諸有能立。若望謨阿宗。皆",
    "X51n0832_001:0826c04": "有不成性。理實如此。",
    "X51n0832_001:0826c05": "護法師。推他宗轉計和合。兼明大乘唯識宗。無外",
    "X51n0832_001:0826c06": "色作所緣緣之意。若爾總聚是境者。推他宗自不",
    "X51n0832_001:0826c07": "將極微為所緣緣。必以和合為所緣緣。破云。然由",
    "X51n0832_001:0826c08": "所說。諸有能立極微和合二法。若望謨阿宗旨。皆",
    "X51n0832_001:0826c09": "有不成所緣緣性。其唯識理。實是如此。謨阿者。梵",
    "X51n0832_001:0826c10": "音之訛。正云摩訶。廣大義。今云謨阿宗。即大乘宗。",
    "X51n0832_001:0826c11": "然而總聚實有彼相。有是所緣。無因性故。由彼相識",
    "X51n0832_001:0826c12": "不能生。其總聚相識。總聚不生。彼既不生此識。如何",
    "X51n0832_001:0826c13": "令此緣彼所緣之相。不相應故。非所緣義。由此前云",
    "X51n0832_001:0826c14": "彼相應理。斯乃不成。",
    "X51n0832_001:0826c15": "釋成謨阿宗中不許和合作所緣緣義。先縱云。然",
    "X51n0832_001:0826c16": "而總聚實有彼相。有是所緣之境。破云。無因性故。",
    "X51n0832_001:0826c17": "謂總聚法。無有生識因性。釋云。由彼相識不能生。",
    "X51n0832_001:0826c18": "此句乘上無因性一句。連接下文。以破所緣緣義。",
    "X51n0832_001:0826c19": "其總聚相識。總聚不生者。牒上不生之意。破無生",
    "X51n0832_001:0826c20": "識之緣。彼既不生此識。如何令此緣彼所緣之相。",
    "X51n0832_001:0826c21": "此二句。破無所緣之境。意謂彼總聚相。既不能生",
    "X51n0832_001:0826c22": "此識。如何令此不生之識。緣彼所緣之相。故云。不",
    "X51n0832_001:0826c23": "相應故。非所緣義。結云。由此前云彼相應理。斯乃",
    "X51n0832_001:0826c24": "不成。△一推他轉計竟。下二明內正義。",
    "X51n0832_001:0827a01": "若爾。何謂所緣之相。",
    "X51n0832_001:0827a02": "此問所緣之境。以何為相。問意謂若如汝謨阿宗",
    "X51n0832_001:0827a03": "中。極微和合皆非所緣。其所緣境。以何為相。",
    "X51n0832_001:0827a04": "凡是境者。理須生其似自相識。隨境之識。彼是能生。",
    "X51n0832_001:0827a05": "彼是所緣。有說凡為境者。理必須是心。及心生起之",
    "X51n0832_001:0827a06": "因也。此既生已。隨境領受。而與言論。於時名此為所",
    "X51n0832_001:0827a07": "緣境。若義具斯二種相者。此乃方合名為所緣。是能",
    "X51n0832_001:0827a08": "生性。所緣之境。引阿笈摩。此即便是說生緣性。由是",
    "X51n0832_001:0827a09": "生因。彼識生緣。共許是其所緣之境。自體相現。此中",
    "X51n0832_001:0827a10": "無益。故不言之。",
    "X51n0832_001:0827a11": "此以正意答所緣緣之境。謂凡是五識之境。理當",
    "X51n0832_001:0827a12": "生似五塵之五識。以眼根對色時。生似色塵之識。",
    "X51n0832_001:0827a13": "隨色立名。名為色識。如是乃至觸識亦爾。故名隨",
    "X51n0832_001:0827a14": "境之識。彼是能生。彼是所緣者。謂即一法。有二功",
    "X51n0832_001:0827a15": "能。既為生識因。必作所緣境。此之正意。不唯大乘",
    "X51n0832_001:0827a16": "宗中自許。小乘部中。亦共許之。引小乘部中證云。",
    "X51n0832_001:0827a17": "有說凡為境者。理必須是心。及心生起之因也。此",
    "X51n0832_001:0827a18": "明不以外色作所緣緣義。此既生已。隨境領受。而",
    "X51n0832_001:0827a19": "與言論。於時名此為所緣境者。釋上一法。具能生",
    "X51n0832_001:0827a20": "所緣二種功能。故結云。若義具斯二種相者。此乃",
    "X51n0832_001:0827a21": "方合名為所緣。彼經自釋二相云。是能生性。所緣",
    "X51n0832_001:0827a22": "之境。此下護法師。自釋引證之意云。引阿笈摩。此",
    "X51n0832_001:0827a23": "即便是說生緣性。阿笈摩者。是小乘大眾部中經",
    "X51n0832_001:0827a24": "名。生緣者。生是能生因。緣為所緣境。謂識從此生。",
    "X51n0832_001:0827b01": "緣此為境。故下釋云。由是生因。彼識生緣。共許是",
    "X51n0832_001:0827b02": "其所緣之境。自體相現。此三句。釋彼部中共許有",
    "X51n0832_001:0827b03": "此二相。方作所緣。此中無益。故不言之者。此中是",
    "X51n0832_001:0827b04": "先引正義。猶未詳明論中縱許之意。故不盡言耳。",
    "X51n0832_001:0827b05": "△二明內正義竟。下三縱許所緣。",
    "X51n0832_001:0827b06": "能非總聚是能生者。非實事故。由其總聚不是實事。",
    "X51n0832_001:0827b07": "此於有聚一異二性。不可說故。又復無有不實之事。",
    "X51n0832_001:0827b08": "能有生起果用功能。猶如二月。如第二月。不能生識。",
    "X51n0832_001:0827b09": "此牒論中比量之意論之。即本論云。和合於五識。",
    "X51n0832_001:0827b10": "設所緣非緣。彼體實無故。猶如第二月。能非總聚",
    "X51n0832_001:0827b11": "是能生者。非實事故。謂他宗計和合為生識之因。",
    "X51n0832_001:0827b12": "論中以比量破其非實。故曰能非。由其總聚。至不",
    "X51n0832_001:0827b13": "可說故者。釋上非實事。謂總聚法。一異二性不可",
    "X51n0832_001:0827b14": "得。即如極微。合為總聚。二性不可得。若名總聚。除",
    "X51n0832_001:0827b15": "極微外。無別總聚。若名極微。既合聚已。焉得又名",
    "X51n0832_001:0827b16": "極微。是知二性不可得。又復無有不實之事。至如",
    "X51n0832_001:0827b17": "二月者。謂不實之法。不能生果。喻如二月。故云。如",
    "X51n0832_001:0827b18": "第二月。不能生識。以第二月。不是實有。喻和合之",
    "X51n0832_001:0827b19": "境不實。故不能生識。",
    "X51n0832_001:0827b20": "第二月相若爾。何因有斯相現。",
    "X51n0832_001:0827b21": "此問二月是假。同於總聚。總聚之法。極微所成。方",
    "X51n0832_001:0827b22": "知是假。二月假相。何因而有。",
    "X51n0832_001:0827b23": "根損害故。若時眼根。由翳等害。損其明德。遂即從斯",
    "X51n0832_001:0827b24": "損害根處。見二月生。非實境故。",
    "X51n0832_001:0827c01": "此答明二月生因。乃虗妄非實。即本論云。如眼錯",
    "X51n0832_001:0827c02": "亂。見第二月。彼無實。體不能生故。",
    "X51n0832_001:0827c03": "由此二月。縱有彼相。然非斯境。如第二月。縱令此識",
    "X51n0832_001:0827c04": "有彼相狀。由不生故。不名斯境。",
    "X51n0832_001:0827c05": "合喻以明縱許之意。先明喻體。後以喻合法。由此",
    "X51n0832_001:0827c06": "二月。縱有彼相。然非斯境者。是明二月之體虗妄。",
    "X51n0832_001:0827c07": "非五識所緣。如第二月。至不名斯境者。以喻合和",
    "X51n0832_001:0827c08": "合之法。體非實故。既不可名生識之因。安得又為",
    "X51n0832_001:0827c09": "所緣之境。",
    "X51n0832_001:0827c10": "此由非實事。有性等總聚。不是識之生因。非實性故。",
    "X51n0832_001:0827c11": "牒釋他宗轉計之意。破非生因。謂由前非其極微",
    "X51n0832_001:0827c12": "實事。即轉計有性等總聚。此不實事。縱有不是生",
    "X51n0832_001:0827c13": "識之因。且縱許為所緣之境。故本論云。如是和合。",
    "X51n0832_001:0827c14": "於眼等識。無有緣義。",
    "X51n0832_001:0827c15": "如第二月。由斯方立非因性故。不是所緣。還如二月。",
    "X51n0832_001:0827c16": "將破能生所緣之執。故合一喻以通妨。",
    "X51n0832_001:0827c17": "又復將此第二月喻。於彼相因。應知說其不定之過。",
    "X51n0832_001:0827c18": "復由識義理成就故。過是相違。",
    "X51n0832_001:0827c19": "此明言陳意許之意。謂此月喻。於總相處。但顯不",
    "X51n0832_001:0827c20": "定生識之過。容有可緣境相。此言陳也。若由唯識",
    "X51n0832_001:0827c21": "義理成就。彼所緣之情亦遣矣。故云。過是相違。意",
    "X51n0832_001:0827c22": "許之宗。如斯而已。△三縱許所緣竟。下四雙支全",
    "X51n0832_001:0827c23": "破。",
    "X51n0832_001:0827c24": "復緣眼識。不緣青等聚集極微。為由彼體。非生性故。",
    "X51n0832_001:0828a01": "如餘根識。此喻共許。故不別言。第二月喻。非實事故。",
    "X51n0832_001:0828a02": "應知此是於非因性。而成立之。如所說之。縱有相性。",
    "X51n0832_001:0828a03": "然非彼境。斯言復是非彼因義。",
    "X51n0832_001:0828a04": "此總破外色。必不能為所緣緣義。復緣眼識。至非",
    "X51n0832_001:0828a05": "生性故者。此兩句。明非因。不得為所緣。上緣字。因",
    "X51n0832_001:0828a06": "也。由也。下緣字。是識緣境義。問。復由眼識。不緣青",
    "X51n0832_001:0828a07": "黃赤白。總聚極微者。何也。答云。為由彼青黃赤白。",
    "X51n0832_001:0828a08": "總聚極微體。非是能生眼識性故。如餘根識。至不",
    "X51n0832_001:0828a09": "別言者。謂耳等識。不能緣色相者人所共知。是謂",
    "X51n0832_001:0828a10": "共許。此喻眼識非青等所生。而不緣青等者。如餘",
    "X51n0832_001:0828a11": "識不緣色相為境。亦非色相所生。第二月喻。至於",
    "X51n0832_001:0828a12": "非因性而成立之者。以喻外色非實。但以不能生",
    "X51n0832_001:0828a13": "識而立之。此單縱也。如所說之。至非彼因義者。結",
    "X51n0832_001:0828a14": "牒上文。雙奪之意。謂如上不能生識之所說。縱有",
    "X51n0832_001:0828a15": "和合相。然非彼識境。斯言。即上如所說之。縱有相",
    "X51n0832_001:0828a16": "性。然非彼境之言。故云。復是非彼因義。不得為所",
    "X51n0832_001:0828a17": "緣耳。",
    "X51n0832_001:0828a18": "若言無有第二月者。如何現見有二相生。",
    "X51n0832_001:0828a19": "前以月喻總聚是假。不能生識。故問月何因生。知",
    "X51n0832_001:0828a20": "其是假。今以月喻總聚是假。非五識境。故問既許",
    "X51n0832_001:0828a21": "非境。如何現見。",
    "X51n0832_001:0828a22": "謂從內布功能差別。均其次已。似相之識。而便轉生。",
    "X51n0832_001:0828a23": "猶如夢時。見有境起。由此令似。妄作斯解。於其月處。",
    "X51n0832_001:0828a24": "乘更覩餘。",
    "X51n0832_001:0828b01": "答明二月之相非眼識所緣。乃意識虗妄分別相",
    "X51n0832_001:0828b02": "現。謂從內布功能差別者。由眼根損害。有差別故。",
    "X51n0832_001:0828b03": "均其次已者。是先損根。後現月。似相之識。而便轉",
    "X51n0832_001:0828b04": "生者。謂相似二月相貌之識。轉變生起第二月相。",
    "X51n0832_001:0828b05": "豈謂實有耶。猶如夢時。見有境起者。喻意識所見",
    "X51n0832_001:0828b06": "二月之境。由此令似妄作斯解者。謂相似月之意",
    "X51n0832_001:0828b07": "識。妄分別有二月相生。於其月處。乘更覩餘者。謂",
    "X51n0832_001:0828b08": "乘月喻。即知所餘。和合之境。亦是意識所緣。何定",
    "X51n0832_001:0828b09": "執為眼識之境耶。",
    "X51n0832_001:0828b10": "諸有說云。而於眼識雙現之時。此二次第。難印定故。",
    "X51n0832_001:0828b11": "將作同時。於斯二種相貌之後。意識便云。我見月之",
    "X51n0832_001:0828b12": "第二月也。或復有云。於共許月。數有錯亂。由根損故。",
    "X51n0832_001:0828b13": "此引二師之言。以證第二月相。是意識所緣。諸有",
    "X51n0832_001:0828b14": "說云至將作同時者。謂眼見二月。真假難分。將作",
    "X51n0832_001:0828b15": "同時。亦難印定。此非眼識所取之境明矣。於斯二",
    "X51n0832_001:0828b16": "種。至第二月者。此引意識虗妄計度。以明月相。非",
    "X51n0832_001:0828b17": "五識境。或復有云。至由根損故者。謂共許第二月",
    "X51n0832_001:0828b18": "數有錯亂。數者。頻頻有無義。皆由根損故耳。此又",
    "X51n0832_001:0828b19": "引亂意識。以證第二月相。實非五識所緣。",
    "X51n0832_001:0828b20": "若望不許外境之宗。如斯眾見。但是妄執。",
    "X51n0832_001:0828b21": "此引正宗。總破心外有法。但是妄執。都無實義。",
    "X51n0832_001:0828b22": "由非眼識所緣。無間引生意識。能於一時雙變二相。",
    "X51n0832_001:0828b23": "作如斯解見二月耶。又於聲等緣彼之識。不知其次。",
    "X51n0832_001:0828b24": "應有二聲等見。同時起耶。好眼之人。意識次第。尚多",
    "X51n0832_001:0828c01": "難解。何況依於色根之識。測其差別。便成多有二相",
    "X51n0832_001:0828c02": "等見一旃達羅。若時離識許實有者。斯乃何勞妄增",
    "X51n0832_001:0828c03": "二月。而言於數有其錯亂。",
    "X51n0832_001:0828c04": "此設難比例而結破之。由非眼識。至見二月耶者。",
    "X51n0832_001:0828c05": "意謂由我破汝眼識不能緣二月相。莫得汝將意",
    "X51n0832_001:0828c06": "識見二月相。就作如斯解。為眼見二月耶。例難云。",
    "X51n0832_001:0828c07": "又於聲等緣彼之識。本不知有二聲次第時。應有",
    "X51n0832_001:0828c08": "二聲等見。同時起耶。又比例云。好眼之人。揑目生",
    "X51n0832_001:0828c09": "月。意識於此月處。真妄次第。尚多難解。何況依於",
    "X51n0832_001:0828c10": "色根之識。於其月處。測其真妄。前後差別。便成多",
    "X51n0832_001:0828c11": "有二相等見一旃達羅。旃達羅者。此云月。意謂眼",
    "X51n0832_001:0828c12": "識不能於一月上。有二相等見。而言二相等見一",
    "X51n0832_001:0828c13": "月者。皆西域倒語。結前意云。若於雙現二月相時。",
    "X51n0832_001:0828c14": "即許離識是實有者。斯乃何勞前引二師。妄增其",
    "X51n0832_001:0828c15": "說。彼言第二月。及數有錯亂。俱非實義故。何執為",
    "X51n0832_001:0828c16": "實有。△四雙支全破竟。通上三別破和合竟。下四",
    "X51n0832_001:0828c17": "總結二執。",
    "X51n0832_001:0828c18": "論曰。故外二事。於所緣緣。互闕一支。俱不應理。",
    "X51n0832_001:0828c19": "釋曰。離識之外。執有二種極微總聚。此皆闕其一分",
    "X51n0832_001:0828c20": "義故。又如所說。能立能斥。道理力故。以之為境。成不",
    "X51n0832_001:0828c21": "相應。闕一分故。自體相現。及能生性。具斯二分。方是",
    "X51n0832_001:0828c22": "所緣。於極微處。即闕初支。於第二邊。便亡第二。若如",
    "X51n0832_001:0828c23": "是者。如向所論二種過失。重更收攝。令使無差。",
    "X51n0832_001:0828c24": "總結前二種過。自體相現者。是初支。及能生性者。",
    "X51n0832_001:0829a01": "為第二。故云於極微處。即闕初支。是極微無自體",
    "X51n0832_001:0829a02": "相現。闕所緣也。於第二邊。便亡第二。是和合無能",
    "X51n0832_001:0829a03": "生之性。闕生因也。復結云。若如是者。如向所論二",
    "X51n0832_001:0829a04": "種過失。重更收攝。令使無差。此乃警其勿犯耳。△",
    "X51n0832_001:0829a05": "四總結二執竟。通上一舉標中二執別破竟。下二",
    "X51n0832_001:0829a06": "舉二種轉計別破分二。一執極微體中具和合分",
    "X51n0832_001:0829a07": "二。一牒彼執詞。推明轉計之意。",
    "X51n0832_001:0829a08": "論曰。有執色等各有多相。於中一分是現量境。故諸",
    "X51n0832_001:0829a09": "極微相資各有一和集相。此相實有。各能發生似已",
    "X51n0832_001:0829a10": "相識。故與五識作所緣緣。此亦非理。所以者何。",
    "X51n0832_001:0829a11": "　和集如堅等　　設於眼等識　　是緣非所緣",
    "X51n0832_001:0829a12": "　許極微相故",
    "X51n0832_001:0829a13": "如堅等相雖是實有。於眼等識。容有緣義。而非所緣。",
    "X51n0832_001:0829a14": "眼等識上。無彼相故。色等極微諸和集相。理亦應爾。",
    "X51n0832_001:0829a15": "彼俱執為極微相故。",
    "X51n0832_001:0829a16": "釋曰。有說集相者。於諸極微處。各有集相。即此集塵",
    "X51n0832_001:0829a17": "而有相現。隨其所有多少極微。此皆實有。在極微處。",
    "X51n0832_001:0829a18": "有總聚相。生自相識。實有性故。應是所緣。斯乃雙支",
    "X51n0832_001:0829a19": "皆是有故。",
    "X51n0832_001:0829a20": "此牒他宗轉計之意。謂前論主於極微邊。許有能",
    "X51n0832_001:0829a21": "生因。於和合邊。許有所緣境。若以二法單為所緣",
    "X51n0832_001:0829a22": "緣者。則有各闕一支之過。今合二法為所緣緣。雙",
    "X51n0832_001:0829a23": "支皆有故。他意謂眾微合聚。而有和合相現者。是",
    "X51n0832_001:0829a24": "極微體上具有和集德相。所以合聚時。方有相現。",
    "X51n0832_001:0829b01": "故本論云。於中一分是現量境。此指極微。體上本",
    "X51n0832_001:0829b02": "具和集之相。為現量境。故轉計云。於諸極微處。各",
    "X51n0832_001:0829b03": "有集相。謂諸極微體上。各各具有總聚相故。即此",
    "X51n0832_001:0829b04": "集塵而有相現者。許有所緣境。隨其所有多少極",
    "X51n0832_001:0829b05": "微。此皆實有者。許有能生因。故結云。在極微處。有",
    "X51n0832_001:0829b06": "總聚相。生自相識。實有性故。應是所緣。斯乃雙支",
    "X51n0832_001:0829b07": "皆是有故。",
    "X51n0832_001:0829b08": "此即於前所有成立。求進無由。為聚集相。即是極微。",
    "X51n0832_001:0829b09": "為不爾耶。",
    "X51n0832_001:0829b10": "此護法師。推外宗轉計之情。自以為然矣。",
    "X51n0832_001:0829b11": "由諸境義有眾多相。即此諸微許有微狀。亦有集相。",
    "X51n0832_001:0829b12": "如何得令二相。共居一事。為應理乎。",
    "X51n0832_001:0829b13": "此明他宗將實有之境。以例極微和合之相轉計。",
    "X51n0832_001:0829b14": "論主牒計破之。先牒計。由外諸境有眾多相。汝即",
    "X51n0832_001:0829b15": "將此諸微。許有極微狀。亦有和集相。次破云。如何",
    "X51n0832_001:0829b16": "得令二相。共居一事。兩存其相為理乎。",
    "X51n0832_001:0829b17": "有眾多相。凡諸有色合聚之物。皆以地等四大為性。",
    "X51n0832_001:0829b18": "彼皆自性有勝功能。青美等相。隨事隨根。而為了別。",
    "X51n0832_001:0829b19": "即此於其眾多相處。極微之處。有總集相。即將此相。",
    "X51n0832_001:0829b20": "為眼等識。所行境故。是現量性。",
    "X51n0832_001:0829b21": "牒釋上意有眾多相者。牒上由諸境義有眾多相",
    "X51n0832_001:0829b22": "一句而釋之。釋云。凡諸有色合聚之物者。即色香",
    "X51n0832_001:0829b23": "味觸四塵也。皆以地等四大為性者。謂外四塵之",
    "X51n0832_001:0829b24": "法。皆以地水火風四大為性。彼皆自性有勝功能",
    "X51n0832_001:0829c01": "者。亦指四大功能。青美等相者。即四大所變青黃",
    "X51n0832_001:0829c02": "赤白美惡等相。隨事隨根而為了別者。是隨根塵",
    "X51n0832_001:0829c03": "相對而緣。即眼見色。耳聞於聲等。此下推比例之",
    "X51n0832_001:0829c04": "情。即此於其眾多相處。極微之處有總集相者。謂",
    "X51n0832_001:0829c05": "彼見此眾多相。知是四大為性。彼就妄計極微體",
    "X51n0832_001:0829c06": "上。具有總集之相。即將此相為眼等識所行境故。",
    "X51n0832_001:0829c07": "是現量性者。謂真實極微體上。既具和集之相。此",
    "X51n0832_001:0829c08": "相亦是實有。實有之法。是現量性。即將此相為眼",
    "X51n0832_001:0829c09": "等識所緣緣。△一牒彼執詞。推明轉計之意竟。下",
    "X51n0832_001:0829c10": "二展轉引喻。難破勝劣之情。",
    "X51n0832_001:0829c11": "若如是者。於諸微處識有聚相。何不言之。塵有聚相。",
    "X51n0832_001:0829c12": "何不言識有聚相耶。所以復云。然於微處有總聚相。",
    "X51n0832_001:0829c13": "即以此言為其方便。亦顯識有極微總相。若爾。一一",
    "X51n0832_001:0829c14": "極微有此相者。何故復云總集相也。",
    "X51n0832_001:0829c15": "此翻覆推徵。就計難破。若如是者。謂他宗若執極",
    "X51n0832_001:0829c16": "微自體具總聚相。而為眼等識所行境。難云。於諸",
    "X51n0832_001:0829c17": "微處生眼等識。亦應有總聚相。何不言之。復難云。",
    "X51n0832_001:0829c18": "塵有聚相。何不言識有聚相耶。謂塵之聚相。既可",
    "X51n0832_001:0829c19": "言。則識之聚相。亦可見矣。復徵他意。所以復云。然",
    "X51n0832_001:0829c20": "於微處有總聚相。即以此言為其方便。亦顯識有",
    "X51n0832_001:0829c21": "極微總相。謂以方便。顯根識有極微總相。得作所",
    "X51n0832_001:0829c22": "緣緣義。下就他計破云。若爾。一一極微有此相者。",
    "X51n0832_001:0829c23": "何故復云總集相也。謂一一極微有此自相。何故",
    "X51n0832_001:0829c24": "於極微體上。復云總集相。既以極微為相。則總集",
    "X51n0832_001:0830a01": "相不可得。若以總集為相。則極微相又不可得。此",
    "X51n0832_001:0830a02": "二不可並存耳。",
    "X51n0832_001:0830a03": "色聚眾多。極微分別。是論所許。此即是其總聚性故。",
    "X51n0832_001:0830a04": "不是實有。如前已陳。何勞重述有別意趣。縱令實事",
    "X51n0832_001:0830a05": "別別體殊。然此相狀。但於集處更相藉故。而可了知。",
    "X51n0832_001:0830a06": "說觀集相。更無餘矣。",
    "X51n0832_001:0830a07": "此言他宗轉計。濫同第二計義。色聚眾多者。即和",
    "X51n0832_001:0830a08": "合相。極微分別者。即極微體分各別。是論所許者。",
    "X51n0832_001:0830a09": "謂此二種。原是論中縱許之法。此即是其總聚性",
    "X51n0832_001:0830a10": "故。至何勞重述有別意趣者。謂不實之法。前已陳",
    "X51n0832_001:0830a11": "過。不勞重述別趣。縱令實事。至更無餘矣者。謂極",
    "X51n0832_001:0830a12": "微之體。縱具集相。然欲觀者。必得和集一處。更互",
    "X51n0832_001:0830a13": "相藉。而可了知。說觀集相。無過於此矣。若謂一法",
    "X51n0832_001:0830a14": "體上。兩存其相。豈非妄計乎。",
    "X51n0832_001:0830a15": "又復設使諸有極微合聚為性。然而一事有其勝劣。",
    "X51n0832_001:0830a16": "隨事觀之。且如蒼色是其地界。如是等說。誠為應理。",
    "X51n0832_001:0830a17": "縱許如是。如極赤物。初生起時。多事皆強。遂無容矣。",
    "X51n0832_001:0830a18": "依容有處。作此譸議。",
    "X51n0832_001:0830a19": "此推他宗轉計。設喻以破之。又復設使諸有極微",
    "X51n0832_001:0830a20": "合聚為性者。是舉外宗以極微體上。具合聚性。然",
    "X51n0832_001:0830a21": "而一事有其勝劣。隨事觀之者。彼以勝劣為然。遮",
    "X51n0832_001:0830a22": "前眼識不見極微。及具和集之過。故引喻云。且如",
    "X51n0832_001:0830a23": "蒼色是其地界。此出喻體。謂且將地界觀之。但見",
    "X51n0832_001:0830a24": "蒼蒼之色。則知地界。彼以蒼色為勝。地界為劣矣。",
    "X51n0832_001:0830b01": "如是等說。誠為應理者。結彼勝劣等言。自謂義理",
    "X51n0832_001:0830b02": "切當。縱許如是者。是護法師且許如此。下設喻破",
    "X51n0832_001:0830b03": "云。如極赤物。初生起時。此舉喻體。多事皆強。遂無",
    "X51n0832_001:0830b04": "容矣者。容字義。受也。隱也。謂赤物初生時。其餘多",
    "X51n0832_001:0830b05": "事皆強。遂無隱其初生赤物。依容有處。作此譸議",
    "X51n0832_001:0830b06": "者。譸。誑也。謂有一處赤物生時。而能含受容隱。使",
    "X51n0832_001:0830b07": "其不見。許汝作此勝劣之言譸議。謂此他宗。以極",
    "X51n0832_001:0830b08": "微為劣。以和合為勝。以勝隱劣。不必求見極微。故",
    "X51n0832_001:0830b09": "護法師。以赤物喻極微雖劣。而多事皆強勝。特不",
    "X51n0832_001:0830b10": "能隱。此破他宗既執兩存其相。又不可以勝劣為",
    "X51n0832_001:0830b11": "救耳。",
    "X51n0832_001:0830b12": "若爾如何說諸極微。非根所見。又復如何唯有如知",
    "X51n0832_001:0830b13": "能見極微。",
    "X51n0832_001:0830b14": "此他宗反引大乘中二義為問。若爾。如何說諸極",
    "X51n0832_001:0830b15": "微非根所見。謂若以赤物之喻求見極微。汝大乘",
    "X51n0832_001:0830b16": "中何言諸極微體。非眼根之識所見。又復如何唯",
    "X51n0832_001:0830b17": "有如知能見極微者。謂汝大乘中。又言唯有意識",
    "X51n0832_001:0830b18": "觀察極微。如知能見者。是意識分別妄見耳。",
    "X51n0832_001:0830b19": "由其塵相非是識義。非是依根識之境界。故曰非根。",
    "X51n0832_001:0830b20": "非根之義。獨是如知之所觀察。復如何理。現見極微。",
    "X51n0832_001:0830b21": "塵形不覩。如堅性等。如堅潤等。於彼青等。縱有其事。",
    "X51n0832_001:0830b22": "非是眼等識之境界。根之功能。各決定故。塵亦如是。",
    "X51n0832_001:0830b23": "無違共許。豈非顯微。無其堅性。由別體故。此對宗法。",
    "X51n0832_001:0830b24": "許其十處。但是大種。斯言無過。然此已陳。",
    "X51n0832_001:0830c01": "答上問意。復引喻以明之。由其塵相非是識義者。",
    "X51n0832_001:0830c02": "謂極微之相。不是根識體上變帶之義。非是依根",
    "X51n0832_001:0830c03": "識之境界者。謂既非變帶之法。豈是根識境界。故",
    "X51n0832_001:0830c04": "曰非根者。結答非根之問。非根之義。獨是如知之",
    "X51n0832_001:0830c05": "所觀察者。答上如知能見極微之問。復如何理現",
    "X51n0832_001:0830c06": "見極微者。此破他宗前執極微為所緣。極微既是",
    "X51n0832_001:0830c07": "觀察想相之法。有何道理。現見極微。上答二問。下",
    "X51n0832_001:0830c08": "引喻明。塵形不覩。如堅性等者。此牒本論中不許",
    "X51n0832_001:0830c09": "所緣之意。論中頌云。和集如堅等。設於眼等識。是",
    "X51n0832_001:0830c10": "緣非所緣。許極微相故。和集如堅等者。謂他宗計",
    "X51n0832_001:0830c11": "極微體上。具有和集之相。論主以如堅等破之。堅",
    "X51n0832_001:0830c12": "等。即堅濕煖動四性。乃四大之種子。亦非眼等識",
    "X51n0832_001:0830c13": "所見。故論主縱云。設於眼等識。是緣非所緣。許極",
    "X51n0832_001:0830c14": "微相故。謂縱許他宗執極微體具和集相。此相即",
    "X51n0832_001:0830c15": "是極微。既是極微。原只許為生識緣。不得作所緣",
    "X51n0832_001:0830c16": "境。故云。許極微相故。如堅潤等。於彼青等。縱有其",
    "X51n0832_001:0830c17": "事。非眼等識之境界。此護法師。明性相二色。俱非",
    "X51n0832_001:0830c18": "眼等所緣。謂堅等變為青等色時。不唯堅等自性",
    "X51n0832_001:0830c19": "非眼等識所緣。縱是青美等有形色相。亦非眼等",
    "X51n0832_001:0830c20": "識之境界。根之功能各決定故者。謂青等之色。容",
    "X51n0832_001:0830c21": "許眼緣。而非耳鼻可取者。根之功能不忒耳。塵亦",
    "X51n0832_001:0830c22": "如是。無違共許。豈非顯微者。塵即極微。亦如堅性",
    "X51n0832_001:0830c23": "非眼所取。他宗以勝劣之理推之。謂極微不可眼",
    "X51n0832_001:0830c24": "見。此共許之意。豈不顯極微非眼所見乎。無其堅",
    "X51n0832_001:0831a01": "性。由別體故者。謂眼識上無堅性。與眼識上無極",
    "X51n0832_001:0831a02": "微有別。極微但是妄情所計。不同堅性種子實有。",
    "X51n0832_001:0831a03": "此對宗法。許其十處。但是大種者。謂此唯識宗中。",
    "X51n0832_001:0831a04": "原許堅潤等性為能變。根塵十處為所變。能變即",
    "X51n0832_001:0831a05": "是種子。所變即是相分。以種子相分唯心所現。故",
    "X51n0832_001:0831a06": "云斯言無過者。不同他宗妄計心外有法之過。此",
    "X51n0832_001:0831a07": "根塵法。從因緣生。元不離識。故言無過。然此已陳",
    "X51n0832_001:0831a08": "者。謂此能所變性。於上有眾多相章中。已陳其詞",
    "X51n0832_001:0831a09": "矣。△二展轉引喻。難破勝劣之情竟。通上一執極",
    "X51n0832_001:0831a10": "微體中具和合竟。下二執和合體即是極微分三。",
    "X51n0832_001:0831a11": "一牒彼執詞。推明泛然妄計。",
    "X51n0832_001:0831a12": "論曰。執眼等識。能緣極微諸和集相。復有別生。",
    "X51n0832_001:0831a13": "　瓶甌等覺相　　彼執應無別　　非形別故別",
    "X51n0832_001:0831a14": "　形別非實故",
    "X51n0832_001:0831a15": "瓶甌等物。大小等者。能成極微。多少同故。緣彼覺相。",
    "X51n0832_001:0831a16": "應無差別。若謂彼形物相別故。覺相別者。理亦不然。",
    "X51n0832_001:0831a17": "瓨等別形。惟在瓶等假法上有。非極微故。彼不應執",
    "X51n0832_001:0831a18": "極微亦有差別形相。所以者何。",
    "X51n0832_001:0831a19": "　極微量等故　　形別惟在假　　析彼至極微",
    "X51n0832_001:0831a20": "　彼覺定捨故",
    "X51n0832_001:0831a21": "非瓶甌等能成極微。有形量別。捨微圓相。故知別形。",
    "X51n0832_001:0831a22": "在假非實。又形別物。析至極微。彼覺定捨。非青等物。",
    "X51n0832_001:0831a23": "析至極微。彼覺可捨。由此形別惟世俗有。非如青等。",
    "X51n0832_001:0831a24": "亦在實物。是故五識所緣緣體。非外色等。其理極成。",
    "X51n0832_001:0831b01": "釋曰。汝瓨甌等覺者。汝如是證者。於瓨及甌。便成根",
    "X51n0832_001:0831b02": "覺相似而觀。於其自境識不差故。復由根覺隨現有",
    "X51n0832_001:0831b03": "境而相生故。識境不別。",
    "X51n0832_001:0831b04": "此牒他宗第二轉計。前以二事單計。論主立二比",
    "X51n0832_001:0831b05": "量次第破後。即轉計真實極微。體具和集之相。雙",
    "X51n0832_001:0831b06": "顯二法皆有。故論中復以和集如堅等之偈破之。",
    "X51n0832_001:0831b07": "今又轉計和集之體。即是極微。即本論云。執眼等",
    "X51n0832_001:0831b08": "識。能緣極微諸和集相。復有別生。故論中又以瓶",
    "X51n0832_001:0831b09": "甌等覺相之偈破之。此中云。汝瓨甌等覺者。此舉",
    "X51n0832_001:0831b10": "所執事體。下推所計情狀。汝如是證者。於瓨及甌。",
    "X51n0832_001:0831b11": "便成根覺相似而觀。謂汝以此事證成。根識雖依",
    "X51n0832_001:0831b12": "極微引生。相似瓨甌。即以瓨甌為境觀之。於其自",
    "X51n0832_001:0831b13": "境識不差故者。謂各自境。與所生識。決不差別。復",
    "X51n0832_001:0831b14": "由根覺隨現有境而相生故。識境不別者。謂不獨",
    "X51n0832_001:0831b15": "於瓨甌邊得生根識。隨所有境。則似境之根識亦",
    "X51n0832_001:0831b16": "生。根識既生。亦與境相不別。",
    "X51n0832_001:0831b17": "如何得知。由匪於其瓨甌等處眾微有別。而此言說。",
    "X51n0832_001:0831b18": "此設問答。以明妄計。如何得知者。問上泛然妄計",
    "X51n0832_001:0831b19": "之意。答云。由匪於其瓨甌等處。眾微有別。而此言",
    "X51n0832_001:0831b20": "說。謂彼不於瓨甌處。審其眾微之體。有別無別。而",
    "X51n0832_001:0831b21": "泛然虗妄言說。△一牒彼執詞。推明泛然妄計竟。",
    "X51n0832_001:0831b22": "下二展轉引喻。難破極微無別。",
    "X51n0832_001:0831b23": "然諸極微。以總聚相。而為其境。固非於彼瓨等自體",
    "X51n0832_001:0831b24": "了別之時。於眾多聚體。有片別。彼之實事相貌之外。",
    "X51n0832_001:0831c01": "無別積聚體可得故。緣彼根識。便成相狀無有差殊。",
    "X51n0832_001:0831c02": "由此方成於塵自體。是所緣性。復非於彼無別相處。",
    "X51n0832_001:0831c03": "覆審之緣。異解性故。",
    "X51n0832_001:0831c04": "此順所計而難破之。然諸極微。以總聚相而為其",
    "X51n0832_001:0831c05": "境。固非於彼瓨等自體了別之時。於眾多聚體有",
    "X51n0832_001:0831c06": "片別者。此兩句。順彼執情。謂他宗執極微生識。以",
    "X51n0832_001:0831c07": "總聚相為境。其總聚與了別識。無片分有別。固然",
    "X51n0832_001:0831c08": "如此。既順己。復難云。彼之實事。至是所緣性者。謂",
    "X51n0832_001:0831c09": "極微實事之外。無別積聚瓨甌體故。緣彼根識。便",
    "X51n0832_001:0831c10": "似極微相狀而生。由此方成於極微自體。是所緣",
    "X51n0832_001:0831c11": "性。今推極微之體不顯。瓨甌之相無實。安得對瓨",
    "X51n0832_001:0831c12": "甌假相。審觀極微自體。為生緣耶。所以破云。復非",
    "X51n0832_001:0831c13": "於彼無別相處。覆審之緣。無別相處。謂極微無有",
    "X51n0832_001:0831c14": "差別形相。覆審之緣。謂極微之體。被瓨甌蓋覆。若",
    "X51n0832_001:0831c15": "欲求見極微。必是詳審卜度為緣。故責云。異解性",
    "X51n0832_001:0831c16": "故。",
    "X51n0832_001:0831c17": "如緣青等若相殊故。所言殊者。相謂形狀布置有殊。",
    "X51n0832_001:0831c18": "於其瓨甌胭腹底等。殊異狀故。由境有別。覺乃遂殊。",
    "X51n0832_001:0831c19": "誠為應理。無如是事。非於根識所觀境處。極微有殊。",
    "X51n0832_001:0831c20": "然此總聚。是三佛栗底。而此總聚。非根識境。此已斥",
    "X51n0832_001:0831c21": "破。復非非境有別。而令識相有殊。可為應理。",
    "X51n0832_001:0831c22": "此推他宗轉計。復破識相有殊。如緣青等。是引喻。",
    "X51n0832_001:0831c23": "若相殊故。至覺乃遂殊。是轉計。所言殊者下三句。",
    "X51n0832_001:0831c24": "是釋相殊。謂所緣境相。安布有別。瓨。音缸。長頸瓶",
    "X51n0832_001:0832a01": "也。胭。瓶頸也。腹。瓶腹也。底。瓶足也。瓶雖是一。而胭",
    "X51n0832_001:0832a02": "等各別。故他宗轉計云。由境有別。覺乃遂殊耳。誠",
    "X51n0832_001:0832a03": "為應理者。牒執意。無如是事者。是破詞。非於根識",
    "X51n0832_001:0832a04": "所觀境處。極微有殊者。顯極微無別。然此下。破總",
    "X51n0832_001:0832a05": "聚是假。三佛栗底。即三摩鉢底。此云假。謂此總聚",
    "X51n0832_001:0832a06": "是假有法。而此總聚非根識境。此已斥破者。謂此",
    "X51n0832_001:0832a07": "假有法。非是根識境。前第二月喻。已破其非矣。復",
    "X51n0832_001:0832a08": "非非境有別。而令識相有殊。可為應理者。此三句。",
    "X51n0832_001:0832a09": "破極微無別。不能生差別之識。非境有別者。即無",
    "X51n0832_001:0832a10": "別境也。謂極微境無別。何得以無別境。而令所生",
    "X51n0832_001:0832a11": "識。有其差別耶。故本論云。瓨等別形。唯在瓶等假",
    "X51n0832_001:0832a12": "法上有。非極微故。",
    "X51n0832_001:0832a13": "復如何知諸極微處。別狀非有(此是外人問上破意)。極微形相。",
    "X51n0832_001:0832a14": "無別異故(此總答問意。下託物例顯)。凡諸事物。有支分者。必有別",
    "X51n0832_001:0832a15": "狀。於方處轉。",
    "X51n0832_001:0832a16": "方處轉。即方位布列。此託外有支分之物。必有別",
    "X51n0832_001:0832a17": "狀。例顯極微一體。無別狀故。",
    "X51n0832_001:0832a18": "然諸極微。體無方分。至窮極處。斯即何曾得有形別。",
    "X51n0832_001:0832a19": "於瓨甌等。縱令事別。而極微性。曾無有殊。斯乃一體",
    "X51n0832_001:0832a20": "無增減故。是故定知於總聚處。非實物有。凡有方隅",
    "X51n0832_001:0832a21": "布列形狀。皆非根識所行之境。",
    "X51n0832_001:0832a22": "例顯極微無方分義。然諸極微。至斯即何曾得有",
    "X51n0832_001:0832a23": "形別者。謂極微之體。無別相故。故本論云。彼不應",
    "X51n0832_001:0832a24": "執極微。亦有差別形相。於瓨甌等。至無增減故者。",
    "X51n0832_001:0832b01": "謂所對瓨甌雖別。而極微亦何曾有增減差別之",
    "X51n0832_001:0832b02": "相。是故定知於總聚處。非實物有者。釋成總聚雖",
    "X51n0832_001:0832b03": "有形別。而非實物。不能為根識境。故下結云。凡有",
    "X51n0832_001:0832b04": "方隅等。△二展轉引喻。難破極微無別竟。下三通",
    "X51n0832_001:0832b05": "釋前義。結破異見非理。",
    "X51n0832_001:0832b06": "上來如此眾多詰責。意欲顯其有別相故。",
    "X51n0832_001:0832b07": "由他宗欲顯極微有別。故上來有眾多詰責之詞。",
    "X51n0832_001:0832b08": "瓨甌等覺。非以別事為所緣境。猶若蘇佉毒佉情矣。",
    "X51n0832_001:0832b09": "此牒前執瓨甌等義責之。瓨甌等覺。非以別事為",
    "X51n0832_001:0832b10": "所緣境。別事即瓨甌。謂所對瓨甌。而生瓨甌相似",
    "X51n0832_001:0832b11": "之識。不以瓨甌別事為境。意許極微為境。生差別",
    "X51n0832_001:0832b12": "識。故責云。猶若蘇佉毒佉情矣。蘇佉。此云樂。毒佉。",
    "X51n0832_001:0832b13": "此云苦。謂苦樂本空。皆眾生情想顛倒妄計。極微",
    "X51n0832_001:0832b14": "和合本不生識。而他宗計以生識者。亦顛倒妄計",
    "X51n0832_001:0832b15": "之情矣。",
    "X51n0832_001:0832b16": "然而極微是不別境。即是彰其非彼境性。",
    "X51n0832_001:0832b17": "此中雖言極微不別。意在破彼瓨甌非境。",
    "X51n0832_001:0832b18": "若相殊故。方言殊者。此言意顯。向云非以不別之事",
    "X51n0832_001:0832b19": "而為境者。是立已成。彼意說言。極微為境。其實無殊。",
    "X51n0832_001:0832b20": "然為形相別。故別也。",
    "X51n0832_001:0832b21": "牒本論中。若謂彼形物。相別故。覺相別者之意。推",
    "X51n0832_001:0832b22": "他宗轉計。若相殊故。方言殊者。謂由瓨甌形別。覺",
    "X51n0832_001:0832b23": "相亦殊。護法師。推他意云。此言。意顯向云非以不",
    "X51n0832_001:0832b24": "別之事。而為境者。是立已成。謂前和合章中。不以",
    "X51n0832_001:0832c01": "不別極微為境。是以和合為境。而論主縱許有所",
    "X51n0832_001:0832c02": "緣性。故曰。是立已成。彼意說言下。護法師。推彼轉",
    "X51n0832_001:0832c03": "計。如文。",
    "X51n0832_001:0832c04": "極微無殊。我亦共許。是立已成。由諸極微量無別故。",
    "X51n0832_001:0832c05": "此顯殊事是其別境。答非已成或可。",
    "X51n0832_001:0832c06": "牒上無殊之意。明轉計殊事為境。極微無殊。我亦",
    "X51n0832_001:0832c07": "共許者。是論中原許極微為生因。故云是立已成。",
    "X51n0832_001:0832c08": "由諸極微量無別故。此顯殊事是其別境者。牒他",
    "X51n0832_001:0832c09": "宗自許極微不別。轉計瓨甌別境。答非已成或可",
    "X51n0832_001:0832c10": "者。是護法師。評彼執意。以前量所立極微。有已成。",
    "X51n0832_001:0832c11": "非已成。二義。許有因性。是已成。不許所緣。是非已",
    "X51n0832_001:0832c12": "成。今顯殊事為境。以答極微非已成之所緣。或可。",
    "X51n0832_001:0832c13": "此明諸根之識。於瓨甌等。無有極微。相狀性故。非是",
    "X51n0832_001:0832c14": "所緣。猶如餘識。餘識謂意。或餘根識。但緣青時。無黃",
    "X51n0832_001:0832c15": "相故。於諸極微。雖體眾多。無差別故。而諸根識。差別",
    "X51n0832_001:0832c16": "相故。斯乃共成非塵狀性。",
    "X51n0832_001:0832c17": "結前三節所論。復引喻決之。此明諸根之識。至非",
    "X51n0832_001:0832c18": "是所緣者。謂極微之體。既無別狀。縱有瓨甌等別。",
    "X51n0832_001:0832c19": "俱非根識所緣。猶如餘識。餘識謂意。或餘根識。但",
    "X51n0832_001:0832c20": "緣青時。無黃相故。此四句。牒喻中識境各決定義。",
    "X51n0832_001:0832c21": "但緣青時。無黃相者。謂且如眼識。緣青色時。其青",
    "X51n0832_001:0832c22": "不能為黃色。此境之決定也。即青色為眼識所取。",
    "X51n0832_001:0832c23": "於耳等識必不能緣。此識亦決定矣。於諸極微。雖",
    "X51n0832_001:0832c24": "體眾多。無差別故。而諸根識。差別相故者。謂極微",
    "X51n0832_001:0833a01": "無別。不能供諸識所取。識性各別故耳。斯乃共成",
    "X51n0832_001:0833a02": "非塵狀性者。以此節之意。亦共成極微非有差別",
    "X51n0832_001:0833a03": "相狀。",
    "X51n0832_001:0833a04": "頌於極微差別之言。同前問答。若其總聚。許覆相已",
    "X51n0832_001:0833a05": "形非實境。理方可成。如斯勝理。是應成立。若言離極",
    "X51n0832_001:0833a06": "微如是等。如離彼者。彼覺便無故。猶如軍等。此言瓨",
    "X51n0832_001:0833a07": "等是非實義。由非實事。此顯餘宗。諸非不實皆非捨",
    "X51n0832_001:0833a08": "彼相違事也。如於聲等。青覺非有。此形相別。是覆相",
    "X51n0832_001:0833a09": "有。以其瓨等為境性故。",
    "X51n0832_001:0833a10": "牒本論中頌詞解釋。頌云。極微量等故。形別惟在",
    "X51n0832_001:0833a11": "假。析彼至極微。彼覺定捨故。同前問答者。前章云。",
    "X51n0832_001:0833a12": "復如何知。諸極微處。別狀非有。問也。極微形相。無",
    "X51n0832_001:0833a13": "別異故。答也。若其總聚。許覆相已。形非實境。理方",
    "X51n0832_001:0833a14": "可成。此釋前二句頌。謂若彼知極微量等。相無差",
    "X51n0832_001:0833a15": "別。乃總聚之形盖覆。而總聚之形。是假非實。此正",
    "X51n0832_001:0833a16": "理也。故云。如斯正理。是應成立。若言離極微如是",
    "X51n0832_001:0833a17": "等。如離彼者。彼覺便無故。猶如軍等。此釋後二句",
    "X51n0832_001:0833a18": "頌。離即析也。謂若形別。所生覺相亦差別者。析彼",
    "X51n0832_001:0833a19": "影相至極微時。所生覺相決定無有。故自釋云。此",
    "X51n0832_001:0833a20": "言瓨等是非實義。由非實事。至皆非捨彼相違事",
    "X51n0832_001:0833a21": "者。總結他宗非實事。非不實事。皆有相違之過。非",
    "X51n0832_001:0833a22": "實事者。即瓨等。非不實事。即極微。謂由瓨等有相",
    "X51n0832_001:0833a23": "違過。即顯極微。亦有相違過。以瓨等不實。不得為",
    "X51n0832_001:0833a24": "所緣緣。則極微雖實。亦不得為所緣緣耳。如於聲",
    "X51n0832_001:0833b01": "等青覺非有者。喻上相違義。聲等。即色外四塵。青",
    "X51n0832_001:0833b02": "覺。唯約眼識。以聲等四塵。望於眼識。是相違義。喻",
    "X51n0832_001:0833b03": "彼所執極微總聚。望於根識。亦是相違。此形相別。",
    "X51n0832_001:0833b04": "是覆相有。以其瓨等為境性故者。釋成相違不生",
    "X51n0832_001:0833b05": "識義。謂此瓨甌之形雖別。是覆極微實相而有。實",
    "X51n0832_001:0833b06": "相既覆。何得引生差別之識。識不生者。汝以假有",
    "X51n0832_001:0833b07": "瓨等別形為境性。故不能生。",
    "X51n0832_001:0833b08": "雖引眾多異見道理。而竟不能顯其極微實事之體。",
    "X51n0832_001:0833b09": "有其差別。",
    "X51n0832_001:0833b10": "結破異見。如文可知。△三通釋前義。結破異見非",
    "X51n0832_001:0833b11": "理竟。通上一破彼執竟。下二明自宗分二。一釋內",
    "X51n0832_001:0833b12": "境。",
    "X51n0832_001:0833b13": "論曰。彼所緣緣。豈全不有。非全不有。若爾云何。",
    "X51n0832_001:0833b14": "　內色如外現　　為識所緣緣　　許彼相在識",
    "X51n0832_001:0833b15": "　及能生識故",
    "X51n0832_001:0833b16": "外境雖無。而有內色似外境現。為所緣緣。許眼等識。",
    "X51n0832_001:0833b17": "帶彼相起及從彼生。具二義故。此內境相。既不離識。",
    "X51n0832_001:0833b18": "如何俱起。能作識緣。",
    "X51n0832_001:0833b19": "　決定相隨故　　俱時亦作緣　　或前為後緣",
    "X51n0832_001:0833b20": "　引彼功能故",
    "X51n0832_001:0833b21": "境相與識。定相隨故。雖俱時起。亦作識緣。因明者說。",
    "X51n0832_001:0833b22": "若此與彼。有無相隨。雖俱時生。而亦得有因果相故。",
    "X51n0832_001:0833b23": "或前識相。為後識緣。引本識中。生似自果功能令起。",
    "X51n0832_001:0833b24": "不違理故。若五識生。惟緣內色。如何亦說眼等為緣。",
    "X51n0832_001:0833c01": "　識上色功能　　名五根應理　　功能與境色",
    "X51n0832_001:0833c02": "　無始互為因",
    "X51n0832_001:0833c03": "以能發識。比知有根。此但功能。非外所造。故本識上",
    "X51n0832_001:0833c04": "五色功能。名眼等根。亦不違理。功能發識。理無別故。",
    "X51n0832_001:0833c05": "在識在餘。雖不可說。而外諸法。理非有故。定應許此",
    "X51n0832_001:0833c06": "在識非餘。此根功能。與前境色。從無始際。展轉為因。",
    "X51n0832_001:0833c07": "謂此功能。至成熟位。生現識上五內境色。此內境色。",
    "X51n0832_001:0833c08": "復能引起異熟識上。五根功能。根境二色。與識一異。",
    "X51n0832_001:0833c09": "或非一異。隨樂應說。如是諸識。唯內境相。為所緣緣。",
    "X51n0832_001:0833c10": "理善成立。",
    "X51n0832_001:0833c11": "釋曰。據內境體。謂立自宗所緣之事。若也總撥無所",
    "X51n0832_001:0833c12": "緣境。便有違世自許宗過。四種緣性。於經說故。",
    "X51n0832_001:0833c13": "據內境體。即陳那菩薩所立相分色。謂立自宗所",
    "X51n0832_001:0833c14": "緣之事者。乃護法菩薩之釋詞。若也總撥無所緣",
    "X51n0832_001:0833c15": "境。便有違世自許宗過者。謂唯言唯識。是總撥無",
    "X51n0832_001:0833c16": "所緣。所以自宗立萬法唯識者。不無萬法。彰萬法",
    "X51n0832_001:0833c17": "唯心所現耳。世人共知五識緣五塵境。自宗亦許",
    "X51n0832_001:0833c18": "有四緣生八識之說。若總撥無所緣境。是二過之",
    "X51n0832_001:0833c19": "所不免。故云四種緣性。於經說故。四種。謂親因緣。",
    "X51n0832_001:0833c20": "所緣緣。增上緣。等無間緣。緣義。詳於唯識論中。茲",
    "X51n0832_001:0833c21": "不繁引。",
    "X51n0832_001:0833c22": "此中內聲。為顯不離於識。而有所緣。言境體者。是所",
    "X51n0832_001:0833c23": "取分。是識變為境相之義。",
    "X51n0832_001:0833c24": "此釋內境二字。以彼執外。故有內名。而言內者。顯",
    "X51n0832_001:0834a01": "不離識。有所緣義。內境之體。即相分色。以從本識",
    "X51n0832_001:0834a02": "變為境相。所取義成。",
    "X51n0832_001:0834a03": "然在識外。別分而住。將以為境。違世之過。如前尚在。",
    "X51n0832_001:0834a04": "此明內境。亦與世相違。然在識他下。謂外宗計極",
    "X51n0832_001:0834a05": "微和合。是心外之法。故云然在識外。別分而住。將",
    "X51n0832_001:0834a06": "以為境下。謂今將內色為境。而世人不許有內境。",
    "X51n0832_001:0834a07": "即與世相違。如前不立所緣。便有違世之過。故云",
    "X51n0832_001:0834a08": "尚在。",
    "X51n0832_001:0834a09": "由諸世俗。共許於境。在外而住。應云如外。此不離識。",
    "X51n0832_001:0834a10": "其所取分。如外而現。云我見境。生其慢想。實此為因。",
    "X51n0832_001:0834a11": "如於眼識。現其髮等。",
    "X51n0832_001:0834a12": "此釋如外現義。由諸世俗。至此不離識者。謂世人",
    "X51n0832_001:0834a13": "共許境在外住。論主云內境。如外境顯現。其內境",
    "X51n0832_001:0834a14": "實不離識。故云如外者。為遮違世之過。實不即外。",
    "X51n0832_001:0834a15": "其所取分。謂由相分色上。有所緣功能。故名所取。",
    "X51n0832_001:0834a16": "如外而現者。彼執心外實有色境。故言內色。如外",
    "X51n0832_001:0834a17": "色現。云我見境。生其慢想者。釋如外現義。謂前五",
    "X51n0832_001:0834a18": "識。帶淨色根。依浮塵根。對五塵時。必有第六意識",
    "X51n0832_001:0834a19": "同起緣境。安立名言。云我見境。或生慢想。此皆意",
    "X51n0832_001:0834a20": "識計度分別。非五識義。實此為因者。謂雖內色作",
    "X51n0832_001:0834a21": "所緣境。而亦實是生識之因。如於眼識現其髮等",
    "X51n0832_001:0834a22": "者。以喻內色如外現義。謂目勞者。則見毛輪現於",
    "X51n0832_001:0834a23": "燈上。雖似外現於燈。而實目勞而有。以喻色雖似",
    "X51n0832_001:0834a24": "外。實不離於能變之心。",
    "X51n0832_001:0834b01": "外境雖無。謂實無其在外之境。非了性故。以理究尋。",
    "X51n0832_001:0834b02": "不可了其自體定在於外。縱令許彼實有外相。然非",
    "X51n0832_001:0834b03": "識緣。非彼相性。故非極微相現。如似外相顯現之時。",
    "X51n0832_001:0834b04": "此即是其所緣緣也。彼相相應故。",
    "X51n0832_001:0834b05": "本論中云。外境雖無。而有內色。似外境現。為所緣",
    "X51n0832_001:0834b06": "緣。今護法師牒此三句意釋之。外境雖無。此是牒",
    "X51n0832_001:0834b07": "論文一句。釋云。謂實無其在外之境。非了性故。了",
    "X51n0832_001:0834b08": "性者。是明了其境。為了性。謂若實無外境。以何為",
    "X51n0832_001:0834b09": "所緣。而名了其境。以理究尋。不可了其自體定在",
    "X51n0832_001:0834b10": "於外者。謂以唯識之理推究。則不可以外色為境。",
    "X51n0832_001:0834b11": "是許內色作所緣緣。縱令許彼實有外相。然非識",
    "X51n0832_001:0834b12": "緣。非彼相性。故非極微相現者。牒彼餘乘前計極",
    "X51n0832_001:0834b13": "微。原是妄心分別。實無相狀當情。所以破云。縱令",
    "X51n0832_001:0834b14": "汝許極微。實有外相顯現。然非五識所緣。以彼極",
    "X51n0832_001:0834b15": "微。非是引生五識相性。故非極微相現。得作前五",
    "X51n0832_001:0834b16": "識境。已上釋外境雖無。此下結顯相分色。如似外",
    "X51n0832_001:0834b17": "相顯現之時。此即是共所緣緣也。彼相相應故。此",
    "X51n0832_001:0834b18": "中結詞。即本論云。而有內色。似外境現。為所緣緣",
    "X51n0832_001:0834b19": "之義。",
    "X51n0832_001:0834b20": "由若與相理相應故者。此即是此。如因性等。由與自",
    "X51n0832_001:0834b21": "相理相應故。復顯所緣差別體相。如云識有彼相故",
    "X51n0832_001:0834b22": "等。明不假藉外事為境。如情所計。境相隨生。",
    "X51n0832_001:0834b23": "牒釋上章彼相相應故一句。以明所緣緣義。由若",
    "X51n0832_001:0834b24": "與相理相應故者。是牒上句。此即是此者。謂相分",
    "X51n0832_001:0834c01": "色有二功能。此是能生。此是所緣。故曰此即是此。",
    "X51n0832_001:0834c02": "如因性下。釋上此即是此之意。如因性等。等於所",
    "X51n0832_001:0834c03": "緣。此句總標。由與自相理相應故。謂由所生識。與",
    "X51n0832_001:0834c04": "相分理。相似生故。方是生因。復顯所緣。差別體相",
    "X51n0832_001:0834c05": "者。謂五識生。即將相分為五塵境。故云復顯差別",
    "X51n0832_001:0834c06": "體相。如云識有彼相故等。是引若識有彼相。彼是",
    "X51n0832_001:0834c07": "此之境之義。而證之。明不假藉外事為境者。結成",
    "X51n0832_001:0834c08": "內色。不依外事。如情所計。境相隨生。此以喻明。謂",
    "X51n0832_001:0834c09": "情識計度。則有獨影境相。隨識轉生。喻相分色。與",
    "X51n0832_001:0834c10": "識同起。故不假藉外色為境。",
    "X51n0832_001:0834c11": "又情所計。若離於識。非外有故。此之境相。元不離識。",
    "X51n0832_001:0834c12": "由此名為內境相也。",
    "X51n0832_001:0834c13": "釋喻以明內境相分。又情所計。若離於識。非外有",
    "X51n0832_001:0834c14": "故者。謂喻中若離能計之識。則隨生之境。非外有",
    "X51n0832_001:0834c15": "故。亦是境不離識。此之境相。元不離識。由此名為",
    "X51n0832_001:0834c16": "內境相者。謂法中相分境。與識元不相離。故此名",
    "X51n0832_001:0834c17": "焉。△一釋內境竟。下二辨差別。",
    "X51n0832_001:0834c18": "此中內聲言不離識。本無其外。望誰為內。及從此生。",
    "X51n0832_001:0834c19": "有此方生。或可從此。由第六五。識有別故。由非離境",
    "X51n0832_001:0834c20": "得有其識。是故有此。方乃識生。不言第五。二法合故。",
    "X51n0832_001:0834c21": "明其所緣道理合故。顯能立也。此即但以共相之境。",
    "X51n0832_001:0834c22": "為其能立。",
    "X51n0832_001:0834c23": "釋成內聲。復顯法喻有差別義。此中內聲。至及從",
    "X51n0832_001:0834c24": "此生者。謂他宗所執心外有法。是故論主顯不離",
    "X51n0832_001:0835a01": "識。說有內名。外法若無。內亦不立。故云本無其外。",
    "X51n0832_001:0835a02": "望誰為內。及從此內而生識耶。有此方生下。正明",
    "X51n0832_001:0835a03": "差別。本論云。帶彼相起。及從彼生。是明所緣緣也。",
    "X51n0832_001:0835a04": "帶彼相起。明有所緣。及從彼生。明生識緣。今以此",
    "X51n0832_001:0835a05": "字換彼彼字。故云有此方生。謂此相分。定先有故。",
    "X51n0832_001:0835a06": "方乃識生。見分雖亦定有。但識生時。相分別故。或",
    "X51n0832_001:0835a07": "可從此者。謂前喻中情計境生。是從此相。染識而",
    "X51n0832_001:0835a08": "生。故云從此。言或可者。以從字義。有相從。從生之",
    "X51n0832_001:0835a09": "別。若是相分與識同起。是相從義。若獨影境。唯依",
    "X51n0832_001:0835a10": "相分染識變現。即從相分而得生起。是從生義。由",
    "X51n0832_001:0835a11": "第六五義有別故者。謂前五相分。實有種生。名實",
    "X51n0832_001:0835a12": "性境。第六相分。染外相生。名獨影境。故有差別。先",
    "X51n0832_001:0835a13": "釋前五正意云。由非離境。得有其識者。謂不離相",
    "X51n0832_001:0835a14": "分境。而得識所緣。是故有此。方乃識生者。謂有此",
    "X51n0832_001:0835a15": "相分境。方乃引生識。不言第五者。即前第五聲意。",
    "X51n0832_001:0835a16": "謂不以異品。作言陳意許。二法合故者。謂一相分",
    "X51n0832_001:0835a17": "上。已有能生所緣二義。故不待立比量而自知矣。",
    "X51n0832_001:0835a18": "明其所緣道理合故。顯能立者。釋上二法合故之",
    "X51n0832_001:0835a19": "意。此即但以共相之境。為其能立者。謂許能生所",
    "X51n0832_001:0835a20": "緣共相。必是內境。方可成立。",
    "X51n0832_001:0835a21": "若差別者。其仳若南。不緣外事。於其夢位。以為顯示。",
    "X51n0832_001:0835a22": "如說二種。為一能立。識有彼相。復是識生。緣此二用。",
    "X51n0832_001:0835a23": "方成一量。",
    "X51n0832_001:0835a24": "釋前差別意。若差別者。牒前差別名。梵語仳若南",
    "X51n0832_001:0835b01": "此云識蘊。即意識。不緣外事。於其夢位以為顯示",
    "X51n0832_001:0835b02": "者。謂夢中緣境。不是外事。亦可顯示為內境相。如",
    "X51n0832_001:0835b03": "說二種為一能立者。謂如說言。若識有彼相及彼",
    "X51n0832_001:0835b04": "是此之境。彼說一相分上。有二功能。名為二種。識",
    "X51n0832_001:0835b05": "有彼相。復是識生者。謂夢中識有夢境相。其夢境",
    "X51n0832_001:0835b06": "相。復是識生。緣此二用。方成一量者。緣。由也。謂由",
    "X51n0832_001:0835b07": "有此二種用故。方成內境一比量義。",
    "X51n0832_001:0835b08": "且復縱許有其內相。但觀外境妄有相故。言無他相。",
    "X51n0832_001:0835b09": "如情計境生。其領受境之相狀。列在於內。將為應理。",
    "X51n0832_001:0835b10": "如何是彼一分。得作同生之緣。其所取分。離識無故。",
    "X51n0832_001:0835b11": "斯之一分。復還生識。便成自體相違之過。復還是彼",
    "X51n0832_001:0835b12": "一分性故。如能取分。斯乃便成匪能生性。但由外相",
    "X51n0832_001:0835b13": "染識而生。此即相分與識同起。非二同時。有因果性。",
    "X51n0832_001:0835b14": "如牛兩角。又匪於其不異之事。同在一時。以同伴聲",
    "X51n0832_001:0835b15": "而合說之。亦非於識。別說有境。",
    "X51n0832_001:0835b16": "此破差別所有之內相。不同相分內相義。且復縱",
    "X51n0832_001:0835b17": "許有其內相者。謂且許有夢中境相。但觀外境妄",
    "X51n0832_001:0835b18": "有相故。言無他相者。謂曾觀外境。於夢心變現。故",
    "X51n0832_001:0835b19": "言無他。如情計境生者。復以喻明。其領受境之相",
    "X51n0832_001:0835b20": "狀。列在於內。將為應理者。謂外境染識所生。將為",
    "X51n0832_001:0835b21": "實有相分之理。如何是彼一分。得作同生之緣者。",
    "X51n0832_001:0835b22": "謂若將夢境。許有能生所緣二用。唯得一分所緣",
    "X51n0832_001:0835b23": "境。如何又為生識緣。其所取分。離識無故者。此破",
    "X51n0832_001:0835b24": "無所緣義。謂夢位境。唯是夢中意識所變。若離意",
    "X51n0832_001:0835c01": "識。則所取境相自無矣。斯之一分復還生識。便成",
    "X51n0832_001:0835c02": "自體相違之過者。謂夢中境相。元是識所變起。何",
    "X51n0832_001:0835c03": "得反生能變之識耶。若不能生識。還是一分所緣",
    "X51n0832_001:0835c04": "境。故云。復還是彼一分性故。如能取分。所乃便成",
    "X51n0832_001:0835c05": "匪能生性者。此破識不能生義。謂以夢中境相為",
    "X51n0832_001:0835c06": "所緣緣者。境從識生。安得以境先有。反生能取之",
    "X51n0832_001:0835c07": "識耶。但由外相染識而生者。此言夢境不實如此。",
    "X51n0832_001:0835c08": "此即相分與識同起者。結前差別意。前謂及從此",
    "X51n0832_001:0835c09": "生。是本論中帶彼相起。此夢境相。正喻相分與識",
    "X51n0832_001:0835c10": "同起。但以夢境。不能引生於識為過。故下連起三",
    "X51n0832_001:0835c11": "難。一難云。非二同時有因果性。如牛兩角。謂此夢",
    "X51n0832_001:0835c12": "境。非如見相二事同時。有引生識為因。所生之識",
    "X51n0832_001:0835c13": "為果。如牛兩角。各皆實有。二難云。又匪於其不異",
    "X51n0832_001:0835c14": "之事。同在一時。以同伴聲。而合說之。謂夢境相又",
    "X51n0832_001:0835c15": "不似其相分。與識原是不異之事。同在一時。以同",
    "X51n0832_001:0835c16": "伴不離之聲。而合說之。三難云。亦非於識。別說有",
    "X51n0832_001:0835c17": "境。謂夢境相。依識妄見。亦非內色。與能緣識。各別",
    "X51n0832_001:0835c18": "實有。",
    "X51n0832_001:0835c19": "斯乃如何名同伴性(問上見相同時之意)。理實如是。然由相狀",
    "X51n0832_001:0835c20": "差別力故。猜卜為異而表宣之。由有見分相分之殊。",
    "X51n0832_001:0835c21": "遂將此識而有差別。",
    "X51n0832_001:0835c22": "答上問意。以明唯識之理本同。然由業力而顯差",
    "X51n0832_001:0835c23": "別。理實如是者。答同伴之問。問意。謂大乘既立唯",
    "X51n0832_001:0835c24": "識為宗。何言同伴。若言同者。是有其二法矣。故此",
    "X51n0832_001:0836a01": "答云。理本無二。實唯識爾。然由相狀差別力故者。",
    "X51n0832_001:0836a02": "謂藏識體上現起同伴二分。故云差別。猜卜為異",
    "X51n0832_001:0836a03": "而表宣之者。謂識生二法。元未有名。惟聖者推詳",
    "X51n0832_001:0836a04": "卜度。為見相異。而表宣之。由有見分相分之殊。遂",
    "X51n0832_001:0836a05": "將此識而有差別者。謂藏識之體。元一真如。由現",
    "X51n0832_001:0836a06": "見相之殊。即顯藏識出生差別。雖有二分差別。元",
    "X51n0832_001:0836a07": "從一識體生。識體離染。即是真如。故曰。三界唯心。",
    "X51n0832_001:0836a08": "萬法唯識。",
    "X51n0832_001:0836a09": "若如是者。緣性亦應但是所執。非分別事。有自性體。",
    "X51n0832_001:0836a10": "斯乃應成非真緣性。此罔相違。",
    "X51n0832_001:0836a11": "此外難也。謂若實是唯識理。但由猜卜立見相名",
    "X51n0832_001:0836a12": "者。即汝大乘所立相分。但是分別妄執。豈分別妄",
    "X51n0832_001:0836a13": "執之事。得有自性體耶。既無自性。則汝相分非真",
    "X51n0832_001:0836a14": "緣性。自既非真。前破極微總聚為相違者。是所罔",
    "X51n0832_001:0836a15": "矣。",
    "X51n0832_001:0836a16": "由其緣義。於餘所執差別之境。亦共許之。如等無間",
    "X51n0832_001:0836a17": "滅。同分之識為斷割時。此識亦以四種多緣而為緣",
    "X51n0832_001:0836a18": "也。",
    "X51n0832_001:0836a19": "此答必有真緣性義。由其緣義。於餘所執差別之",
    "X51n0832_001:0836a20": "境亦共許之者。謂由內有生識緣義。故於外執極",
    "X51n0832_001:0836a21": "微之境。亦共許之。極微不能生識。而況且共許。豈",
    "X51n0832_001:0836a22": "內相分真能生識。而自無緣義乎。如等無間滅。同",
    "X51n0832_001:0836a23": "分之識為斷割時者。謂等無間緣。不引生意識與",
    "X51n0832_001:0836a24": "五識同時。斷割者。是分離不共之意。謂此五識。縱",
    "X51n0832_001:0836b01": "無意識同時。自亦有四種多緣。安得獨無所緣緣",
    "X51n0832_001:0836b02": "也。",
    "X51n0832_001:0836b04": "觀所緣緣論釋記(終)"
}