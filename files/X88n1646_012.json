{
    "X88n1646_012:0203c18": "居士傳十二",
    "X88n1646_012:0203c20": "江劉張司馬李元萬朱二吳彭高傳",
    "X88n1646_012:0203c21": "江含潔名[糸*丕]。濟陽考城人。父蒨。為梁光祿大夫。含潔",
    "X88n1646_012:0203c22": "年十三。父病眼。含潔侍疾。將期月衣不解帶。夜夢一",
    "X88n1646_012:0203c23": "僧云。患眼者飲慧眼水必差。其叔父祿與草堂寺智",
    "X88n1646_012:0203c24": "者法師善。往訪之。智者曰。無量壽經云。慧眼見真。能",
    "X88n1646_012:0204a01": "度彼岸。蒨乃同智者啟聞。捨同夏縣界牛屯里宅為",
    "X88n1646_012:0204a02": "寺。乞賜嘉名。敕曰。慧眼是五眼之一。可以慧眼為名。",
    "X88n1646_012:0204a03": "寺成。泄故井水。清洌異常。乃悟所夢。取水洗眼。並以",
    "X88n1646_012:0204a04": "煑藥而病遂差。南康王為南州。召含潔為主簿。含潔",
    "X88n1646_012:0204a05": "頗好老莊。尤善佛義。不樂仕進。及父卒。廬於墓。頃之",
    "X88n1646_012:0204a06": "亦卒(梁書)。",
    "X88n1646_012:0204a07": "劉士烜名霽。平原人。梁天監中起家奉朝請。尋為建",
    "X88n1646_012:0204a08": "康正。引疾歸。母明氏寢疾。士烜年已五十。晝夜侍閱",
    "X88n1646_012:0204a09": "七旬。誦觀音經數至萬徧。夜夢一僧謂曰。夫人筭盡。",
    "X88n1646_012:0204a10": "君精誠篤至。當延數旬耳。後六十餘日乃亡。居喪廬",
    "X88n1646_012:0204a11": "墓。有雙白鶴翔於廬。服未終亦卒(梁書)。",
    "X88n1646_012:0204a12": "張孝始名元。河北芮城人。祖成。仕周。假平陽郡守。父",
    "X88n1646_012:0204a13": "延儁。歷州郡功曹主簿。孝始性仁孝。敬信佛法。兒時",
    "X88n1646_012:0204a14": "見村陌間有棄狗子者。收養之。其叔父怒之曰。何用",
    "X88n1646_012:0204a15": "為。對曰。有生之類。莫不重其性命。天生之而人棄之。",
    "X88n1646_012:0204a16": "非其道也。見而不収是不仁也。其祖喪明三年。孝始",
    "X88n1646_012:0204a17": "年十六。晝夜誦佛經禮拜祈福。後讀藥師經。見盲者",
    "X88n1646_012:0204a18": "得視之言。遂請七僧然七燈七日七夜轉藥師經。唱",
    "X88n1646_012:0204a19": "言。元為孫不孝。使祖喪明。今以燈光普施法界。願祖",
    "X88n1646_012:0204a20": "目復明。元罪深重。願瞎元眼。至第七日。夢一老翁以",
    "X88n1646_012:0204a21": "金鎞刮其祖目。後三日。祖目果明。縣博士楊軏等上",
    "X88n1646_012:0204a22": "其孝行。詔表其門(北史)。",
    "X88n1646_012:0204a23": "司馬喬卿河內人。唐永徽中官揚州戶曹。遭母喪。毀",
    "X88n1646_012:0204a24": "瘠刺胸前血寫金剛經一卷。所居廬上生芝草二莖。",
    "X88n1646_012:0204b01": "經九日。長尺有八寸。綠莖朱盖。日瀝汁一升。食之味",
    "X88n1646_012:0204b02": "如蜜。盡而復生。如是數四。一時士大夫多傳異之(法苑",
    "X88n1646_012:0204b03": "珠林)。",
    "X88n1646_012:0204b04": "李觀隴西人。顯慶中寓滎陽。遭父喪。刺血寫金剛般",
    "X88n1646_012:0204b05": "若心經．隨願往生經各一卷。異香發於院。郁然連日。",
    "X88n1646_012:0204b06": "香及其鄰　(法苑珠林○按此李觀與唐書所載字元賓者。先後相懸。法喜志．金湯錄合為一人。",
    "X88n1646_012:0204b07": "非也)。",
    "X88n1646_012:0204b08": "元紫芝名德秀。河南人。開元中登進士第。母喪。廬墓",
    "X88n1646_012:0204b09": "側。食無鹽酪。藉無茵席。刺血繪像寫佛經。已而官魯",
    "X88n1646_012:0204b10": "山令。歲滿携一縑駕柴車還。愛陸渾山水。居焉。家無",
    "X88n1646_012:0204b11": "僕妾。歲饑。或日一爨。酌酒鼓琴自娛。生六十年未甞",
    "X88n1646_012:0204b12": "識女色。天寶十三年卒(唐書)。",
    "X88n1646_012:0204b13": "萬敬儒合肥人。親亡。廬墓側十八年。刺血寫佛經。斷",
    "X88n1646_012:0204b14": "手二指輒復生。宣宗表其家。改所居曰成孝鄉(佛法金湯)。",
    "X88n1646_012:0204b15": "朱康叔名壽昌。揚州天長人。以父蔭為將作監。宋治",
    "X88n1646_012:0204b16": "平中。歷官知閬州廣德軍。康叔七歲。父官長安出其",
    "X88n1646_012:0204b17": "母劉氏嫁民間。康叔既仕。念母行四方。求之飲食罕",
    "X88n1646_012:0204b18": "御酒肉。每於佛前灼臂燒頂刺血寫經。冀遂其志。熙",
    "X88n1646_012:0204b19": "寧初棄官入秦。與家人訣。誓不見母不復還。行次同",
    "X88n1646_012:0204b20": "州得焉。康叔念報母恩。欲度眾苦。觀諸教門。切近周",
    "X88n1646_012:0204b21": "至。莫如梁武所著懺法。然其文繁旨秘。觀者不能盡",
    "X88n1646_012:0204b22": "了。乃更為韵語。使一切人歌詠讚歎俱獲福利。蘇子",
    "X88n1646_012:0204b23": "贍為說偈曰。長者失母。常自念言。母本生我。我生母",
    "X88n1646_012:0204b24": "去。有我無母。不如無我。誓以此生。出生入死。母若不",
    "X88n1646_012:0204c01": "見。我亦隨盡。在眾人中。猶如狂人。終日皇皇。四十餘",
    "X88n1646_012:0204c02": "年。乃見其母。我初不記。母之長短。大小肥瘠。云何一",
    "X88n1646_012:0204c03": "見。便知是母。母子天性。自然冥契。如磁石針。不謀而",
    "X88n1646_012:0204c04": "合。我未見母。不求何獲。既見母已。即無所求。諸佛子",
    "X88n1646_012:0204c05": "等。歌咏懺文。既懺罪已。當求佛道。如我所說。作求母",
    "X88n1646_012:0204c06": "觀。尋起通判河中。居數年。母卒。涕泣失明。有白烏集",
    "X88n1646_012:0204c07": "其墓上。後知鄂州代。還卒於家(東坡文集．東都事略)。",
    "X88n1646_012:0204c08": "吳璋江南吳江人。母陸氏。當明永樂中以孀婦選給",
    "X88n1646_012:0204c09": "內廷。母與焉。宣德中隨淮王就封韶州。璋往求之。舟",
    "X88n1646_012:0204c10": "中供觀音大士像。日夕哀禱。願必見母。中途下痢。遇",
    "X88n1646_012:0204c11": "一僧療之獲瘳。既至。韶淮王已徙饒州。復徒步往饒。",
    "X88n1646_012:0204c12": "足指膚裂臥野寺中。復遇一道人塗以藥。立起過嶺。",
    "X88n1646_012:0204c13": "蛇嚙其足仆於地。復見前道人再塗以藥。乃如故。一",
    "X88n1646_012:0204c14": "夕宿孤村。有婦奔之。不納。方雪。急走出門。入一古廟",
    "X88n1646_012:0204c15": "前。道人迎。笑謂曰。子其賢哉。出餅啗之。天明至饒訪",
    "X88n1646_012:0204c16": "母。果在。乃啟王乞奉母歸。不許。復以死自誓。而後許",
    "X88n1646_012:0204c17": "之(大慈錄)。",
    "X88n1646_012:0204c18": "吳君平淅江桐鄉人。生明萬歷間。少孤。長而業儒。館",
    "X88n1646_012:0204c19": "於靈隱寺。每念父母。涕泣如初喪。有僧謂言。欲報親",
    "X88n1646_012:0204c20": "恩。莫如寫佛經。君平然之。食淡四十九日。刺胸前血",
    "X88n1646_012:0204c21": "寫金剛經一卷。既畢。僧俗聚觀。驗創痕。凡十有一。皆",
    "X88n1646_012:0204c22": "合掌歎曰。希有事也。但補闕真言未寫。奈何。君平復",
    "X88n1646_012:0204c23": "刺胸出血補之。其夜夢父母立雲中謂曰。賴爾寫經",
    "X88n1646_012:0204c24": "功德。我二人已得生淨土矣。佛憫爾誠。且[田/廾]爾一善",
    "X88n1646_012:0205a01": "童子。是年果生子。數月後。與以肉食輒閉口不食。君",
    "X88n1646_012:0205a02": "平亦遂長齋誦經終其身(金剛持驗記)。",
    "X88n1646_012:0205a03": "彭信宇名有源。湖廣益陽人。少奉觀音大士。日誦諸",
    "X88n1646_012:0205a04": "經以祈親壽。父疾亟。刲臂肉和藥以進。尋愈。父歿母",
    "X88n1646_012:0205a05": "亦病疽發於掌。夜夢見大士謂曰。汝母壽盡。若得人",
    "X88n1646_012:0205a06": "肝服之。猶可救也。晨起視母。母方思食羊肝。信宇曰。",
    "X88n1646_012:0205a07": "天啟之矣。至夜禱於大士。持刀刺胸。血湧膜開。至五",
    "X88n1646_012:0205a08": "六刺。砉然心出。緣心得肺。緣肺得肝。而信宇痛且絕",
    "X88n1646_012:0205a09": "矣。頃之蘇。呼其妻煑肝進母。母食之而甘。病尋已。然",
    "X88n1646_012:0205a10": "其肺既出。不復収。眾為禱於大士。大士見夢曰。是孝",
    "X88n1646_012:0205a11": "子肺。収之無難。但世無孝子。欲出之百日令眾徧見",
    "X88n1646_012:0205a12": "之耳。却後百日。肺既収。創合如故(明文偶鈔)。",
    "X88n1646_012:0205a13": "高彚旃名世泰。江南無錫人。崇禎中舉進士。官禮部",
    "X88n1646_012:0205a14": "郎中。出為湖廣提學。秩滿歸。母李氏精修淨土。無疾",
    "X88n1646_012:0205a15": "而逝。彚旃日跪柩前誦妙法蓮華經。越三虞。庭中枯",
    "X88n1646_012:0205a16": "蘭忽榮。一莖三華。內外純白。有聚沙居士者異其事。",
    "X88n1646_012:0205a17": "推論之曰。高子之感斯瑞也。有二因焉。一者世間孝",
    "X88n1646_012:0205a18": "子。但知榮名利養生事死哀。世緣牽率。多生父母眷",
    "X88n1646_012:0205a19": "屬積骨如須彌山。積淚成大海水。沉沒生死洄淵。不",
    "X88n1646_012:0205a20": "克自出。高子當沉痛昏迷肝腸崩潰。乃能歸命法王。",
    "X88n1646_012:0205a21": "捧持妙典。下佛種於身田殘壞之中。抽法芽於火宅",
    "X88n1646_012:0205a22": "焚燒之內。以念母因緣轉而念佛念法。其自利最勝。",
    "X88n1646_012:0205a23": "二者末法士大夫少知歸心佛門。輒眩惑於邪師魔",
    "X88n1646_012:0205a24": "民。掠影宗門。抹摋經教。種植邪因違背正果。高子持",
    "X88n1646_012:0205b01": "誦契經。獲斯靈感。使末法中人信知金口所宣。龍宮",
    "X88n1646_012:0205b02": "所藏。是菩提資糧。是金剛寶藏。一字染神。萬劫不壞。",
    "X88n1646_012:0205b03": "以念母因緣。再轉而破魔網。樹法幢。其利他最勝。是",
    "X88n1646_012:0205b04": "二因緣皆從念母而生。積劫之淨因與宿生之善根。",
    "X88n1646_012:0205b05": "在愛別離苦中種子逼現。豈非五濁惡世甚難希有",
    "X88n1646_012:0205b06": "者乎。遂說偈曰。稽首妙蓮華。諸佛所宣說。若能為人",
    "X88n1646_012:0205b07": "說。乃至竊一句。即是如來遣。告報於異生。共宿摩其",
    "X88n1646_012:0205b08": "頂。法利無量數。而況有孝子。跪誦以報母。晝夜六時",
    "X88n1646_012:0205b09": "中。持誦準漏刻。雙趺印入泥。血淚積成穴。經聲哀痛",
    "X88n1646_012:0205b10": "聲。上達夜摩天。諸天相傳報。贊歎未曾有。乃遣主林",
    "X88n1646_012:0205b11": "神。示現庭中花。一叢而三莖。晶瑩如玉雪。發生凋枯",
    "X88n1646_012:0205b12": "叢。尤為奇特事。我聞諸供養。花為最勝妙。弄花生諸",
    "X88n1646_012:0205b13": "天。胎花生淨土。今於庭砌內。粲此潔白花。表是母與",
    "X88n1646_012:0205b14": "子。皆捨垢染故。我聞妙蓮華。一華具一切。十大千世",
    "X88n1646_012:0205b15": "界。微塵數蓮華。重重作主伴。以為其眷屬。又以一蓮",
    "X88n1646_012:0205b16": "華。攝入一切華。多華及餘華。一一成伴義。故知此蘭",
    "X88n1646_012:0205b17": "華。即是妙蓮華。皆是蓮眷屬。隨機而出現。如是淨妙",
    "X88n1646_012:0205b18": "華。開演戒定葉。方便為枝幹。六度為繁密。無漏法樹",
    "X88n1646_012:0205b19": "林。何憂不增長。佛說孝順果。等補處菩薩。以是十方",
    "X88n1646_012:0205b20": "佛。咸重四恩故。哀哀孝子心。供養生身佛。即名供養",
    "X88n1646_012:0205b21": "佛。佛心隨順故。孝子即身花。果花無有二。心花開敷",
    "X88n1646_012:0205b22": "時。蓮花與俱故。我願十方界。一切諸眾生。咸思報佛",
    "X88n1646_012:0205b23": "恩。誓願為孝子。孝心同佛心。諸佛所加被。十方諸孝",
    "X88n1646_012:0205b24": "子。即是微塵佛。彚旃自國變後不復出。主東林書院",
    "X88n1646_012:0205c01": "三十餘年。闡程朱之學。學者宗之。卒於家(明文偶鈔)。",
    "X88n1646_012:0205c02": "知歸子曰。經云。孝名為戒。又言。祀天地鬼神。不如孝",
    "X88n1646_012:0205c03": "其二親。或疑佛氏既已捨其家。毀其身矣。復何孝之",
    "X88n1646_012:0205c04": "云。殊不知。捨其家者盡虗空而為家者也。毀其身者",
    "X88n1646_012:0205c05": "徧法界而為身者也。故曰佛者覺也。覺也者。反始而",
    "X88n1646_012:0205c06": "合本之謂也。反始而合本。孝莫大於是。世之君子誠",
    "X88n1646_012:0205c07": "欲孝其二親。則舍佛將奚之焉。如江劉以下諸賢。其",
    "X88n1646_012:0205c08": "有以知之矣。",
    "X88n1646_012:0205c09": "汪大紳云。知歸子之於佛。可謂知之明。信之篤矣。"
}