{
    "T51n2068_006:0072a13": "法華經傳記卷第六",
    "T51n2068_006:0072a15": "諷誦勝利第八之四",
    "T51n2068_006:0072a16": "越道人一河薰雄二",
    "T51n2068_006:0072a17": "釋通慧三隋沙彌四",
    "T51n2068_006:0072a18": "僧福緣五彭子喬六",
    "T51n2068_006:0072a19": "釋慧勝七尼法空八",
    "T51n2068_006:0072a20": "釋妙蓮九釋慧生十",
    "T51n2068_006:0072a21": "釋曇義十一釋清慧十二",
    "T51n2068_006:0072a22": "建王穀十三尼妙法十四",
    "T51n2068_006:0072a23": "唐林通十五李山龍十六",
    "T51n2068_006:0072a24": "僧法賢十七釋僧智十八",
    "T51n2068_006:0072a25": "釋慧達十九女揚氏二十",
    "T51n2068_006:0072a26": "釋法道二十一北道僧二十二",
    "T51n2068_006:0072a27": "釋思約樹二十三竺長舒二十四",
    "T51n2068_006:0072a28": "越州觀音道場道人一",
    "T51n2068_006:0072a29": "[0072a29] 百濟沙門釋發正。梁天監中。負笈西渡。尋師",
    "T51n2068_006:0072b01": "學道。頗解義趣。亦修精進。在梁三十餘年。不",
    "T51n2068_006:0072b02": "能頓忘桑梓。歸本土發正自道聞他說。越州",
    "T51n2068_006:0072b03": "界山有道場。稱曰觀音。有觀音堵室故往",
    "T51n2068_006:0072b04": "視之。欀椽爛盡。而堵牆獨存之。尚有二道",
    "T51n2068_006:0072b05": "人。相要契入山。一人欲誦華嚴經。一人欲誦",
    "T51n2068_006:0072b06": "法華經。各據一谷。策作堵室。其誦華嚴者。期",
    "T51n2068_006:0072b07": "月可畢。心疑其伴。得幾就往候之。曾無一卷。",
    "T51n2068_006:0072b08": "其人語曰。期已將盡。糧食欲絕。宜及至期竟",
    "T51n2068_006:0072b09": "之。若不能念誦一部。正可誦觀世音經也。便",
    "T51n2068_006:0072b10": "還其室。於是此人心自悲痛。宿因鈍根。乃至",
    "T51n2068_006:0072b11": "心讀誦。晝夜匪懈。諳得略半。後數日。其人復",
    "T51n2068_006:0072b12": "來者為此人以實告之。其人語曰。我已誦華",
    "T51n2068_006:0072b13": "嚴矣。奈何如此觀世音之初。況逕兩三日而",
    "T51n2068_006:0072b14": "不諳乎。我若捨汝而去。則負所要。若待汝竟",
    "T51n2068_006:0072b15": "精食欲盡。既於三日不竟。理不得相待耳。將",
    "T51n2068_006:0072b16": "以明復來者矣。子其免云。此人至到悲痛倍",
    "T51n2068_006:0072b17": "前。至心誦念。纔得竟畢。明旦其人復來者語",
    "T51n2068_006:0072b18": "曰。如此觀世音之初。尚不能誦。無可奈何。",
    "T51n2068_006:0072b19": "我時捨汝而去也。此人跪曰。昨暮纔得竟",
    "T51n2068_006:0072b20": "耳。於是其人大喜。欲以相試。乃坐床誦之。三",
    "T51n2068_006:0072b21": "十卷經。一無遺落。次復此人上床誦之。始得",
    "T51n2068_006:0072b22": "發聲。即於空中。雨種種華香。華溢堵室。香聞",
    "T51n2068_006:0072b23": "遍谷。氣氳滿天。不可勝計。於是誦華嚴者。",
    "T51n2068_006:0072b24": "即下地叩頭。頭面流血。懺悔謝過。事畢欲別",
    "T51n2068_006:0072b25": "去。此人止曰。常有一老翁饋我食。子可少待",
    "T51n2068_006:0072b26": "與。久久不來。相到與者。此人欲汲水。如向",
    "T51n2068_006:0072b27": "老翁擔食參休於草下。此人怪而問曰。我伴",
    "T51n2068_006:0072b28": "適來。望得共食。有何事竄伏不饋。翁答。彼人",
    "T51n2068_006:0072b29": "者輕我若此。豈忍見乎。於是始知。是觀世音",
    "T51n2068_006:0072c01": "菩薩。即五體投地。禮拜甚至。須臾仰視。便失",
    "T51n2068_006:0072c02": "所在。此人所[貝*系]堵牆至今猶存哉。發正親所",
    "T51n2068_006:0072c03": "見焉。",
    "T51n2068_006:0072c04": "河東薰雄二",
    "T51n2068_006:0072c05": "[0072c05] 河東薰雄。少誠信佛道。蔬食數十年。貞觀中",
    "T51n2068_006:0072c06": "為大理丞。十四年春坐。為連刺史李仙童事。",
    "T51n2068_006:0072c07": "繫御史臺。于時上以為黨。心大怒使治書侍",
    "T51n2068_006:0072c08": "御史韋悰等鞫問。忽防禁嚴密。坐禁者十數",
    "T51n2068_006:0072c09": "人。大理丞李敬玄司直王。忻並連此坐。與",
    "T51n2068_006:0072c10": "雄同屋囚禁。皆被鎖牢固。雄專念誦法華經",
    "T51n2068_006:0072c11": "普門品。數日得三千遍。夜中獨座誦經。鎖忽",
    "T51n2068_006:0072c12": "自解落地。雄驚告忻玄。忻玄共視鎖仍法合",
    "T51n2068_006:0072c13": "地。其鉤亦儼然不壞。而鉤鎖相離數尺。玄等",
    "T51n2068_006:0072c14": "異之。雄恐罪責。告守者請鎖開鎖。是夜監察",
    "T51n2068_006:0072c15": "御史張守一宿直命。更開鎖。史以火燭照之。",
    "T51n2068_006:0072c16": "見鎖不開。而自然相離甚怪異。因開鎖鎖之。",
    "T51n2068_006:0072c17": "用紙封纏其鎖。書署封上而去。雄後坐誦經",
    "T51n2068_006:0072c18": "五更。鎖又解落。而有聲如人開者。雄懼又告",
    "T51n2068_006:0072c19": "忻玄。忻玄等謂。欲曉不宜請史。既明共視",
    "T51n2068_006:0072c20": "之。鉤鎖各離在地。而鎖猶合。其封署處。全固",
    "T51n2068_006:0072c21": "不動。鉤甚完密。無可開。敬玄自少及長。不",
    "T51n2068_006:0072c22": "信佛法。見其妻讀經。常謂曰。何故乃為胡神",
    "T51n2068_006:0072c23": "所媚。而讀此書耶。及見雄此事。乃深歎寤",
    "T51n2068_006:0072c24": "曰。吾乃今知。佛為大聖無有倫匹。誠不可思",
    "T51n2068_006:0072c25": "議也。時忻亦誦八菩薩名。滿三萬遍。晝鎖自",
    "T51n2068_006:0072c26": "解落。視之鎖拔伏地。雄不為異也。玄於是信",
    "T51n2068_006:0072c27": "服愧悔。既而三子俱靈。玄乃寫法華經。畫八",
    "T51n2068_006:0072c28": "菩薩像。歸依供養。臨時病篤在家。玄未問疾。",
    "T51n2068_006:0072c29": "具說其事。臨病愈攝職。問臺內官吏。與玄說",
    "T51n2068_006:0073a01": "不殊。雄亦自說其事。而精厲彌篤。雄今見存",
    "T51n2068_006:0073a02": "為盩厔令(感通錄下卷)。",
    "T51n2068_006:0073a03": "唐溜州釋通慧三",
    "T51n2068_006:0073a04": "[0073a04] 釋通慧姓虞氏。少有精勤。貞操出家作沙彌。",
    "T51n2068_006:0073a05": "蔬食苦節。專學律儀。更通律藏。二十歲受具",
    "T51n2068_006:0073a06": "足。時有相師。語通云。阿師大聰明智慧無邪",
    "T51n2068_006:0073a07": "相。唯命全短。不能繼軌。通聞此語。遂諮諸大",
    "T51n2068_006:0073a08": "德。將修何功德而得延壽。諸大德達識者共",
    "T51n2068_006:0073a09": "議。一代教中法華最大。若受持不老不死。若",
    "T51n2068_006:0073a10": "能依法受持諷誦。必得長壽。通時流議。捨戒",
    "T51n2068_006:0073a11": "律書。從師受經。即入深山。受持法華經。精勤",
    "T51n2068_006:0073a12": "諷誦。三年出山。更見前所相者云。阿師修何",
    "T51n2068_006:0073a13": "功德。得五十年壽。頓能如此。通云。前被相短",
    "T51n2068_006:0073a14": "壽。入深山諷誦法華經六千遍。若斯勝利歟。",
    "T51n2068_006:0073a15": "更無餘功德。相者歎曰。大乘功德。能延短",
    "T51n2068_006:0073a16": "壽。因此功德。遂為大德。年過九十。後實如相",
    "T51n2068_006:0073a17": "師記。",
    "T51n2068_006:0073a18": "隋開善寺沙彌四",
    "T51n2068_006:0073a19": "[0073a19] 隋朝開善寺藏公。有給仕沙彌。年十五能識",
    "T51n2068_006:0073a20": "威儀。不違人情。見者稱神情。時有河胤之。",
    "T51n2068_006:0073a21": "謂藏曰。此沙彌全無年壽。藏聞之悲愍。沙彌",
    "T51n2068_006:0073a22": "遂歸父母家。過五箇年。還投藏所。藏公生希",
    "T51n2068_006:0073a23": "奇念。對胤更告之曰。此沙彌為相改耶。答",
    "T51n2068_006:0073a24": "曰。相既改得八十年壽。藏公大歎異。語沙彌",
    "T51n2068_006:0073a25": "云。汝有何勝功德。沙彌答云。更無修功德。唯",
    "T51n2068_006:0073a26": "昔於僧坊聞一偈。所謂諸佛兩足尊知法常",
    "T51n2068_006:0073a27": "無性佛種從緣起。是故說一乘口遊諷誦。不",
    "T51n2068_006:0073a28": "知幾千萬遍。時夢。赤服官人。以一卷書自稱",
    "T51n2068_006:0073a29": "官牒。即披讀云。汝壽唯十八。今依誦一偈。",
    "T51n2068_006:0073b01": "變成八十。是其延壽緣也。藏公歎曰。此偈者",
    "T51n2068_006:0073b02": "法華經方便品文。汝依誦妙偈。得延其壽。吾",
    "T51n2068_006:0073b03": "昔入山。五年受持金剛般若得長壽。汝口遊",
    "T51n2068_006:0073b04": "誦勝吾精苦。大乘之力不可思議。莫令懈倦。",
    "T51n2068_006:0073b05": "聞者無不凝信矣。",
    "T51n2068_006:0073b06": "沙呵羅國西耳福緣五",
    "T51n2068_006:0073b07": "[0073b07] 外國有寺。名菩提寺。從南十餘里。於空中有",
    "T51n2068_006:0073b08": "現銀宮殿。於中男女諸天而遊戲。又有現金",
    "T51n2068_006:0073b09": "宮殿。中有一聖僧。此事希奇。諸國王臣。雲",
    "T51n2068_006:0073b10": "集禮拜供養。是時聖者云。天下不安穩。穀果",
    "T51n2068_006:0073b11": "不熟。疾疫競起。良由不信三寶。三寶境界",
    "T51n2068_006:0073b12": "不可思議。恒沙劫稱歎難盡。佛經之力亦不",
    "T51n2068_006:0073b13": "可思議。所以者何。我本住沙呵羅國西耳寺。",
    "T51n2068_006:0073b14": "名曰福緣。住寺小室。恒誦法華經。得無生",
    "T51n2068_006:0073b15": "忍。我所誦經。入白匣而收置寺內。我本遺骨。",
    "T51n2068_006:0073b16": "寺西十餘里小山中古塚埋之。捨命之後方",
    "T51n2068_006:0073b17": "三十年。依願力故。舌變今煠。時時放光。以彼",
    "T51n2068_006:0073b18": "應知我語虛實。今來示昔緣。銀宮中天人。是",
    "T51n2068_006:0073b19": "助誦經給仕人也。作是語已。隱而不現。王臣",
    "T51n2068_006:0073b20": "悲喜交集。尋其本緣。蓋如所言。一一不謬而",
    "T51n2068_006:0073b21": "已(此出西域傳。雖非親聞。今依古記而錄出之而已)。",
    "T51n2068_006:0073b22": "宋益陽彭子喬六",
    "T51n2068_006:0073b23": "[0073b23] 彭子喬者。益陽縣人也。任本郡主簿。事太",
    "T51n2068_006:0073b24": "子沈文龍。見執付獄。遂欲殺之。喬少曾出",
    "T51n2068_006:0073b25": "家末雖還俗。猶恒誦習觀世音經。時文",
    "T51n2068_006:0073b26": "龍必欲殺子喬。刺無復冀。唯至心誦經。得百",
    "T51n2068_006:0073b27": "有遍。既大疲極。暫得晝眠。同繫者有十許人。",
    "T51n2068_006:0073b28": "亦俱睡臥。有湘西縣吏杜道榮。亦繫在獄中。",
    "T51n2068_006:0073b29": "時如眠非眠。不甚得熟。因恍惚中。見有兩白",
    "T51n2068_006:0073c01": "鶴集子喬屏風上。須臾一鶴下。至子喬邊。時",
    "T51n2068_006:0073c02": "復覺如美麗人。形容至好。道榮心怪之。過起",
    "T51n2068_006:0073c03": "觀子喬覺。道榮問。向得夢不。子喬答曰不夢。",
    "T51n2068_006:0073c04": "道榮為說其所見。歡喜不可言。自還著械。不",
    "T51n2068_006:0073c05": "使人知。得四五日。遂非意放散。義安大義太",
    "T51n2068_006:0073c06": "原王琰。與果有舊。作冥祥記。道其族兄璉。",
    "T51n2068_006:0073c07": "親識子喬及道榮。聞二人說。皆同如此(法苑第二",
    "T51n2068_006:0073c08": "十七)。",
    "T51n2068_006:0073c09": "青州白苟寺釋慧勝七",
    "T51n2068_006:0073c10": "[0073c10] 青州白苟寺道人釋慧勝。宋元嘉二十六年。",
    "T51n2068_006:0073c11": "忽病聾盲。頓失耳眼。自念。此非差疾。又無醫",
    "T51n2068_006:0073c12": "藥。唯當誓心歸觀世音。誦此經一千遍。誦數",
    "T51n2068_006:0073c13": "載滿耳目不覺。豁然自差。",
    "T51n2068_006:0073c14": "宣州尼法空八",
    "T51n2068_006:0073c15": "[0073c15] 尼法空者。俗姓韓氏。宣州人也。幼歲辭親。詣",
    "T51n2068_006:0073c16": "五臺山西南百餘里建安寺出家。後於祇洹",
    "T51n2068_006:0073c17": "寺受戒。每誦法華。用為常務。傳聞。有僧道",
    "T51n2068_006:0073c18": "超。別無行業。但久住五臺山華嚴寺。不出山",
    "T51n2068_006:0073c19": "門二十餘載。其後命終。生都率內院。時天人",
    "T51n2068_006:0073c20": "語超曰。汝於人間。別無行業。祇誦法華。承",
    "T51n2068_006:0073c21": "文殊境界力故。得生此天。汝可還下人間接",
    "T51n2068_006:0073c22": "四部得令聞知。道超依言不捨天報。下告人",
    "T51n2068_006:0073c23": "間。法空如此。思惟生希有難遭心。發願然後",
    "T51n2068_006:0073c24": "至華嚴寺西北三泉院。前林中更逢一老人。",
    "T51n2068_006:0073c25": "謂法空曰。汝寄住此。修行妙法。決證勝果。言",
    "T51n2068_006:0073c26": "訖遂不見。法空知大聖告。悲泣渧淚。即依此",
    "T51n2068_006:0073c27": "院。別結草庵。居止策勵三業。曉夕靡怠。經五",
    "T51n2068_006:0073c28": "年取身所著衣。令弟子悉送常住施大眾。法",
    "T51n2068_006:0073c29": "空曰。我從止此來。蒙大聖告。語教示妙法蓮",
    "T51n2068_006:0074a01": "華四字。開佛知見。清淨無染。得生淨土。眾各",
    "T51n2068_006:0074a02": "努力。無得空過。言訖而卒。端坐如生。眾茶毘",
    "T51n2068_006:0074a03": "收舍利千餘粒。四眾分之供養而已。",
    "T51n2068_006:0074a04": "代州總因寺釋妙蓮九",
    "T51n2068_006:0074a05": "[0074a05] 釋妙蓮。慈悲濟物特誦法華經以為業。謂師",
    "T51n2068_006:0074a06": "友言。吾以誦經力。生兜率內院。欲值遇慈",
    "T51n2068_006:0074a07": "氏。此願可不。師友答甚可。經云。若人受持讀",
    "T51n2068_006:0074a08": "誦。是人命終。即往兜率天上彌勒菩薩所。佛",
    "T51n2068_006:0074a09": "豈虛說。蓮彌勤行大精進。諷誦法華。未&#x751E;",
    "T51n2068_006:0074a10": "休息。生年七十有餘。微疾頓起。召請諸師友",
    "T51n2068_006:0074a11": "語言。吾有微疾。不為痛患。天童來迎。化佛授",
    "T51n2068_006:0074a12": "手。言訖而逝。端坐如生。三日方蘇曰。吾依",
    "T51n2068_006:0074a13": "誦法華力。至於兜率彌勒內院。諸天讚曰。汝",
    "T51n2068_006:0074a14": "在閻浮誦法華。功德自至此天處。奉見慈氏",
    "T51n2068_006:0074a15": "妙相尊。聞法早契不退忍。聞偈生喜心。慈氏",
    "T51n2068_006:0074a16": "菩薩告曰。爾於人間。以誦法華力故。得生此",
    "T51n2068_006:0074a17": "處。此處諸天。多是於釋迦遺法中。受持讀誦",
    "T51n2068_006:0074a18": "解說書寫妙法華經者。爾可速還下人間。接",
    "T51n2068_006:0074a19": "四部弟子得令聞知。暫持妙法。大銷諸罪。",
    "T51n2068_006:0074a20": "則用補生天之闕行也。爾時白菩薩言。以何",
    "T51n2068_006:0074a21": "為證。徒眾當信受。即菩薩以薰香塗蓮手。以",
    "T51n2068_006:0074a22": "是因緣還活。時彼手香遍滿一州。國人皆取",
    "T51n2068_006:0074a23": "信。作是說已。不久而卒。寺東北起塔。安置",
    "T51n2068_006:0074a24": "遺身。塔尚薰香。若摩觸壁。三日已上香氣",
    "T51n2068_006:0074a25": "不竭。現所見聞也。",
    "T51n2068_006:0074a26": "唐真寂寺釋慧生十",
    "T51n2068_006:0074a27": "[0074a27] 釋慧生。從慧如受道。慧之所生。名曰慧生。聞",
    "T51n2068_006:0074a28": "慧公說地獄相。及見&#x811A;疵。深恐怖後世。專誦",
    "T51n2068_006:0074a29": "法華經。遂一日一夜。不動如入禪定。眾皆異",
    "T51n2068_006:0074b01": "之曰。師慧如。七日不動入三昧。被閻羅王",
    "T51n2068_006:0074b02": "請。此必然也。及曉更而慧生開眼。悲喜涕淚",
    "T51n2068_006:0074b03": "交流。眾僧問之。何故悲喜。答曰。吾忽見二赤",
    "T51n2068_006:0074b04": "服人。容儀秀麗。綺衣紈&#x88B4;服飾鮮華。云我是",
    "T51n2068_006:0074b05": "泰山府君閻羅王。遣請阿師。即令乘白馬須",
    "T51n2068_006:0074b06": "臾到王所。王從座而下。恭敬就坐。語吾言阿",
    "T51n2068_006:0074b07": "師昔有地獄定受業處。其地獄業者。父母為",
    "T51n2068_006:0074b08": "君殺害&#x732A;羊鵝鴨等。雖非自殺。惡業故必應",
    "T51n2068_006:0074b09": "受報。又沙彌時犯用僧分。威儀不調。其罪無",
    "T51n2068_006:0074b10": "量。應墮地獄。今以誦法華故。其罪銷盡。生十",
    "T51n2068_006:0074b11": "方佛前。然為令知其業處。及普得聞知惡業",
    "T51n2068_006:0074b12": "果報及滅罪要故。請阿師宜往地獄見應受",
    "T51n2068_006:0074b13": "罪處。乃&#x52C5;使者遂使而去。即指東方。更有大",
    "T51n2068_006:0074b14": "城。相去四五里。次第三十二大城。此是地獄",
    "T51n2068_006:0074b15": "之城。當巡撿一一城中眾生受苦相。即前入",
    "T51n2068_006:0074b16": "一城門。見鐵車鐵馬鐵牛鐵驢火炎熾燃。牛",
    "T51n2068_006:0074b17": "角毛皆如鋒鋩。馬身毛如鋒鉤。跳踏罪人。於",
    "T51n2068_006:0074b18": "中無量沙門受苦。使者曰。此諸沙門。不惜將",
    "T51n2068_006:0074b19": "來。但取現在名利。犯佛淨戒。畜不淨物。乘車",
    "T51n2068_006:0074b20": "馬等。受人信施。所得果報。又次到一城中。地",
    "T51n2068_006:0074b21": "有鐵[金*疾]&#x93EB;&#x9290;如鋒鋩。遍布其地。復有鐵衣纏",
    "T51n2068_006:0074b22": "罪人。火炎俱熾。中有五百沙門受苦。使者",
    "T51n2068_006:0074b23": "曰。此諸沙門。昔服俗衣。捨正法服故。受斯重",
    "T51n2068_006:0074b24": "苦。復次到一城。獄卒以融銅灌口。罪人五體",
    "T51n2068_006:0074b25": "燒盡。有五千沙門。受斯重苦。使者云。昔不",
    "T51n2068_006:0074b26": "知三寶四諦等食。求信施故。受此重苦如此。",
    "T51n2068_006:0074b27": "三十二大城中。若受人信施。不楊枝滲漱香",
    "T51n2068_006:0074b28": "湯沐浴。遊行世間。手觸佛經。若犯四重。不知",
    "T51n2068_006:0074b29": "滿足。與白衣共宿。登踏師座。臥佛形像陰涼",
    "T51n2068_006:0074c01": "之下。若錢田利殖。自手作食。自&#x98E1;不與他",
    "T51n2068_006:0074c02": "人。若手不淨。多有垢穢。捉男女根。爪甲有臭",
    "T51n2068_006:0074c03": "穢。便捉經卷者。若&#x811A;足不淨。來行佛地僧地。",
    "T51n2068_006:0074c04": "乘車馬等。遊行佛寺門戶。若著靴鞋。以上圊",
    "T51n2068_006:0074c05": "廁而不脫。踏佛僧地靈塔之影。若飲酒食肉。",
    "T51n2068_006:0074c06": "自言無罪報。若手捉弓箭。若師弟各嗔恚諍",
    "T51n2068_006:0074c07": "競生怨想。若手擿眾僧果等。自食不與他人。",
    "T51n2068_006:0074c08": "若引徒眾遊人間。自稱淨人。若不著袈裟入",
    "T51n2068_006:0074c09": "聚落。若起愛憎心。分衛飲食。若不淨說法。若",
    "T51n2068_006:0074c10": "行欲身形常入堂寺。而禮佛像。如此罪人充",
    "T51n2068_006:0074c11": "滿其中。具見受罪人處訖。還投王所。王言。君",
    "T51n2068_006:0074c12": "若不能受持大乘滅罪經典。必應受此等苦。",
    "T51n2068_006:0074c13": "更有無量地獄。此則一方小分。聞此說悲喜",
    "T51n2068_006:0074c14": "交集。覺悟而已。時眾僧聞是語已。心意驚",
    "T51n2068_006:0074c15": "怖。如踏鐵刀。各各悲喜。咸信大典。乃至見聞",
    "T51n2068_006:0074c16": "者。勤行不廢。從是已後。諷誦如林。以為規",
    "T51n2068_006:0074c17": "模矣。",
    "T51n2068_006:0074c18": "并州釋曇義十一",
    "T51n2068_006:0074c19": "[0074c19] 釋曇義。并州人也。幼而出家。住十力寺。堅持",
    "T51n2068_006:0074c20": "禁戒。推諸世務。苦節頭陀。常居五臺山。願依",
    "T51n2068_006:0074c21": "文殊大師策修勝業。每日誦法華兩遍。讀華",
    "T51n2068_006:0074c22": "嚴一帙。以此為恒。如此因修積有年稔。後與",
    "T51n2068_006:0074c23": "弟子曇訓。遊歷諸臺。因至南臺。見一比丘尼",
    "T51n2068_006:0074c24": "誦經口放光。義既發願。誦法華華嚴。精誠感",
    "T51n2068_006:0074c25": "通。自口放光。光中隨音韻。化佛出現。臨終之",
    "T51n2068_006:0074c26": "時。具說此事云。唯獨自明了。餘人所不見。此",
    "T51n2068_006:0074c27": "言有驗矣。",
    "T51n2068_006:0074c28": "齊州三總山釋清慧十二",
    "T51n2068_006:0074c29": "[0074c29] 釋清慧。梓州慧義寺清靈之弟子。從師至齊",
    "T51n2068_006:0075a01": "州靈巖寺北三總山中。多年而住。師去後清",
    "T51n2068_006:0075a02": "慧亦發願。為三惡道受苦眾。諷誦法華經。其",
    "T51n2068_006:0075a03": "詞云。一切眾生流轉父母。從冥入冥。互不知",
    "T51n2068_006:0075a04": "恩。願誦經力。早得離苦。永證解脫。遊諸佛",
    "T51n2068_006:0075a05": "國。即長安元年七月十五日。至于神龍元年",
    "T51n2068_006:0075a06": "正月。五年精誦。終不移志。未得感應。悲泣",
    "T51n2068_006:0075a07": "歎曰。大師清靈深心發願。為三途受苦眾生。",
    "T51n2068_006:0075a08": "受持金剛般若經。三七日中。速得感應。今吾",
    "T51n2068_006:0075a09": "五年。精誠無徵。恨非其人。議一大事因緣。",
    "T51n2068_006:0075a10": "失上乘微驗。面目流血。悲泣懺謝。神龍元",
    "T51n2068_006:0075a11": "年正月十五日隅中。忽然似夢。見一大城。縱",
    "T51n2068_006:0075a12": "廣可五六里許。莊嚴奇麗。寶幢幡懸列。於中",
    "T51n2068_006:0075a13": "有金床玉冠。右執白拂者。而坐自謂王者。又",
    "T51n2068_006:0075a14": "兩白銀空座。慧將入城。時天童子相從。王見",
    "T51n2068_006:0075a15": "慧及童子。從座而下甚恭敬。請坐金座。慧昇",
    "T51n2068_006:0075a16": "寶座。童子在銀座。王在地胡跪白言。阿師為",
    "T51n2068_006:0075a17": "三途受苦眾生。誦法華經。甚可佛意。但先師",
    "T51n2068_006:0075a18": "為三塗受苦眾生。誦金剛經。放&#x5374;少多輕者。",
    "T51n2068_006:0075a19": "今無其人。是故經歷五年。受苦眾生。既墮",
    "T51n2068_006:0075a20": "集不論輕重。為師放&#x5374;之。將與童子共詣。見",
    "T51n2068_006:0075a21": "受苦處。即童子從座而起。引慧手漸進見城",
    "T51n2068_006:0075a22": "郭。無有一人。自問。何無人耶。答依師誦願。",
    "T51n2068_006:0075a23": "悉生天上。中有一人受苦者見不。此謗阿師",
    "T51n2068_006:0075a24": "願。優婆塞姚通是也。慧曰。謗者尚得不退。豈",
    "T51n2068_006:0075a25": "留不生天。即應聲不見。便還王所陳其事。",
    "T51n2068_006:0075a26": "覺悟自說此因緣。誦經功德。自他俱救如斯",
    "T51n2068_006:0075a27": "而已。",
    "T51n2068_006:0075a28": "建德郡王穀十三",
    "T51n2068_006:0075a29": "[0075a29] 王穀建德郡人也。為黃龍國守。庫吏器物耗",
    "T51n2068_006:0075b01": "散。罪當至。怨念耗非己藏。而罪無所逃。便",
    "T51n2068_006:0075b02": "至心諷誦觀世音經得千遍。身上鎖械悉斷",
    "T51n2068_006:0075b03": "絕。人謂希有矣。",
    "T51n2068_006:0075b04": "長安大寺比丘尼妙法十四",
    "T51n2068_006:0075b05": "[0075b05] 比丘尼妙法。俗姓李氏京兆長人也。母閔",
    "T51n2068_006:0075b06": "氏。初夢一梵僧持三莖蓮華。授而語之曰。與",
    "T51n2068_006:0075b07": "爾良種。宜善護持。因有身焉。遂誕生立字稱",
    "T51n2068_006:0075b08": "蓮華。年漸長大。不樂居家。情欣出俗。年十",
    "T51n2068_006:0075b09": "二。其姊教法華經。披文如有宿習。日誦八紙。",
    "T51n2068_006:0075b10": "未盈月餘誦一部訖。人美其德。名曰妙法。遂",
    "T51n2068_006:0075b11": "於佛前。焚香立願。諷誦八千遍。兼誦通無量",
    "T51n2068_006:0075b12": "義及普賢觀。三莖之夢。將非其事乎。靜夜諷",
    "T51n2068_006:0075b13": "誦。其聲及百餘里。遠近所聞無大小聲。凡入",
    "T51n2068_006:0075b14": "道已後。志節彌堅。臨終之時告徒眾言。普賢",
    "T51n2068_006:0075b15": "現我前。安慰我心。諸師友悉來迎。即往生淨",
    "T51n2068_006:0075b16": "土。言已而卒。座生三莖白蓮。如池生時。華",
    "T51n2068_006:0075b17": "七日不萎落。見者謂奇瑞耳。",
    "T51n2068_006:0075b18": "唐洛州虞林通十五",
    "T51n2068_006:0075b19": "[0075b19] 貞觀三年。虞林通發心。欲誦法華。俗寰勞",
    "T51n2068_006:0075b20": "務。多不能稱素意。遂因患致死。忽有六人冥",
    "T51n2068_006:0075b21": "官。前後圍繞。至大城門。傍見有一僧自云。吾",
    "T51n2068_006:0075b22": "是藥王也。汝誦經願。不稱其意頓致死。即可",
    "T51n2068_006:0075b23": "誦一偈。教其文曰。每自作是念以何令眾生",
    "T51n2068_006:0075b24": "得入無上道速成就佛身。菩薩授偈。謂之曰。",
    "T51n2068_006:0075b25": "若誦此偈。能變地獄為蓮華池。能轉苦器。作",
    "T51n2068_006:0075b26": "佛界身。努力莫忘。林盡誦通。遂入城中見",
    "T51n2068_006:0075b27": "王。王問。此人有功德不。答無別修善。唯誦一",
    "T51n2068_006:0075b28": "偈。王曰。其偈如何。林誦之聲所及處。受苦之",
    "T51n2068_006:0075b29": "人。皆得解脫。十八地獄。變作華池。王曰。止",
    "T51n2068_006:0075c01": "止不須復誦。早還人間。即經二日方蘇。說此",
    "T51n2068_006:0075c02": "因緣。祥親所見聞也。",
    "T51n2068_006:0075c03": "左監門挍尉憑翊李山龍十六",
    "T51n2068_006:0075c04": "[0075c04] 李山龍。誦法華兩卷。以為善業。以武德中暴",
    "T51n2068_006:0075c05": "亡。而心上不冷如掌許。家人未忍殯殮。至七",
    "T51n2068_006:0075c06": "日而蘇。自說云。當死時被冥官收錄。至一官",
    "T51n2068_006:0075c07": "遭廳。事甚宏壯。其庭亦廣大。庭內有囚數千",
    "T51n2068_006:0075c08": "人。或枷鎖或杻械。皆向北面立滿庭中。吏將",
    "T51n2068_006:0075c09": "山龍至廳下。見天官坐高床座。侍衛如王者。",
    "T51n2068_006:0075c10": "山龍問吏。此何官吏。曰是王也。山龍前至階",
    "T51n2068_006:0075c11": "下。王問。汝生平時作何福業。山龍對曰。鄉",
    "T51n2068_006:0075c12": "人每設齋講。恒施物同之。王曰。汝身作何善",
    "T51n2068_006:0075c13": "業。山龍曰。誦法華經兩卷。王曰。大善可昇",
    "T51n2068_006:0075c14": "階。既昇廳上。東北間有一高座。如講座者。",
    "T51n2068_006:0075c15": "王指座謂山龍曰。可昇此座誦經。山龍奉命",
    "T51n2068_006:0075c16": "至側。王即起立曰。請法師昇座。山龍昇座訖",
    "T51n2068_006:0075c17": "王乃向之而坐。山龍開經。曰妙法蓮華經",
    "T51n2068_006:0075c18": "序品第一。王曰請法師下。山龍即止。下",
    "T51n2068_006:0075c19": "座復立階下。顧庭內囚已盡。無一人在",
    "T51n2068_006:0075c20": "者。王謂山龍曰。君誦經之福。非唯自利。乃",
    "T51n2068_006:0075c21": "令庭內眾囚。皆以聞經獲免。豈不善哉。今放",
    "T51n2068_006:0075c22": "君還去。山龍拜辭。行數十步。王復呼還。謂",
    "T51n2068_006:0075c23": "吏曰。可將此人歷觀諸獄。吏即將山龍東行",
    "T51n2068_006:0075c24": "百餘步。見一鐵城甚廣大。上屋覆其城。傍",
    "T51n2068_006:0075c25": "多有小&#x7A93;。或大如小盆。或如盂&#x6900;。見諸人男",
    "T51n2068_006:0075c26": "女從地飛入&#x7A93;中即不復出。山龍怪問吏曰。",
    "T51n2068_006:0075c27": "此是大地獄中。多有分隔。罪計各異。此諸人",
    "T51n2068_006:0075c28": "者。各隨本業赴獄受罪耳。山龍聞之。悲懼稱",
    "T51n2068_006:0075c29": "南無佛。吏求出至院門。見一大鑊火猛湯沸",
    "T51n2068_006:0076a01": "傍有二人坐睡。山龍問之。二人曰。我罪報",
    "T51n2068_006:0076a02": "入此鑊湯。蒙賢者稱南無佛。獄中諸罪人。",
    "T51n2068_006:0076a03": "皆得一日休息疲睡耳。山龍又稱南無佛。吏",
    "T51n2068_006:0076a04": "謂山龍曰。官府數移改。今王放君去。可白",
    "T51n2068_006:0076a05": "王請抄。若不爾恐他官不知。復追錄君。山",
    "T51n2068_006:0076a06": "龍即更謁王請抄。王命紙書一行字。付吏",
    "T51n2068_006:0076a07": "曰。為取五道等署。吏受命。將山龍更歷兩曹。",
    "T51n2068_006:0076a08": "各有廳事。侍衛亦如此。王之遣吏皆取其官",
    "T51n2068_006:0076a09": "署名書一行訖付山龍。龍持出至門有三",
    "T51n2068_006:0076a10": "人。謂山龍曰。王放君去。可不多少乞遣我",
    "T51n2068_006:0076a11": "等。山龍未言。吏謂山龍曰。王放君不由彼",
    "T51n2068_006:0076a12": "然彼三人者。是前收錄君使人。一是棒主。當",
    "T51n2068_006:0076a13": "以棒擊君頭者。一是繩主。當以赤繩縛君。",
    "T51n2068_006:0076a14": "一是袋主。當以袋歙君氣者。見君得還故。須",
    "T51n2068_006:0076a15": "乞物耳。山龍惶懼謝三人曰。愚不識公。請至",
    "T51n2068_006:0076a16": "家備物。但不知於何處送之。三人曰。於水邊",
    "T51n2068_006:0076a17": "若樹下燒之。山龍許諾。吏送歸家。見親眷",
    "T51n2068_006:0076a18": "人正哭經營殯具。山龍入室屍傍即蘇。後日",
    "T51n2068_006:0076a19": "剪紙作錢帛。并酒食自送。於水邊燒之。忽見",
    "T51n2068_006:0076a20": "三人來謝曰。蒙君不失信重相贈遺。愧賀言",
    "T51n2068_006:0076a21": "畢不見。山龍彌信。誦一部為業。自向大總持",
    "T51n2068_006:0076a22": "寺主僧辯等說之耳(感通錄下卷。并法苑第二十一云。右一驗出冥報記也)。",
    "T51n2068_006:0076a23": "龜茲國沙門達磨跋陀十七",
    "T51n2068_006:0076a24": "[0076a24] 達磨跋陀。唐云法賢。龜茲國人也。天性聰明。",
    "T51n2068_006:0076a25": "具通三藏。粗識外國言詞。謂小為極。自生貢",
    "T51n2068_006:0076a26": "高。陵辱摩訶衍眾。時有巡禮沙門。名曰須梨",
    "T51n2068_006:0076a27": "耶。誦達法華六千偈。無脫法。對法賢論所誦",
    "T51n2068_006:0076a28": "幽致。賢識三藏單淺。歸心大乘。從須梨耶。誦",
    "T51n2068_006:0076a29": "達法華。每日五遍為業。敬法夜叉。守護此人。",
    "T51n2068_006:0076b01": "又每夜草坊現異光。人謂失火諮法賢。答曰。",
    "T51n2068_006:0076b02": "四大天王。番番來護光明。臨終之時。語徒眾",
    "T51n2068_006:0076b03": "言。昔執小典為極。如執瓦石為金寶。今翫",
    "T51n2068_006:0076b04": "法華得真金也。以三年諷誦面見普賢。入正",
    "T51n2068_006:0076b05": "位得不退記。汝等專諷持此經。期正位不過",
    "T51n2068_006:0076b06": "三生。即注遺書而卒。如入禪定。於遺身骨上",
    "T51n2068_006:0076b07": "起塔。夏雨盛降。雨不能濕塔。鳥類群飛。不近",
    "T51n2068_006:0076b08": "塔邊。凡見聞者。禮拜供養如市而已(此出外國記)。",
    "T51n2068_006:0076b09": "金城釋僧智十八",
    "T51n2068_006:0076b10": "[0076b10] 釋僧智。戒行清潔。然誦法華。以為常業。智自",
    "T51n2068_006:0076b11": "本無齒。發願諷誦。夢有胡僧。以楊枝指齒肉。",
    "T51n2068_006:0076b12": "覺口中齒生。或登古塔上誦經。身疲眠臥。從",
    "T51n2068_006:0076b13": "塔而墮。未到地上。空中有人。接取無損。智",
    "T51n2068_006:0076b14": "問誰人。答我是毘沙門也。若人受持法華經",
    "T51n2068_006:0076b15": "者。我必守護。智後往西域。不知終處矣。",
    "T51n2068_006:0076b16": "晉沙門釋慧達十九",
    "T51n2068_006:0076b17": "[0076b17] 釋慧達。誦法華經為常業。以晉隆安二年。於",
    "T51n2068_006:0076b18": "北瀧上。掘甘草。于時羌餓。捕人食之。達為羌",
    "T51n2068_006:0076b19": "所得。閉在構中。彼中有多人眾。先羌擇肥者",
    "T51n2068_006:0076b20": "食之。達一心稱觀世音菩薩。并誦普門品。羌",
    "T51n2068_006:0076b21": "食餘人已盡。唯在達并一少兒。擬次食。明日",
    "T51n2068_006:0076b22": "達竟禮誦。羌來欲食。急見一虎從草聚出。吼",
    "T51n2068_006:0076b23": "哮馳逐。時諸羌散走。幸得大平。將其小兒。還",
    "T51n2068_006:0076b24": "於本處。誦經之力。感觀音應揭焉。",
    "T51n2068_006:0076b25": "長安城寡女揚氏二十",
    "T51n2068_006:0076b26": "[0076b26] 女揚氏。少亡父母。中年喪其夫。孤寡而住。偏",
    "T51n2068_006:0076b27": "厭無常。兼厭女身。從師訪道。授以提婆品。精",
    "T51n2068_006:0076b28": "誠勤誦。一年中諳誦。晝夜不疲。夢自坐蓮華",
    "T51n2068_006:0076b29": "中誦經。覺白師。師曰。經曰。蓮華化生其事",
    "T51n2068_006:0076c01": "也。彌勵慇志。又夢自身頓為丈夫。百千眷屬",
    "T51n2068_006:0076c02": "圍繞。具白師。師言。經曰。具丈夫相。夢表當",
    "T51n2068_006:0076c03": "來相。汝所願必定無疑。女信心貞潔發願。願",
    "T51n2068_006:0076c04": "我父母并亡夫諸親友。依誦經功必脫苦。夢",
    "T51n2068_006:0076c05": "父母亡夫諸親友來告女。吾等依汝恩得蓮",
    "T51n2068_006:0076c06": "華座。以所夢復白師。師言。依汝誦力得淨土",
    "T51n2068_006:0076c07": "迎。女歡喜言。我亦不樂欲樂。以今身善迴向",
    "T51n2068_006:0076c08": "極樂。生十方佛前。文豈簡西方。發願晝夜誦",
    "T51n2068_006:0076c09": "經。臨壽之時白師。我諸親友并觀音來迎。先",
    "T51n2068_006:0076c10": "生淨土。待師語訖而卒。微細音樂。聞於外縣。",
    "T51n2068_006:0076c11": "希有香薰。依寡婦咸。男女持提婆一品者多。",
    "T51n2068_006:0076c12": "是故長安舊本。多無此品。不勘書寫。功大部",
    "T51n2068_006:0076c13": "品故也。",
    "T51n2068_006:0076c14": "沙門釋法道二十一",
    "T51n2068_006:0076c15": "[0076c15] 釋法道。誦觀音品為常業。更厭喧雜。入山遊",
    "T51n2068_006:0076c16": "行誦經。忽逢賊。且念賊遇釋子不祥。挽弓箭",
    "T51n2068_006:0076c17": "射之。欲放箭堅著弓。不能放射。賊遂歸命。投",
    "T51n2068_006:0076c18": "弓於地。又不能得如是神人等。捨而逃走。禪",
    "T51n2068_006:0076c19": "因脫難而已。",
    "T51n2068_006:0076c20": "隋相州北道僧二十二",
    "T51n2068_006:0076c21": "[0076c21] 相州北道有二人僧。失其名。朋友之道。其利",
    "T51n2068_006:0076c22": "斷金&#x7ADD;室而住。一人誦十地論。一人誦法華",
    "T51n2068_006:0076c23": "經。靜夜止誦相告曰。吾等二人。若死者。當來",
    "T51n2068_006:0076c24": "報因果之有無也。數歲之後。誦十地僧先病",
    "T51n2068_006:0076c25": "卒。良久無報。朋友僧晝夜悲泣。恨遲來報。",
    "T51n2068_006:0076c26": "夢來報曰。吾以貢高勝負心。誦十地論。不思",
    "T51n2068_006:0076c27": "後生苦樂。以心&#x9E81;故。炎魔法王。配我置收闇",
    "T51n2068_006:0076c28": "室。若任其罪。滅貢高勝他罪。方生淨土。公",
    "T51n2068_006:0076c29": "追憶我誦經。大光明照闇室身&#x51C9;苦息。不久",
    "T51n2068_006:0077a01": "離苦。朋友之道。遠霑後世。我慶幸公善知識。",
    "T51n2068_006:0077a02": "公何恨我哉。公三年後。當生淨土。願為我",
    "T51n2068_006:0077a03": "諷誦一百部。速生淨土。來迎公神。夢覺澡浴",
    "T51n2068_006:0077a04": "塵穢。著新淨衣。更誦一百部。又夢來報曰。依",
    "T51n2068_006:0077a05": "公恩澤往淨土。經三年來迎。莫廢誦業。寤向",
    "T51n2068_006:0077a06": "同行僧說之。",
    "T51n2068_006:0077a07": "唐西京勝業寺二僧二十三",
    "T51n2068_006:0077a08": "[0077a08] 釋思約樹果二人。少小出家。住京勝業寺。",
    "T51n2068_006:0077a09": "以垂拱三年。俱為內庫直歲。忽於五月夜中。",
    "T51n2068_006:0077a10": "被冥官投。將見王。王問。汝等生時作何業",
    "T51n2068_006:0077a11": "行。約答曰。誦得法華經三四卷。王合掌敬",
    "T51n2068_006:0077a12": "之云。且放還。遣人將觀受苦之處。行向西南",
    "T51n2068_006:0077a13": "到一大門。北院見一行長舍。以板為牆。東",
    "T51n2068_006:0077a14": "西相當作孔。如枷孔無異孔。孔之中皆有僧",
    "T51n2068_006:0077a15": "頭常見。同寺僧大諒身猶見在。頭出孔中即",
    "T51n2068_006:0077a16": "見約果。啼哭驚喚不可具之。其大諒&#x751E;撿",
    "T51n2068_006:0077a17": "挍。修葺殿中三大像。私用像物故被追攝。",
    "T51n2068_006:0077a18": "每孔邊皆有獄卒。形狀可畏。執刀刎之。血汗",
    "T51n2068_006:0077a19": "狼藉。獄卒安頭唱活。還即頭出孔中。如是不",
    "T51n2068_006:0077a20": "久。乃經三十度。次西行。又見殺生食肉受",
    "T51n2068_006:0077a21": "罪之處。無數眾僧被割截。聲叫難堪。被害",
    "T51n2068_006:0077a22": "所食眾生。咸來索命。分噉食血。又見同寺寺",
    "T51n2068_006:0077a23": "主僧智感都維那阿六被縛極急。勘當食肉",
    "T51n2068_006:0077a24": "用僧物罪。約果忽被推。著深黑坑中。俄而甦",
    "T51n2068_006:0077a25": "活。遍體流汗。心魂無主。後不盈月日。諒即",
    "T51n2068_006:0077a26": "身死感暴亡。極受辛苦。阿六發心懺悔。不出",
    "T51n2068_006:0077a27": "房中。讀一切經。晝夜懃慇。數見冥司使。二黃",
    "T51n2068_006:0077a28": "衣人。騎白馬來取到阿六門內。一人云。大大",
    "T51n2068_006:0077a29": "發心。日夜不捨。讀一切經故當可放。凡三四",
    "T51n2068_006:0077b01": "度來。於是阿六並親見懃悔不已。遂得無他",
    "T51n2068_006:0077b02": "(又出自鏡錄)。",
    "T51n2068_006:0077b03": "晉竺長舒二十四",
    "T51n2068_006:0077b04": "[0077b04] 竺長舒者。其先西域人也。世有資貨為富人。",
    "T51n2068_006:0077b05": "竺居。普元康中內徙洛陽。長舒奉法精至尤",
    "T51n2068_006:0077b06": "好。誦觀世音經。其後&#x96A3;比失火。長舒家悉草",
    "T51n2068_006:0077b07": "屋。又正下風。自計火已逼近政復出物所全",
    "T51n2068_006:0077b08": "無幾。乃&#x52C5;家人不得摙物。亦無灌救者。唯至",
    "T51n2068_006:0077b09": "心誦經有頃。火燒其&#x96A3;屋。與長舒隔籬。而風",
    "T51n2068_006:0077b10": "忽自迴。火亦際屋而止。于時咸以為靈。里中",
    "T51n2068_006:0077b11": "有輕險少年四五人。共毀笑之云。風偶自轉。",
    "T51n2068_006:0077b12": "此復何神伺晴燥夕。當熱其屋。能令不燃者",
    "T51n2068_006:0077b13": "可也。其後地甚旱燥。風起亦駛。少年輩密共",
    "T51n2068_006:0077b14": "束炬。擲其屋上。三擲三滅。乃大驚懼。各走還",
    "T51n2068_006:0077b15": "家。明晨相率詣長舒家。自說昨事。稽顙辭",
    "T51n2068_006:0077b16": "謝。長舒答曰。我了無神政誦念觀世音。當是",
    "T51n2068_006:0077b17": "威靈所祐。諸君但當洗心信向耳。自是&#x96A3;里",
    "T51n2068_006:0077b18": "鄉黨。咸敬異焉(法苑第二十三)。"
}