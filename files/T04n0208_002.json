{
    "T04n0208_002:0537a02": "眾經撰雜譬喻卷下",
    "T04n0208_002:0537a04": "比丘道略集",
    "T04n0208_002:0537a05": "姚秦三藏法師鳩摩羅什譯",
    "T04n0208_002:0537a06": "（二三）外國有一呪龍師，澡罐盛水詣龍池邊",
    "T04n0208_002:0537a07": "一心讀咒，此龍即時便見大火從池底起，",
    "T04n0208_002:0537a08": "舉池皆然。龍見火怖出頭望山，復見大火",
    "T04n0208_002:0537a09": "燒諸山澤，仰視山頭空無住處，一切皆熱",
    "T04n0208_002:0537a10": "安身無地，唯見澡罐中水可以避難，便滅",
    "T04n0208_002:0537a11": "其大身作微小形，入澡罐水中。彼龍池者，",
    "T04n0208_002:0537a12": "喻欲界也，所望山澤，喻色界也，視山頂",
    "T04n0208_002:0537a13": "者，喻無色界也，呪龍師者，喻菩薩也，澡",
    "T04n0208_002:0537a14": "罐水者，喻泥洹也，術者，喻方便也，大火",
    "T04n0208_002:0537a15": "燃者，喻現無常也，龍大身者，喻憍慢也，",
    "T04n0208_002:0537a16": "作小形者，喻謙卑也。言菩薩示現劫燒欲",
    "T04n0208_002:0537a17": "色同然，無常大火恐怖眾生，令除憍慢謙",
    "T04n0208_002:0537a18": "卑下下，然後乃悉入涅槃也。",
    "T04n0208_002:0537a19": "（二四）昔捕鳥師，張羅網於澤上，以鳥所食物",
    "T04n0208_002:0537a20": "著其中，眾鳥命侶競來食之，鳥師引網，",
    "T04n0208_002:0537a21": "眾鳥盡墮網中。時有一鳥大而多力，身舉",
    "T04n0208_002:0537a22": "此網與眾俱飛而去，鳥師見影隨而逐之。",
    "T04n0208_002:0537a23": "有人謂鳥師曰：「鳥飛虛空而汝步逐，何其",
    "T04n0208_002:0537a24": "愚哉？」鳥師答曰：「不如來告，彼鳥日暮要",
    "T04n0208_002:0537a25": "求栖宿進趣不同，如是當墮。」其人故逐不",
    "T04n0208_002:0537a26": "止，日已轉暮，仰觀眾鳥飜飛諍競，或欲",
    "T04n0208_002:0537a27": "趣東或欲趣西，或望長林或欲赴澗，諍競",
    "T04n0208_002:0537a28": "不止須臾便墮，鳥師還得次而殺之。捕鳥",
    "T04n0208_002:0537a29": "師者，如波旬也；張羅網者，如結使也；負",
    "T04n0208_002:0537b01": "網而飛，如人未離結使欲求出要也；日暮",
    "T04n0208_002:0537b02": "而止，如人懈怠心不復進也；求棲不同者，",
    "T04n0208_002:0537b03": "如起六十二見互相反也；鳥墮地者，如人",
    "T04n0208_002:0537b04": "受邪報落地獄也。此明結使塵垢其魔網",
    "T04n0208_002:0537b05": "也，是以結使覆人猶如羅網。在二塗中好",
    "T04n0208_002:0537b06": "善善護身口，莫令放逸在此網中也。三",
    "T04n0208_002:0537b07": "惡道苦生死長遠，不可堪處。",
    "T04n0208_002:0537b08": "（二五）昔有賈客五百，乘船入海欲求珍寶，",
    "T04n0208_002:0537b09": "值摩竭大魚，出頭張口欲食眾生。時日風",
    "T04n0208_002:0537b10": "利而船去如箭，商主語眾人言：「船去大",
    "T04n0208_002:0537b11": "疾可捨帆下汎之。」輒如所言，捨帆下汎，",
    "T04n0208_002:0537b12": "船去輙疾而不可止。商主問船上人言：「汝",
    "T04n0208_002:0537b13": "見何等？」答曰：「我見上有兩日出，日下有",
    "T04n0208_002:0537b14": "白山，中間有黑山。」商主驚言：「此是大魚",
    "T04n0208_002:0537b15": "當奈何哉？我與汝等今遭困厄，入此魚腹",
    "T04n0208_002:0537b16": "無復活理，汝等各隨所事一心求救。」於是",
    "T04n0208_002:0537b17": "眾人各隨所事，一心歸命，求脫此厄。所",
    "T04n0208_002:0537b18": "求愈篤，船去愈疾，須臾不止，當入魚口。",
    "T04n0208_002:0537b19": "於是商主告諸人言：「我有大神號名為佛，",
    "T04n0208_002:0537b20": "汝等各捨所舉，一心稱之！」時五百人俱發",
    "T04n0208_002:0537b21": "大聲，稱：「南無佛！」魚聞佛名，自思惟言：「今",
    "T04n0208_002:0537b22": "日世間乃復有佛，我當何忍復害眾生？」適",
    "T04n0208_002:0537b23": "思惟己即便閉口，水即倒流轉遠魚口，五",
    "T04n0208_002:0537b24": "百賈人一時脫難。此魚前身曾為道人，以",
    "T04n0208_002:0537b25": "微罪故受此魚形，既聞佛聲尋憶宿命，是",
    "T04n0208_002:0537b26": "故思惟善心即生。此明五百賈人但一心",
    "T04n0208_002:0537b27": "念佛，暫稱名號，即得解脫彌天之難，況復",
    "T04n0208_002:0537b28": "受持念佛三昧，令重罪得薄，薄者令滅，",
    "T04n0208_002:0537b29": "足以為驗也。",
    "T04n0208_002:0537c01": "（二六）昔有屠兒，詣阿闍世王所乞求一願。王",
    "T04n0208_002:0537c02": "曰：「汝求何願？」答曰：「節會之際宜須屠殺，王",
    "T04n0208_002:0537c03": "見賜我當盡為之。」王曰：「屠殺之事，人所不",
    "T04n0208_002:0537c04": "樂，汝何故樂求之？」答曰：「我昔為貧人，因",
    "T04n0208_002:0537c05": "屠羊之肆以自生活，由是之故得生四天",
    "T04n0208_002:0537c06": "王上，盡彼天壽來生人中，續復屠羊，命",
    "T04n0208_002:0537c07": "終之後生第二天上；如是六反屠羊，因是",
    "T04n0208_002:0537c08": "事故遍生六天中，受福無量，以是故今從",
    "T04n0208_002:0537c09": "王乞一願。」王曰：「設如汝語，何以知之？」答",
    "T04n0208_002:0537c10": "曰：「我識宿命。」王聞不信謂是妄語：「如此",
    "T04n0208_002:0537c11": "下賤之人，何能識宿命耶？」後便問佛，佛答",
    "T04n0208_002:0537c12": "曰：「實如其言非妄語也！此人先世曾值辟",
    "T04n0208_002:0537c13": "支佛，見佛歡喜至心諦觀，仰視其首俯察",
    "T04n0208_002:0537c14": "其足，善心即生，緣是功德故得生六天，",
    "T04n0208_002:0537c15": "人間六返自識宿命，以福熟故得人天六",
    "T04n0208_002:0537c16": "返，罪未熟故未得受苦；畢此身方當入地",
    "T04n0208_002:0537c17": "獄受屠羊之罪，地獄罪畢當生羊中一一",
    "T04n0208_002:0537c18": "償之。此人識宿命淺，唯見六天中事，不",
    "T04n0208_002:0537c19": "及過去第七身故，便謂屠羊即是生天因",
    "T04n0208_002:0537c20": "也。如是但識宿命，非通非明也！」是以修",
    "T04n0208_002:0537c21": "功德者必發願，勿便孟浪使果報不明，此",
    "T04n0208_002:0537c22": "可為驗矣！",
    "T04n0208_002:0537c23": "（二七）阿難白佛：「佛生王家，坐於樹下念道",
    "T04n0208_002:0537c24": "六年，得佛如是，為易得耳？」佛告阿難：「昔",
    "T04n0208_002:0537c25": "有長者，居甚大富眾寶備具，唯無赤真珠",
    "T04n0208_002:0537c26": "以為不足，便將人入海採珠。經歷險阻乃",
    "T04n0208_002:0537c27": "到寶處，刺身出血油囊裹之懸著海底，珠",
    "T04n0208_002:0537c28": "蛤聞血香唼食之，乃得出蚌。剖蚌出珠，",
    "T04n0208_002:0537c29": "採之三年方得一珮。發還到海邊，同伴見",
    "T04n0208_002:0538a01": "其得好寶，欲共圖之，俱行取水，眾人推",
    "T04n0208_002:0538a02": "著井中覆之而去。墮在井底久，其人見有",
    "T04n0208_002:0538a03": "師子從傍穴來飲水，其人復惶怖，師子去",
    "T04n0208_002:0538a04": "後尋孔而出還到本土。其伴歸到家，呼曰：",
    "T04n0208_002:0538a05": "『卿得吾一珮，無人知兼欲見害，卿可密盡",
    "T04n0208_002:0538a06": "相還，吾終不言卿也！』其人怖懅盡還其珠。",
    "T04n0208_002:0538a07": "珠主得已持還，家有兩兒著珠共戲，共相",
    "T04n0208_002:0538a08": "問曰：『此珠出生何處？』一兒曰：『生我囊中。』",
    "T04n0208_002:0538a09": "一兒曰：『生室甕中。』父見笑之，婦曰：『何笑？』",
    "T04n0208_002:0538a10": "答曰：『吾取此珠勤苦乃爾，小兒依我得之，",
    "T04n0208_002:0538a11": "不識本末，謂生甕中。』」佛告阿難：「汝但見",
    "T04n0208_002:0538a12": "我成佛，不知我從無數劫學之勤苦，至今",
    "T04n0208_002:0538a13": "乃得謂之為易，如彼嬰兒謂珠生囊中矣！」",
    "T04n0208_002:0538a14": "是以修諸萬行，積功累劫，非但一事一行",
    "T04n0208_002:0538a15": "一身而可得也！",
    "T04n0208_002:0538a16": "（二八）昔有導師入海採寶，時有五百人追之",
    "T04n0208_002:0538a17": "共行，導師謂曰：「海中有五難：一者激流、",
    "T04n0208_002:0538a18": "二者洄波、三者大魚、四者女鬼、五者醉菓。",
    "T04n0208_002:0538a19": "能度此難乃可共行。」眾人要訖，乘風入海",
    "T04n0208_002:0538a20": "到寶渚各行採寶。一人不勝菓香食之，一",
    "T04n0208_002:0538a21": "醉七日。眾人寶足颿風已到，欲嚴還出鳴",
    "T04n0208_002:0538a22": "鼓集人，一人不滿四布求之。見臥樹下醉",
    "T04n0208_002:0538a23": "未曾醒，共扶來還析樹枝拄之，共歸還國。",
    "T04n0208_002:0538a24": "家門聞喜悉來迎逆，醉者見無所得獨甚",
    "T04n0208_002:0538a25": "愁慼。醉人不樂拄杖入市，市人求價，乃至",
    "T04n0208_002:0538a26": "二萬兩金，其人與之，問：「杖有何德？」曰：「此",
    "T04n0208_002:0538a27": "為樹寶，搗燒此杖熏諸瓦石悉成珍寶。」其",
    "T04n0208_002:0538a28": "人反求之，少許持歸試驗果如其言，所可",
    "T04n0208_002:0538a29": "熏蒸悉成眾寶。喻曰：「導師者，謂菩薩也；",
    "T04n0208_002:0538b01": "五難者，謂五陰也；寶渚者，謂般若七財",
    "T04n0208_002:0538b02": "也；醉者，從心懈廢也；折取寶樹枝者，謂",
    "T04n0208_002:0538b03": "自修勵；更興精進，熏瓦石成寶者，謂以",
    "T04n0208_002:0538b04": "經道熏諸惡行悉成法器也！」",
    "T04n0208_002:0538b05": "（二九）昔山中有兩沙門，閑居行道得六通。去",
    "T04n0208_002:0538b06": "之不遠，有一師子生二子。稍稍長大，師子",
    "T04n0208_002:0538b07": "母欲行，心念惟道德二慈可以委命，即語：",
    "T04n0208_002:0538b08": "「欲行來，二子尚小恐人傷害，欲寄道人。惟",
    "T04n0208_002:0538b09": "蒙慈護，自當來視。」道人許之。師子行還，",
    "T04n0208_002:0538b10": "見子附道人，復捨而行。道人分衛還，餘食",
    "T04n0208_002:0538b11": "共食之，每見道人還喜行迎。道人後行，",
    "T04n0208_002:0538b12": "獵師遇之，師子子迸走入草，獵師依憑道",
    "T04n0208_002:0538b13": "人，便著室中袈裟，入草擒之。師子謂是",
    "T04n0208_002:0538b14": "道人，即出赴之，獵師打殺剝皮取作師子",
    "T04n0208_002:0538b15": "皮裘，直金千兩。道人行還不見師子，坐禪",
    "T04n0208_002:0538b16": "觀之，知為獵師所殺，即以神力奪皮來還，",
    "T04n0208_002:0538b17": "作褥坐上，口為呪願，復禪觀之，知當往",
    "T04n0208_002:0538b18": "生國中長者家作雙生子。道人往詣其家，",
    "T04n0208_002:0538b19": "問長者：「何所乏？」曰：「惟患無子。」便報為長者",
    "T04n0208_002:0538b20": "求子。長者大喜，道人言：「若得子何以相",
    "T04n0208_002:0538b21": "報？」曰：「子長大當施為沙彌。」道人曰：「勿忘",
    "T04n0208_002:0538b22": "此要。」唯覺有娠，後果雙生二男，相似如",
    "T04n0208_002:0538b23": "一。年八、九歲，道人過，二兒見自然歡喜，",
    "T04n0208_002:0538b24": "道人謂長者曰：「識本誓不？」長者不敢違誓，",
    "T04n0208_002:0538b25": "便以二子施沙門。沙門將入山學，未久亦",
    "T04n0208_002:0538b26": "得阿羅漢。亦恒自坐故皮上，日日入禪自",
    "T04n0208_002:0538b27": "觀，便見己前身皮，各起禮謝：「師恩力乃",
    "T04n0208_002:0538b28": "令我等得道，皆是慈念之力。」禽獸善心猶",
    "T04n0208_002:0538b29": "尚解脫，何況志情發於善願而不解脫也？",
    "T04n0208_002:0538c01": "（三〇）昔有屠兒，欲供養道人，以其惡故而",
    "T04n0208_002:0538c02": "無往者。後見一新學沙門威儀詳序，請歸",
    "T04n0208_002:0538c03": "飯食種種餚饍，食訖還請此道人：「願終身",
    "T04n0208_002:0538c04": "在我家食。」道人即便受之。玩習既久切見",
    "T04n0208_002:0538c05": "在其前殺生，不敢呵之。積有年歲，後屠兒",
    "T04n0208_002:0538c06": "父死作河中鬼，以刀割身即復還復。道人",
    "T04n0208_002:0538c07": "渡河，鬼捉船曰：「沒此道人著河中乃可得",
    "T04n0208_002:0538c08": "去。」船人怖曰：「鬼言：『吾家昔日供養此道",
    "T04n0208_002:0538c09": "人，積年不呵我殺生，今受此殃，恚故欲",
    "T04n0208_002:0538c10": "耳！』」船人曰：「殺生尚受此殃，況乎道人？」",
    "T04n0208_002:0538c11": "鬼曰：「我知爾恚故耳！若能為我布施作福",
    "T04n0208_002:0538c12": "呼名呪願，我便相放。」船人盡許為作福，",
    "T04n0208_002:0538c13": "鬼便放之。道人即為鬼作會呼名呪願，餘",
    "T04n0208_002:0538c14": "人次復為作會，詣河中呼鬼曰：「卿得福未？」",
    "T04n0208_002:0538c15": "鬼曰：「即得，無復苦痛。」船人曰：「明日當為",
    "T04n0208_002:0538c16": "卿作福，得自來不？」鬼曰：「得耳！」鬼旦化作",
    "T04n0208_002:0538c17": "婆羅門像來，手自供養，自受呪願，上座",
    "T04n0208_002:0538c18": "為說經，鬼即得須陀洹道，歡喜而去。是",
    "T04n0208_002:0538c19": "以主客之宜理有諫正，雖墮惡道故有善",
    "T04n0208_002:0538c20": "緣，可謂善知識者是大因緣也！",
    "T04n0208_002:0538c21": "（三一）昔有賈客，入海採寶，逢大龍神舉船",
    "T04n0208_002:0538c22": "欲飜，諸人恐怖。龍曰：「汝等頗遊行彼國不？」",
    "T04n0208_002:0538c23": "報言：「曾行過之。」龍與一大卵如五升瓶：",
    "T04n0208_002:0538c24": "「汝持此卵埋彼國市中大樹下，若不爾者",
    "T04n0208_002:0538c25": "後當殺汝。」其人許之。後過彼國埋卵著市",
    "T04n0208_002:0538c26": "中大樹下。從是以後，國多災疾疫氣。國",
    "T04n0208_002:0538c27": "王召道術占之，云有蟒卵在國中，故令有",
    "T04n0208_002:0538c28": "災疫。輒推掘燒之，病悉除愈。賈客人後",
    "T04n0208_002:0538c29": "入海，故見龍神重問事狀，賈人曰：「昔如",
    "T04n0208_002:0539a01": "神教埋卵市中，國中多有疾疫，王召梵志",
    "T04n0208_002:0539a02": "占之，推得焚燒病者悉除。」神曰：「恨不殺",
    "T04n0208_002:0539a03": "奴輩。」船人問神：「何故乃爾也？」神曰：「卿",
    "T04n0208_002:0539a04": "曾聞某國有健兒某甲不？」曰：「聞之，已終亡",
    "T04n0208_002:0539a05": "矣！」神曰：「我是也！我平存時喜陵擽國中",
    "T04n0208_002:0539a06": "人民，初無教呵我者，但獎我，使我墮蟒",
    "T04n0208_002:0539a07": "蛇中，悉欲盡殺之耳！」是以人當相諫從善",
    "T04n0208_002:0539a08": "相順，莫自恃勢力陵擽於人，坐招其患三",
    "T04n0208_002:0539a09": "惡道苦，但可聞聲不可形處。",
    "T04n0208_002:0539a10": "（三二）昔波羅奈國有五百盲人，周行乞索，值",
    "T04n0208_002:0539a11": "世饑儉無所得，自共議曰：「佛在舍衛教人",
    "T04n0208_002:0539a12": "惠施，當詣彼國可得濟命。」各曰：「當雇一人",
    "T04n0208_002:0539a13": "牽吾等到彼。」五百盲人各許一銀錢，其人",
    "T04n0208_002:0539a14": "即許將到彼國，便爾進路。受雇者語諸盲",
    "T04n0208_002:0539a15": "人曰：「此下道險，卿等各以錢付我，若逢",
    "T04n0208_002:0539a16": "寇賊我當藏之。」盲人盡以錢付之，其人得",
    "T04n0208_002:0539a17": "錢便爾捨去。諸盲人週遊數日，飢渴不知",
    "T04n0208_002:0539a18": "道路，即共同時歸命於佛，言：「佛神聖當哀",
    "T04n0208_002:0539a19": "我等令免此厄。」佛即忽然現神在前，手摩",
    "T04n0208_002:0539a20": "盲頭皆得眼明，飢渴飽滿。五百人歡喜，踊",
    "T04n0208_002:0539a21": "躍願為弟子，鬚髮即落衣鉢法服。佛重為",
    "T04n0208_002:0539a22": "說法，皆得應真，飛隨佛還詣祇洹。阿難白",
    "T04n0208_002:0539a23": "佛：「此五百人宿命有何罪福？」佛言：「昔過",
    "T04n0208_002:0539a24": "去世有長者，雇五百人作，先取作直各散",
    "T04n0208_002:0539a25": "捨去，然後歷世故受此厄。是時長者今擔",
    "T04n0208_002:0539a26": "錢去者是也！債解值吾開悟，今皆得道。」罪",
    "T04n0208_002:0539a27": "福如是，是以人之造業不同，或是造業，",
    "T04n0208_002:0539a28": "或是報業，不可不慎也。",
    "T04n0208_002:0539a29": "（三三）昔有二人親親，為知識不相違失。後",
    "T04n0208_002:0539b01": "一人犯罪，罪應至死，便亡走過知識。知",
    "T04n0208_002:0539b02": "識不開門，逆問：「卿是何人？」答曰：「我是知",
    "T04n0208_002:0539b03": "識也，有罪故來相過耳！」其人語曰：「緩時",
    "T04n0208_002:0539b04": "為親親，有急各自當去，不前卿也！」知識",
    "T04n0208_002:0539b05": "大不樂，自念曰：「人緩時出入行來，飲食不",
    "T04n0208_002:0539b06": "相捨離，云何有急便爾相棄耶？豈是厚",
    "T04n0208_002:0539b07": "乎？」便去欲入山。復有一善知識往過之，",
    "T04n0208_002:0539b08": "其人便開門藏之，言：「卿與我雖踈，當送卿",
    "T04n0208_002:0539b09": "著安隱處。」便以車載珍寶，自往送到他國，",
    "T04n0208_002:0539b10": "當與彼王諸長者所在相聞，為作宮室，安",
    "T04n0208_002:0539b11": "著田宅財寶，供給與已捨還。佛爾時見此",
    "T04n0208_002:0539b12": "人便引為喻：「犯罪者，喻人精神；親友者，",
    "T04n0208_002:0539b13": "喻四大身；善知識者，喻三歸五戒。喻人",
    "T04n0208_002:0539b14": "將養四大，飲食餚饍四事無乏，無常對至",
    "T04n0208_002:0539b15": "當墮惡趣，求其藏避須臾反閉門不前。後",
    "T04n0208_002:0539b16": "遇善知識，知識將至他國安著所須供給",
    "T04n0208_002:0539b17": "無乏，喻布施持戒至身死時，福力所引送",
    "T04n0208_002:0539b18": "到天上，七寶宮殿服天寶衣，天百味食自",
    "T04n0208_002:0539b19": "然至極樂無量。是以人生世勿食自養，當",
    "T04n0208_002:0539b20": "割減作福，如養四大身豈有所益，知者應",
    "T04n0208_002:0539b21": "行之！」",
    "T04n0208_002:0539b22": "（三四）佛般涅槃後百歲，有國王事天神，大",
    "T04n0208_002:0539b23": "祠祀用牛羊猪豚犬雞各百頭，皆付厨士",
    "T04n0208_002:0539b24": "殺牛羊。厨士中有一優婆塞言：「我持佛戒",
    "T04n0208_002:0539b25": "不得殺生。」厨監大恚，即白佛言：「欲治之。」",
    "T04n0208_002:0539b26": "王問曰：「汝故欲違我教耶？當殺汝！」厨士答",
    "T04n0208_002:0539b27": "曰：「我是佛弟子受持五戒，寧自殺身不違",
    "T04n0208_002:0539b28": "佛教而便殺生。若隨王教犯殺者死入地",
    "T04n0208_002:0539b29": "獄，巨億萬歲罪竟乃出，常當短命。持戒",
    "T04n0208_002:0539c01": "不缺就王誅者，死轉上天，天上得福所願",
    "T04n0208_002:0539c02": "自然，今假令當死，轉此生身當受天上，",
    "T04n0208_002:0539c03": "罪福之報相去殊遠。我以是故死死不犯",
    "T04n0208_002:0539c04": "耳！」王言：「與七日期，當以象蹈殺汝，若不",
    "T04n0208_002:0539c05": "死者語乃有實。」七日之後，士盡是優婆塞",
    "T04n0208_002:0539c06": "身，作佛身相如佛形，以驗五百象往蹈之。",
    "T04n0208_002:0539c07": "優婆塞如佛法，則舉手五指化為五嶽山，",
    "T04n0208_002:0539c08": "一山間有一師子出，象見師子惶怖悉皆",
    "T04n0208_002:0539c09": "伏地，如佛在時。王爾乃信知有佛，便罷",
    "T04n0208_002:0539c10": "祠祀。從此人受佛戒，臣吏人民亦皆從受",
    "T04n0208_002:0539c11": "戒，遂為國師。賢者持戒度人如此。",
    "T04n0208_002:0539c12": "（三五）昔佛在世時，有一優婆夷，朝夕詣佛",
    "T04n0208_002:0539c13": "供養盡虔未曾有懈。佛知而問：「欲何志願",
    "T04n0208_002:0539c14": "也？」便白佛言：「若有福報，願欲現世生四",
    "T04n0208_002:0539c15": "子。」佛便問：「何以索四子也？」優婆夷言：「若",
    "T04n0208_002:0539c16": "四子長大，令一人主治生賈市積聚財寶，",
    "T04n0208_002:0539c17": "令一人知田農畜養積聚六畜及穀，令一",
    "T04n0208_002:0539c18": "人求官食祿覆蔭門戶，欲令一人出家作",
    "T04n0208_002:0539c19": "沙門，得道成就還度父母及一切人，求四",
    "T04n0208_002:0539c20": "子者正為此耳！」佛言：「令汝得所願。」優婆夷",
    "T04n0208_002:0539c21": "大喜為佛作禮而去。後生一男，聰明點慧，",
    "T04n0208_002:0539c22": "其母愛之世間無比。子後長大便問母言：",
    "T04n0208_002:0539c23": "「慈愛何以太甚，未有此比？」母語子言：「本願",
    "T04n0208_002:0539c24": "四子，唯得汝一人，併愛在汝許，是以爾",
    "T04n0208_002:0539c25": "耳！」所欲之意悉向兒說。兒聞母說深感母",
    "T04n0208_002:0539c26": "志，便行治生，未滿一年得巨億財；次安",
    "T04n0208_002:0539c27": "田業畜牧，蓋澤牛馬穀米甚無數；次行學",
    "T04n0208_002:0539c28": "問仕進求官，取婦生男門戶遂成豪之家。",
    "T04n0208_002:0539c29": "復啟言：「所以求四子，各知一事，今代為",
    "T04n0208_002:0540a01": "之，三事粗辦唯少一事，得出家者甚善。」慈",
    "T04n0208_002:0540a02": "母曰：「四子之願得具足矣！」母心念言：「本",
    "T04n0208_002:0540a03": "願四子各付一事尚恐不辦，此兒所作，過",
    "T04n0208_002:0540a04": "於本望，令得出家必能成道。」即聽出家。",
    "T04n0208_002:0540a05": "兒辭母向佛所求作沙門，即得具足精進，",
    "T04n0208_002:0540a06": "不久得阿羅漢道，還度父母及一切人，得",
    "T04n0208_002:0540a07": "福得道無不歡喜。是以作福發願但在心",
    "T04n0208_002:0540a08": "志，無往不得也。",
    "T04n0208_002:0540a09": "（三六）昔有一老母，惟有一子，得病命終，載",
    "T04n0208_002:0540a10": "著塚間停屍，哀感不能自勝：「正有一子當",
    "T04n0208_002:0540a11": "以備老，而捨我死，吾用活為？不能復歸，當",
    "T04n0208_002:0540a12": "併命一處。」不食不飲已四、五日。佛知，將五",
    "T04n0208_002:0540a13": "百比丘詣彼塚間。老母遙見佛來威神光",
    "T04n0208_002:0540a14": "奕，迷悟醉醒，前趣佛作禮住。佛告老母：「何",
    "T04n0208_002:0540a15": "以塚間也？」白言世尊：「唯有一子捨我終亡，",
    "T04n0208_002:0540a16": "愛之情重欲共死一處。」佛告老母：「欲令子",
    "T04n0208_002:0540a17": "更活不也？」母言：「善！」曰：「欲得矣！」佛言：「索香火",
    "T04n0208_002:0540a18": "吾當呪願更生。」告老母：「求火宜得不死家",
    "T04n0208_002:0540a19": "火。」於是老母便行取火，見人輒問：「汝家前",
    "T04n0208_002:0540a20": "後頗有死者不？」答言：「先祖以來皆死。」過去",
    "T04n0208_002:0540a21": "所問之處，辭皆如是。經數十家不敢取火，",
    "T04n0208_002:0540a22": "便還佛所，白言世尊：「遍行求火無不死者，",
    "T04n0208_002:0540a23": "是以空還。」佛告老母：「天地開闢以來，無生",
    "T04n0208_002:0540a24": "不終。人之死亡、後人生活亦復何喜？母獨",
    "T04n0208_002:0540a25": "何迷索隨子死也？」母意便解識無常理。佛",
    "T04n0208_002:0540a26": "因爾廣為說經法，即得須陀洹道，塚間觀",
    "T04n0208_002:0540a27": "者數千人，發無上正真道意也。",
    "T04n0208_002:0540a28": "（三七）昔有一人兩婦。大婦無兒，小婦生一",
    "T04n0208_002:0540a29": "男，端正可愛，其婿甚喜。大婦心內嫉之，",
    "T04n0208_002:0540b01": "外徉愛念劇於親子，兒年一歲許，家中皆",
    "T04n0208_002:0540b02": "知大婦愛重之無復疑心。大婦以針刺兒",
    "T04n0208_002:0540b03": "囪上令沒皮肉，兒得病啼呼不復乳哺，家",
    "T04n0208_002:0540b04": "中大小皆不知所以，七日便死。大婦亦復",
    "T04n0208_002:0540b05": "啼哭，小婦摧念啼哭晝夜不息，不復飲食",
    "T04n0208_002:0540b06": "垂命，後便知為大婦所傷，便欲報讐。行",
    "T04n0208_002:0540b07": "詣塔寺問諸比丘：「大德，欲求心中所願，",
    "T04n0208_002:0540b08": "當修何功德？」諸比丘答言：「欲求所願者，",
    "T04n0208_002:0540b09": "當受持八關齋，所求如意。」即從比丘受八",
    "T04n0208_002:0540b10": "戒齋便去，却後七日便死。轉身來生大婦，",
    "T04n0208_002:0540b11": "為女端正，大婦愛之，年一歲死。大婦端",
    "T04n0208_002:0540b12": "坐不食，悲咽摧感劇於小婦。如是七返，",
    "T04n0208_002:0540b13": "或二年或三年，或四、五年，或六、七年，後",
    "T04n0208_002:0540b14": "轉端正倍勝於前，最後年十四已許人，垂",
    "T04n0208_002:0540b15": "當出門即夜便卒死。大婦啼哭憂惱，不可",
    "T04n0208_002:0540b16": "復言不復飲食，晝夜啼哭垂淚而行，停屍",
    "T04n0208_002:0540b17": "棺中不肯蓋之，日日看視死屍，光顏益好",
    "T04n0208_002:0540b18": "勝於生時。二十餘日有阿羅漢，見往欲度",
    "T04n0208_002:0540b19": "脫，到其家從乞。令婢持一鉢飯與之",
    "T04n0208_002:0540b20": "不肯取，語婢：「欲得見汝主人。」婢還報云：",
    "T04n0208_002:0540b21": "「欲見大家。」答言：「我憂愁垂死，何能出見",
    "T04n0208_002:0540b22": "沙門？汝為持物乞與令去。」婢持物與沙門，",
    "T04n0208_002:0540b23": "故不肯去。沙門言：「欲見主人。」婢如是數",
    "T04n0208_002:0540b24": "反，沙門不去，婦愁憂無聊，沙門正住不",
    "T04n0208_002:0540b25": "去，亂人意不能耐之，便言：「呼來！」沙門前",
    "T04n0208_002:0540b26": "見婦，顏色憔悴自掩面目不復櫛梳，沙門",
    "T04n0208_002:0540b27": "言：「何為乃爾？」婦言：「前後生七女，黠慧可愛",
    "T04n0208_002:0540b28": "便亡。此女最大，垂當出門便復死亡，令我",
    "T04n0208_002:0540b29": "憂愁。」沙門言：「櫛梳頭拭面，我當語汝。」婦故",
    "T04n0208_002:0540c01": "哭不肯止，沙門謂言：「汝家小婦今為所在？",
    "T04n0208_002:0540c02": "本坐何等死？」婦聞此言意念：「此沙門何因",
    "T04n0208_002:0540c03": "知之？」意中小差。沙門語言：「梳門頭逮，",
    "T04n0208_002:0540c04": "我當為汝說之！」婦即斂頭訖，沙門言：「小",
    "T04n0208_002:0540c05": "婦兒為何等死？」婦聞此語默然不答，心中",
    "T04n0208_002:0540c06": "慚愧不敢復言。沙門言：「汝殺人子，令其",
    "T04n0208_002:0540c07": "母愁憂懊惱死，故來為汝作子前後七反，",
    "T04n0208_002:0540c08": "是汝怨家，欲以憂毒殺汝。汝試往視棺中",
    "T04n0208_002:0540c09": "死女，知復好不？」婦往視之，便爾壞爛臭",
    "T04n0208_002:0540c10": "不可近。問：「何故念之？」婦即慚愧便藏埋之，",
    "T04n0208_002:0540c11": "從沙門求哀欲得受戒。沙門言：「明日來詣",
    "T04n0208_002:0540c12": "寺中。」女死便作毒蛇，知婦當行受戒，於",
    "T04n0208_002:0540c13": "道中待之欲嚙殺之。婦行蛇遂遮前不得",
    "T04n0208_002:0540c14": "前去，日遂欲冥，婦大怖懅心念言：「我欲至",
    "T04n0208_002:0540c15": "沙門許受戒，此蛇何以當我前，使我不得",
    "T04n0208_002:0540c16": "行？」沙門知之，便往至婦所。婦見沙門大",
    "T04n0208_002:0540c17": "喜便前作禮，沙門謂蛇曰：「汝後世世更作",
    "T04n0208_002:0540c18": "他小婦，共相酷毒不可窮盡，令現世間",
    "T04n0208_002:0540c19": "大婦一反殺兒，汝今懊惱已七返，汝前後",
    "T04n0208_002:0540c20": "過惡皆可度。此婦今行受戒，汝斷其道，汝",
    "T04n0208_002:0540c21": "世世當入泥犁中無有竟時。今現蛇身，何",
    "T04n0208_002:0540c22": "如此婦身？」蛇聞沙門語，乃自知宿命，煩怨",
    "T04n0208_002:0540c23": "詰屈，持頭著地不喘息，思沙門語。沙門",
    "T04n0208_002:0540c24": "呪願言：「今汝二人宿命更相懊惱，罪過從",
    "T04n0208_002:0540c25": "此各畢，於是世世莫復惡意相向。」二俱懺",
    "T04n0208_002:0540c26": "訖，蛇即命終便生人中。於時聽沙門語，即",
    "T04n0208_002:0540c27": "心開意解歡喜得須陀洹道，便隨沙門去",
    "T04n0208_002:0540c28": "受戒作優婆夷。是故罪業怨對如此，不可",
    "T04n0208_002:0540c29": "不慎之。",
    "T04n0208_002:0541a01": "（三八）昔舍衛國一旦雨血，縱廣四十里。王與",
    "T04n0208_002:0541a02": "群臣甚大驚怪，即召諸道術及知占候，使",
    "T04n0208_002:0541a03": "推之知為吉凶。占者對曰：「舊記有云：『雨血",
    "T04n0208_002:0541a04": "之災，應生人蟒毒害之物。』宜推國內彰別",
    "T04n0208_002:0541a05": "災禍。」王曰：「何以別之？」知占師曰：「是為人毒",
    "T04n0208_002:0541a06": "難可別知，試勅國中新生小兒皆送來，以",
    "T04n0208_002:0541a07": "一空甖使兒唾中。」中有一兒唾甖即成火",
    "T04n0208_002:0541a08": "燄，知此兒是人蟒。議曰：「此不可著人間，",
    "T04n0208_002:0541a09": "即徙置空隱無人之處。國中有應死者可",
    "T04n0208_002:0541a10": "送與之。」蟒吐毒殺之，如是前後被毒所殺",
    "T04n0208_002:0541a11": "七萬二千人。有師子來出震吼之聲，四十",
    "T04n0208_002:0541a12": "里內人物懾伏，所流暴害莫能制御。於是",
    "T04n0208_002:0541a13": "王即募國中能却師子者與千金、封一縣。",
    "T04n0208_002:0541a14": "無有應者。眾臣白王：「唯當有人[虫*聶]能却之。」",
    "T04n0208_002:0541a15": "即勅吏往呼人蟒。遙見師子徑往住前，毒",
    "T04n0208_002:0541a16": "氣吹師子即死，[虫*聶]爛消索國致清寧。後時",
    "T04n0208_002:0541a17": "人蟒年老得病命將欲終，佛愍其罪重一",
    "T04n0208_002:0541a18": "墮惡道無有出期，便告舍利弗：「汝往勸之",
    "T04n0208_002:0541a19": "使脫重殃。」舍利弗便往其家，神足來入忽",
    "T04n0208_002:0541a20": "然住前。人蟒隆怒念曰：「吾尚未沒為人所",
    "T04n0208_002:0541a21": "易。」無所關白，徑來住人前，便放毒氣謂能",
    "T04n0208_002:0541a22": "為害。舍利弗以慈慧攘之，光顏益好一毛",
    "T04n0208_002:0541a23": "不動。三放毒氣而無能害，即知其尊，意解",
    "T04n0208_002:0541a24": "善念生，便以慈心上下七反觀舍利弗。舍",
    "T04n0208_002:0541a25": "利弗便還精舍，吸氣人蟒命終當趣。其",
    "T04n0208_002:0541a26": "日即天地大動，極善能動天地，極惡亦能",
    "T04n0208_002:0541a27": "動。時摩竭王即詣佛所，稽首于地問世尊",
    "T04n0208_002:0541a28": "曰：「人蟒命終當趣何道？」佛言：「今生第一天",
    "T04n0208_002:0541a29": "上。」王聞佛語怪而更問佛言：「大罪之人何",
    "T04n0208_002:0541b01": "得生天？」佛言：「以見舍利弗慈心七反上下",
    "T04n0208_002:0541b02": "視之，因是功德生第一天，福盡當生第二",
    "T04n0208_002:0541b03": "天上，至七反以後當得辟支佛而般涅槃。」",
    "T04n0208_002:0541b04": "王白佛言：「七萬二千人罪不復償耶？」佛言：",
    "T04n0208_002:0541b05": "「末後作辟支佛時，身當如紫磨金，時當在",
    "T04n0208_002:0541b06": "道邊樹下坐，入定意時有大軍眾七萬餘",
    "T04n0208_002:0541b07": "人，過見辟支佛謂是金人，即取斫破各分",
    "T04n0208_002:0541b08": "之，定墮手中，視之是肉，皆還聚置而去，",
    "T04n0208_002:0541b09": "辟支佛因是般涅槃。今世之罪，乃爾時薄",
    "T04n0208_002:0541b10": "償便畢。」佛告王：「遇善知識者，山積之罪可",
    "T04n0208_002:0541b11": "得消滅，亦可得道。」佛說是時，王及大眾，皆",
    "T04n0208_002:0541b12": "大歡喜佛禮而去。",
    "T04n0208_002:0541b13": "（三九）昔有沙門，坐在樹下誦經，鳥來在樹上",
    "T04n0208_002:0541b14": "聽經，專心聽經不左顧右視，為獵師所射",
    "T04n0208_002:0541b15": "殺。鳥臨死時其心不亂，魂神即生天上，自",
    "T04n0208_002:0541b16": "念生所從來根源，便識一世宿命。既生天",
    "T04n0208_002:0541b17": "已，來下散華在樹下沙門上。天人語道人",
    "T04n0208_002:0541b18": "曰：「蒙道人誦經恩福故，得免此鳥身，得為",
    "T04n0208_002:0541b19": "天人。」道人聞鳥語便得道跡，須臾忽然不",
    "T04n0208_002:0541b20": "現，天人還本所。師曰：「諸學道者，臨欲壽終",
    "T04n0208_002:0541b21": "心不亂者，所生不墮惡道苦痛之處，便識",
    "T04n0208_002:0541b22": "宿命自所更來，故出經示後生也！」",
    "T04n0208_002:0541b23": "（四〇）昔佛在世時，出祇洹七里有一老公健",
    "T04n0208_002:0541b24": "飲酒，弟子阿難往諫喻：「今佛在此宜當往",
    "T04n0208_002:0541b25": "見。」老公言：「我聞佛在此，意欲往見佛，佛",
    "T04n0208_002:0541b26": "善授人五戒不得飲酒，我不得飲酒如小",
    "T04n0208_002:0541b27": "兒不得乳便當死，我不堪是故不往也！」復",
    "T04n0208_002:0541b28": "行飲酒，飲酒醉暮便來歸道中，脚撥掘株",
    "T04n0208_002:0541b29": "上便倒地，如大山崩舉身皆痛，便自說言：",
    "T04n0208_002:0541c01": "「斯痛何快乎？阿難常語我：『當至佛所。』我",
    "T04n0208_002:0541c02": "不肯隨語，今身痛不可言。」便語家中大小",
    "T04n0208_002:0541c03": "言：「吾欲至佛所。」家中聞之皆驚愕：「公初",
    "T04n0208_002:0541c04": "不肯至佛所，今何緣欲往？」語已便往。在",
    "T04n0208_002:0541c05": "祇洹門外住，時阿難見老公來，歡喜白佛",
    "T04n0208_002:0541c06": "言：「去祇洹七里老公已來在門外。」佛言：",
    "T04n0208_002:0541c07": "「老公不能獨來，五百白象勉來耳！」阿難白",
    "T04n0208_002:0541c08": "佛：「無五百象，獨來耳！」佛語阿難：「五百白",
    "T04n0208_002:0541c09": "象在公身中。」於是阿難呼公：「前為佛作禮。」",
    "T04n0208_002:0541c10": "白佛言：「我久聞佛在此，愚癡所致不早奉",
    "T04n0208_002:0541c11": "覲，願佛赦除我罪也！」佛問老公：「積五百",
    "T04n0208_002:0541c12": "車薪著地，欲燒之盡，當用幾車火能燒盡",
    "T04n0208_002:0541c13": "耶？」老公白佛：「不用多火，用如豆許火燒，",
    "T04n0208_002:0541c14": "如彈指頃便盡。」佛復問公：「公著衣來幾時？」",
    "T04n0208_002:0541c15": "公言：「我著衣來一歲。」佛復問公：「欲浣此",
    "T04n0208_002:0541c16": "衣去垢，當幾歲能盡？」公言：「得純灰汁一斗，",
    "T04n0208_002:0541c17": "浣須臾便淨。」佛語公：「公之積罪如五百車",
    "T04n0208_002:0541c18": "薪，復如一歲衣之垢。」老公當從佛受持五",
    "T04n0208_002:0541c19": "戒。於是佛說數百言經，豁然意解即得阿",
    "T04n0208_002:0541c20": "惟越致。",
    "T04n0208_002:0541c21": "（四一）昔佛涅槃後百年，有王名阿育，大憍",
    "T04n0208_002:0541c22": "奢作殿舍縱廣十里，皆召諸小國畫師，畫",
    "T04n0208_002:0541c23": "師至各隨意畫作種種形像。罽賓北有一",
    "T04n0208_002:0541c24": "小國最遠，送一畫師後到，觀壁上屋表裏",
    "T04n0208_002:0541c25": "盡畫遍，唯有門頰邊五尺未畫。復至仰觀",
    "T04n0208_002:0541c26": "視諸物，不知復作何物，自念：「我始來時過",
    "T04n0208_002:0541c27": "一小城，城邊有池，池有蓮華，見有一女",
    "T04n0208_002:0541c28": "端正姝好，有相可中天下母。」思惟已便畫",
    "T04n0208_002:0541c29": "作城池蓮華及女像訖。王至殿未入，便見",
    "T04n0208_002:0542a01": "此畫，問：「誰畫此耶？」曰：「後來畫師。」即問：「汝",
    "T04n0208_002:0542a02": "見形作也？虛作也？」曰：「見而作，非虛。」王問：「汝",
    "T04n0208_002:0542a03": "為如形像作也？為使好乎？」曰：「不使好，如其",
    "T04n0208_002:0542a04": "形耳！」乃相知此女中天下母，便遣使者索",
    "T04n0208_002:0542a05": "娉為皇后。使者受命逕往其國，見女父母",
    "T04n0208_002:0542a06": "謂言：「王索賢女為皇后。」女父曰：「嫁當奈",
    "T04n0208_002:0542a07": "何？」便謂詣女夫家語：「王使我索此女。」道",
    "T04n0208_002:0542a08": "遠三年乃到，云：「卿已取王者至尊，卿不宜",
    "T04n0208_002:0542a09": "惜也，當時與王。」此夫是優婆塞，自思念",
    "T04n0208_002:0542a10": "人以財色危身，若不與者或能治人，便以",
    "T04n0208_002:0542a11": "婦與使者。去還到白王，王見大歡喜，即拜",
    "T04n0208_002:0542a12": "為皇后，得好華便悲啼，王問：「何故啼？」后",
    "T04n0208_002:0542a13": "曰：「王赦我罪當說耳！」王曰：「為說。」后曰：「此",
    "T04n0208_002:0542a14": "正似我前夫香，以故啼耳！」王恚曰：「汝為",
    "T04n0208_002:0542a15": "天下之母，故復念貧賤？汝是老嫗當應治",
    "T04n0208_002:0542a16": "之。」旨遣使者往錄其故夫知為香不，若不",
    "T04n0208_002:0542a17": "香者故當治之。使者往問其家人，家人曰：",
    "T04n0208_002:0542a18": "「此賢者失婦已，便報父母，行作沙門得阿",
    "T04n0208_002:0542a19": "羅漢道。」使者詣佛國中語言：「王欲見供養",
    "T04n0208_002:0542a20": "道人。」道人曰：「我亦無所有，復見我為？」使",
    "T04n0208_002:0542a21": "白言：「王欲供養道人。」道人隨使去到白王，",
    "T04n0208_002:0542a22": "王見道人，道人身香甚於蓮華。王曰：「此",
    "T04n0208_002:0542a23": "人以香塗身。」但作熱湯浴之，香又更甚，",
    "T04n0208_002:0542a24": "復以繒其身，其身香轉倍。王乃信之，問：",
    "T04n0208_002:0542a25": "「道人何緣得香乃爾，願見告示？」道人語王：",
    "T04n0208_002:0542a26": "「吾前世時為婆羅門，行遙見人說經，我叉",
    "T04n0208_002:0542a27": "手歡喜一心稱讚菩薩，兼以少香燒以供",
    "T04n0208_002:0542a28": "養，故令得福遂至道果。」",
    "T04n0208_002:0542a29": "（四二）昔有父子二人共居，入山斫林，泉水有",
    "T04n0208_002:0542b01": "黃金，子便歸求父索分，言：「我不用餘物，物",
    "T04n0208_002:0542b02": "盡與父，惟與我車牛一具、米二斛、荻斫各",
    "T04n0208_002:0542b03": "一枚。」父不聽之。數諫不止，父便與之，言：「汝",
    "T04n0208_002:0542b04": "莫復來歸！」子便入山掘泉水中金，日日終",
    "T04n0208_002:0542b05": "不能得。父便共相將往視之，觀如是金，仰",
    "T04n0208_002:0542b06": "視山頭邊有金若山，影現水中，便上山以",
    "T04n0208_002:0542b07": "大木幢墮金於地。父語兒：「求之法當云何？",
    "T04n0208_002:0542b08": "但掘水，何時當得？子不曉求金者，唯人不",
    "T04n0208_002:0542b09": "持五戒，但逐聽色聲，人身豈復可還得也！」",
    "T04n0208_002:0542b10": "父者，唯如黠之求金者，觀如本末時，持佛",
    "T04n0208_002:0542b11": "五戒加行十善生天，人身世世不失，後得",
    "T04n0208_002:0542b12": "佛道果。",
    "T04n0208_002:0542b13": "（四三）昔天帝釋與第七梵天親善。時梵天",
    "T04n0208_002:0542b14": "下至忉利天上共戲，釋愁不樂，梵天問釋：",
    "T04n0208_002:0542b15": "「何以不樂？」釋曰：「卿見我天上人轉希不？",
    "T04n0208_002:0542b16": "下方人無復作善者，皆入惡道中，無復生",
    "T04n0208_002:0542b17": "上者，天人下生人間轉復不還，我故愁耳！」",
    "T04n0208_002:0542b18": "梵天語釋：「卿便死化作一師子極令威勢，",
    "T04n0208_002:0542b19": "我當化作婆羅門，共下到閻浮提，教授天",
    "T04n0208_002:0542b20": "下使為善，為善死皆生天。」便各隨所化下",
    "T04n0208_002:0542b21": "到一國。師子在城門中言：「我欲得人噉。」",
    "T04n0208_002:0542b22": "國人見之無不惶怖，叩頭求哀終不肯去。",
    "T04n0208_002:0542b23": "化婆羅門語國人言：「此師子惡，與罪人應",
    "T04n0208_002:0542b24": "死者三十人，自當去也！」王便出獄囚應死",
    "T04n0208_002:0542b25": "者三十人與師子，師子得人驅著前去到",
    "T04n0208_002:0542b26": "深山中。未噉之頃化天語諸人：「卿等能持",
    "T04n0208_002:0542b27": "五戒念十善道，身口意相應者，此師子便",
    "T04n0208_002:0542b28": "不噉人。」諸人言：「我等當死，此何足言，能",
    "T04n0208_002:0542b29": "持耳。」便從化人受戒，師子便不噉。師子",
    "T04n0208_002:0542c01": "言：「置令去。雖爾我知汝心，若不持佛五戒",
    "T04n0208_002:0542c02": "者，我故當噉汝。」爾三十人還國，國人見",
    "T04n0208_002:0542c03": "皆驚，問曰：「卿那得還耶？」答曰：「有一人教",
    "T04n0208_002:0542c04": "我等受佛五戒，師子便不復噉我，故我得",
    "T04n0208_002:0542c05": "來歸耳！」師子復住城門中，國人大惶怖，",
    "T04n0208_002:0542c06": "皆從三十人受五戒。師子便去復到一國，",
    "T04n0208_002:0542c07": "如是周遍八萬諸國，皆使為善，死者生天，",
    "T04n0208_002:0542c08": "天上更大樂豐盛饒人。菩薩方便度人如",
    "T04n0208_002:0542c09": "是，自到作佛。佛語阿難：「釋天化師子者，",
    "T04n0208_002:0542c10": "我身是也，梵天化作婆羅門者，今迦葉是",
    "T04n0208_002:0542c11": "也。爾時助我化度天下人，使我得佛，我",
    "T04n0208_002:0542c12": "故與並坐，報爾時恩。」",
    "T04n0208_002:0542c13": "（四四）昔迦葉佛時，有王名拘旬尼，為佛建",
    "T04n0208_002:0542c14": "立精舍滿事之。王第七女前事梵志後信",
    "T04n0208_002:0542c15": "事佛，梵志惡之字為僧婢。王有十夢怪而",
    "T04n0208_002:0542c16": "問之。梵志思夢欲陷此女，語王言：「得最",
    "T04n0208_002:0542c17": "愛女焚燒祠天乃吉。」王甚不樂。女問王曰：",
    "T04n0208_002:0542c18": "「何以不樂？」王說如是，女曰：「燒吉者我分",
    "T04n0208_002:0542c19": "當之！」問：「幾日當祠？」梵志言：「後七日。」女白",
    "T04n0208_002:0542c20": "王：「雖當死，願聽詣佛所，使城南人盡送我",
    "T04n0208_002:0542c21": "出。」便勅送之。女將至佛所，說法盡得見",
    "T04n0208_002:0542c22": "法。日一方送，城四方面人悉見諦。復求",
    "T04n0208_002:0542c23": "在城中人送，亦如是。六日求王及宮中官",
    "T04n0208_002:0542c24": "屬送之。佛為說法悉皆見諦。王乃知梵志",
    "T04n0208_002:0542c25": "欺詐，語梵志：「汝幾誤殺我女，汝不為佛",
    "T04n0208_002:0542c26": "作沙門，當出國去。」梵志不知所至，不得",
    "T04n0208_002:0542c27": "已悉詣佛作沙門，後得阿羅漢果。",
    "T04n0208_002:0542c28": "眾經撰雜譬喻卷下"
}