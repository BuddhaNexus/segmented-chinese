{
    "X30n0602_007:0350c01": "妙法蓮華經解卷第七之一",
    "X30n0602_007:0350c02": "溫陵開元蓮寺比丘　戒環　解",
    "X30n0602_007:0350c03": "妙法蓮華經妙音菩薩品第二十四",
    "X30n0602_007:0350c04": "△四妙行流通二。初標敘科名。",
    "X30n0602_007:0350c05": "妙音者深體妙法。能以妙音隨應演說。而流通是",
    "X30n0602_007:0350c06": "道者也。名雖妙音實彰妙行。觀其往昔植因。於雲",
    "X30n0602_007:0350c07": "雷音王佛所獻樂奉鉢。蘄在妙音說法妙行隨應。",
    "X30n0602_007:0350c08": "故報生宿智佛國。果能有是神力。今使學者體其",
    "X30n0602_007:0350c09": "妙行。而隨應說法闡揚斯道。故說妙音品為妙行",
    "X30n0602_007:0350c10": "流通。夫體妙音則不滯言詮。能隨應則不局心迹。",
    "X30n0602_007:0350c11": "不滯不局所以為妙行也。繼此復有圓行常行。而",
    "X30n0602_007:0350c12": "次前苦行說者。將欲以行成德必精心苦志然後",
    "X30n0602_007:0350c13": "造妙。造妙然後能圓。能圓然後真契普賢常行。已",
    "X30n0602_007:0350c14": "如前解。△二釋其文義九。初釋尊光召。",
    "X30n0602_007:0350c15": "爾時釋迦牟尼佛(至)諸佛世界。",
    "X30n0602_007:0350c16": "開會及召分身。但放眉間毫相。今召妙音乃兼放",
    "X30n0602_007:0350c17": "肉髻光者。肉髻為無見頂相。為最上果光。葢將宣",
    "X30n0602_007:0350c18": "示妙圓之行乃極果行相。故以極果之光召現也。",
    "X30n0602_007:0350c19": "佛有九十七種大人相。肉髻頂其一。",
    "X30n0602_007:0350c20": "過是數已有世界(至)徧照其國。",
    "X30n0602_007:0350c21": "華嚴與菩薩所從來國表所行之行。本所事佛表",
    "X30n0602_007:0350c22": "所證之果。淨光莊嚴即依智之行也。淨華宿智即",
    "X30n0602_007:0350c23": "依行之智也。智行互嚴因果合體。妙音妙行依此",
    "X30n0602_007:0350c24": "示現。△二妙音玄應七。初經家敘德。",
    "X30n0602_007:0351a01": "爾時一切淨光莊嚴國中(至)諸大三昧。",
    "X30n0602_007:0351a02": "植德供佛成就深智。言福慧兩足。三昧此云正定。",
    "X30n0602_007:0351a03": "圓覺云。三昧正受者。謂正定中受用之法簡異邪",
    "X30n0602_007:0351a04": "受。非謂梵語三昧此云正受也。故寶積云三昧及",
    "X30n0602_007:0351a05": "正受。妙幢相者。摧邪表正而不住相也。法華三昧",
    "X30n0602_007:0351a06": "深入一乘證諸實相。淨德三昧眾德真淨物莫能",
    "X30n0602_007:0351a07": "染。宿王戲者本智自在無所滯著。無緣則照而常",
    "X30n0602_007:0351a08": "寂。智印參合萬法。解一切語言謂了皆真說。集一",
    "X30n0602_007:0351a09": "切功德謂萬德圓備。清淨三昧纖塵不立。神通遊",
    "X30n0602_007:0351a10": "戲變現自在。慧炬以能破癡暗。莊嚴王以總攝妙",
    "X30n0602_007:0351a11": "行。淨光明者得妙智明。淨藏者得法眼藏。不共謂",
    "X30n0602_007:0351a12": "二乘不及。日旋則大千圓照。得如是等河沙三昧。",
    "X30n0602_007:0351a13": "謂交徹融攝重重無盡。皆妙音所具也。由具此故",
    "X30n0602_007:0351a14": "能成妙行流通妙法。△二妙音發迹二。初白彼",
    "X30n0602_007:0351a15": "佛。",
    "X30n0602_007:0351a16": "釋迦牟尼佛光照其身(至)藥上菩薩。",
    "X30n0602_007:0351a17": "此皆靈山法眾。",
    "X30n0602_007:0351a18": "爾時淨華宿王智佛(至)如來功德智慧莊嚴。",
    "X30n0602_007:0351a19": "娑婆佛身乃隱勝現劣。比光嚴勝身。在分別心遂",
    "X30n0602_007:0351a20": "生劣想。如來正見本絕異同。故宿王以彼此異迹",
    "X30n0602_007:0351a21": "為告。而妙音以如來三德而答。示無劣想也。三德",
    "X30n0602_007:0351a22": "皆稱如來者。謂今我所往其力用其神變其莊嚴。",
    "X30n0602_007:0351a23": "皆假如來之德。皆出如實之道。則於一切法無不",
    "X30n0602_007:0351a24": "如矣。何復勝劣之異哉。是以現種種形說種種法。",
    "X30n0602_007:0351b01": "而於神通智慧無所損減。為如故也。△二現此瑞。",
    "X30n0602_007:0351b02": "於是妙音菩薩不起於座(至)甄叔迦寶以為其臺。",
    "X30n0602_007:0351b03": "將與八萬菩薩俱共發來。故先現此瑞。甄叔迦此",
    "X30n0602_007:0351b04": "云鸚鵡寶。赤如其觜故。△三文殊問瑞。",
    "X30n0602_007:0351b05": "爾時文殊師法王子(至)甄叔迦寶以為其臺。",
    "X30n0602_007:0351b06": "此皆行境依智示現。故假文殊智體而問。△四釋",
    "X30n0602_007:0351b07": "尊垂答。",
    "X30n0602_007:0351b08": "爾時釋迦牟尼佛(至)亦欲供養聽法華經。",
    "X30n0602_007:0351b09": "△五文殊願見。",
    "X30n0602_007:0351b10": "文殊師利白佛言(至)彼菩薩來令我得見。",
    "X30n0602_007:0351b11": "請問之辭皆為機發。△六多寶為現。",
    "X30n0602_007:0351b12": "爾時釋迦牟尼佛(至)欲見汝身。",
    "X30n0602_007:0351b13": "文殊願世尊以神通力為現妙音。而世尊反命多",
    "X30n0602_007:0351b14": "寶者。多寶以神通願力在處證經。欲假其神通願",
    "X30n0602_007:0351b15": "力故也。△七妙音來覲。",
    "X30n0602_007:0351b16": "於時妙音菩薩於彼國沒(至)百千天樂不鼓自鳴。",
    "X30n0602_007:0351b17": "與八萬四千菩薩俱來者。示妙行隨應廣化塵勞",
    "X30n0602_007:0351b18": "也。蓮華徧雨天樂自鳴。表妙行隨處示現妙音離",
    "X30n0602_007:0351b19": "於作意。",
    "X30n0602_007:0351b20": "是菩薩目(至)如那羅延堅固之身。",
    "X30n0602_007:0351b21": "此言其四萬二千由旬之相好也。和合猶聚集也。",
    "X30n0602_007:0351b22": "肇法師云。那羅延天力士名。端正殊妙志力雄猛。",
    "X30n0602_007:0351b23": "入七寶臺上昇虗空(至)頭面禮足奉上瓔珞。",
    "X30n0602_007:0351b24": "示以法寶莊嚴法身。",
    "X30n0602_007:0351c01": "而白佛言(至)眾生能降伏諸魔怨不。",
    "X30n0602_007:0351c02": "問示居堪忍事也。貪恚癡慢等皆堪忍難度之事。",
    "X30n0602_007:0351c03": "五情言五欲。諸魔言五陰。",
    "X30n0602_007:0351c04": "久滅度多寶如來(至)堪忍久住不。",
    "X30n0602_007:0351c05": "上皆宿王傳問之辭。",
    "X30n0602_007:0351c06": "世尊。我今欲見多寶佛身(至)故來至此。",
    "X30n0602_007:0351c07": "寶塔高遠仗佛求見。表尊敬耳。佛於囑累品。從法",
    "X30n0602_007:0351c08": "座起時已出塔。故云多寶佛塔還可如故。舊謂二",
    "X30n0602_007:0351c09": "佛至此尚同座。而妙音能見釋迦不見多寶。徒搆",
    "X30n0602_007:0351c10": "疑難。△三華德問因。",
    "X30n0602_007:0351c11": "爾時華德菩薩白佛言(至)有是神力。",
    "X30n0602_007:0351c12": "華德即妙莊嚴王後身。欲助揚妙因故發此問。△",
    "X30n0602_007:0351c13": "四釋尊答示五。初敘往因。",
    "X30n0602_007:0351c14": "佛告華德菩薩(至)劫名喜見。",
    "X30n0602_007:0351c15": "佛名雲雷音者。一音利潤開覺群動也。國名現一",
    "X30n0602_007:0351c16": "切世間。若根身器界皆能隨應也。劫名依上而立。",
    "X30n0602_007:0351c17": "由利潤隨應故時眾喜見。",
    "X30n0602_007:0351c18": "妙音菩薩於萬二千歲(至)有是神力。",
    "X30n0602_007:0351c19": "樂宣法皆。鉢為應器。樂獻十萬種伎者。示欲廣宣",
    "X30n0602_007:0351c20": "妙法也。鉢奉八萬四千者。示欲應化塵勞也。故今",
    "X30n0602_007:0351c21": "果有妙音隨應之神。△二顯今迹。",
    "X30n0602_007:0351c22": "華德於汝意云何(至)今此妙音菩薩摩訶薩是。",
    "X30n0602_007:0351c23": "△三明德本。",
    "X30n0602_007:0351c24": "華德是妙音菩薩(至)百千萬億那由他佛。",
    "X30n0602_007:0352a01": "△四明應化二。初總舉。",
    "X30n0602_007:0352a02": "華德汝但見妙音菩薩(至)說是經典。",
    "X30n0602_007:0352a03": "△二別明二。初略敘。",
    "X30n0602_007:0352a04": "妙音觀音應化應化皆能現十界。身自天人獄鬼",
    "X30n0602_007:0352a05": "畜修羅名六凡。聲聞辟支菩薩佛名四聖。是為十",
    "X30n0602_007:0352a06": "界。△二隨釋。二初應六凡眾八。初應諸天眾。",
    "X30n0602_007:0352a07": "或現梵王身(至)或現毗沙門天王身。",
    "X30n0602_007:0352a08": "△二應王臣士庶。",
    "X30n0602_007:0352a09": "或現轉輪聖王身(至)或現婆羅門身。",
    "X30n0602_007:0352a10": "△三應入道四眾。",
    "X30n0602_007:0352a11": "或現比丘比丘尼優婆塞優婆夷身。",
    "X30n0602_007:0352a12": "△四應主婦童真。",
    "X30n0602_007:0352a13": "或現長者居士婦女身(至)或現童男童女身。",
    "X30n0602_007:0352a14": "△五應八部類。",
    "X30n0602_007:0352a15": "或現天龍夜叉(至)而說是經。",
    "X30n0602_007:0352a16": "△六應三惡趣。",
    "X30n0602_007:0352a17": "諸有地獄餓鬼畜生及眾難處。皆能救濟。",
    "X30n0602_007:0352a18": "諸應皆言現身說經。獨於惡趣不言者。惡趣方沈",
    "X30n0602_007:0352a19": "幽昏無由聞經。但以神力救濟而已。△七應宮禁等。",
    "X30n0602_007:0352a20": "乃至於王後宮變為女身。而說是經。",
    "X30n0602_007:0352a21": "△八牒前廣顯。",
    "X30n0602_007:0352a22": "華德是妙音菩薩(至)亦復如是。",
    "X30n0602_007:0352a23": "此有三節。初牒在此娑婆救濟。二牒神變智照之",
    "X30n0602_007:0352a24": "功。三牒此方如是十方亦然。是謂廣顯也。言種種",
    "X30n0602_007:0352b01": "變化而神智無損者。前所謂得如來三德能一切",
    "X30n0602_007:0352b02": "如故也。言智慧明照者。方便開導也。各得所知者。",
    "X30n0602_007:0352b03": "隨類各解也。△二應四聖位。",
    "X30n0602_007:0352b04": "若應以聲聞形得度者(至)示現滅度。",
    "X30n0602_007:0352b05": "△五總結答。",
    "X30n0602_007:0352b06": "華德妙音菩薩摩訶薩(至)其事如是。",
    "X30n0602_007:0352b07": "△五請問三昧。",
    "X30n0602_007:0352b08": "爾時華德菩薩白佛言(至)度脫眾生。",
    "X30n0602_007:0352b09": "△六佛答所問。",
    "X30n0602_007:0352b10": "佛告華德菩薩(至)能如是饒益無量眾生。",
    "X30n0602_007:0352b11": "如淨摩尼隨方現色。妙行流通期至於此。△七大",
    "X30n0602_007:0352b12": "根同證。",
    "X30n0602_007:0352b13": "說是妙音菩薩品時(至)亦得三昧及陀羅尼。",
    "X30n0602_007:0352b14": "及解一切語言陀羅尼也。諸菩薩皆具體而微者。",
    "X30n0602_007:0352b15": "故因說是品皆得發明。△八妙音還歸。",
    "X30n0602_007:0352b16": "爾時妙音菩薩摩訶薩(至)作百千萬億種種伎樂。",
    "X30n0602_007:0352b17": "於彼發來所經亦爾。示來往經行不離是道。",
    "X30n0602_007:0352b18": "既到本國(至)得現一切色身三昧。",
    "X30n0602_007:0352b19": "菩薩舉措自他兼利。△九聞品成行。",
    "X30n0602_007:0352b20": "說是妙音菩薩來往品時(至)華德菩薩得法華三昧。",
    "X30n0602_007:0352b21": "無生法忍者。證妙法之體。法華三昧者。得實相之",
    "X30n0602_007:0352b22": "用。此所謂以妙行成實相之德。",
    "X30n0602_007:0352b23": "妙法蓮華經觀世音菩薩普門品第二十五",
    "X30n0602_007:0352b24": "△五圓行流通二。初略敘科儀。",
    "X30n0602_007:0352c01": "單發為聲。雜比為音。於世間眾苦襍聲齊觀並救。",
    "X30n0602_007:0352c02": "號觀世音妙圓之行。自一心出應無不徧。號曰普",
    "X30n0602_007:0352c03": "門。此繼前品說者。妙音現形說法救濟眾難。與觀",
    "X30n0602_007:0352c04": "音無異。但略而未普妙而未圓。觀音不離是行。而",
    "X30n0602_007:0352c05": "能觀其音聲隨響而答。大千圓應無去來相。所謂",
    "X30n0602_007:0352c06": "自在之業普門示現則進於妙音。其實二聖一道",
    "X30n0602_007:0352c07": "相為始終耳。故後頌觀音之德而兼云妙音。是知",
    "X30n0602_007:0352c08": "二聖一道也。即妙音之行而演為普門。是知相為",
    "X30n0602_007:0352c09": "始終也。夫欲體前之法須兼二行。從妙而普有始",
    "X30n0602_007:0352c10": "有終然後圓備。故繼妙音說普門品。為圓行流通。",
    "X30n0602_007:0352c11": "文殊於華嚴會終現法化已。南歷人間說普照法",
    "X30n0602_007:0352c12": "界修多羅門。所以圓彰前法體用。善財歷百城已",
    "X30n0602_007:0352c13": "到普門國。成就阿僧祇法門。遂能於諸有中普現",
    "X30n0602_007:0352c14": "其身。斯皆以行成德使圓而普也。觀彼設法次序",
    "X30n0602_007:0352c15": "名義。與此宛同。△二依科正解十。初無盡發問。",
    "X30n0602_007:0352c16": "爾時無盡意菩薩(至)以何因緣名觀世音。",
    "X30n0602_007:0352c17": "將顯普門而因無盡意發起者。表普門圓行應現",
    "X30n0602_007:0352c18": "無盡也。若愚讚云。世界無邊塵擾擾。眾生無數業",
    "X30n0602_007:0352c19": "茫茫。愛河無底浪滔滔。是故我名無盡意。觀音之",
    "X30n0602_007:0352c20": "行亦若是矣。△二佛答名緣二。初答總相。",
    "X30n0602_007:0352c21": "從此至受持名字。名十四無畏功德。",
    "X30n0602_007:0352c22": "佛告無盡意菩薩(至)皆得解脫。",
    "X30n0602_007:0352c23": "此於眾苦襍聲齊觀並救也。於音言觀者。以觀智",
    "X30n0602_007:0352c24": "應物之謂。觀即真觀淨觀智慧慈悲是也。觀觀之",
    "X30n0602_007:0353a01": "體聞聞之性。本無苦樂。眾生不能返聞。循聲流轉",
    "X30n0602_007:0353a02": "故受諸苦惱。觀音不隨聲塵妄起知見故一切解",
    "X30n0602_007:0353a03": "脫。而令苦眾生持其名。蒙其觀者亦得解脫。實真",
    "X30n0602_007:0353a04": "淨慈悲觀力加被故也。昔琳法師稱名七日而免",
    "X30n0602_007:0353a05": "難於唐。孫敬德誦經千徧而全生於魏。即脫諸苦",
    "X30n0602_007:0353a06": "惱之驗也。△二答別相三。初脫外業五。初脫三",
    "X30n0602_007:0353a07": "災。",
    "X30n0602_007:0353a08": "若有持是觀世音菩薩名者(至)名觀世音。",
    "X30n0602_007:0353a09": "楞嚴明十四無畏功德。一者由我不自觀音以觀",
    "X30n0602_007:0353a10": "觀者。令苦眾生觀其音聲即得解脫。夫不自觀音",
    "X30n0602_007:0353a11": "以觀觀者。即離塵復性之真觀也。離塵復性則諸",
    "X30n0602_007:0353a12": "妄自脫。故能令苦眾生蒙我真觀即得解脫。二者",
    "X30n0602_007:0353a13": "知見旋復則火不能燒。三者觀聽旋復則水不能",
    "X30n0602_007:0353a14": "溺。葢見覺屬火聞聽屬水。知見旋則離火塵。聞聽",
    "X30n0602_007:0353a15": "旋則離水塵。幻塵既離真性斯復。所以無能燒溺",
    "X30n0602_007:0353a16": "也。能旋見聽則煩惱之火貪愛之水皆無能燒溺",
    "X30n0602_007:0353a17": "矣。四者滅妄斷殺則鬼不能害。皆由離塵復性之",
    "X30n0602_007:0353a18": "觀力加被也。昔于相國問黑風漂墮之義於紫玉。",
    "X30n0602_007:0353a19": "玉呼名諷之。公悖然變色。玉曰。便是黑風漂墮。則",
    "X30n0602_007:0353a20": "凡不能離塵循聲流轉。一念漂墮皆如是也。△二",
    "X30n0602_007:0353a21": "脫刑戮。",
    "X30n0602_007:0353a22": "若復有人臨當被害(至)而得解脫。",
    "X30n0602_007:0353a23": "此由菩薩以六根消復。同於聲聽之力。加之以同",
    "X30n0602_007:0353a24": "聲聽無復形礙。故使刀兵猶割水吹光。性無損動。",
    "X30n0602_007:0353b01": "△三脫鬼害。",
    "X30n0602_007:0353b02": "若三千大千國土滿中夜叉(至)況復加害。",
    "X30n0602_007:0353b03": "此假聞熏精明之力。爍諸癡暗故鬼不能視。斷滅",
    "X30n0602_007:0353b04": "妄想心無殺害。故害不能加。△四脫囚繫。",
    "X30n0602_007:0353b05": "設復有人若有罪若無罪(至)皆悉斷壞即得解脫。",
    "X30n0602_007:0353b06": "此由音性圓消離諸塵妄之力加之。塵妄既離則",
    "X30n0602_007:0353b07": "身相不有。故枷鎻自脫。△五脫怨賊。",
    "X30n0602_007:0353b08": "若三千大千國土滿中怨賊(至)稱其名故即得解脫。",
    "X30n0602_007:0353b09": "此由滅音圓聞徧生慈力加之。葢因聞兩立則物",
    "X30n0602_007:0353b10": "我成敵。滅音圓聞則內外無待。故能徧慈而却敵也。",
    "X30n0602_007:0353b11": "無盡意。觀世音菩薩摩訶薩威神之力巍巍如是。",
    "X30n0602_007:0353b12": "結外業也。△二脫內業三。初婬。",
    "X30n0602_007:0353b13": "若有眾生多於婬欲(至)便得離慾。",
    "X30n0602_007:0353b14": "此由熏聞離塵色所不劫之力加之。葢眾生以欲",
    "X30n0602_007:0353b15": "習合塵故為色劫。一蒙妙力則欲愛乾枯根境而",
    "X30n0602_007:0353b16": "不偶。雖有妖色不能劫動。故便得離慾。△二恚。",
    "X30n0602_007:0353b17": "若多嗔恚。常念恭敬觀世音菩薩。便得離嗔。",
    "X30n0602_007:0353b18": "此由根境圓融無能所對之力加之。葢嗔由違情",
    "X30n0602_007:0353b19": "而起對境而生。圓融則無違無對。則不嗔矣。△三",
    "X30n0602_007:0353b20": "癡。",
    "X30n0602_007:0353b21": "若多愚癡。常念恭敬觀世音菩薩。便得離癡。",
    "X30n0602_007:0353b22": "此由消塵旋明朗徹無礙之力加之。以癡由妄塵",
    "X30n0602_007:0353b23": "所蔽無明所覆。消塵則無蔽朗徹則無覆。故能旋",
    "X30n0602_007:0353b24": "復真明永離癡暗也。內業有十。而壞滅法身唯婬",
    "X30n0602_007:0353c01": "怒癡為甚。故舉三以兼餘。上皆依楞嚴漸說。自頓",
    "X30n0602_007:0353c02": "言之。三毒水泡元無自性。知觀觀者豈不便離。",
    "X30n0602_007:0353c03": "無盡意觀世音菩薩(至)是故眾生常應心念。",
    "X30n0602_007:0353c04": "結內業也。△三示福應。",
    "X30n0602_007:0353c05": "若有女人設欲求男(至)無盡意觀世音菩薩有如是",
    "X30n0602_007:0353c06": "力。",
    "X30n0602_007:0353c07": "融形涉世徧事諸佛。為法王子之力加之。即生男。",
    "X30n0602_007:0353c08": "圓通合界承順如來。受領法門之力加之。即生女。",
    "X30n0602_007:0353c09": "若有眾生(至)於百千萬億劫不可窮盡。",
    "X30n0602_007:0353c10": "此第十四無畏功德也。楞嚴云。此大千界現住世",
    "X30n0602_007:0353c11": "間有六十二億恒河沙菩薩。修法垂範方便利生。",
    "X30n0602_007:0353c12": "持名供養得無量福。而持觀音名其福齊等。葢由",
    "X30n0602_007:0353c13": "觀音得真圓通。一多平等彼我無二故也。",
    "X30n0602_007:0353c14": "無盡意(至)得如是無量無邊福德之利。",
    "X30n0602_007:0353c15": "總結十四無畏之福。△三問現形說法。",
    "X30n0602_007:0353c16": "無盡意菩薩白佛言(至)其事云何。",
    "X30n0602_007:0353c17": "△四佛答所現二。初且略敘。",
    "X30n0602_007:0353c18": "即三十二應也。觀音於楞嚴會上自說。我昔供養",
    "X30n0602_007:0353c19": "觀音如來。授我如幻聞熏聞修金剛三昧。與佛如",
    "X30n0602_007:0353c20": "來同慈力故。令我身成三十二應入諸國土。始自",
    "X30n0602_007:0353c21": "佛身終至人非人等。為三十二。皆以無作妙力自",
    "X30n0602_007:0353c22": "在成就。△二正科釋二。初現四聖。",
    "X30n0602_007:0353c23": "佛告無盡意菩薩(至)而為說法。",
    "X30n0602_007:0353c24": "但舉三聖者。妙音品開菩薩位。此則合在佛位。應",
    "X30n0602_007:0354a01": "讀為膺。當其根而應之也。△二現六凡眾三。初",
    "X30n0602_007:0354a02": "現天。",
    "X30n0602_007:0354a03": "應以梵王身得度者(至)而為說法。",
    "X30n0602_007:0354a04": "梵王為初禪天主。帝釋為忉利天主。自在天居欲",
    "X30n0602_007:0354a05": "界頂。大自在天居色界頂。天大將軍統領鬼神。四",
    "X30n0602_007:0354a06": "天王統領世界。毗沙門居北方為最尊。初二從顯",
    "X30n0602_007:0354a07": "舉。以梵釋常隨佛故。次四從總舉。謂欲界之總。色",
    "X30n0602_007:0354a08": "界之總。鬼神之總。世界之總也。△二現人三。初",
    "X30n0602_007:0354a09": "現王臣士庶。",
    "X30n0602_007:0354a10": "應以小王身得度者(至)而為說法。",
    "X30n0602_007:0354a11": "妙音品先言輪王。次言小王。乃總別兼舉。此從總",
    "X30n0602_007:0354a12": "舉。合依正法華言輪王。輪王統四天下。小王治一",
    "X30n0602_007:0354a13": "邦國。長者族姓推尊。居士清節養素。宰官判斷邦",
    "X30n0602_007:0354a14": "邑。婆羅門術數攝衛。△二現入道四眾。",
    "X30n0602_007:0354a15": "應以比丘比丘尼(至)而為說法。",
    "X30n0602_007:0354a16": "前二出家持大戒。後二出家持五戒。△三現主婦",
    "X30n0602_007:0354a17": "童真。",
    "X30n0602_007:0354a18": "應以長者居士(至)而為說法。",
    "X30n0602_007:0354a19": "△三現神。",
    "X30n0602_007:0354a20": "應以天龍夜叉(至)而為說法。",
    "X30n0602_007:0354a21": "手執金剛護佛法者。六凡止舉天人神三類者。舉",
    "X30n0602_007:0354a22": "得度者而已。若地獄鬼畜方沈幽昏未應得度。則",
    "X30n0602_007:0354a23": "漸滅其苦。於頌見之。△三結所現。",
    "X30n0602_007:0354a24": "無盡意是觀世音菩薩(至)度脫眾生。",
    "X30n0602_007:0354b01": "△五勸興供養。",
    "X30n0602_007:0354b02": "是故汝等(至)皆號之為施無畏者。",
    "X30n0602_007:0354b03": "△六無盡興供。",
    "X30n0602_007:0354b04": "無盡意菩薩白佛言(至)受此法施珍寶纓珞。",
    "X30n0602_007:0354b05": "妙音供養釋迦特奉纓珞。無盡供養觀音亦奉纓",
    "X30n0602_007:0354b06": "珞。皆表法寶莊嚴。故曰法施。",
    "X30n0602_007:0354b07": "時觀世音菩薩不肯受之(至)一分奉多寶佛塔。",
    "X30n0602_007:0354b08": "普門性中本無施受。但為物故施愍物故受也。分",
    "X30n0602_007:0354b09": "奉二尊者。示為四眾莊嚴福聚也。△七總結前文。",
    "X30n0602_007:0354b10": "無盡意觀世音菩薩(至)遊於娑婆世界。",
    "X30n0602_007:0354b11": "結答云何遊此之問。△八以偈重頌二。初無盡",
    "X30n0602_007:0354b12": "重聞。",
    "X30n0602_007:0354b13": "爾時無盡意菩薩以偈問曰。",
    "X30n0602_007:0354b14": "世尊妙相具。我今重問彼。佛子何因緣。名為觀世音。",
    "X30n0602_007:0354b15": "△二釋尊偈答二。初總敘。",
    "X30n0602_007:0354b16": "具足妙相尊(至)能滅諸有苦。",
    "X30n0602_007:0354b17": "△二別答八。初頌脫外業五。初頌三災。",
    "X30n0602_007:0354b18": "假使興害意(至)波浪不能沒。",
    "X30n0602_007:0354b19": "於水言漂。浪則兼風災。自此至電雹消散。皆頌外",
    "X30n0602_007:0354b20": "業。在長行為十四無畏。而頌文事相不同。又加傍",
    "X30n0602_007:0354b21": "頌者。十四無畏特舉大略。實具一切功德故也。次",
    "X30n0602_007:0354b22": "傍頌險難。",
    "X30n0602_007:0354b23": "或在須彌峯(至)不能損一毛。",
    "X30n0602_007:0354b24": "言峻利之極尚不能損。況其小難。△二頌怨賊。",
    "X30n0602_007:0354c01": "或值怨賊遶。各執刀加害。念彼觀音力。咸即起慈心。",
    "X30n0602_007:0354c02": "△三頌刑戮。",
    "X30n0602_007:0354c03": "或遭王難苦。臨刑欲壽終。念彼觀音力。刀尋段段壞。",
    "X30n0602_007:0354c04": "△四頌囚繫。",
    "X30n0602_007:0354c05": "或因禁枷鎻。手足被杻械。念彼觀音力。釋然得解脫。",
    "X30n0602_007:0354c06": "次傍頌詛毒。",
    "X30n0602_007:0354c07": "呪詛諸毒藥。所欲害身者。念彼觀音力。還著於本人。",
    "X30n0602_007:0354c08": "具正念者橫逆莫加。出爾反爾自貽伊戚。△五頌",
    "X30n0602_007:0354c09": "鬼害。",
    "X30n0602_007:0354c10": "或遇惡羅剎。毒龍諸鬼等。念彼觀音力。時悉不敢害。",
    "X30n0602_007:0354c11": "次傍頌蛇獸。",
    "X30n0602_007:0354c12": "若惡獸圍遶(至)尋聲自回去。",
    "X30n0602_007:0354c13": "信謂兕無所投角兵無所投刃也。次傍頌災變。",
    "X30n0602_007:0354c14": "雲雷鼓掣電。降雹澍大雨。念彼觀音力。應時得消散。",
    "X30n0602_007:0354c15": "雷電調適為常。鼓掣為變。陰包陽則為凝雹。陰過",
    "X30n0602_007:0354c16": "陽則為大雨。是皆災變故欲其消散也。△二頌脫",
    "X30n0602_007:0354c17": "內業。",
    "X30n0602_007:0354c18": "眾生被困厄。無量苦逼身。觀音妙智力。能救世間苦。",
    "X30n0602_007:0354c19": "眾生由無妙智力故。為欲恚癡之所困逼。△三頌",
    "X30n0602_007:0354c20": "現形說法。",
    "X30n0602_007:0354c21": "具足神通力(至)以漸悉令滅。",
    "X30n0602_007:0354c22": "智方便即所謂有慧方便也。雖三惡趣方沈幽昏",
    "X30n0602_007:0354c23": "未應得度。亦與漸滅其苦。△四結顯觀智。",
    "X30n0602_007:0354c24": "真觀清淨觀。廣大智慧觀。悲觀及慈觀。常願常瞻仰。",
    "X30n0602_007:0355a01": "其所以觀音脫苦能施無畏現形度生。皆五觀之",
    "X30n0602_007:0355a02": "力。故此結顯也。真以息妄。淨以治染。智以破惑。悲",
    "X30n0602_007:0355a03": "以拔苦。慈以與樂。以是五觀加被群迷故。妄染惑",
    "X30n0602_007:0355a04": "苦應念息滅。所以常願仰而依之。然性本圓澄。因",
    "X30n0602_007:0355a05": "迷起妄。惑染既生故觀智繁設。苟無妄染則真淨",
    "X30n0602_007:0355a06": "不立矣。葢以真息妄等事。皆聖人不得已也。故楞",
    "X30n0602_007:0355a07": "嚴曰。言妄顯諸真妄真同二妄。△五重歎觀智。",
    "X30n0602_007:0355a08": "無垢清淨光。慧日破諸暗。能伏災風火。普明照世間。",
    "X30n0602_007:0355a09": "無垢慧日歎觀智之體。伏災普照歎觀智之用。伏",
    "X30n0602_007:0355a10": "災言脫苦。普照言現形。△六總歎說法。",
    "X30n0602_007:0355a11": "悲體戒雷震。慈意妙大雲。澍甘露法雨。滅除煩惱燄。",
    "X30n0602_007:0355a12": "戒教戒也。法身無體以悲為體。故教戒所行如雷",
    "X30n0602_007:0355a13": "作動。聖人無意以慈為意。故利澤之興如雲潤覆。",
    "X30n0602_007:0355a14": "諍訟經官處。怖畏軍陣中。念彼觀音力。眾怨悉退散。",
    "X30n0602_007:0355a15": "此亦傍頌施無畏德。△七頌名勸念。",
    "X30n0602_007:0355a16": "妙音觀世音(至)念念勿生疑。",
    "X30n0602_007:0355a17": "觀音之行不異妙音。由能從妙而普故兼二號。以",
    "X30n0602_007:0355a18": "說法不滯為妙音。尋聲救苦為觀音。音性無著為",
    "X30n0602_007:0355a19": "梵音。應不失時為潮音。此所以勝世間音也。具是",
    "X30n0602_007:0355a20": "眾德故須常念不間不疑。則觀行智力無不相應",
    "X30n0602_007:0355a21": "矣。△八頌德勸歸。",
    "X30n0602_007:0355a22": "觀世音淨聖(至)是故應頂禮。",
    "X30n0602_007:0355a23": "觀聽反入離諸塵妄。是謂淨聖。乘彼正念假之福",
    "X30n0602_007:0355a24": "力。是謂依怙。具一切德則隨所求而應之。不止十",
    "X30n0602_007:0355b01": "四無畏也。慈視眾生則擇可度而度之。不止三十",
    "X30n0602_007:0355b02": "二應也。其福聚如海利澤不窮。故應歸命。△九持",
    "X30n0602_007:0355b03": "地讚顯。",
    "X30n0602_007:0355b04": "爾時持地菩薩(至)當知是人功德不少。",
    "X30n0602_007:0355b05": "持地菩薩昔遇毗舍浮佛。教之平持心地則一切",
    "X30n0602_007:0355b06": "皆平。是能以妙法內平自心。使外患自平。不能為",
    "X30n0602_007:0355b07": "害者也。故聞此品深讚其功。意顯自在之業普門",
    "X30n0602_007:0355b08": "之行。實為心地法門。聞持之人苟能以是平持心",
    "X30n0602_007:0355b09": "地。則外患自平不能為害。可以於諸怖畏能施無",
    "X30n0602_007:0355b10": "畏。由是自在之業普門之行遂為己有。故曰若有",
    "X30n0602_007:0355b11": "聞者當知是人功德不少。觀音之號或曰觀世音。",
    "X30n0602_007:0355b12": "或曰觀自在。其行或曰普門。或曰圓通者。依悲觀",
    "X30n0602_007:0355b13": "慈觀應物之德言之。故號觀世音。依真觀淨觀照",
    "X30n0602_007:0355b14": "心之功言之。故號觀自在。自一心而出應無不徧",
    "X30n0602_007:0355b15": "則謂之普門。自萬物而反照無不融則謂之圓通。",
    "X30n0602_007:0355b16": "其實一而已。故或以自在為號。或以自在名業。以",
    "X30n0602_007:0355b17": "自在為號。言心得自在。如心經稱觀自在菩薩是",
    "X30n0602_007:0355b18": "也。以自在名業。言行得自在。如楞嚴無作妙力是",
    "X30n0602_007:0355b19": "也。然諸法行無非示使平持心地。故此終以持地",
    "X30n0602_007:0355b20": "讚顯。△十聞品成行。",
    "X30n0602_007:0355b21": "佛說是普門品時(至)三菩提心。",
    "X30n0602_007:0355b22": "無等等者。無等即物無與等。等者俱物為等。既物",
    "X30n0602_007:0355b23": "無與等而能與物為等。此如來最上德也。觀音體",
    "X30n0602_007:0355b24": "此以成普門行。隨類應化與物為等。故聞其風者",
    "X30n0602_007:0355c01": "皆能發如是心。此所謂以圓行成最上之德。",
    "X30n0602_007:0355c03": "妙法蓮華經解卷第七之一"
}