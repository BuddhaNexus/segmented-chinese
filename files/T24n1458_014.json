{
    "T24n1458_014:0604b20": "根本薩婆多部律攝卷第十四",
    "T24n1458_014:0604b22": "尊者勝友集",
    "T24n1458_014:0604b23": "三藏法師義淨奉　制譯",
    "T24n1458_014:0604b24": "◎第四部四波底羅提舍尼法",
    "T24n1458_014:0604b25": "攝頌曰：",
    "T24n1458_014:0604b26": "　非親尼自受，　　舍中處分食，",
    "T24n1458_014:0604b27": "　不請向學家，　　受食於寺外。",
    "T24n1458_014:0604b28": "從非親尼受食學處第一",
    "T24n1458_014:0604b29": "佛在王舍城竹林園中，時蓮花色苾芻尼自",
    "T24n1458_014:0604c01": "發願言：「我乞食時得初滿鉢奉施僧伽，得第",
    "T24n1458_014:0604c02": "二鉢自供而食。」後因行乞見飢苾芻，復持第",
    "T24n1458_014:0604c03": "二鉢以用布施，緣斯斷食。明日又乞初鉢施",
    "T24n1458_014:0604c04": "僧，得第二鉢方欲自食，時鄔波難陀從彼乞",
    "T24n1458_014:0604c05": "求，便持施與，身體虛羸於大巷中悶絕倒地。",
    "T24n1458_014:0604c06": "諸居士見咸生譏議：「沙門釋子無悲愍意。」由",
    "T24n1458_014:0604c07": "苾芻尼乞食，事過分廢闕待緣，譏嫌煩惱，制",
    "T24n1458_014:0604c08": "斯學處。",
    "T24n1458_014:0604c09": "「若復苾芻，於村路中從非親苾芻尼自手受食",
    "T24n1458_014:0604c10": "食，是苾芻應還村外住處詣諸苾芻所，各別",
    "T24n1458_014:0604c11": "告言：『大德！我犯對說惡法，是不應為，今對",
    "T24n1458_014:0604c12": "說悔。』是名對說法。」",
    "T24n1458_014:0604c13": "言非親者，若是親尼受食非犯。苾芻尼者，謂",
    "T24n1458_014:0604c14": "已近圓是清淨行。於村路中者，若尼住處受",
    "T24n1458_014:0604c15": "取、若苾芻尼自為施主，食非乞得苾芻受取，",
    "T24n1458_014:0604c16": "悉皆無犯。自手者，謂是自受、若他為受。若尼",
    "T24n1458_014:0604c17": "遣人送者，無犯。言食者，謂五珂但尼、五蒱膳",
    "T24n1458_014:0604c18": "尼，受得便犯重。言食者，說本意也。是苾芻者，",
    "T24n1458_014:0604c19": "簡苾芻尼。應還村外住處者，往本住處說悔",
    "T24n1458_014:0604c20": "其罪，設村路中有苾芻者亦不應說。詣諸苾",
    "T24n1458_014:0604c21": "芻者，謂清淨人。我犯惡法者，謂是如來所遮",
    "T24n1458_014:0604c22": "之事。是不應為者，言非苾芻所應作事。是名",
    "T24n1458_014:0604c23": "對說者，各各對人說罪名字。問：「自餘諸罪皆",
    "T24n1458_014:0604c24": "對他說，云何於此得對說名？」答：「謂於住處現",
    "T24n1458_014:0604c25": "有苾芻，皆須一一別對陳說，不同餘罪故受",
    "T24n1458_014:0604c26": "別名。又犯罪已，即須陳說不得停息，復異餘",
    "T24n1458_014:0604c27": "罪。」實非親尼作非親想疑得根本罪，親非親",
    "T24n1458_014:0604c28": "想疑得惡作罪，於親非親而作親想無犯。",
    "T24n1458_014:0604c29": "受尼指授食學處第二",
    "T24n1458_014:0605a01": "佛在室羅伐城給孤獨園，時六眾苾芻語窣",
    "T24n1458_014:0605a02": "吐羅難陀苾芻尼曰：「若有施主請僧食處，汝",
    "T24n1458_014:0605a03": "可就宅教彼施主多以好食與我。」爾時彼尼",
    "T24n1458_014:0605a04": "既受教已，於他請處多持好食偏與六眾。由",
    "T24n1458_014:0605a05": "此食少不得周遍，令諸苾芻空腹而去，事惱",
    "T24n1458_014:0605a06": "同前，制斯學處。",
    "T24n1458_014:0605a07": "「若復眾多苾芻於白衣家食，有苾芻尼指授",
    "T24n1458_014:0605a08": "此苾芻，應可多與美好飲食。諸苾芻應語是",
    "T24n1458_014:0605a09": "苾芻尼言：『姊妹！且止少時，待諸苾芻食竟。』若",
    "T24n1458_014:0605a10": "無一人作是語者，是諸苾芻應還村外住處，",
    "T24n1458_014:0605a11": "詣諸苾芻所，各別告言：『大德！我犯對說惡法，",
    "T24n1458_014:0605a12": "是不應為，今對說悔。』是名對說法。」言眾多苾",
    "T24n1458_014:0605a13": "芻者，二人已上乃至大眾。白衣家者，謂有門",
    "T24n1458_014:0605a14": "戶巷陌之處；若在寺中者，無犯。食者如上說。",
    "T24n1458_014:0605a15": "此與多好等者，顯勝顯多。姊妹！且止少時",
    "T24n1458_014:0605a16": "者，謂據食竟以為少時，是故云待諸苾芻食",
    "T24n1458_014:0605a17": "竟。若無一苾芻作是語者，若一人遮合眾無",
    "T24n1458_014:0605a18": "犯。若在門外食者，應問：「門內無苾芻尼指授",
    "T24n1458_014:0605a19": "食不？」若不問者，得惡作罪。若見有尼或出或",
    "T24n1458_014:0605a20": "入，亦應問之。若不問者，亦得惡作。若尼親族",
    "T24n1458_014:0605a21": "家、若由彼尼而設供食指授者，無犯。",
    "T24n1458_014:0605a22": "學家受食學處第三",
    "T24n1458_014:0605a23": "佛在廣嚴城，僧訶將軍已見諦理，心生正信",
    "T24n1458_014:0605a24": "常行惠施，所有庫藏遂致空竭。世尊知時教",
    "T24n1458_014:0605a25": "作白二羯磨，於彼舍內不應受食，若有床座",
    "T24n1458_014:0605a26": "應為受之。時尊者舍利子、目乾連，先受彼請",
    "T24n1458_014:0605a27": "於舍內食。六眾見已作是念：「此人初見諦時",
    "T24n1458_014:0605a28": "亦請我食。」又因食竟，見彼家中有小男女求",
    "T24n1458_014:0605a29": "食而泣。由乞食事煩惱同前，制斯學處。",
    "T24n1458_014:0605b01": "「若復苾芻，知是學家僧與作學家羯磨，苾芻",
    "T24n1458_014:0605b02": "先不受請，便詣彼家自手受食食。是苾芻應",
    "T24n1458_014:0605b03": "還村外住處，詣諸苾芻所，各別告言：『大德！我",
    "T24n1458_014:0605b04": "犯對說惡法，是不應為，今對說悔。』是名對說",
    "T24n1458_014:0605b05": "法。」言學家者，謂預流果、一來果、不還果，唯此",
    "T24n1458_014:0605b06": "學人處在居家，非無學位。學家羯磨者，謂眾",
    "T24n1458_014:0605b07": "共許作法成就。先不受請者，雖得羯磨受請",
    "T24n1458_014:0605b08": "非犯。若非二五羹菜等類，自手受取及得解",
    "T24n1458_014:0605b09": "法，並皆無犯。言解法者，謂彼貲財還復如",
    "T24n1458_014:0605b10": "故，應作白二捨前遮法。境想六句如上應知。",
    "T24n1458_014:0605b11": "阿蘭若住處外受食學處第四",
    "T24n1458_014:0605b12": "佛在劫比羅伐窣覩城多根樹園，時六眾苾",
    "T24n1458_014:0605b13": "芻在阿蘭若住，時彼林野多諸賊寇，有信心",
    "T24n1458_014:0605b14": "者持供食來，欲就林中興設福會。是時六眾",
    "T24n1458_014:0605b15": "預往迎食，見彼女人被賊剝脫身無衣服隱",
    "T24n1458_014:0605b16": "在草中。六眾見已強令授食。家人後至問知",
    "T24n1458_014:0605b17": "非法，斷絕信心因生譏謗。事惱同前，制斯",
    "T24n1458_014:0605b18": "學處。",
    "T24n1458_014:0605b19": "「若復苾芻，在阿蘭若恐怖處住，先無觀察險",
    "T24n1458_014:0605b20": "難之人，於住處外受食食者，是苾芻應還住",
    "T24n1458_014:0605b21": "處，詣諸苾芻所，各別告言：『大德！我犯對說",
    "T24n1458_014:0605b22": "惡法，是不應為，今對說悔。』是名對說法。」",
    "T24n1458_014:0605b23": "阿蘭若者，去村一拘盧舍有僧住處，此據緣",
    "T24n1458_014:0605b24": "起故作是說；若更遠處亦同此制。凡是住處",
    "T24n1458_014:0605b25": "若有惡魔不信天眾，可畏藥叉及諸猛獸，並",
    "T24n1458_014:0605b26": "不應住。若險難處無看守人者，應差苾芻具",
    "T24n1458_014:0605b27": "五法者令往看守。既被差已，彼應晨朝詣險",
    "T24n1458_014:0605b28": "難處用心觀察，若見賊時應放火烟、或道中",
    "T24n1458_014:0605b29": "布葉、或竪高幡令人遠見。若有施主送供食",
    "T24n1458_014:0605c01": "來，見此標時令其警備、或遣人迎接。其觀察",
    "T24n1458_014:0605c02": "人，聽在中前食五正食。若看守人在道受供",
    "T24n1458_014:0605c03": "者無犯。住處外者，謂離住處也。應還住處者，",
    "T24n1458_014:0605c04": "前三學處過由家起故云向村外；此一學處",
    "T24n1458_014:0605c05": "過在空林，故云應還住處。實無看守作無看",
    "T24n1458_014:0605c06": "守想疑，得根本罪，次二輕，後二無犯。在阿蘭",
    "T24n1458_014:0605c07": "若所居方地，星辰道路咸應善知。行人來往",
    "T24n1458_014:0605c08": "隨力供給。乾[麩夫+少]及水量時貯畜。若見客至應",
    "T24n1458_014:0605c09": "唱善來，含笑先言不應嚬蹙。若女人。來隨其",
    "T24n1458_014:0605c10": "年幾作母女姊妹等想，餘文可知。◎",
    "T24n1458_014:0605c11": "第五部眾學法",
    "T24n1458_014:0605c12": "總攝頌曰：",
    "T24n1458_014:0605c13": "　衣食形齊整，　　俗舍善容儀，",
    "T24n1458_014:0605c14": "　護鉢除眾病，　　草水過人樹。",
    "T24n1458_014:0605c15": "眾學法者，謂於廣釋及十七事中，所有眾多",
    "T24n1458_014:0605c16": "惡作惡說，咸悉攝在眾學法中。如諸苾芻不",
    "T24n1458_014:0605c17": "應鼓樂，若供養時不得告云：「汝可作樂。」應語",
    "T24n1458_014:0605c18": "言：「汝可供養大師。」不應三指點灰於自額上",
    "T24n1458_014:0605c19": "畫為三道，亦不以鏡及水為好觀。而觀蟲之",
    "T24n1458_014:0605c20": "時，見面無犯。若看面瘡痕、若看頭白面皺、觀",
    "T24n1458_014:0605c21": "知前後容顏改變生厭離想，此皆無犯。不應",
    "T24n1458_014:0605c22": "以梳理髮，於諸善品不應懶惰。若為大眾種",
    "T24n1458_014:0605c23": "植諸樹，未花未果不應捨而遠行，若囑別人看",
    "T24n1458_014:0605c24": "守者無犯。出入門戶咸須用心，開閉之時",
    "T24n1458_014:0605c25": "不應造次。若經行時勿緩勿急。應畜洗足器，",
    "T24n1458_014:0605c26": "若見瓶空應即添水。不應以杙釘於制底。不",
    "T24n1458_014:0605c27": "應登上。若無求寂及以餘人者，應香湯洗足",
    "T24n1458_014:0605c28": "為供養事上亦無犯。若作大師形像，除脚釧",
    "T24n1458_014:0605c29": "耳璫，餘莊嚴具隨意應作。若菩薩像者聽。佛",
    "T24n1458_014:0606a01": "陀大會旋繞村城行道之時，五眾咸應隨從",
    "T24n1458_014:0606a02": "圍繞，其最老上座應受吉祥水，有力少年應",
    "T24n1458_014:0606a03": "助擎像，如是等於律所說，不依行者咸得惡",
    "T24n1458_014:0606a04": "作。又於苾芻尼學處，苾芻所不應為者，亦皆",
    "T24n1458_014:0606a05": "得罪，是故通言眾多學法。此等皆由法式事",
    "T24n1458_014:0606a06": "譏嫌煩惱，制斯學處。",
    "T24n1458_014:0606a07": "爾時世尊作如是念：「過去諸佛云何教聲聞",
    "T24n1458_014:0606a08": "眾著衣服耶？」是時諸天前白佛言：「如淨居天",
    "T24n1458_014:0606a09": "所著衣服。」世尊即以天眼觀知，如天所說無",
    "T24n1458_014:0606a10": "有異也，因制苾芻披著衣法。言齊整者，離不",
    "T24n1458_014:0606a11": "齊整著衣之過。應當學者，是應學事。不太高",
    "T24n1458_014:0606a12": "者，不過膝上。此中犯者，若苾芻不依佛教，不",
    "T24n1458_014:0606a13": "顧羞耻欲為非法者，捉衣開張得責心惡作；",
    "T24n1458_014:0606a14": "若披著身得對說惡作。若苾芻有順奉心，而",
    "T24n1458_014:0606a15": "著衣不如法、或時忘念、或是無知非法著者，",
    "T24n1458_014:0606a16": "唯犯責心惡作。如是於餘學處准此應知。不",
    "T24n1458_014:0606a17": "太下者，語不下垂至地。齊何是著裙量？謂齊",
    "T24n1458_014:0606a18": "踝上四指。不象鼻者，不放裙邊，當臍內擪下",
    "T24n1458_014:0606a19": "垂於地，由如象鼻。不蛇頭者，謂反出衣角，",
    "T24n1458_014:0606a20": "屈擪腰間，頭若龍蛇。不多羅葉者，謂捉裾邊",
    "T24n1458_014:0606a21": "細疊成襵，腰邊總擪，形若多羅葉，上聚下散。",
    "T24n1458_014:0606a22": "不豆團形者，總捉上裙傍內腰裹，同俗婦女",
    "T24n1458_014:0606a23": "著裙作豆團形。齊整披三衣者，亦是離不齊",
    "T24n1458_014:0606a24": "整著衣過。不太高者，謂不過膝上。不太下者，",
    "T24n1458_014:0606a25": "不垂過裙緣。好正披者，不張手足現撩亂相。",
    "T24n1458_014:0606a26": "好正覆者，應好覆蓋不偏露形。少語言者，不",
    "T24n1458_014:0606a27": "應同俗多作言說，不大叫呼如童兒類，設有",
    "T24n1458_014:0606a28": "須喚他不聞時，應請俗人為其大喚。不高視",
    "T24n1458_014:0606a29": "者，舉目視前一踰伽地是為視量，踰伽量者",
    "T24n1458_014:0606b01": "長四肘也。不應傍視亦不迴顧，端形直視徐",
    "T24n1458_014:0606b02": "行而進，牛馬犬等應預觀察，不應逼近恐有",
    "T24n1458_014:0606b03": "傷損。不覆頭者，不以衣物覆頭如新嫁女。上",
    "T24n1458_014:0606b04": "下衣服不得偏抄一邊露現形體。雙抄者，總襵",
    "T24n1458_014:0606b05": "兩邊置於肩上。凡是行步非大人相者，皆應",
    "T24n1458_014:0606b06": "遠離。不搖身者，如衒色女搖身而行。不掉臂",
    "T24n1458_014:0606b07": "者，猶如小兒及瘨狂類。不搖頭者，猶如象子",
    "T24n1458_014:0606b08": "搖動其頭。不肩排者，不以肩髆排觸於他。不",
    "T24n1458_014:0606b09": "連手者，不應連手在路並行。未請坐不應坐",
    "T24n1458_014:0606b10": "者，在室羅伐悉底城，由鄔波難陀在婆羅門",
    "T24n1458_014:0606b11": "舍，制斯學處。不善觀察者，亦在室羅伐悉底",
    "T24n1458_014:0606b12": "城，由鄔陀夷不觀床座坐殺小兒。放身者，緣",
    "T24n1458_014:0606b13": "在劫比羅伐窣覩城，由鄔陀夷習學菩薩昔",
    "T24n1458_014:0606b14": "在宮時生戲弄心放身而坐，床座摧破招譏",
    "T24n1458_014:0606b15": "故制。不壘足者，不以一脚重於脚上壘之而",
    "T24n1458_014:0606b16": "坐。不重內踝者，謂不正身重踝而坐。不重外",
    "T24n1458_014:0606b17": "踝者，准事應知。恭敬受食者，凡受食時極須",
    "T24n1458_014:0606b18": "存念，不應寬慢致令鉢破。不得滿鉢受飯者，",
    "T24n1458_014:0606b19": "受食之時應觀其鉢勿令流溢，所有羹菜不",
    "T24n1458_014:0606b20": "應多請，後安飯時恐溢出故。行食未至不應",
    "T24n1458_014:0606b21": "遙喚，隨到受之勿生貪想。若預申鉢表有貪",
    "T24n1458_014:0606b22": "心，鉢臨食上是醜惡相。言恭敬者，不多言說",
    "T24n1458_014:0606b23": "相同婬女。應善用心摶者，謂以手把飯非多",
    "T24n1458_014:0606b24": "非少可口而內，非是摶令相著，張口待食現",
    "T24n1458_014:0606b25": "饕餮相。食在口中不應言說，同白衣法。羹飯",
    "T24n1458_014:0606b26": "不得互掩覆者，意欲多求長貪心故，應於飲",
    "T24n1458_014:0606b27": "食生厭離想，是為出家所應作事，隨得隨食",
    "T24n1458_014:0606b28": "少欲為念。不彈舌食者，施主設食其食過甜，",
    "T24n1458_014:0606b29": "故為彈舌詐現醋相。不[口*((甫、)/寸)][口*集]食者，其食實醋",
    "T24n1458_014:0606c01": "故[口*((甫、)/寸)][口*集]脣作聲而現甜相。言呵氣食者，其食",
    "T24n1458_014:0606c02": "過熱戲現冷相呵之使熱。吹氣食者，其食過",
    "T24n1458_014:0606c03": "冷戲現熱相吹之使冷，此等皆是調弄施主",
    "T24n1458_014:0606c04": "致招譏過。不手散食者，不如雞爬食。不齧半",
    "T24n1458_014:0606c05": "者，半在口中半墮鉢中。不舒舌者，長舒其舌",
    "T24n1458_014:0606c06": "舐掠兩脣。窣覩波形者，下置[麩夫+少]團倣其塔狀，",
    "T24n1458_014:0606c07": "上置蘿菔作相輪形，是地獄中脯爛拏塔，為",
    "T24n1458_014:0606c08": "其調戲致俗譏嫌。舐手者，手有餘食不應舌",
    "T24n1458_014:0606c09": "舐，手有食水不振餘人，繫心而食充軀長道，",
    "T24n1458_014:0606c10": "不得觀他生嫌賤心。污手捉淨水者，謂食所",
    "T24n1458_014:0606c11": "霑及不淨所污。凡欲食噉，皆須土屑澡豆等",
    "T24n1458_014:0606c12": "淨洗手已，方捉食器飲器及淨水瓶。有諸俗",
    "T24n1458_014:0606c13": "人從苾芻乞鉢中水，為吉祥故、為除病故。時",
    "T24n1458_014:0606c14": "鄔波難陀以所食鉢水和殘飯持與，令生嫌",
    "T24n1458_014:0606c15": "賤，是故聖制授鉢水法，應先三遍淨洗鉢已，",
    "T24n1458_014:0606c16": "盛滿清水誦聖伽他，可兩三遍方授與人。地",
    "T24n1458_014:0606c17": "上無替不應安鉢者，若以樹葉等為替者無",
    "T24n1458_014:0606c18": "犯。不立洗鉢者，恐墮破故，及危險等處皆恐",
    "T24n1458_014:0606c19": "損故。聽法之人先應虔敬，若懷憍慢法水不",
    "T24n1458_014:0606c20": "停，是故恭勤方能受道，離憍傲相及諸兵刃",
    "T24n1458_014:0606c21": "方為說法，若有病者無犯。若青草上好樹下，",
    "T24n1458_014:0606c22": "及花果樹人所停息者，不應大小便。若棘刺",
    "T24n1458_014:0606c23": "叢處者無犯。若大林中行枝葉交茂，應離",
    "T24n1458_014:0606c24": "人行處，若涉生草田間無空處，應持乾葉布",
    "T24n1458_014:0606c25": "上便利。若無可得者無犯。應於寺東北角安",
    "T24n1458_014:0606c26": "置圊廁，其廁四邊應栽棘刺，大小行廁並須",
    "T24n1458_014:0606c27": "別作，各安門扇皆著傍扂，其便利處應在隱",
    "T24n1458_014:0606c28": "屏。凡欲入廁應脫上衣，在於上風淨處安置，",
    "T24n1458_014:0606c29": "向洗手處於甎版石上，先置灰土用為洗淨，",
    "T24n1458_014:0607a01": "其置土物長一肘、闊一磔手餘，用灰及土列",
    "T24n1458_014:0607a02": "作兩行。行別七聚，更安一聚總十五聚，土須",
    "T24n1458_014:0607a03": "細末聚若半排，貯土之器應用木槽，預收備",
    "T24n1458_014:0607a04": "擬無令闕乏。將入廁時持土三塊，事訖可用",
    "T24n1458_014:0607a05": "餘物隨時去穢。一用洗身，二塊遍洗左手。其",
    "T24n1458_014:0607a06": "籌片等不應棄於廁內，應穿小孔向外棄之。",
    "T24n1458_014:0607a07": "下濕之鄉別為洗處，水流外出不應停溢。若",
    "T24n1458_014:0607a08": "懸絕臨崖者隨事籌量。初入廁時作聲謦欬、",
    "T24n1458_014:0607a09": "或時蹋地、或復彈指，應掩門扇閉以傍扂。便",
    "T24n1458_014:0607a10": "轉既竟，左腋抱瓶右手開門，至洗淨處蹲在",
    "T24n1458_014:0607a11": "一邊土近右手，瓶安左髀左臂牢[(序予+猒)/手]，或安三",
    "T24n1458_014:0607a12": "叉木上。注水向身，然後右手撥取七土但洗",
    "T24n1458_014:0607a13": "左手，後之七土兩手俱洗。餘有一土用洗君",
    "T24n1458_014:0607a14": "持，其水隨洗隨流勿令停住。次向餘處別洗",
    "T24n1458_014:0607a15": "雙足，披衣持瓶，既到房已安置觸瓶，以乾牛",
    "T24n1458_014:0607a16": "糞揩手，取淨瓶水如法再三洗漱，方名為淨，",
    "T24n1458_014:0607a17": "得作餘事。此由身子作斯洗淨，伏彼外道婆",
    "T24n1458_014:0607a18": "羅門故。世尊因此制諸苾芻，若不依行咸得",
    "T24n1458_014:0607a19": "惡作。若小便時，但一土洗身一土洗身，如廣",
    "T24n1458_014:0607a20": "文說。撿挍寺人數觀廁處，見有不淨即應掃",
    "T24n1458_014:0607a21": "拭塗治、或水洗令淨。其小行處有不淨時，應",
    "T24n1458_014:0607a22": "用草揩或破布拭以水灌洗，有泥決通無令",
    "T24n1458_014:0607a23": "臭穢。若有病人不能起動者，應穿床席作孔",
    "T24n1458_014:0607a24": "以破衣替，身恐生瘡損除棄不淨，應畜兩盆",
    "T24n1458_014:0607a25": "更互淨洗、或將油拭。大小行時不應披三衣，",
    "T24n1458_014:0607a26": "但著僧脚崎及裙，亦不應用好者，善須詳審",
    "T24n1458_014:0607a27": "勿衣觸地。若苾芻大小行訖，乃至未將淨水",
    "T24n1458_014:0607a28": "漱口，不受他禮亦不禮他，不坐床座及噉飲",
    "T24n1458_014:0607a29": "食，違者皆得惡作。若飲藥湯無水可求者無",
    "T24n1458_014:0607b01": "犯。若服瀉藥若患苦痢，乃至未止不應數洗，",
    "T24n1458_014:0607b02": "須將籌等權時且用。若瀉痢竟依法而洗。鞋",
    "T24n1458_014:0607b03": "履霑污即應洗除。病人坐處及洗淨處勿令",
    "T24n1458_014:0607b04": "勞倦。若便利未至不應預去，時至不應久留。",
    "T24n1458_014:0607b05": "若泄下氣勿使作聲。旋溺事了，不應久住其",
    "T24n1458_014:0607b06": "處。於廁屋內若上座前、若在淨地，及對食者",
    "T24n1458_014:0607b07": "皆不洟唾。凡洟唾時勿作大聲，亦不應數。若",
    "T24n1458_014:0607b08": "多唾者應向屏處，若有病緣聽安承器、若沙、",
    "T24n1458_014:0607b09": "若石、及草土等，安在器中勿使灒溢，應數洗",
    "T24n1458_014:0607b10": "之無令臭氣。不得水中者，若水闊應於木上，",
    "T24n1458_014:0607b11": "若無可得同上草田。不上過人樹者，恐日時",
    "T24n1458_014:0607b12": "過望取食人，若有虎豹聽上高樹，但有難緣",
    "T24n1458_014:0607b13": "並皆無犯。",
    "T24n1458_014:0607b14": "此眾學法總為八例：一、著衣服事；二、入村事；",
    "T24n1458_014:0607b15": "三、坐起事；四、食噉事；五、護鉢事；六、說法事；七、",
    "T24n1458_014:0607b16": "便利事；八、觀望事。餘如廣文。",
    "T24n1458_014:0607b17": "七滅諍法",
    "T24n1458_014:0607b18": "攝頌曰：",
    "T24n1458_014:0607b19": "　現前并憶念，　　不癡與求罪，",
    "T24n1458_014:0607b20": "　多人語自言，　　草掩除眾諍。",
    "T24n1458_014:0607b21": "　應與現前毘柰耶，　　當與現前毘柰耶。",
    "T24n1458_014:0607b22": "　應與憶念毘柰耶，　　當與憶念毘柰耶。",
    "T24n1458_014:0607b23": "　應與不癡毘柰耶，　　當與不癡毘柰耶。",
    "T24n1458_014:0607b24": "　應與求罪自性毘柰耶，",
    "T24n1458_014:0607b25": "　當與求罪自性毘柰耶。",
    "T24n1458_014:0607b26": "　應與多人語毘柰耶，　　當與多人語毘柰耶。",
    "T24n1458_014:0607b27": "　應與自言毘柰耶，　　當與自言毘柰耶。",
    "T24n1458_014:0607b28": "　應與草掩毘柰耶，　　當與草掩毘奈耶。",
    "T24n1458_014:0607b29": "若有諍事起，當以七法順大師教，如法如律",
    "T24n1458_014:0607c01": "而除滅之。此等皆由他詰問事，不忍他詰譏",
    "T24n1458_014:0607c02": "嫌煩惱，制斯學處。",
    "T24n1458_014:0607c03": "七滅諍法者，於四諍事七法能除，是故名此",
    "T24n1458_014:0607c04": "為七滅諍法。何謂四諍？一、評論諍；二、非言諍；",
    "T24n1458_014:0607c05": "三、犯罪諍；四、作事諍。言評論諍者，如有諍云：",
    "T24n1458_014:0607c06": "「凡說法時獲利養者，此物合入說法之人。」有",
    "T24n1458_014:0607c07": "云：「不合。」由此為緣，遂致紛競。因評論事而起",
    "T24n1458_014:0607c08": "諍故，名評論諍。此之諍論局在僧眾、或望別",
    "T24n1458_014:0607c09": "人諍根有六，若緣差別乃有十四。何謂為六？",
    "T24n1458_014:0607c10": "一、忿恨；二、覆惱；三、嫉慳；四、諂誑；五、無慚愧；",
    "T24n1458_014:0607c11": "六、惡欲邪見。何謂十四事？一、法；二、非法；三、",
    "T24n1458_014:0607c12": "調伏；四、非調伏；五、有犯；六、無犯；七、重；八、輕；",
    "T24n1458_014:0607c13": "九、有餘；十、無餘；十一、責心罪；十二、惡作罪；十",
    "T24n1458_014:0607c14": "三、惡說罪；十四、越法罪。下三對人說。又有三",
    "T24n1458_014:0607c15": "種：謂善、不善、無記，亦是諍根。問曰：「凡是評論",
    "T24n1458_014:0607c16": "即是諍耶？」應作四句。第一句是評論而非諍，",
    "T24n1458_014:0607c17": "謂但有評論不入諍門。第二句是諍非評論，",
    "T24n1458_014:0607c18": "謂餘三諍。第三句前二合。第四句謂除前相",
    "T24n1458_014:0607c19": "餘之三諍。各為四句，准此應說。言非言諍者，",
    "T24n1458_014:0607c20": "若前人是善不應詰責而詰責者，名非言諍。",
    "T24n1458_014:0607c21": "非者，是鄙惡義，謂以鄙惡之法而責詰他，如",
    "T24n1458_014:0607c22": "世人云：「此非是人。」意欲說其是鄙惡人。如以",
    "T24n1458_014:0607c23": "非法詰實力子而興於諍，此即是根，餘如上",
    "T24n1458_014:0607c24": "說。犯罪諍者，謂五部罪，由諍此罪而起於諍，",
    "T24n1458_014:0607c25": "此即是根。從身語心有犯，唯身如苾芻，與",
    "T24n1458_014:0607c26": "未具人同室宿，未出作已出想。若臥睡已，女",
    "T24n1458_014:0607c27": "人後至或睡不覺，他置高床、或他然燈燭等",
    "T24n1458_014:0607c28": "有犯。唯語謂無故心過五六語，為女人說法",
    "T24n1458_014:0607c29": "有犯。唯心謂長淨時有心覆罪有犯。身心俱",
    "T24n1458_014:0608a01": "如殺生、飲酒有犯。語心俱如為女說法，故心",
    "T24n1458_014:0608a02": "過五六語有犯。身語心俱，謂殺生、飲酒、發言",
    "T24n1458_014:0608a03": "稱歎，是謂三業犯罪差別。作事諍者，由作單",
    "T24n1458_014:0608a04": "白等羯磨之事而為諍根，於所作事諍得生",
    "T24n1458_014:0608a05": "故。已明四諍。七滅云何？今於此中略言其要。",
    "T24n1458_014:0608a06": "初評論諍以二法滅，謂現前及多人語。次非",
    "T24n1458_014:0608a07": "言諍以三法滅，謂現前、憶念、不癡。次犯罪諍",
    "T24n1458_014:0608a08": "以四法滅，謂現前、自言、求罪自性、如草相掩。",
    "T24n1458_014:0608a09": "次作事諍，和合僧伽當為除殄。言現前者，有",
    "T24n1458_014:0608a10": "其二種，謂人、法現前。人是能殄諍。人及所為",
    "T24n1458_014:0608a11": "者。法，謂如法如律為其除諍。言多人語者，若",
    "T24n1458_014:0608a12": "諍難殄，應可行籌。據籌多者而除其諍。有四",
    "T24n1458_014:0608a13": "種：行籌、覆蓋、顯露、耳語，一切僧伽。言憶念者，",
    "T24n1458_014:0608a14": "如實力子，被他苾芻非法詰時心生愧耻，眾",
    "T24n1458_014:0608a15": "應與作白四羯磨，憶念之法彰其無犯。言不",
    "T24n1458_014:0608a16": "癡者，如西羯多苾芻，瘨狂之時造眾過惡，後",
    "T24n1458_014:0608a17": "被他詰，眾應與作不癡羯磨。言自言者，如有",
    "T24n1458_014:0608a18": "苾芻既犯罪已，或詰不詰、或令憶不憶，詣苾",
    "T24n1458_014:0608a19": "芻前如法說罪。言求罪自性者，謂在眾中初",
    "T24n1458_014:0608a20": "言無犯生輕慢心，後言有犯等，應與羯磨為",
    "T24n1458_014:0608a21": "治罰法，求罪自性。言如草相掩者，兩朋鬪諍",
    "T24n1458_014:0608a22": "不和合時，二朋之中有尊宿者，各於自朋以",
    "T24n1458_014:0608a23": "理告示，於他黨處共作懺摩。其所犯罪咸皆",
    "T24n1458_014:0608a24": "說悔，息高慢心求共和合，如是展轉更相愧",
    "T24n1458_014:0608a25": "謝。如草相掩有三種人：一、舉事人；二、被舉人；",
    "T24n1458_014:0608a26": "三、處中人。此三各有十六法，及處中人八法。",
    "T24n1458_014:0608a27": "五法簡與重簡，令就有德付使往還。殄諍法",
    "T24n1458_014:0608a28": "等，具如廣文。前云因論說法誦經之時，所獲",
    "T24n1458_014:0608a29": "施物誰當合得共生諍競者，佛言：「但說法人",
    "T24n1458_014:0608b01": "下至說一頌，所得利養法師合受，勿致疑惑。」",
    "T24n1458_014:0608b02": "復次既識於諍及除滅事苾芻，要行伏煩惱",
    "T24n1458_014:0608b03": "法，依阿笈摩教當略言之。此別解脫經統明",
    "T24n1458_014:0608b04": "首末，體義大綱要有十事，謂止息、忍證、依仗",
    "T24n1458_014:0608b05": "僧伽、淨信女人、資生受用、苾芻、苾芻尼俗人之",
    "T24n1458_014:0608b06": "事、取食、受請、威儀軌範、共相詰事。若苾芻依此",
    "T24n1458_014:0608b07": "十事修行之時，由二種煩惱而生其犯：一、遠；",
    "T24n1458_014:0608b08": "二、近。遠者，謂由忘失正念，追尋昔事而起煩",
    "T24n1458_014:0608b09": "惱作其罪業。近者，謂煩惱心忽然自起，於現",
    "T24n1458_014:0608b10": "前事作其罪業。時彼苾芻知其因已，應當遠",
    "T24n1458_014:0608b11": "離如避火坑，順理作意令因不起。若彼煩惱",
    "T24n1458_014:0608b12": "以自心力不能除者，應就尊宿及閑三藏有",
    "T24n1458_014:0608b13": "德行人請對治法，作意除遣。仍不除者，當於",
    "T24n1458_014:0608b14": "晝夜讀誦聞思簡擇其義，於三寶所及師長",
    "T24n1458_014:0608b15": "處，至誠供養忘自劬勞、或向他方或減食等，",
    "T24n1458_014:0608b16": "令彼煩惱不復現行。仍不除者，當往屍林獨",
    "T24n1458_014:0608b17": "居蘭若修不淨觀、為四念住無常等想。仍不",
    "T24n1458_014:0608b18": "除者，應生慚耻作如是念：「我所為非，戒不清",
    "T24n1458_014:0608b19": "淨，不能一一如法護持，而復受他四事供養。",
    "T24n1458_014:0608b20": "諸佛世尊及得天眼諸同梵行，并天神等悉",
    "T24n1458_014:0608b21": "遙見我知我破戒。為此不應起煩惱心造諸",
    "T24n1458_014:0608b22": "惡業，當自剋責如救頭然，於清淨境說除所",
    "T24n1458_014:0608b23": "犯勿致後悔。」如上所說不能依行，及受信心",
    "T24n1458_014:0608b24": "所有衣食，皆得惡作罪。若作如斯對治行時，",
    "T24n1458_014:0608b25": "性多煩惱未能殄息，仍起染心，雖受信施亦",
    "T24n1458_014:0608b26": "無有犯。當自審察，雖作種種折伏方便，然煩",
    "T24n1458_014:0608b27": "惱心不能除者，即應捨戒歸俗而為白衣，勿",
    "T24n1458_014:0608b28": "令有罪受他信施，此諸惡業定感當來惡異",
    "T24n1458_014:0608b29": "熟果，如增三經廣說其事。上明四諍及七滅",
    "T24n1458_014:0608c01": "事了。",
    "T24n1458_014:0608c02": "次明略教。",
    "T24n1458_014:0608c03": "問：「於此廣說毘柰耶中、或時有事非佛所遮",
    "T24n1458_014:0608c04": "亦非開許，苾芻於此當云何行？」答：「若有此事",
    "T24n1458_014:0608c05": "應觀略教。如律雜事中說，佛告諸苾芻：『或時",
    "T24n1458_014:0608c06": "有事，我從先來非遮非許者，然於此事若違",
    "T24n1458_014:0608c07": "不清淨順清淨者，此即是淨，應可行之。若違",
    "T24n1458_014:0608c08": "清淨順不淨者，此是不淨，即不應行。』制此略",
    "T24n1458_014:0608c09": "教有其二意：一、為遮外道云釋迦子非一切",
    "T24n1458_014:0608c10": "智故；二、令未來諸弟子眾得安樂住故。」總結",
    "T24n1458_014:0608c11": "如文。此是如來、應、正等覺戒經中所說所攝，",
    "T24n1458_014:0608c12": "若更有餘法之隨法與此相應者，皆當修學。",
    "T24n1458_014:0608c13": "「仁等共集歡喜無諍，一心一說如水乳合，應",
    "T24n1458_014:0608c14": "勤光顯大師教法，令安樂住勿為放逸。」言所",
    "T24n1458_014:0608c15": "說者，謂是文句所攝，是義有餘，謂十七跋窣",
    "T24n1458_014:0608c16": "覩等所說學法咸應修習。法之隨法者，法謂",
    "T24n1458_014:0608c17": "涅槃清淨無累，隨法即是八聖道等，能隨順",
    "T24n1458_014:0608c18": "彼圓寂之處，是故名隨。餘文勸學可知。七",
    "T24n1458_014:0608c19": "佛略教法",
    "T24n1458_014:0608c20": "毘鉢尸佛出現於世，諸聲聞眾多樂苦身以",
    "T24n1458_014:0608c21": "為正行，又諸邪師順其情欲為說邪法，但由",
    "T24n1458_014:0608c22": "苦行能招樂果令生信解，作如是說：「往昔惡",
    "T24n1458_014:0608c23": "業由苦身除，今日新罪更不復作；宿業既盡",
    "T24n1458_014:0608c24": "苦果不生，果不生故破生死堰；永出有流獲",
    "T24n1458_014:0608c25": "得常樂，作如是行方曰沙門。」爾時彼佛為欲",
    "T24n1458_014:0608c26": "對治此邪解故，說斯略教：",
    "T24n1458_014:0608c27": "「忍是勤中上，　　能得涅槃處；",
    "T24n1458_014:0608c28": "　出家惱他人，　　不名為沙門。」",
    "T24n1458_014:0608c29": "此頌意顯對治苦身修行之類，故說忍是精",
    "T24n1458_014:0609a01": "勤中上，不由自餓苦身受諸熱惱得勝涅槃。",
    "T24n1458_014:0609a02": "此中忍者，謂諦察法忍，由解了法終獲涅槃，",
    "T24n1458_014:0609a03": "是常善故，不由苦身而能證會。復為遮彼邪",
    "T24n1458_014:0609a04": "見外道出家之輩，妄說異法教化他人，無益",
    "T24n1458_014:0609a05": "苦身令同己行，自他俱惱終無果益故，云出",
    "T24n1458_014:0609a06": "家惱他人不名為沙門。沙門者是寂靜義。尸",
    "T24n1458_014:0609a07": "棄佛出現於世，諸聲聞眾多為生天而修梵",
    "T24n1458_014:0609a08": "行，希望後世受天妙樂。爾時彼佛為欲對治",
    "T24n1458_014:0609a09": "諸弟子眾，說斯略教：",
    "T24n1458_014:0609a10": "「明眼避險途，　　能至安隱處；",
    "T24n1458_014:0609a11": "　智者於生界，　　能遠離諸惡。」",
    "T24n1458_014:0609a12": "如人有眼能避險難，終獲安隱。此中眼者，謂",
    "T24n1458_014:0609a13": "是慧眼。眼有明照，與慧相應，故名明眼。險途",
    "T24n1458_014:0609a14": "者，謂是二處：一、是生天；二、是惡道。雖復生天",
    "T24n1458_014:0609a15": "受諸勝樂，報盡之後還墮惡趣。安隱處者，所",
    "T24n1458_014:0609a16": "謂涅槃安隱常住。智者，即是善解方便修出",
    "T24n1458_014:0609a17": "離因。生界者，謂是三界眾生。諸惡者，謂是愚",
    "T24n1458_014:0609a18": "夫殺羊祠祀求生天樂，智者了非不隨其見，",
    "T24n1458_014:0609a19": "修出離行遠彼邪途。",
    "T24n1458_014:0609a20": "毘舍浮佛出現於世，諸聲聞眾多於持戒心",
    "T24n1458_014:0609a21": "生喜足不修勝行，又常樂說他人過失，以語",
    "T24n1458_014:0609a22": "以意惱害於人。為遮彼故，說斯略教：",
    "T24n1458_014:0609a23": "「不毀亦不害，　　善護於戒經；",
    "T24n1458_014:0609a24": "　飲食知止足，　　受用下臥具；",
    "T24n1458_014:0609a25": "　勤修增上定，　　此是諸佛教。」",
    "T24n1458_014:0609a26": "此頌意明，初遮口過不毀訾他，次防意業不欲",
    "T24n1458_014:0609a27": "害彼。善護戒經等者，為對治彼不能證得沙",
    "T24n1458_014:0609a28": "門果故，令依教行求妙涅槃，要由戒淨捨諸",
    "T24n1458_014:0609a29": "欲樂及以苦身，不同白衣諸外道輩，離二邊",
    "T24n1458_014:0609b01": "過方契正修，故言飲食知止足。下臥具者，謂",
    "T24n1458_014:0609b02": "在邊房，受麁臥具，及蘭若處常習定門，順教",
    "T24n1458_014:0609b03": "勤修故，云勤修增上定此是諸佛教。",
    "T24n1458_014:0609b04": "拘留孫馱佛出現於世，諸聲聞眾多希利養",
    "T24n1458_014:0609b05": "慢修善品。為欲遮彼，說斯略教：",
    "T24n1458_014:0609b06": "「譬如蜂採花，　　不壞色與香；",
    "T24n1458_014:0609b07": "　但取其味去，　　苾芻入聚然。」",
    "T24n1458_014:0609b08": "彼佛世尊，教諸苾芻行入聚落乞食之時，不",
    "T24n1458_014:0609b09": "應壞彼施主敬心，喻若遊蜂在於花處，少持",
    "T24n1458_014:0609b10": "輕蘂無損色香，趣得充虛勿生惱壞。又釋云：",
    "T24n1458_014:0609b11": "「苾芻之行有二端嚴，猶如妙花色香具足；持",
    "T24n1458_014:0609b12": "戒喻色、具定如香，乞食資身勿虧此二。」",
    "T24n1458_014:0609b13": "羯諾迦牟尼佛出現於世，諸聲聞眾自談己",
    "T24n1458_014:0609b14": "勝毀訾於他，唯習多聞講論義理，好相違逆",
    "T24n1458_014:0609b15": "乖上人行。為對治彼，說斯略教。",
    "T24n1458_014:0609b16": "「不違逆他人，　　不觀作不作；",
    "T24n1458_014:0609b17": "　但自觀身行，　　若正若不正。」",
    "T24n1458_014:0609b18": "時彼苾芻，由自持戒觀他破戒，常樂伺求他",
    "T24n1458_014:0609b19": "人過失，是應作是不應作，令心散亂不能證",
    "T24n1458_014:0609b20": "解，為對治彼說初半頌。下之兩句反上應知，",
    "T24n1458_014:0609b21": "正不正者，謂善惡行。",
    "T24n1458_014:0609b22": "迦攝波佛出現於世，諸聲聞眾多樂習定，心",
    "T24n1458_014:0609b23": "生味著更不進修。為對治彼，說斯略教：",
    "T24n1458_014:0609b24": "「勿著於定心，　　勤修寂靜處；",
    "T24n1458_014:0609b25": "　能救者無憂，　　常令念不失。",
    "T24n1458_014:0609b26": "　若人能惠施，　　福增怨自息；",
    "T24n1458_014:0609b27": "　修善除眾惡，　　惑盡至涅槃。」",
    "T24n1458_014:0609b28": "勿著於定心者，勸勿放逸耽味於定。勤修寂",
    "T24n1458_014:0609b29": "靜處者，謂是涅槃，勸彼速令證入見諦，由見",
    "T24n1458_014:0609c01": "諦理是妙涅槃所生處故。能救者，謂是苾芻",
    "T24n1458_014:0609c02": "無憂。常令念不失者，顯由見諦獲斯果利長",
    "T24n1458_014:0609c03": "無憂惱。假令證定暫得無憂，由定不能斷煩",
    "T24n1458_014:0609c04": "惱故，由有煩惱心不靜息念不圓滿，於未來",
    "T24n1458_014:0609c05": "世憂惱還生。若見諦理更不復退，諸餘煩惱",
    "T24n1458_014:0609c06": "漸次斷除。次一行頌明見諦者斷餘煩惱次",
    "T24n1458_014:0609c07": "第之義。初之三句，明斷欲界煩惱，除慳貪垢",
    "T24n1458_014:0609c08": "故，能行施等，其福漸增。又於聖人清淨尸羅",
    "T24n1458_014:0609c09": "及行忍等息諸怨諍，由上二地等持力故，能",
    "T24n1458_014:0609c10": "除欲界散亂惡心。惑盡至涅槃者，若三界惑",
    "T24n1458_014:0609c11": "盡業累俱亡，契會無生證涅槃樂。",
    "T24n1458_014:0609c12": "釋迦牟尼佛出現於世，諸聲聞眾性多煩惱",
    "T24n1458_014:0609c13": "造諸惡業，多行放逸不修善品，作少善時便",
    "T24n1458_014:0609c14": "生喜足。為三事故說其三頌，為遮惡行示善",
    "T24n1458_014:0609c15": "方便，令不忘念善品日增，於十二年中為無",
    "T24n1458_014:0609c16": "疱僧伽，說斯波羅底木叉略教：",
    "T24n1458_014:0609c17": "「一切惡莫作，　　一切善應修；",
    "T24n1458_014:0609c18": "　遍調於自心，　　是則諸佛教。",
    "T24n1458_014:0609c19": "　護身為善哉！　　能護語亦善；",
    "T24n1458_014:0609c20": "　護意為善哉！　　盡護最為善。",
    "T24n1458_014:0609c21": "　苾芻護一切，　　能解脫眾苦；",
    "T24n1458_014:0609c22": "　善護於口言，　　亦善護於意。",
    "T24n1458_014:0609c23": "　身不作諸惡，　　常淨三種業；",
    "T24n1458_014:0609c24": "　是則能隨順，　　大仙所行道。」",
    "T24n1458_014:0609c25": "此中初頌上句云一切惡莫作者，明性遮罪",
    "T24n1458_014:0609c26": "俱不應作，遮其惡行事通三業，故云一切惡",
    "T24n1458_014:0609c27": "莫作。所有眾善悉應奉行，故云一切善應修。",
    "T24n1458_014:0609c28": "心所行處悉皆調伏，故云遍調於自心。是則",
    "T24n1458_014:0609c29": "略明佛所教誡。次頌即是示善方便，初之三",
    "T24n1458_014:0610a01": "句如其次第。別護三業，故云善護身等。一一",
    "T24n1458_014:0610a02": "不作體皆是善，然生死涅槃皆由三業捨惡",
    "T24n1458_014:0610a03": "從善，勸令盡護，即解脫眾苦故歎善哉。是故",
    "T24n1458_014:0610a04": "苾芻隨其力分，常善護持能證常樂。次第三",
    "T24n1458_014:0610a05": "頌令不忘念，然於三時人多忘念，教令存意",
    "T24n1458_014:0610a06": "攝想現前。一、於他人詰罪之時，應審護口以",
    "T24n1458_014:0610a07": "答於彼，勿令失念為卒暴言，故言善護於",
    "T24n1458_014:0610a08": "口言。二、於先時所經欲境若起憶念，當善護",
    "T24n1458_014:0610a09": "心勿生愛著，故言亦善護於意。三、於五處非",
    "T24n1458_014:0610a10": "所行境而作遊行，他不與物而輒自取，所不",
    "T24n1458_014:0610a11": "應食而強食之、或時以身觸惱於彼，離此諸",
    "T24n1458_014:0610a12": "過，故言身不作諸惡。此之三業常令清淨名",
    "T24n1458_014:0610a13": "善苾芻，方是光顯奉順聖教，能隨大師所行",
    "T24n1458_014:0610a14": "正道。然七佛世尊褒灑陀日，隨機設教多少",
    "T24n1458_014:0610a15": "不同。初則六月一為長淨說其略教，次則五",
    "T24n1458_014:0610a16": "月，乃至釋迦如來半月半月說斯略教。",
    "T24n1458_014:0610a17": "　毘鉢尸式棄、　　毘舍俱留孫、",
    "T24n1458_014:0610a18": "　羯諾迦牟尼、　　迦攝釋迦尊，",
    "T24n1458_014:0610a19": "　如是天中天，　　無上調御者；",
    "T24n1458_014:0610a20": "　七佛皆雄猛，　　能救護世間，",
    "T24n1458_014:0610a21": "　具足大名稱，　　咸說此戒法。",
    "T24n1458_014:0610a22": "　諸佛及弟子，　　咸共尊敬戒，",
    "T24n1458_014:0610a23": "　恭敬戒經故，　　獲得無上果。",
    "T24n1458_014:0610a24": "　汝當求出離，　　於佛教勤修，",
    "T24n1458_014:0610a25": "　降伏生死軍，　　如象摧草舍；",
    "T24n1458_014:0610a26": "　於此法律中，　　常為不放逸，",
    "T24n1458_014:0610a27": "　能竭煩惱海，　　當盡苦邊際。",
    "T24n1458_014:0610a28": "　所為說戒經，　　和合作長淨，",
    "T24n1458_014:0610a29": "　當共尊敬戒，　　如犛牛愛尾。",
    "T24n1458_014:0610b01": "　我已說戒經，　　眾僧長淨竟，",
    "T24n1458_014:0610b02": "　福利諸有情，　　皆共成佛道。",
    "T24n1458_014:0610b03": "初有三頌，結集所說。初一頌彰七佛名。言天",
    "T24n1458_014:0610b04": "中天者，一切諸佛皆是淨天，由彼自證清淨",
    "T24n1458_014:0610b05": "無上法故。釋迦大師是天中天，獨能於此五",
    "T24n1458_014:0610b06": "濁惡世調難調者，號調御師，隨機教化令得",
    "T24n1458_014:0610b07": "解脫，故曰天中天。次有二頌讚佛勝德，諸聲",
    "T24n1458_014:0610b08": "聞眾尊重戒經。次有二頌是結集引經，勸希",
    "T24n1458_014:0610b09": "出離勤修解脫，言汝當求出離者，發心捨俗",
    "T24n1458_014:0610b10": "修出離行，於無常等不應樂著。於佛教勤修",
    "T24n1458_014:0610b11": "者，謂得見道。降伏生死軍者，謂得修道。如象",
    "T24n1458_014:0610b12": "摧草舍者，譬如大象摧於草舍未勞盡力；智",
    "T24n1458_014:0610b13": "者亦爾，壞生死獄不假多時，依教奉行作",
    "T24n1458_014:0610b14": "自他利斷諸結漏，於佛教中不為放逸，出煩",
    "T24n1458_014:0610b15": "惱海盡苦邊際證妙菩提。次有二頌亦是結",
    "T24n1458_014:0610b16": "集所置：初序勸誡作長淨意，護戒慇懃寧死",
    "T24n1458_014:0610b17": "不犯，如犛牛愛尾不顧身命。次明所為福業",
    "T24n1458_014:0610b18": "迴施有情，廣利無邊俱成佛果。",
    "T24n1458_014:0610b19": "根本薩婆多部律攝卷第十四"
}