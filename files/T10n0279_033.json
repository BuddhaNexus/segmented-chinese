{
    "T10n0279_033:0174c02": "大方廣佛華嚴經卷第三十三",
    "T10n0279_033:0174c04": "于闐國三藏實叉難陀奉　制譯",
    "T10n0279_033:0174c05": "十迴向品第二十五之十一",
    "T10n0279_033:0174c06": "「佛子！菩薩摩訶薩復以法施所修善根如是",
    "T10n0279_033:0174c07": "迴向：『願一切佛剎皆悉清淨，以不可說不可",
    "T10n0279_033:0174c08": "說莊嚴具而莊嚴之。一一佛剎，其量廣大，同",
    "T10n0279_033:0174c09": "於法界，純善無礙，清淨光明，諸佛於中現成",
    "T10n0279_033:0174c10": "正覺。一佛剎中清淨境界，悉能顯現一切佛",
    "T10n0279_033:0174c11": "剎；如一佛剎，一切佛剎亦復如是。其一一",
    "T10n0279_033:0174c12": "剎，悉以等法界無量無邊清淨妙寶莊嚴",
    "T10n0279_033:0174c13": "之具而為嚴飾。所謂：阿僧祇清淨寶座，敷眾",
    "T10n0279_033:0174c14": "寶衣；阿僧祇寶帳，寶網垂布；阿僧祇寶蓋，一",
    "T10n0279_033:0174c15": "切妙寶互相映徹；阿僧祇寶雲，普雨眾寶；阿",
    "T10n0279_033:0174c16": "僧祇寶華，周遍清淨；阿僧祇眾寶所成欄、楯、",
    "T10n0279_033:0174c17": "軒、檻，清淨莊嚴；阿僧祇寶鈴，常演諸佛微妙",
    "T10n0279_033:0174c18": "音聲，周流法界；阿僧祇寶蓮華，種種寶色開",
    "T10n0279_033:0174c19": "敷榮耀；阿僧祇寶樹，周匝行列，無量妙寶以",
    "T10n0279_033:0174c20": "為華果；阿僧祇寶宮殿，無量菩薩止住其中，",
    "T10n0279_033:0174c21": "阿僧祇寶樓閣，廣博崇麗，延袤遠近；阿僧祇",
    "T10n0279_033:0174c22": "寶却敵，大寶所成，莊嚴妙好；阿僧祇寶門闥，",
    "T10n0279_033:0174c23": "妙寶瓔珞周匝垂布；阿僧祇寶窓牖，不思議",
    "T10n0279_033:0174c24": "寶清淨莊嚴；阿僧祇寶多羅，形如半月，眾寶",
    "T10n0279_033:0174c25": "集成。如是一切，悉以眾寶而為嚴飾，離垢清",
    "T10n0279_033:0174c26": "淨，不可思議，無非如來善根所起，具足無數",
    "T10n0279_033:0174c27": "寶藏莊嚴。復有阿僧祇寶河，流出一切清淨",
    "T10n0279_033:0174c28": "善法；阿僧祇寶海，法水盈滿；阿僧祇寶芬陀",
    "T10n0279_033:0174c29": "利華，常出妙法芬陀利聲；阿僧祇寶須彌山，",
    "T10n0279_033:0175a01": "智慧山王秀出清淨；阿僧祇八楞妙寶，寶線",
    "T10n0279_033:0175a02": "貫穿，嚴淨無比；阿僧祇淨光寶，常放無礙大",
    "T10n0279_033:0175a03": "智光明，普照法界；阿僧祇寶鈴鐸，更相扣擊，",
    "T10n0279_033:0175a04": "出妙音聲；阿僧祇清淨寶，諸菩薩寶具足充",
    "T10n0279_033:0175a05": "滿；阿僧祇寶繒綵，處處垂下，色相光潔；阿僧",
    "T10n0279_033:0175a06": "祇妙寶幢，以寶半月而為嚴飾；阿僧祇寶幡，",
    "T10n0279_033:0175a07": "悉能普雨無量寶幡；阿僧祇寶帶，垂布空中，",
    "T10n0279_033:0175a08": "莊嚴殊妙；阿僧祇寶敷具，能生種種微細樂",
    "T10n0279_033:0175a09": "觸；阿僧祇妙寶旋，示現菩薩一切智眼；阿僧",
    "T10n0279_033:0175a10": "祇寶瓔珞，一一瓔珞百千菩薩上妙莊嚴；阿僧",
    "T10n0279_033:0175a11": "祇寶宮殿，超過一切妙絕無比；阿僧祇寶莊",
    "T10n0279_033:0175a12": "嚴具，金剛摩尼以為嚴飾；阿僧祇種種妙寶",
    "T10n0279_033:0175a13": "莊嚴具，常現一切清淨妙色；阿僧祇清淨寶，",
    "T10n0279_033:0175a14": "殊形異彩，光鑒映徹；阿僧祇寶山，以為垣牆，",
    "T10n0279_033:0175a15": "周匝圍遶，清淨無礙；阿僧祇寶香，其香普熏",
    "T10n0279_033:0175a16": "一切世界；阿僧祇寶化事，一一化事周遍法",
    "T10n0279_033:0175a17": "界；阿僧祇寶光明，一一光明現一切光。復有",
    "T10n0279_033:0175a18": "阿僧祇寶光明，清淨智光照了諸法。復有阿",
    "T10n0279_033:0175a19": "僧祇無礙寶光明，一一光明周遍法界。有阿",
    "T10n0279_033:0175a20": "僧祇寶處，一切諸寶皆悉具足。阿僧祇寶藏，",
    "T10n0279_033:0175a21": "開示一切正法藏寶。阿僧祇寶幢，如來幢相",
    "T10n0279_033:0175a22": "迥然高出。阿僧祇寶賢，大智賢像，具足清淨。",
    "T10n0279_033:0175a23": "阿僧祇寶園，生諸菩薩三昧快樂。阿僧祇寶",
    "T10n0279_033:0175a24": "音，如來妙音，普示世間。阿僧祇寶形，其一一",
    "T10n0279_033:0175a25": "形皆放無量妙法光明。阿僧祇寶相，其一一",
    "T10n0279_033:0175a26": "相悉超眾相。阿僧祇寶威儀，見者皆生菩薩",
    "T10n0279_033:0175a27": "喜樂。阿僧祇寶聚，見者皆生智慧寶聚。阿僧",
    "T10n0279_033:0175a28": "祇寶安住，見者皆生善住寶心。阿僧祇寶衣",
    "T10n0279_033:0175a29": "服，其有著者，生諸菩薩無比三昧。阿僧祇寶",
    "T10n0279_033:0175b01": "袈裟，其有著者，纔始發心則得善見陀羅尼",
    "T10n0279_033:0175b02": "門。阿僧祇寶修習，其有見者，知一切寶皆是",
    "T10n0279_033:0175b03": "業果，決定清淨。阿僧祇寶無礙知見，其有見",
    "T10n0279_033:0175b04": "者，得了一切清淨法眼。阿僧祇寶光藏，其有",
    "T10n0279_033:0175b05": "見者，則得成就大智慧藏。阿僧祇寶座，佛坐",
    "T10n0279_033:0175b06": "其上大師子吼。阿僧祇寶燈，常放清淨智慧",
    "T10n0279_033:0175b07": "光明。阿僧祇寶多羅樹，次第行列，繚以寶繩，",
    "T10n0279_033:0175b08": "莊嚴清淨。其樹復有阿僧祇寶幹，從身聳擢，",
    "T10n0279_033:0175b09": "端直圓潔；阿僧祇寶枝，種種眾寶莊嚴稠密，",
    "T10n0279_033:0175b10": "不思議鳥翔集其中，常吐妙音宣揚正法；阿",
    "T10n0279_033:0175b11": "僧祇寶葉，放大智光，遍一切處；阿僧祇寶華，",
    "T10n0279_033:0175b12": "一一華上，無量菩薩結跏趺坐遍遊法界；",
    "T10n0279_033:0175b13": "阿僧祇寶果，見者當得一切智智不退轉果。",
    "T10n0279_033:0175b14": "阿僧祇寶聚落，見者捨離世聚落法。阿僧祇",
    "T10n0279_033:0175b15": "寶都邑，無礙眾生於中盈滿。阿僧祇寶宮殿，",
    "T10n0279_033:0175b16": "王處其中，具足菩薩那羅延身，勇猛堅固，被",
    "T10n0279_033:0175b17": "法甲冑，心無退轉。阿僧祇寶舍，入者能除戀",
    "T10n0279_033:0175b18": "舍宅心。阿僧祇寶衣，著者能令解了無著。阿",
    "T10n0279_033:0175b19": "僧祇寶宮殿，出家菩薩充滿其中。阿僧祇寶",
    "T10n0279_033:0175b20": "珍玩，見者咸生無量歡喜。阿僧祇寶輪，放不",
    "T10n0279_033:0175b21": "思議智慧光明轉不退輪。阿僧祇寶跋陀樹，",
    "T10n0279_033:0175b22": "因陀羅網莊嚴清淨。阿僧祇寶地，不思議寶",
    "T10n0279_033:0175b23": "間錯莊嚴。阿僧祇寶吹，其音清亮充滿法界。",
    "T10n0279_033:0175b24": "阿僧祇寶鼓，妙音克諧，窮劫不絕。阿僧祇寶",
    "T10n0279_033:0175b25": "眾生，盡能攝持無上法寶。阿僧祇寶身，具足",
    "T10n0279_033:0175b26": "無量功德妙寶。阿僧祇寶口，常演一切妙法",
    "T10n0279_033:0175b27": "寶音。阿僧祇寶心，具清淨意大智願寶。阿僧",
    "T10n0279_033:0175b28": "祇寶念，斷諸愚惑，究竟堅固一切智寶。阿僧",
    "T10n0279_033:0175b29": "祇寶明，誦持一切諸佛法寶。阿僧祇寶慧，決",
    "T10n0279_033:0175c01": "了一切諸佛法藏。阿僧祇寶智，得大圓滿一",
    "T10n0279_033:0175c02": "切智寶。阿僧祇寶眼，鑒十力寶，無所障礙。阿",
    "T10n0279_033:0175c03": "僧祇寶耳，聽聞無量，盡法界聲，清淨無礙。阿",
    "T10n0279_033:0175c04": "僧祇寶鼻，常嗅隨順清淨寶香。阿僧祇寶舌，",
    "T10n0279_033:0175c05": "能說無量諸語言法。阿僧祇寶身，遍遊十方",
    "T10n0279_033:0175c06": "而無罣礙。阿僧祇寶意，常勤修習普賢行願。",
    "T10n0279_033:0175c07": "阿僧祇寶音，淨妙音聲遍十方界。阿僧祇寶",
    "T10n0279_033:0175c08": "身業，一切所作以智為首。阿僧祇寶語業，常",
    "T10n0279_033:0175c09": "說修行無礙智寶。阿僧祇寶意業，得無障礙",
    "T10n0279_033:0175c10": "廣大智寶，究竟圓滿。』「佛子！菩薩摩訶薩於彼",
    "T10n0279_033:0175c11": "一切諸佛剎中，於一佛剎、一方、一處、一毛端",
    "T10n0279_033:0175c12": "量，有無量無邊不可說數諸大菩薩，皆悉成",
    "T10n0279_033:0175c13": "就清淨智慧，充滿而住。如一佛剎、一方、一處、",
    "T10n0279_033:0175c14": "一毛端量，如是盡虛空遍法界一一佛剎、一",
    "T10n0279_033:0175c15": "一方、一一處、一一毛端量，悉亦如是。是為菩",
    "T10n0279_033:0175c16": "薩摩訶薩以諸善根而為迴向，普願一切諸",
    "T10n0279_033:0175c17": "佛國土悉具種種妙寶莊嚴。如寶莊嚴，如是",
    "T10n0279_033:0175c18": "廣說；如是香莊嚴、華莊嚴、鬘莊嚴、塗香莊",
    "T10n0279_033:0175c19": "嚴、燒香莊嚴、末香莊嚴、衣莊嚴、蓋莊嚴、幢",
    "T10n0279_033:0175c20": "莊嚴、幡莊嚴、摩尼寶莊嚴，次第乃至過此百",
    "T10n0279_033:0175c21": "倍皆如寶莊嚴，如是廣說。「佛子！菩薩摩訶",
    "T10n0279_033:0175c22": "薩以法施等所集善根，為長養一切善根故",
    "T10n0279_033:0175c23": "迴向；為嚴淨一切佛剎故迴向；為成就一切",
    "T10n0279_033:0175c24": "眾生故迴向；為令一切眾生皆心淨不動故",
    "T10n0279_033:0175c25": "迴向；為令一切眾生皆入甚深佛法故迴向；",
    "T10n0279_033:0175c26": "為令一切眾生皆得無能過清淨功德故迴",
    "T10n0279_033:0175c27": "向；為令一切眾生皆得不可壞清淨福力故",
    "T10n0279_033:0175c28": "迴向；為令一切眾生皆得無盡智力，度諸眾",
    "T10n0279_033:0175c29": "生令入佛法故迴向；為令一切眾生皆得平",
    "T10n0279_033:0176a01": "等無量清淨言音故迴向；為令一切眾生皆",
    "T10n0279_033:0176a02": "得平等無礙眼，成就盡虛空遍法界等智慧故",
    "T10n0279_033:0176a03": "迴向；為令一切眾生皆得清淨念，知前際劫",
    "T10n0279_033:0176a04": "一切世界故迴向；為令一切眾生皆得無礙",
    "T10n0279_033:0176a05": "大智慧，悉能決了一切法藏故迴向；為令一",
    "T10n0279_033:0176a06": "切眾生皆得無限量大菩提，周遍法界無所",
    "T10n0279_033:0176a07": "障礙故迴向；為令一切眾生皆得平等無分",
    "T10n0279_033:0176a08": "別同體善根故迴向；為令一切眾生皆得一",
    "T10n0279_033:0176a09": "切功德具足莊嚴清淨身、語、意業故迴向；為",
    "T10n0279_033:0176a10": "令一切眾生皆得同於普賢行故迴向；為令",
    "T10n0279_033:0176a11": "一切眾生皆得入一切同體清淨佛剎故迴",
    "T10n0279_033:0176a12": "向；為令一切眾生悉觀察一切智，皆趣入圓",
    "T10n0279_033:0176a13": "滿故迴向；為令一切眾生皆得遠離不平等",
    "T10n0279_033:0176a14": "善根故迴向；為令一切眾生皆得平等無異",
    "T10n0279_033:0176a15": "相，深心次第圓滿一切智故迴向；為令一切",
    "T10n0279_033:0176a16": "眾生皆得安住一切白法故迴向；為令一切",
    "T10n0279_033:0176a17": "眾生皆於一念中證一切智得究竟故迴向；",
    "T10n0279_033:0176a18": "為令一切眾生皆成滿清淨一切智道故迴",
    "T10n0279_033:0176a19": "向。「佛子！菩薩摩訶薩以諸善根普為一切眾",
    "T10n0279_033:0176a20": "生如是迴向已，復以此善根，欲普圓滿演說",
    "T10n0279_033:0176a21": "一切清淨行法力故迴向；欲成就清淨行威",
    "T10n0279_033:0176a22": "力，得不可說不可說法海故迴向；欲於一一",
    "T10n0279_033:0176a23": "法海，具足無量等法界清淨智光明故迴向；",
    "T10n0279_033:0176a24": "欲開示演說一切法差別句義故迴向；欲成",
    "T10n0279_033:0176a25": "就無邊廣大一切法光明三昧故迴向；欲隨",
    "T10n0279_033:0176a26": "順三世諸佛辯才故迴向；欲成就去、來、現在",
    "T10n0279_033:0176a27": "一切佛自在身故迴向；為尊重一切佛可愛",
    "T10n0279_033:0176a28": "樂無障礙法故迴向；為滿足大悲心，救護一",
    "T10n0279_033:0176a29": "切眾生常無退轉故迴向；欲成就不思議差",
    "T10n0279_033:0176b01": "別法、無障礙智心、無垢染諸根清淨，普入一",
    "T10n0279_033:0176b02": "切眾會道場故迴向；欲於一切若覆若仰、若",
    "T10n0279_033:0176b03": "麁若細、若廣若狹、小大染淨，如是等諸佛國",
    "T10n0279_033:0176b04": "土，常轉平等不退法輪故迴向；欲於念念中",
    "T10n0279_033:0176b05": "得無所畏、無有窮盡種種辯才妙法光明開",
    "T10n0279_033:0176b06": "示演說故迴向；為樂求眾善，發心修習，諸根",
    "T10n0279_033:0176b07": "轉勝，獲一切法大神通智，盡能了知一切諸",
    "T10n0279_033:0176b08": "法故迴向；欲於一切眾會道場親近供養，為",
    "T10n0279_033:0176b09": "一切眾生演一切法咸令歡喜故迴向。「佛子！",
    "T10n0279_033:0176b10": "菩薩摩訶薩又以此善根如是迴向，所謂：『以",
    "T10n0279_033:0176b11": "住法界無量住迴向，以住法界無量身業迴",
    "T10n0279_033:0176b12": "向，以住法界無量語業迴向，以住法界無量",
    "T10n0279_033:0176b13": "意業迴向，以住法界無量色平等迴向，以住",
    "T10n0279_033:0176b14": "法界無量受、想、行、識平等迴向，以住法界無",
    "T10n0279_033:0176b15": "量蘊平等迴向，以住法界無量界平等迴向，",
    "T10n0279_033:0176b16": "以住法界無量處平等迴向，以住法界無量",
    "T10n0279_033:0176b17": "內平等迴向，以住法界無量外平等迴向，以",
    "T10n0279_033:0176b18": "住法界無量發起平等迴向，以住法界無量",
    "T10n0279_033:0176b19": "深心平等迴向，以住法界無量方便平等迴",
    "T10n0279_033:0176b20": "向，以住法界無量信解平等迴向，以住法界",
    "T10n0279_033:0176b21": "無量諸根平等迴向，以住法界無量初、中、後",
    "T10n0279_033:0176b22": "際平等迴向，以住法界無量業報平等迴向，",
    "T10n0279_033:0176b23": "以住法界無量染淨平等迴向，以住法界無",
    "T10n0279_033:0176b24": "量眾生平等迴向，以住法界無量佛剎平等",
    "T10n0279_033:0176b25": "迴向，以住法界無量法平等迴向，以住法界",
    "T10n0279_033:0176b26": "無量世間光明平等迴向，以住法界無量諸",
    "T10n0279_033:0176b27": "佛菩薩平等迴向，以住法界無量菩薩行願",
    "T10n0279_033:0176b28": "平等迴向，以住法界無量菩薩出離平等迴",
    "T10n0279_033:0176b29": "向，以住法界無量菩薩教化調伏平等迴向，",
    "T10n0279_033:0176c01": "以住法界無量法界無二平等迴向，以住法",
    "T10n0279_033:0176c02": "界無量如來眾會道場平等迴向。』「佛子！菩薩",
    "T10n0279_033:0176c03": "摩訶薩如是迴向時，安住法界無量平等清",
    "T10n0279_033:0176c04": "淨身，安住法界無量平等清淨語，安住法界",
    "T10n0279_033:0176c05": "無量平等清淨心，安住法界無量平等諸菩",
    "T10n0279_033:0176c06": "薩清淨行願，安住法界無量平等清淨眾會",
    "T10n0279_033:0176c07": "道場，安住法界無量平等為一切菩薩廣說",
    "T10n0279_033:0176c08": "諸法清淨智，安住法界無量平等能入盡法",
    "T10n0279_033:0176c09": "界一切世界身，安住法界無量平等一切法",
    "T10n0279_033:0176c10": "光明清淨無畏；能以一音盡斷一切眾生疑",
    "T10n0279_033:0176c11": "網，隨其根欲皆令歡喜，住於無上一切種智、",
    "T10n0279_033:0176c12": "力、無所畏、自在神通、廣大功德、出離法中。「佛",
    "T10n0279_033:0176c13": "子！是為菩薩摩訶薩第十住等法界無量迴",
    "T10n0279_033:0176c14": "向。菩薩摩訶薩以法施等一切善根如是迴",
    "T10n0279_033:0176c15": "向時，成滿普賢無量無邊菩薩行願，悉能嚴",
    "T10n0279_033:0176c16": "淨盡虛空等法界一切佛剎，令一切眾生亦",
    "T10n0279_033:0176c17": "得如是，具足成就無邊智慧，了一切法，於念",
    "T10n0279_033:0176c18": "念中見一切佛出興於世，於念念中見一切",
    "T10n0279_033:0176c19": "佛無量無邊自在力，所謂：廣大自在力、無著",
    "T10n0279_033:0176c20": "自在力、無礙自在力、不思議自在力、淨一切",
    "T10n0279_033:0176c21": "眾生自在力、立一切世界自在力、現不可說",
    "T10n0279_033:0176c22": "語言自在力、隨時應現自在力、住不退轉神",
    "T10n0279_033:0176c23": "通智自在力、演說一切無邊法界俾無有餘",
    "T10n0279_033:0176c24": "自在力、出生普賢菩薩無邊際眼自在力、以",
    "T10n0279_033:0176c25": "無礙耳識聞持無量諸佛正法自在力、一身",
    "T10n0279_033:0176c26": "結跏趺坐周遍十方無量法界於諸眾生無",
    "T10n0279_033:0176c27": "所迫隘自在力、以圓滿智普入三世無量法",
    "T10n0279_033:0176c28": "自在力。又得無量清淨，所謂：一切眾生清",
    "T10n0279_033:0176c29": "淨、一切佛剎清淨、一切法清淨、一切處遍知",
    "T10n0279_033:0177a01": "智清淨、遍虛空界無邊智清淨、得一切差別",
    "T10n0279_033:0177a02": "言音智以種種言音普應眾生清淨、放無量",
    "T10n0279_033:0177a03": "圓滿光普照一切無邊世界清淨、出生一切",
    "T10n0279_033:0177a04": "三世菩薩行智清淨、一念中普入三世一切",
    "T10n0279_033:0177a05": "諸佛眾會道場智清淨、入無邊一切世間令",
    "T10n0279_033:0177a06": "一切眾生皆作所應作清淨。如是等皆得具",
    "T10n0279_033:0177a07": "足，皆得成就，皆已修治，皆得平等，皆悉現",
    "T10n0279_033:0177a08": "前，皆悉知見，皆悉悟入，皆已觀察，皆得清",
    "T10n0279_033:0177a09": "淨，到於彼岸。」爾時，佛神力故，十方各百萬",
    "T10n0279_033:0177a10": "佛剎微塵數世界六種震動，所謂：動、遍動、等",
    "T10n0279_033:0177a11": "遍動，起、遍起、等遍起，涌、遍涌、等遍涌，",
    "T10n0279_033:0177a12": "震、遍震、等遍震，吼、遍吼、等遍吼，擊、遍擊、等",
    "T10n0279_033:0177a13": "遍擊。佛神力故，法如是故，雨眾天華、天鬘、天",
    "T10n0279_033:0177a14": "末香、天諸雜香、天衣服、天珍寶、天莊嚴具、",
    "T10n0279_033:0177a15": "天摩尼寶、天沈水香、天栴檀香、天上妙蓋、天",
    "T10n0279_033:0177a16": "種種幢、天雜色幡、阿僧祇諸天身；無量百千",
    "T10n0279_033:0177a17": "億不可說天妙法音、不可思議天讚佛音、阿",
    "T10n0279_033:0177a18": "僧祇天歡喜音，咸稱善哉；無量阿僧祇百千",
    "T10n0279_033:0177a19": "那由他諸天恭敬禮拜；無數天子常念諸佛，",
    "T10n0279_033:0177a20": "希求如來無量功德，心不捨離；無數天子作",
    "T10n0279_033:0177a21": "眾妓樂，歌詠讚歎供養如來；百千阿僧祇",
    "T10n0279_033:0177a22": "諸天放大光明，普照盡虛空遍法界一切佛",
    "T10n0279_033:0177a23": "剎，現無量阿僧祇諸佛境界；如來化身出過",
    "T10n0279_033:0177a24": "諸天，如於此世界兜率陀天宮說如是法，周",
    "T10n0279_033:0177a25": "遍十方一切世界兜率天宮悉亦如是。爾",
    "T10n0279_033:0177a26": "時，復以佛神力故，十方各過百萬佛剎微塵",
    "T10n0279_033:0177a27": "數世界外，各有百萬佛剎微塵數諸菩薩而",
    "T10n0279_033:0177a28": "來集會，周遍十方，咸作是言：「善哉善哉！佛",
    "T10n0279_033:0177a29": "子！乃能說此諸大迴向。佛子！我等皆同一號，",
    "T10n0279_033:0177b01": "名：金剛幢，悉從金剛光世界金剛幢佛所來",
    "T10n0279_033:0177b02": "詣此土。彼諸世界悉以佛神力故而說是法，",
    "T10n0279_033:0177b03": "眾會眷屬、文辭句義，皆亦如是，不增不減。",
    "T10n0279_033:0177b04": "我等皆承佛神力，從彼土來為汝作證。如我",
    "T10n0279_033:0177b05": "來此眾會為汝作證，十方所有一切世界兜",
    "T10n0279_033:0177b06": "率天宮寶莊嚴殿諸菩薩眾來為作證，亦復",
    "T10n0279_033:0177b07": "如是。」",
    "T10n0279_033:0177b08": "爾時，金剛幢菩薩承佛神力，觀察十方一切",
    "T10n0279_033:0177b09": "眾會暨于法界已，善知文義，增廣大心，大悲",
    "T10n0279_033:0177b10": "普覆一切眾生，繫心安住三世佛種，善入一",
    "T10n0279_033:0177b11": "切佛功德法，成就諸佛自在之身，觀諸眾",
    "T10n0279_033:0177b12": "生心之所樂，及其所種一切善根悉分別知，",
    "T10n0279_033:0177b13": "隨順法身，為現清淨妙色之身，即於是時而",
    "T10n0279_033:0177b14": "說頌曰：",
    "T10n0279_033:0177b15": "「菩薩成就法智慧，　　悟解無邊正法門，",
    "T10n0279_033:0177b16": "　為法光明調御師，　　了知無礙真實法。",
    "T10n0279_033:0177b17": "　菩薩為法大導師，　　開示甚深難得法，",
    "T10n0279_033:0177b18": "　引導十方無量眾，　　悉令安住正法中。",
    "T10n0279_033:0177b19": "　菩薩已飲佛法海，　　法雲普雨十方界，",
    "T10n0279_033:0177b20": "　法日出現於世間，　　闡揚妙法利群生。",
    "T10n0279_033:0177b21": "　常為難遇法施主，　　了知入法巧方便，",
    "T10n0279_033:0177b22": "　法光清淨照其心，　　於世說法恒無畏。",
    "T10n0279_033:0177b23": "　善修於法自在心，　　悉能悟入諸法門，",
    "T10n0279_033:0177b24": "　成就甚深妙法海，　　普為眾生擊法鼓。",
    "T10n0279_033:0177b25": "　宣說甚深希有法，　　以法長養諸功德，",
    "T10n0279_033:0177b26": "　具足清淨法喜心，　　示現世間佛法藏。",
    "T10n0279_033:0177b27": "　諸佛法王所灌頂，　　成就法性智藏身，",
    "T10n0279_033:0177b28": "　悉能解了法實相，　　安住一切眾善法。",
    "T10n0279_033:0177b29": "　菩薩修行第一施，　　一切如來所讚喜，",
    "T10n0279_033:0177c01": "　所作皆蒙佛忍可，　　以此成就人中尊。",
    "T10n0279_033:0177c02": "　菩薩成就妙法身，　　親從諸佛法化生，",
    "T10n0279_033:0177c03": "　為利眾生作法燈，　　演說無量最勝法。",
    "T10n0279_033:0177c04": "　隨所修行妙法施，　　則亦觀察彼善根，",
    "T10n0279_033:0177c05": "　所作眾善為眾生，　　悉以智慧而迴向。",
    "T10n0279_033:0177c06": "　所有成佛功德法，　　悉以迴施諸群生，",
    "T10n0279_033:0177c07": "　願令一切皆清淨，　　到佛莊嚴之彼岸。",
    "T10n0279_033:0177c08": "　十方佛剎無有量，　　悉具無量大莊嚴，",
    "T10n0279_033:0177c09": "　如是莊嚴不可思，　　盡以莊嚴一國土。",
    "T10n0279_033:0177c10": "　如來所有清淨智，　　願令眾生皆具足，",
    "T10n0279_033:0177c11": "　猶如普賢真佛子，　　一切功德自莊嚴。",
    "T10n0279_033:0177c12": "　成就廣大神通力，　　往詣世界悉周遍，",
    "T10n0279_033:0177c13": "　一切眾生無有餘，　　皆使修行菩薩道。",
    "T10n0279_033:0177c14": "　諸佛如來所開悟，　　十方無量諸眾生，",
    "T10n0279_033:0177c15": "　一切皆令如普賢，　　具足修行最上行。",
    "T10n0279_033:0177c16": "　諸佛菩薩所成就，　　種種差別諸功德，",
    "T10n0279_033:0177c17": "　如是功德無有邊，　　願使眾生悉圓滿。",
    "T10n0279_033:0177c18": "　菩薩具足自在力，　　所應學處皆往學，",
    "T10n0279_033:0177c19": "　示現一切大神通，　　普詣十方無量土。",
    "T10n0279_033:0177c20": "　菩薩能於一念頃，　　覲等眾生無數佛，",
    "T10n0279_033:0177c21": "　又復於一毛端中，　　盡攝諸法皆明見。",
    "T10n0279_033:0177c22": "　世間眾生無有量，　　菩薩悉能分別知，",
    "T10n0279_033:0177c23": "　諸佛無量等眾生，　　大心供養咸令盡。",
    "T10n0279_033:0177c24": "　種種名香上妙華，　　眾寶衣裳及幡蓋，",
    "T10n0279_033:0177c25": "　分布法界咸充滿，　　發心普供十方佛。",
    "T10n0279_033:0177c26": "　一毛孔中悉明見，　　不思議數無量佛，",
    "T10n0279_033:0177c27": "　一切毛孔皆如是，　　普禮一切世間燈。",
    "T10n0279_033:0177c28": "　舉身次第恭敬禮，　　如是無邊諸最勝，",
    "T10n0279_033:0177c29": "　亦以言辭普稱讚，　　窮盡未來一切劫。",
    "T10n0279_033:0178a01": "　一如來所供養具，　　其數無量等眾生，",
    "T10n0279_033:0178a02": "　如是供養一如來，　　一切如來亦復然。",
    "T10n0279_033:0178a03": "　供養讚歎諸如來，　　盡彼世間一切劫，",
    "T10n0279_033:0178a04": "　世間劫數可終盡，　　菩薩供養無休懈。",
    "T10n0279_033:0178a05": "　一切世間種種劫，　　於爾所劫修諸行，",
    "T10n0279_033:0178a06": "　恭敬供養一如來，　　盡一切劫無厭足。",
    "T10n0279_033:0178a07": "　如無量劫供一佛，　　供一切佛皆如是，",
    "T10n0279_033:0178a08": "　亦不分別是劫數，　　於所供養生疲厭。",
    "T10n0279_033:0178a09": "　法界廣大無邊際，　　菩薩觀察悉明了，",
    "T10n0279_033:0178a10": "　以大蓮華遍布中，　　施等眾生無量佛。",
    "T10n0279_033:0178a11": "　寶華香色皆圓滿，　　清淨莊嚴甚微妙，",
    "T10n0279_033:0178a12": "　一切世間無可諭，　　持以供養人中尊。",
    "T10n0279_033:0178a13": "　眾生數等無量剎，　　諸妙寶蓋滿其中，",
    "T10n0279_033:0178a14": "　悉以供養一如來，　　供一切佛皆如是。",
    "T10n0279_033:0178a15": "　塗香無比最殊勝，　　一切世間未曾有，",
    "T10n0279_033:0178a16": "　以此供養天人師，　　窮盡眾生數等劫。",
    "T10n0279_033:0178a17": "　末香燒香上妙華，　　眾寶衣服莊嚴具，",
    "T10n0279_033:0178a18": "　如是供養諸最勝，　　歡喜奉事無厭足。",
    "T10n0279_033:0178a19": "　等眾生數照世燈，　　念念成就大菩提，",
    "T10n0279_033:0178a20": "　亦以無邊偈稱述，　　供養人中調御者。",
    "T10n0279_033:0178a21": "　如眾生數佛世尊，　　皆修無上妙供養，",
    "T10n0279_033:0178a22": "　如眾生數無量劫，　　如是讚歎無窮盡。",
    "T10n0279_033:0178a23": "　如是供養諸佛時，　　以佛神力皆周遍，",
    "T10n0279_033:0178a24": "　悉見十方無量佛，　　安住普賢菩薩行。",
    "T10n0279_033:0178a25": "　過去未來及現在，　　所有一切諸善根，",
    "T10n0279_033:0178a26": "　令我常修普賢行，　　速得安住普賢地。",
    "T10n0279_033:0178a27": "　一切如來所知見，　　世間無量諸眾生，",
    "T10n0279_033:0178a28": "　悉願具足如普賢，　　為聰慧者所稱讚。",
    "T10n0279_033:0178a29": "　此是十方諸大士，　　共所修治迴向行，",
    "T10n0279_033:0178b01": "　諸佛如來為我說，　　此迴向行最無上。",
    "T10n0279_033:0178b02": "　十方世界無有餘，　　其中一切諸眾生，",
    "T10n0279_033:0178b03": "　莫不咸令得開覺，　　悉使常如普賢行。",
    "T10n0279_033:0178b04": "　如其迴向行布施，　　亦復堅持於禁戒，",
    "T10n0279_033:0178b05": "　精進長時無退怯，　　忍辱柔和心不動，",
    "T10n0279_033:0178b06": "　禪定持心常一緣，　　智慧了境同三昧，",
    "T10n0279_033:0178b07": "　去來現在皆通達，　　世間無有得其邊。",
    "T10n0279_033:0178b08": "　菩薩身心及語業，　　如是所作皆清淨，",
    "T10n0279_033:0178b09": "　一切修行無有餘，　　悉與普賢菩薩等。",
    "T10n0279_033:0178b10": "　譬如法界無分別，　　戲論染著皆永盡，",
    "T10n0279_033:0178b11": "　亦如涅槃無障礙，　　心常如是離諸取。",
    "T10n0279_033:0178b12": "　智者所有迴向法，　　諸佛如來已開示，",
    "T10n0279_033:0178b13": "　種種善根悉迴向，　　是故能成菩薩道。",
    "T10n0279_033:0178b14": "　佛子善學此迴向，　　無量行願悉成滿，",
    "T10n0279_033:0178b15": "　攝取法界盡無餘，　　是故能成善逝力。",
    "T10n0279_033:0178b16": "　若欲成就佛所說，　　菩薩廣大殊勝行，",
    "T10n0279_033:0178b17": "　宜應善住此迴向，　　是諸佛子號普賢。",
    "T10n0279_033:0178b18": "　一切眾生猶可數，　　三世心量亦可知，",
    "T10n0279_033:0178b19": "　如是普賢諸佛子，　　功德邊際無能測。",
    "T10n0279_033:0178b20": "　一毛度空可得邊，　　眾剎為塵可知數，",
    "T10n0279_033:0178b21": "　如是大仙諸佛子，　　所住行願無能量。」",
    "T10n0279_033:0178b22": "大方廣佛華嚴經卷第三十三"
}