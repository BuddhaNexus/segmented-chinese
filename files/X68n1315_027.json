{
    "X68n1315_027:0173b02": "佛眼禪師語錄序",
    "X68n1315_027:0173b03": "豫章　徐俯　撰",
    "X68n1315_027:0173b04": "佛眼禪師之語。侍者道昕所錄。上堂．小參．普說．垂示．",
    "X68n1315_027:0173b05": "垂代．心要．偈頌．頌古。凡八種。葢數十萬言。其義則一",
    "X68n1315_027:0173b06": "也。所謂佛語心為宗。無門為法門也。單傳直指者也。",
    "X68n1315_027:0173b07": "今圓頂方袍者。孰非求此道。柄拂高座者。孰非傳此",
    "X68n1315_027:0173b08": "法。然謂之直焉而反迃。明焉而反昧。直而不迃。其禪",
    "X68n1315_027:0173b09": "師之言乎。明而不昧。其禪師之道乎。觀其反覆丁寧。",
    "X68n1315_027:0173b10": "輸誠苦口。斯亦勤矣。其意果何為哉。學者可不刳心",
    "X68n1315_027:0173b11": "焉。夫禪師之說。寔無說無示也。是為真說。聽者之聞",
    "X68n1315_027:0173b12": "也。實無聞無得。是為真聞。真說緒言餘論之尚存。真",
    "X68n1315_027:0173b13": "聞至音希聲之常在。不作文字之解。不生紙筆之見",
    "X68n1315_027:0173b14": "者。觀之有暇矣。",
    "X68n1315_027:0173b15": "師川此敘。足以標牓此錄矣。老朽不可更重說偈",
    "X68n1315_027:0173b16": "言也。具擇法眼人。一一辨取。湖海呂勤云。",
    "X68n1315_027:0173b20": "古尊宿語錄卷第二十七",
    "X68n1315_027:0173b22": "舒州龍門佛眼和尚語錄",
    "X68n1315_027:0173b23": "住南康雲居嗣法　善悟　編",
    "X68n1315_027:0173b24": "佛眼清遠禪師。臨卭李氏子。師初住舒州天寧。開堂",
    "X68n1315_027:0173c01": "日。提刑學士權郡承議燒香度疏與師。接得。示大眾",
    "X68n1315_027:0173c02": "云。天不能葢。地不能載。漏泄天機。言言堪愛。且道如",
    "X68n1315_027:0173c03": "何是堪愛之言。良久。云。分明記取。舉似作家。遂度與",
    "X68n1315_027:0173c04": "表白。宣罷。師指法座云。古聖道。為法來耶。為床座來",
    "X68n1315_027:0173c05": "耶。我為法來。非為床座。師咄云。是何言歟。便陞座。拈",
    "X68n1315_027:0173c06": "香云。此一瓣香。祝延今上皇帝陛下。伏願龍圖永固。",
    "X68n1315_027:0173c07": "鳳曆長新。八表稱臣。四維歌化。次拈香云。此一瓣香。",
    "X68n1315_027:0173c08": "奉為提刑學士權郡承議洎闔郡尊官。伏願嘉聲藹",
    "X68n1315_027:0173c09": "著。善政日新。頻承雨露之恩。坐聽鹽梅之詔。次拈香",
    "X68n1315_027:0173c10": "云。此一瓣香。還知落處麼。欲隱彌露。狂晦愈明。本欲",
    "X68n1315_027:0173c11": "拋擲巖阿。混于沙石。苦為諸人敦逼。不免細說來由。",
    "X68n1315_027:0173c12": "奉為我先蘄州黃梅東山演禪師一爐爇却。用陪法",
    "X68n1315_027:0173c13": "乳之恩。聊表化儀。雖然恩大難酬。未免拋三放二。遂",
    "X68n1315_027:0173c14": "趺坐。　山谷和尚白槌云。法筵龍象眾。當觀第一義。　師",
    "X68n1315_027:0173c15": "云。觀即不一。一即不觀。第一義門今在何所(問答不錄)。　師",
    "X68n1315_027:0173c16": "云。太阿橫按。截萬機於掌握之中。寶鑑當臺。現羣象",
    "X68n1315_027:0173c17": "於無心之表。有緣即應。故問答以縱橫。不令而行。乃",
    "X68n1315_027:0173c18": "言象而罕測。影響之士。斯何足云。所以佛付佛。祖付",
    "X68n1315_027:0173c19": "祖。更無絲髮之異。豈有東西之殊。不立階梯。單傳是",
    "X68n1315_027:0173c20": "事。若非靈根頓悟。大用現前。未免業惑海深。妄塵自",
    "X68n1315_027:0173c21": "隔。　遂拈起拂子示眾云。還見麼。若見。見箇什麼。若見",
    "X68n1315_027:0173c22": "箇拂子。正是凡夫。若言不見。此是拂子。如何說不見",
    "X68n1315_027:0173c23": "底道理。道人到此須是忖量。不可輕心取於流轉。誠",
    "X68n1315_027:0173c24": "非小事。實在悟明。所以聖人得此事。莫不統三界。領",
    "X68n1315_027:0174a01": "四生。號令聖凡。扶顛拯物。大眾。從上諸聖入此門中。",
    "X68n1315_027:0174a02": "各各啟悟勞生。破諸塵妄。記得靈山會上四十九年",
    "X68n1315_027:0174a03": "說不盡。末後分付飲光。少林九年之間。畢竟獨許二",
    "X68n1315_027:0174a04": "祖。爾後光分震旦。道滿寰中。臨濟．德山威行雷電。皆",
    "X68n1315_027:0174a05": "為上祖不了。致令殃及子孫。　遂舉拂子云。大眾。從上",
    "X68n1315_027:0174a06": "許多賢聖。如今總在山僧拂子頭上。各各坐大蓮花。",
    "X68n1315_027:0174a07": "說微妙法。交光相羅。如寶絲網。還信得及麼。若信得",
    "X68n1315_027:0174a08": "及。山僧出世一期之事已得周圓。其或未然。不免自",
    "X68n1315_027:0174a09": "通消息去也。十字路頭吹玉笛。談雲輕日正清秋。久",
    "X68n1315_027:0174a10": "立。",
    "X68n1315_027:0174a11": "上堂。世尊拈花。迦葉微笑。親切親切。省要省要。眼目",
    "X68n1315_027:0174a12": "定動。料料掉掉。為報先生。莫打之遶。何也。文不加點。",
    "X68n1315_027:0174a13": "下座。",
    "X68n1315_027:0174a14": "上堂云。達磨未來此土時。須信事元真實。二祖禮三",
    "X68n1315_027:0174a15": "拜而立。不得謾有商量。大眾。何故人到于今。疑情不",
    "X68n1315_027:0174a16": "息。良久。曰。早知燈是火。飯熟已多時。直饒恁麼信得",
    "X68n1315_027:0174a17": "及。猶是錯承當。自餘一切何足論之。歸堂。",
    "X68n1315_027:0174a18": "上堂。奇怪。尋常道。出門便作還鄉計。直至如今計未",
    "X68n1315_027:0174a19": "成。誠哉是言也。豈不見僧問古德。學人欲歸鄉時如",
    "X68n1315_027:0174a20": "何。古德曰。子父母徧身紅爛。臥在荊棘林中。子歸何",
    "X68n1315_027:0174a21": "處。曰。恁麼則不歸也。古德曰。却須歸去。有箇絕粮方",
    "X68n1315_027:0174a22": "子與你。僧曰。便請。古德曰。二時上堂。不得咬破一粒",
    "X68n1315_027:0174a23": "米。大眾。荊棘林中紅爛盡。無路還鄉。二時堂內絕粮",
    "X68n1315_027:0174a24": "方。却須歸去。所以山僧二十年披雲嘯月。未始遊方。",
    "X68n1315_027:0174b01": "十來年接物利生。何嘗出世。諸人皆把父母契券。論",
    "X68n1315_027:0174b02": "量祖業田園。就赤水以求珠。珠沉赤水。向荊山而覔",
    "X68n1315_027:0174b03": "玉。玉隱荊山。說道赤水無珠。荊山無玉。是誑謼你。說",
    "X68n1315_027:0174b04": "道。赤水有珠。荊山有玉。亦是誑謼你。山僧有時畫方",
    "X68n1315_027:0174b05": "成圓。指南成北。何故如此。葢為諸人唱還鄉曲子。曲",
    "X68n1315_027:0174b06": "調不圓。熟路難忘。鄉談未改。非指南之不妙也。如何",
    "X68n1315_027:0174b07": "得曲調圓去。豈不見道。平窺紅爛處。暢殺子平生。下",
    "X68n1315_027:0174b08": "座。",
    "X68n1315_027:0174b09": "上堂。良久。云。山僧今日與諸人同參一箇真善知識。",
    "X68n1315_027:0174b10": "便下座。",
    "X68n1315_027:0174b11": "上堂。僧問。德山入門便棒。臨濟入門便喝。未審師如",
    "X68n1315_027:0174b12": "何接人。　師云。不虧不欠。　進云。便恁麼去時如何。　師云。",
    "X68n1315_027:0174b13": "第一不得垛根。　師復云。光陰倏忽。變化密移。始見望",
    "X68n1315_027:0174b14": "朝。又已念日。諸人還知光陰不變化。日月不遷流麼。",
    "X68n1315_027:0174b15": "快須究取。昔日六祖大師作居士時。隱於廣州法性",
    "X68n1315_027:0174b16": "寺印宗法師席下。遇夜。廊廡間有二僧。風幡競辯。未",
    "X68n1315_027:0174b17": "盡厥理。祖師躡步而謂曰。可容俗士得預高論。不直",
    "X68n1315_027:0174b18": "以非風幡動。仁者心動。告之大眾。祇如夜來風起。且",
    "X68n1315_027:0174b19": "道是風動。不是風動。若道不是風動。如此觸簾動戶。",
    "X68n1315_027:0174b20": "簸土揚塵。作麼生不是風動。還斷得出麼。山僧道。也",
    "X68n1315_027:0174b21": "不是風動。也不是幡動。也不是心動。有人識得麼。青",
    "X68n1315_027:0174b22": "山無限好。猶道不如歸。珍重。",
    "X68n1315_027:0174b23": "上堂。兩岸蘆花一葉舟。涼風深夜月如鈎。絲綸千尺",
    "X68n1315_027:0174b24": "慵拋放。歸到家山即便休。",
    "X68n1315_027:0174c01": "上堂。舉。僧問趙州。萬法歸一。一歸何處。州云。我在青",
    "X68n1315_027:0174c02": "州作一領布衫重七斤。大眾。至音絕韻。妙曲非聲。通",
    "X68n1315_027:0174c03": "身不挂寸絲。赤體全無忌諱。諸人切莫拈[飢几+追]舐指。直",
    "X68n1315_027:0174c04": "須截斷舌頭。放下身心。自然快活。眼若不睡。諸夢自",
    "X68n1315_027:0174c05": "除。心若不異。復名何物。快活。快活。歸堂喫茶。下座。",
    "X68n1315_027:0174c06": "上堂。若有一人發真歸源。十方虗空悉皆消殞。從前",
    "X68n1315_027:0174c07": "先聖豈不發真歸源。如何十方虗空至今尚在。又云。",
    "X68n1315_027:0174c08": "漚滅空本無。況復諸三有。幻漚既滅。虗空殞無。三有",
    "X68n1315_027:0174c09": "眾生從茲殄悴。四生九類如何得無。又云。清淨本然。",
    "X68n1315_027:0174c10": "云何忽生山河大地。既生山河大地。如何得復清淨",
    "X68n1315_027:0174c11": "本然。既復清淨本然。云何却見山河大地。大眾。如何",
    "X68n1315_027:0174c12": "即是。良久。曰。水自竹邊流去冷。風從花裏過來香。好",
    "X68n1315_027:0174c13": "大哥。歸堂。",
    "X68n1315_027:0174c14": "結夏上堂。揮戈佛日不西流。照徹人間洞九幽。從此",
    "X68n1315_027:0174c15": "安居無一事。休將玄妙挂心頭。",
    "X68n1315_027:0174c16": "五祖演和尚遷化。遺書至。上堂。昨朝六月二十六。無",
    "X68n1315_027:0174c17": "角鐵牛生四足。哮吼一聲人未知。撼動天關并地軸。",
    "X68n1315_027:0174c18": "隻履又西歸。唱罷胡家曲。可憐末後太分明。無限清",
    "X68n1315_027:0174c19": "聲徧溪谷。我先師出世四十餘年。於舒．蘄二郡。四坐",
    "X68n1315_027:0174c20": "巨剎。垂慈苦口。接物利生。未甞少暇。於二十五日早。",
    "X68n1315_027:0174c21": "陞座告眾。至晚淨髮歸方丈。二十六日早。安然長往。",
    "X68n1315_027:0174c22": "自始及末。從初至終。盡善盡美。真善知識。清遠忝承",
    "X68n1315_027:0174c23": "提訓。痛傷可量。古人道。將此深心奉塵剎。是則名為",
    "X68n1315_027:0174c24": "報佛恩。昔日大梅遷化上堂。聞鼯鼠聲乃云。即此物。",
    "X68n1315_027:0175a01": "非他物。汝善護持。吾當逝矣。我先師上堂告眾云。富",
    "X68n1315_027:0175a02": "嫌千口少。貧恨一身多。以今校古。絲毫無差。諸人還",
    "X68n1315_027:0175a03": "知大梅．東山二老子去處麼。若知得。則不辜負先師。",
    "X68n1315_027:0175a04": "若也未知。有寒暑兮促人壽。有鬼神兮妬人福。下座。",
    "X68n1315_027:0175a05": "　上堂。卓拄杖一下。喝一喝。云。棒喝齊施古佛宗。三玄",
    "X68n1315_027:0175a06": "三要絕狐蹤。白雲消散青山在。明月蘆花對蓼紅。又",
    "X68n1315_027:0175a07": "卓拄杖一下。喝一喝。下座。",
    "X68n1315_027:0175a08": "解夏上堂。以一粒芥子擊修羅窟。於中宴坐九旬。振",
    "X68n1315_027:0175a09": "六鐶錫杖。登須彌盧。直上安居三月。倚長松而自誓。",
    "X68n1315_027:0175a10": "臨綠水以經行。周游井邑則動止蕭蕭。依處叢林則",
    "X68n1315_027:0175a11": "威儀濟濟。豈論城隍聚落。寧分勝地寶坊。心月孤圓。",
    "X68n1315_027:0175a12": "神珠炳煥。六門虗靜。萬法咸如。如此護生。豈有生之",
    "X68n1315_027:0175a13": "可護。如此持律。豈有律而可持。囊內蠟人。通身雪冷。",
    "X68n1315_027:0175a14": "誠堪慶賀。喜何如哉。",
    "X68n1315_027:0175a15": "吳居士為師龍門創坦然菴。請上堂。淨名居士在家",
    "X68n1315_027:0175a16": "人。不二門深入者親。一鉢上方香積飯。寥寥千古轉",
    "X68n1315_027:0175a17": "通津。大眾。維摩法力。居士神通。斷妙喜世界。來于此",
    "X68n1315_027:0175a18": "中。持香積佛飯。悉飽眾會。三萬二千師子座。本爾莊",
    "X68n1315_027:0175a19": "嚴。十方三世諸如來。現前證據。看他作一場佛事。真",
    "X68n1315_027:0175a20": "箇希奇。皆不思議之功勳。自心之神力者也。　公明居",
    "X68n1315_027:0175a21": "士。希風摩詰。接跡龐公。大省幻身。久趍正覺。願延瓶",
    "X68n1315_027:0175a22": "錫。修建庵宇。遂爾來此。聚集禪徒。記得昔日臨濟栽",
    "X68n1315_027:0175a23": "松次。黃蘗問云。深山裏栽許多松作什麼。濟云。一與",
    "X68n1315_027:0175a24": "山門作境致。二與後人作標牓。道了。以鋤頭打地兩",
    "X68n1315_027:0175b01": "下。蘗云。吾宗到子。大行于世。大眾。臨濟所栽者松。可",
    "X68n1315_027:0175b02": "謂根盤沙界。葉覆彌盧。三賢十聖為憩息之方。諸佛",
    "X68n1315_027:0175b03": "祖師為作止之地。故得後代子孫昌盛。永茂宗枝。自",
    "X68n1315_027:0175b04": "古及今。綿綿不斷。如今眾中若有一員禪客出來道。",
    "X68n1315_027:0175b05": "深山裏用起庵作什麼。山僧也祇向伊道。一與山門",
    "X68n1315_027:0175b06": "作境致。二與後人作標牓。且道與他古人相去多少。",
    "X68n1315_027:0175b07": "大眾。一與山門作境致。見者頓超無學地。二與後人",
    "X68n1315_027:0175b08": "作標牓。凡聖悟迷皆一樣。若是叢林向上關。有人踏",
    "X68n1315_027:0175b09": "著喜無量。下座。",
    "X68n1315_027:0175b10": "上堂。少室無言語。曹溪有消息。可憐門大開。而人不",
    "X68n1315_027:0175b11": "能入。蒼龍得雲雨。猛虎生羽翼。但解自承當。何勞問",
    "X68n1315_027:0175b12": "知識。",
    "X68n1315_027:0175b13": "上堂。僧問。劫火洞然。大千俱壞。未審此箇壞不壞。　師",
    "X68n1315_027:0175b14": "云。黑漆桶裏黃金色。　進云。請師答話。　師云。閑言語。　師",
    "X68n1315_027:0175b15": "復云。古人道。我有時揚眉瞬目。有時不揚眉瞬目。有",
    "X68n1315_027:0175b16": "時揚眉瞬目是。有時揚眉瞬目不是。如今人不委得",
    "X68n1315_027:0175b17": "了。便別作解會說道。得底人道是也得。不是也得。問",
    "X68n1315_027:0175b18": "伊。作麼生是得底人。便道。他分上不說得與不得。得",
    "X68n1315_027:0175b19": "也好。不得也好。乃長噓一聲曰。有什麼共語處。祇如",
    "X68n1315_027:0175b20": "古人道恁麼也不得。不恁麼也不得。恁麼不恁麼總",
    "X68n1315_027:0175b21": "不得。又作麼生。他便道。此是拂跡語。拂你屋裏老爺",
    "X68n1315_027:0175b22": "老孃。又問伊。此是拂跡語。不拂跡語如何。便道。恁麼",
    "X68n1315_027:0175b23": "也得。不恁麼也得。恁麼不恁麼總得。此喚作實頭語。",
    "X68n1315_027:0175b24": "實你屋裏老爺老孃。　師復吁兩聲曰。有什麼共語處。",
    "X68n1315_027:0175c01": "夫為衲僧。須作衲僧說話。你等合作麼生。莫道龍門",
    "X68n1315_027:0175c02": "不肯我。埋沒我心。行我壓良我。龍門恁麼。是要你到。",
    "X68n1315_027:0175c03": "不要你到。也須子細看詳好。珍重。",
    "X68n1315_027:0175c04": "上堂。總記不得。天花滿裓。縱有千言。不如一默。下座。",
    "X68n1315_027:0175c05": "　上堂。昔玄沙大師示眾云。諸方尋常盡道接物利生。",
    "X68n1315_027:0175c06": "忽遇三種病人。如何接得。患盲者來。拈槌竪拂他又",
    "X68n1315_027:0175c07": "不見。患聾者來。向他說他又不聞。患啞者來。教伊說",
    "X68n1315_027:0175c08": "又說不得。若接此三人不得。佛法無靈驗。　師云。好諸",
    "X68n1315_027:0175c09": "兄弟。還知真實相為處麼。山僧不惜眉毛為諸人說",
    "X68n1315_027:0175c10": "破。祇如諸人尋常有雙眼。又何曾見來。有雙耳。又何",
    "X68n1315_027:0175c11": "曾聞來。有片舌。又何曾說來。既無說．無聞．無見。何處",
    "X68n1315_027:0175c12": "有色聲香味來。雖然如是。又能有幾人到者般田地。",
    "X68n1315_027:0175c13": "所以道。木伎機。石女兒。三冬陽氣盛。六月降霜時。有",
    "X68n1315_027:0175c14": "語非干舌。無言切要詞。會我最後句。出世少人知。午",
    "X68n1315_027:0175c15": "齋晨粥無餘事。盞茗爐香話道奇。下座。",
    "X68n1315_027:0175c16": "上堂。普光明殿在人間。凡聖交羅絕往還。若向一塵",
    "X68n1315_027:0175c17": "親得見。毫光照處奉慈顏。",
    "X68n1315_027:0175c18": "上堂。昔日百丈大智禪師再參馬祖。侍立次。祖舉拂",
    "X68n1315_027:0175c19": "子。丈云。即此用。離此用。祖掛却拂子。問云。你他後開",
    "X68n1315_027:0175c20": "兩片皮。將何為人。丈取拂子竪起。祖云。即此用。離此",
    "X68n1315_027:0175c21": "用。丈掛拂子於舊處。祖便喝。百丈直得三日耳聾。大",
    "X68n1315_027:0175c22": "眾。說甚三日耳聾。直得龍門打鼓上堂。大眾盡皆雲",
    "X68n1315_027:0175c23": "集。僧堂撗吞佛殿。露柱倒掛燈籠。天高地厚。月白風",
    "X68n1315_027:0175c24": "清。雨順風調。河清海晏。飢則共君飡苦菜。渴則與子",
    "X68n1315_027:0176a01": "飲寒泉。直饒天外雨花飛。爭似歸堂喫茶去。下座。",
    "X68n1315_027:0176a02": "上堂。臺山路上。過客全稀。破竈堂前。感恩無地。雪埋",
    "X68n1315_027:0176a03": "庭栢。氷鎖偃溪。雖在南方火爐頭。不入他家虀甕裏。",
    "X68n1315_027:0176a04": "看看。臘月三十日。便是孟春猶寒。你等諸人各須努",
    "X68n1315_027:0176a05": "力向前。切忌自生退屈。下座。",
    "X68n1315_027:0176a06": "上堂。山僧適在寢堂中。法堂上無山僧。寢堂上有山",
    "X68n1315_027:0176a07": "僧。下至法堂。法堂上有山僧。寢堂上無山僧。有則心",
    "X68n1315_027:0176a08": "外有法。無則心法不周。諸上座在衣鉢下。聞打鼓便",
    "X68n1315_027:0176a09": "上法堂。法堂上添得上座。衣鉢下減却上座。添則成",
    "X68n1315_027:0176a10": "增。減則成滅。滅故落斷。增故落常。行脚人如何得離",
    "X68n1315_027:0176a11": "有離無。離常離斷。生死疑情大難透脫。此是如來清",
    "X68n1315_027:0176a12": "淨心。要宜須決擇。不可等閑。光景遷流。動如飛箭。浮",
    "X68n1315_027:0176a13": "世如此。人生幾何。彼此出家。三界逆旅。竹戶茅堂。孰",
    "X68n1315_027:0176a14": "為其主。冷淡共居。寂寞同住。何故。何新何憂何慮。下",
    "X68n1315_027:0176a15": "座。",
    "X68n1315_027:0176a16": "行者落髮上堂。露柱多年出家。燈籠久已落髮。佛殿",
    "X68n1315_027:0176a17": "堅持禁戒。三門近得休歇。大事本來平等。無著清涼",
    "X68n1315_027:0176a18": "滿月。度盡草木叢林。一似陽和齊發。下座。",
    "X68n1315_027:0176a19": "元日上堂。萬物咸新論故鄉。擡眸元是舊爺娘。先春",
    "X68n1315_027:0176a20": "花發馨香遠。物外山河日月長。　僧問。昔日跋陀尊者",
    "X68n1315_027:0176a21": "問法照大師。未審與今日是同是別。　師云。古之今之。",
    "X68n1315_027:0176a22": "　進云。栽松人老難傳鉢。盧老區區入嶺南。　師云。你試",
    "X68n1315_027:0176a23": "舉古人底看。　進云。廚庫三門。鐘樓佛殿。　師云。恁麼又",
    "X68n1315_027:0176a24": "爭得。　進云。忽遇七手八脚底人來。又作麼生。　師云。截",
    "X68n1315_027:0176b01": "斷脚根道將一句來。　進云。昨日有人從舒州去。　師云。",
    "X68n1315_027:0176b02": "亦是悠悠者。　復舉。僧問百丈。如何是奇特事。丈云。獨",
    "X68n1315_027:0176b03": "坐大雄峯。僧禮拜。丈便打。　師云。錯打人。　僧問德山。如",
    "X68n1315_027:0176b04": "何是奇特事。山云。我宗無語句。亦無一法與人。　師云。",
    "X68n1315_027:0176b05": "猶較些子。　僧問羅山。如何是奇特事。羅山云。道什麼。",
    "X68n1315_027:0176b06": "　師云。成何道理。大眾。古人鈎頭著餌。意在得魚。如今",
    "X68n1315_027:0176b07": "洗脚上船。能有幾箇。或若人問龍門。如何是奇特事。",
    "X68n1315_027:0176b08": "山僧向伊道。此去太湖不遠。恁麼說話。有甚奇特。又",
    "X68n1315_027:0176b09": "向伊道。咫尺是棠梨。大眾。還會麼。等閑如不會。須作",
    "X68n1315_027:0176b10": "等閑看。下座。",
    "X68n1315_027:0176b11": "上堂。身中有生老病死。念上有生住異滅。國土有成",
    "X68n1315_027:0176b12": "住壞空。此十二種事。甚能奇特。凡夫不識。為之漂流。",
    "X68n1315_027:0176b13": "如來出世。指出涅槃妙心。常樂我淨。譬如還丹一粒。",
    "X68n1315_027:0176b14": "點鐵成金。至理一言。轉凡成聖。此十二種祇是一法。",
    "X68n1315_027:0176b15": "現定如今歷歷聽法者是。還信得及麼。乃云。月中丹",
    "X68n1315_027:0176b16": "桂偏禁冷。雪裏寒梅獨放香。下座。",
    "X68n1315_027:0176b17": "上堂。悟時此事元來易。迷後斯門實大難。處處綠楊",
    "X68n1315_027:0176b18": "堪繫馬。家家門口透長安。",
    "X68n1315_027:0176b19": "上堂。三月初三二月二。不壞假名談大義。眾生役役",
    "X68n1315_027:0176b20": "趂光陰。道流所以為虗棄。二月念九三月一。摩訶般",
    "X68n1315_027:0176b21": "若波羅蜜。假使多聞達古今。歷劫何曾異今日。今日",
    "X68n1315_027:0176b22": "事作麼生。良久。曰。何更今日。",
    "X68n1315_027:0176b23": "上堂。從上諸聖。見人樂著塵勞。不求出離。遂生憐慜",
    "X68n1315_027:0176b24": "之心。告之曰。你隨聲逐色。名曰狂人。大眾。好言語。慙",
    "X68n1315_027:0176c01": "愧諸聖恁麼道。雖然如是。已是打開布袋。不能折合",
    "X68n1315_027:0176c02": "得。龍門今日倒底傾出。有人得者。永息希求。乃拈拄",
    "X68n1315_027:0176c03": "杖。卓一下。云。豈不是聲。你尋常作麼生隨。又舉起拄",
    "X68n1315_027:0176c04": "杖曰。豈不是色。你尋常作麼生逐。還會麼。若能隨逐",
    "X68n1315_027:0176c05": "元無縛。便是叢林了達人。久立。",
    "X68n1315_027:0176c06": "浴佛上堂。如來妙色身。真實難藏覆。不掛本來衣。豈",
    "X68n1315_027:0176c07": "著娘生袴。無憂樹下降生時。南北東西行七步。行七",
    "X68n1315_027:0176c08": "步。度盡眾生無所度。今晨四月初八。我佛如來降生",
    "X68n1315_027:0176c09": "之日。天下精藍煎湯浴佛。佛則從諸人浴。且道如何",
    "X68n1315_027:0176c10": "是佛。要知麼。佛名如來。常在不滅。有人見得。山僧更",
    "X68n1315_027:0176c11": "不忉忉。若無人見得。山僧重說偈言。昨日如來垂法",
    "X68n1315_027:0176c12": "雨。今朝法雨洗如來。了然一味無差別。雲外青山朵",
    "X68n1315_027:0176c13": "朵開。欲報如來深恩。殿上重新浴過。下座。",
    "X68n1315_027:0176c14": "結夏上堂。龍門結夏勝諸方。大地山河為舉揚。若向",
    "X68n1315_027:0176c15": "九旬參得透。更無佛法可商量。",
    "X68n1315_027:0176c16": "上堂。萬古長空。一朝風月。古人恁麼告報。大好言詮。",
    "X68n1315_027:0176c17": "豈可以一朝風月昧却萬古長空。豈可以萬古長空",
    "X68n1315_027:0176c18": "不明一朝風月。此是廣大深法。自在之宗。若也明得。",
    "X68n1315_027:0176c19": "何處更有一絲頭剩法來。久立。",
    "X68n1315_027:0176c20": "上堂。三日不相見。莫作舊時看。山僧近來非昔人也。",
    "X68n1315_027:0176c21": "天是天。地是地。山是山。水是水。僧是僧。俗是俗。別也。",
    "X68n1315_027:0176c22": "非昔人也。有人問。未審已前如何。山僧往時天是天。",
    "X68n1315_027:0176c23": "地是地。山是山。水是水。僧是僧。俗是俗。所以迷情擁",
    "X68n1315_027:0176c24": "蔽。翳障心源。如今別也。或有人出來道。某甲亦如和",
    "X68n1315_027:0177a01": "尚。天是天。地是地。山是山。水是水。僧是僧。俗是俗。還",
    "X68n1315_027:0177a02": "得否。不可。直是未在。還有揀辨得麼。若揀得。是上座",
    "X68n1315_027:0177a03": "道眼圓明。若揀不得。絲竹喧天船上樂。綺羅照水岸",
    "X68n1315_027:0177a04": "邊人。珍重。",
    "X68n1315_027:0177a05": "上堂。僧問。道遠乎哉。觸事而真。如何是道。　師云。頂上",
    "X68n1315_027:0177a06": "八尺五。　進云。未審此理如何。　師云。方圓七八寸。　進云。",
    "X68n1315_027:0177a07": "向上一路還許學人會也無。　師云。不論向上向下。却",
    "X68n1315_027:0177a08": "許你會。　進云。恁麼則當處出生。隨處滅盡。　師云。多少",
    "X68n1315_027:0177a09": "人恁麼錯會。　進云。作家宗師。天然有在。便禮拜。　師云。",
    "X68n1315_027:0177a10": "未曾與上座共行在。　師復云。親切中直是親切。省要",
    "X68n1315_027:0177a11": "中直是省要。還會得麼。諸人盡是發志探玄。意求出",
    "X68n1315_027:0177a12": "離。山僧這裏終不拈今舉古。取是捨非。惑亂諸人。你",
    "X68n1315_027:0177a13": "若不來。山僧也無可得說。你若上來。山僧不免在你",
    "X68n1315_027:0177a14": "身上割一塊子似與你。還知痛痒麼。忽然知得。可謂",
    "X68n1315_027:0177a15": "親切也。若不知來由。便道者一塊子那裏得來。得恁",
    "X68n1315_027:0177a16": "麼香。得恁麼臭。得恁麼生。得恁麼熟。還委得麼。不離",
    "X68n1315_027:0177a17": "當處常湛然。覔即知君不可見。珍重。",
    "X68n1315_027:0177a18": "上堂。了知一。萬事畢。釋迦彌勒欣今日。但得心安是",
    "X68n1315_027:0177a19": "處安。無灾無難無今昔。要知佛法根源。記取五月初",
    "X68n1315_027:0177a20": "一。下座。",
    "X68n1315_027:0177a21": "端午上堂。今日端午。世間人釘桃符。書門閫。使萬邪",
    "X68n1315_027:0177a22": "不窺其戶。百鬼不入其門。世間人又使針燒灸。採藥",
    "X68n1315_027:0177a23": "登山。使萬病不干其體。疫癘不入其身。遂失聲呌曰。",
    "X68n1315_027:0177a24": "阿[口*耶][口*耶]。阿[口*耶][口*耶]。盡大地人燒破皮肉。教山僧受無限",
    "X68n1315_027:0177b01": "苦痛。昔楚大夫以忠言不用。沉于湘江。後人哀之。以",
    "X68n1315_027:0177b02": "竹筒盛飯。繫五色絲祭之。風俗至今流傳不斷。遂嘔",
    "X68n1315_027:0177b03": "吐數聲。曰。世間人喫却米粽。教老僧脹破肚皮。大眾。",
    "X68n1315_027:0177b04": "別人燒灸。別人喫物。為什麼龍門長老受痛受飽。未",
    "X68n1315_027:0177b05": "能情忘緣慮。事出見聞。於此門中遂為戲論。豈不見",
    "X68n1315_027:0177b06": "先聖有言曰。懷州牛喫禾。益州馬肚脹。天下覔醫人。",
    "X68n1315_027:0177b07": "灸猪左膊上。何也。遠走不如近匍匐。久立。",
    "X68n1315_027:0177b08": "上堂。入得龍門事事奇。聞聲見色不思議。山青水綠",
    "X68n1315_027:0177b09": "緣何事。盡是諸人力使之。",
    "X68n1315_027:0177b10": "上堂。卓拄杖云。還搆得麼。莫道今日猶較些子。直須",
    "X68n1315_027:0177b11": "向無摸索處傾湫倒岳搆得始得。山僧恁麼道。可殺",
    "X68n1315_027:0177b12": "不識好惡。雖然如是。直饒你搆得。我更問你。從前殺",
    "X68n1315_027:0177b13": "盜婬妄罪。飲酒食肉罪。教什麼人還。又卓拄杖云。金",
    "X68n1315_027:0177b14": "剛作醜。佛受香油。",
    "X68n1315_027:0177b15": "東山和尚忌晨上堂。先師當年末後句。與人皮下挑",
    "X68n1315_027:0177b16": "出刺。譬如六月日中氷。銷鎔處處皆相似。後來聽響",
    "X68n1315_027:0177b17": "各流傳。更加一二與三四。箇中孰是無耳人。明見去",
    "X68n1315_027:0177b18": "來不生死。先師老和尚。某奉侍日久。多蒙苦口提撕。",
    "X68n1315_027:0177b19": "追遠之誠。何可忘也。聊設小供。諸人且道先師還來",
    "X68n1315_027:0177b20": "也無。若道來。入滅十餘年。如何見得來底道理。若道",
    "X68n1315_027:0177b21": "不來。又用設齋作什麼。道來也有詨訛。道不來也有",
    "X68n1315_027:0177b22": "詨訛。若為得無詨訛去。還知得麼。三箇渾崙鐵餕餡。",
    "X68n1315_027:0177b23": "一雙無縫木饅頭。久立。",
    "X68n1315_027:0177b24": "上堂。大眾。或有人喚上座。上座便應。設使不應。心中",
    "X68n1315_027:0177c01": "也須領覧。今時學人便道。應底是也。領覧底是也。若",
    "X68n1315_027:0177c02": "如此會。便是入地獄漢子。是即且置。且道面前是阿",
    "X68n1315_027:0177c03": "誰喚你。是有人喚耶。是無人喚耶。還裁斷得麼。若是",
    "X68n1315_027:0177c04": "有人喚。山精鬼魅喚你時。天魔外道喚你時。如何辨",
    "X68n1315_027:0177c05": "白。若道無人喚你。又不聾不騃。如何得無人喚。者箇",
    "X68n1315_027:0177c06": "是十二時中生死路頭事。諸人明得麼。有人喚。生迷",
    "X68n1315_027:0177c07": "亂。無人喚。遭繫絆。若能行。生死斷。萬兩金。終不換。下",
    "X68n1315_027:0177c08": "座。",
    "X68n1315_027:0177c09": "解夏上堂。毗目仙人執善財手。頓見過去微塵諸佛。",
    "X68n1315_027:0177c10": "及其放手。宛然依舊。龍門長老領諸大眾。爰於此地",
    "X68n1315_027:0177c11": "結足安居。及其解夏。宛然依舊。善財依舊處。微塵諸",
    "X68n1315_027:0177c12": "佛含攝有歸。大眾依舊處。三月九旬斂收無迹。還會",
    "X68n1315_027:0177c13": "麼。毛端藏剎海。芥子納須彌。不離見聞緣。超然登十",
    "X68n1315_027:0177c14": "地。四生六道。即心自性。三塗八難。普現色身。居華藏",
    "X68n1315_027:0177c15": "海之中。住不思議之內。如斯之旨。乃吾輩之常分耳。",
    "X68n1315_027:0177c16": "還信得及麼。",
    "X68n1315_027:0177c17": "上堂。今日七月二十。解夏來又是五日也。你禪僧家",
    "X68n1315_027:0177c18": "盡道。我會也。且道今日是七月二十。不是七月二十。",
    "X68n1315_027:0177c19": "或若當此一問。於佛法中如何祇對。有底師僧道。你",
    "X68n1315_027:0177c20": "何不問本分事。者箇是世間日月。大眾。那箇是世間",
    "X68n1315_027:0177c21": "日月。又豈有不管底法。又有師僧道。不動世間一星",
    "X68n1315_027:0177c22": "子。就上便明取恁麼事。今日七月二十也。大眾。那裏",
    "X68n1315_027:0177c23": "是不動底一星子。得安樂底人。終不作者般去就。山",
    "X68n1315_027:0177c24": "僧問你。今日是七月二十。不是七月二十。有人明得",
    "X68n1315_027:0178a01": "麼。古人云。世間事明不得。佛法大遠在。者裏若分疎",
    "X68n1315_027:0178a02": "不上。一切處礙塞殺人。還知麼。大火聚中難著手。清",
    "X68n1315_027:0178a03": "涼地內易安身。久立。",
    "X68n1315_027:0178a04": "上堂。舉。僧問雲居。如何是道中人。對云。如死人手。道",
    "X68n1315_027:0178a05": "中人相見時如何。對云。如死人眼。大眾。作麼生是如",
    "X68n1315_027:0178a06": "死人手。師拈拄杖云。不執捉。怎生是如死人眼。師擘",
    "X68n1315_027:0178a07": "開眼云。不照燭。你諸人好會取。祇如前日送亡僧。山",
    "X68n1315_027:0178a08": "僧道。一隊死漢送箇活漢。有人會恁麼說話麼。怎生",
    "X68n1315_027:0178a09": "是一隊死漢。師云。移身不移步。怎生是一箇活漢。師",
    "X68n1315_027:0178a10": "云。萬機俱不到。後生兄弟。初秋夏末。何不哮吼一聲。",
    "X68n1315_027:0178a11": "壁立千仞。令我知道。你是箇人。向活中明取死句。死",
    "X68n1315_027:0178a12": "中明取活句。若不然者。求生不得生。求死不得死。喫",
    "X68n1315_027:0178a13": "辛苦也直須哮吼一聲。下座。",
    "X68n1315_027:0178a14": "上堂。僧問。道在慵開口。詩成自點頭時如何。師點頭",
    "X68n1315_027:0178a15": "數下。　僧云。今日得遇也。　師云。莫亂開口。　師復云。諸人",
    "X68n1315_027:0178a16": "每日行千行萬。不是不到。何故却不分曉。祇為信之",
    "X68n1315_027:0178a17": "不及。若信得及。則不行而到也。十方世界事。不待思",
    "X68n1315_027:0178a18": "量。一時曉了得。諸人每日說千說萬。不是說不到。何",
    "X68n1315_027:0178a19": "故却不分曉。亦是信之不及。若也信得及。則實無所",
    "X68n1315_027:0178a20": "說也。三世如來所說之法。不待思量。一時曉了得。大",
    "X68n1315_027:0178a21": "眾。還到恁麼田地也未。我此宗門。祇論證悟。不論會",
    "X68n1315_027:0178a22": "解。若是為生死底人。須求親證。若是人我參學之人。",
    "X68n1315_027:0178a23": "恥為不會。須求覔解會。到處覔相似語句。遞相印證。",
    "X68n1315_027:0178a24": "滅胡種族。已後胡亂教壞人家男女。我此門中都無",
    "X68n1315_027:0178b01": "是事。還知麼。聾人也唱胡笳曲。好惡高低自不聞。",
    "X68n1315_027:0178b02": "上堂。世人盡道路行難。本分真金入火看。煉去煉來",
    "X68n1315_027:0178b03": "金體淨。一槌打作玉欄干。",
    "X68n1315_027:0178b04": "請化主上堂。一竿一笠一蓑衣。急水灘頭下釣絲。鈎",
    "X68n1315_027:0178b05": "上錦鱗容易得。蘆花深處月明歸。　舉。古人問三尊宿。",
    "X68n1315_027:0178b06": "二龍爭珠。誰是得者。一云。得即失。一云。老僧祇管看。",
    "X68n1315_027:0178b07": "一云。誰是不得者。　師曰。得即失。著忙作什麼。老僧祇",
    "X68n1315_027:0178b08": "管看。看濟什麼事。末後一則語。誰是不得者。若人會",
    "X68n1315_027:0178b09": "得。祖師言句。一大藏教。自然不疑去。還明得麼。誰是",
    "X68n1315_027:0178b10": "不得者。非取亦非捨。馬載驢馱時。便是歸來也。下座。",
    "X68n1315_027:0178b11": "上堂。打動龍門鼓。喚起鐵餕餡。請君一咬破。山僧豈",
    "X68n1315_027:0178b12": "相賺。先師曾得力。滋味今不減。若也不柰何。好箇鐵",
    "X68n1315_027:0178b13": "餕餡。",
    "X68n1315_027:0178b14": "上堂。舉。長沙和尚云。我若一向舉揚宗教。法堂前草",
    "X68n1315_027:0178b15": "深一丈。誠哉是言也。玄沙和尚云。因汝顛倒知見。方",
    "X68n1315_027:0178b16": "有往來。誠哉是言也。龍門尋常見汝諸人恁麼。所以",
    "X68n1315_027:0178b17": "向汝道不恁麼。你須是不恁麼始得。諸人不恁麼。龍",
    "X68n1315_027:0178b18": "門所以向汝道恁麼。你須是恁麼始得。諸人道恁麼",
    "X68n1315_027:0178b19": "不恁麼。龍門所以道非恁麼非不恁麼。你須是非恁",
    "X68n1315_027:0178b20": "麼非不恁麼始得。諸人非恁麼非不恁麼。龍門所以",
    "X68n1315_027:0178b21": "道恁麼不恁麼。你須恁麼不恁麼始得。　大眾。情亡智",
    "X68n1315_027:0178b22": "現。病去藥除。豈不是箇脫灑衲僧。龍門尋常還有一",
    "X68n1315_027:0178b23": "句子到諸人分上麼。不見僧問馬大師。離四句。絕百",
    "X68n1315_027:0178b24": "非。請師直指西來意。大師云。我今日無心情。汝去問",
    "X68n1315_027:0178c01": "取智藏。僧問智藏。藏云。今日頭疼。汝去問取海兄。僧",
    "X68n1315_027:0178c02": "又去問海。海云。我到者裏却不會。僧舉似馬大師。師",
    "X68n1315_027:0178c03": "云。藏頭白。海頭黑。大眾。說白道黑。理甚分明。諸人還",
    "X68n1315_027:0178c04": "見馬大師麼。久立。也太無端。",
    "X68n1315_027:0178c05": "上堂云。若論此事。如中秋夜望圓月相似。淨無雲翳。",
    "X68n1315_027:0178c06": "人皆見之。南閻浮提無所不照。諸人各在他鄉異井。",
    "X68n1315_027:0178c07": "各有父母家山。你道彼中還有麼。山川溪谷。逈絕無",
    "X68n1315_027:0178c08": "人到處。彼中還有麼。又爭得無來人。各自謂得見是",
    "X68n1315_027:0178c09": "月。然此滿月。不此方來。不彼方去。若此方來。彼則無",
    "X68n1315_027:0178c10": "也。若彼方去。此何故見之。四維上下亦復如是。所以",
    "X68n1315_027:0178c11": "道。並安千器。千器皆圓。一道澄江。一月孤瑩。昔有人",
    "X68n1315_027:0178c12": "指月問南泉和尚。何時得恁麼去。南泉曰。王老師二",
    "X68n1315_027:0178c13": "十年前亦曾恁麼來。　大眾。向你道此事無你卜度處。",
    "X68n1315_027:0178c14": "無你名邈處。如今禪和家盡道我會得也。什麼處是",
    "X68n1315_027:0178c15": "照不著。且問你照得著底事。上座前生自何趣中來。",
    "X68n1315_027:0178c16": "此身沒後復生何處。作天耶。人耶。地獄耶。餓鬼耶。作",
    "X68n1315_027:0178c17": "畜生耶。若不委知。空然有此語。要作何用。　馬大師一",
    "X68n1315_027:0178c18": "日翫月次。二三弟子侍座。大師曰。正當恁麼時如何。",
    "X68n1315_027:0178c19": "西堂曰。大好供養。百丈曰。大好修行。南泉拂袖而去。",
    "X68n1315_027:0178c20": "大師曰。經歸藏。禪歸海。唯有普願獨超物外。看他如",
    "X68n1315_027:0178c21": "斯論量。也大奇恠。大師致此一問。諸大士直得息剠",
    "X68n1315_027:0178c22": "補劓。望作全人。塞壑移峯。貴就平坦。還契得馬大師",
    "X68n1315_027:0178c23": "此一問麼。委悉得麼。良久。曰。幸無偏照處。剛有不明",
    "X68n1315_027:0178c24": "時。",
    "X68n1315_027:0179a01": "上堂。祖師云。亦莫愛聖憎凡。會得凡夫法。便是聖人",
    "X68n1315_027:0179a02": "法。識得聖人法。即是凡夫法。盡知道凡聖不二。為什",
    "X68n1315_027:0179a03": "麼凡夫漂流。諸聖解脫。又道亦莫拋迷就悟。如今悟",
    "X68n1315_027:0179a04": "底是向來迷底。如今迷底是向來悟底。盡知道迷悟",
    "X68n1315_027:0179a05": "不二。為什麼迷者依前壅塞。悟者依舊惺惺。諸人還",
    "X68n1315_027:0179a06": "辨明得麼。凡聖悟迷如透了。洞然明見本來人。敢問",
    "X68n1315_027:0179a07": "大眾。如何是本來人。尋常師僧家道什麼處不見本",
    "X68n1315_027:0179a08": "來人。驢脣先生豈是泗州大聖。又道渠無面目。甚處",
    "X68n1315_027:0179a09": "逢渠。遠水不救近火。離此二途。如何是本來人。良久。",
    "X68n1315_027:0179a10": "云。設使聞來悟。爭如自得親。下座。",
    "X68n1315_027:0179a11": "上堂。昔無著和尚游五臺。禮拜文殊。到山下投一寺",
    "X68n1315_027:0179a12": "宿。遇一老僧。祇待次。問無著曰。上人自何而來。無著",
    "X68n1315_027:0179a13": "曰。南方來。老僧曰。南方佛法近日如何。無著曰。末法",
    "X68n1315_027:0179a14": "比丘少奉戒律。僧曰。多少眾。著曰。或三百。或五百。著",
    "X68n1315_027:0179a15": "問。和尚此間佛法如何住持。僧曰。凡聖同居。龍蛇混",
    "X68n1315_027:0179a16": "雜。著曰。多少眾。僧曰。前三三。後三三。著不省。遂令童",
    "X68n1315_027:0179a17": "子以琉璃盞點茶度與著。遂問曰。南方還有者箇麼。",
    "X68n1315_027:0179a18": "著云。無。曰。既無。將什麼喫茶。著又不省。復令童子送",
    "X68n1315_027:0179a19": "出門外。著觀寺無額。乃問童子。此寺因何無額。童子",
    "X68n1315_027:0179a20": "指背後金剛。著回顧。忽然不見童子。止見身在一林",
    "X68n1315_027:0179a21": "中。　大眾。無著遠遠遊五臺。禮拜文殊。及乎親見。要且",
    "X68n1315_027:0179a22": "不識。誠實苦哉。是故明昭和尚頌云。廓周沙界聖伽",
    "X68n1315_027:0179a23": "藍。滿目文殊接話談。言下不知開佛眼。回頭祇見翠",
    "X68n1315_027:0179a24": "山巖。雪竇和尚亦有頌云。千峯盤屈色如藍。誰謂文",
    "X68n1315_027:0179b01": "殊是對談。堪笑清涼多少眾。前三三與後三三。大眾。",
    "X68n1315_027:0179b02": "此二頌。通古徹今。美則美矣。要且不見文殊。山僧今",
    "X68n1315_027:0179b03": "為諸人頌出。乃云。青山門外白雲飛。綠水溪邊引客",
    "X68n1315_027:0179b04": "歸。莫恠坐來頻勸酒。自從別後見君稀。下座。",
    "X68n1315_027:0179b05": "上堂。靠拄杖肩上謂眾曰。好笑。好笑。乃呵呵而笑。昨",
    "X68n1315_027:0179b06": "日有兩人共說一件事與山僧。山僧聞得。一夜笑得",
    "X68n1315_027:0179b07": "腸肚痛。又呵呵而笑。大眾要知麼。有一人云。今日是",
    "X68n1315_027:0179b08": "初三。官曆上寫來。村裏人道是初四。乃村下曆頭。問",
    "X68n1315_027:0179b09": "老僧道。是初三麼。山僧向道。是初三。是官曆麼。山僧",
    "X68n1315_027:0179b10": "云。是官曆。村裏謂之初四。是村下曆頭麼。山僧云。初",
    "X68n1315_027:0179b11": "四是村下曆頭。其人點頭。　又有一人云。今日是初四。",
    "X68n1315_027:0179b12": "官曆上寫來。村裏人道是初三。乃村下曆頭。長老如",
    "X68n1315_027:0179b13": "何。山僧向伊道。是初四。初三是村下曆頭。其人點頭。",
    "X68n1315_027:0179b14": "　兩人相見。具說其事。一人云。長老向我道是初三。一",
    "X68n1315_027:0179b15": "人云。長老向我道是初四。兩人遂來見山僧。云。今日",
    "X68n1315_027:0179b16": "是初三。是初四。山僧聞得笑殺。兩人云。長老不要淈",
    "X68n1315_027:0179b17": "[泳永+盾]。好好分明說。山僧向道。汝自不分明。何處是淈[泳永+盾]。",
    "X68n1315_027:0179b18": "大眾。會得此意麼。山僧見伊不曉。也不柰何。　眾中禪",
    "X68n1315_027:0179b19": "僧道。長老。如何鳴鼓集眾了。也不說些佛法及祖師",
    "X68n1315_027:0179b20": "西來意。却理會世間閑日子。此是世人情見。山僧聞",
    "X68n1315_027:0179b21": "了。問伊道。世間有什麼閑日子。又那箇是情見。把來",
    "X68n1315_027:0179b22": "看。伊元來不會。見伊不會。更作箇頌子舉似伊。頌道。",
    "X68n1315_027:0179b23": "言親事亦親。無偽亦無真。愚俗稱為我。邪徒喚作神。",
    "X68n1315_027:0179b24": "是我何曾我。言神豈是神。人生須特達。乃提拄杖。下",
    "X68n1315_027:0179c01": "禪床曰。丈六紫金身。座前又謂眾曰。也不屈著你。",
    "X68n1315_027:0179c02": "上堂。僧問。大用現前。不存軌則時如何。　師云。誰信你。",
    "X68n1315_027:0179c03": "僧便喝。　師云。更進一步看。　僧云。幸有一弓三下箭。當",
    "X68n1315_027:0179c04": "機要射不平人。　師云。少年曾決龍蛇陣。潦倒還同稚",
    "X68n1315_027:0179c05": "子歌。僧又喝。　師云。元來祇是野狐精。僧禮拜。　師云。何",
    "X68n1315_027:0179c06": "曾大用現前。師復云。古來有一人南泉和尚。諸人還",
    "X68n1315_027:0179c07": "識否。若識得。一生不空過好。南泉和尚莫教見而不",
    "X68n1315_027:0179c08": "識。還識麼。曾有一俗士問曰。弟子家中有片石。也曾",
    "X68n1315_027:0179c09": "坐。也曾臥。如今欲鐫作佛。不知還得否。南泉云。得。莫",
    "X68n1315_027:0179c10": "不得麼。不得。有人明得此旨也無。南泉道得。龍門云",
    "X68n1315_027:0179c11": "好箇佛。南泉道不得。龍門云好片石。還見否。是他道",
    "X68n1315_027:0179c12": "弟子家中。作麼生說家。家在什麼處。諸仁者。親從家",
    "X68n1315_027:0179c13": "裏來。家中何所有。持此一片石。廣大堅且久。靈山曾",
    "X68n1315_027:0179c14": "獻佛。帝釋聊舉手。心中出何物。安樂并長壽。下座。",
    "X68n1315_027:0179c16": "古尊宿語錄卷第二十七"
}