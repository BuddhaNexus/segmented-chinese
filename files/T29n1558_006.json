{
    "T29n1558_006:0030a02": "阿毘達磨俱舍論卷第六",
    "T29n1558_006:0030a04": "尊者世親造",
    "T29n1558_006:0030a05": "三藏法師玄奘奉　詔譯",
    "T29n1558_006:0030a06": "分別根品第二之四",
    "T29n1558_006:0030a07": "如是已說不相應行。前言生相生所生時",
    "T29n1558_006:0030a08": "非離所餘因緣和合。此中何法說為因",
    "T29n1558_006:0030a09": "緣。且因六種。何等為六。頌曰。",
    "T29n1558_006:0030a10": "　能作及俱有　　同類與相應",
    "T29n1558_006:0030a11": "　遍行并異熟　　許因唯六種",
    "T29n1558_006:0030a12": "論曰。因有六種。一能作因。二俱有因。三同",
    "T29n1558_006:0030a13": "類因。四相應因。五遍行因。六異熟因。對法諸",
    "T29n1558_006:0030a14": "師許因唯有如是六種。且初能作因相云",
    "T29n1558_006:0030a15": "何。頌曰。",
    "T29n1558_006:0030a16": "　除自餘能作",
    "T29n1558_006:0030a17": "論曰。一切有為唯除自體以一切法為能",
    "T29n1558_006:0030a18": "作因。由彼生時無障住故。雖餘因性亦能",
    "T29n1558_006:0030a19": "作因。然能作因更無別稱。如色處等總即",
    "T29n1558_006:0030a20": "別名。豈不未知諸漏當起。由已知故諸漏",
    "T29n1558_006:0030a21": "不生。智於漏生能為障礙。日光能障現覩",
    "T29n1558_006:0030a22": "眾星。如何有為唯除自體以一切法為能",
    "T29n1558_006:0030a23": "作因。應知此生時彼皆無障住。故彼於此",
    "T29n1558_006:0030a24": "是能作因。若於此生彼能為障。而不為障",
    "T29n1558_006:0030a25": "可立為因。譬如國人以其國主不為損害。",
    "T29n1558_006:0030a26": "咸作是言。我因國主而得安樂。若於此生",
    "T29n1558_006:0030a27": "彼無障用。設不為障何得為因。且如涅",
    "T29n1558_006:0030a28": "槃及不生法普於一切有為生中。那落迦",
    "T29n1558_006:0030a29": "等有情相續於無色界諸蘊生中。有如非有",
    "T29n1558_006:0030b01": "無能障用。雖無障用而亦為因。如無力國",
    "T29n1558_006:0030b02": "王亦得如前說。此即通說諸能作因。就勝",
    "T29n1558_006:0030b03": "為言非無生力。如眼色等於眼識等生",
    "T29n1558_006:0030b04": "飲食於身種等於牙等。有作是難。若一",
    "T29n1558_006:0030b05": "切法無障住故皆能作因。何緣諸法非皆頓",
    "T29n1558_006:0030b06": "起。一殺生時何緣一切非如殺者皆成殺",
    "T29n1558_006:0030b07": "業。此難不然。但由無障許一切法為能作",
    "T29n1558_006:0030b08": "因。非由於生有親作力。有餘師說。諸能作",
    "T29n1558_006:0030b09": "因皆於果生有能作力。且涅槃等於眼識",
    "T29n1558_006:0030b10": "生云何名為有能作力。意識緣彼為境而",
    "T29n1558_006:0030b11": "生或善或惡。因此意識後時眼識次第得",
    "T29n1558_006:0030b12": "生。展轉因故。彼涅槃等於眼識生有能作",
    "T29n1558_006:0030b13": "力。如是餘法由此方隅展轉應知有能生",
    "T29n1558_006:0030b14": "力。如是已說能作因相。第二俱有因相云",
    "T29n1558_006:0030b15": "何。頌曰。",
    "T29n1558_006:0030b16": "　俱有互為果　　如大相所相",
    "T29n1558_006:0030b17": "　心於心隨轉",
    "T29n1558_006:0030b18": "論曰。若法更互為士用果彼法更互為俱有",
    "T29n1558_006:0030b19": "因。其相云何。如四大種更互相望為俱有",
    "T29n1558_006:0030b20": "因。如是諸相與所相法心與心隨轉亦更",
    "T29n1558_006:0030b21": "互為因。是則俱有因由互為果遍攝有為",
    "T29n1558_006:0030b22": "法如其所應。法與隨相非互為果。然法與",
    "T29n1558_006:0030b23": "隨相為俱有因。非隨相於法。此中應辯。何",
    "T29n1558_006:0030b24": "等名為心隨轉法。頌曰。",
    "T29n1558_006:0030b25": "　心所二律儀　　彼及心諸相",
    "T29n1558_006:0030b26": "　是心隨轉法",
    "T29n1558_006:0030b27": "論曰。一切所有心相應法。靜慮無漏二種律",
    "T29n1558_006:0030b28": "儀。彼法及心之生等相。如是皆謂心隨轉",
    "T29n1558_006:0030b29": "法。如何此法名心隨轉。頌曰。",
    "T29n1558_006:0030c01": "　由時果善等",
    "T29n1558_006:0030c02": "論曰。略說由時果等善等故說此法名心",
    "T29n1558_006:0030c03": "隨轉。且由時者。謂此與心一生住滅及墮一",
    "T29n1558_006:0030c04": "世。由果等者。謂此與心一果異熟及一等",
    "T29n1558_006:0030c05": "流。應知此中前一後一顯俱顯共其義不",
    "T29n1558_006:0030c06": "同。由善等者。謂此與心同善不善無記性",
    "T29n1558_006:0030c07": "故。由此十因名心隨轉。此中心王極少猶",
    "T29n1558_006:0030c08": "與五十八法為俱有因。謂十大地法。彼四",
    "T29n1558_006:0030c09": "十本相。心八本隨相。名五十八法。五十八中",
    "T29n1558_006:0030c10": "除心四隨相。餘五十四為心俱有因。有說。",
    "T29n1558_006:0030c11": "為心因唯十四法。謂十大地法并心本相。此",
    "T29n1558_006:0030c12": "說非善。所以者何。違品類足論所說故。如",
    "T29n1558_006:0030c13": "彼論言。或有苦諦以有身見為因。非與",
    "T29n1558_006:0030c14": "有身見為因。除未來有身見及彼相應法生",
    "T29n1558_006:0030c15": "老住非常諸餘染污苦諦。或有苦諦以有",
    "T29n1558_006:0030c16": "身見為因。亦與有身見為因。即所除法。有",
    "T29n1558_006:0030c17": "餘師不誦及彼相應法。迦濕彌羅國毘婆沙",
    "T29n1558_006:0030c18": "師言。彼文必應作如是誦。或應准義知",
    "T29n1558_006:0030c19": "說有餘。諸由俱有因故成因彼必俱有。或",
    "T29n1558_006:0030c20": "有俱有非由俱有因故成因。謂諸隨相各",
    "T29n1558_006:0030c21": "於本法。此諸隨相各互相對。隨心轉法隨相",
    "T29n1558_006:0030c22": "於心。此諸隨相展轉相對。一切俱生有對造",
    "T29n1558_006:0030c23": "色展轉相對。少分俱生無對造色展轉相對。",
    "T29n1558_006:0030c24": "一切俱生造色大種展轉相對。一切俱生得",
    "T29n1558_006:0030c25": "與所得展轉相對。如是等諸法雖名俱有",
    "T29n1558_006:0030c26": "而非由俱有因故成因。非一果異熟及一",
    "T29n1558_006:0030c27": "等流故。得與所得非定俱行。或前或後或",
    "T29n1558_006:0030c28": "俱生故。如是一切理且可然。而諸世間種等",
    "T29n1558_006:0030c29": "芽等極成因果相生事中未見如斯同時",
    "T29n1558_006:0031a01": "因果故。今應說。云何俱起諸法聚中有因",
    "T29n1558_006:0031a02": "果義。豈不現見。燈焰燈明芽影同時亦為",
    "T29n1558_006:0031a03": "因果。此應詳辯。為即燈焰與明為因。為由",
    "T29n1558_006:0031a04": "前生因緣和合焰明俱起。餘物障光明而",
    "T29n1558_006:0031a05": "有影現。如何說此影用芽為因。理不應",
    "T29n1558_006:0031a06": "然。隨有無故。善因明者。說因果相言若",
    "T29n1558_006:0031a07": "此有無彼隨有無者。此定為因彼定為果。",
    "T29n1558_006:0031a08": "俱有法中一有一切有。一無一切無。理成因",
    "T29n1558_006:0031a09": "果。俱起因果理且可然。如何可言互為因",
    "T29n1558_006:0031a10": "果。即由前說此亦無違。若爾如前所說造",
    "T29n1558_006:0031a11": "色互不相離應互為因。如是造色與諸大",
    "T29n1558_006:0031a12": "種心隨相等與心等法皆不相離應互為",
    "T29n1558_006:0031a13": "因。若謂如三杖互相依住如是俱有法因",
    "T29n1558_006:0031a14": "果義成。此應思惟。如是三杖為由俱起相",
    "T29n1558_006:0031a15": "依力住。為由前生因緣合力令彼三杖俱",
    "T29n1558_006:0031a16": "起住耶。又於彼中亦有別物繩鉤地等連",
    "T29n1558_006:0031a17": "持令住。此亦有餘同類因等。是故俱有因義",
    "T29n1558_006:0031a18": "得成。如是已說俱有因相。第三同類因相",
    "T29n1558_006:0031a19": "云何。頌曰。",
    "T29n1558_006:0031a20": "　同類因相似　　自部地前生",
    "T29n1558_006:0031a21": "　道展轉九地　　唯等勝為果",
    "T29n1558_006:0031a22": "　加行生亦然　　聞思所成等",
    "T29n1558_006:0031a23": "論曰。同類因者。謂相似法與相似法為同",
    "T29n1558_006:0031a24": "類因。謂善五蘊與善五蘊展轉相望為同類",
    "T29n1558_006:0031a25": "因。染污與染污無記與無記五蘊相望應",
    "T29n1558_006:0031a26": "知亦爾。有餘師說。淨無記蘊五是色果。四",
    "T29n1558_006:0031a27": "非色因。有餘師說。五是四果色非四因。有",
    "T29n1558_006:0031a28": "餘師說。色與四蘊相望展轉皆不為因。又",
    "T29n1558_006:0031a29": "一身中羯剌藍位能與十位為同類因。",
    "T29n1558_006:0031b01": "頞部曇等九位一一皆除前位與餘為因。",
    "T29n1558_006:0031b02": "若對餘身同類十位一一皆與十位為因。",
    "T29n1558_006:0031b03": "由此方隅外麥稻等自類自類應廣思擇。",
    "T29n1558_006:0031b04": "若不許色為色同類因彼執便違本論文",
    "T29n1558_006:0031b05": "所說故。本論說。過去大種未來大種因增",
    "T29n1558_006:0031b06": "上等。為諸相似於相似法皆可得說為同",
    "T29n1558_006:0031b07": "類因。不爾。云何。自部自地唯與自部自地",
    "T29n1558_006:0031b08": "為因。是故說言自部自地。部謂五部即見苦",
    "T29n1558_006:0031b09": "所斷乃至修所斷。地謂九地即欲界為一靜",
    "T29n1558_006:0031b10": "慮無色八。此中見苦所斷法還與見苦所斷",
    "T29n1558_006:0031b11": "為同類因非餘。如是乃至修所斷還與修",
    "T29n1558_006:0031b12": "所斷法為同類因非餘。於中一一若欲界",
    "T29n1558_006:0031b13": "地還與欲界為同類因。初靜慮地與初靜",
    "T29n1558_006:0031b14": "應為同類因。乃至有頂與有頂地為同類",
    "T29n1558_006:0031b15": "因。異地相望皆無因義。又此非一切。何者。",
    "T29n1558_006:0031b16": "謂前生唯諸前生與後相似生未生法為同",
    "T29n1558_006:0031b17": "類因。云何知然。本論說故。如發智論說。云",
    "T29n1558_006:0031b18": "何同類因。謂前生善根與後生自界善根",
    "T29n1558_006:0031b19": "及彼相應法為同類因。如是過去與餘二",
    "T29n1558_006:0031b20": "世過去現在與未來等皆應廣說。然即彼",
    "T29n1558_006:0031b21": "論作是問言。若法與彼法為因。或時此法",
    "T29n1558_006:0031b22": "與彼非因耶。彼即答言無時非因者。此",
    "T29n1558_006:0031b23": "依俱有相應異熟三因密說故無有過。有",
    "T29n1558_006:0031b24": "謂未來正生位法定能與彼為同類因。是故",
    "T29n1558_006:0031b25": "彼文依最後位密作是答無時非因。彼",
    "T29n1558_006:0031b26": "於所難非為善釋。以未來法正生位前非",
    "T29n1558_006:0031b27": "同類因後方成故。又若爾者。彼復問言。若",
    "T29n1558_006:0031b28": "法與彼法為等無間。或時此法與彼非等",
    "T29n1558_006:0031b29": "無間耶。彼即答言。若時此法未至已生。若",
    "T29n1558_006:0031c01": "如彼釋。應亦答言無時非緣。如何乃答",
    "T29n1558_006:0031c02": "若時此法未至已生。然彼復釋。為現二門。",
    "T29n1558_006:0031c03": "如彼處說此亦應爾。如此處說彼亦應爾。",
    "T29n1558_006:0031c04": "如是作文獲何功德。唯顯論主非善於文。",
    "T29n1558_006:0031c05": "是故應知。前釋為善。若爾何故品類足說。",
    "T29n1558_006:0031c06": "或有苦諦以有身見為因。非與有身見",
    "T29n1558_006:0031c07": "為因。除未來有身見及彼相應苦諦諸餘染",
    "T29n1558_006:0031c08": "污苦諦。或有苦諦以有身見為因。亦與有",
    "T29n1558_006:0031c09": "身見為因。即所除法。彼文應說除未來有",
    "T29n1558_006:0031c10": "身見相應苦諦。設有如彼說。由義應知非。",
    "T29n1558_006:0031c11": "復云何通施設足論。彼說諸法四事決定。所",
    "T29n1558_006:0031c12": "謂因果所依所緣。應知彼文。因者謂能作俱",
    "T29n1558_006:0031c13": "有相應異熟因。果者。謂增上士用異熟果。所",
    "T29n1558_006:0031c14": "依者謂眼等六根。所緣者謂色等六境。若爾",
    "T29n1558_006:0031c15": "同類因應本無而有。許故無過。約位非體。",
    "T29n1558_006:0031c16": "由和合作用位果非體果。若同類因未來世",
    "T29n1558_006:0031c17": "有如異熟因當有何過。未來若有。本論應",
    "T29n1558_006:0031c18": "說。本論唯說能取與果諸同類因故無有",
    "T29n1558_006:0031c19": "失。無如是義。以同類因引等流果此未來",
    "T29n1558_006:0031c20": "有理必不然。無前後故。不應已生法為未",
    "T29n1558_006:0031c21": "生等流。如過去法非現在果。勿有果先因",
    "T29n1558_006:0031c22": "後過失故。未來世無同類因。若爾異熟因應",
    "T29n1558_006:0031c23": "未來非有。不應異熟果因前及俱故。未來",
    "T29n1558_006:0031c24": "世法無前後故。無如是失。不相似故。謂",
    "T29n1558_006:0031c25": "同類因與果相似。若無前後應互為因。既",
    "T29n1558_006:0031c26": "互為因應互為果。互為因果與理相違。非",
    "T29n1558_006:0031c27": "異熟因與果相似。雖離前後而無上過。故",
    "T29n1558_006:0031c28": "同類因就位建立未來非有。若異熟因就相",
    "T29n1558_006:0031c29": "建立未來非無。言同類因唯自地者定依",
    "T29n1558_006:0032a01": "何說。定依有漏。若無漏道展轉相望一一皆",
    "T29n1558_006:0032a02": "與九地為因。謂未至定靜慮中間四本靜慮",
    "T29n1558_006:0032a03": "三本無色九地道諦皆互為因。所以者何。此",
    "T29n1558_006:0032a04": "於諸地皆如客住不墮界攝。非諸地愛執",
    "T29n1558_006:0032a05": "為己有。是故九地道雖地不同而展轉為",
    "T29n1558_006:0032a06": "因。由同類故。然唯得與等勝為因。非為",
    "T29n1558_006:0032a07": "劣因。加行生故。且如已生苦法智忍還與未",
    "T29n1558_006:0032a08": "來苦法智忍為同類因是名為等。又即此",
    "T29n1558_006:0032a09": "忍復能與後從苦法智至無生智為同類",
    "T29n1558_006:0032a10": "因。是名為勝。如是廣說。乃至已生諸無生",
    "T29n1558_006:0032a11": "智。唯與等類為同類因。更無勝故。又諸已",
    "T29n1558_006:0032a12": "生見道修道及無學道。隨其次第與三二",
    "T29n1558_006:0032a13": "一為同類因。又於此中諸鈍根道與鈍及",
    "T29n1558_006:0032a14": "利為同類因。若利根道唯利道因。如隨信",
    "T29n1558_006:0032a15": "行及信勝解時解脫道隨其次第與六四",
    "T29n1558_006:0032a16": "二為同類因。若隨法行及見至非時解脫道",
    "T29n1558_006:0032a17": "隨其次第與三二一為同類因。諸上地道",
    "T29n1558_006:0032a18": "為下地因云何名為或等或勝。由因增長",
    "T29n1558_006:0032a19": "及由根故。謂見道等下下品等。後後位中因",
    "T29n1558_006:0032a20": "轉增長。雖一相續中無容可得隨信隨法",
    "T29n1558_006:0032a21": "行二道現起而已生者為未來因。為唯聖",
    "T29n1558_006:0032a22": "道但與等勝為同類因。不爾。云何。餘世間",
    "T29n1558_006:0032a23": "法加行生者亦與等勝為因非劣。加行生",
    "T29n1558_006:0032a24": "法其體云何。謂聞所成思所成等。等者等取",
    "T29n1558_006:0032a25": "修所成等。因聞思修所生功德名彼所成。",
    "T29n1558_006:0032a26": "加行生故唯與等勝為因非劣。如欲界繫",
    "T29n1558_006:0032a27": "聞所成法能與自界聞思所成為同類因。",
    "T29n1558_006:0032a28": "非修所成因。欲界無故。思所成法與思所",
    "T29n1558_006:0032a29": "成為同類因。非聞所成因。以彼劣故。若色",
    "T29n1558_006:0032b01": "界繫聞所成法。能與自界聞修所成為同類",
    "T29n1558_006:0032b02": "因。非思所成因。色界無故。修所成法唯與",
    "T29n1558_006:0032b03": "自界修所成法為同類因。非聞所成因。以",
    "T29n1558_006:0032b04": "彼劣故。無色界繫修所成法。唯與自界修所",
    "T29n1558_006:0032b05": "成法為同類因。非聞思所成因。以無故劣",
    "T29n1558_006:0032b06": "故。如是諸法復有九品。若下下品為九品",
    "T29n1558_006:0032b07": "因。下中八因。乃至上上唯上上因。除前劣",
    "T29n1558_006:0032b08": "故。生得善法九品相望展轉為因。染污亦",
    "T29n1558_006:0032b09": "爾。無覆無記總有四種。謂異熟生威儀路工",
    "T29n1558_006:0032b10": "巧處化心俱品。隨其次第。能與四三二一",
    "T29n1558_006:0032b11": "為因。又欲界化心有四靜慮果。非上靜慮",
    "T29n1558_006:0032b12": "果下靜慮果因。非加行因得下劣果。如勤",
    "T29n1558_006:0032b13": "功力種稻麥等。勿設劬勞而無所獲。因",
    "T29n1558_006:0032b14": "如是義故。有問言。頗有已生諸無漏法非",
    "T29n1558_006:0032b15": "未生位無漏法因。有。謂已生苦法智品於未",
    "T29n1558_006:0032b16": "生位苦法忍品。又一切勝於一切劣。頗有一",
    "T29n1558_006:0032b17": "身諸無漏法前所定得非後生因。有。謂未",
    "T29n1558_006:0032b18": "來苦法忍品於後已生苦法智品。以果必無",
    "T29n1558_006:0032b19": "在因前故。或同類因未來無故。頗有前生",
    "T29n1558_006:0032b20": "諸無漏法非後已起無漏法因。有。謂前生勝",
    "T29n1558_006:0032b21": "無漏法於後已起劣無漏法。如退上果下",
    "T29n1558_006:0032b22": "果現前。又前已生苦法智得於後已生苦法",
    "T29n1558_006:0032b23": "忍得非同類因。以彼劣故。如是已說同類",
    "T29n1558_006:0032b24": "因相。第四相應因相云何。頌曰。",
    "T29n1558_006:0032b25": "　相應因決定　　心心所同依",
    "T29n1558_006:0032b26": "論曰。唯心心所是相應因。若爾所緣行相別",
    "T29n1558_006:0032b27": "者。亦應更互為相應因。不爾所緣行相同",
    "T29n1558_006:0032b28": "者乃可得說為相應故。若爾異時所緣行",
    "T29n1558_006:0032b29": "相同者應說為相應因。不爾要須所緣行",
    "T29n1558_006:0032c01": "相及時同者乃相應故。若爾異身所緣行相",
    "T29n1558_006:0032c02": "及時同者應說相應。如眾同觀初月等事",
    "T29n1558_006:0032c03": "為以一言總遮如是眾多妨難故說同依。",
    "T29n1558_006:0032c04": "謂要同依心心所法方得更互為相應因。此",
    "T29n1558_006:0032c05": "中同言顯所依一。謂若眼識用此剎那眼根",
    "T29n1558_006:0032c06": "為依相應受等亦即用此眼根為依。乃至",
    "T29n1558_006:0032c07": "意識及相應法同依意根。應知亦爾。相應因",
    "T29n1558_006:0032c08": "體即俱有因。如是二因義何差別。由互為",
    "T29n1558_006:0032c09": "果義立俱有因。如商侶相依共遊險道。",
    "T29n1558_006:0032c10": "由五平等共相應義立相應因。即如商侶",
    "T29n1558_006:0032c11": "同受同作食等事業。其中闕一皆不相應。",
    "T29n1558_006:0032c12": "是故極成互為因義。如是已說相應因相。",
    "T29n1558_006:0032c13": "第五遍行因相云何。頌曰。",
    "T29n1558_006:0032c14": "　遍行謂前遍　　為同地染因",
    "T29n1558_006:0032c15": "論曰。遍行因者。謂前已生遍行諸法。與後",
    "T29n1558_006:0032c16": "同地染污諸法為遍行因。遍行諸法。隨眠",
    "T29n1558_006:0032c17": "品中遍行義處當廣分別。此與染法為通",
    "T29n1558_006:0032c18": "因故。同類因外更別建立。亦為餘部染法",
    "T29n1558_006:0032c19": "因故。由此勢力餘部煩惱及彼眷屬亦生",
    "T29n1558_006:0032c20": "長故。聖者身中諸染污法豈亦用此為遍行",
    "T29n1558_006:0032c21": "因。迦濕彌羅國毘婆沙師說。一切染污法見",
    "T29n1558_006:0032c22": "所斷為因。故品類足說如是言。云何見所",
    "T29n1558_006:0032c23": "斷為因法。謂諸染污法及見所斷法所感異",
    "T29n1558_006:0032c24": "熟。云何無記為因法。謂諸無記有為法及不",
    "T29n1558_006:0032c25": "善法。或有苦諦以有身見為因。非與有",
    "T29n1558_006:0032c26": "身見為因。廣說乃至。除未來有身見及彼",
    "T29n1558_006:0032c27": "相應法生老住無常諸餘染污苦諦。若爾云",
    "T29n1558_006:0032c28": "何通施設足論說。如彼論說。頗有法是不",
    "T29n1558_006:0032c29": "善唯不善為因耶。有。謂聖人離欲退最初已",
    "T29n1558_006:0033a01": "起染污思。依未斷因密作是說。見所斷法",
    "T29n1558_006:0033a02": "雖是此因而由已斷故廢不說。如是已說",
    "T29n1558_006:0033a03": "遍行因相。第六異熟因相云何。頌曰。",
    "T29n1558_006:0033a04": "　異熟因不善　　及善唯有漏",
    "T29n1558_006:0033a05": "論曰。唯諸不善及善有漏是異熟因。異熟法",
    "T29n1558_006:0033a06": "故。何緣無記不招異熟。由力劣故。如朽敗",
    "T29n1558_006:0033a07": "種。何緣無漏不招異熟。無愛潤故。如貞實",
    "T29n1558_006:0033a08": "種無水潤沃。又非繫地。如何能招繫地異",
    "T29n1558_006:0033a09": "熟。餘法具二。是故能招。如貞實種水所沃",
    "T29n1558_006:0033a10": "潤。異熟因義如何可了。為異熟之因名異",
    "T29n1558_006:0033a11": "熟因。為異熟即因名異熟因。義兼兩釋斯",
    "T29n1558_006:0033a12": "有何過。若異熟之因名異熟因。聖教不應",
    "T29n1558_006:0033a13": "言異熟生眼。若異熟即因名異熟因。聖教",
    "T29n1558_006:0033a14": "不應言業之異熟。兩釋俱通。已如前辯。所",
    "T29n1558_006:0033a15": "言異熟其義云何。毘婆沙師作如是釋。異",
    "T29n1558_006:0033a16": "類而熟。是異熟義。謂異熟因唯異類熟。俱有",
    "T29n1558_006:0033a17": "等因唯同類熟。能作一因兼同異熟故。唯此",
    "T29n1558_006:0033a18": "一名異熟因。熟果不應餘因所得。果具二",
    "T29n1558_006:0033a19": "義方得熟名。一由相續轉變差別其體得",
    "T29n1558_006:0033a20": "生。二由隨因勢力勝劣時有分限。非彼",
    "T29n1558_006:0033a21": "俱有相應二因所生果體要由相續轉變差",
    "T29n1558_006:0033a22": "別方乃得生。由取果時即與果故。又非能",
    "T29n1558_006:0033a23": "作同類遍行三因之果亦由隨因勢力勝劣",
    "T29n1558_006:0033a24": "時有分限。由善惡等窮生死邊果數數生",
    "T29n1558_006:0033a25": "時無限故。由此但應作如是釋。變異而熟。",
    "T29n1558_006:0033a26": "是異熟義。不應但異簡別餘因。於欲界中。",
    "T29n1558_006:0033a27": "有時一蘊為異熟因共感一果。謂有記得及",
    "T29n1558_006:0033a28": "彼生等。有時二蘊為異熟因共感一果。謂",
    "T29n1558_006:0033a29": "善不善身業語業及彼生等。有時四蘊為異",
    "T29n1558_006:0033b01": "熟因共感一果。謂善不善心心所法及彼生",
    "T29n1558_006:0033b02": "等。於色界中。有時一蘊為異熟因共感一",
    "T29n1558_006:0033b03": "果。謂有記得無想等至及彼生等。有時二蘊",
    "T29n1558_006:0033b04": "為異熟因共感一果。謂初靜慮善有表業及",
    "T29n1558_006:0033b05": "彼生等。有時四蘊為異熟因共感一果。謂",
    "T29n1558_006:0033b06": "非等引善心心所及彼生等。有時五蘊為異",
    "T29n1558_006:0033b07": "熟因共感一果。謂是等引心心所法并隨轉",
    "T29n1558_006:0033b08": "色及彼生等。無色界中。有時一蘊為異熟因",
    "T29n1558_006:0033b09": "共感一果。謂有記得滅盡等至及彼生等。有",
    "T29n1558_006:0033b10": "時四蘊為異熟因共感一果。謂一切善心心",
    "T29n1558_006:0033b11": "所法及彼生等。有業唯感一處異熟。謂感",
    "T29n1558_006:0033b12": "法處即命根等。若感意處定感二處。謂意",
    "T29n1558_006:0033b13": "與法。若感觸處應知亦爾。若感身處定",
    "T29n1558_006:0033b14": "感三處。謂身觸法。感色香味應知亦爾。若",
    "T29n1558_006:0033b15": "感眼處定感四處。謂感眼處及身觸法。感",
    "T29n1558_006:0033b16": "耳鼻舌應知亦爾。有業能感或五或六或",
    "T29n1558_006:0033b17": "七或八或九或十或十一處。業或少果或多",
    "T29n1558_006:0033b18": "果故。如外種果或少或多。種果少者如穀",
    "T29n1558_006:0033b19": "麥等。種果多者如蓮石榴諾瞿陀等。有一世",
    "T29n1558_006:0033b20": "業三世異熟無三世業一世異熟。勿設劬",
    "T29n1558_006:0033b21": "勞果減因故。有一念業多念異熟無多念",
    "T29n1558_006:0033b22": "業一念異熟。此中所以如上應知。然異熟果",
    "T29n1558_006:0033b23": "無與業俱。非造業時即受果故。亦非無",
    "T29n1558_006:0033b24": "間。由次剎那等無間緣力所引故。又異熟因",
    "T29n1558_006:0033b25": "感異類果必待相續方能辦故。如是六因",
    "T29n1558_006:0033b26": "定居何世。因居世定義雖已說而未頌攝。",
    "T29n1558_006:0033b27": "故應重辯。頌曰。",
    "T29n1558_006:0033b28": "　遍行與同類　　二世三世三",
    "T29n1558_006:0033b29": "論曰。遍行同類唯居過現未來世無。理如",
    "T29n1558_006:0033c01": "前說。相應俱有異熟三因於三世中皆悉遍",
    "T29n1558_006:0033c02": "有。頌既不說能作因所居。義准應知。通",
    "T29n1558_006:0033c03": "三世非世。已說六因相別世定。何等為果對",
    "T29n1558_006:0033c04": "彼成因。頌曰。",
    "T29n1558_006:0033c05": "　果有為離繫　　無為無因果",
    "T29n1558_006:0033c06": "論曰。如本論說。果法云何。謂諸有為及與",
    "T29n1558_006:0033c07": "擇滅。若爾無為許是果故則應有因。要對",
    "T29n1558_006:0033c08": "彼因乃可得說此為果故。又此無為許是",
    "T29n1558_006:0033c09": "因故亦應有果。要對彼果乃可得說此",
    "T29n1558_006:0033c10": "為因故。唯有為法有因有果非諸無為。所",
    "T29n1558_006:0033c11": "以者何。無六因故無五果故。何緣不許諸",
    "T29n1558_006:0033c12": "無間道與離繫果為能作因。於生不障立",
    "T29n1558_006:0033c13": "能作因。無為無生道何所作。若爾誰果。果",
    "T29n1558_006:0033c14": "義如何。謂是道果。道力得故。若爾道果應唯",
    "T29n1558_006:0033c15": "是得。道於得有能非於擇滅故。不爾於得",
    "T29n1558_006:0033c16": "於擇滅中道之功能有差別故。云何於得",
    "T29n1558_006:0033c17": "道有功能。謂能生故。云何於滅道有功能。",
    "T29n1558_006:0033c18": "謂能證故。由此理故。道雖非滅因而可",
    "T29n1558_006:0033c19": "得說擇滅為道果。既諸無為無增上果。如",
    "T29n1558_006:0033c20": "何可說為能作因。以諸無為於他生位不",
    "T29n1558_006:0033c21": "為障故立能作因。然無果者。由離世法",
    "T29n1558_006:0033c22": "無能取果與果用故。經部師說。無為非因。",
    "T29n1558_006:0033c23": "無經說因是無為故。有經說因唯有為故。",
    "T29n1558_006:0033c24": "何處經說。如有經說。諸因諸緣能生色者皆",
    "T29n1558_006:0033c25": "是無常。無常因緣所生諸色如何是常。廣說",
    "T29n1558_006:0033c26": "乃至識亦如是。若爾無為亦應不與能緣",
    "T29n1558_006:0033c27": "識等作所緣緣。唯說能生故得作所緣緣。",
    "T29n1558_006:0033c28": "謂經唯說諸因諸緣能生識者皆是無常。不",
    "T29n1558_006:0033c29": "說一切為識緣者皆是無常故不成難。豈",
    "T29n1558_006:0034a01": "不亦說唯能生因是無常故不撥。無為唯",
    "T29n1558_006:0034a02": "不障故為能作因。有契經中說無為法為",
    "T29n1558_006:0034a03": "所緣緣。無契經中說無為法為能作因故。",
    "T29n1558_006:0034a04": "不應立為唯不障因性。雖無經說亦無",
    "T29n1558_006:0034a05": "處遮。又無量經今已隱沒。云何定判無經",
    "T29n1558_006:0034a06": "說耶。若爾何法名為離繫。即本論中所說",
    "T29n1558_006:0034a07": "擇滅。豈不先問何謂擇滅。答是離繫。今問",
    "T29n1558_006:0034a08": "何法名為離繫。答是擇滅。如是二答。更互",
    "T29n1558_006:0034a09": "相依。於此自性竟不能顯故應別門開顯",
    "T29n1558_006:0034a10": "自性。此法自性實有離言。唯諸聖者各別內",
    "T29n1558_006:0034a11": "證。但可方便總相說言。是善是常別有實",
    "T29n1558_006:0034a12": "物名為擇滅亦名離繫。經部師說。一切無",
    "T29n1558_006:0034a13": "為皆非實有如色受等別有實物。此所無",
    "T29n1558_006:0034a14": "故。若爾何故名虛空等。唯無所觸說名虛",
    "T29n1558_006:0034a15": "空。謂於暗中無所觸對。便作是說。此是虛",
    "T29n1558_006:0034a16": "空。已起隨眠生種滅位由簡擇力餘不更",
    "T29n1558_006:0034a17": "生說名擇滅。離簡擇力由闕緣故餘不",
    "T29n1558_006:0034a18": "更生名非擇滅。如殘眾同分中夭者餘蘊。",
    "T29n1558_006:0034a19": "餘部師說。由慧功能隨眠不生名為擇滅。",
    "T29n1558_006:0034a20": "隨眠緣闕後苦不生不由慧能名非擇滅。",
    "T29n1558_006:0034a21": "離簡擇力此滅不成故此不生即擇滅攝。",
    "T29n1558_006:0034a22": "有說。諸法生已後無。自然滅故名非擇滅。如",
    "T29n1558_006:0034a23": "是所執非擇滅體應是無常。未滅無故。豈",
    "T29n1558_006:0034a24": "不擇滅擇為先故。先無後有應亦無常。非",
    "T29n1558_006:0034a25": "擇為先方有擇滅。如何擇滅亦是無常。所",
    "T29n1558_006:0034a26": "以者何。非先有擇後未生法方有不生。何",
    "T29n1558_006:0034a27": "者。不生本來自有。若無簡擇諸法應生。",
    "T29n1558_006:0034a28": "簡擇生時法永不起。於此不起擇有功能。",
    "T29n1558_006:0034a29": "謂於先時未有生障。今為生障非造不",
    "T29n1558_006:0034b01": "生。若唯不生是涅槃者。此經文句當云何通。",
    "T29n1558_006:0034b02": "經言。五根若修若習若多修習。能令過去未",
    "T29n1558_006:0034b03": "來現在眾苦永斷。此永斷體即是涅槃。唯",
    "T29n1558_006:0034b04": "於未來有不生義非於過現。豈不相違。雖",
    "T29n1558_006:0034b05": "有此文而不違義。此經意說。緣過現苦",
    "T29n1558_006:0034b06": "煩惱斷故名眾苦斷。如世尊言。汝等於色",
    "T29n1558_006:0034b07": "應斷貪欲。貪欲斷時便名色斷及色遍智。",
    "T29n1558_006:0034b08": "廣說乃至識亦如是。過現苦斷義亦應然。設",
    "T29n1558_006:0034b09": "有餘經言斷過去未來現在諸煩惱者。准",
    "T29n1558_006:0034b10": "前理釋。義亦無違。或此經中別有意趣。過",
    "T29n1558_006:0034b11": "去煩惱謂過去生所起煩惱。現在煩惱謂現",
    "T29n1558_006:0034b12": "在生所起煩惱。如愛行中十八愛行。過去世",
    "T29n1558_006:0034b13": "起者依過去生說。未來現在應知亦爾。如",
    "T29n1558_006:0034b14": "是二世所起煩惱。為生未來諸煩惱故。於",
    "T29n1558_006:0034b15": "現相續引起種子。此種斷故彼亦名斷。如",
    "T29n1558_006:0034b16": "異熟盡時亦說名業盡。未來眾苦及諸煩惱。",
    "T29n1558_006:0034b17": "由無種故畢竟不生。說名為斷。若異此者。",
    "T29n1558_006:0034b18": "過去現在何緣須斷。非於已滅及正滅時。",
    "T29n1558_006:0034b19": "須設劬勞為令其滅。若無為法其體都無。",
    "T29n1558_006:0034b20": "何故經說所有諸法。若諸有為若諸無為。於",
    "T29n1558_006:0034b21": "中離染最為第一。如何無法可於無中立",
    "T29n1558_006:0034b22": "為第一。我亦不說諸無為法其體都無。但",
    "T29n1558_006:0034b23": "應如我所說而有。如說此聲有先非有。",
    "T29n1558_006:0034b24": "有後非有。不可非有說為有故有義得成。",
    "T29n1558_006:0034b25": "說有無為。應知亦爾。有雖非有而可稱",
    "T29n1558_006:0034b26": "歎。故諸災橫畢竟非有名為離染。此於一",
    "T29n1558_006:0034b27": "切有非有中最為殊勝。為令所化深生欣",
    "T29n1558_006:0034b28": "樂故應稱歎此為第一。若無為法唯非有",
    "T29n1558_006:0034b29": "者。無故不應名滅聖諦。且言聖諦其義云",
    "T29n1558_006:0034c01": "何。豈不此言屬無倒義。聖見有無皆無顛",
    "T29n1558_006:0034c02": "倒。謂聖於苦見唯是苦。於苦非有見唯非",
    "T29n1558_006:0034c03": "有。此於聖諦義有何違。如何非有而可立",
    "T29n1558_006:0034c04": "為第三聖諦。第二無間聖見及說故成第三。",
    "T29n1558_006:0034c05": "若無為法其體唯無。空涅槃識應緣無境。此",
    "T29n1558_006:0034c06": "緣無境亦無有過。辯去來中當應思擇。",
    "T29n1558_006:0034c07": "若許無為別有實體。當有何失。復有何德。",
    "T29n1558_006:0034c08": "許便擁護毘婆沙宗是名為德。若有可護",
    "T29n1558_006:0034c09": "天神定知自當擁護。然許實有明虛妄計",
    "T29n1558_006:0034c10": "是名為失。所以者何。此非有體可得如色",
    "T29n1558_006:0034c11": "受等。亦非有用可得如眼耳等。又若別有。",
    "T29n1558_006:0034c12": "如何可立彼事之滅第六轉聲。由滅與事",
    "T29n1558_006:0034c13": "非互相屬。此彼相望非因果故。唯遮彼事。",
    "T29n1558_006:0034c14": "第六可成。彼事之無名為滅故。滅雖別有",
    "T29n1558_006:0034c15": "而由彼事或得斷時方得此滅可言此滅",
    "T29n1558_006:0034c16": "屬於彼事。何因此滅定屬此得。如契經言。",
    "T29n1558_006:0034c17": "苾蒭獲得現法涅槃。如何非有可言獲得。",
    "T29n1558_006:0034c18": "由得對治便獲永違煩惱。後有所依身故",
    "T29n1558_006:0034c19": "名得涅槃。復有聖教能顯涅槃唯以非有",
    "T29n1558_006:0034c20": "為其自性。謂契經言。所有眾苦皆無餘斷。",
    "T29n1558_006:0034c21": "各別捨棄盡離染滅靜息永沒。餘苦不續不",
    "T29n1558_006:0034c22": "取不生。此極寂靜。此極美妙。謂捨諸依及",
    "T29n1558_006:0034c23": "一切愛盡離染滅名為涅槃。云何不許言",
    "T29n1558_006:0034c24": "不生者依此無生故言不生。我等見此第",
    "T29n1558_006:0034c25": "七轉聲於證滅有都無功力。何意故說依",
    "T29n1558_006:0034c26": "此無生。若依此言屬已有義。應本不生。涅",
    "T29n1558_006:0034c27": "槃常故。若依此言屬已得義。是則應許依",
    "T29n1558_006:0034c28": "道之得。故唯依道或依道得令苦不生。汝",
    "T29n1558_006:0034c29": "應信受。由此善釋經說喻言。如燈焰涅槃",
    "T29n1558_006:0035a01": "心解脫亦爾。此經意說。如燈涅槃唯燈焰謝",
    "T29n1558_006:0035a02": "無別有物。如是世尊心得解脫。唯諸蘊滅",
    "T29n1558_006:0035a03": "更無所有。阿毘達磨亦作是言。無事法云",
    "T29n1558_006:0035a04": "何。謂諸無為法。言無事者。謂無體性毘婆",
    "T29n1558_006:0035a05": "沙師不許此釋。若爾彼釋事義云何。彼言",
    "T29n1558_006:0035a06": "事者略有五種。一自性事。如有處言。若已",
    "T29n1558_006:0035a07": "得此事彼成就此事。二所緣事。如有處言。",
    "T29n1558_006:0035a08": "一切法智所知隨其事。三繫縛事。如有處言。",
    "T29n1558_006:0035a09": "若於此事愛結所繫。彼於此事恚結繫耶。",
    "T29n1558_006:0035a10": "四所因事。如有處言。有事法云何。謂諸有為",
    "T29n1558_006:0035a11": "法。五所攝事。如有處言。田事宅事妻子等",
    "T29n1558_006:0035a12": "事。今於此中說因名事。顯無為法都無有",
    "T29n1558_006:0035a13": "因。是故無為雖實有物。常無用故無因無",
    "T29n1558_006:0035a14": "果。總論已竟。於諸果中應說何果何因所",
    "T29n1558_006:0035a15": "得頌曰。",
    "T29n1558_006:0035a16": "　後因果異熟　　前因增上果",
    "T29n1558_006:0035a17": "　同類遍等流　　俱相應士用",
    "T29n1558_006:0035a18": "論曰。言後因者。謂異熟因。於六因中最後",
    "T29n1558_006:0035a19": "說故。初異熟果此因所得。言前因者。謂能",
    "T29n1558_006:0035a20": "作因。於六因中最初說故。後增上果此因所",
    "T29n1558_006:0035a21": "得。增上之果名增上果。唯無障住有何增",
    "T29n1558_006:0035a22": "上。即由無障得增上名。或能作因亦有勝",
    "T29n1558_006:0035a23": "力。如十處界於五識身。諸有情業於器世",
    "T29n1558_006:0035a24": "界。耳等對於眼識生等。亦有展轉增上生力。",
    "T29n1558_006:0035a25": "聞已便生欣見欲故。此等增上如應當思。",
    "T29n1558_006:0035a26": "同類遍行得等流果。此二因果皆似因故。俱",
    "T29n1558_006:0035a27": "有相應得士用果。非越士體有別士用。",
    "T29n1558_006:0035a28": "即此所得名士用果。此士用名為目何法。",
    "T29n1558_006:0035a29": "即目諸法所有作用。如士用故得士用名。",
    "T29n1558_006:0035b01": "如世間說鴉足藥草醉象將軍。為唯此二",
    "T29n1558_006:0035b02": "有士用果為餘亦然。有說。餘因亦有此果。",
    "T29n1558_006:0035b03": "唯除異熟。由士用果與因俱生或無間生。",
    "T29n1558_006:0035b04": "異熟不爾。有餘師說。此異熟因亦有隔越遠",
    "T29n1558_006:0035b05": "士用果。譬如農夫所收果實。異熟等果其相",
    "T29n1558_006:0035b06": "云何。頌曰。",
    "T29n1558_006:0035b07": "　異熟無記法　　有情有記生",
    "T29n1558_006:0035b08": "　等流似自因　　離繫由慧盡",
    "T29n1558_006:0035b09": "　若因彼力生　　是果名士用",
    "T29n1558_006:0035b10": "　除前有為法　　有為增上果",
    "T29n1558_006:0035b11": "論曰。唯於無覆無記法中有異熟果。為此",
    "T29n1558_006:0035b12": "亦通非有情數。唯局有情。為通等流及所",
    "T29n1558_006:0035b13": "長養。應知唯是有記所生。一切不善及善有",
    "T29n1558_006:0035b14": "漏能記異熟故名有記。從彼後時異熟方",
    "T29n1558_006:0035b15": "起。非俱無間名有記生。如是名為異熟果",
    "T29n1558_006:0035b16": "相。非有情數亦從業生。何非異熟。以共有",
    "T29n1558_006:0035b17": "故。謂餘亦能如是受用。夫異熟果必無有",
    "T29n1558_006:0035b18": "餘共受用義。非餘造業餘可因斯受異",
    "T29n1558_006:0035b19": "熟果。其增上果亦業所生。何得共受。共業",
    "T29n1558_006:0035b20": "生故。似自因法名等流果。謂似同類遍行",
    "T29n1558_006:0035b21": "二因。若遍行因亦得等流果。何不許此即",
    "T29n1558_006:0035b22": "名同類因。此果但由地等染故與因相似",
    "T29n1558_006:0035b23": "不由種類。若由種類果亦似因。此果所因",
    "T29n1558_006:0035b24": "乃名同類。故作是問。若是同類因亦遍行因",
    "T29n1558_006:0035b25": "耶。應作四句。第一句者。非遍行法為同類",
    "T29n1558_006:0035b26": "因。第二句者。他部遍法為遍行因。第三句",
    "T29n1558_006:0035b27": "者。自部遍法為遍行因。第四句者。除前諸",
    "T29n1558_006:0035b28": "相由慧盡法名離繫果。滅故名盡。擇故名",
    "T29n1558_006:0035b29": "慧。即說擇滅名離繫果。若法因彼勢力所",
    "T29n1558_006:0035c01": "生。即說此法名士用果。如因下地加行心",
    "T29n1558_006:0035c02": "力上地有漏無漏定生。及因清淨靜慮心力",
    "T29n1558_006:0035c03": "變化心生。如是等類擇滅應言由道力得。",
    "T29n1558_006:0035c04": "諸有為法。除前已生。是餘有為之增上果。",
    "T29n1558_006:0035c05": "士用增上二果何殊。士用果名唯對作者。增",
    "T29n1558_006:0035c06": "上果稱通對此餘。如匠所成。對能成匠。具",
    "T29n1558_006:0035c07": "得士用增上果名。對餘非匠唯增上果。於",
    "T29n1558_006:0035c08": "上所說六種因中。何位何因取果與果。頌曰。",
    "T29n1558_006:0035c09": "　五取果唯現　　二與果亦然",
    "T29n1558_006:0035c10": "　過現與二因　　一與唯過去",
    "T29n1558_006:0035c11": "論曰。五因取果唯於現在。定非過去。彼已",
    "T29n1558_006:0035c12": "取故。亦非未來。彼無用故。亦應如是說。能",
    "T29n1558_006:0035c13": "作因非定有果故此不說。俱有相應與果",
    "T29n1558_006:0035c14": "亦爾。唯於現在。由此二因取果與果必俱",
    "T29n1558_006:0035c15": "時故。同類遍行二因與果通於過現。過去可",
    "T29n1558_006:0035c16": "然。如何現在與等流果。有等流果無間生",
    "T29n1558_006:0035c17": "故。若果已生。因便過去。名已與果。不應更",
    "T29n1558_006:0035c18": "與。善同類因有時取果而非與果。應作四",
    "T29n1558_006:0035c19": "句。第一句者。謂斷善根時最後所捨得。第二",
    "T29n1558_006:0035c20": "句者。謂續善根時最初所得得。應說爾時續",
    "T29n1558_006:0035c21": "者前得。第三句者。謂不斷善根於所餘諸位。",
    "T29n1558_006:0035c22": "第四句者。謂除前相。又於不善同類因中",
    "T29n1558_006:0035c23": "亦有四句。第一句者。謂離欲貪時最後所",
    "T29n1558_006:0035c24": "捨得。第二句者。謂退欲貪時最初所得得。",
    "T29n1558_006:0035c25": "應說爾時退者前得。第三句者。謂未離欲貪",
    "T29n1558_006:0035c26": "於所餘諸位。第四句者。謂除前相。有覆無",
    "T29n1558_006:0035c27": "記同類因中。亦有四句。於阿羅漢得時退",
    "T29n1558_006:0035c28": "時未得及餘。如理應說。無覆無記同類因中",
    "T29n1558_006:0035c29": "有順後句。謂與果時必亦取果。或時取果而",
    "T29n1558_006:0036a01": "非與果。謂阿羅漢最後諸蘊。約有所緣剎",
    "T29n1558_006:0036a02": "那差別。善同類因亦有四句。第一句者。謂善",
    "T29n1558_006:0036a03": "心無間起染無記心。第二句者。謂與上相",
    "T29n1558_006:0036a04": "違。第三句者。謂善心無間還起善心。第四句",
    "T29n1558_006:0036a05": "者。謂除前相。不善心等如其所應。亦有四",
    "T29n1558_006:0036a06": "句。准例應說。取果與果其義云何。能為彼",
    "T29n1558_006:0036a07": "種故名取果。正與彼力故名與果。異熟與",
    "T29n1558_006:0036a08": "果唯於過去。由異熟果無與因俱及無間",
    "T29n1558_006:0036a09": "故。復有餘師。前五果外別說四果。一安立果。",
    "T29n1558_006:0036a10": "謂如水輪為風輪果。乃至草等為大地果。",
    "T29n1558_006:0036a11": "二加行果。謂如無生智等遠為不淨等果。三",
    "T29n1558_006:0036a12": "和合果。謂如眼識等為眼根等果。四修習",
    "T29n1558_006:0036a13": "果。謂如化心等為諸靜慮果。如是四果皆",
    "T29n1558_006:0036a14": "是士用增上果攝。說因果已。復應思擇。此",
    "T29n1558_006:0036a15": "中何法幾因所生。法略有四。謂染污法。異熟",
    "T29n1558_006:0036a16": "生法。初無漏法。三所餘法。餘法者何。謂除",
    "T29n1558_006:0036a17": "異熟餘無記法。除初無漏諸餘善法。如是",
    "T29n1558_006:0036a18": "四法。頌曰。",
    "T29n1558_006:0036a19": "　染污異熟生　　餘初聖如次",
    "T29n1558_006:0036a20": "　除異熟遍二　　及同類餘生",
    "T29n1558_006:0036a21": "　此謂心心所　　餘及除相應",
    "T29n1558_006:0036a22": "論曰。諸染污法除異熟因餘五因生。異熟",
    "T29n1558_006:0036a23": "生法除遍行因餘五因生。三所餘法雙除",
    "T29n1558_006:0036a24": "異熟遍行二因餘四因生。初無漏法。雙除前",
    "T29n1558_006:0036a25": "二及同類因餘三因生。如是四法為說何",
    "T29n1558_006:0036a26": "等。謂心心所不相應行及色四法。復幾因生。",
    "T29n1558_006:0036a27": "如心心所所除因外及除相應。應知餘法",
    "T29n1558_006:0036a28": "從四三二餘因所生。此中染污異熟生法餘",
    "T29n1558_006:0036a29": "四因生。三所餘法餘三因生。初無漏法餘二",
    "T29n1558_006:0036b01": "因生。一因生法決定無有。",
    "T29n1558_006:0036b02": "說一切有部俱舍論卷第六"
}