{
    "T36n1736_074:0583b20": "大方廣佛華嚴經隨疏演義鈔卷",
    "T36n1736_074:0583b21": "第七十四",
    "T36n1736_074:0583b23": "唐清涼山大華嚴寺沙門澄觀述",
    "T36n1736_074:0583b24": "十通品第二十八疏。二釋名下疏文有三。初",
    "T36n1736_074:0583b25": "正釋今經。二晉經下會通他經。三然通與",
    "T36n1736_074:0583b26": "明下揀濫會釋。於中二。先正引論明通",
    "T36n1736_074:0583b27": "明相異。後會釋經文。今初。論有問曰神通",
    "T36n1736_074:0583b28": "與明有何等異。答曰。直知過去宿命之",
    "T36n1736_074:0583b29": "事。是名為通。若知過去行業為明。復次",
    "T36n1736_074:0583c01": "直知死此生彼。是名為通。知行因緣際會",
    "T36n1736_074:0583c02": "不失。是名為明。復次直盡結使不知更",
    "T36n1736_074:0583c03": "生更不生。是名漏盡通。若知漏盡更不復",
    "T36n1736_074:0583c04": "生。是名為明。釋曰。此論前文釋明行足。",
    "T36n1736_074:0583c05": "所謂三明因以三明對於六通辨差別也。",
    "T36n1736_074:0583c06": "今疏但舉一明。末云等者等於後二。疏今",
    "T36n1736_074:0583c07": "以此經通即委下第二會釋經文。於中二。",
    "T36n1736_074:0583c08": "先會晉經明。順文順義義皆委照。文有",
    "T36n1736_074:0583c09": "證故。後晉經意存順義下會今經文。言務",
    "T36n1736_074:0583c10": "不違文者。文有十通同六通故。明但有三",
    "T36n1736_074:0583c11": "十無從故。通梵語云吃[口*栗]地(平聲)明云婆(上聲)",
    "T36n1736_074:0583c12": "哆。疏。一他心二天眼等者。以經無總列故",
    "T36n1736_074:0583c13": "今列名。文中有四。一列別名。二此十皆",
    "T36n1736_074:0583c14": "言智通下辨其通稱。通名神通已如上說。",
    "T36n1736_074:0583c15": "今但釋智字。便當出體。若隨相下辨智差",
    "T36n1736_074:0583c16": "別。三此十亦是下對六開合。但看前列次",
    "T36n1736_074:0583c17": "第在文易了。四然小乘下通妨難。謂有",
    "T36n1736_074:0583c18": "難言。十通全異可分權實。十六之殊既依六",
    "T36n1736_074:0583c19": "開。何能過六。故今釋云。名數小異義旨全",
    "T36n1736_074:0583c20": "乖。文有三節。一明小乘。二辨三乘。三釋一",
    "T36n1736_074:0583c21": "乘。言小乘智用有分者。宿命但知八萬劫",
    "T36n1736_074:0583c22": "事。天眼但見三千世界。天耳他心神足皆局",
    "T36n1736_074:0583c23": "三千之內。漏盡不盡所知故云有分。三乘",
    "T36n1736_074:0583c24": "平遍明其不盡重重。一乘重重居然有異。",
    "T36n1736_074:0583c25": "如天眼見塵中之剎剎中之塵。塵剎之佛佛",
    "T36n1736_074:0583c26": "身毛孔塵剎重重。彼重重剎中如來說法。天",
    "T36n1736_074:0583c27": "耳皆聞彼中眾生。他心盡了一念即知多剎。",
    "T36n1736_074:0583c28": "況局八萬之中一塵。即往剎無窮。況局三",
    "T36n1736_074:0583c29": "千之內。三明雖知因起未盡重重。故云",
    "T36n1736_074:0584a01": "尚越彼明。況於三乘小乘六通之境。次有難",
    "T36n1736_074:0584a02": "云。若爾但明六通而義有異。已揀權實",
    "T36n1736_074:0584a03": "何要十耶。故云託事顯圓故開為十。十十",
    "T36n1736_074:0584a04": "法門是本宗故。疏。標云他心下疏文有",
    "T36n1736_074:0584a05": "二。一釋名。二辨相。文中有三。初能所合",
    "T36n1736_074:0584a06": "釋。智為能緣他心為所緣。二直就所緣去",
    "T36n1736_074:0584a07": "能就所釋。三若所若王下。顯智寬狹。疏。然",
    "T36n1736_074:0584a08": "智緣他心下第二辨相。於中二。先敘異",
    "T36n1736_074:0584a09": "釋。後會今經。前中即彼二十唯識偈云他",
    "T36n1736_074:0584a10": "心智云何緣境不如實如知自心智不知如佛",
    "T36n1736_074:0584a11": "境不知如佛境者。唯佛得本質故。疏。依唯",
    "T36n1736_074:0584a12": "識下。二會今經意。於中有三。初標所取",
    "T36n1736_074:0584a13": "取前安惠。云前亦未為失。二以攝境下出",
    "T36n1736_074:0584a14": "無失所以。三若離佛外下。結彈第二護法所",
    "T36n1736_074:0584a15": "釋。二中亦三。初直出所以。二示法性他心",
    "T36n1736_074:0584a16": "之相。三結成正義。初中直出所以。即示法",
    "T36n1736_074:0584a17": "相宗有其三義。一云攝境從心不壞境者。",
    "T36n1736_074:0584a18": "即示心境有無。彼得本質恐壞唯心。既不",
    "T36n1736_074:0584a19": "壞境得之何妨。壞有何失。以無心者無",
    "T36n1736_074:0584a20": "心於萬物。萬物未嘗無。此得在於神靜。失",
    "T36n1736_074:0584a21": "在於物虛。謂物實有故。若唯心壞境則得",
    "T36n1736_074:0584a22": "在於境空。失在於心有。故以境由心變故",
    "T36n1736_074:0584a23": "說唯心。所變不無何必須壞。若以緣生無",
    "T36n1736_074:0584a24": "性則心境兩亡。故云借心以遣境。境遣",
    "T36n1736_074:0584a25": "而心亡非獨存心矣。二云能所兩亡不礙",
    "T36n1736_074:0584a26": "存故者。上不壞境且遣懼質之病。今遣",
    "T36n1736_074:0584a27": "空有之理故心境並許存亡心境相籍故。空",
    "T36n1736_074:0584a28": "有相依緣生故有。有即存也空即亡也。空有",
    "T36n1736_074:0584a29": "交徹存亡兩全。三云第一義唯心非一非",
    "T36n1736_074:0584b01": "異者。正出具分唯心之理。上第一釋。雖有",
    "T36n1736_074:0584b02": "唯心之義尚通生滅唯心。第二義雖兩亡",
    "T36n1736_074:0584b03": "不羈。而未言心境相攝。今明具分唯識。故",
    "T36n1736_074:0584b04": "云第一義唯心。同第一義故非異。不壞能",
    "T36n1736_074:0584b05": "所故非一。非一故有能所緣他義成矣。非",
    "T36n1736_074:0584b06": "異故能所平等。唯心義成矣。云正緣他時",
    "T36n1736_074:0584b07": "即是自故者。結成得於本質無心外過。以",
    "T36n1736_074:0584b08": "即自故不失唯識。疏。以即佛心之眾生心",
    "T36n1736_074:0584b09": "下。第二正示法性他心之相。此有兩對前",
    "T36n1736_074:0584b10": "對明所緣。後對明能緣。今初言即佛心之",
    "T36n1736_074:0584b11": "眾生心者。此明所緣眾生心即是佛心。此",
    "T36n1736_074:0584b12": "明不異。次云非即眾生心之佛心者。此句",
    "T36n1736_074:0584b13": "明眾生心與佛心非即。非即故有所緣義。",
    "T36n1736_074:0584b14": "非異故不壞唯心義。言為所緣者。結成",
    "T36n1736_074:0584b15": "所緣揀非能緣也。次下辨能緣云以即",
    "T36n1736_074:0584b16": "眾生心之佛心者。此句明能緣佛心即是眾",
    "T36n1736_074:0584b17": "生心。此明非異。次云非即佛心之眾生心",
    "T36n1736_074:0584b18": "者。此明佛心與眾生心有非一義非一。故",
    "T36n1736_074:0584b19": "為能緣。非異故不壞唯識之義。言為能緣",
    "T36n1736_074:0584b20": "者。結成能緣揀非所緣也。更以喻況如",
    "T36n1736_074:0584b21": "水和乳。乳為所和喻眾生心是所緣。水",
    "T36n1736_074:0584b22": "為能和喻佛心為能緣。以此二和合如似",
    "T36n1736_074:0584b23": "一味鵝王咂之乳盡水存。則知非一。然此",
    "T36n1736_074:0584b24": "水名即乳之水。又此乳名即水之乳。二雖",
    "T36n1736_074:0584b25": "相即而有不一之義。故應喻之。以即水之",
    "T36n1736_074:0584b26": "乳非即乳之水為所和。以即乳之水非即",
    "T36n1736_074:0584b27": "水之乳為能和。義可知矣。疏。如是鎔融",
    "T36n1736_074:0584b28": "非一非異者。第三結成正義。疏。若離佛外",
    "T36n1736_074:0584b29": "下第三結彈護法。言却失真唯識者。不知",
    "T36n1736_074:0584c01": "外質即佛心故。第三宿住通。皆以菩薩得",
    "T36n1736_074:0584c02": "九世眼如見現在故下。此釋知義。而云見",
    "T36n1736_074:0584c03": "者是知見也。此上正明。二若不爾。下反難",
    "T36n1736_074:0584c04": "成立三若但曾經下遮救。謂恐救云。昔曾",
    "T36n1736_074:0584c05": "見事事則雖滅見種猶存。故得知耳。是",
    "T36n1736_074:0584c06": "則下為遮此救文有三破。一奪破。謂但",
    "T36n1736_074:0584c07": "見心不見法故。所見不同。豈見現心名",
    "T36n1736_074:0584c08": "宿住智。二又曾不經下縱破。縱許有種能",
    "T36n1736_074:0584c09": "知見者。昔不經事應不知見。謂昔為人何",
    "T36n1736_074:0584c10": "能普見。今得宿智廣遠皆知。三又但見現",
    "T36n1736_074:0584c11": "在下結成。即乖名破。第四知劫通。然大乘",
    "T36n1736_074:0584c12": "宗未來世法體用俱無今云何知者。總徵知",
    "T36n1736_074:0584c13": "義。謂小乘或說三世俱有。未來但未有用。",
    "T36n1736_074:0584c14": "或縱可見而未有體。大乘體用俱無則無",
    "T36n1736_074:0584c15": "可知見。次依方便教下答中有二。初依權",
    "T36n1736_074:0584c16": "教立理。答謂見因知果。如見色相知後",
    "T36n1736_074:0584c17": "吉凶。疏。若一乘下二依一乘真實。答於中",
    "T36n1736_074:0584c18": "有四。一正明實義。二然非現在之現在下",
    "T36n1736_074:0584c19": "通妨。謂有問云。若爾何名見未來耶。答",
    "T36n1736_074:0584c20": "意可知。三此有若是下立理重難。縱其性",
    "T36n1736_074:0584c21": "有緣有二俱有過。四若今時看下以理會通。",
    "T36n1736_074:0584c22": "謂不向今時看未。若向今時看未。此未",
    "T36n1736_074:0584c23": "即現在。未來如何得有。若逐下向未來看",
    "T36n1736_074:0584c24": "未。未是未之現在矣。故異於今。第五六七",
    "T36n1736_074:0584c25": "三通文並可知。第八無數色身通。今初由",
    "T36n1736_074:0584c26": "了法界無定實色下。疏文有二先彰大意。後",
    "T36n1736_074:0584c27": "於中六句下釋文前中意明。此是即色之空。",
    "T36n1736_074:0584c28": "非色絕之真空故不礙現色。於中先明即",
    "T36n1736_074:0584c29": "色之空。故能現色。由上無實色故即色是",
    "T36n1736_074:0585a01": "空。既即色是空故非斷空。又無定實則顯",
    "T36n1736_074:0585a02": "非常。非是斷空。又顯非斷。以定有則常定",
    "T36n1736_074:0585a03": "無則斷故。今非斷常即真法界。從空中無",
    "T36n1736_074:0585a04": "色不礙色故者。明空不礙色故能現",
    "T36n1736_074:0585a05": "色。存亡隱顯下結成上義。至下當知。然",
    "T36n1736_074:0585a06": "此段文乃含多意。第一謂色空相望總有",
    "T36n1736_074:0585a07": "三義。一相違義故云空中無色。二不相礙",
    "T36n1736_074:0585a08": "義故云不礙色故。三相作義故前云無定實",
    "T36n1736_074:0585a09": "色舉體即空非斷空故。謂此幻色若不舉體",
    "T36n1736_074:0585a10": "即空不成幻色故。亦合云色中無空故色",
    "T36n1736_074:0585a11": "不礙空。故舉體即色非斷滅故。以此正",
    "T36n1736_074:0585a12": "說了無色義故。唯說色即空邊。下第二段",
    "T36n1736_074:0585a13": "能現色邊。方合明於色不礙空等。此三無",
    "T36n1736_074:0585a14": "礙方曰真空。亦稱妙有。第二此之二句遣",
    "T36n1736_074:0585a15": "於地前三空亂意。謂無定實色舉體即空。非",
    "T36n1736_074:0585a16": "斷空故。遣第二疑空滅色取斷滅空。以空",
    "T36n1736_074:0585a17": "中無色遣第三疑空是物。謂空為有。今明",
    "T36n1736_074:0585a18": "空尚無色豈有體耶。況色中無空空定無體。",
    "T36n1736_074:0585a19": "次云不礙色故。即遣第一疑空異色取色",
    "T36n1736_074:0585a20": "外空。既云不礙於色明非色外。離此三",
    "T36n1736_074:0585a21": "過方曰真空清淨法界。第三亦含法界觀",
    "T36n1736_074:0585a22": "意。即第一真空絕相觀。彼有四門。第一會",
    "T36n1736_074:0585a23": "色歸空觀。即今門空意。第二明空即色觀。",
    "T36n1736_074:0585a24": "是第二段能現色意。第三色空無礙觀。即此",
    "T36n1736_074:0585a25": "第三段無色現色意。第四泯絕無寄觀。亦在",
    "T36n1736_074:0585a26": "此段之中。彼第一會色歸空觀中有四句。各",
    "T36n1736_074:0585a27": "先標。後釋前三標語。皆同云色不即空以",
    "T36n1736_074:0585a28": "即空故。今云無定實色以舉體即空。非斷空",
    "T36n1736_074:0585a29": "故。即彼第一句。彼云以色不即空是斷空。",
    "T36n1736_074:0585b01": "故云不即空。以色舉體是真空故。云以即",
    "T36n1736_074:0585b02": "空故。今云不礙色即彼第二句。青黃之相",
    "T36n1736_074:0585b03": "非即真空之理。故云色不即空。然青黃無",
    "T36n1736_074:0585b04": "體莫不皆空故。云以即空故。良以青黃",
    "T36n1736_074:0585b05": "無體之空。非即青黃故。云不即空。即要",
    "T36n1736_074:0585b06": "有青黃方說無體。明不礙色矣。次今云",
    "T36n1736_074:0585b07": "空中無色。即彼第三句空中無色故不即空。",
    "T36n1736_074:0585b08": "會色無體故。云以即空故。良由會色歸空",
    "T36n1736_074:0585b09": "空中必無色。是故由色空故色非空也。上",
    "T36n1736_074:0585b10": "三句以法揀情。第四便云色即是空。謂凡",
    "T36n1736_074:0585b11": "是色法必不異真空。以諸色法必無性故。",
    "T36n1736_074:0585b12": "是故色即是空。此即今疏第一法界無定實",
    "T36n1736_074:0585b13": "色舉體即空是也。疏存亡隱顯皆自在故者。",
    "T36n1736_074:0585b14": "總結前義。於中二意。一者結上空中無",
    "T36n1736_074:0585b15": "色亡也不礙色故存也。舉體即空非斷空故",
    "T36n1736_074:0585b16": "兼存亡也。存亡約色隱顯約空。空理真常",
    "T36n1736_074:0585b17": "不可言亡。而色存即空隱。色亡則空顯。此",
    "T36n1736_074:0585b18": "唯約會色歸空以說。若兼第二不礙現色。",
    "T36n1736_074:0585b19": "是明空即色觀。論存亡隱顯者。色即是空",
    "T36n1736_074:0585b20": "則色亡空顯。空即是色則空隱色存。然皆即",
    "T36n1736_074:0585b21": "亡即存即隱即顯。故云自在。即以總結。",
    "T36n1736_074:0585b22": "為彼第三空色無礙觀。其泯絕無寄在下釋",
    "T36n1736_074:0585b23": "文。疏但妄分別求叵得故下。即彼泯絕無寄",
    "T36n1736_074:0585b24": "意也。彼云。謂此所觀真空。不可言即色不",
    "T36n1736_074:0585b25": "即色即空不即空。一切法皆不可。此語亦不",
    "T36n1736_074:0585b26": "受逈絕無寄。非言所及非解所到。是謂",
    "T36n1736_074:0585b27": "行境。何以故。以生心動念即乖法體失",
    "T36n1736_074:0585b28": "正念故。以今疏文對彼所引。相攝可知。",
    "T36n1736_074:0585b29": "疏以即空之色為妙色故者。此以前成後。",
    "T36n1736_074:0585c01": "由前即了無色。而現色故成妙色。次云又",
    "T36n1736_074:0585c02": "色空不二下。將今對前反覆相成。初空色",
    "T36n1736_074:0585c03": "不二成上真空。以全成前。次不二而二。以",
    "T36n1736_074:0585c04": "前成後。次色空融即下融上二文。歸初法",
    "T36n1736_074:0585c05": "界。後緣起無盡下。成後無涯。其真空妙色之",
    "T36n1736_074:0585c06": "旨廣如問明。第九一切法智通。然此三對釋",
    "T36n1736_074:0585c07": "有三義者。然此三義散在經論。古德隨見",
    "T36n1736_074:0585c08": "取捨不同。以今疏意並皆收之。而取義各",
    "T36n1736_074:0585c09": "別。並為正解。合其三意方盡玄旨。然此三",
    "T36n1736_074:0585c10": "對皆由下句成別。上非異句義旨皆同。同",
    "T36n1736_074:0585c11": "是遣差別相故。下句對上別成三重。第一",
    "T36n1736_074:0585c12": "唯約顯實者。則拂迹入玄。非異者拂差別",
    "T36n1736_074:0585c13": "相也。非不異者。拂上不異之迹則遣之。又",
    "T36n1736_074:0585c14": "遣之以至於無遣耳。而文中二。先總明兩",
    "T36n1736_074:0585c15": "句。故云則相待而空故。次先破異。云異",
    "T36n1736_074:0585c16": "相互無故云不異者。此即中論破合品中意。",
    "T36n1736_074:0585c17": "以小乘立見可見。見者三事和合因。將異",
    "T36n1736_074:0585c18": "以破之云。異法當有合。見等無有異。異",
    "T36n1736_074:0585c19": "法不成故。見等云何合。釋曰。此但總明",
    "T36n1736_074:0585c20": "無異。異則無合。次例破異。云非但可見",
    "T36n1736_074:0585c21": "等異相不可得。所有一切法皆名無異相。",
    "T36n1736_074:0585c22": "釋曰。上總言無。下出無所以。云異因異",
    "T36n1736_074:0585c23": "有異。異離異無異。若法所因出是法不異",
    "T36n1736_074:0585c24": "因。謂如眼於色異。色於眼異是名為異。",
    "T36n1736_074:0585c25": "今明因色異故眼異故云異因異有異。若",
    "T36n1736_074:0585c26": "離於色眼與誰異。故云異離異無異。然則",
    "T36n1736_074:0585c27": "眼色二異相因而成。則無定眼色。而成於",
    "T36n1736_074:0585c28": "異。故云若法所因出是法不異因。亦由梁",
    "T36n1736_074:0585c29": "椽成舍舍不異於梁椽等法。故云法所因",
    "T36n1736_074:0586a01": "出法不異因。若眼如舍則色加梁等。若色",
    "T36n1736_074:0586a02": "如舍眼如梁等。故互為所因。所以疏。云",
    "T36n1736_074:0586a03": "異相互無謂眼色相因無定異故。又如長",
    "T36n1736_074:0586a04": "與短異。長中無短相。長無可對故無有",
    "T36n1736_074:0586a05": "長。短中無長相。短無可對故無有短。既",
    "T36n1736_074:0586a06": "無長短孰言異耶。故云異相互無故無異。",
    "T36n1736_074:0586a07": "又長中自無長相。短中自無短相。將何長",
    "T36n1736_074:0586a08": "短而說異耶。亦中論意亦百論意。故中論",
    "T36n1736_074:0586a09": "云異中無異相。不異中亦無。無有異相故",
    "T36n1736_074:0586a10": "則無彼此異百論破一品中。外道立一內破",
    "T36n1736_074:0586a11": "云。若因果不異三世應為一。彼救云不然。",
    "T36n1736_074:0586a12": "因果相待成故如長短。注云如因長見短",
    "T36n1736_074:0586a13": "因短見長。如見泥團觀瓶則因觀土則是",
    "T36n1736_074:0586a14": "果。內破曰。因他相違共過故。非長中長相。",
    "T36n1736_074:0586a15": "亦非短中及共中。注云。若實有長相。若長",
    "T36n1736_074:0586a16": "中有若短中有。若共中有。是皆不可得。何",
    "T36n1736_074:0586a17": "以故。長中無長相以因他故。因短為長",
    "T36n1736_074:0586a18": "故。短中亦無長相。性相違故。若短中有長",
    "T36n1736_074:0586a19": "不名為短。共中亦無長二俱過故。若長中",
    "T36n1736_074:0586a20": "有。若短中有先已說二過故。將何共耶。長",
    "T36n1736_074:0586a21": "相既無短相亦爾。若無長短云何相待。上來",
    "T36n1736_074:0586a22": "破異竟。次疏云遮異言不異下。以相待",
    "T36n1736_074:0586a23": "門釋無不異謂無異可待故。故二雙絕。以",
    "T36n1736_074:0586a24": "契性空。亦百論云若無長短云何相待意",
    "T36n1736_074:0586a25": "也。疏。二約雙顯者。謂上但顯實則唯性而",
    "T36n1736_074:0586a26": "非相。今性相皆具故云雙顯。謂由體一故",
    "T36n1736_074:0586a27": "非異相。差別故非不異。此舉雙是以顯雙",
    "T36n1736_074:0586a28": "非。疏三約雙遮下文有二意。一前明相即",
    "T36n1736_074:0586a29": "故得雙遮。謂相本是異。今即性故無有異",
    "T36n1736_074:0586b01": "也。故非異性本是一。今即相故無有一也。",
    "T36n1736_074:0586b02": "故非不異。二又相非相下。明當相自離故。",
    "T36n1736_074:0586b03": "得雙非故。離二邊下結成玄旨。疏法性不",
    "T36n1736_074:0586b04": "並真故一相。即影公云。法性不並真。聖賢",
    "T36n1736_074:0586b05": "無異道。由理無異味故。疏。一亦不為一",
    "T36n1736_074:0586b06": "故無相者。即法句經云。森羅及萬像一法之",
    "T36n1736_074:0586b07": "所印。云何一法中而當有差別。即上一相",
    "T36n1736_074:0586b08": "也。次云。一亦不為一為欲破諸數。淺智",
    "T36n1736_074:0586b09": "著諸法見一以為一。即下句意。疏有無",
    "T36n1736_074:0586b10": "皆法待對故無者。釋非無非有。謂有即有",
    "T36n1736_074:0586b11": "法無即無法。故云有無皆法。言待對故無",
    "T36n1736_074:0586b12": "者三論初章中。偈云若有有可有則有無",
    "T36n1736_074:0586b13": "可無。今無有可有亦無無可無。謂因無",
    "T36n1736_074:0586b14": "立有有假無生故非有。因有說無無因有",
    "T36n1736_074:0586b15": "立故非無。若躡上起。上云無相即是無義。",
    "T36n1736_074:0586b16": "今非彼無相故云非無。無尚不存有安得",
    "T36n1736_074:0586b17": "立。故云非無非有。皆待對故無也。疏。法",
    "T36n1736_074:0586b18": "與非法但假施設者。然法非法有其三義。",
    "T36n1736_074:0586b19": "一者有法為法無法為非法。上已破有無",
    "T36n1736_074:0586b20": "故。今非此義。二者惡法為非法善法為法。",
    "T36n1736_074:0586b21": "三以相為法以性為非法。今通此二。善惡",
    "T36n1736_074:0586b22": "相因亦假施。設遣相之法明性為非法。相",
    "T36n1736_074:0586b23": "既不存性不安立故。法尚應捨何況非法。",
    "T36n1736_074:0586b24": "性相相因亦假設耳。疏。並就實而求下結",
    "T36n1736_074:0586b25": "成顯實。上一一對中。多以上句為所治下",
    "T36n1736_074:0586b26": "句為能治。如虛是所治實為能治。法是所",
    "T36n1736_074:0586b27": "治非法為能治。既並歸實故皆雙寂。餘皆",
    "T36n1736_074:0586b28": "倣此者。釋不隨於俗非不隨俗已下經文。第",
    "T36n1736_074:0586b29": "十定通。初標名下。疏文有二。先釋相後事",
    "T36n1736_074:0586c01": "理。非一故下釋名。前中亦二。先正釋。後斯",
    "T36n1736_074:0586c02": "即下揀定。謂對餘宗揀定體用。於中三。",
    "T36n1736_074:0586c03": "初揀理事。二揀功能三遮救重揀。今初斯",
    "T36n1736_074:0586c04": "即理滅者。即是本宗法界體寂故不同已下。",
    "T36n1736_074:0586c05": "是法相宗。但事滅故要心不行方稱為滅。",
    "T36n1736_074:0586c06": "疏但事滅下。第二揀功能不等。先明事滅",
    "T36n1736_074:0586c07": "六七不行何能起用。後證理滅下。辨理滅",
    "T36n1736_074:0586c08": "功高既即事而理故定散無礙。疏。亦非心定",
    "T36n1736_074:0586c09": "下。第三遮救重揀。恐彼救云。心想雖滅定",
    "T36n1736_074:0586c10": "前加行令身起用故今揀之。亦非我宗。心",
    "T36n1736_074:0586c11": "正在定不能起故。此遮法相。次言亦非獨",
    "T36n1736_074:0586c12": "明定散雙絕者。此遮禪宗。止觀兩亡不定",
    "T36n1736_074:0586c13": "不亂約理頓明。亦頓教意故非經宗。但事",
    "T36n1736_074:0586c14": "理下方顯正義。契無礙之理故得定散自",
    "T36n1736_074:0586c15": "在。上七地下引二經證。並如前說。",
    "T36n1736_074:0586c16": "十忍品第二十九疏。三宗趣者。疏文有二。先",
    "T36n1736_074:0586c17": "正辨宗趣。後然此忍行下義門料揀。於中",
    "T36n1736_074:0586c18": "三。一定位。二體即下出體。三雖是一智下",
    "T36n1736_074:0586c19": "辨類。言是一者。一無生忍。二謂人空法空",
    "T36n1736_074:0586c20": "忍。三謂佛性論說三無性忍。及地持論說",
    "T36n1736_074:0586c21": "有信忍順忍及無生忍。四者一有二義一",
    "T36n1736_074:0586c22": "如八地論中。一事無生。二自性無生。三數",
    "T36n1736_074:0586c23": "差別無生。四作業無生。二者思益經中說有",
    "T36n1736_074:0586c24": "四忍。一無生忍。二無滅忍。三因緣忍。四無",
    "T36n1736_074:0586c25": "住忍。釋經序中已具引竟。言五忍者。即仁",
    "T36n1736_074:0586c26": "王經。一伏忍等如十地說。而言等者。乃有",
    "T36n1736_074:0586c27": "多義。一等六忍如瓔珞說。十定初已引。或",
    "T36n1736_074:0586c28": "說十忍。如八地或說十四十五如仁王瓔",
    "T36n1736_074:0586c29": "珞。並如十地十住品引。言諸教不同者。",
    "T36n1736_074:0587a01": "通辨諸忍約教不同。小乘不立忍名。上來",
    "T36n1736_074:0587a02": "諸門多通始終。獨一無生兼通頓教。疏。名",
    "T36n1736_074:0587a03": "中前三約法者。疏文分二。先總科後三中初",
    "T36n1736_074:0587a04": "一下別顯。於中亦二。一釋法二釋喻。前中",
    "T36n1736_074:0587a05": "又二。先當句釋。後揀通局前二可知。無",
    "T36n1736_074:0587a06": "生忍中自有二義。一理智雙明。二若約無",
    "T36n1736_074:0587a07": "生之智下。唯就智說。具如八地即是忍淨。",
    "T36n1736_074:0587a08": "忍淨復二。一智不生。即無分別智體無念慮",
    "T36n1736_074:0587a09": "故。二煩惱不生。妄想不起故。疏。又此三忍",
    "T36n1736_074:0587a10": "下。第二料揀通局。先通後局。通中三。初正",
    "T36n1736_074:0587a11": "顯通二若約當位下反顯非局。謂依地",
    "T36n1736_074:0587a12": "持音聲屬資糧位。順忍屬加行位。無生忍",
    "T36n1736_074:0587a13": "屬於正證。故言三忍超然。超然不同。以不",
    "T36n1736_074:0587a14": "應下結非局義。三順但順理下通妨難。文",
    "T36n1736_074:0587a15": "有兩難。第一正難云。加行之位順無生忍",
    "T36n1736_074:0587a16": "故名順忍。今不約位那有順忍故今通云。",
    "T36n1736_074:0587a17": "順有二義。一順無生忍即是加行。今順無",
    "T36n1736_074:0587a18": "生之理故非約位。次躡跡難云。若爾何異",
    "T36n1736_074:0587a19": "無生。次順忍通順事理下通難。既通事理",
    "T36n1736_074:0587a20": "故。不同無生但順於理。經云已下引經證",
    "T36n1736_074:0587a21": "成。然無生異順更有一義。謂但順理無生",
    "T36n1736_074:0587a22": "惑智不生。欲明順忍雙異二義故。但約雙",
    "T36n1736_074:0587a23": "順事理足揀二別。又上疏云前二通為無",
    "T36n1736_074:0587a24": "生加行者。約此等覺自說加行。不同前",
    "T36n1736_074:0587a25": "取三忍超然。疏。又依五忍下。第二辨有局",
    "T36n1736_074:0587a26": "義是勝非劣。五忍明義無生則當七八九",
    "T36n1736_074:0587a27": "地。三忍明義正證已後。俱通無生。雖有此",
    "T36n1736_074:0587a28": "義而此既有音聲順忍。是知定通句非正",
    "T36n1736_074:0587a29": "意。疏。後七喻中下。第二釋喻於中二。先會",
    "T36n1736_074:0587b01": "六釋。後光統下料揀通局。於中亦二。先敘",
    "T36n1736_074:0587b02": "昔。後疏為會通。前中總有七家。一光統。二",
    "T36n1736_074:0587b03": "賢首。三攝論。四遠公。五金剛論。六大品。七",
    "T36n1736_074:0587b04": "楞伽。然光統有二。先敘昔。後會通前中。先",
    "T36n1736_074:0587b05": "以七喻對上三法義類同故。後又云幻者",
    "T36n1736_074:0587b06": "下。別顯喻相大同攝論。言起無起者。幻",
    "T36n1736_074:0587b07": "法從緣無定性故。境無境者。六塵之境如",
    "T36n1736_074:0587b08": "焰似水而非水故。知無知者。夢中知覺非",
    "T36n1736_074:0587b09": "實覺故。聞無聞者。谷所發響非本聲故。住",
    "T36n1736_074:0587b10": "非住者。電即晉經取淨名意。是身如電念",
    "T36n1736_074:0587b11": "念不住。從今既云影下。類彼以釋。亦淨",
    "T36n1736_074:0587b12": "名意。經云。是身如影從業緣現。故云現無",
    "T36n1736_074:0587b13": "現相。化以無而忽有故云有無有相。空以",
    "T36n1736_074:0587b14": "不礙施為故云為無為相。皆取喻中別義。",
    "T36n1736_074:0587b15": "疏。此則能喻下。第二疏為會通。言能喻局",
    "T36n1736_074:0587b16": "於一相者。幻中但有起無起相。而無境無",
    "T36n1736_074:0587b17": "境相。知無知等六相。乃至空喻但有為無為",
    "T36n1736_074:0587b18": "相。而無起無起等。故云局一。言所喻義通",
    "T36n1736_074:0587b19": "多法者。如起無起相。通明緣起之法。不",
    "T36n1736_074:0587b20": "局內外等殊。有無有相但明萬有即虛。不",
    "T36n1736_074:0587b21": "局菩薩能化等故通多法。如境無境聞",
    "T36n1736_074:0587b22": "無聞亦有局義故。疏致於義通之言。從在",
    "T36n1736_074:0587b23": "文雖無下縱成其義。疏。又古德下。第二賢",
    "T36n1736_074:0587b24": "首釋。先敘昔。後此釋下會通。文則縱成意",
    "T36n1736_074:0587b25": "則暗奪。謂後離世間品偈有別喻。義則可",
    "T36n1736_074:0587b26": "成。而下正釋所喻既通。但順後經故為暗",
    "T36n1736_074:0587b27": "奪。言離世間偈者。經云觀色如聚沫。受如",
    "T36n1736_074:0587b28": "水上泡。想如熱時焰。諸行如芭蕉。心識猶",
    "T36n1736_074:0587b29": "如幻。示現種種事。如是知諸蘊智者無所",
    "T36n1736_074:0587c01": "著。即其文也。言故今影喻亦喻於行者。今",
    "T36n1736_074:0587c02": "文影喻當晉電故。對上光統故致亦言。疏",
    "T36n1736_074:0587c03": "若依攝論下。第三引攝論分二。先引論。",
    "T36n1736_074:0587c04": "後經論對辨。今初不欲繁文。疏中義引。恐",
    "T36n1736_074:0587c05": "欲委究故鈔具明。論云。復次何緣如經所",
    "T36n1736_074:0587c06": "說。於依他起自性說幻等喻(此總問也)於依他",
    "T36n1736_074:0587c07": "起自性。為除他虛妄疑故(此總答也)世親釋虛妄",
    "T36n1736_074:0587c08": "疑云。謂於虛妄依他起性所有諸疑。論云。",
    "T36n1736_074:0587c09": "他復云何於依他起自性有虛妄疑(牒徵也)由",
    "T36n1736_074:0587c10": "他於此起如是疑(總牒標也下別釋)一論云。云何實",
    "T36n1736_074:0587c11": "無有義而有所行境界。為除此疑說幻事",
    "T36n1736_074:0587c12": "喻。解曰。此中疑意從前論生。以前論云",
    "T36n1736_074:0587c13": "依他起相是虛妄分別唯識為性是無所有",
    "T36n1736_074:0587c14": "非真實義。從此生疑故。云若無實義何",
    "T36n1736_074:0587c15": "有境界。下文諸疑皆從此生。故每疑前皆",
    "T36n1736_074:0587c16": "有云何無義。喻釋之中皆云為除此疑說",
    "T36n1736_074:0587c17": "如焰喻等。無性釋幻喻意云。如無實象而",
    "T36n1736_074:0587c18": "有幻象為所緣境界。依他起性亦復如是。",
    "T36n1736_074:0587c19": "雖無色等所緣六處周遍計度時。似有所",
    "T36n1736_074:0587c20": "緣六處顯現。解曰。無實似有何要實耶。下",
    "T36n1736_074:0587c21": "文諸喻酬意皆爾。二論云。云何無義心心",
    "T36n1736_074:0587c22": "法轉。為除此疑說陽焰喻。釋曰。又如陽焰",
    "T36n1736_074:0587c23": "於飄動時實無有水而有水覺。外器世間",
    "T36n1736_074:0587c24": "亦復如是。三論云。云何無義有愛非愛受",
    "T36n1736_074:0587c25": "用差別。為除此疑說所夢喻。釋曰。又如夢",
    "T36n1736_074:0587c26": "中睡眠所起心心所法聚。極成昧略。雖無",
    "T36n1736_074:0587c27": "女等種種境界有愛非愛境界受用。覺時亦",
    "T36n1736_074:0587c28": "爾。四論云。云何無義淨不淨業愛非愛果差",
    "T36n1736_074:0587c29": "別而生。為除此疑說影像喻。釋曰。又如影",
    "T36n1736_074:0588a01": "像於鏡等中。還見本質而為我今乃見",
    "T36n1736_074:0588a02": "影像而此影像實無所有。非等引地善惡思",
    "T36n1736_074:0588a03": "業。本質為緣影像果生。亦復如是。五論云。",
    "T36n1736_074:0588a04": "云何無義種種識轉為除此疑說光影喻",
    "T36n1736_074:0588a05": "釋曰。又如光影由弄影者映蔽其光起種",
    "T36n1736_074:0588a06": "種影。非等引中種種諸識。於無實義差別",
    "T36n1736_074:0588a07": "而轉。六論云。云何無義種種戲論言說而轉。",
    "T36n1736_074:0588a08": "為除此疑。說谷響喻。釋曰。又如谷響實",
    "T36n1736_074:0588a09": "無有聲而令聽者似聞多種言說境界種",
    "T36n1736_074:0588a10": "種言說語業亦爾。七論云。云何無義而有",
    "T36n1736_074:0588a11": "實取。諸三摩地所行境轉。為除此疑。說水",
    "T36n1736_074:0588a12": "月喻。釋曰。又如水月由水潤滑澄清性故。",
    "T36n1736_074:0588a13": "雖無有月而月可取。緣實義境之所熏",
    "T36n1736_074:0588a14": "修。潤滑為性。諸三摩地相應之意亦復如",
    "T36n1736_074:0588a15": "是。雖無所緣實義境界。而似有轉。此與",
    "T36n1736_074:0588a16": "影像有何差別。定不定地而有差別。有說。",
    "T36n1736_074:0588a17": "面等眾緣和合。水鏡等中面等影生。分明可",
    "T36n1736_074:0588a18": "取。如眾緣力頗胝迦等種種色生。為不爾",
    "T36n1736_074:0588a19": "耶。所取差別如離水鏡月面等影分明可",
    "T36n1736_074:0588a20": "得。頗胝迦等所現眾色。則不如是。故非同",
    "T36n1736_074:0588a21": "喻。又非我等許有水等種種實義。有法不",
    "T36n1736_074:0588a22": "成故非比量。八論云。云何無義。有諸菩薩",
    "T36n1736_074:0588a23": "無顛倒心。為辦有情諸利樂事故思受生。",
    "T36n1736_074:0588a24": "為除此疑。說變化喻。釋曰。又如變化依",
    "T36n1736_074:0588a25": "此變化說名變化。雖無有實而能化者。無",
    "T36n1736_074:0588a26": "有顛倒。於所化事勤作功用。菩薩亦爾。雖",
    "T36n1736_074:0588a27": "無遍計所執有情。於依他起諸有情類由",
    "T36n1736_074:0588a28": "哀愍故。而往彼彼諸所生處。攝受自體。論",
    "T36n1736_074:0588a29": "下總結云。應知此中唯有爾所虛妄疑事。所",
    "T36n1736_074:0588b01": "謂內一外二受用差別。三身業。四語業。五三",
    "T36n1736_074:0588b02": "種意業非等引地。六若等引地。七若無顛倒。",
    "T36n1736_074:0588b03": "八於此八事諸佛世尊說八種喻諸有智者",
    "T36n1736_074:0588b04": "聞是所說於定不定二地義中。能正解了。",
    "T36n1736_074:0588b05": "解曰。上依彼論次第具引。其釋曰下。皆無",
    "T36n1736_074:0588b06": "性釋。其解曰下。即鈔家意。然其論釋疑。但",
    "T36n1736_074:0588b07": "由疑異故舉八喻。不必相躡故論皆牒最",
    "T36n1736_074:0588b08": "初若無有義。疏直依經文之次第以引論",
    "T36n1736_074:0588b09": "文。若刊定記一一相躡。既經論中次第不",
    "T36n1736_074:0588b10": "同。如何經中復成相躡。疏。然彼論無空下。",
    "T36n1736_074:0588b11": "第二經論對辨然論望經略有四異疏有三",
    "T36n1736_074:0588b12": "節。初明有無。二而影是鏡像者。是顯名異。",
    "T36n1736_074:0588b13": "三更有映質下。辨其開合。於中有二。先",
    "T36n1736_074:0588b14": "辨論開所由。由義異故。後今經以義下。",
    "T36n1736_074:0588b15": "明經合所以以類同故。更有一意為成",
    "T36n1736_074:0588b16": "十故。以加三法故合此三。下文當說。然",
    "T36n1736_074:0588b17": "若唯為成十。何不合在於餘喻中。故疏但",
    "T36n1736_074:0588b18": "顯類同之義。言至下當知者。即影喻中廣",
    "T36n1736_074:0588b19": "開其相。四者經論次第而有前却。經為對",
    "T36n1736_074:0588b20": "前三種法故次不同論。下釋具出易故此",
    "T36n1736_074:0588b21": "無。疏遠公下第四敘遠公有四。一取意敘",
    "T36n1736_074:0588b22": "昔。二辨其順違。三假徵正釋。四結廣從略。",
    "T36n1736_074:0588b23": "今初。然遠公依於二諦解斯七喻。前六為",
    "T36n1736_074:0588b24": "俗知俗非實故說如幻。知俗假有。故說如",
    "T36n1736_074:0588b25": "焰。知俗心起故說如夢。知聲不實故說如",
    "T36n1736_074:0588b26": "響。知俗暫有故說如電。知變易無體故",
    "T36n1736_074:0588b27": "說如化。後一知真知真離相故如虛空。前",
    "T36n1736_074:0588b28": "六是有為空。後一即無為空。以前六喻多同",
    "T36n1736_074:0588b29": "光統。及與攝論故。疏不引但取意。見其攝",
    "T36n1736_074:0588c01": "論八喻依他故不立空今經有空。明喻無",
    "T36n1736_074:0588c02": "為。疏非不有理下。二辨順違。初句順理空",
    "T36n1736_074:0588c03": "比餘喻。似無為故。而違已下辨其違文。",
    "T36n1736_074:0588c04": "以文中空喻寬故。疏若爾下三假徵正釋。先",
    "T36n1736_074:0588c05": "徵意云。彼既違文。自云何解。從謂彼疑",
    "T36n1736_074:0588c06": "情下即疏正解。取攝論勢。以解空喻彼論",
    "T36n1736_074:0588c07": "雖無。假使有者應如我釋。疏餘義下。四結",
    "T36n1736_074:0588c08": "廣從略。攝論之廣已如上引。別章之文抄",
    "T36n1736_074:0588c09": "已略具。疏金剛般若下。第五敘般若。論言",
    "T36n1736_074:0588c10": "九喻者。羅什譯經但有六喻。九依魏經。偈",
    "T36n1736_074:0588c11": "云一切有為法如星翳燈幻露泡夢電雲。無",
    "T36n1736_074:0588c12": "著論當第十八上求佛地住處明流轉不染。",
    "T36n1736_074:0588c13": "天親當二十七說法入寂疑。謂佛既涅槃。",
    "T36n1736_074:0588c14": "何能說法。故舉此偈。為了有為如幻等。即",
    "T36n1736_074:0588c15": "無有為。是為大智故不住生死。然非無",
    "T36n1736_074:0588c16": "幻等故不離有為。即是大悲不住涅槃。以",
    "T36n1736_074:0588c17": "是無住涅槃故。能入寂而說法也。無著頌",
    "T36n1736_074:0588c18": "云。見相及於識器身受用事。過去現在法",
    "T36n1736_074:0588c19": "亦觀未來世。論自解云。此偈顯示四有為",
    "T36n1736_074:0588c20": "相。一自性相。即初句攝三喻。二著所住味",
    "T36n1736_074:0588c21": "相。即如幻喻。三隨順過失相。即露泡二喻。",
    "T36n1736_074:0588c22": "四隨順出離相。即夢電雲三喻。釋初相云。",
    "T36n1736_074:0588c23": "於中自性相者共相見識此相如星。應如",
    "T36n1736_074:0588c24": "是見。無智暗中有彼光故。有智明中無彼",
    "T36n1736_074:0588c25": "光故。解曰。古有二釋。一者古來諸德。皆",
    "T36n1736_074:0588c26": "以共相見識解自性相含於三喻。此三皆",
    "T36n1736_074:0588c27": "是生死自體性故。從此相如星下。別解星",
    "T36n1736_074:0588c28": "喻。而云此相者。但此上相字非此一句。以",
    "T36n1736_074:0588c29": "見屬翳喻。識屬燈喻故此解甚分明。但",
    "T36n1736_074:0589a01": "不順天親。天親云能見法亦復如是耳。",
    "T36n1736_074:0589a02": "以天親云譬如星宿為日所映有而不現",
    "T36n1736_074:0589a03": "能見心法亦復如是故。又見相二字於偈不",
    "T36n1736_074:0589a04": "次。若迴偈云相見及於識。理則無違。而",
    "T36n1736_074:0589a05": "天親又以星配於見翳配相故。二者大雲別",
    "T36n1736_074:0589a06": "為一解云。此相如星者。全指上文共相見",
    "T36n1736_074:0589a07": "識。以為此相。謂第六識起分別見。緣共相",
    "T36n1736_074:0589a08": "境故。喻如星夜有光明。五識各緣故非",
    "T36n1736_074:0589a09": "共相。第七意識恒行染污配屬翳喻。若八",
    "T36n1736_074:0589a10": "識所緣行相俱不可知。以微細故。又無計",
    "T36n1736_074:0589a11": "度強分別故。不合星喻。星喻要須有智明",
    "T36n1736_074:0589a12": "故。見即分別耳。此釋亦是一理則成。論家不",
    "T36n1736_074:0589a13": "釋自性相義牒之何為。又令共相見識之",
    "T36n1736_074:0589a14": "中燈喻不明故。不及前解。今為一解。並",
    "T36n1736_074:0589a15": "異兩家。謂此相之言。全指前共相見識。則",
    "T36n1736_074:0589a16": "如大雲。而不將此句獨解如星。謂如星下",
    "T36n1736_074:0589a17": "別解三喻。應云此相如星如翳如燈。以星",
    "T36n1736_074:0589a18": "喻在初故先牒解耳。又不依古星喻相分。",
    "T36n1736_074:0589a19": "今以星喻喻於見分。星有照了之能同見",
    "T36n1736_074:0589a20": "分故。亦順天親能見心法亦復如是翳喻",
    "T36n1736_074:0589a21": "相分猶有妄見。謂有空花之外相故。燈喻",
    "T36n1736_074:0589a22": "自證分。此不異論。若為此解亦順偈中見",
    "T36n1736_074:0589a23": "相及於識。義次第故。亦得論家共相見識解",
    "T36n1736_074:0589a24": "自性義。又通八識三分共是識故。而為自",
    "T36n1736_074:0589a25": "相。不獨第六而為共等。論別解星喻。言無",
    "T36n1736_074:0589a26": "智暗中有光等者。若無般若喻之如暗。便",
    "T36n1736_074:0589a27": "有見分名有彼光。若有智日識見便空。",
    "T36n1736_074:0589a28": "云有智明中無彼光矣。論次解翳喻云。人",
    "T36n1736_074:0589a29": "法我見如翳。應如是見。何以故以取無義",
    "T36n1736_074:0589b01": "故解曰。眼若有翳妄取空花。心有妄見",
    "T36n1736_074:0589b02": "妄取我法無處。妄取名取無義。論次解燈",
    "T36n1736_074:0589b03": "喻云。識如燈應如是見。何以故。渴愛潤取",
    "T36n1736_074:0589b04": "緣故熾然。解曰。愛潤於取而成識緣故。令",
    "T36n1736_074:0589b05": "識炎熾然增盛。則愛如油取如炷。識猶燈",
    "T36n1736_074:0589b06": "焰。燈體即是第八。炎盛即是七轉。二解著所",
    "T36n1736_074:0589b07": "住味相。論云。於中著所住味相者。味著顛",
    "T36n1736_074:0589b08": "倒境界故。彼如幻應如是見。解曰。即偈器",
    "T36n1736_074:0589b09": "字。六境為所住愛心味著。無實為實為",
    "T36n1736_074:0589b10": "顛倒境。如幻六境令人謂真。三解隨順過",
    "T36n1736_074:0589b11": "失相。論云。於中隨順過失相者。無常等隨順",
    "T36n1736_074:0589b12": "故。彼露譬喻者。顯示相體無有。以隨順無",
    "T36n1736_074:0589b13": "常故。解曰。即偈中身字。是身無常不久散",
    "T36n1736_074:0589b14": "滅。如朝露故。論云彼泡譬喻者。顯示隨順",
    "T36n1736_074:0589b15": "苦體。以受如泡故。解曰即偈受用事也。受",
    "T36n1736_074:0589b16": "如泡者不久立故。三受即為三苦。無樂可",
    "T36n1736_074:0589b17": "著名隨順苦。四解隨順出離相。論云。隨順",
    "T36n1736_074:0589b18": "出離相者。隨順人法無我。以於攀緣得出",
    "T36n1736_074:0589b19": "離故。說無我謂出離也解曰。出離攀緣",
    "T36n1736_074:0589b20": "也。云何隨順。論云隨順者謂過去等行。以",
    "T36n1736_074:0589b21": "夢等譬喻顯示。解曰。但以夢等觀於三世",
    "T36n1736_074:0589b22": "則隨順出離矣。夢者論云彼過去行所念處",
    "T36n1736_074:0589b23": "故。如夢寤念夢時都無所有。夢望覺時即",
    "T36n1736_074:0589b24": "是過去。論曰。現在者不久時。故如電可",
    "T36n1736_074:0589b25": "知。論云未來者彼麁惡種子似虛空。引出",
    "T36n1736_074:0589b26": "心故如雲。解曰。依空出雲如種生現。有",
    "T36n1736_074:0589b27": "漏為麁惡。論結云。如是知三世行轉生已",
    "T36n1736_074:0589b28": "則通達無我。此顯示隨順出離相故。上依",
    "T36n1736_074:0589b29": "論經故有九喻。若依秦經但有六喻。加一",
    "T36n1736_074:0589c01": "影喻。云一切有為法如夢幻泡影如露亦如",
    "T36n1736_074:0589c02": "電應作如是觀。次第亦不同。論。而將影",
    "T36n1736_074:0589c03": "喻添前則成十喻。古人亦將影喻攝星翳",
    "T36n1736_074:0589c04": "燈雲。則六喻攝九。疏若依大品下。第六段",
    "T36n1736_074:0589c05": "大品智論所明十喻。十喻者。一如幻。二如",
    "T36n1736_074:0589c06": "焰。三如水中月。四如虛空。五如響。六如犍闥",
    "T36n1736_074:0589c07": "婆城。七如夢。八如影。九如鏡中像。十如化。",
    "T36n1736_074:0589c08": "智論第七廣明其相。什公有傳叡公有讚。",
    "T36n1736_074:0589c09": "下釋文中並已含具。但闕揵城大同幻故。欲",
    "T36n1736_074:0589c10": "成十忍故不出之。又加三法故合三影。",
    "T36n1736_074:0589c11": "皆為成圓十耳。疏楞伽亦通者。即第七多",
    "T36n1736_074:0589c12": "同大品。疏今經長行下。第二疏為會通。言",
    "T36n1736_074:0589c13": "偈有局者加下響喻。云一切諸世間種種",
    "T36n1736_074:0589c14": "諸音聲非內亦非外。了知悉如響是也。",
    "T36n1736_074:0589c15": "大方廣佛華嚴經隨疏演義鈔卷第七十四"
}