{
    "X71n1414_009:0391b01": "了菴和尚語錄卷第九",
    "X71n1414_009:0391b03": "題跋",
    "X71n1414_009:0391b04": "師姪比丘 海壽 祖灊 等編",
    "X71n1414_009:0391b05": "羅漢圖",
    "X71n1414_009:0391b06": "[0391b06] 內祕菩薩行。外現是聲聞。少欲厭生死。亦自淨佛土。",
    "X71n1414_009:0391b07": "住世應真五百一十六開士。莫不皆然。若夫深山大",
    "X71n1414_009:0391b08": "澤。實聖賢所都。決非凡夫肉眼能見。獨天台方廣。靈",
    "X71n1414_009:0391b09": "異顯著。畫者得以圖之。然又烏得其彷彿哉。以要言",
    "X71n1414_009:0391b10": "之。聚沙為塔。爪畫為佛。不失為入道之漸。況精妙若",
    "X71n1414_009:0391b11": "此者乎。一衲寶之宜矣。苟能返觀自心之體。廣大悉",
    "X71n1414_009:0391b12": "備。四聖六凡。由之建立。三昧六通。由之發現。乾坤日",
    "X71n1414_009:0391b13": "月。江海山川。由之出生。便可掩卷一笑。余尚何言。",
    "X71n1414_009:0391b14": "佛果禪師書",
    "X71n1414_009:0391b15": "[0391b15] 佛祖傳持大事。所謂三要正印也。自非根性猛利。智",
    "X71n1414_009:0391b16": "願宏遠。曷致機感相應。而能荷負哉。歷觀先世。的的",
    "X71n1414_009:0391b17": "相承。耀古騰今。輝天鑑地。豈苟然耶。法運垂季。人根",
    "X71n1414_009:0391b18": "益劣。假名竊位。以芘無似之身者。比比有之。未免互",
    "X71n1414_009:0391b19": "相欺誑。所學既已無本。安知有建法立宗。剎生接物。",
    "X71n1414_009:0391b20": "始終一節之要哉。拜讀佛果老祖所答詔公嗣書。不",
    "X71n1414_009:0391b21": "勝感慨。竺芳首座。授受有自。惟勵精力行之。則古道",
    "X71n1414_009:0391b22": "或尚可見也。",
    "X71n1414_009:0391b23": "大慧和尚墨蹟(三)",
    "X71n1414_009:0391b24": "[0391b24] 才高謗起。法盛魔強。此草堂以為妙喜南遷之兆也。",
    "X71n1414_009:0391c01": "因思五祖謂能大師曰。夫傳法者。命若懸絲。今妙喜",
    "X71n1414_009:0391c02": "帖中後語勿使天魔知之。又設巧便矣。可不慎哉。",
    "X71n1414_009:0391c03": "[0391c03] 參學兄弟。未有正見。而務外學。故先德有雜毒入心",
    "X71n1414_009:0391c04": "之誡。老妙喜榜之於門。罰及&#x96A3;案。在洋嶼一夏打發",
    "X71n1414_009:0391c05": "一十三人。夫豈偶然。雪&#x5CEF;龍岩翁得此牓。時以示人。",
    "X71n1414_009:0391c06": "不為無補。",
    "X71n1414_009:0391c07": "[0391c07] 妙喜親書別帖。是亦殘編斷簡。&#x5374;有別&#x5CEF;無準兩代",
    "X71n1414_009:0391c08": "古佛批判。二百年後得之。夜光明月不換於乎道德",
    "X71n1414_009:0391c09": "之能。取重於人如此。而人自不能力致之者。又將奚",
    "X71n1414_009:0391c10": "筭。",
    "X71n1414_009:0391c11": "五尊宿真跡",
    "X71n1414_009:0391c12": "[0391c12] 天上無雙日。人間只一僧。此慈雲哭四明之語也。吾",
    "X71n1414_009:0391c13": "於慈雲。無間然矣。妙喜隰州。同唱斯道於玉几太白",
    "X71n1414_009:0391c14": "千載一時。不可復見玉山雖後於兩翁。而道德文采。",
    "X71n1414_009:0391c15": "曾不少讓。石溪能傳聵祖不傳之衣。亦一代宗工也。",
    "X71n1414_009:0391c16": "此五真跡。生氣凜然。在在當有神物護持耳。",
    "X71n1414_009:0391c17": "妙喜禪師聖徒首座二帖",
    "X71n1414_009:0391c18": "[0391c18] 少時閱大慧禪師廣錄。知參禪之難。觀聖徒顏公釋",
    "X71n1414_009:0391c19": "難文。知為僧之不易。自是兩翁風度。常在心目間。明",
    "X71n1414_009:0391c20": "公從妙喜於衡陽所得亦不少已。&#x751E;以大禪稱之。逮",
    "X71n1414_009:0391c21": "授衣之際。叮嚀戒飭。乃曰。如將梵位直授凡庸。你也",
    "X71n1414_009:0391c22": "須生慚患始得。又知付授之難如此。近世庸妄。視同",
    "X71n1414_009:0391c23": "兒戲。大法之微。有所自也。於此未&#x751E;不淚下。聖徒道",
    "X71n1414_009:0391c24": "德才思一狐之腋。所遺敬如菴小帖詞語溫雅。筆意",
    "X71n1414_009:0392a01": "精熟。無在而不妙也。德侍者其寶之。",
    "X71n1414_009:0392a02": "宋孝廟賜佛照禪師御札",
    "X71n1414_009:0392a03": "[0392a03] 自昔帝王。存誠佛道者。蓋常有之矣。然而日應萬機。",
    "X71n1414_009:0392a04": "兢兢業業。而不敢少忽。至於涵養圓熟。染淨不二。迥",
    "X71n1414_009:0392a05": "離四病者。其惟孝廟歟。伏讀所賜佛照御札。敘所得",
    "X71n1414_009:0392a06": "若此。後世臣子。不學無知。妄肆毀斥者。可憫也夫。",
    "X71n1414_009:0392a07": "佛照禪師墨跡",
    "X71n1414_009:0392a08": "[0392a08] &#x6822;岩為洞山下得一轉語好。遂開粥相延。則檀林無",
    "X71n1414_009:0392a09": "雜樹也。育王以之故。能慎擇以警遊惰。又謂看經不",
    "X71n1414_009:0392a10": "必多。但研窮法理。以悟為則。至於收拾精神。理會臘",
    "X71n1414_009:0392a11": "月三十日生死公案。直欲攻其兄出淤泥而登彼岸",
    "X71n1414_009:0392a12": "爾。老佛照此書。百世師法也。",
    "X71n1414_009:0392a13": "別&#x5CEF;塗毒二禪師手澤",
    "X71n1414_009:0392a14": "[0392a14] 別&#x5CEF;塗毒其道德位望。並驅爭先。是皆人龍僧鳳也。",
    "X71n1414_009:0392a15": "此偈此簡。皆肆口而說。肆筆而書曾不經意。深足以",
    "X71n1414_009:0392a16": "發明言外之旨。彼膠於情識者。方以雕蟲篆刻為事。",
    "X71n1414_009:0392a17": "&#x89A9;之未始不茫然自失也。悲夫。",
    "X71n1414_009:0392a18": "塗毒禪師墨跡",
    "X71n1414_009:0392a19": "[0392a19] 湛堂昔因決渠水濺衣。豁然大悟以白真淨。淨詬曰。",
    "X71n1414_009:0392a20": "此中乃可容藞苴耶。今觀策禪師與勤道者小簡。纔",
    "X71n1414_009:0392a21": "有肯重。便成滲漏之語。自得之妙暗合孫吳然元酒",
    "X71n1414_009:0392a22": "大&#x7FAE;固非常流所能知味。大圓智公。不可謂不知人",
    "X71n1414_009:0392a23": "也。",
    "X71n1414_009:0392a24": "佛燈珣和尚墨跡",
    "X71n1414_009:0392b01": "[0392b01] 昔妙喜謂。佛燈為臨濟頂中髓。楊歧眼裡睛。棒頭明",
    "X71n1414_009:0392b02": "殺活。喝下辯&#x8E08;親。以此而罵佛罵祖。卒滅吾宗。於罵",
    "X71n1414_009:0392b03": "天乎何有。贈規之偈。舐犢之情。於此見佛燈。何異水",
    "X71n1414_009:0392b04": "中撈月。識者辯之。",
    "X71n1414_009:0392b05": "長靈卓和尚手帖",
    "X71n1414_009:0392b06": "[0392b06] 靈源出晦堂之門。其粹密巖正。真萬世師範長靈克",
    "X71n1414_009:0392b07": "家子也。是以荷負正宗之心。咄咄不輟口。猶自謂筋",
    "X71n1414_009:0392b08": "疲力苶。止可暖熱些些門庭而已。若&#x8994;委托大緣。誠",
    "X71n1414_009:0392b09": "未易得也。讀至此俯仰今古。為之慨然。至於應涉事",
    "X71n1414_009:0392b10": "事與世相反。警救不逮。惟恐混而為流俗之旨。真藥",
    "X71n1414_009:0392b11": "石之言也。",
    "X71n1414_009:0392b12": "慈受深禪師偈",
    "X71n1414_009:0392b13": "[0392b13] 老慈受散慧林之席。為台山之遊。靈岩專使。於天封",
    "X71n1414_009:0392b14": "寺訪尋得之圓照故隱。遂為中吳禪學都會。居三年。",
    "X71n1414_009:0392b15": "而有蔣山之命不赴。四明太守以阿育王山招之。亦",
    "X71n1414_009:0392b16": "不赴。未幾。蔣山專使再至。不得已從其請。復還三佛",
    "X71n1414_009:0392b17": "舊觀。吁。何其盛哉。及謝事歸洞庭包山。若將終焉。猶",
    "X71n1414_009:0392b18": "於靈岩。似未能忘情。因其僧堂之落成。故有我亦老",
    "X71n1414_009:0392b19": "來思舊隱異時去借板頭眠之句。余晚生無狀。備員",
    "X71n1414_009:0392b20": "洒掃者三年。&#x89A9;境懷人。實深仰止之歎。覺維那出視",
    "X71n1414_009:0392b21": "手澤。謹拜手以識。",
    "X71n1414_009:0392b22": "應菴和尚送中&#x5CEF;偈",
    "X71n1414_009:0392b23": "[0392b23] 堆雲&#x9262;袋子。已是當面拈出。因甚&#x5374;道未曾分付。所",
    "X71n1414_009:0392b24": "謂。吾有末後著。待歸要汝遵。元來老子。得與麼絮。拜",
    "X71n1414_009:0392c01": "觀此卷。不覺凜然。",
    "X71n1414_009:0392c02": "張魏公所書心經",
    "X71n1414_009:0392c03": "[0392c03] 摩訶般若波羅密多。梵語也。此翻大智慧到彼岸。所",
    "X71n1414_009:0392c04": "謂。達佛心宗之徑也。觀自在即能行之之人也。照見",
    "X71n1414_009:0392c05": "五蘊皆空。即此智慧之力也。度一切苦厄。即到彼岸",
    "X71n1414_009:0392c06": "之時也。至於空色互明。理事俱遣。即佛與眾生同一",
    "X71n1414_009:0392c07": "體。處處皆同真法界。受用自在三昧也。紫岩公印心",
    "X71n1414_009:0392c08": "於佛果。擴充於妙喜。以之致君唐虞。中興王業。觀其",
    "X71n1414_009:0392c09": "腕頭。盛有回天之力者。其觀自在之流亞與。故其筆",
    "X71n1414_009:0392c10": "是經。以壽後世。即自覺覺他之道。無有窮也。然未易",
    "X71n1414_009:0392c11": "與儒墨自卦者議。",
    "X71n1414_009:0392c12": "陸放翁所製無用禪師語錄序",
    "X71n1414_009:0392c13": "[0392c13] 百丈得大機。黃檗得大用。兼而有者。是為德山臨濟。",
    "X71n1414_009:0392c14": "觀其棒喝交馳。主賓互換。莫非揭示此&#x4E2A;宗旨。豈下",
    "X71n1414_009:0392c15": "劣種草。所得而與哉。老妙喜於圓悟室中。得此機用。",
    "X71n1414_009:0392c16": "應菴謂其黑漆竹篦。掀翻海岳。從頭打過。雖是死馬",
    "X71n1414_009:0392c17": "醫。就中要妙。固是抓著渠痒處。劄著渠痛處撿點將",
    "X71n1414_009:0392c18": "來。大似普州人送賊。天童全禪師。出妙喜之後。啟迪",
    "X71n1414_009:0392c19": "學者。用而無用。語錄行世。未始有言也。今覽陸務觀",
    "X71n1414_009:0392c20": "所作序文。提水放火。大段可畏。至於識破韓潮州。正",
    "X71n1414_009:0392c21": "是說得宜其與無用同參者矣。雪間寶此遺墨。慕賢",
    "X71n1414_009:0392c22": "尊祖之意。歷歷可佳。夫豈徒為耳目之玩哉。",
    "X71n1414_009:0392c23": "密菴和尚墨跡",
    "X71n1414_009:0392c24": "[0392c24] 密菴老祖。任少室正宗之寄。鼓一破沙盆。震驚天地。",
    "X71n1414_009:0393a01": "若塗毒鼓然。宜其燕坐高堂。四事供養。以應來學。而",
    "X71n1414_009:0393a02": "猶不免於持&#x9262;奔走。艱難萬狀。吾不知造物之待人。",
    "X71n1414_009:0393a03": "固如何哉。豈必欲其顯發吾先佛軌儀。以為後世竊",
    "X71n1414_009:0393a04": "服踞位。妄自尊大者之戒乎。燈侍者當視其跡明其",
    "X71n1414_009:0393a05": "心。則破沙盆遺音可繼也。",
    "X71n1414_009:0393a06": "松源老祖家書",
    "X71n1414_009:0393a07": "[0393a07] 澄照天寧。迫而後進。緣法不順。飄然去之。方事歸寧。",
    "X71n1414_009:0393a08": "遽聞師訃。哀慕追修。克盡孝道。觀此幾著。則其平生",
    "X71n1414_009:0393a09": "事事可法也。宜其位冠諸方。德尊百代中&#x5CEF;臨行。囑",
    "X71n1414_009:0393a10": "以編集語錄。付以法衣一頂。此衣昔楊岐以付白雲。",
    "X71n1414_009:0393a11": "三傳而至妙喜。喜不付諸子。而付其姪應菴。應菴再",
    "X71n1414_009:0393a12": "傳而及師。所云此&#x4E2A;擔子。實難承當。而明告其親者。",
    "X71n1414_009:0393a13": "亦欲其知責任不輕也。所謂。在家出家。各有所務。不",
    "X71n1414_009:0393a14": "能兩全者。乃謙之至耳。豈有承父之命。出家弘法。光",
    "X71n1414_009:0393a15": "明盛大若是。而於其親。猶有遺恨哉。特不能區區盡",
    "X71n1414_009:0393a16": "懽於菽水之奉。然而立身揚名。以顯父母。雖曾閔之",
    "X71n1414_009:0393a17": "孝。無以易也。烏在而不全乎。若夫用黑豆法換盡天",
    "X71n1414_009:0393a18": "下衲僧眼睛。使東山正宗。與天地相終始。固非不肖",
    "X71n1414_009:0393a19": "孫所得言其彷彿矣。此書流落叢林。百有餘載。卒為",
    "X71n1414_009:0393a20": "永嘉昱首座寶而有之。遂為傳家之&#x52B5;。雖萬金不售",
    "X71n1414_009:0393a21": "也。以法義出以相視。頓首九拜。謹誌乎下方云。",
    "X71n1414_009:0393a22": "中&#x5CEF;老祖廣錄",
    "X71n1414_009:0393a23": "[0393a23] 五年前溫之能仁昱首座。&#x643A;所蓄鷲&#x5CEF;聵祖所寄父",
    "X71n1414_009:0393a24": "親之書。來靈岩求跋。其中正言密菴和尚書至。俾其",
    "X71n1414_009:0393b01": "編次語錄。又付以楊歧之衣。遂有此箇檐子。實難檐",
    "X71n1414_009:0393b02": "荷之說。今此錄。乃是未經刪定者。較之刊本。十無二",
    "X71n1414_009:0393b03": "三焉。枯禪以付寂&#x7ABB;。&#x7ABB;付梅屋屋。授之道場晉翁。翁",
    "X71n1414_009:0393b04": "死不得其傳。保寧祺藏主。偶於南屏亡僧故紙堆中",
    "X71n1414_009:0393b05": "獲之。珍祕有年。茲以相示。且命志之。因謂之曰。爾為",
    "X71n1414_009:0393b06": "直下子孫。蓋物有所屬耳。豈偶然哉。然鴆毛落水魚",
    "X71n1414_009:0393b07": "&#x9F08;俱死。於此換&#x5374;髑髏。不消一滴。尚其勉旃。",
    "X71n1414_009:0393b08": "無準和尚筆蹟",
    "X71n1414_009:0393b09": "[0393b09] 五祖下出三佛。佛眼最為謹密。日用唯恐有失。故切",
    "X71n1414_009:0393b10": "切自省如此。老無準書之。豈無意乎。不幸脫去前二",
    "X71n1414_009:0393b11": "段。環溪能補之。知父莫若子。在首座寶其&#x8FF9;而究其",
    "X71n1414_009:0393b12": "心。則不&#x8657;矣。苟徒尚其&#x8FF9;而遺其心亦何益於事哉。",
    "X71n1414_009:0393b13": "余因是跡觀是心。而作是說者。且以自儆而復儆在",
    "X71n1414_009:0393b14": "也。",
    "X71n1414_009:0393b15": "[0393b15] 正續老師居五&#x5CEF;。法席之盛不下妙喜時也。眾多&#x7CAE;",
    "X71n1414_009:0393b16": "少。而重罹回祿。故奔走四方。不能自已。伏讀此帖。可",
    "X71n1414_009:0393b17": "以想見其曲折。苟非以荷負正宗為心。則安能籧篨",
    "X71n1414_009:0393b18": "若此耶。近世羨癡福。踞大方坐圍千眾。口無所說。心",
    "X71n1414_009:0393b19": "無所思。傲然自足。以謂師道之尊。莫過受用隨意而",
    "X71n1414_009:0393b20": "已。安知有荷負正宗之說哉。吁。",
    "X71n1414_009:0393b21": "西丘和尚朴翁禪師吟&#x85C1;",
    "X71n1414_009:0393b22": "[0393b22] 佛照禪師居鄮&#x5CEF;時。道福相勝。學者景從。天目老祖。",
    "X71n1414_009:0393b23": "上方朴翁。尤嶄嶄出頭角者。老祖因僧自薦福來。聞",
    "X71n1414_009:0393b24": "松源舉風幡話。豁然有省。徑有鄱陽之行。朴翁晚年",
    "X71n1414_009:0393c01": "亦為葛天氏之民。今觀兩翁中見鄮&#x5CEF;途中唱和之",
    "X71n1414_009:0393c02": "什。因記得黃龍出泐潭遇慈明時事。惜無懷翁不得",
    "X71n1414_009:0393c03": "而與焉。紛紛末流。尚以詩之江拙。而議其跡之不齊。",
    "X71n1414_009:0393c04": "是何足以語至道哉。",
    "X71n1414_009:0393c05": "此菴師祖手帖",
    "X71n1414_009:0393c06": "[0393c06] 育王師祖。老腕有回天之力。一洗澆漓。頓還淳古。所",
    "X71n1414_009:0393c07": "與妙勝長老小帖。雖尋常數語。無一點俗氣。而況筆",
    "X71n1414_009:0393c08": "意精妙不可及。啟侍者既入保福一菴之室。寶之宜",
    "X71n1414_009:0393c09": "矣。",
    "X71n1414_009:0393c10": "山寮雜言",
    "X71n1414_009:0393c11": "[0393c11] 岳林栯堂禪師曰。靈源大士居昭默。橫川老師居山",
    "X71n1414_009:0393c12": "寮。高風相去三百載。人世南朝自北朝。烏虖堂翁已",
    "X71n1414_009:0393c13": "為古人。此偈殆將無聞。敬書於固侍者所藏山寮雜",
    "X71n1414_009:0393c14": "言之後。使觀者知先哲所存也。",
    "X71n1414_009:0393c15": "溫日觀手書大慧禪師過移忠小詞",
    "X71n1414_009:0393c16": "[0393c16] 妙喜過東坡影堂。作偈云。力將正說排邪說。夢到黃",
    "X71n1414_009:0393c17": "州與惠州竹屋數椽容老貌。大江千古只東流。今觀",
    "X71n1414_009:0393c18": "過秦檜之墓則云。路傍一對新華表。見說昔年官不",
    "X71n1414_009:0393c19": "小。爭知道冷煙寒雨埋荒草。其發忠正誅奸邪。乃天",
    "X71n1414_009:0393c20": "性之常。或謂。妙喜游乎方之外。而未能絕世俗之好",
    "X71n1414_009:0393c21": "惡。是豈知師哉。日觀書之。以傳於世。其知師者乎。",
    "X71n1414_009:0393c22": "幻住禪師贈高麗瀋王十偈",
    "X71n1414_009:0393c23": "[0393c23] 懶殘方出芋魁。無暇為天使收涕。趙州危坐一室。莫",
    "X71n1414_009:0393c24": "知二王在前。千載之下。稗沙門失其所守。汲汲於公",
    "X71n1414_009:0394a01": "卿長者之門。烏知兩翁不動聲色。卒能致宗門于九",
    "X71n1414_009:0394a02": "鼎之重哉。今觀幻住之於瀋王。庶無愧古人耳。十偈",
    "X71n1414_009:0394a03": "之作。各有深旨。語溪壽上人。求余著語。時當初夏。槐",
    "X71n1414_009:0394a04": "陰晝清。一展玩間。不覺師子岩壁立萬仞。矍然起立。",
    "X71n1414_009:0394a05": "卷而還之。",
    "X71n1414_009:0394a06": "古林和尚小參",
    "X71n1414_009:0394a07": "[0394a07] 休居老人。平生說法如雲如雨。而實無元字&#x811A;可得。",
    "X71n1414_009:0394a08": "澤維那。何從得此紙。踊躍珍祕。不翅夜光明月之珠。",
    "X71n1414_009:0394a09": "持以示余。所謂向上更有事在。露出師子爪牙。其間",
    "X71n1414_009:0394a10": "別有商量。未免當門按劍。於乎只者靈鋒。阿誰敢擬。",
    "X71n1414_009:0394a11": "後三十年。當有於此喪盡伎倆者。庶幾可以同唱下",
    "X71n1414_009:0394a12": "水船曲子也。",
    "X71n1414_009:0394a13": "江山萬里圖",
    "X71n1414_009:0394a14": "[0394a14] 未達境唯心。毛端萬里。達境唯心已。萬里毛端。作是",
    "X71n1414_009:0394a15": "盡者。政如世人追憶夢事。於諸夢境。作真實想。以夢",
    "X71n1414_009:0394a16": "意識運夢筆。寫夢所見。高為山岳。深為江河。險為劍",
    "X71n1414_009:0394a17": "閣連雲。惡為瞿塘&#x7054;澦。城邑聚落。舟車往來。煙雲蔽",
    "X71n1414_009:0394a18": "虧。千態萬狀。能作所作。均一夢中。復有夢人。&#x89A9;相生",
    "X71n1414_009:0394a19": "愛。而珍玩之。噫。三界擾擾。孰非夢耶。本淨明妙。誰為",
    "X71n1414_009:0394a20": "覺者。我作是說。當有拊卷而作者矣。",
    "X71n1414_009:0394a21": "孤雲翁書雲&#x5CEF;禪師小參",
    "X71n1414_009:0394a22": "[0394a22] 昔黃太史謂。雲&#x5CEF;悅禪師之語。青山白雲開遮自在。",
    "X71n1414_009:0394a23": "碧潭明月。撈漉方知。今觀孤雲所書小參。不啻青天",
    "X71n1414_009:0394a24": "怒雷。霜弓劈箭。讀未終卷。幾何不膽飛心碎也。倘或",
    "X71n1414_009:0394b01": "皮下無血。眼裡無筋。究竟總成&#x8657;設耳。何山壽藏主",
    "X71n1414_009:0394b02": "得之。出以相示。政須猛省力行。仰不愧天。俯不怍人。",
    "X71n1414_009:0394b03": "劄斷此老舌頭。則不妨與天下衲僧。出一口氣矣。",
    "X71n1414_009:0394b04": "佛果老祖示&#x51B2;老法語",
    "X71n1414_009:0394b05": "[0394b05] 佛果老祖。圓悟如來無上知見。如麗天杲日。故其所",
    "X71n1414_009:0394b06": "說。了無疑滯。使夫聞者見者。身意及心。皆同&#x7070;燼。然",
    "X71n1414_009:0394b07": "而咳唾掉臂。盡是祖師西來意。豈&#x8657;語哉。觀此七段",
    "X71n1414_009:0394b08": "法語。何止特為嵩少&#x51B2;公發耶。政如&#x9599;市裡颺碌塼。",
    "X71n1414_009:0394b09": "著者當自知耳。",
    "X71n1414_009:0394b11": "[0394b11] 題跋(終)。",
    "X71n1414_009:0394b15": "癡絕和尚書應菴師祖法語",
    "X71n1414_009:0394b16": "[0394b16] 此吾應菴老祖。示作禪者之語也。癡翁因偉上人之",
    "X71n1414_009:0394b17": "請而書之。偉亦佳衲子與。流落叢林。僅二百年。雖紙",
    "X71n1414_009:0394b18": "墨微&#x8827;。精彩猶新。四明臨藏主能寶之。而求余題。二",
    "X71n1414_009:0394b19": "宗師三學者。出處有後先。而所存一也。以古視今益",
    "X71n1414_009:0394b20": "重余之感慨。",
    "X71n1414_009:0394b21": "靈源癡絕二禪師二帖",
    "X71n1414_009:0394b22": "[0394b22] 黃龍昭默禪師。德尊一代。雖士大夫登其門者。未&#x751E;",
    "X71n1414_009:0394b23": "假以辭色。觀此慰帖。謂既了大事。必閑居味道內遣。",
    "X71n1414_009:0394b24": "則亦入室之人也。若夫。言簡而意足。善於文字者皆",
    "X71n1414_009:0394c01": "能之。必欲見此老人。當在此帖之外著眼可也。癡翁",
    "X71n1414_009:0394c02": "所示道書記法語。病多諳藥性。經驗始傳方。習藏主",
    "X71n1414_009:0394c03": "其深味之。",
    "X71n1414_009:0394c04": "陸放翁小簡",
    "X71n1414_009:0394c05": "[0394c05] 放翁先生。南渡師儒也。雅從育王佛照。徑山別&#x5CEF;塗",
    "X71n1414_009:0394c06": "毒。靈隱松源老祖遊。其深得吾宗之蘊。故發而為翰",
    "X71n1414_009:0394c07": "墨。猶虎而角者也。此帖特其土苴緒餘。而覽者方且",
    "X71n1414_009:0394c08": "贊詠之不暇。苟知其大全之體。豈又當如何哉。",
    "X71n1414_009:0394c09": "陸放翁所作海淨大師塔銘",
    "X71n1414_009:0394c10": "[0394c10] 東坡先生。平時不肯與人作塔銘。其與俗儒之索米。",
    "X71n1414_009:0394c11": "作佳傳者。蓋有間矣。若使如放翁為此海淨大師之",
    "X71n1414_009:0394c12": "文。略無愧詞。雖作何傷大體耶。",
    "X71n1414_009:0394c14": "了菴和尚語錄卷第九(終)",
    "X71n1414_009:0394c16": "[0394c16] 嘉興路萬壽山南堂四禪菴師姪比丘祖灊。募",
    "X71n1414_009:0394c17": "緣入梓。日東比丘海壽書。天台周東山刊。時至",
    "X71n1414_009:0394c18": "正己亥春起手。明年庚子春畢工。",
    "X71n1414_009:0394c19": "[0394c19] 應安戊申重刊京臨川禪寺。",
    "X71n1414_009:0394c21": "No. 1414-B",
    "X71n1414_009:0394c22": " 慈雲普濟禪師了菴欲公行道記",
    "X71n1414_009:0394c24": "翰林學士亞中大夫知制誥兼脩國史金華宋濂撰",
    "X71n1414_009:0395a01": "[0395a01] 至正癸卯秋八月二十五日辛酉。了菴禪師示寂於",
    "X71n1414_009:0395a02": "嘉禾千佛慈雲塔院。九月朔日丁卯。闍維菩提園中。",
    "X71n1414_009:0395a03": "當火之方熾。有紅白二圓光。盤旋龕頂。浮空而滅。及",
    "X71n1414_009:0395a04": "火餘頂骨舌根齒牙俱不壞。設利滿地。不可以數計。",
    "X71n1414_009:0395a05": "七日癸酉。其從子比丘祖灊。遂奉函櫝。啟塔而藏焉。",
    "X71n1414_009:0395a06": "生平行業。既見國史危公所撰銘文。其得法大弟子",
    "X71n1414_009:0395a07": "文康。復謂師之道德。正而明。慈而能威。坦坦乎八達",
    "X71n1414_009:0395a08": "之通衢也。皦皦乎行天之素月也。鞫鞫乎啟蟄之震",
    "X71n1414_009:0395a09": "霆也。初何厭乎言之詳。千里致書。徵濂為行道記。會",
    "X71n1414_009:0395a10": "濂總脩元史。久未暇為。文康將住福之開元。必欲得",
    "X71n1414_009:0395a11": "濂文以行。乃申前請為尤力。濂不敢辭。禪師諱清欲",
    "X71n1414_009:0395a12": "字了菴。族朱氏。台之臨海人。世居大雄山下。大父元",
    "X71n1414_009:0395a13": "善父松孫。皆為善士。其母黃氏。夢沙門飛錫而至。既",
    "X71n1414_009:0395a14": "寤生師。九歲而孤。隨仲父茂上人。入雙徑山為童子。",
    "X71n1414_009:0395a15": "年十六。依虎岩伏公。試經得度。希白明藏主。自育王",
    "X71n1414_009:0395a16": "來。一見以法器期之。提誘辯詰。無所不至。且謂之曰。",
    "X71n1414_009:0395a17": "子氣銳甚。非佛性茂公。不足為子師。今在蘇之開元。",
    "X71n1414_009:0395a18": "曷往見之。師即謁佛性。佛性問云。近離何處。師云。徑",
    "X71n1414_009:0395a19": "山。佛性云。船來陸來。師云。二俱不涉。佛性云。汝安得",
    "X71n1414_009:0395a20": "到此。師便喝。佛性云。雖是後生。&#x5374;堪雕琢。他日佛性",
    "X71n1414_009:0395a21": "又問。汝豈不是徑山來。師云。是。佛性云。山上有鯉魚。",
    "X71n1414_009:0395a22": "井底有蓬塵。作如何會。師云。和尚何處得此消息。佛",
    "X71n1414_009:0395a23": "性云。欽師因何猶被馬師所惑。師云。不可少和尚一",
    "X71n1414_009:0395a24": "分。佛性云。參禪須是此子方可。師乃掩耳而出。師自",
    "X71n1414_009:0395b01": "是前後際斷。疑情盡釋。動靜之間。無非妙用。繼往從",
    "X71n1414_009:0395b02": "東嶼海公於楓橋。東州永公於虎丘。二公皆一時宿",
    "X71n1414_009:0395b03": "德。名重東南。與師相扣擊。見師吐言。如青天白日。氣",
    "X71n1414_009:0395b04": "象鮮朗。了無染著。或謂擔荷正法。將於師是賴。師之",
    "X71n1414_009:0395b05": "聞譽。翕然聞於諸方矣。皇慶初。佛性被上旨。復居開",
    "X71n1414_009:0395b06": "元。四眾推師。為入院侍者。繼司藏鑰。居亡何。還栖徑",
    "X71n1414_009:0395b07": "山。&#x8657;谷陵公。從大仰來主其席。選師為後堂首座。江",
    "X71n1414_009:0395b08": "南行御史臺。具書幣延佛性。住建業之保寧。師與佛",
    "X71n1414_009:0395b09": "性。分座說法。臺之大臣。聞師提引。頂禮贊歎。謂得未",
    "X71n1414_009:0395b10": "曾有。天曆己巳。出世溧水之開福。元統癸酉。遷嘉興",
    "X71n1414_009:0395b11": "之本覺。一坐十春秋。帝師大寶法王。尤企師之道。賜",
    "X71n1414_009:0395b12": "以金襴法衣。及慈雲普濟禪師之號。湖之巨剎。有訟",
    "X71n1414_009:0395b13": "於行宣政院者。鑒察御史檄師讞之。師曰。吾林下人",
    "X71n1414_009:0395b14": "耳。豈能效法家之深刻哉。即日升堂檛鼓。退居寺之",
    "X71n1414_009:0395b15": "南堂。御史大夫高公特枉駕過師。謂之曰榮名。人之",
    "X71n1414_009:0395b16": "所尚。師何&#x5F03;之如土芥耶。嘉嘆久之而去。至正乙酉。",
    "X71n1414_009:0395b17": "起應吳中靈岩之請。閱三年復歸隱南堂。未幾寺燬",
    "X71n1414_009:0395b18": "於兵。南堂亦不存。師處之怡然。祖灊念師無所栖止。",
    "X71n1414_009:0395b19": "謀於[橘-矛+隹]李亭之北三里。築室以居師。師不得已從之。",
    "X71n1414_009:0395b20": "即所謂慈雲塔院是已。師凡三坐道場。緇素瞻依。如",
    "X71n1414_009:0395b21": "逢古佛出世。香華供養。所至雲擁。師日以最上一乘。",
    "X71n1414_009:0395b22": "相與激揚。霆馳&#x98C8;行。絕無留礙。其高者則纏縛頓解。",
    "X71n1414_009:0395b23": "一超直入。其下者則有所持循。而不涉末伽外道之",
    "X71n1414_009:0395b24": "見。利益所及。可謂鴻且&#x613D;矣。然於世相事為之際。亦",
    "X71n1414_009:0395c01": "未&#x751E;不經意。所蒞之處。棟宇壓者新之。器物闕者補",
    "X71n1414_009:0395c02": "之。侵疆之久者歸之。早夜孜孜。唯恐有不及。辛丑之",
    "X71n1414_009:0395c03": "夏。江浙行省左丞相康里公。遣使者起師。將使領大",
    "X71n1414_009:0395c04": "伽藍。師堅臥不動。作三偈酬之。有軒蓋林中不得來",
    "X71n1414_009:0395c05": "之句。丞相知其道高。不敢強。師日坐松雲間。如出水",
    "X71n1414_009:0395c06": "蓮華倚風獨笑。而不知老之將至。其參學祖杲請續",
    "X71n1414_009:0395c07": "雪竇拈古之作。師初峻拒。已而曰。道本無言。然非言",
    "X71n1414_009:0395c08": "不足以顯道。為著一百則授之。一旦感微疾。默而不",
    "X71n1414_009:0395c09": "言。方索筆書偈云。七十六年。無後無先。聖凡情盡。明",
    "X71n1414_009:0395c10": "月中天。適通守陳公時來候疾。謂師曰。和尚東南大",
    "X71n1414_009:0395c11": "法幢也。時既至矣。能無一言啟迪我輩乎。師瞪目大",
    "X71n1414_009:0395c12": "笑。聲振百步外。遂泊然而逝。闍維之夕。送者幾萬餘",
    "X71n1414_009:0395c13": "人。無不摧慕。嗚呼。若師者可謂一代之偉人者矣。師",
    "X71n1414_009:0395c14": "慈和粹&#x51B2;。不立城府。接人渾在春風中。遇事有不可",
    "X71n1414_009:0395c15": "為。輒萬夫不能奪。然惓惓於大法。唯恐其失墜。方佛",
    "X71n1414_009:0395c16": "性續修宗門統要之書。師力勸同袍良猷相成之。至",
    "X71n1414_009:0395c17": "今盛行于世。師世壽七十有六。僧臘六十。度弟子若",
    "X71n1414_009:0395c18": "干人。其參學門人。分燈海內者若干人。夫自教外有",
    "X71n1414_009:0395c19": "別傳之旨。竺乾聖人心法。授之東土諸師。歷年既多。",
    "X71n1414_009:0395c20": "不能無弊。至於宋季。纖巧卑陋。厭厭如欲絕之人。生",
    "X71n1414_009:0395c21": "氣殆盡。橫川珙公特起於衰微之際。如大獅王哮吼",
    "X71n1414_009:0395c22": "一聲。百獸為之震掉。君子謂之佛道中興。橫川示寂。",
    "X71n1414_009:0395c23": "佛性以偉特之量。紹而承之。佛性入滅。而師以慧辯",
    "X71n1414_009:0395c24": "之學。演而昌之。三世之間。重徽疊照。揭日月於中天。",
    "X71n1414_009:0396a01": "作舟航於東海。猗歟休哉。向使橫川無賢子孫若師",
    "X71n1414_009:0396a02": "者。出一再傳間。或失其真。未必光明俊偉若斯之盛",
    "X71n1414_009:0396a03": "也。濂雖不敏。竊獲師三會語觀之。益知叢林所評。辯",
    "X71n1414_009:0396a04": "才無礙類妙喜。機鋒峻拔類德山雲門者。當可信不",
    "X71n1414_009:0396a05": "誣也。於是備書師之群行。勒諸堅&#x73C9;。而復述伽陀一",
    "X71n1414_009:0396a06": "章以贊之。其辭曰。",
    "X71n1414_009:0396a07": " 大哉諸佛涅盤心  &#x5FA7;覆三千大千界",
    "X71n1414_009:0396a08": " 迦葉拈華微笑間  三際洞然一時了",
    "X71n1414_009:0396a09": " 菩提達磨流真丹  掃空義學一不立",
    "X71n1414_009:0396a10": " 此如長空孤月朗  萬水千山皆見月",
    "X71n1414_009:0396a11": " 此如空谷傳音聲  欲覓其蹤無處所",
    "X71n1414_009:0396a12": " 此如春行大地中  物物生成匪雕刻",
    "X71n1414_009:0396a13": " 是為如來光明藏  諸相無不具足故",
    "X71n1414_009:0396a14": " 更無一相之可見  大法久傳弊則有",
    "X71n1414_009:0396a15": " 厖&#x894D;叢濊可怖駭  流入末伽外道類",
    "X71n1414_009:0396a16": " 橫川起執摩尼珠  放五色光照群有",
    "X71n1414_009:0396a17": " 銷彼黑暗如紅日  佛性繼之得真印",
    "X71n1414_009:0396a18": " 九逵雖異車轍同  伊誰振錫乘願輪",
    "X71n1414_009:0396a19": " 托胎直至大雄山  中吳一見即相契",
    "X71n1414_009:0396a20": " 水陸二塗俱不涉  及至機鋒相觸時",
    "X71n1414_009:0396a21": " 如逢金剛王寶劍  掩耳急走無留行",
    "X71n1414_009:0396a22": " 自茲出語絕功用  無邊功用總現前",
    "X71n1414_009:0396a23": " 初無一事可指名  三坐道場振法音",
    "X71n1414_009:0396a24": " 海潮東來極澎湃  無敢舉目睨視者",
    "X71n1414_009:0396b01": " 時來欲入般涅槃  示以一默顯法相",
    "X71n1414_009:0396b02": " 默中有聲如怒霆  大笑直振於林木",
    "X71n1414_009:0396b03": " 有因音聲而入者  亦可直到解脫門",
    "X71n1414_009:0396b04": " 矧於聲聲未&#x751E;聲  方信無聞無不聞",
    "X71n1414_009:0396b05": " 圓光浮空共盤旋  設利纍纍向空聚",
    "X71n1414_009:0396b06": " 窣堵波中藏靈異  天龍八部共護持",
    "X71n1414_009:0396b07": " 達磨之道大以彰  豈非法力所攝故",
    "X71n1414_009:0396b08": " 大風則止有縣讖  燈燈續燄願無窮",
    "X71n1414_009:0396b09": " 我今頂禮述贊詞  一切眾生起誠信",
    "X71n1414_009:0396b11": "No. 1414-C",
    "X71n1414_009:0396b13": "[0396b13] 蘇州靈岩了庵清欲禪師。別號南堂遺老。台之臨海",
    "X71n1414_009:0396b14": "大雄山朱氏。母黃。九歲而孤。仲父茂上人引登徑山",
    "X71n1414_009:0396b15": "為童子。依虎岩試經得度。受具。希白明藏主亦師之。",
    "X71n1414_009:0396b16": "叔父自育王橫川會中來。一見以法器期之。提誘辨",
    "X71n1414_009:0396b17": "詰。無所不至。謂曰子氣銳甚。非佛性不足為師。今在",
    "X71n1414_009:0396b18": "蘇之開原。往見不可後。師即謁佛性。性問曰。近離何",
    "X71n1414_009:0396b19": "處。師曰。徑山。性云。船來陸來。師云。二俱不涉。性云。汝",
    "X71n1414_009:0396b20": "安得到此。師便喝。性云。雖是後生。&#x5374;堪雕琢。他日性",
    "X71n1414_009:0396b21": "又問。汝豈不是徑山來。師云。是。性云。山上有鯉魚。井",
    "X71n1414_009:0396b22": "底有蓬塵。作麼生。師云。和尚甚處得這消息來。性云。",
    "X71n1414_009:0396b23": "欽師因甚猶被馬師惑。師云。也少和尚一分不得。性",
    "X71n1414_009:0396b24": "云。參禪須是些子始得。師乃掩耳而出。皇慶初。佛性",
    "X71n1414_009:0396c01": "被旨復住開原。師為入院侍者。繼掌藏教。還徑山&#x8657;",
    "X71n1414_009:0396c02": "谷陵選為後堂首座。佛性遷建業保寧。分第一座。說",
    "X71n1414_009:0396c03": "法。天曆乙巳。出世漂水開福。元統癸酉&#x8FC1;嘉禾本覺。",
    "X71n1414_009:0396c04": "帝師大寶法王有旨賜金襴衣。并慈雲普濟禪師號。",
    "X71n1414_009:0396c05": "居十年退居南堂。至正乙酉應中吳靈岩請。衲子聞",
    "X71n1414_009:0396c06": "風而萃。室中垂語云。文殊普賢起佛見法見。貶向二",
    "X71n1414_009:0396c07": "鐵圍山。則固。是且道釋迦老子還有過也無。良久云",
    "X71n1414_009:0396c08": "休。上堂。一大藏教束之高閣。長期短期。無繩自縛。莫",
    "X71n1414_009:0396c09": "更紛紛紜紜。直須洒洒落落。楊岐一頭驢。只有三隻",
    "X71n1414_009:0396c10": "&#x811A;。潘閬倒騎歸。&#x6527;殺黃幡綽五味拈來饡秤鎚別有",
    "X71n1414_009:0396c11": "香風滿寥廓。喝一喝。上堂。前無釋迦。後無彌勒。中無",
    "X71n1414_009:0396c12": "自己。鐘樓上念讚。床&#x811A;下種菜。甜瓜徹蒂甜。苦瓠連",
    "X71n1414_009:0396c13": "根苦。閱五載復歸南堂。時江浙行省丞相。遣使延請",
    "X71n1414_009:0396c14": "師。堅臥不起。作三偈答之。有綠蘿&#x7A93;下垂垂老。軒蓋",
    "X71n1414_009:0396c15": "林中不得來之句。癸卯秋八月十三日。感微疾默而",
    "X71n1414_009:0396c16": "不言。至廿五日索筆書偈云。七十六年。無後無先。聖",
    "X71n1414_009:0396c17": "凡情盡。明月中天。適通守陳公元禮來候疾。謂師曰。",
    "X71n1414_009:0396c18": "和尚東南大法幢也。時既至矣。可無一言啟迪我輩",
    "X71n1414_009:0396c19": "乎。師瞪目大笑。遂泊然而逝。闍維火未盛。有紅白二",
    "X71n1414_009:0396c20": "圓光。盤旋龕頂。良久浮空而滅。頂骨舌齒俱不壞。舍",
    "X71n1414_009:0396c21": "利無筭。姪僧祖灊等。&#x53CE;而藏之南堂即千佛塔院。",
    "X71n1414_009:0397a01": "No. 1414-D",
    "X71n1414_009:0397a03": "[0397a03] 敬觀",
    "X71n1414_009:0397a04": "了菴禪師禪錄。如獅子王哮吼。獅子兒聞之。悉皆勇",
    "X71n1414_009:0397a05": "&#x5FA4;。三世諸佛窺&#x89B7;無門。六代祖師[谷*斤]額有分。擲大千",
    "X71n1414_009:0397a06": "於方外。納須彌於芥中。不可思議解脫法門。盡在是",
    "X71n1414_009:0397a07": "矣。",
    "X71n1414_009:0397a08": "[0397a08] 至正丙戌莫春前育王老師弟 正印 拜題",
    "X71n1414_009:0397a12": "No. 1414-E",
    "X71n1414_009:0397a13": " 南堂和尚語錄續集序",
    "X71n1414_009:0397a15": "中至仁澹居&#x85C1;",
    "X71n1414_009:0397a16": "[0397a16] 古林禪師出東南。以無礙辯才。開大法施。使臨濟之",
    "X71n1414_009:0397a17": "道。震耀天下。若雷霆。若日月。真所謂命世宗師也。嗣",
    "X71n1414_009:0397a18": "興者南堂禪師。尤能大其聲。以鳴其道。三坐道場。學",
    "X71n1414_009:0397a19": "者雲奔海馳。學士大夫。莫不聞風起敬。雖退。而聞處",
    "X71n1414_009:0397a20": "猶蟻慕而不釋也。師咸酌其機器。飫以禪悅法喜。俾",
    "X71n1414_009:0397a21": "各怡然自得。釋然心悟而去。故禪師  言滿天下。",
    "X71n1414_009:0397a22": "&#x751E;有集而刊之者矣。今日本壽上人。又以其遺餘。續",
    "X71n1414_009:0397a23": "鋟諸梓而傳之。乃徵予言。以弁其首。因得詳而觀焉。",
    "X71n1414_009:0397a24": "其辯悉類妙喜。其峻峭類德山雲門。其雄偉如怒猊",
    "X71n1414_009:0397b01": "擇石。金翅擘海。其神變超忽。如泰山之雲。始於膚寸。",
    "X71n1414_009:0397b02": "不崇朝而雨天下。其浩&#x613D;汪洋。如江如海。茫乎其莫",
    "X71n1414_009:0397b03": "涯涘也。嗚呼盛哉。其源&#x76D6;有自矣。宋季有大禪師。曰",
    "X71n1414_009:0397b04": "橫川珙公。倡松源西丘之道于育王。當是時。天下之",
    "X71n1414_009:0397b05": "言禪者。惟浮靡纖巧是尚。其弊有不可勝言者。禪師",
    "X71n1414_009:0397b06": "奮起。一變時習。俾宗綱復正。卓然&#x8FD8;禪道於高古。至",
    "X71n1414_009:0397b07": "今學者遵之。以為楷模也。一傳而古林。再傳而南堂。",
    "X71n1414_009:0397b08": "信乎世濟其美者矣。嗚呼盛哉。不有岷嶓於其前。孰",
    "X71n1414_009:0397b09": "能江漢於其後歟。茲因上人之請。特著其授受源委。",
    "X71n1414_009:0397b10": "以昭示末葉。使知有所宗仰焉。禪師天台人。名清欲。",
    "X71n1414_009:0397b11": "&#x53F7;了庵。脫築南堂於醉李之本覺。以佚其老。學者不",
    "X71n1414_009:0397b12": "敢名。遂以南堂稱之。壽其猶子也。愿而好道。乃吾友",
    "X71n1414_009:0397b13": "竺仙仙公弟子。仙嗣古林。道化盛行日本云。",
    "X71n1414_009:0397b15": "無言住能仁江南堂疏",
    "X71n1414_009:0397b16": " 皇天曠蕩  麗日月以長明",
    "X71n1414_009:0397b17": " 厚地渾沉  振江河而不泄",
    "X71n1414_009:0397b18": " 故知大法所繫  實有斯人存焉",
    "X71n1414_009:0397b19": "[0397b19] 某 學冠九流。",
    "X71n1414_009:0397b20": "[0397b20] 德尊一代。",
    "X71n1414_009:0397b21": " 肆辯袞袞  若百川之赴滄溟",
    "X71n1414_009:0397b22": " 有陣堂堂  如眾&#x5CEF;之繞天柱",
    "X71n1414_009:0397b23": " 回狂瀾於既倒  栗棘蓬金剛圈",
    "X71n1414_009:0397b24": " 洗佛日以重光  蓬蒿箭鐵絲網",
    "X71n1414_009:0397c01": " 從渠吞透  屬我箕裘",
    "X71n1414_009:0397c02": " 盍登故丘而謁舊廬  四海交明屬望",
    "X71n1414_009:0397c03": " 抑下喬木而入幽谷  一時公論攸歸",
    "X71n1414_009:0397c04": " 龍湫宴坐鴈蕩經行  飛天華之蔌蔌",
    "X71n1414_009:0397c05": " 鴛渚凄&#x51C9;鷗波浩蕩  渺煙水之重重",
    "X71n1414_009:0397c07": "一宗主護國同門",
    "X71n1414_009:0397c08": "[0397c08] 茲審 前席台之天封一宗和尚。高臨西菴。下視",
    "X71n1414_009:0397c09": "塵世。本路諸山。&#x8657;護國名剎用選法共聞。",
    "X71n1414_009:0397c10": "[0397c10] 院堂以起之。檄文既至。而公不少屈。如法道何。吾",
    "X71n1414_009:0397c11": "黨敬用聰公排闥故事。緝詞以激其勇。庶幾幡然",
    "X71n1414_009:0397c12": "而作。幸莫大焉。",
    "X71n1414_009:0397c13": " 天地位焉萬物育焉  三&#x5CEF;巋然上雲雨",
    "X71n1414_009:0397c14": " 梧桐生矣鳳凰鳴矣  百鳥不敢啼春風",
    "X71n1414_009:0397c15": " 此菴聯佛果之燈  握全機而正斯席",
    "X71n1414_009:0397c16": " 堆雲佩虎丘之印  分半座以固宗盟",
    "X71n1414_009:0397c17": " 清振一時  曾謂境因人勝",
    "X71n1414_009:0397c18": " 話行千古  抑知人以道尊",
    "X71n1414_009:0397c19": "[0397c19] 某 眾香薝蔔之英。",
    "X71n1414_009:0397c20": "[0397c20] 列宿景星之瑞。",
    "X71n1414_009:0397c21": " 入甘露室  黑豆法早得其傳",
    "X71n1414_009:0397c22": " 樹金剛幢  破沙盆重增高價",
    "X71n1414_009:0397c23": " 有是父宜有是子  難其弟亦難其兄",
    "X71n1414_009:0397c24": " 何期季世之間  膺公選踞雄剎",
    "X71n1414_009:0398a01": " 見此一門之盛  著錦衣輝故鄉",
    "X71n1414_009:0398a02": " 所至蔚有成功  誰不爭先快&#x89A9;",
    "X71n1414_009:0398a03": " 膏車秣馬  喜動乎中",
    "X71n1414_009:0398a04": " 同氣連枝  言之罔既",
    "X71n1414_009:0398a06": "則方岩住圓覺三宗",
    "X71n1414_009:0398a07": " 教有辨臻禪稱璉嵩  東坡紀&#x7188;豐人物",
    "X71n1414_009:0398a08": " 野入青徐雲連海岱  大元混南北堤封",
    "X71n1414_009:0398a09": " 空五天竺缺而取耆英  善彈冠相慶",
    "X71n1414_009:0398a10": " 與無上法王而同教授  喜解絃更張",
    "X71n1414_009:0398a11": "[0398a11] 某 真碧落&#x7891;。",
    "X71n1414_009:0398a12": "[0398a12] 是古罍洗。",
    "X71n1414_009:0398a13": " 十萬胸中燈火讀  陶冶一乘",
    "X71n1414_009:0398a14": " 五千卷內名句身  筌蹄諸部",
    "X71n1414_009:0398a15": " 優&#x9262;示明時之瑞  不離教乘而超越教乘",
    "X71n1414_009:0398a16": " 白蓮敷浩劫之春  具足圓覺而住持圓覺",
    "X71n1414_009:0398a17": " 故復進出一頭地  在我輩流",
    "X71n1414_009:0398a18": " 寧較等差於名位  只堪捧腹",
    "X71n1414_009:0398a19": " 四眾觀典刑出處  攬轡慨垂",
    "X71n1414_009:0398a20": " 一身佩佛法安危  矢詞羅扒",
    "X71n1414_009:0398a22": "石室住育王",
    "X71n1414_009:0398a23": " 大覺一疏而來  高風未泯",
    "X71n1414_009:0398a24": " 妙喜兩居此地  芳躅愈光",
    "X71n1414_009:0398b01": " 是為栴檀叢林  固合龍象圍繞",
    "X71n1414_009:0398b02": "[0398b02] 某 具透關眼。",
    "X71n1414_009:0398b03": "[0398b03] 用劈箭機。",
    "X71n1414_009:0398b04": " 驅萬象於筆端  文章有印",
    "X71n1414_009:0398b05": " 驗來機於喝下  縱奪臨時",
    "X71n1414_009:0398b06": " 出海門國觀浙江潮  閱卷狂瀾之既倒",
    "X71n1414_009:0398b07": " 踞飛雪岩指烏石嶺  抹過疊障之崚嶒",
    "X71n1414_009:0398b08": " 是五世三大老故家",
    "X71n1414_009:0398b09": " 乃四明八吉祥勝地",
    "X71n1414_009:0398b10": " 振頹綱爭須敏手  物論攸歸",
    "X71n1414_009:0398b11": " 揚大教欲赴昌時  且評有在",
    "X71n1414_009:0398b12": " 上延睿筭  下副輿情",
    "X71n1414_009:0398b14": "南堂住靈岩嘉興諸楚石疏",
    "X71n1414_009:0398b15": " 車之用在輪  輪不滯則周行天下",
    "X71n1414_009:0398b16": " 鑑之功照物  物無遺而炳現目前",
    "X71n1414_009:0398b17": " 兩忌取捨之心  天人列請",
    "X71n1414_009:0398b18": " 一泯異同之論  泉石增光",
    "X71n1414_009:0398b19": "[0398b19] 某 衣得其傳。",
    "X71n1414_009:0398b20": "[0398b20] 辯如所證。",
    "X71n1414_009:0398b21": " 碌碌盆盎古罍洗  偈千言不少衰",
    "X71n1414_009:0398b22": " 啾啾烏群孤鳳皇  金百煉無重&#x945B;",
    "X71n1414_009:0398b23": " 住山久矣  傳舍&#x770E;之",
    "X71n1414_009:0398b24": " 靈岳降靈  宜踞靈岩之頂",
    "X71n1414_009:0398c01": " 法身說法  普聞法界之中",
    "X71n1414_009:0398c02": " 仰瞻南斗愈明  旁挹太湖非小",
    "X71n1414_009:0398c03": " 青山步障  贈君二百里之白雲",
    "X71n1414_009:0398c04": " 紫玉茶鍋  分我三萬頃之明月",
    "X71n1414_009:0398c05": "開南堂和尚語錄板",
    "X71n1414_009:0398c06": " 天目再傳而得休居翁  如師子踞地百獸震駭",
    "X71n1414_009:0398c07": " 開福一出而&#x8FC1;靈岩主  若洞庭粘天萬派混流",
    "X71n1414_009:0398c08": " 故駕馭昂&#x67BF;之人必慕了菴  殺活擒縱",
    "X71n1414_009:0398c09": " 凡鑽仰堅高之士願&#x681E;語錄  代別拈提",
    "X71n1414_009:0398c10": " 明明照古照今  此日不&#x7D89;諸梓",
    "X71n1414_009:0398c11": " 的的契佛契祖  他時慮失其真",
    "X71n1414_009:0398c12": " 昔汾陽現入傳燈  勸動西河道俗",
    "X71n1414_009:0398c13": " 況海內移多君子  樂轉南堂法輪",
    "X71n1414_009:0398c14": " 會齧鏃機",
    "X71n1414_009:0398c15": " 展揮金手"
}