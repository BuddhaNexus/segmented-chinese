{
    "T10n0293_003:0670c02": "大方廣佛華嚴經卷第三",
    "T10n0293_003:0670c04": "罽賓國三藏般若奉　詔譯",
    "T10n0293_003:0670c05": "入不思議解脫境界普賢行願品",
    "T10n0293_003:0670c06": "爾時，普賢菩薩摩訶薩普觀一切菩薩眾會，",
    "T10n0293_003:0670c07": "欲為開發如來最上師子頻申大三昧故，以",
    "T10n0293_003:0670c08": "等虛空界方便、等三世方便、等法界方便、等",
    "T10n0293_003:0670c09": "一切世界、等一切業、等一切眾生心、等一切",
    "T10n0293_003:0670c10": "眾生欲、等一切眾生根、等一切眾生成熟時、",
    "T10n0293_003:0670c11": "等一切法光影方便，告諸菩薩言：「佛子！我今",
    "T10n0293_003:0670c12": "為汝以十種法門清淨名句，開示演說師子",
    "T10n0293_003:0670c13": "頻申廣大三昧神通境界。何等為十？所謂：等",
    "T10n0293_003:0670c14": "虛空界如來所現，遍法界一切佛剎極微塵",
    "T10n0293_003:0670c15": "中一切諸佛出興次第，及一切剎成壞次第",
    "T10n0293_003:0670c16": "法門名句；等虛空界一切佛剎，盡未來際一",
    "T10n0293_003:0670c17": "切劫中讚歎如來殊勝功德法門名句；等",
    "T10n0293_003:0670c18": "虛空界一切佛剎如來出世，顯現無量菩提",
    "T10n0293_003:0670c19": "門海法門名句；等虛空界一切佛剎，如來",
    "T10n0293_003:0670c20": "所坐最勝道場，菩薩眾會圓滿境界法門名",
    "T10n0293_003:0670c21": "句；一切毛孔於念念中出等三世一切諸佛",
    "T10n0293_003:0670c22": "變化身雲，充滿法界法門名句；以威神力",
    "T10n0293_003:0670c23": "能令一身普現十方一切剎海，光明遍照諸",
    "T10n0293_003:0670c24": "佛世界法門名句；以威神力能於一切諸境",
    "T10n0293_003:0670c25": "界中普現三世一切諸佛種種神變，如觀",
    "T10n0293_003:0670c26": "掌中明了顯現法門名句；能令三世一切佛",
    "T10n0293_003:0670c27": "剎極微塵中普現三世一切佛剎極微塵數",
    "T10n0293_003:0670c28": "佛，顯現種種神通境界，經於劫海相續不",
    "T10n0293_003:0670c29": "斷法門名句；能令一切毛孔出聲演說三",
    "T10n0293_003:0671a01": "世一切諸佛大願海音，盡未來際加持出生",
    "T10n0293_003:0671a02": "一切菩薩法門名句；能令所處師子之座，量",
    "T10n0293_003:0671a03": "同法界，最勝覺解大菩薩眾莊嚴道場，遍一",
    "T10n0293_003:0671a04": "切處，盡未來際，轉於法輪，無間成熟，相續不",
    "T10n0293_003:0671a05": "絕法門名句。佛子！此十法句以為其首，有不",
    "T10n0293_003:0671a06": "可說佛剎極微塵數清淨名句微妙法門，皆",
    "T10n0293_003:0671a07": "是如來智慧境界，非我及汝所能證知。」爾時，",
    "T10n0293_003:0671a08": "普賢菩薩欲重宣此如來所入師子頻申廣",
    "T10n0293_003:0671a09": "大三昧少分境界，承佛神力，一心瞻仰，觀察",
    "T10n0293_003:0671a10": "如來不可思議菩薩眾海；觀察如來不可思",
    "T10n0293_003:0671a11": "議三昧神通，種種變現；觀察如來不可思議",
    "T10n0293_003:0671a12": "入出一切諸世界海；觀察如來不可思議入",
    "T10n0293_003:0671a13": "一切法幻智境界；觀察如來不可思議普現",
    "T10n0293_003:0671a14": "三世一切諸佛悉皆平等；觀察如來不可思",
    "T10n0293_003:0671a15": "議無量無邊諸語言道，開悟一切諸法門海，",
    "T10n0293_003:0671a16": "而說偈言：",
    "T10n0293_003:0671a17": "「一一毛孔中剎海，　　等一切剎極微數，",
    "T10n0293_003:0671a18": "　佛悉於中坐道場，　　菩薩眾會共圍遶。",
    "T10n0293_003:0671a19": "　一一毛孔所有剎，　　佛悉於中坐道場，",
    "T10n0293_003:0671a20": "　安處最勝蓮華座，　　普現神通周法界。",
    "T10n0293_003:0671a21": "　一毛端處所有佛，　　一切剎土極微數，",
    "T10n0293_003:0671a22": "　悉於菩薩眾會中，　　皆為宣揚普賢行。",
    "T10n0293_003:0671a23": "　如來安坐於一剎，　　一切剎中無不現，",
    "T10n0293_003:0671a24": "　十方無盡菩薩雲，　　普共同來集其所。",
    "T10n0293_003:0671a25": "　功德光明菩薩海，　　百千億剎極微數，",
    "T10n0293_003:0671a26": "　俱從會起讚如來，　　遍往十方充法界。",
    "T10n0293_003:0671a27": "　自在遊於深法界，　　悉住普賢無等行，",
    "T10n0293_003:0671a28": "　現一切剎放光明，　　普入無邊諸佛會。",
    "T10n0293_003:0671a29": "　普於十方一切剎，　　安住最勝諸佛所，",
    "T10n0293_003:0671b01": "　聽聞正法具修行，　　一一土經無量劫。",
    "T10n0293_003:0671b02": "　菩薩常修種種行，　　皆入普賢願海中，",
    "T10n0293_003:0671b03": "　住佛境界德無邊，　　法海光明無不遍。",
    "T10n0293_003:0671b04": "　通達普賢廣大行，　　出生諸佛無盡法，",
    "T10n0293_003:0671b05": "　讚佛功德海無涯，　　現眾神通充法界。",
    "T10n0293_003:0671b06": "　身雲普現如塵數，　　念念恒周一切剎，",
    "T10n0293_003:0671b07": "　甘露法雨潤群生，　　普遍法界令開悟。」",
    "T10n0293_003:0671b08": "爾時，世尊以最勝甚深廣大意樂，正念思惟，",
    "T10n0293_003:0671b09": "欲令眾會諸菩薩等安住如來師子頻申大",
    "T10n0293_003:0671b10": "三昧故，從眉間白毫相中放大光明，名普",
    "T10n0293_003:0671b11": "照現三世法界門，以不可說佛剎極微塵數",
    "T10n0293_003:0671b12": "光明而為眷屬，普照十方一切剎海。時，逝",
    "T10n0293_003:0671b13": "多林菩薩眾會悉見十方盡法界、虛空界一",
    "T10n0293_003:0671b14": "切世界所有極微；一一極微各有一切佛剎",
    "T10n0293_003:0671b15": "極微塵數諸佛國土種種名字、種種色相、",
    "T10n0293_003:0671b16": "種種莊嚴、種種清淨、種種依住、種種形狀，",
    "T10n0293_003:0671b17": "如是一切諸國土中皆有最勝菩提道場；一",
    "T10n0293_003:0671b18": "一道場皆有莊嚴寶師子座；一一座上皆",
    "T10n0293_003:0671b19": "有菩薩成等正覺，一切菩薩所共圍遶，一",
    "T10n0293_003:0671b20": "切世主恭敬供養。或見處在不可說佛剎大",
    "T10n0293_003:0671b21": "眾會中轉正法輪，其聲無礙，遍周法界；",
    "T10n0293_003:0671b22": "或見處在天王宮中、龍王宮中、夜叉王宮、",
    "T10n0293_003:0671b23": "乾闥婆、阿修羅、迦樓羅、緊那羅、摩睺羅伽、人、非",
    "T10n0293_003:0671b24": "人等諸王宮中，及餘人間村營、城邑、王都、",
    "T10n0293_003:0671b25": "聚落、乃至種種眾生住處，現種種神力，說",
    "T10n0293_003:0671b26": "種種法門；所謂：生種種族姓、受種種色身、住",
    "T10n0293_003:0671b27": "種種威儀、示種種相好、佩種種圓光、放種種",
    "T10n0293_003:0671b28": "光網、處種種眾會、入種種三昧、起種種神變、",
    "T10n0293_003:0671b29": "現種種威力、發種種音聲、出種種言辭、以",
    "T10n0293_003:0671c01": "種種名句演種種教法，如此會中菩薩大眾",
    "T10n0293_003:0671c02": "見於如來甚深三昧廣大神變，如是盡法界、",
    "T10n0293_003:0671c03": "虛空界，東、西、南、北，四維，上、下，遍一切處，種種",
    "T10n0293_003:0671c04": "方轉變中、種種方法門中、種種方想住中、",
    "T10n0293_003:0671c05": "種種方出生中、種種方分齊中、種種方解起",
    "T10n0293_003:0671c06": "中、種種方海中，皆依於眾生心想而住，",
    "T10n0293_003:0671c07": "始從前際至今現在所有一切國土身、一切",
    "T10n0293_003:0671c08": "眾生身、一切毛孔中、一切極微中、及彼一",
    "T10n0293_003:0671c09": "切虛空界中、一一毛端量處皆有一切剎土",
    "T10n0293_003:0671c10": "極微塵數種種剎海、種種業起相續不斷，次",
    "T10n0293_003:0671c11": "第而住，其中所有道場眾會見佛神力悉亦",
    "T10n0293_003:0671c12": "如是，以得見佛神通力故，悉能遍入十方三",
    "T10n0293_003:0671c13": "世一切世界眾生心中，現其影像，隨諸眾",
    "T10n0293_003:0671c14": "生種種樂欲出妙言音，隨其所應演說諸",
    "T10n0293_003:0671c15": "法，普入眾會中，普現眾生前，色相有別，智慧",
    "T10n0293_003:0671c16": "無異，遍一切剎，盡未來際，自在示現，常無休",
    "T10n0293_003:0671c17": "息，教化調伏一切眾生，其有見此神通力者，",
    "T10n0293_003:0671c18": "皆是毘盧遮那如來過去修集願力善根",
    "T10n0293_003:0671c19": "之所攝受：或昔曾以四攝善根之所攝受；或",
    "T10n0293_003:0671c20": "是往昔見、聞、憶念、親近、供養之所成熟；或是",
    "T10n0293_003:0671c21": "往昔令其發起阿耨多羅三藐三菩提心；或",
    "T10n0293_003:0671c22": "昔曾於如來所修菩薩行時經遊之處，勇",
    "T10n0293_003:0671c23": "猛精勤善根所攝；或昔曾於一切佛所，與",
    "T10n0293_003:0671c24": "佛同種相似善根；或是如來於過去時為求",
    "T10n0293_003:0671c25": "無上一切智故，種種方便教化成熟。是故，皆",
    "T10n0293_003:0671c26": "得入於如來不可思議甚深三昧，盡法界、虛空",
    "T10n0293_003:0671c27": "界廣大神變：或有得見入佛法身；或有得",
    "T10n0293_003:0671c28": "見入佛色身；或有得見入佛智身；或有得見",
    "T10n0293_003:0671c29": "入於如來過去所行清淨行海；或有得見入",
    "T10n0293_003:0672a01": "於如來究竟圓滿功德彼岸；或有得見入於",
    "T10n0293_003:0672a02": "菩薩莊嚴行輪；或有得見入於菩薩所證諸",
    "T10n0293_003:0672a03": "地；或有得見入於如來成正覺智；或有得見",
    "T10n0293_003:0672a04": "入佛所住諸三昧門、平等神變；或有得見入",
    "T10n0293_003:0672a05": "於如來十種智力、四無所畏；或有得見入於",
    "T10n0293_003:0672a06": "如來四無礙解辯才大海；入如是等十不可",
    "T10n0293_003:0672a07": "說佛剎極微塵數如來種種大神變海，彼諸",
    "T10n0293_003:0672a08": "菩薩以種種信、種種解、種種道、種種門、種",
    "T10n0293_003:0672a09": "種入、種種教、種種隨順、種種方所、種種根",
    "T10n0293_003:0672a10": "器、種種國土、種種世界、種種智慧、種種法",
    "T10n0293_003:0672a11": "聚、種種神變、種種方便、種種三昧，以如是",
    "T10n0293_003:0672a12": "等入於如來神變大海。云何菩薩種種三昧？",
    "T10n0293_003:0672a13": "所謂：入一切菩薩普遍莊嚴法界三昧、菩薩",
    "T10n0293_003:0672a14": "光照三世無礙境三昧、菩薩法界無斷智光",
    "T10n0293_003:0672a15": "明三昧、菩薩住一切佛境界三昧、菩薩光照",
    "T10n0293_003:0672a16": "無邊虛空際三昧、菩薩入出遊戲如來自在",
    "T10n0293_003:0672a17": "力三昧、菩薩勇猛無畏奮迅莊嚴三昧、菩薩",
    "T10n0293_003:0672a18": "入一切法界方便漩澓藏三昧、菩薩遍法界",
    "T10n0293_003:0672a19": "如月普現以無礙音演一切法三昧、菩薩種",
    "T10n0293_003:0672a20": "種法雲平等莊嚴三昧、菩薩離垢繒繫頂法",
    "T10n0293_003:0672a21": "王幢三昧、菩薩觀一切佛智慧海三昧、菩薩",
    "T10n0293_003:0672a22": "無分別光幢照一切世間差別身三昧、菩薩",
    "T10n0293_003:0672a23": "入如來無分別境界身三昧、菩薩大悲藏",
    "T10n0293_003:0672a24": "隨一切世間轉三昧、菩薩安住一切法無依",
    "T10n0293_003:0672a25": "跡威力三昧、菩薩照一切法最極寂靜圓滿",
    "T10n0293_003:0672a26": "智三昧、菩薩知諸法空巧能化現遍一切世",
    "T10n0293_003:0672a27": "間三昧、菩薩威力平等普出生一切佛剎三",
    "T10n0293_003:0672a28": "昧、菩薩於一切佛剎現成正覺莊嚴相三昧、",
    "T10n0293_003:0672a29": "菩薩觀一切世間色空三昧、菩薩不著一切",
    "T10n0293_003:0672b01": "世間最勝圓滿空三昧、菩薩出生一切如來",
    "T10n0293_003:0672b02": "威力母三昧、菩薩修行入一切佛究竟功德",
    "T10n0293_003:0672b03": "海三昧、菩薩觀察一切境界出生神變盡未",
    "T10n0293_003:0672b04": "來際威力三昧、菩薩入一切如來次第本事",
    "T10n0293_003:0672b05": "海三昧、菩薩能以威力盡未來際護持一切",
    "T10n0293_003:0672b06": "如來種性三昧、菩薩以決定解力令現在十",
    "T10n0293_003:0672b07": "方一切佛剎皆清淨三昧、菩薩一剎那中普",
    "T10n0293_003:0672b08": "照一切佛差別住處三昧、菩薩深入觀察無",
    "T10n0293_003:0672b09": "礙際三昧、菩薩能以威力令一切世界為一",
    "T10n0293_003:0672b10": "佛剎三昧、菩薩出生一切佛變化身三昧、菩",
    "T10n0293_003:0672b11": "薩以金剛智知一切諸根海三昧、菩薩知一",
    "T10n0293_003:0672b12": "切如來同一胎藏身三昧、菩薩知一切法界",
    "T10n0293_003:0672b13": "隨所安立悉住心念際三昧、菩薩於一切法",
    "T10n0293_003:0672b14": "界廣大剎中現成正覺及般涅槃大威力三",
    "T10n0293_003:0672b15": "昧、菩薩令住最上威力處三昧、菩薩照一",
    "T10n0293_003:0672b16": "切佛剎眾生身無分別威力三昧、菩薩入一",
    "T10n0293_003:0672b17": "切佛智慧旋轉藏三昧、菩薩知一切法性相",
    "T10n0293_003:0672b18": "差別三昧、菩薩一剎那中以無分別智普見",
    "T10n0293_003:0672b19": "三世法三昧、菩薩念念中普現法界藏身三",
    "T10n0293_003:0672b20": "昧、菩薩以勇猛智如師子王隨順悟解一切",
    "T10n0293_003:0672b21": "如來種姓三昧、菩薩觀一切法界圓滿智慧",
    "T10n0293_003:0672b22": "眼三昧、菩薩正勇猛趣向十力三昧、菩薩",
    "T10n0293_003:0672b23": "以普遍眼觀察一切圓滿功德三昧、菩薩遍",
    "T10n0293_003:0672b24": "照出生一切眾生色相圓滿三昧、菩薩旋轉",
    "T10n0293_003:0672b25": "不動藏三昧、菩薩演說一法普入一切法三",
    "T10n0293_003:0672b26": "昧、菩薩於一法以一切言辭差別訓釋辯才",
    "T10n0293_003:0672b27": "三昧、菩薩演說一切佛無二法句威力幢三",
    "T10n0293_003:0672b28": "昧、菩薩知三世無礙際三昧、菩薩隨順悟",
    "T10n0293_003:0672b29": "解一切劫無差別三昧、菩薩入微細十力方",
    "T10n0293_003:0672c01": "便三昧、菩薩以金剛智起一切菩薩行三昧、",
    "T10n0293_003:0672c02": "菩薩能於十方隨心速疾普現身雲三昧、菩",
    "T10n0293_003:0672c03": "薩現遍法界成正覺身種種神變三昧、菩薩",
    "T10n0293_003:0672c04": "受一切觸安樂幢三昧、菩薩出一切莊嚴具",
    "T10n0293_003:0672c05": "莊嚴虛空界三昧、菩薩念念中出等一切世",
    "T10n0293_003:0672c06": "間數變化形像雲三昧、菩薩如來無垢月光",
    "T10n0293_003:0672c07": "照虛空三昧、菩薩一切如來加持三昧、菩",
    "T10n0293_003:0672c08": "薩一光照一切法根本差別莊嚴三昧、菩薩",
    "T10n0293_003:0672c09": "廣演一切法義燈三昧、菩薩照十力境圓滿",
    "T10n0293_003:0672c10": "三昧、菩薩三世諸佛星宿幢三昧、菩薩一切",
    "T10n0293_003:0672c11": "佛一密藏三昧、菩薩觀一切相皆究竟三昧、",
    "T10n0293_003:0672c12": "菩薩無盡福德藏三昧、菩薩見盡無邊佛境",
    "T10n0293_003:0672c13": "界三昧、菩薩見一切法如金剛師子吼威力",
    "T10n0293_003:0672c14": "三昧、菩薩現一切如來變化正見平等三昧、",
    "T10n0293_003:0672c15": "菩薩一切佛日念念周行三昧、菩薩一念普",
    "T10n0293_003:0672c16": "照三世法三昧、菩薩普音演說淨光等照一",
    "T10n0293_003:0672c17": "切法自性清淨三昧、菩薩見一切佛差別力",
    "T10n0293_003:0672c18": "三昧、菩薩見一切佛覺一切差別法界如蓮",
    "T10n0293_003:0672c19": "華開敷三昧、菩薩觀察諸法如虛空無住處",
    "T10n0293_003:0672c20": "三昧、菩薩一方普出十方海旋轉藏三昧、",
    "T10n0293_003:0672c21": "菩薩入一切法界門三昧、菩薩一切法海差",
    "T10n0293_003:0672c22": "別藏身三昧、菩薩以寂靜身放差別光照一",
    "T10n0293_003:0672c23": "切眾生身三昧、菩薩一剎那心以大願力出",
    "T10n0293_003:0672c24": "生一切神通三昧、菩薩常於一切處正覺威",
    "T10n0293_003:0672c25": "力普遍三昧、菩薩隨順悟解以一莊嚴入一",
    "T10n0293_003:0672c26": "切法界三昧、菩薩正念一切佛身普照三昧、",
    "T10n0293_003:0672c27": "菩薩悟解最勝神通智遍一切世界三昧、菩",
    "T10n0293_003:0672c28": "薩一念令無量教字本母普遍法界三昧、菩",
    "T10n0293_003:0672c29": "薩以一教法莊嚴一切法界法光明三昧、菩",
    "T10n0293_003:0673a01": "薩一切佛威力光明圓滿輪三昧、菩薩以行",
    "T10n0293_003:0673a02": "願網攝一切眾生界三昧、菩薩見一切世界",
    "T10n0293_003:0673a03": "不斷絕三昧、菩薩蓮華吉祥種種神變普遊",
    "T10n0293_003:0673a04": "步三昧、菩薩知一切眾生身旋轉智三昧、",
    "T10n0293_003:0673a05": "菩薩威力普現一切眾生前三昧、菩薩悟解",
    "T10n0293_003:0673a06": "一切眾生音聲言辭祕密海三昧、菩薩觀一",
    "T10n0293_003:0673a07": "切眾生差別智三昧、菩薩無分別大悲藏三",
    "T10n0293_003:0673a08": "昧、菩薩入一切如來際三昧、菩薩觀察一切",
    "T10n0293_003:0673a09": "如來解脫處師子頻申三昧。彼諸菩薩以",
    "T10n0293_003:0673a10": "如是等不可說佛剎極微塵數菩薩三昧而",
    "T10n0293_003:0673a11": "為方便，入毘盧遮那如來過去所修廣大功",
    "T10n0293_003:0673a12": "德，念念充滿一切法界諸佛三昧大神變海，",
    "T10n0293_003:0673a13": "其諸菩薩住逝多林不離如來道場眾會，",
    "T10n0293_003:0673a14": "各各自見普於十方一切佛剎極微塵數廣",
    "T10n0293_003:0673a15": "大世界，坐於種種寶蓮華藏師子之座，皆",
    "T10n0293_003:0673a16": "已具足廣大智慧，普現種種神通境界，已",
    "T10n0293_003:0673a17": "住寂靜諸菩薩地，自在出生明利智慧，已得",
    "T10n0293_003:0673a18": "隨順普遍智行從佛智慧種性而生，已證現",
    "T10n0293_003:0673a19": "前一切智智得無癡翳清淨智眼，善巧調御",
    "T10n0293_003:0673a20": "一切眾生，住一切佛平等法性，於一切法",
    "T10n0293_003:0673a21": "隨順悟解，已能觀察一切諸法自性清淨，知",
    "T10n0293_003:0673a22": "諸世間究竟寂滅無有所依，普詣十方一切",
    "T10n0293_003:0673a23": "國土而無所著，常勤觀察一切世間而無所",
    "T10n0293_003:0673a24": "住，普往十方一切剎土而無所去，已入一切",
    "T10n0293_003:0673a25": "妙法宮殿而無所來，遍於諸法了達性空",
    "T10n0293_003:0673a26": "知無積聚而恒教化成熟眾生，示諸眾生安",
    "T10n0293_003:0673a27": "樂行處，開示智慧解脫境界，恒以智身住",
    "T10n0293_003:0673a28": "離貪際超越一切生死苦海，普示眾生諸蘊",
    "T10n0293_003:0673a29": "實際，智光圓滿照徹一切定力堅固無能傾",
    "T10n0293_003:0673b01": "動，於諸眾生常起大悲了一切法悉皆如幻，",
    "T10n0293_003:0673b02": "知諸世間悉皆如夢，觀一切佛現差別身悉",
    "T10n0293_003:0673b03": "皆如影，知所說法音聲語言悉皆如響，現見",
    "T10n0293_003:0673b04": "諸法生成住持悉皆如化，善能積集最勝行",
    "T10n0293_003:0673b05": "願，普遍智慧，圓滿清淨，善巧隨順，究竟寂",
    "T10n0293_003:0673b06": "靜，善入總持種智境界，具足無畏諸三昧力，",
    "T10n0293_003:0673b07": "勇猛精進遍修諸行，住法界際，獲明智眼，到",
    "T10n0293_003:0673b08": "一切法無所住處，修習無邊智慧行海，到智",
    "T10n0293_003:0673b09": "波羅蜜究竟彼岸，得般若波羅蜜之所攝持，",
    "T10n0293_003:0673b10": "以神通波羅蜜度諸眾生，依禪波羅蜜得心",
    "T10n0293_003:0673b11": "自在，證一切佛真實境界，以善巧智開示法",
    "T10n0293_003:0673b12": "藏，以明了智訓釋文詞，以辯才力說無盡法，",
    "T10n0293_003:0673b13": "雄猛無畏能師子吼，常樂觀察無差別法，以",
    "T10n0293_003:0673b14": "淨慧眼普觀一切，無生智月等照世間，觀諸",
    "T10n0293_003:0673b15": "眾生，見真實諦，福智堅固如金剛山，一切",
    "T10n0293_003:0673b16": "譬諭說不能及，增長一切智慧根芽，勇猛",
    "T10n0293_003:0673b17": "精進，摧諸魔眾，無量智慧，威光圓滿，身相",
    "T10n0293_003:0673b18": "殊特超諸世間，得一切法無礙智慧，解了",
    "T10n0293_003:0673b19": "諸法，盡無盡際，智慧清淨住普遍際，能遍隨",
    "T10n0293_003:0673b20": "順入真實際，無相觀智常現在前，善巧圓滿",
    "T10n0293_003:0673b21": "諸菩薩行，以無二智觀諸世間，知諸眾生往",
    "T10n0293_003:0673b22": "來所趣，遍諸佛剎得圓滿智，於一切法離諸",
    "T10n0293_003:0673b23": "暗障，普放法光照十方界，為諸世間最勝福",
    "T10n0293_003:0673b24": "田，廣大願輪如月普現，福德超勝如須彌山",
    "T10n0293_003:0673b25": "一切世間無能過者，摧伏一切外道、邪論，於",
    "T10n0293_003:0673b26": "一切剎普現其身，以微妙音演說諸法，普見",
    "T10n0293_003:0673b27": "諸佛心無厭足，已得諸佛自在威力，隨所應",
    "T10n0293_003:0673b28": "化現種種身，乘大智舟汎生死海，周旋普",
    "T10n0293_003:0673b29": "濟所往無礙，智慧圓滿身光映徹，如日輪出",
    "T10n0293_003:0673c01": "普照世間，隨眾生心現眾色像，知諸眾生",
    "T10n0293_003:0673c02": "根性欲樂，入於無諍清淨境界，知一切法自",
    "T10n0293_003:0673c03": "性無生，以自在智能令一切小大境界互相",
    "T10n0293_003:0673c04": "涉入，決了佛地甚深理趣，知諸世間文字、句",
    "T10n0293_003:0673c05": "義，以無盡句說無盡法，於一句中演出一",
    "T10n0293_003:0673c06": "切修多羅海，具足獲得廣大智慧陀羅尼身，",
    "T10n0293_003:0673c07": "隨所受持盡未來劫，初無忘失，一念能憶",
    "T10n0293_003:0673c08": "不可說劫宿住之事，一念能了三世一切諸",
    "T10n0293_003:0673c09": "眾生心，與諸眾生一切諸佛總持法藏，常轉",
    "T10n0293_003:0673c10": "清淨不退法輪，令諸眾生生大智慧，入佛境",
    "T10n0293_003:0673c11": "界，具一切智，常善安住甚深三昧，巧能分",
    "T10n0293_003:0673c12": "別一切法句，而於諸法悉無所著。最勝智慧",
    "T10n0293_003:0673c13": "自在遊戲，於諸境界皆得解脫，觀察一切",
    "T10n0293_003:0673c14": "淨莊嚴身，其身普入十方法界，隨所應化，悉",
    "T10n0293_003:0673c15": "能遍往，知諸剎海所有極微，悉於其中現成",
    "T10n0293_003:0673c16": "正覺，於無色性現一切色，能以一方入一切",
    "T10n0293_003:0673c17": "方，其諸菩薩具足如是無量智慧功德之",
    "T10n0293_003:0673c18": "藏，十方所有一切諸佛悉共稱揚，說其功",
    "T10n0293_003:0673c19": "德不能令盡，靡不咸在逝多林中，悉見於佛",
    "T10n0293_003:0673c20": "光明所照，深入如來功德大海。",
    "T10n0293_003:0673c21": "爾時，彼諸菩薩得不思議正法光明照故，其",
    "T10n0293_003:0673c22": "心歡喜安隱快樂，各於其身及師子座，眾寶",
    "T10n0293_003:0673c23": "樓閣諸莊嚴具遍逝多林，凡所受用一切物",
    "T10n0293_003:0673c24": "中，化出種種大莊嚴雲，充滿十方一切法界。",
    "T10n0293_003:0673c25": "所謂：於念念中普放一切微妙廣大光明網",
    "T10n0293_003:0673c26": "雲，充滿法界，遍能開覺一切眾生，咸令歡",
    "T10n0293_003:0673c27": "喜；於念念中出現一切摩尼鈴雲，充滿法",
    "T10n0293_003:0673c28": "界，出微妙音稱揚讚歎三世諸佛一切功德；",
    "T10n0293_003:0673c29": "於念念中出現一切天音樂雲，充滿法界，",
    "T10n0293_003:0674a01": "出微妙音演說眾生諸業果報；於念念中出",
    "T10n0293_003:0674a02": "現一切諸大菩薩種種行願身色相雲，充滿",
    "T10n0293_003:0674a03": "法界，悉以妙音說諸菩薩所有一切廣大行",
    "T10n0293_003:0674a04": "願；於念念中出現一切如來自在種種神通",
    "T10n0293_003:0674a05": "妙變化雲充滿法界，以隨類音遍眾生界",
    "T10n0293_003:0674a06": "演說諸佛廣大言音；於念念中出現一切種",
    "T10n0293_003:0674a07": "種莊嚴諸相隨好菩薩身雲，充滿法界遍一",
    "T10n0293_003:0674a08": "切剎，說諸如來普於十方一切國土出興次",
    "T10n0293_003:0674a09": "第，相續不斷；於念念中出現一切三世如來",
    "T10n0293_003:0674a10": "菩提場雲，充滿法界，顯現諸佛成等正覺，普",
    "T10n0293_003:0674a11": "遍觀察顯示成佛莊嚴功德；於念念中出現",
    "T10n0293_003:0674a12": "一切諸大龍王相似身雲，充滿法界，一一身",
    "T10n0293_003:0674a13": "雲，遍諸佛剎普雨一切諸上妙香；於念念中",
    "T10n0293_003:0674a14": "出現一切諸世間主相似身雲，充滿法界，一",
    "T10n0293_003:0674a15": "一世主普遍觀察演說普賢菩薩之行；於念",
    "T10n0293_003:0674a16": "念中出現一切妙寶光明淨佛剎雲，充滿法",
    "T10n0293_003:0674a17": "界，顯示十方一切諸佛所轉法輪，是諸菩薩",
    "T10n0293_003:0674a18": "以得如是不可思議光明所照，入於廣大不",
    "T10n0293_003:0674a19": "可思議神通境界，法應如是，出興此等不可",
    "T10n0293_003:0674a20": "說佛剎極微塵數種種神變大莊嚴雲。爾時，",
    "T10n0293_003:0674a21": "文殊師利菩薩摩訶薩承佛威力，欲重開示",
    "T10n0293_003:0674a22": "逝多林中諸神變事，觀察十方，而說偈言：",
    "T10n0293_003:0674a23": "「汝應觀此逝多林，　　廣博莊嚴量無際，",
    "T10n0293_003:0674a24": "　一切身雲皆示現，　　以佛威神充法界。",
    "T10n0293_003:0674a25": "　清淨色相莊嚴身，　　十方無量諸佛子，",
    "T10n0293_003:0674a26": "　咸來影現道場中，　　眾會普觀無不見。",
    "T10n0293_003:0674a27": "　從諸佛子毛孔中，　　演佛法音若雷震，",
    "T10n0293_003:0674a28": "　焰雲種種莊嚴相，　　普遍十方一切剎。",
    "T10n0293_003:0674a29": "　又於寶樹華葉中，　　出現梵釋莊嚴相，",
    "T10n0293_003:0674b01": "　動止威儀恒寂靜，　　從禪定起而遊步。",
    "T10n0293_003:0674b02": "　佛身一一毛孔中，　　常現難思眾菩薩，",
    "T10n0293_003:0674b03": "　相好端嚴甚微妙，　　悉與普賢菩薩等。",
    "T10n0293_003:0674b04": "　逝多林上諸嚴具，　　充遍虛空發妙音，",
    "T10n0293_003:0674b05": "　讚說三世諸菩薩，　　種種莊嚴功德海。",
    "T10n0293_003:0674b06": "　逝多林中諸寶樹，　　亦出無量妙音聲，",
    "T10n0293_003:0674b07": "　演說一切諸群生，　　種種業報差別海。",
    "T10n0293_003:0674b08": "　林中所有諸境界，　　悉現三世諸如來，",
    "T10n0293_003:0674b09": "　十方剎海極微中，　　皆起神通無不遍。",
    "T10n0293_003:0674b10": "　一切剎海極微中，　　所有十方諸國土，",
    "T10n0293_003:0674b11": "　於佛一一諸毛孔，　　普遍莊嚴皆顯現。",
    "T10n0293_003:0674b12": "　寶焰香雲皆現佛，　　等眾生數遍世間，",
    "T10n0293_003:0674b13": "　一一咸起大神通，　　方便隨宜而化度。",
    "T10n0293_003:0674b14": "　如虛空量寶宮城，　　盡妙莊嚴如日現，",
    "T10n0293_003:0674b15": "　寶藏及與菩提樹，　　靡不普遍於十方。",
    "T10n0293_003:0674b16": "　十方三世諸如來，　　所有道場菩薩眾，",
    "T10n0293_003:0674b17": "　劫海修行功德相，　　一切於此林中現。",
    "T10n0293_003:0674b18": "　普賢大行諸菩薩，　　已於剎海具莊嚴，",
    "T10n0293_003:0674b19": "　其數無量等群生，　　於此林中無不見。」",
    "T10n0293_003:0674b20": "爾時，彼諸菩薩蒙佛三昧光明照故，一一皆",
    "T10n0293_003:0674b21": "得不可說佛剎極微塵數大悲門；以得如是",
    "T10n0293_003:0674b22": "大悲門故，攝受利益安樂眾生，即於其身一",
    "T10n0293_003:0674b23": "一毛孔各出不可說佛剎極微塵數眾色光",
    "T10n0293_003:0674b24": "明，一一光明各各化現不可說佛剎極微塵",
    "T10n0293_003:0674b25": "數菩薩身雲，復出一切世主相似身雲，充滿",
    "T10n0293_003:0674b26": "十方一切法界，普現一切諸眾生前，隨諸眾",
    "T10n0293_003:0674b27": "生身相、言音，種種方便教化調伏，令其成熟，",
    "T10n0293_003:0674b28": "或現不可說佛剎極微塵數諸天宮殿退墮無",
    "T10n0293_003:0674b29": "常門；或現不可說佛剎極微塵數一切眾生",
    "T10n0293_003:0674c01": "隨業受生門；或現不可說佛剎極微塵數夢",
    "T10n0293_003:0674c02": "中境界令心覺悟門；或現不可說佛剎極微",
    "T10n0293_003:0674c03": "塵數一切菩薩圓滿諸行門；或現不可說佛",
    "T10n0293_003:0674c04": "剎極微塵數一切菩薩圓滿大願門；或現不",
    "T10n0293_003:0674c05": "可說佛剎極微塵數震動世界門；或現不可",
    "T10n0293_003:0674c06": "說佛剎極微塵數一切如來悉捨內外檀波羅",
    "T10n0293_003:0674c07": "蜜門；或現不可說佛剎極微塵數一切如來",
    "T10n0293_003:0674c08": "修諸功德正行圓滿尸波羅蜜門；或現不可",
    "T10n0293_003:0674c09": "說佛剎極微塵數一切菩薩斷截肢體、心無",
    "T10n0293_003:0674c10": "動亂羼提波羅蜜門；或現不可說佛剎極微",
    "T10n0293_003:0674c11": "塵數一切菩薩勤修種種智慧神通毘梨耶波",
    "T10n0293_003:0674c12": "羅蜜門；或現不可說佛剎極微塵數修諸靜",
    "T10n0293_003:0674c13": "慮、等持、等至、神通解脫禪波羅蜜門；或現不",
    "T10n0293_003:0674c14": "可說佛剎極微塵數智光照世般若波羅蜜",
    "T10n0293_003:0674c15": "門；或現不可說佛剎極微塵數勤求佛法，為",
    "T10n0293_003:0674c16": "一一名句、一一文義皆捨國城妻子財物無",
    "T10n0293_003:0674c17": "數身命門；或現不可說佛剎極微塵數於諸",
    "T10n0293_003:0674c18": "如來親近、供養、諮求、請問一切法要心無疲",
    "T10n0293_003:0674c19": "厭門；或現不可說佛剎極微塵數隨諸眾生",
    "T10n0293_003:0674c20": "根欲成熟往詣其所開發示導令其悟入智",
    "T10n0293_003:0674c21": "海光明門；或現不可說佛剎極微塵數一切",
    "T10n0293_003:0674c22": "菩薩大福智聚摧伏眾魔制諸外道勝幢威",
    "T10n0293_003:0674c23": "力門；或現不可說佛剎極微塵數知一切工",
    "T10n0293_003:0674c24": "巧技術明智門；或現不可說佛剎極微塵數",
    "T10n0293_003:0674c25": "知一切眾生心行微細差別明智門；或現不",
    "T10n0293_003:0674c26": "可說佛剎極微塵數知一切諸法種類差別殊",
    "T10n0293_003:0674c27": "勝明智門；或現不可說佛剎極微塵數知一",
    "T10n0293_003:0674c28": "切眾生種種心樂差別明智門；或現不可說",
    "T10n0293_003:0674c29": "佛剎極微塵數知一切眾生根行差別，煩惱習",
    "T10n0293_003:0675a01": "氣令其除滅明智門；或現不可說佛剎極微",
    "T10n0293_003:0675a02": "塵數知一切眾生品類差別業報明智門。以",
    "T10n0293_003:0675a03": "如是等不可說佛剎極微塵數諸方便門，往",
    "T10n0293_003:0675a04": "詣一切眾生住處，攝受調伏而成熟之。所",
    "T10n0293_003:0675a05": "謂：或往梵王宮；或往帝釋宮，或時往詣天、",
    "T10n0293_003:0675a06": "龍、夜叉、乾闥婆、阿脩羅、迦樓羅、緊那羅、摩睺羅",
    "T10n0293_003:0675a07": "伽、人、非人等閻摩羅界諸王宮中；或往畜生、",
    "T10n0293_003:0675a08": "餓鬼、地獄之所住處，以平等大悲、平等大願、",
    "T10n0293_003:0675a09": "平等智慧、平等三昧、教化攝取而調伏之；",
    "T10n0293_003:0675a10": "彼諸眾生或有見已而調伏者、或有聞已而",
    "T10n0293_003:0675a11": "調伏者、或有憶念而調伏者、或聞音聲而調",
    "T10n0293_003:0675a12": "伏者、或聞名號而調伏者、或見圓光而調伏",
    "T10n0293_003:0675a13": "者、或見光網而調伏者，隨諸眾生心之所樂，",
    "T10n0293_003:0675a14": "皆詣其所，令其獲益；而此林中一切菩薩為",
    "T10n0293_003:0675a15": "欲成熟諸眾生故，雖以神力：或時現處種種",
    "T10n0293_003:0675a16": "嚴飾諸宮殿中；或時示現住自樓閣寶師子",
    "T10n0293_003:0675a17": "座道場眾會所共圍遶，充滿十方一切剎海，",
    "T10n0293_003:0675a18": "普遍示現皆令得見，然亦不離此逝多林如",
    "T10n0293_003:0675a19": "來之所；又此菩薩為欲成熟諸眾生故，示現",
    "T10n0293_003:0675a20": "無量變化身雲，或現其身眷屬莊嚴，或現其",
    "T10n0293_003:0675a21": "身獨一無侶。所謂：或現沙門身、或現婆羅",
    "T10n0293_003:0675a22": "門身、或現異道出家身、或現苦行身、或現",
    "T10n0293_003:0675a23": "充盛身、或現醫王身、或現商主身、或現",
    "T10n0293_003:0675a24": "婬女身、或現妓樂身、或現毘沙門身、或現",
    "T10n0293_003:0675a25": "世主身、或現奉事諸天身、或現工巧技術",
    "T10n0293_003:0675a26": "身，現如是等諸變化身，往詣一切諸眾生所，",
    "T10n0293_003:0675a27": "隨其所應，起如幻智。於諸世間猶如帝網",
    "T10n0293_003:0675a28": "行菩薩行，以種種形相、種種威儀、種種音聲、",
    "T10n0293_003:0675a29": "種種言論、種種住處演說諸法。所謂：或說一",
    "T10n0293_003:0675b01": "切世間工巧事業、或說一切福德智慧照世",
    "T10n0293_003:0675b02": "明燈、或說一切所證真實威力加持、或說一",
    "T10n0293_003:0675b03": "切業力所持莊嚴世趣、或說一切建立十方",
    "T10n0293_003:0675b04": "清淨乘位、或說一切圓滿智燈照法境界，如",
    "T10n0293_003:0675b05": "是菩薩雖普周遍十方法界，教化調伏，成熟",
    "T10n0293_003:0675b06": "眾生，而亦不離此逝多林如來之所。◎",
    "T10n0293_003:0675b07": "大方廣佛華嚴經卷第三"
}