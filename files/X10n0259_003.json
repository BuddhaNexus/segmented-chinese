{
    "X10n0259_003:0521b19": "大方廣圓覺脩多羅了義經近釋卷三",
    "X10n0259_003:0521b20": "明二楞庵釋通潤 述",
    "X10n0259_003:0521b21": "[0521b21] 於是金剛藏菩薩在大眾中即從座起。頂禮佛足。右",
    "X10n0259_003:0521b22": "繞三&#x5E00;。長跪叉手。而白佛言。大悲世尊。善為一切諸",
    "X10n0259_003:0521b23": "菩薩眾。宣揚如來圓覺清淨大陀羅尼因地法行漸",
    "X10n0259_003:0521b24": "次方便。與諸眾生開發蒙昧。在會法眾承佛慈誨幻",
    "X10n0259_003:0521c01": "翳朗然慧目清淨。世尊。若諸眾生本來成佛。何故復",
    "X10n0259_003:0521c02": "有一切無明。若諸無明眾生本有。何因緣故如來復",
    "X10n0259_003:0521c03": "說本來成佛。十方異生本成佛道後起無明。一切如",
    "X10n0259_003:0521c04": "來何時復生一切煩惱。惟願不捨無遮大慈。為諸菩",
    "X10n0259_003:0521c05": "薩開祕密藏。及為末世一切眾生得聞如是脩多羅",
    "X10n0259_003:0521c06": "教了義法門永斷疑悔。作是語已五體投地。如是三",
    "X10n0259_003:0521c07": "請終而復始。",
    "X10n0259_003:0521c08": "[0521c08] 由聞一切眾生本來成佛。恐人生疑。此菩薩能以",
    "X10n0259_003:0521c09": "金剛智斷人之疑。故乘機發問。所謂劍為不平離",
    "X10n0259_003:0521c10": "寶匣也。善為下領讚如來善說方便。世尊下正陳",
    "X10n0259_003:0521c11": "三疑。一疑眾生若是本來成佛則不當有無明。此",
    "X10n0259_003:0521c12": "知不變而不知隨緣者執也。二疑若無明本有則",
    "X10n0259_003:0521c13": "不當說本來成佛。何故復說眾生本來成佛此知",
    "X10n0259_003:0521c14": "隨緣而不知不變者執也。三疑若謂十方異生本",
    "X10n0259_003:0521c15": "來成佛後起無明。則一切如來既已成佛。何時更",
    "X10n0259_003:0521c16": "生一切煩惱。此則生可成佛則佛亦可成生。是凡",
    "X10n0259_003:0521c17": "聖混亂之執也。此箇疑團。直是金剛圈栗棘蓬。吞",
    "X10n0259_003:0521c18": "不入吐不出。是為末世眾生參禪起疑情之樣子。",
    "X10n0259_003:0521c19": "不異黃龍三關語。惜乎世尊無端註破。祕密藏者",
    "X10n0259_003:0521c20": "謂此法門眾生共證眾生不知。故曰。具足凡夫法",
    "X10n0259_003:0521c21": "凡夫不知。具足聖人法聖人不會。此藏未曾開時",
    "X10n0259_003:0521c22": "千難萬難。若開時不消彈指頃。要須鑰匙在自己",
    "X10n0259_003:0521c23": "手裏始得。言了義法門者。謂若開此藏門。一時盡",
    "X10n0259_003:0521c24": "見底蘊。更無藏覆。則既斷其疑復盡其悔。蓋疑者",
    "X10n0259_003:0522a01": "於諸諦理疑豫為性。能障信心為業。而悔者則悔",
    "X10n0259_003:0522a02": "善悔惡而心不定也。",
    "X10n0259_003:0522a03": "[0522a03] 爾時世尊告金剛藏菩薩言。善哉善哉。善男子。汝等",
    "X10n0259_003:0522a04": "乃能為諸菩薩及末世眾生。問於如來甚深祕密究",
    "X10n0259_003:0522a05": "竟方便。是諸菩薩最上教誨了義大乘。能使十方修",
    "X10n0259_003:0522a06": "學菩薩及諸末世一切眾生得決定信永斷疑悔。汝",
    "X10n0259_003:0522a07": "今諦聽當為汝說。時金剛藏菩薩奉教歡喜。及諸大",
    "X10n0259_003:0522a08": "眾默然而聽。",
    "X10n0259_003:0522a09": "[0522a09] 言決定信者謂決定信得本來是佛不假外求。若",
    "X10n0259_003:0522a10": "大梅云任你非心非佛我自即心即佛之類。",
    "X10n0259_003:0522a11": "[0522a11] 善男子。一切世界始終生滅前後有無聚散起止念",
    "X10n0259_003:0522a12": "念相續循環往復。種種取捨皆是輪迴。未出輪迴而",
    "X10n0259_003:0522a13": "辨圓覺。彼圓覺性即同流轉。若免輪迴無有是處。譬",
    "X10n0259_003:0522a14": "如動目能搖湛水。又如定眼由迴轉火。雲駛月運。舟",
    "X10n0259_003:0522a15": "行岸移。亦復如是。善男子。諸旋未息彼物先住尚不",
    "X10n0259_003:0522a16": "可得。何況輪轉生死垢心曾未清淨。觀佛圓覺而不",
    "X10n0259_003:0522a17": "旋復。是故汝等便生三惑。",
    "X10n0259_003:0522a18": "[0522a18] 先答第一疑。言如來寂滅性本無始終生滅輪迴",
    "X10n0259_003:0522a19": "之事。而有始終生滅等者。皆是業識隨六種因緣",
    "X10n0259_003:0522a20": "相續成輪迴心。故有輪轉耳。世為遷流界為方位。",
    "X10n0259_003:0522a21": "謂一切時一切處皆由此六因流轉也。始終者。是",
    "X10n0259_003:0522a22": "種子生現行。以種子為始現行為終。此即當有因",
    "X10n0259_003:0522a23": "也。生滅者。謂現行生種子。以現在現行為生。流入",
    "X10n0259_003:0522a24": "未來作種子為滅。是相續因也。此二種為親因緣。",
    "X10n0259_003:0522b01": "前後者。謂前念引生後念。即等無間緣。以其在因",
    "X10n0259_003:0522b02": "果中間有相不斷等而開導。是相因也。有無者。謂",
    "X10n0259_003:0522b03": "心境相生。有則俱有。無則俱無。即所緣緣。是顯示",
    "X10n0259_003:0522b04": "因也。聚散者。謂緣會則聚。緣離則散。即種種業增",
    "X10n0259_003:0522b05": "上緣。如轉輪王有勝勢用作增上事。是作因也。起",
    "X10n0259_003:0522b06": "止者。謂已上眾緣止滅方得生起。是待因也。具前",
    "X10n0259_003:0522b07": "四緣辦有漏法。具後一緣辦無漏法。今言如來寂",
    "X10n0259_003:0522b08": "滅性本無雜染。由隨染緣而成雜染。本無清淨由",
    "X10n0259_003:0522b09": "隨淨緣而成清淨。如是染淨念念相續循環往復。",
    "X10n0259_003:0522b10": "或取穢而捨淨。或捨穢而取淨。所以動念息念皆",
    "X10n0259_003:0522b11": "在始終生滅等中輪轉。若是捨六因轉八識盡二",
    "X10n0259_003:0522b12": "障出二死無輪迴性者。則知圓覺自性本來不動。",
    "X10n0259_003:0522b13": "若是六因未盡八識未轉二障未除二死未出者。",
    "X10n0259_003:0522b14": "在輪迴中辨圓覺性。彼圓覺性雖是寂滅不動。即",
    "X10n0259_003:0522b15": "隨染淨二緣流轉矣。既在輪迴。則觸處粘著。而說",
    "X10n0259_003:0522b16": "能免輪迴者無有是處。下以四喻發明淨圓覺心",
    "X10n0259_003:0522b17": "本無流轉隨八識而有流轉。動目能搖湛水者。謂",
    "X10n0259_003:0522b18": "湛水不動因目動而見湛水動。喻妙湛覺性本不",
    "X10n0259_003:0522b19": "動。因無明一動轉成業識。而妙湛覺性亦隨業識",
    "X10n0259_003:0522b20": "而動也。定眼由迴轉火者。由因也。火本未曾輪轉。",
    "X10n0259_003:0522b21": "因定眼而見火輪迴轉。喻覺性本無流轉。因七識",
    "X10n0259_003:0522b22": "定執為我。隨所生所繫故見有流轉耳。故譚子云。",
    "X10n0259_003:0522b23": "瞰迴流者頭目自旋。作環舞者宮室皆轉。雲駛月",
    "X10n0259_003:0522b24": "運者。謂月本不馳。因雲駛而見月馳。喻覺性任運",
    "X10n0259_003:0522c01": "而轉未嘗馳流。因意識馳流奔逸諸境。故見覺性",
    "X10n0259_003:0522c02": "亦馳流耳。舟行岸移者。謂岸本不移。因舟行故見",
    "X10n0259_003:0522c03": "岸移。喻覺性本不遷流。因前五識隨境遷移。故見",
    "X10n0259_003:0522c04": "覺性亦遷移耳。由是而知。目動者則見湛水必搖。",
    "X10n0259_003:0522c05": "求其不搖不可得。眼定者則見火輪必轉求其不",
    "X10n0259_003:0522c06": "轉不可得。雲駛則見月必運求其不運不可得。舟",
    "X10n0259_003:0522c07": "行則岸必移求其不移不可得。物尚如此。何況生",
    "X10n0259_003:0522c08": "死輪轉八種染汙識心曾未有一念清淨。而以不",
    "X10n0259_003:0522c09": "清淨心觀清淨覺有不隨流轉者乎。由隨緣不變",
    "X10n0259_003:0522c10": "故說眾生本來成佛。由不變隨緣故有一切無明",
    "X10n0259_003:0522c11": "生起。汝等不解此義。於無輪轉處妄見輪轉。於無",
    "X10n0259_003:0522c12": "惑處妄起三惑。三惑謂見思塵沙及根本無明也。",
    "X10n0259_003:0522c13": "三惑有即指三疑者未必。",
    "X10n0259_003:0522c14": "[0522c14] 善男子。譬如幻翳妄見空華。幻翳若除。不可說言此",
    "X10n0259_003:0522c15": "翳已滅何時更起一切諸翳。何以故。翳華二法非相",
    "X10n0259_003:0522c16": "待故。亦如空華滅於空時。不可說言&#x8657;空何時更起",
    "X10n0259_003:0522c17": "空華。何以故。空本無華非起滅故。生死涅槃同於起",
    "X10n0259_003:0522c18": "滅。妙覺圓照離於華翳。善男子。當知&#x8657;空非是暫有",
    "X10n0259_003:0522c19": "亦非暫無。況復如來圓覺隨順而為&#x8657;空平等本性。",
    "X10n0259_003:0522c20": "[0522c20] 此以喻答第三疑也。翳喻無明。華喻身心。翳生華",
    "X10n0259_003:0522c21": "生。翳滅華滅。若翳滅而更待翳生。華滅而更待華",
    "X10n0259_003:0522c22": "生。斯實狂癡矣。以翳華二法本無種子。故翳滅於",
    "X10n0259_003:0522c23": "眼。不可更待眼中何時更起諸翳。亦如空華既滅",
    "X10n0259_003:0522c24": "於空不應更待空中何時更起狂華也。何以故。空",
    "X10n0259_003:0523a01": "本無華。尚無有起安得有滅。故知生死涅槃皆同",
    "X10n0259_003:0523a02": "翳華之起滅。若以眾生圓照清淨覺相論。尚無無",
    "X10n0259_003:0523a03": "明身心翳華二相可得。何況既已成佛證此清淨",
    "X10n0259_003:0523a04": "覺地者而復生煩惱乎。當知翳華在&#x8657;空中可說",
    "X10n0259_003:0523a05": "暫有暫無。若是&#x8657;空常恆不動。豈可說為暫有暫",
    "X10n0259_003:0523a06": "無耶。&#x8657;空尚不可說暫有暫無。況復如來隨順圓",
    "X10n0259_003:0523a07": "覺而為&#x8657;空平等本性。乃可說為暫有暫無而曰",
    "X10n0259_003:0523a08": "何時復起無明煩惱哉。由此一喻顯覺性本無修",
    "X10n0259_003:0523a09": "證。",
    "X10n0259_003:0523a10": "[0523a10] 善男子。如銷金&#x945B;金非銷有。既已成金不重為&#x945B;。經",
    "X10n0259_003:0523a11": "無窮時金性不壞。不應說言本非成就。如來圓覺亦",
    "X10n0259_003:0523a12": "復如是。",
    "X10n0259_003:0523a13": "[0523a13] 此以喻答第二疑也。若謂無明本有不應復說本",
    "X10n0259_003:0523a14": "來成佛者。喻如有人大開鑪&#x97B4;銷&#x945B;成金。然&#x945B;中",
    "X10n0259_003:0523a15": "之金是&#x945B;中自有。非但因銷而有也。使其&#x945B;盡成",
    "X10n0259_003:0523a16": "金。則金決不重復為&#x945B;。經無窮時而金性決不變",
    "X10n0259_003:0523a17": "壞。此金雖是從銷而出。然不應言此金非&#x945B;中本",
    "X10n0259_003:0523a18": "來自有也。如來圓覺喻如真金在無明&#x945B;。必銷盡",
    "X10n0259_003:0523a19": "無明而覺性始顯。然此覺性元是無明&#x945B;中自有",
    "X10n0259_003:0523a20": "非獨銷無明而有也。若無明&#x945B;盡成淨覺性。則淨",
    "X10n0259_003:0523a21": "覺性決不重起無明。即經無量劫而覺性不壞。雖",
    "X10n0259_003:0523a22": "覺性從銷而出。終不應言此覺性非無明&#x945B;中本",
    "X10n0259_003:0523a23": "來自有。而曰非本來成佛乎。故曰聖人本是凡夫",
    "X10n0259_003:0523a24": "做。若凡夫不具聖性則永無成佛之期矣。由此一",
    "X10n0259_003:0523b01": "喻顯覺性有修有證。",
    "X10n0259_003:0523b02": "[0523b02] 善男子。一切如來妙圓覺心。本無菩提及與涅槃。亦",
    "X10n0259_003:0523b03": "無成佛及不成佛。無妄輪迴及非輪迴。善男子。但諸",
    "X10n0259_003:0523b04": "聲聞所圓境界。身心語言皆悉斷滅。終不能至彼之",
    "X10n0259_003:0523b05": "親證所現涅槃。何況能以有思惟心測度如來圓覺",
    "X10n0259_003:0523b06": "境界。如取螢火燒須彌山終不能著。以輪迴心生輪",
    "X10n0259_003:0523b07": "迴見入於如來大寂滅海終不能至。是故我說一切",
    "X10n0259_003:0523b08": "菩薩及末世眾生先斷無始輪迴根本。善男子。有作",
    "X10n0259_003:0523b09": "思惟從有心起。皆是六塵妄想緣氣。非實心體。已如",
    "X10n0259_003:0523b10": "空華。用此思惟辨於佛境。猶如空華復結空果。展轉",
    "X10n0259_003:0523b11": "妄想無有是處。善男子。&#x8657;妄浮心多諸巧見。不能成",
    "X10n0259_003:0523b12": "就圓覺方便。如是分別非為正問。",
    "X10n0259_003:0523b13": "[0523b13] 此下直顯清淨覺性坐斷兩頭纖毫不立也。以轉",
    "X10n0259_003:0523b14": "無明故有菩提之號。轉生死故有涅槃之稱。以是",
    "X10n0259_003:0523b15": "對待法故。若了無明本空。生死本寂。既無所證之",
    "X10n0259_003:0523b16": "相。亦無能證之名。故無成佛不成佛之事。亦無輪",
    "X10n0259_003:0523b17": "迴不輪迴之說。以此清淨覺心離諸名相故也。故",
    "X10n0259_003:0523b18": "宗鏡問云。若直了此心是佛。更受八相成道否。答。",
    "X10n0259_003:0523b19": "若了此心即是天真佛。不說成與不成。若說成佛",
    "X10n0259_003:0523b20": "是增語是助語。故曰。法身覺了無一物。本源自性",
    "X10n0259_003:0523b21": "天真佛。既直示之。復責之曰。且諸聲聞亦具自性",
    "X10n0259_003:0523b22": "圓滿清淨境界。而且隳肢體。黜聰明。斷言語。息思",
    "X10n0259_003:0523b23": "想。如是進修但得&#x7070;斷寂滅解脫。終不能到彼之",
    "X10n0259_003:0523b24": "本來親證自性所現清淨涅槃空寂境界。況以有",
    "X10n0259_003:0523c01": "思惟心測度如來圓覺境界。喻如螢火燒須彌山",
    "X10n0259_003:0523c02": "終不能著。若是真火則一星可燒大地。況須彌哉。",
    "X10n0259_003:0523c03": "今以輪迴心生輪迴見欲入如來大寂滅海終不",
    "X10n0259_003:0523c04": "能至。若一念緣起無生。無明頓斷。則彈指之頃即",
    "X10n0259_003:0523c05": "得悟入。豈待久乎。是故菩薩欲成佛道先斷無始",
    "X10n0259_003:0523c06": "輪迴根本。下復責之曰。有作思惟從有心起。皆是",
    "X10n0259_003:0523c07": "因六塵而生妄想緣影。非是真實心體。悉如空華。",
    "X10n0259_003:0523c08": "因此生滅思惟而欲辨不生不滅之境。如邀空華",
    "X10n0259_003:0523c09": "而結空果。但是展轉重增妄想。豈可得哉。且此有",
    "X10n0259_003:0523c10": "作思惟。&#x8657;而不實妄而不真浮而不深。故多機巧",
    "X10n0259_003:0523c11": "會穿鑿會度量。不知修圓覺者正忌許多骨董。唯",
    "X10n0259_003:0523c12": "是癡癡憨憨媒媒晦晦百不可取一無所堪者方",
    "X10n0259_003:0523c13": "可入也。故又責之曰。如是三種分別計度皆是眾",
    "X10n0259_003:0523c14": "生曲見非為正問。問云。如來最初讚彼所問是甚",
    "X10n0259_003:0523c15": "深祕密方便。此又責其多諸巧見非為正問何也。",
    "X10n0259_003:0523c16": "答。讚者美其發起。責者泯其知見。",
    "X10n0259_003:0523c17": "[0523c17] 爾時世尊欲重宣此義而說偈言。金剛藏當知。如來",
    "X10n0259_003:0523c18": "寂滅性未曾有終始。若以輪迴心思惟即旋復。但至",
    "X10n0259_003:0523c19": "輪迴際不能入佛海。譬如銷金&#x945B;金非銷故有。雖復",
    "X10n0259_003:0523c20": "本來金終以銷成就。一成真金體不復重為&#x945B;。生死",
    "X10n0259_003:0523c21": "與涅槃凡夫及諸佛同為空華相。思惟猶幻化。何況",
    "X10n0259_003:0523c22": "詰&#x8657;妄。若能了此心。然後求圓覺。",
    "X10n0259_003:0523c23": "[0523c23] 如來寂滅性本無始終生滅。但眾生未出輪迴。以",
    "X10n0259_003:0523c24": "思惟心辨於佛境。故即隨彼思惟亦成輪轉。但一",
    "X10n0259_003:0524a01": "入輪迴則不能入於佛海。故眾生雖是本來成佛。",
    "X10n0259_003:0524a02": "由入無明海故隨海中波浪流轉。若能永斷無明",
    "X10n0259_003:0524a03": "而覺性自顯。然不可說無明海中本無清淨覺性",
    "X10n0259_003:0524a04": "也。正如銷&#x945B;成金。此金元是&#x945B;中固有。非因銷而",
    "X10n0259_003:0524a05": "有也。然雖本有必因去&#x945B;而成金。若金體一成則",
    "X10n0259_003:0524a06": "不重為&#x945B;。故說佛本是而勤修。惑元無而須斷。雖",
    "X10n0259_003:0524a07": "然如是。亦是第二門頭方便說法。若約妙覺明心",
    "X10n0259_003:0524a08": "第一義諦本無是事。則生死涅槃俱為幻翳。眾生",
    "X10n0259_003:0524a09": "與佛盡是空華。由汝最初動念思惟即是幻化即",
    "X10n0259_003:0524a10": "是輪迴根本。何故捨此而更詰其幻化。不亦謬乎。",
    "X10n0259_003:0524a11": "若能了此思惟即是幻化即是輪迴根本。然後可",
    "X10n0259_003:0524a12": "求圓覺矣。",
    "X10n0259_003:0524a13": "[0524a13] 於是彌勤菩薩在大眾中即從座起。頂禮佛足。右繞",
    "X10n0259_003:0524a14": "三&#x5E00;。長跪叉手。而白佛言。大悲世尊。廣為菩薩開祕",
    "X10n0259_003:0524a15": "密藏。令諸大眾深悟輪迴分別邪正。能施末世一切",
    "X10n0259_003:0524a16": "眾生無畏道眼。於大涅槃生決定信。無復重隨輪轉",
    "X10n0259_003:0524a17": "境界起循環見。世尊。若諸菩薩及末世眾生。欲遊如",
    "X10n0259_003:0524a18": "來大寂滅海。云何當斷輪迴根本。於諸輪迴有幾種",
    "X10n0259_003:0524a19": "性。修佛菩提幾等差別。迴入塵勞當設幾種教化方",
    "X10n0259_003:0524a20": "便度諸眾生。惟願不捨救世大悲。令諸修行一切菩",
    "X10n0259_003:0524a21": "薩及末世眾生慧目肅清照曜心鏡圓悟如來無上",
    "X10n0259_003:0524a22": "知見。作是語已五體投地。如是三請終而復始。",
    "X10n0259_003:0524a23": "[0524a23] 前四章已為頓教菩薩。廣辨惟心以顯因地覺心",
    "X10n0259_003:0524a24": "竟。下復為漸教菩薩深究輪迴根本廣談唯識以",
    "X10n0259_003:0524b01": "顯果地覺也。若知唯心而不達唯識則顢頇佛性。",
    "X10n0259_003:0524b02": "故彌勒乘機發問。推窮五性差別也。先領悟前說。",
    "X10n0259_003:0524b03": "深悟輪迴者。領悟始終生滅等皆是輪迴相也。分",
    "X10n0259_003:0524b04": "別邪正者。謂以思惟心測度圓覺為邪。以直心而",
    "X10n0259_003:0524b05": "直入圓覺為正。無畏道眼者。恐畏生於疑慮。今疑",
    "X10n0259_003:0524b06": "慮永斷故得無畏道眼。生決定信者。謂一信即心",
    "X10n0259_003:0524b07": "即佛更無有疑。則邪說更不能奪。不復更隨輪轉",
    "X10n0259_003:0524b08": "境界而起種種輪迴知見矣。下正請有四。一問輪",
    "X10n0259_003:0524b09": "迴根本。不知輪迴根本是何等物。二問種種取捨",
    "X10n0259_003:0524b10": "皆是輪迴不知輪迴有幾種性。三問輪迴之性各",
    "X10n0259_003:0524b11": "各不同修佛菩提復有幾等差別。四問既得菩提",
    "X10n0259_003:0524b12": "回心入輪迴中度輪迴眾當設幾種方便。此等皆",
    "X10n0259_003:0524b13": "末世修菩薩行極要切事。故願不捨大悲闡明斯",
    "X10n0259_003:0524b14": "事。不為輪迴心雜擾輪迴見染汙。則慧目肅清覺",
    "X10n0259_003:0524b15": "心如鏡。而光明普照圓悟如來無上正知見矣。",
    "X10n0259_003:0524b16": "[0524b16] 爾時世尊告彌勒菩薩言。善哉善哉。善男子。汝等乃",
    "X10n0259_003:0524b17": "能為諸菩薩及末世眾生。請問如來深奧祕密微妙",
    "X10n0259_003:0524b18": "之義。令諸菩薩潔清慧目。及令一切末世眾生永斷",
    "X10n0259_003:0524b19": "輪迴心悟實相具無生忍。汝今諦聽當為汝說。時彌",
    "X10n0259_003:0524b20": "勒菩薩奉教歡喜。及諸大眾默然而聽。",
    "X10n0259_003:0524b21": "[0524b21] 輪迴根本何故稱為深奧祕密微妙之義。以無明",
    "X10n0259_003:0524b22": "實性即是佛性。若能了達無明實性。即能了達真",
    "X10n0259_003:0524b23": "如佛性。以如來藏即識藏故。不思議熏不思議變",
    "X10n0259_003:0524b24": "非思量所知故。故曰此法甚深奧少有能信者。又",
    "X10n0259_003:0524c01": "曰不退諸菩薩亦復不能知。以菩薩不知。唯如來",
    "X10n0259_003:0524c02": "能知。故曰深奧祕密。而又曰微妙義也。若知此義。",
    "X10n0259_003:0524c03": "則不為幻翳所障。潔清慧目。而永斷根本無明。深",
    "X10n0259_003:0524c04": "達諸法實相。即能證入無生法忍矣。",
    "X10n0259_003:0524c05": "[0524c05] 善男子。一切眾生從無始際由有種種恩愛貪欲故",
    "X10n0259_003:0524c06": "有輪迴。",
    "X10n0259_003:0524c07": "[0524c07] 此如來在淨土中說穢土法。故直指愛心潤生為",
    "X10n0259_003:0524c08": "三界輪迴根本。以答第一問也。謂三界一切異生",
    "X10n0259_003:0524c09": "皆由父母妻子深恩重愛堅固膠執而生貪欲。是",
    "X10n0259_003:0524c10": "故父母子孫相生不斷。故有輪迴。世人不能擔荷",
    "X10n0259_003:0524c11": "大事因緣。迷背覺性。雖為男子之身。而無丈夫之",
    "X10n0259_003:0524c12": "志。只為愛根不淨。總被欲絲纏縛。生生死死無由",
    "X10n0259_003:0524c13": "出離。故阿難以邪染為緣浚發大教。而仲尼亦云",
    "X10n0259_003:0524c14": "棖也欲焉得剛。故知三界輪迴唯一愛根更無他",
    "X10n0259_003:0524c15": "物。",
    "X10n0259_003:0524c16": "[0524c16] 若諸世界一切種性卵生胎生濕生化生。皆因淫欲",
    "X10n0259_003:0524c17": "而正性命。當知輪迴愛為根本。由有諸欲助發愛性。",
    "X10n0259_003:0524c18": "是故能令生死相續。欲因愛生。命因欲有。眾生愛命",
    "X10n0259_003:0524c19": "還依欲本。愛欲為因。愛命為果。由於欲境起諸違順。",
    "X10n0259_003:0524c20": "境背愛心而生憎嫉造種種業。是故復生地獄餓鬼。",
    "X10n0259_003:0524c21": "知欲可厭。愛厭業道捨惡樂善復現天人。又知諸愛",
    "X10n0259_003:0524c22": "可厭惡故棄愛樂捨還滋愛本。復現有為增上善果。",
    "X10n0259_003:0524c23": "皆輪迴故不成聖道。是故眾生欲脫生死免諸輪迴。",
    "X10n0259_003:0524c24": "先斷貪欲及除愛渴。善男子。菩薩變化示現世間。非",
    "X10n0259_003:0525a01": "愛為本。但以慈悲令彼捨愛。假諸貪欲而入生死。若",
    "X10n0259_003:0525a02": "諸末世一切眾生能捨諸欲及除憎愛永斷輪迴。勤",
    "X10n0259_003:0525a03": "求如來圓覺境界。於清淨心便得開悟。",
    "X10n0259_003:0525a04": "[0525a04] 此答第二問於諸輪迴有幾種性也。卵因想生。胎",
    "X10n0259_003:0525a05": "因情有。濕以合感。化以離應。雖異生種性各各不",
    "X10n0259_003:0525a06": "同。而此四生攝盡三界一切種性。故說一切種性",
    "X10n0259_003:0525a07": "皆以淫欲為因成生死之正性。亦以淫欲為因成",
    "X10n0259_003:0525a08": "生死之正命也。當知三界輪迴唯以愛為根本。良",
    "X10n0259_003:0525a09": "以眾生從出母胎。即有愛性與之俱生。則有愛性",
    "X10n0259_003:0525a10": "為正因矣。況復更有種種色聲香味觸等五塵諸",
    "X10n0259_003:0525a11": "可樂境為助因以助發愛性。若火得風其燄愈熾。",
    "X10n0259_003:0525a12": "由是而造諸惡業。由是而受諸果報。塵沙劫波莫",
    "X10n0259_003:0525a13": "之遏絕。又不但出胎之後愛性俱生。即初受胎時",
    "X10n0259_003:0525a14": "於父母邊亦由貪愛而生耽著。然後動其欲心而",
    "X10n0259_003:0525a15": "有淫欲。故欲因愛生。復因淫欲然後於父母邊納",
    "X10n0259_003:0525a16": "想為胎。即於想中傳命。故命因欲有。故知眾生愛",
    "X10n0259_003:0525a17": "命依欲本而得成。由彼過去愛欲為能感因。而以",
    "X10n0259_003:0525a18": "現在愛命為所感果。現在既有愛命為果。復對現",
    "X10n0259_003:0525a19": "在五塵諸境。其順我情者生愛。逆我情者生憎。而",
    "X10n0259_003:0525a20": "起惑著。既於違順二境起惑著已。復造種種惡業。",
    "X10n0259_003:0525a21": "由此現在惑業苦因。復招未來三途劇報。是則三",
    "X10n0259_003:0525a22": "途業報皆以愛欲為本明矣。既知三途劇報在愛",
    "X10n0259_003:0525a23": "欲。於彼欲境深生厭惡欲求出離。故愛善業而厭",
    "X10n0259_003:0525a24": "惡業。即復捨惡業而修善業。蓋惡即淫等。而善即",
    "X10n0259_003:0525b01": "不淫等也。由此善業為欲界人天受生之因。故復",
    "X10n0259_003:0525b02": "現欲界人天受生之果。故首楞嚴云。形雖出動心",
    "X10n0259_003:0525b03": "跡尚交。自此已還名為欲界。又知厭欲界而愛初",
    "X10n0259_003:0525b04": "禪。故復捨欲界而入初禪。厭初禪而愛二禪即復",
    "X10n0259_003:0525b05": "捨初禪而入二禪。厭二禪而愛三禪即復捨二禪",
    "X10n0259_003:0525b06": "而入三禪。厭三禪而愛四禪即復捨三禪而入四",
    "X10n0259_003:0525b07": "禪。至於四禪。即知前三天種種欣厭無非耽著勝",
    "X10n0259_003:0525b08": "樂。總是愛心皆可厭惡。故棄彼愛心而樂於捨。不",
    "X10n0259_003:0525b09": "知樂捨之心居然是愛還滋愛本。由此不動業因",
    "X10n0259_003:0525b10": "便感有為增上善果。故雖入四空無非樂捨。總名",
    "X10n0259_003:0525b11": "伏愛。未盡愛根。皆是輪迴不成聖果。故首楞嚴云。",
    "X10n0259_003:0525b12": "雖非無為真不動地。有所得心功用已熟。故知三",
    "X10n0259_003:0525b13": "界一切種性皆以貪愛為根本也。是故眾生欲出",
    "X10n0259_003:0525b14": "三界超生死免輪迴者。固當先斷欲根除愛渴。透",
    "X10n0259_003:0525b15": "此一關便是出塵羅漢矣。問菩薩不斷貪欲入生",
    "X10n0259_003:0525b16": "死中廣作佛事。何故必欲學小乘斷貪欲除愛渴",
    "X10n0259_003:0525b17": "而求出生死乎。答菩薩入生死度生。皆是以變化",
    "X10n0259_003:0525b18": "身示現世間。如鏡華水月。非若眾生實以淫欲為",
    "X10n0259_003:0525b19": "因而有此身也。但以大慈悲力大誓願力現同事",
    "X10n0259_003:0525b20": "攝令彼捨愛。假貪愛而入生死。其實毫無愛根也。",
    "X10n0259_003:0525b21": "若自己有愛自墮生死。安能斷人之愛令彼出生",
    "X10n0259_003:0525b22": "死乎。故末世修行者。若能外捨五塵欲境。內除憎",
    "X10n0259_003:0525b23": "愛二心。則永斷輪迴心得清淨。用此清淨心勤求",
    "X10n0259_003:0525b24": "圓覺境界。於清淨心便得開悟。正如出&#x945B;之金方",
    "X10n0259_003:0525c01": "堪作器。若是藥汞金。入&#x7145;則流去。是則尚不能免",
    "X10n0259_003:0525c02": "輪迴。欲求開悟安可得哉。",
    "X10n0259_003:0525c03": "[0525c03] 善男子。一切眾生由本貪欲發揮無明。顯出五性差",
    "X10n0259_003:0525c04": "別不等。依二種障而現深淺。云何二障。一者理障礙",
    "X10n0259_003:0525c05": "正知見。二者事障續諸生死。云何五性。善男子。若此",
    "X10n0259_003:0525c06": "二障未得斷滅名未成佛。若諸眾生永捨貪欲。先除",
    "X10n0259_003:0525c07": "事障。未斷理障。但能悟入聲聞緣覺。未能顯住菩薩",
    "X10n0259_003:0525c08": "境界。善男子。若諸末世一切眾生欲泛如來大圓覺",
    "X10n0259_003:0525c09": "海。先當發願勤斷二障。二障已伏即能悟入菩薩境",
    "X10n0259_003:0525c10": "界。若事理障已永斷滅。即入如來微妙圓覺滿足菩",
    "X10n0259_003:0525c11": "提及大涅槃。善男子。一切眾生皆證圓覺。逢善知識",
    "X10n0259_003:0525c12": "依彼所作因地法行。爾時修習便有頓漸。若遇如來",
    "X10n0259_003:0525c13": "無上菩提正修行路。根無大小皆成佛果。若諸眾生",
    "X10n0259_003:0525c14": "雖求善友。遇邪見者未得正悟。是則名為外道種性。",
    "X10n0259_003:0525c15": "邪師過謬非眾生咎。是名眾生五性差別。",
    "X10n0259_003:0525c16": "[0525c16] 此答第三問修佛菩提幾種差別也。一切眾生皆",
    "X10n0259_003:0525c17": "以貪欲為根本長養無明。令彼無明發揚揮散引",
    "X10n0259_003:0525c18": "蔓牽枝頭頭羈紲。故於真如平等無差別處顯出",
    "X10n0259_003:0525c19": "五性差別也。皆由二障而現深淺者。謂凡夫對二",
    "X10n0259_003:0525c20": "乘則凡夫障深二乘障淺。二乘對菩薩則二乘障",
    "X10n0259_003:0525c21": "深菩薩障淺。若菩薩對佛則菩薩有障唯佛無障。",
    "X10n0259_003:0525c22": "二障者何。一者理障。亦名所知障。由不達一法界",
    "X10n0259_003:0525c23": "義心不相應。忽然念起障所知理礙佛知見名之",
    "X10n0259_003:0525c24": "為障。即無明也。二者事障。亦名煩惱障。謂以昏煩",
    "X10n0259_003:0526a01": "之法擾亂於心。於事不了起惑造業。生死相續不",
    "X10n0259_003:0526a02": "得自在名之為障。即見思二惑也。五性者何。一謂",
    "X10n0259_003:0526a03": "二障俱在而未除者為最深。名未成佛。亦名異生",
    "X10n0259_003:0526a04": "性。即三界人天六道。雖善惡不同。愛根未斷皆在",
    "X10n0259_003:0526a05": "輪迴不成聖果。二謂永捨貪欲但斷見思。無力兼",
    "X10n0259_003:0526a06": "斷理障。直超三界不念眾生者。但能悟入二乘小",
    "X10n0259_003:0526a07": "果。猶處門外止宿草庵。未能顯然住於菩薩境界。",
    "X10n0259_003:0526a08": "此障比異生為淺。比三賢菩薩為深。是故末世眾",
    "X10n0259_003:0526a09": "生欲泛如來大圓覺海。當先發弘願以斷二障也。",
    "X10n0259_003:0526a10": "三二障俱伏。即能悟入菩薩境界者。謂修大乘順",
    "X10n0259_003:0526a11": "解脫分。依識性相能深信解者入資糧位。復修大",
    "X10n0259_003:0526a12": "乘順決擇分。能漸伏除能取所取引發真見者名",
    "X10n0259_003:0526a13": "加行位。由但住三賢未能入地。此障比二乘為淺。",
    "X10n0259_003:0526a14": "較入地為深。若二障分斷即入初地。若二障斷盡。",
    "X10n0259_003:0526a15": "即入如來微妙圓覺得住無上圓滿菩提。出障圓",
    "X10n0259_003:0526a16": "明得入如來大涅槃海能盡未來化有情類。故唯",
    "X10n0259_003:0526a17": "識云。十種障者。一異生障。謂二障中分別起者。依",
    "X10n0259_003:0526a18": "彼種立異生性故。二乘見道唯斷一種名得聖性。",
    "X10n0259_003:0526a19": "菩薩初見道時具斷二種名得聖位。二邪行障。謂",
    "X10n0259_003:0526a20": "所知障中俱生一分。及彼所起&#x609E;犯三業。彼障二",
    "X10n0259_003:0526a21": "地極淨尸羅。入二地時便能永斷。三闇鈍障。謂所",
    "X10n0259_003:0526a22": "知障中俱生一分。令所聞思修法忘失。彼障三地",
    "X10n0259_003:0526a23": "勝定總持。及彼所發殊勝三慧。入三地時便能永",
    "X10n0259_003:0526a24": "斷。四微細煩惱現行障。謂所知障中俱生一分。第",
    "X10n0259_003:0526b01": "六識俱身見等攝。彼障四地菩提分法。入四地時",
    "X10n0259_003:0526b02": "便能永斷。五於下乘般涅槃障。謂所知障俱生一",
    "X10n0259_003:0526b03": "分。令厭生死。樂趣涅槃。同下二乘厭苦欣滅。彼障",
    "X10n0259_003:0526b04": "五地無差別道。入五地時便能永斷。六麤相現行",
    "X10n0259_003:0526b05": "障。謂所知障俱生一分。執有染淨麤相現行。彼障",
    "X10n0259_003:0526b06": "六地無染淨道。入六地時便能永斷。七細相現行",
    "X10n0259_003:0526b07": "障。謂所知障中俱生一分。執有生滅細相現行。彼",
    "X10n0259_003:0526b08": "障七地妙無相道。入七地時便能永斷。八無相中",
    "X10n0259_003:0526b09": "作加行障。謂所知障中俱生一分。令無相觀不任",
    "X10n0259_003:0526b10": "運起。入第八地便能永斷。彼永斷故得二自在。九",
    "X10n0259_003:0526b11": "利他不欲行障。謂所知障中俱生一分。令於利樂",
    "X10n0259_003:0526b12": "有情不欲勤行。要修己利。彼障九地四無礙解。入",
    "X10n0259_003:0526b13": "九地時便能永斷。斷此障已得四無礙。十於諸法",
    "X10n0259_003:0526b14": "中未得自在障。謂所知障俱生一分。令於諸法不",
    "X10n0259_003:0526b15": "得自在。彼障十地大智法雲及所含藏所起事業",
    "X10n0259_003:0526b16": "入十地時便能永斷作大神通。此地於法雖得自",
    "X10n0259_003:0526b17": "在。而有餘障未名最極。謂有俱生微細所知障。及",
    "X10n0259_003:0526b18": "有任運煩惱障種。金剛喻定現在前時彼皆頓斷",
    "X10n0259_003:0526b19": "入如來地。故曰。分別二障極喜無。六七俱生地地",
    "X10n0259_003:0526b20": "除。第七修道除種現。金剛道後等皆無。難云。一切",
    "X10n0259_003:0526b21": "眾生皆證圓覺。云何而有五性差別。答。眾生雖同",
    "X10n0259_003:0526b22": "證圓覺性。由彼所遇善知識者。或是大乘。或是小",
    "X10n0259_003:0526b23": "乘。或人天乘。各各不同。彼即以己之所證所得者",
    "X10n0259_003:0526b24": "示人。故聞法者隨波熏習。依彼所作因地法行修",
    "X10n0259_003:0526c01": "習。便有頓漸不同。若得值遇大善知識。示以無上",
    "X10n0259_003:0526c02": "菩提正修行路。令彼得沾平等甘露法味。即無論",
    "X10n0259_003:0526c03": "大根小根皆成佛果。故知性本是一。因熏習而成",
    "X10n0259_003:0526c04": "五。非本性有五也。五者眾生雖求善友值遇邪師。",
    "X10n0259_003:0526c05": "不具正眼心未能識。即依彼所作因地法行。如數",
    "X10n0259_003:0526c06": "論勝論投&#x7070;拔髮等。勤苦修習。未得正悟。便入外",
    "X10n0259_003:0526c07": "道種性。所謂我眼本正因師故邪。則此過在邪師",
    "X10n0259_003:0526c08": "非眾生咎。此等皆依二障深淺遂成五性差別。",
    "X10n0259_003:0526c09": "[0526c09] 善男子。菩薩唯以大悲方便入諸世間開發未悟。乃",
    "X10n0259_003:0526c10": "至示現種種形相逆順境界。與其同事化令成佛。皆",
    "X10n0259_003:0526c11": "依無始清淨願力。若諸末世一切眾生。於大圓覺起",
    "X10n0259_003:0526c12": "增上心。當發菩薩清淨大願。應作是言。願我今者住",
    "X10n0259_003:0526c13": "佛圓覺。求善知識。莫值外道及與二乘。依願修行漸",
    "X10n0259_003:0526c14": "斷諸障。障盡願滿。便登解脫清淨法殿。證大圓覺妙",
    "X10n0259_003:0526c15": "莊嚴域。",
    "X10n0259_003:0526c16": "[0526c16] 此答第四問迴入塵勞當設幾種方便度生也。故",
    "X10n0259_003:0526c17": "答云。唯以一種大悲為勝方便。入諸世間開發未",
    "X10n0259_003:0526c18": "悟。乃至隨類現形。若怨若親行同事攝化令成佛。",
    "X10n0259_003:0526c19": "皆依過去因中清淨願力所持。故能一目等視。不",
    "X10n0259_003:0526c20": "爾。便成愛見大悲矣。故末世眾生。起增上勝心欲",
    "X10n0259_003:0526c21": "泛如來大圓覺海。當發大願。願我今者住佛圓覺。",
    "X10n0259_003:0526c22": "求善知識。莫值外道小乘。以外道見邪小乘量小",
    "X10n0259_003:0526c23": "故。依此願力勤斷二障。以障盡故觸目無非解脫。",
    "X10n0259_003:0526c24": "以願滿故對境無非圓覺。如是則三德圓明三身",
    "X10n0259_003:0527a01": "齊證矣。",
    "X10n0259_003:0527a02": "[0527a02] 爾時世尊欲量宣此義而說偈言。彌勒汝當知。一切",
    "X10n0259_003:0527a03": "諸眾生不得大解脫。皆由貪欲故墮落於生死。若能",
    "X10n0259_003:0527a04": "斷憎愛及與貪瞋癡。不因差別性皆得成佛道。二障",
    "X10n0259_003:0527a05": "永銷滅。求師得正悟。隨順菩薩願。依止大涅槃。十方",
    "X10n0259_003:0527a06": "諸菩薩皆以大悲願示現入生死。現在修行者及末",
    "X10n0259_003:0527a07": "世眾生。勤斷諸愛見便歸大圓覺。",
    "X10n0259_003:0527a08": "[0527a08] 一切眾生不得解脫者。皆由貪欲繫縛生死不得",
    "X10n0259_003:0527a09": "出離。若能斷憎愛除三毒。不依五種差別性為因",
    "X10n0259_003:0527a10": "地法行。而依圓照清淨覺相。皆得成佛道矣。所以",
    "X10n0259_003:0527a11": "皆成佛者。由彼斷二障求正悟發大誓願。故得依",
    "X10n0259_003:0527a12": "止大涅槃海住佛圓覺。所以必欲發願者。以十方",
    "X10n0259_003:0527a13": "菩薩皆以大悲願力斷愛見入生死。故現在菩薩",
    "X10n0259_003:0527a14": "當斷愛見便得入大圓覺矣。"
}