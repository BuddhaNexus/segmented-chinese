{
    "T23n1442_035:0816a09": "根本說一切有部毘奈耶卷第三",
    "T23n1442_035:0816a10": "十五",
    "T23n1442_035:0816a12": "三藏法師義淨奉　制譯",
    "T23n1442_035:0816a13": "施一食處過受學處第三十二",
    "T23n1442_035:0816a14": "爾時薄伽梵在室羅伐城逝多林給孤獨園。",
    "T23n1442_035:0816a15": "於邊方處大聚落中有一長者，信心慇重，為",
    "T23n1442_035:0816a16": "諸四方沙門婆羅門等造一住處，若有於此",
    "T23n1442_035:0816a17": "停住者，施以飲食。爾時世尊於室羅伐城現",
    "T23n1442_035:0816a18": "大神變，時諸外道皆被驅逐，人天咸悉深心",
    "T23n1442_035:0816a19": "歡喜敬仰世尊。然外道輩奔趣邊方，有六十",
    "T23n1442_035:0816a20": "露形外道至斯聚落，詣長者所作如是語：「仁",
    "T23n1442_035:0816a21": "獲法利！仁獲法利！」長者問曰：「仁等是何今來",
    "T23n1442_035:0816a22": "至此？」答曰：「我是出家人。」長者告曰：「善來！我為",
    "T23n1442_035:0816a23": "四方沙門、婆羅門等造此住處，仁可於斯隨",
    "T23n1442_035:0816a24": "意停息，所須飲食我自供承。」時諸外道即於",
    "T23n1442_035:0816a25": "此住，受長者供給。時室羅伐城有淨信居士，",
    "T23n1442_035:0816a26": "將諸賄貨至此聚落，亦於長者店鋪停止，便",
    "T23n1442_035:0816a27": "與長者情敦布素。時彼長者手自授與露形",
    "T23n1442_035:0816a28": "外道餅果飲食，長者令使命居士曰：「仁可暫",
    "T23n1442_035:0816a29": "來共我供養勝上福田。」居士聞已便作是念：",
    "T23n1442_035:0816b01": "「此言慇重多是佛之弟子，我今宜往頂禮其",
    "T23n1442_035:0816b02": "足。」既至彼已見是無慚露形外道，然而不能",
    "T23n1442_035:0816b03": "對面非毀，遂默然而住。時彼外道食了而去，",
    "T23n1442_035:0816b04": "長者報居士曰：「好田好種，豈不善乎？」居士答",
    "T23n1442_035:0816b05": "曰：「種實精好，而田下惡，醎鹵磽确，終無所收，",
    "T23n1442_035:0816b06": "露形無慚常懷惡見。」長者報曰：「除斯之外有",
    "T23n1442_035:0816b07": "勝田耶？」居士曰：「有！謂如來大師聲聞弟子。」長",
    "T23n1442_035:0816b08": "者曰：「彼若來者我當四事而為供給。」時彼居",
    "T23n1442_035:0816b09": "士聞此語已默記于懷，舊貨既盡更收新物，",
    "T23n1442_035:0816b10": "即便還至室羅伐城。到市店中安置貨物已，",
    "T23n1442_035:0816b11": "往逝多林禮苾芻僧足。然六眾常法多於門",
    "T23n1442_035:0816b12": "首經行，時鄔波難陀在門外立，遙見居士從",
    "T23n1442_035:0816b13": "遠而來，遂便迎接告言：「善來居士！猶如初月",
    "T23n1442_035:0816b14": "久而方現，比於何處興易經求？」居士答曰：",
    "T23n1442_035:0816b15": "「敬禮阿遮利耶！我比在某聚落，彼有長者造",
    "T23n1442_035:0816b16": "一住處，招携四方諸沙門等，并好飲食常為",
    "T23n1442_035:0816b17": "供養，於佛弟子情懷渴仰。」鄔波難陀聞已便",
    "T23n1442_035:0816b18": "念：「若更有餘黑鉢之類聞此語者，當在我前",
    "T23n1442_035:0816b19": "至彼住處。我今宜可責彼居士勿使語人。」告",
    "T23n1442_035:0816b20": "曰：「居士！汝常謂我不習禪思、不勤讀誦，恒念",
    "T23n1442_035:0816b21": "衣食以自活耶？」居士便念：「世間多貪不知厭",
    "T23n1442_035:0816b22": "足，鄔波難陀是當一數。此聞我告尚起譏",
    "T23n1442_035:0816b23": "嫌，況復諸餘大德之類，聞我此說重責何疑？」",
    "T23n1442_035:0816b24": "於是默然不復陳告。時鄔波難陀見長者去，",
    "T23n1442_035:0816b25": "往語六眾苾芻曰：「具壽！我等何能久受辛苦",
    "T23n1442_035:0816b26": "於此居住？」諸人告曰：「大德！頗有好消息耶？」",
    "T23n1442_035:0816b27": "答言：「具壽！亦有多少。」鄔陀夷曰：「消息如何？」鄔",
    "T23n1442_035:0816b28": "波難陀曰：「於某聚落有一長者，以信施心造",
    "T23n1442_035:0816b29": "一住處，并以飲食供養四方沙門婆羅門無",
    "T23n1442_035:0816c01": "礙受用，宜可共行受其供養。」諸人問曰：「豈可",
    "T23n1442_035:0816c02": "六人悉皆往彼？」報言：「並去理亦何傷。」即六人",
    "T23n1442_035:0816c03": "俱行詣彼聚落。時露形外道共相謂曰：「我等",
    "T23n1442_035:0816c04": "宜應暫出觀化，必有好處移就彼方。」便留一",
    "T23n1442_035:0816c05": "人令其看守，餘皆悉去。",
    "T23n1442_035:0816c06": "是時六眾漸次遊行到彼聚落，至長者家，既",
    "T23n1442_035:0816c07": "相見已告長者曰：「願無病長壽。」長者問曰：「仁",
    "T23n1442_035:0816c08": "等是何？」答曰：「是佛世尊聲聞弟子。」長者告曰：",
    "T23n1442_035:0816c09": "「善來聖者！我比翹心願見佛眾，仁今得至，深",
    "T23n1442_035:0816c10": "稱本懷。我有宿心造一住處，并設飲食，意為",
    "T23n1442_035:0816c11": "四方沙門婆羅門等作停止處，仁今可住。」六",
    "T23n1442_035:0816c12": "眾報曰：「彼處頗有床座、臥褥、被枕以不？」答曰：",
    "T23n1442_035:0816c13": "「先無。」六眾曰：「彼若無者豈地上坐耶？」長者即",
    "T23n1442_035:0816c14": "送諸床座并以褥席。是時六人往彼舍中，時",
    "T23n1442_035:0816c15": "一外道見而告曰：「汝沙門釋子何故輒來？此",
    "T23n1442_035:0816c16": "舍非是汝等住處。」報言：「外道！非汝住處，是何",
    "T23n1442_035:0816c17": "言歟？汝若默者得容且住，若更出言必見治",
    "T23n1442_035:0816c18": "罰。」外道便念：「此有六人我唯單己，誰能共彼",
    "T23n1442_035:0816c19": "以相禦敵？勿令見辱宜當走避。」六人日日恒",
    "T23n1442_035:0816c20": "於長者家食。後時長者有緣須往餘處，白六",
    "T23n1442_035:0816c21": "眾曰：「我有少緣詣某聚落，仁當如舊於我舍",
    "T23n1442_035:0816c22": "中受其供養，至我迴還。」長者即告家人曰：「汝",
    "T23n1442_035:0816c23": "等如常供養聖者，至我迴還勿令闕乏。」長者",
    "T23n1442_035:0816c24": "便去，六眾如常受食。時鄔陀夷報鄔波難陀",
    "T23n1442_035:0816c25": "曰：「誰能默然無語於長時中依他軌範，宜當",
    "T23n1442_035:0816c26": "顯露作自威儀。」鄔波難陀曰：「斯亦善哉！」時諸",
    "T23n1442_035:0816c27": "女人來授飲食，鄔陀夷告難陀鄔波難陀曰：",
    "T23n1442_035:0816c28": "「汝等觀此美女，眼耳口鼻腰髀手足悉皆端",
    "T23n1442_035:0816c29": "正真堪受用。」女人聞已各並着慚潛居室內，",
    "T23n1442_035:0817a01": "待其食了取器而去。長者事了迴還至家，問",
    "T23n1442_035:0817a02": "家人曰：「汝等自我去來供養福田無虧乏不？」",
    "T23n1442_035:0817a03": "家人報曰：「何用如是惡福田耶？」長者問曰：「何",
    "T23n1442_035:0817a04": "出麁言？」女人答曰：「比見癡狂調弄舞樂之流，",
    "T23n1442_035:0817a05": "出麁鄙言，無如仁家福田所出之語。」長者曰：",
    "T23n1442_035:0817a06": "「彼作何事？」答曰：「此出鄙言，調弄倡優所未",
    "T23n1442_035:0817a07": "曾說，我等聞已慚恥疚懷。」長者便念：「凡是女",
    "T23n1442_035:0817a08": "人樂觀男子，露形之類遂彼染心，由此因緣",
    "T23n1442_035:0817a09": "情生愛樂。沙門釋子軌式端嚴衣服覆形，女",
    "T23n1442_035:0817a10": "人不樂。」即便告曰：「外道露形汝等樂見，沙門",
    "T23n1442_035:0817a11": "覆體情不欲觀。」其妻報曰：「若不信者當令自",
    "T23n1442_035:0817a12": "驗。」長者便念：「我試自觀察其虛實。」數日停住",
    "T23n1442_035:0817a13": "告六眾曰：「聖者！我尚有事暫須出行，仁等如",
    "T23n1442_035:0817a14": "常可受供給。」即於密室潛形窺覘。六眾時至",
    "T23n1442_035:0817a15": "就其食處，長者之妻躬自授食，六眾同前出",
    "T23n1442_035:0817a16": "言調戲：「可觀此女面首端正眉目纖長，形儀",
    "T23n1442_035:0817a17": "合度實堪愛念。」長者聞已作如是念：「如婦女",
    "T23n1442_035:0817a18": "言，非福田也。我今不應頓絕供給，宜設方便",
    "T23n1442_035:0817a19": "令其自去。」及至明日減其一餅，闡陀告難陀",
    "T23n1442_035:0817a20": "鄔波難陀：「今朝餅果，何意疎薄？」難陀曰：「具壽！",
    "T23n1442_035:0817a21": "我於日日持其殘餅布施貧兒，從今已去不",
    "T23n1442_035:0817a22": "復當與。」至第二日更除一餅，阿說迦曰：「具壽！",
    "T23n1442_035:0817a23": "今朝餅果，全見空疎。」鄔波難陀曰：「我比食竟",
    "T23n1442_035:0817a24": "鉢有餘餅，從今已去無復遺餘。」如是漸減，乃",
    "T23n1442_035:0817a25": "至但有赤餅醋漿以充其食。補[木*奈]伐素曰：「具",
    "T23n1442_035:0817a26": "壽！飲食既盡，我等可行。」鄔陀夷曰：「具壽！既",
    "T23n1442_035:0817a27": "絕望心，今應行矣！」未去之頃，時語彼防守外",
    "T23n1442_035:0817a28": "道曰：「我等好食斷絕，事由於汝，汝可出去。」彼",
    "T23n1442_035:0817a29": "便出外遊行，逢見諸餘先出外道，問曰：「仁等",
    "T23n1442_035:0817b01": "比來四出求覓，頗得多少好門徒不？」諸人告",
    "T23n1442_035:0817b02": "曰：「令汝看守，因何出行？」答曰：「彼驅出我。」問：「是",
    "T23n1442_035:0817b03": "何人？」曰：「是沙門釋子。」問曰：「現有幾人？」答曰：",
    "T23n1442_035:0817b04": "「唯有六人。」外道議曰：「我等六十豈可不能禁",
    "T23n1442_035:0817b05": "六人耶？打令熟手驅之令出。」時彼上座告諸",
    "T23n1442_035:0817b06": "人曰：「我今共去至彼舍中，我若發聲道作事",
    "T23n1442_035:0817b07": "時，汝等諸人十人捉一，好打令熟曳出村隅，",
    "T23n1442_035:0817b08": "作此平章共入村內。」上座告曰：「我等先當見",
    "T23n1442_035:0817b09": "彼長者。」既至彼已問其安不？尋便問曰：「長者",
    "T23n1442_035:0817b10": "仁之住處本為於誰？」答曰：「我造住處無准的",
    "T23n1442_035:0817b11": "心，在中住者供給飲食。」外道曰：「長者中平意",
    "T23n1442_035:0817b12": "無偏黨。」即俱至常住處，問言：「汝沙門釋子此",
    "T23n1442_035:0817b13": "非住處，宜應急出，勿更居停，若不出者與汝",
    "T23n1442_035:0817b14": "毒手。」鄔波難陀聞而告曰：「拔髮外道出無義",
    "T23n1442_035:0817b15": "言：『沙門釋子此非住處。』若非我者豈屬汝耶？」",
    "T23n1442_035:0817b16": "時彼露形怒而告曰：「汝等作事。」時諸外道十",
    "T23n1442_035:0817b17": "人捉一，即便打搭。難陀告曰：「具壽！各各自當",
    "T23n1442_035:0817b18": "護其眼耳，無令損瞎為同梵行者所嗤。」告外",
    "T23n1442_035:0817b19": "道曰：「行者可打肩膊及以腰胯。」時諸外道打",
    "T23n1442_035:0817b20": "棒疲勞手足皆困，遂便停歇。闡陀告曰：「諸具",
    "T23n1442_035:0817b21": "壽！次我作事。」時彼六人俱有大力，展右手時",
    "T23n1442_035:0817b22": "撲五外道，次舒左手復倒五人，或以錫杖或",
    "T23n1442_035:0817b23": "以手足，拳打脚蹴恣意熟搥。鄔陀夷曰：「諸",
    "T23n1442_035:0817b24": "具壽！當護本罪，莫使命斷，勿令我等得波羅",
    "T23n1442_035:0817b25": "市迦。」既熟打已悉皆推出。諸婆羅門等見已",
    "T23n1442_035:0817b26": "相告：「汝觀釋子共外道鬪，必定天神當下大",
    "T23n1442_035:0817b27": "雨。」是時六眾驅外道已，訶說迦曰：「諸具壽！我",
    "T23n1442_035:0817b28": "今戰勝不辱僧徒，宜可俱行詣室羅伐。」爾時",
    "T23n1442_035:0817b29": "南方有一外道論師，名鄔陀夷，是盧迦臾，多",
    "T23n1442_035:0817c01": "說無後世，為求論議來至室羅伐城，入逝多",
    "T23n1442_035:0817c02": "林。詣尊者了教憍陳如處作如是語：「苾芻！我",
    "T23n1442_035:0817c03": "曾師邊受少學業，欲於仁處共立論端。」時尊",
    "T23n1442_035:0817c04": "者憍陳如報言：「婆羅門諸樂論議者，汝可共",
    "T23n1442_035:0817c05": "論，此之言談非我所愛。」時婆羅門遍皆至彼",
    "T23n1442_035:0817c06": "諸大德所：尊者馬勝、尊者賢善、尊者大名、尊",
    "T23n1442_035:0817c07": "者名稱、尊者圓滿、尊者無垢、尊者牛王、尊者",
    "T23n1442_035:0817c08": "妙臂等，既至其所求申論議，皆如尊者憍陳",
    "T23n1442_035:0817c09": "如不共言論。次至具壽舍利子所作如是語：",
    "T23n1442_035:0817c10": "「苾芻！我前曾習少多學業，欲於仁處共立論",
    "T23n1442_035:0817c11": "端。」時舍利子聞其語已作如是念：「試觀此人",
    "T23n1442_035:0817c12": "有善根不？」即便觀見有少善根，雖有善根緣",
    "T23n1442_035:0817c13": "在誰處？即觀此人與我相屬。復更思念：「更有",
    "T23n1442_035:0817c14": "如斯有情之類，因觀論議能受化不？」觀知更",
    "T23n1442_035:0817c15": "有彼受化者。何時當集？知至第七日皆來集",
    "T23n1442_035:0817c16": "會。即於是日少立論宗，尚留餘義，於六日中",
    "T23n1442_035:0817c17": "悉皆如是。至第七日，四遠咸聞，南方論師是",
    "T23n1442_035:0817c18": "無後世外道，來至於此，與舍利子共相擊論",
    "T23n1442_035:0817c19": "竟無勝負。時有百千萬億有情，皆生喜樂，或",
    "T23n1442_035:0817c20": "有先世善根之所警覺咸來集會。時舍利子",
    "T23n1442_035:0817c21": "知眾既集，觀時復至，即以深法伏彼外道令",
    "T23n1442_035:0817c22": "使無言。時彼外道既被屈已，起敬信心，合掌",
    "T23n1442_035:0817c23": "恭敬作如是白：「大德！我願於善說法律而為",
    "T23n1442_035:0817c24": "出家，并受圓具成苾芻性，於世尊所而修梵",
    "T23n1442_035:0817c25": "行。」時舍利子即與出家，并受圓具教其法式。",
    "T23n1442_035:0817c26": "彼便專心自勵斷諸煩惱證阿羅漢，三明六",
    "T23n1442_035:0817c27": "通具八解脫，得如實知：我生已盡、梵行已立、",
    "T23n1442_035:0817c28": "所作已辦、不受後有，心無障礙如手撝空，刀",
    "T23n1442_035:0817c29": "割香塗愛憎不起，觀金與土等無有異，於諸",
    "T23n1442_035:0818a01": "名利無不棄捨，釋梵諸天悉皆恭敬。是時大",
    "T23n1442_035:0818a02": "眾咸生希有作如是言：「諸人當知！此大論師",
    "T23n1442_035:0818a03": "人無敵者，今舍利子以無礙辯令其降伏，與",
    "T23n1442_035:0818a04": "授學處，證阿羅漢果。」諸來大眾敬信倍常。時",
    "T23n1442_035:0818a05": "舍利子，知諸大眾意樂隨眠界性差別，當機",
    "T23n1442_035:0818a06": "說法，遂令十二億有情，或證燸、頂、忍法、世第",
    "T23n1442_035:0818a07": "一法，或得預流果乃至出家，獲得阿羅漢果。",
    "T23n1442_035:0818a08": "時諸大眾或發聲聞心，或發獨覺心，或發無",
    "T23n1442_035:0818a09": "上大菩提心者，皆於三寶深生敬信。時舍利",
    "T23n1442_035:0818a10": "子於日初分摧彼外道，於食後時六眾苾芻",
    "T23n1442_035:0818a11": "從彼聚落來至給園。時諸苾芻既相見已告",
    "T23n1442_035:0818a12": "言：「善來具壽！比者隔闊，從何處來？」報言：「從",
    "T23n1442_035:0818a13": "某處大聚落來。」諸人告曰：「仁等薄福不覩大",
    "T23n1442_035:0818a14": "事，近舍利子降伏南方論師外道，令其捨俗",
    "T23n1442_035:0818a15": "得阿羅漢，巨億徒眾獲果發心。」",
    "T23n1442_035:0818a16": "爾時六眾聞是語已報言：「諸具壽！此未希有。",
    "T23n1442_035:0818a17": "何以故？其舍利子是第二大法將，助佛轉法",
    "T23n1442_035:0818a18": "輪，伏一外道何足可稱？假令舍利子被他屈",
    "T23n1442_035:0818a19": "時，尚有大師共相救濟，未為奇特。我等所作",
    "T23n1442_035:0818a20": "實成希有，以我六人降六十外道。」苾芻問曰：",
    "T23n1442_035:0818a21": "「以何明術？」難陀報曰：「純用棒術。」又問曰：「說何",
    "T23n1442_035:0818a22": "法義？」答曰：「以身說法。」問曰：「為當並死？為命存",
    "T23n1442_035:0818a23": "耶？」答曰：「當時命在，至於今日死活寧知？」時諸",
    "T23n1442_035:0818a24": "苾芻具問知已各生嫌賤：「云何苾芻作極惡",
    "T23n1442_035:0818a25": "事，理應羞恥，而更因斯反生驕逸？」時諸苾芻",
    "T23n1442_035:0818a26": "以此因緣具白世尊。爾時世尊集諸苾芻問",
    "T23n1442_035:0818a27": "六眾曰：「汝等實作如是不端嚴事損我法耶？」",
    "T23n1442_035:0818a28": "白言：「實爾。大德！」世尊種種呵責，廣說如前，乃",
    "T23n1442_035:0818a29": "至「為制學處，應如是說：",
    "T23n1442_035:0818b01": "「若復苾芻於外道住處得經一宿一食，若更",
    "T23n1442_035:0818b02": "受者，波逸底迦。」如是世尊為諸苾芻制學處",
    "T23n1442_035:0818b03": "已。時彼信心居士，還持商貨到前聚落，至",
    "T23n1442_035:0818b04": "舊長者店上安置。長者猶尚供養露形，還令",
    "T23n1442_035:0818b05": "使來喚彼居士，共為隨喜與福田食。居士聞",
    "T23n1442_035:0818b06": "已便作是念：「我試往觀，多是世尊聲聞弟子。」",
    "T23n1442_035:0818b07": "於彼見已仍是外道露形無有羞恥。居士不",
    "T23n1442_035:0818b08": "能對面有所言說，默爾而住。露形食已從座",
    "T23n1442_035:0818b09": "而去。時彼長者報居士曰：「好田好種廣說如",
    "T23n1442_035:0818b10": "前。勝上田者，謂是世尊聲聞弟子。」長者聞已",
    "T23n1442_035:0818b11": "作如是語：「知識！莫道彼字，我不願聞，何況",
    "T23n1442_035:0818b12": "欲見？」問曰：「彼已來耶？」答曰：「已來。」又問：「是何人？」",
    "T23n1442_035:0818b13": "答言：「六眾。」居士曰：「彼至於此作何事耶？」長者",
    "T23n1442_035:0818b14": "具報其事，居士曰：「汝往大海收假琉璃。」長者",
    "T23n1442_035:0818b15": "曰：「豈復世尊有好弟子？」居士曰：「有。」長者曰：「彼",
    "T23n1442_035:0818b16": "字何等？」答曰：「謂舍利子、大目乾連等，仁若",
    "T23n1442_035:0818b17": "見者必起殊勝信敬之心，獲希有事。」長者曰：",
    "T23n1442_035:0818b18": "「彼若來者我當供養。」居士便念：「我若還彼當",
    "T23n1442_035:0818b19": "白世尊。」時彼居士交易既了，更取餘貨還室",
    "T23n1442_035:0818b20": "羅伐城，安貨物已往詣佛所，頂禮佛足白佛",
    "T23n1442_035:0818b21": "言：「世尊！於某聚落有一長者，彼為四方沙門",
    "T23n1442_035:0818b22": "婆羅門等造一住處，若有來者施其飲食，於",
    "T23n1442_035:0818b23": "佛弟子情懷欽慕。善哉！世尊！為愍彼故，令苾",
    "T23n1442_035:0818b24": "芻往，遂彼信心。」世尊爾時默然許之。是時居",
    "T23n1442_035:0818b25": "士知佛許已禮辭而去。爾時世尊作如是念：",
    "T23n1442_035:0818b26": "「誰於長者及其眷屬并諸人眾有宿緣耶？」即",
    "T23n1442_035:0818b27": "便觀知，唯舍利子於彼有緣，能令受化。告舍",
    "T23n1442_035:0818b28": "利子曰：「汝可往某聚落度彼長者及其眷屬",
    "T23n1442_035:0818b29": "并諸人眾。」時舍利子從佛聞已，即奉佛教將",
    "T23n1442_035:0818c01": "五百苾芻，以為圍繞詣彼聚落。既至彼已，便",
    "T23n1442_035:0818c02": "於長者施食之處而為停息。長者聞有尊者",
    "T23n1442_035:0818c03": "舍利子，將五百徒眾來至住處，即便往詣舍",
    "T23n1442_035:0818c04": "利子所，頂禮雙足在一面坐。時舍利子為彼",
    "T23n1442_035:0818c05": "長者宣說妙法，示教利喜默然而住。",
    "T23n1442_035:0818c06": "時彼長者即從座起，整衣左肩合掌稽首，白",
    "T23n1442_035:0818c07": "言：「大德并諸大眾！明就我家哀受微供。」時舍",
    "T23n1442_035:0818c08": "利子默然受之。長者見舍利子默然受已，禮",
    "T23n1442_035:0818c09": "足而去。即於其夜具辦種種上妙飲食，至天",
    "T23n1442_035:0818c10": "明已，敷設座席安大水瓶。即命使者往白舍",
    "T23n1442_035:0818c11": "利子及諸大眾：「飲食已辦，幸願知時。」時舍利",
    "T23n1442_035:0818c12": "子於日初分著衣持鉢，并諸大眾詣長者家",
    "T23n1442_035:0818c13": "就座而坐。時彼長者見眾坐定，自手行食悉",
    "T23n1442_035:0818c14": "令飽滿。時舍利子知眾食已澡漱復訖，便收",
    "T23n1442_035:0818c15": "鉢器。是時長者自持小席，於上座前合掌而",
    "T23n1442_035:0818c16": "坐，白舍利子曰：「大德！當為說法。」時舍利子報",
    "T23n1442_035:0818c17": "長者曰：「若樂聞法者，可於廣博顯敞之處多",
    "T23n1442_035:0818c18": "敷座席，擊鼓唱令普告諸人：『仁等若樂聞妙",
    "T23n1442_035:0818c19": "法者，明當總集，聽大德舍利子宣揚法義。』」作",
    "T23n1442_035:0818c20": "如是語教長者已，為彼長者隨時呪願說伽",
    "T23n1442_035:0818c21": "他曰：",
    "T23n1442_035:0818c22": "「所為布施者，　　必獲其義利；",
    "T23n1442_035:0818c23": "　若為樂故施，　　後必得安樂。」",
    "T23n1442_035:0818c24": "如是等頌，教以福利資及存亡，普為有情離",
    "T23n1442_035:0818c25": "障解脫，為呪願已從座而去。然此長者於大",
    "T23n1442_035:0818c26": "聚落中最為稱首，如尊者教，遂於空地多敷",
    "T23n1442_035:0818c27": "座席，擊鼓宣令咸皆告知：「明日尊者法將舍",
    "T23n1442_035:0818c28": "利子為說妙法，若仁等樂聞咸皆普集，當希",
    "T23n1442_035:0818c29": "見諦，不於生死久沒輪迴。」時尊者舍利子至",
    "T23n1442_035:0819a01": "明日已，於小食時與諸僧眾，就法場處昇座",
    "T23n1442_035:0819a02": "而坐，無量百千大眾雲集，諸有情輩皆生喜",
    "T23n1442_035:0819a03": "樂，或有先世善根之所警覺令樂聽法。時舍",
    "T23n1442_035:0819a04": "利子知諸大眾意樂，隨眠界性差別，稱機說",
    "T23n1442_035:0819a05": "法，遂令彼長者并諸眷屬及百千有情，得四",
    "T23n1442_035:0819a06": "善根獲四勝果，於三菩提隨緣發趣，於三寶",
    "T23n1442_035:0819a07": "處敬信彌隆。時舍利子久為說法背發風勞，",
    "T23n1442_035:0819a08": "復為佛先制戒，時過不食。時彼長者請舍利",
    "T23n1442_035:0819a09": "子及大眾曰：「願於我舍留神久住，當以四事",
    "T23n1442_035:0819a10": "共相供給。」時舍利子報長者曰：「以汝為緣，佛",
    "T23n1442_035:0819a11": "為苾芻當制學處，我今欲去。」",
    "T23n1442_035:0819a12": "爾時舍利子身帶風疾斷食飢虛，將諸大眾",
    "T23n1442_035:0819a13": "詣室羅伐。既至彼已，時諸苾芻問舍利子弟",
    "T23n1442_035:0819a14": "子曰：「善來具壽！行李安不？」報言：「有安、不安。」彼",
    "T23n1442_035:0819a15": "問：「何故？」答曰：「我鄔波馱耶！廣為濟度，斯成",
    "T23n1442_035:0819a16": "安樂。然說法時久，背纏風疾，一日不食遂涉",
    "T23n1442_035:0819a17": "長途，此不安樂。」時諸苾芻聞是事已以緣白",
    "T23n1442_035:0819a18": "佛，佛言：「聽諸苾芻應畜偃帶以自安息，又施",
    "T23n1442_035:0819a19": "食處應除病緣。」爾時世尊讚持戒者如前廣",
    "T23n1442_035:0819a20": "說，告諸苾芻：「前是創制，此是隨開。應如是說：",
    "T23n1442_035:0819a21": "若復苾芻於外道住處得經一宿一食，除病",
    "T23n1442_035:0819a22": "因緣，若過者波逸底迦。」",
    "T23n1442_035:0819a23": "若復苾芻者，謂是六眾，餘義如上。於外道住",
    "T23n1442_035:0819a24": "處者，謂彼施主以其住處先與外道，此處應",
    "T23n1442_035:0819a25": "受一食。除病因緣者，若有病緣過食無犯。若",
    "T23n1442_035:0819a26": "無病者，過食得墮罪，餘并同前。此中犯相其",
    "T23n1442_035:0819a27": "事云何？若苾芻於別住處已受一食，若更經",
    "T23n1442_035:0819a28": "宿得惡作罪；若受食者，便得墮罪。若於此宿",
    "T23n1442_035:0819a29": "餘處受食，宿時惡作，食時無犯。若於餘處宿、",
    "T23n1442_035:0819b01": "此處食，宿時無過，食得墮罪。若餘處宿、餘處",
    "T23n1442_035:0819b02": "食，暫來此者無犯。若此處所是多人共作，或",
    "T23n1442_035:0819b03": "施主見留，或是親族造此住處，過食無犯。",
    "T23n1442_035:0819b04": "又無犯者，謂最初犯人，或癡狂、心亂、痛惱所",
    "T23n1442_035:0819b05": "纏。",
    "T23n1442_035:0819b06": "過三鉢受食學處第三十三",
    "T23n1442_035:0819b07": "佛在室羅伐城逝多林給孤獨園。爾時北方",
    "T23n1442_035:0819b08": "有大商主，來至此城郭外停止。六眾聞之共",
    "T23n1442_035:0819b09": "相告曰：「難陀、鄔波難陀！我聞北方有大商主，",
    "T23n1442_035:0819b10": "來至此城郭外停息，我今暫往就彼相看，必",
    "T23n1442_035:0819b11": "有容者少多勸化。」難陀報曰：「此亦善哉！」即便",
    "T23n1442_035:0819b12": "俱往，自相告曰：「彼諸商人若喚我等食者，應",
    "T23n1442_035:0819b13": "可報云：『我有飲食且得充濟，若施衣者是要",
    "T23n1442_035:0819b14": "所須。』」既到彼已問言：「商主自遠而至不疲勞",
    "T23n1442_035:0819b15": "耶？」答言：「聖者！勞此相問。」六眾曰：「必有容者暫",
    "T23n1442_035:0819b16": "可聽法。」時彼商主恭敬合掌即便聽法。既聞",
    "T23n1442_035:0819b17": "法已商人請曰：「聖者！可於此食。」答言：「賢首！我",
    "T23n1442_035:0819b18": "自充濟不勞辛苦。」便於他日更復相看為其",
    "T23n1442_035:0819b19": "說法，商主慇懃請其受食，復還報曰：「我不須",
    "T23n1442_035:0819b20": "食。」後於異時商人議曰：「此處乏草，當向某村",
    "T23n1442_035:0819b21": "逐草放牧。」即將牛馬往詣彼方。是時六眾明",
    "T23n1442_035:0819b22": "日還去，就彼商人欲為說法，既至彼已不見",
    "T23n1442_035:0819b23": "商人，懷憂而住。時有人來問言：「大德！何故",
    "T23n1442_035:0819b24": "憂愁？」鄔波難陀曰：「此有商人是我相識資貨",
    "T23n1442_035:0819b25": "豐贍，不見告辭捨我而去。」報言：「聖者！彼非全",
    "T23n1442_035:0819b26": "去，為此乏草暫往某村，逐草放牧兼賣貨物，",
    "T23n1442_035:0819b27": "不久還來。」鄔波難陀曰：「願汝無病長壽。」作是",
    "T23n1442_035:0819b28": "語已即往彼村，遙見商人說伽他曰：",
    "T23n1442_035:0819b29": "「邊方險路不應往，　　設令去者勿居停；",
    "T23n1442_035:0819c01": "　非但處所不堪行，　　彼人勿共為親友。",
    "T23n1442_035:0819c02": "　山險居人初見好，　　如金揩石創鮮明；",
    "T23n1442_035:0819c03": "　中方居者則不然，　　始終不動如山岳。」",
    "T23n1442_035:0819c04": "時諸商人聞此語已，答聖者曰：「何因致恨，苦",
    "T23n1442_035:0819c05": "見譏誚？」六眾曰：「賢首！已與仁等略申情義，廢",
    "T23n1442_035:0819c06": "我善品頻為說法。何不言別遂即私來？」答言：",
    "T23n1442_035:0819c07": "「聖者！非我長來，隨草故爾。如其歸日還至室",
    "T23n1442_035:0819c08": "羅伐城，相與告別。」闡陀曰：「賢首！更可暫來聽",
    "T23n1442_035:0819c09": "我說法。」時彼諸人即共敬禮，各取卑座坐而",
    "T23n1442_035:0819c10": "聽法。為說法已，商主曰：「聖者！可於此食。」答曰：",
    "T23n1442_035:0819c11": "「不須。」時彼商主告諸人曰：「仁等數請受食皆",
    "T23n1442_035:0819c12": "言不須，豈非聖者乏少衣服？仁等宜應隨己",
    "T23n1442_035:0819c13": "所有以衣奉施。」諸人報曰：「斯亦善哉！」遂便人",
    "T23n1442_035:0819c14": "人各以一張上好毛緂持用奉施，闡陀便與",
    "T23n1442_035:0819c15": "呪願：「此之施物，福利無邊。」鄔陀夷既得物已",
    "T23n1442_035:0819c16": "告言：「賢首！汝比頻頻請我受食，今可將來，是",
    "T23n1442_035:0819c17": "何供養？」時彼商人即持餅果羅列目前，鄔陀",
    "T23n1442_035:0819c18": "夷便舒大鉢報言：「賢首！可著此中。」商主意念：",
    "T23n1442_035:0819c19": "「此鉢絕大，若與滿者可足六人充一中食。」即",
    "T23n1442_035:0819c20": "盛以滿鉢奉鄔陀夷。時馬勝苾芻復更舒鉢，",
    "T23n1442_035:0819c21": "還與滿鉢。乃至六人悉皆舒鉢，商人俛仰咸",
    "T23n1442_035:0819c22": "並與之。所有路糧無不罄盡，乃至釜中飲食",
    "T23n1442_035:0819c23": "亦用相供。時諸商人告苾芻曰：「聖者！我所現",
    "T23n1442_035:0819c24": "作多少路糧，並皆罄盡。」時諸商人報苾芻曰：",
    "T23n1442_035:0819c25": "「我欲令人相逐往至城中更覓路糧，仁當看",
    "T23n1442_035:0819c26": "買，迴還之日幸給援人，勿使中途致遭賊盜。」",
    "T23n1442_035:0819c27": "難陀報曰：「當為汝看。」時彼商人遣人隨去，既",
    "T23n1442_035:0819c28": "至寺已馬勝報曰：「賢首！可為我作如是事業。」",
    "T23n1442_035:0819c29": "隨言為作，尋復告言：「為作此事。」如是展轉至",
    "T23n1442_035:0820a01": "日將暮，告言：「男子汝可歸還。」時彼使人出",
    "T23n1442_035:0820a02": "城而去，途經險處為賊所劫。既入營中，諸人",
    "T23n1442_035:0820a03": "問曰：「路糧何似？」報言：「幾將失命，寧有路糧。」",
    "T23n1442_035:0820a04": "問曰：「豈不聖者與汝援人。」答曰：「准理即是彼",
    "T23n1442_035:0820a05": "令賊劫。」問：「其何故？」答曰：「彼至寺中令我作務，",
    "T23n1442_035:0820a06": "憑看市易總不言及，至日將暮方遣出城，由",
    "T23n1442_035:0820a07": "此夜行遂遭賊劫。」時諸商人聞是語已咸共",
    "T23n1442_035:0820a08": "譏嫌：「此諸釋子失沙門行。云何委寄反被相",
    "T23n1442_035:0820a09": "欺？」此是緣起，尚未制戒。",
    "T23n1442_035:0820a10": "佛在室羅伐城逝多林給孤獨園。時此城中",
    "T23n1442_035:0820a11": "有一長者，娶妻未久便誕一女，眇其右目。後",
    "T23n1442_035:0820a12": "漸長大，同年女伴皆並娉人，唯此一女眇目",
    "T23n1442_035:0820a13": "無相，其年雖大人無娶者。於此城內復有居",
    "T23n1442_035:0820a14": "士，於同望族娶女為妻，未經多時妻遂身死，",
    "T23n1442_035:0820a15": "更娶第二亦復身亡。如是乃至第七娶妻，悉",
    "T23n1442_035:0820a16": "皆身死。時人並皆喚為妨婦，即因此事以立",
    "T23n1442_035:0820a17": "其名。時妨婦長者更欲娶妻，人皆不與，作如",
    "T23n1442_035:0820a18": "是語：「我今豈可令女死耶？我不能與。」復求",
    "T23n1442_035:0820a19": "寡婦欲娶為妻，彼便告曰：「我於己命豈不悋",
    "T23n1442_035:0820a20": "惜入汝舍乎？」時彼長者求妻不得，躬自營",
    "T23n1442_035:0820a21": "勞檢校家事。後於異時有舊知識，來至其家，",
    "T23n1442_035:0820a22": "見其作務告曰：「仁何所為？」答曰：「我營家事。」彼",
    "T23n1442_035:0820a23": "便告曰：「何意仁今自知家務？」曰：「已娶七婦皆",
    "T23n1442_035:0820a24": "悉身亡，無第二人可知家業。」友人報曰：「何不",
    "T23n1442_035:0820a25": "求餘？」答言：「比日雖求，人不見與，皆云：『我豈不",
    "T23n1442_035:0820a26": "惜女耶？娉向汝家令其早死。』」「若如是者，何不",
    "T23n1442_035:0820a27": "更求諸餘寡婦？」長者具以事答：「雖求寡婦亦",
    "T23n1442_035:0820a28": "不肯來。」知友曰：「某家有女，眇其右目，何不見",
    "T23n1442_035:0820a29": "求？」答曰：「彼亦不與。」知友曰：「試往求之，或容",
    "T23n1442_035:0820b01": "相許。」是時長者便詣彼家，至已問家長曰：「比",
    "T23n1442_035:0820b02": "得安不？」彼問：「何意得來？」答曰：「欲求娶仁女。」",
    "T23n1442_035:0820b03": "問曰：「何女？」答曰：「眇右目者。」父曰：「隨意為婚。」",
    "T23n1442_035:0820b04": "問曰：「欲取何日？」父曰：「某日吉辰，可得成禮。」既",
    "T23n1442_035:0820b05": "見許已歡喜而去，還至家中待其吉日。時彼",
    "T23n1442_035:0820b06": "知友既勸喻已作如是念：「我令知友覓眇目女",
    "T23n1442_035:0820b07": "共為婚媾，是所不應。彼有惡相，勿令至舍妨",
    "T23n1442_035:0820b08": "我知識。」時彼知友作是念已，詣長者所問曰：",
    "T23n1442_035:0820b09": "「得眇目女不？」答言：「求得。」是時知友說伽他曰：",
    "T23n1442_035:0820b10": "「波羅舍條將淨齒，　　若人頭向西出眠；",
    "T23n1442_035:0820b11": "　眇右目女娶為妻，　　此亦能虧天帝釋。",
    "T23n1442_035:0820b12": "　兩惡相逢必有損，　　譬如刀石共相投；",
    "T23n1442_035:0820b13": "　夫婦皆是妨害人，　　若娶定當遭死事。」",
    "T23n1442_035:0820b14": "說是語已報長者曰：「女眇右目是妨不疑，仁",
    "T23n1442_035:0820b15": "若娶者恐遭夭喪，宜可棄之。我有一妹，比",
    "T23n1442_035:0820b16": "者孀居，若相應者共為偶匹。」長者曰：「已有言",
    "T23n1442_035:0820b17": "交，不可即棄，宜設方便，勿失彼情。」知識曰：「善。」",
    "T23n1442_035:0820b18": "時眇目父母，欲至吉辰即為營辦種種會設。",
    "T23n1442_035:0820b19": "六眾苾芻共彼長者先是相識，六眾便於小",
    "T23n1442_035:0820b20": "食時著衣持鉢入城乞食。至長者家見其營",
    "T23n1442_035:0820b21": "造奇妙餅食，難陀問曰：「姊妹！作何節會？」其母",
    "T23n1442_035:0820b22": "報曰：「聖者！仁外甥女欲娉他宗，將至吉辰為",
    "T23n1442_035:0820b23": "斯營辦。」難陀答曰：「姊妹！我於今日得甞少",
    "T23n1442_035:0820b24": "多不」？母曰：「聖者！此是仁物，豈待他授。」難陀",
    "T23n1442_035:0820b25": "報曰：「餘時惠施自是常途，今日珍羞且與多",
    "T23n1442_035:0820b26": "少。」時彼婦女稟性寬恕，遂將餅食盡授六人。",
    "T23n1442_035:0820b27": "既受得已即為呪願：「無病長壽。」從舍而出。時",
    "T23n1442_035:0820b28": "彼長者來見餅無，問言：「何故？」婦曰：「有福田",
    "T23n1442_035:0820b29": "來，我皆持施，仁今可往報彼夫家，更待他辰",
    "T23n1442_035:0820c01": "別為營辦。」長者報曰：「彼定不肯延至他日，且",
    "T23n1442_035:0820c02": "先嫁女，後設宗親。」婦曰：「彼既妨妻，誰當與",
    "T23n1442_035:0820c03": "女？令待餘日一時總費。」長者既受婦勸便向",
    "T23n1442_035:0820c04": "夫家，報言：「賢首！我家營辦所擬宗親，六眾福",
    "T23n1442_035:0820c05": "田并皆持去。現未能辦，可待後時。」其人報曰：",
    "T23n1442_035:0820c06": "「已卜吉辰不能移轉，若依舊日我娶為妻，若",
    "T23n1442_035:0820c07": "更在後必當見棄。」長者還家以言告婦，婦曰：",
    "T23n1442_035:0820c08": "「彼多妨妻，誰卒與女？留至他日方共交婚。」婦",
    "T23n1442_035:0820c09": "即漸辦餅食遂過先期。夫家聞已，遂娶知友",
    "T23n1442_035:0820c10": "之妹孀居寡婦以為妻室。其婦餅食既辦，更",
    "T23n1442_035:0820c11": "令長者往命成婚，報夫家曰：「我餅食皆辦，可",
    "T23n1442_035:0820c12": "為親禮。」彼人答曰：「前期既過，我不須女。」長者",
    "T23n1442_035:0820c13": "發怒引至官司，斷官准理，長者不如。還報其",
    "T23n1442_035:0820c14": "婦，婦便大哭：「我女久居今始欲嫁，事緣六眾",
    "T23n1442_035:0820c15": "棄不成婚。」隣伍聞之共生嫌賤：「六眾苾芻失",
    "T23n1442_035:0820c16": "沙門法壞清淨眾，令成婚女為夫所棄。」諸苾",
    "T23n1442_035:0820c17": "芻聞以緣白佛。佛便集眾問彼六人，呵責同",
    "T23n1442_035:0820c18": "前，乃至「為制學處，應如是說：",
    "T23n1442_035:0820c19": "「若復眾多苾芻往俗家中，有淨信婆羅門居",
    "T23n1442_035:0820c20": "士，慇懃請與餅[麩夫+少]。苾芻須者應兩三鉢受，",
    "T23n1442_035:0820c21": "若過受者波逸底迦。既受得已還至住處，若",
    "T23n1442_035:0820c22": "有苾芻應共分食，此是時。」",
    "T23n1442_035:0820c23": "若復苾芻者，謂六眾也。過二已去名曰眾多。",
    "T23n1442_035:0820c24": "俗家謂白衣家婆羅門等。往者，謂到其所。淨",
    "T23n1442_035:0820c25": "信者，謂信三寶深心歸敬。慇懃者，謂心至極。",
    "T23n1442_035:0820c26": "請者，謂發言延。請[麩夫+少]餅者，謂所施食。須者，謂",
    "T23n1442_035:0820c27": "情樂也。兩三鉢者，鉢有三種：謂上、中、下。上者，",
    "T23n1442_035:0820c28": "謂受摩揭陀國二升米飯；中者，謂受一升",
    "T23n1442_035:0820c29": "半米飯；小者，謂受一升米飯。應兩三鉢受",
    "T23n1442_035:0821a01": "者，指其限齊。還至住處者，謂至寺中。若有苾",
    "T23n1442_035:0821a02": "芻應共分食者，謂與同梵行者共相分布。若",
    "T23n1442_035:0821a03": "過受得波逸底迦者，釋罪如前。此中犯相其",
    "T23n1442_035:0821a04": "事云何？若苾芻以三大鉢受他食時，得惡作",
    "T23n1442_035:0821a05": "罪；若吞噉者，得波逸底迦。若以二大鉢、一中",
    "T23n1442_035:0821a06": "鉢受他食時，同得惡作罪；吞噉之時，得波逸",
    "T23n1442_035:0821a07": "底迦。若以二大鉢、一小鉢受他食時，得惡作",
    "T23n1442_035:0821a08": "罪；吞噉之時，得波逸底迦。若以二中鉢、一大",
    "T23n1442_035:0821a09": "鉢受他食時，得罪輕重同前。要而言之，若苾",
    "T23n1442_035:0821a10": "芻乃至取他食時，過四升半米飯分量已上，",
    "T23n1442_035:0821a11": "皆得波逸底迦。若取一大鉢、一中鉢、一小鉢，",
    "T23n1442_035:0821a12": "或惟二大，或二中、一小，或二小、一大，或二小、",
    "T23n1442_035:0821a13": "一中，或三中，或三小等，此皆無犯。又若施主",
    "T23n1442_035:0821a14": "任取多少者，取亦無犯。又無犯者，謂最初犯",
    "T23n1442_035:0821a15": "人，或癡狂、心亂、痛惱所纏。",
    "T23n1442_035:0821a16": "根本說一切有部毘奈耶卷第三十五"
}