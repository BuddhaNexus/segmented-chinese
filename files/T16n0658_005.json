{
    "T16n0658_005:0231b02": "寶雲經卷第五",
    "T16n0658_005:0231b04": "梁扶南三藏曼陀羅仙譯",
    "T16n0658_005:0231b05": "[0231b05] 「善男子！復有十法名菩薩具旃衣。何等為十？",
    "T16n0658_005:0231b06": "不隨染欲名為旃衣、不隨瞋故名為旃衣、不",
    "T16n0658_005:0231b07": "隨癡故名為旃衣、不隨惱害故名為旃衣、不",
    "T16n0658_005:0231b08": "隨貪嫉故名為旃衣、不隨憍慢吾我故名為",
    "T16n0658_005:0231b09": "旃衣、不為人知故名為旃衣、不為名聞利養",
    "T16n0658_005:0231b10": "故名為旃衣、不使魔得自在故名為旃衣、心",
    "T16n0658_005:0231b11": "不高下故名為旃衣。善男子！具此十事是名",
    "T16n0658_005:0231b12": "菩薩旃衣。",
    "T16n0658_005:0231b13": "[0231b13] 「善男子！菩薩復有十法名為乞食。何等為十？",
    "T16n0658_005:0231b14": "為益眾生令得福故是以乞食，次第乞食、好",
    "T16n0658_005:0231b15": "惡隨時、不生悔恨、少欲知足、乞食得已與人",
    "T16n0658_005:0231b16": "共同、於食好惡不生增減、不生貪著、於食知",
    "T16n0658_005:0231b17": "量、趣向於善、修集善根、離諸取著。云何乞",
    "T16n0658_005:0231b18": "食為益眾生？菩薩乞食，見諸眾生善根鮮少，",
    "T16n0658_005:0231b19": "受乞食法為利益眾生故。若城邑、聚落，到中",
    "T16n0658_005:0231b20": "乞食，繫念不捨，威儀具足，若顧視時終不輕",
    "T16n0658_005:0231b21": "躁，舉動安庠，諸根寂定，諦視目前不過一",
    "T16n0658_005:0231b22": "尋，於佛、法、僧深生信敬，然後乞食。次第乞食，",
    "T16n0658_005:0231b23": "心無算擇，剎利、婆羅門、富貴之家一向次第，",
    "T16n0658_005:0231b24": "食足便止；除惡狗、新生犢母，先破禁戒墮畜",
    "T16n0658_005:0231b25": "生中；若男、若女、童男、童女諸能擾惱者，皆悉",
    "T16n0658_005:0231b26": "不往，可譏嫌處亦皆不往。次第乞食，不得生",
    "T16n0658_005:0231b27": "著、不得生瞋。於諸眾生不起憎愛，於好、於惡，",
    "T16n0658_005:0231b28": "其心正等。少欲知足，隨得多少，還至僧坊安",
    "T16n0658_005:0231b29": "置衣&#x9262;，至洗足處。若到佛像、塔寺、眾僧所恭",
    "T16n0658_005:0231c01": "敬供養，乞食之食分作四分：一分與同梵行",
    "T16n0658_005:0231c02": "者、第二分與窮下乞食之者、第三分與諸鬼",
    "T16n0658_005:0231c03": "神、第四分自供身食。『我今食者但念修道，不",
    "T16n0658_005:0231c04": "應於食而起染著，亦不憍逸、貪嗜無厭。作如",
    "T16n0658_005:0231c05": "是食，為存此身、濟其軀命。』是故，於食趣得安",
    "T16n0658_005:0231c06": "身，不使羸乏亦不令肥。何以故？若身羸瘦，妨",
    "T16n0658_005:0231c07": "廢行道；若食厚重，復多睡眠。為行道故，於食",
    "T16n0658_005:0231c08": "知節，不多、不少。勤修精進，除去懈怠，為滿菩",
    "T16n0658_005:0231c09": "提覺支；滿菩提覺支故，我見得滅；我見滅故，",
    "T16n0658_005:0231c10": "能以身肉施於眾生。善男子！具此十事是名",
    "T16n0658_005:0231c11": "菩薩乞食法。[0231c11] 「善男子！菩薩復有十法名為一",
    "T16n0658_005:0231c12": "處坐。何等為十？於菩提樹一坐道場降伏魔",
    "T16n0658_005:0231c13": "官皆悉驚怖、此處不動得出世定、此處不動",
    "T16n0658_005:0231c14": "得世間慧、此處不動得出世間智、此處不動",
    "T16n0658_005:0231c15": "得空三昧、此處不動得覺一切法、此處不動",
    "T16n0658_005:0231c16": "得八正道、此處不動得於真實、此處不動得",
    "T16n0658_005:0231c17": "於如實、此處不動得一切種智坐。善男子！一",
    "T16n0658_005:0231c18": "坐者即是法坐；菩薩不動搖故，名為一坐。善",
    "T16n0658_005:0231c19": "男子！具此十事是名菩薩一坐法。",
    "T16n0658_005:0231c20": "[0231c20] 「善男子！菩薩復有十法名一受食。何等為十？",
    "T16n0658_005:0231c21": "不貪食，不染著食，以言食足一切不受，蘇油、",
    "T16n0658_005:0231c22": "黑石蜜、阿摩勒汁、甘蔗汁及諸果汁，時非時",
    "T16n0658_005:0231c23": "都不飲食，見他飲食而不生惱，常一受食；菩",
    "T16n0658_005:0231c24": "薩設有患苦，若為命難、善法留難，當爾之時，",
    "T16n0658_005:0231c25": "不生疑悔作藥想服。善男子！具此十事是名",
    "T16n0658_005:0231c26": "菩薩一受食法。",
    "T16n0658_005:0231c27": "[0231c27] 「善男子！菩薩復有十法名為阿練若處。何等",
    "T16n0658_005:0231c28": "為十？久習梵行、善解毘尼、諸根具足、具足多",
    "T16n0658_005:0231c29": "聞、廣博多智、除去我見、譬如獐鹿、不肥不",
    "T16n0658_005:0232a01": "瘦、心常厭惡、樂處閑靜阿練若處。[0232a01] 「云何久修",
    "T16n0658_005:0232a02": "梵行？善男子！菩薩摩訶薩於佛法中出家學",
    "T16n0658_005:0232a03": "道，三業清淨、淨持禁戒，善知諸法、善知威儀",
    "T16n0658_005:0232a04": "行止之處，來、去、坐、臥盡依法律。[0232a04] 「於如來法中",
    "T16n0658_005:0232a05": "上、中、下坐，教戒威儀，能教禪法。[0232a05] 「如此之法已",
    "T16n0658_005:0232a06": "自體解，不從他受，知義、知出要、知坐、知出罪，",
    "T16n0658_005:0232a07": "避諸毀犯，精勤修戒，少有所犯，譏呵、懺悔。[0232a07] 「隨",
    "T16n0658_005:0232a08": "所犯處及以不犯悉能了知，若犯重事乃至",
    "T16n0658_005:0232a09": "中、下，悉能分別受報輕、重、近、遠。[0232a09] 「諸根具足，依",
    "T16n0658_005:0232a10": "阿練若處，所依之處不為他惱；常樂乞食，往",
    "T16n0658_005:0232a11": "返不近、不遠，近清淨水，不污、不濁；多諸林樹，",
    "T16n0658_005:0232a12": "無恐怖處，花果具足；遠離惡獸，多諸龕窟，往",
    "T16n0658_005:0232a13": "返不難，寂靜第一。[0232a13] 「菩薩如此處，晝誦三遍、夜",
    "T16n0658_005:0232a14": "亦三遍，聲不高下，善守諸根，心不散亂，深信",
    "T16n0658_005:0232a15": "歡喜，能憶偈句，善取因相，除去睡眠。[0232a15] 「王、若王",
    "T16n0658_005:0232a16": "等、若諸王子、婆羅門、剎利及餘人民往至菩",
    "T16n0658_005:0232a17": "薩阿練若處，比丘唱言：『善來，大王！可坐此處。』",
    "T16n0658_005:0232a18": "彼若坐時，菩薩共坐；彼若不坐，菩薩不坐。[0232a18] 「彼",
    "T16n0658_005:0232a19": "王根若不定，應當讚歎：『大王！善得大利。王之",
    "T16n0658_005:0232a20": "國界多諸持戒沙門、婆羅門住王界中，不為",
    "T16n0658_005:0232a21": "惡臣、盜賊之所惱害。』王若利根柔和善順、堪",
    "T16n0658_005:0232a22": "為法器，當為種種說法；若不樂種種說法，當",
    "T16n0658_005:0232a23": "為說五欲無常，令知厭惡；若不樂厭惡，當復",
    "T16n0658_005:0232a24": "為說諸佛有大慈悲、威德、自在之所行處。[0232a24] 「剎",
    "T16n0658_005:0232a25": "利、婆羅門、邑主、長者及以國人隨宜為說，如",
    "T16n0658_005:0232a26": "是多聞堪法器者，即便為說種種之法；聞已",
    "T16n0658_005:0232a27": "信受，心生悅樂，皆令歡喜。[0232a27] 「多聞廣博故，無煩",
    "T16n0658_005:0232a28": "惱起，善修對治；能除我見故，不生怖畏；智辯",
    "T16n0658_005:0232a29": "具足故，無大眾畏，勇猛無難。具如是事能得",
    "T16n0658_005:0232b01": "阿練若處，安止而住，繼心厭惡，樂獨靜處。[0232b01] 「猶",
    "T16n0658_005:0232b02": "如野鹿常在山林，阿練若比丘不如野鹿恒",
    "T16n0658_005:0232b03": "懷驚怖。[0232b03] 「譬如野鹿見人避走，以畏死故；菩薩",
    "T16n0658_005:0232b04": "摩訶薩亦復如是，於憒&#x9599;處、一切男女悉皆",
    "T16n0658_005:0232b05": "遠離。何以故？令我心亂，遠離定故。[0232b05] 「不得厭惡，",
    "T16n0658_005:0232b06": "修於功德，復樂寂靜，我今不應染近憒亂，令",
    "T16n0658_005:0232b07": "失定心住阿練若處。[0232b07] 「善男子！具此十事是名",
    "T16n0658_005:0232b08": "菩薩阿練若處。",
    "T16n0658_005:0232b09": "[0232b09] 「善男子！菩薩復有十法名樹下止處。何等為",
    "T16n0658_005:0232b10": "十？不近聚落依止樹木而住，不近於饒棘刺",
    "T16n0658_005:0232b11": "處依止而住，不近摩樓陀、蘭草之處依止而",
    "T16n0658_005:0232b12": "住，不依枯葉處住、不依&#x7328;猴處住、不依鳥",
    "T16n0658_005:0232b13": "樔窟處住、不依惡獸處住、不依盜賊危難處",
    "T16n0658_005:0232b14": "住，菩薩所依止處無諸恐怖、令心悅樂。善男",
    "T16n0658_005:0232b15": "子！具此十事是名菩薩樹下止處。",
    "T16n0658_005:0232b16": "[0232b16] 「善男子！菩薩復有十法名為露地坐。何等為",
    "T16n0658_005:0232b17": "十？春秋冬夏不依牆壁住、亦不依樹下住、不",
    "T16n0658_005:0232b18": "依蘘草[卄/積]住、不依山掩處住、不依河岸住、",
    "T16n0658_005:0232b19": "不作障寒具、不作障風具、不作障遮雨具、",
    "T16n0658_005:0232b20": "不作遮熱具、不作障露具。菩薩在於露地，而",
    "T16n0658_005:0232b21": "身有病、形體羸弱，應至僧坊，便作是念：『如來",
    "T16n0658_005:0232b22": "為遮諸結使故說於頭陀，我今雖在僧坊當",
    "T16n0658_005:0232b23": "斷除結使、我今雖在僧坊中不生貪著心，我",
    "T16n0658_005:0232b24": "不為己身、但為僧坊檀越成諸功德故，常作",
    "T16n0658_005:0232b25": "露地想。』具此十事是名菩薩露地而坐。",
    "T16n0658_005:0232b26": "[0232b26] 「善男子！菩薩復有十法名塚間坐。何等為十？",
    "T16n0658_005:0232b27": "隨所住處多厭惡心、常修死想、噉殘想、血塗",
    "T16n0658_005:0232b28": "想、青淤想、&#x8196;脹想、燒然想、解散想、骨想、塚",
    "T16n0658_005:0232b29": "間坐者常修慈心生利益想。憐愍眾生，淨持",
    "T16n0658_005:0232c01": "禁戒，威儀不闕，終不食肉。何以故？不遠塚間",
    "T16n0658_005:0232c02": "有諸非人及惡鬼神，以食肉故，心皆厭賤，無",
    "T16n0658_005:0232c03": "喜見者常作惱害。塚間比丘往至僧坊先禮",
    "T16n0658_005:0232c04": "佛塔，&#x5374;禮上坐，與諸下坐談論語說，立住而",
    "T16n0658_005:0232c05": "去，不坐僧祇旃蓐。何以故？為護惜僧物故。",
    "T16n0658_005:0232c06": "如凡夫、愚人鄙賤塚間，設若有人施於床敷",
    "T16n0658_005:0232c07": "請命使坐，問言：『為是汝己有？為是僧有？』觀前",
    "T16n0658_005:0232c08": "人意不生悔心，然後始坐；心生下劣，如旃陀",
    "T16n0658_005:0232c09": "羅子。善男子！具此十事，是名菩薩塚間坐",
    "T16n0658_005:0232c10": "法。",
    "T16n0658_005:0232c11": "[0232c11] 「善男子！菩薩復有十法名常坐不臥。何等為",
    "T16n0658_005:0232c12": "十？不為苦身故常坐、不為苦心故常坐、不為",
    "T16n0658_005:0232c13": "止睡故常坐、不為疲極故常坐、為滿足菩提",
    "T16n0658_005:0232c14": "故常坐、欲使心專一故常坐、欲使向正道故",
    "T16n0658_005:0232c15": "常坐、欲坐道場為得菩提故常坐、欲利益眾",
    "T16n0658_005:0232c16": "生故常坐、為斷一切結使故常坐。善男子！具",
    "T16n0658_005:0232c17": "此十事是名菩薩常坐不臥。[0232c17] 「善男子！菩薩復",
    "T16n0658_005:0232c18": "有十法名為隨敷坐。何等為十？不貪著敷故",
    "T16n0658_005:0232c19": "隨敷而坐、不自安敷亦不使他敷、不作形相",
    "T16n0658_005:0232c20": "使他敷、敷若草、若枯樹枝葉隨在上坐、若有",
    "T16n0658_005:0232c21": "蟻子、蚊、蚋、蠅、[虫*蚤]、毒蝎之處即時捨去不住",
    "T16n0658_005:0232c22": "於中、若欲臥時右&#x8107;而臥、足足相疊，善斂衣",
    "T16n0658_005:0232c23": "服不令解散、若睡眠時當繫心明相作必",
    "T16n0658_005:0232c24": "起意、不著睡眠以為喜樂、右&#x8107;臥時若有疲",
    "T16n0658_005:0232c25": "極終不更轉左&#x8107;而臥，為調和四大常不離",
    "T16n0658_005:0232c26": "善。善男子！具此十事是名為菩薩隨敷而",
    "T16n0658_005:0232c27": "坐法。",
    "T16n0658_005:0232c28": "[0232c28] 「善男子！菩薩復有十法名成就禪。何等為十？",
    "T16n0658_005:0232c29": "多修不淨觀、多修慈心、多修十二因緣、多修",
    "T16n0658_005:0233a01": "離過患法、多修於空、多修無相、多修習禪、多",
    "T16n0658_005:0233a02": "修不悔恨、持戒完具。[0233a02] 「善男子！云何多修不淨",
    "T16n0658_005:0233a03": "觀？菩薩獨處閑靜，默然攝意，厭惡現前，正身",
    "T16n0658_005:0233a04": "端坐，支節完具，深心喜悅，結加趺坐作是思",
    "T16n0658_005:0233a05": "惟：『如人飲食美味好漿及餘&#x9E81;&#x6F81;，是諸美味",
    "T16n0658_005:0233a06": "及不美味，皆依此身變成不淨，膿、血臭穢，悉",
    "T16n0658_005:0233a07": "皆可惡。一切眾生貪嗜美味，心恒樂著；我今",
    "T16n0658_005:0233a08": "當願依佛正法如實之相觀察此身，不可染",
    "T16n0658_005:0233a09": "著、亦不厭離速求涅槃。』是名菩薩多觀不淨。",
    "T16n0658_005:0233a10": "[0233a10] 「云何菩薩多修慈心？如上染處端身獨坐，寂",
    "T16n0658_005:0233a11": "靜思惟：『眾生多有瞋恚，便生惱害、作諸不善。",
    "T16n0658_005:0233a12": "若有眾生與我等者，云何來世自生怨恨？如",
    "T16n0658_005:0233a13": "是眾生我當方便斷其瞋恚。』作如是念，深心",
    "T16n0658_005:0233a14": "思惟，不但口說。[0233a14] 「云何菩薩多修十二因緣？眾",
    "T16n0658_005:0233a15": "生多起貪欲、瞋恚，有如是等皆因緣生。假使",
    "T16n0658_005:0233a16": "餘法一切皆從因緣而起，云何智者見如是",
    "T16n0658_005:0233a17": "相一剎那頃從因緣法皆悉是空，不應為此",
    "T16n0658_005:0233a18": "而自毀害？[0233a18] 「云何菩薩多修離過患法？若自生",
    "T16n0658_005:0233a19": "過，尋能除斷；見他過患，深入捨心。云何尋自",
    "T16n0658_005:0233a20": "除患？患者於諸佛不生信敬心，於法、僧所亦",
    "T16n0658_005:0233a21": "不生信敬心、於戒不生信敬心，於和上、阿闍",
    "T16n0658_005:0233a22": "梨、時類宿舊、有智者邊上中下坐亦不生信",
    "T16n0658_005:0233a23": "敬心，自高己身、卑下他人，於五欲所心樂趣",
    "T16n0658_005:0233a24": "向、背捨涅槃，我見、眾生見、壽者見、人者見，計",
    "T16n0658_005:0233a25": "有虛空起於斷見、深著有想起於常見，於賢",
    "T16n0658_005:0233a26": "聖所背捨遠離、親近凡愚，遠離持戒者、親近",
    "T16n0658_005:0233a27": "破戒者，近惡知識、遠離善知識，誹謗經法、常",
    "T16n0658_005:0233a28": "生不信，聞諸深義心生驚畏，懈怠懶墮，於修",
    "T16n0658_005:0233a29": "法所輕而不為，意志下劣無有言辯，應不疑",
    "T16n0658_005:0233b01": "處返生疑惑、於可疑處而不生疑，為五蓋所",
    "T16n0658_005:0233b02": "覆，幻惑、諂詭、睡眠所覆，貪著利養、世間名",
    "T16n0658_005:0233b03": "稱，愛樂種姓、恃於居業，愛著徒眾、遠離正",
    "T16n0658_005:0233b04": "法，樂俗談話、捨離禪思，見善不欣、聞惡貪樂，",
    "T16n0658_005:0233b05": "而心不肯親近出家，但念親近年少婦女、童",
    "T16n0658_005:0233b06": "男、童女，不悕阿練若處，食不知量，不親近",
    "T16n0658_005:0233b07": "有智師友善人，不知誦習經行時節、亦不知",
    "T16n0658_005:0233b08": "所應行來往返之處，於微細戒而作輕心，輕",
    "T16n0658_005:0233b09": "於小惡，視瞻不端，舉動輕躁，恒作左法，言語",
    "T16n0658_005:0233b10": "&#x9E81;獷，於好惡色心皆貪著，好&#x6199;瞋恚，不修慈",
    "T16n0658_005:0233b11": "心，於苦眾生不生憐愍、見病苦者亦不厭惡、",
    "T16n0658_005:0233b12": "聞死不驚，常處熾然不求出要，不觀察身、不",
    "T16n0658_005:0233b13": "守禁戒，不觀己身可作、不可作，可覺、不覺，可",
    "T16n0658_005:0233b14": "思、不思，非道為道、道為非道，未得謂得，若少",
    "T16n0658_005:0233b15": "營福便多封著而心錯亂，於大功德終不修",
    "T16n0658_005:0233b16": "行，謗毀摩訶衍、誹謗聲聞、誹謗樂大乘者、誹",
    "T16n0658_005:0233b17": "謗樂小乘者，亦生誹謗譏呵於戒，為戒&#x9B2A;諍，",
    "T16n0658_005:0233b18": "為人剛強，言常&#x9E81;惡而自貢高、無懷慚色，不",
    "T16n0658_005:0233b19": "知羞厭、躁惡，&#x9E81;弊言辭不遜，好喜綺語、常行",
    "T16n0658_005:0233b20": "惡口、多諸妄語、調戲無度。有如是等過，為離",
    "T16n0658_005:0233b21": "此過患法、離一切調戲，修習空定；多修空故，",
    "T16n0658_005:0233b22": "處處觀察體性悉空。能觀空智，此亦是空。作",
    "T16n0658_005:0233b23": "是觀已，繫心無相，觀內外法不得身相亦不",
    "T16n0658_005:0233b24": "得繫念相。爾時，不見繫心於身，亦不得身相、",
    "T16n0658_005:0233b25": "亦不得外相、亦不得念外相，去除外相，身相",
    "T16n0658_005:0233b26": "亦除。除斷內相，心樂善法，修道增廣，次第不",
    "T16n0658_005:0233b27": "斷。常念定慧，修功德本，正觀諸法如實深義，",
    "T16n0658_005:0233b28": "是名為慧。[0233b28] 「善攝亂意，歡喜無悔，是名為定。何",
    "T16n0658_005:0233b29": "以故？淨持戒故。菩薩能淨持戒，必成就禪，戒",
    "T16n0658_005:0233c01": "具足禪道，是故持戒具足名為修禪。[0233c01] 「善男子！",
    "T16n0658_005:0233c02": "具此十事是名菩薩善修禪法。",
    "T16n0658_005:0233c03": "[0233c03] 「善男子！菩薩復有十法名持修多羅。何等為",
    "T16n0658_005:0233c04": "十？為守護法，聞則能持；不為財物飲食故持，",
    "T16n0658_005:0233c05": "為紹三寶種佛法不斷；不為利養故持，為使",
    "T16n0658_005:0233c06": "摩訶衍廣流布故持；不為恭敬利養故持，無",
    "T16n0658_005:0233c07": "救眾生為作救護故持；不為名稱讚歎故持，",
    "T16n0658_005:0233c08": "為苦惱眾生使得樂故持；為令眾生得慧眼",
    "T16n0658_005:0233c09": "故持；為求聲聞者令得聲聞道故持；為修摩",
    "T16n0658_005:0233c10": "訶衍成就摩訶衍故持；為成一切種智故持；",
    "T16n0658_005:0233c11": "不為求下乘故持。善男子！具此十事是名為",
    "T16n0658_005:0233c12": "菩薩持修多羅。",
    "T16n0658_005:0233c13": "[0233c13] 「善男子！菩薩復有十法名為律師。何等為十？",
    "T16n0658_005:0233c14": "善解毘尼所起因緣、善解毘尼甚深之處、善",
    "T16n0658_005:0233c15": "解毘尼微細之事、善解毘尼此事得彼事不",
    "T16n0658_005:0233c16": "得、善解毘尼性重戒、善解毘尼制重戒、善解",
    "T16n0658_005:0233c17": "毘尼制起因緣、善解聲聞毘尼、善解辟支佛",
    "T16n0658_005:0233c18": "毘尼、善解菩薩毘尼。善男子！具此十事是名",
    "T16n0658_005:0233c19": "為菩薩善持律師。",
    "T16n0658_005:0233c20": "[0233c20] 「善男子！菩薩復有十法名善知威儀、善知可",
    "T16n0658_005:0233c21": "行不可行處、善知行法、善知威儀舉止。何等",
    "T16n0658_005:0233c22": "為十？善學聲聞戒、善學辟支佛戒，以善學故，",
    "T16n0658_005:0233c23": "威儀具足；威儀具足故，不可行處終不往彼、",
    "T16n0658_005:0233c24": "不應往方亦不往彼，非時不行。沙門所行處",
    "T16n0658_005:0233c25": "行、不可行處不行，是故威儀具足。沙門、婆羅",
    "T16n0658_005:0233c26": "門所譏呵處亦終不住，以是故，沙門、婆羅門",
    "T16n0658_005:0233c27": "無譏呵者，亦能教他修行如是威儀禁戒。以",
    "T16n0658_005:0233c28": "是義故，威儀具足、寂滅威儀、無諂誑威儀。善",
    "T16n0658_005:0233c29": "男子！具此十事是名菩薩威儀進止所行具",
    "T16n0658_005:0234a01": "足。",
    "T16n0658_005:0234a02": "[0234a02] 「善男子！菩薩復有十法名除嫉&#x59AC;。何等為十？",
    "T16n0658_005:0234a03": "自行布施亦教他人行布施、讚歎布施法、見",
    "T16n0658_005:0234a04": "他布施心生隨喜、為說法要讚歎彼人、令使",
    "T16n0658_005:0234a05": "歡喜終不生念但施於我莫施於彼、願一切",
    "T16n0658_005:0234a06": "眾生皆得施利、所須具足皆得快樂、得世間",
    "T16n0658_005:0234a07": "利樂、得出世利樂。我今勤為眾生修無上道，",
    "T16n0658_005:0234a08": "為欲利益故，云何當起嫉&#x59AC;之心？善男子！具",
    "T16n0658_005:0234a09": "此十事是名菩薩能除嫉&#x59AC;。",
    "T16n0658_005:0234a10": "[0234a10] 「善男子！菩薩復有十法能為眾生起平等心。",
    "T16n0658_005:0234a11": "何等為十？為一切眾生作修福因緣，令一切",
    "T16n0658_005:0234a12": "眾生心無嫌恨，不使一切眾生起於瞋忿，為",
    "T16n0658_005:0234a13": "一切眾生故布施、持戒、忍辱、精進、禪定、智慧，",
    "T16n0658_005:0234a14": "為一切眾生故發一切種智心，為一切眾生",
    "T16n0658_005:0234a15": "故自滿一切種智心，皆不生二想、所作功德",
    "T16n0658_005:0234a16": "與一切眾生悉皆共之，緣一切眾生以為境",
    "T16n0658_005:0234a17": "界。[0234a17] 「如是思惟時，能速成就菩薩之法，速成就",
    "T16n0658_005:0234a18": "菩薩法故，能觀生死如火熾然，自乘此法能",
    "T16n0658_005:0234a19": "出生死，亦使眾生得濟苦海，皆起等心，不生",
    "T16n0658_005:0234a20": "增減。[0234a20] 「善男子！譬如長者唯有六子，其心愛著，",
    "T16n0658_005:0234a21": "於諸子中悉皆平等，為設方便。然諸子等幼",
    "T16n0658_005:0234a22": "小無智，不能行來、不識善惡。其家火起，是諸",
    "T16n0658_005:0234a23": "小兒各在異處。善男子！而此長者寧可作心：",
    "T16n0658_005:0234a24": "『此子應出、彼不應出，此子先出、彼應後出？』」[0234a24] 除",
    "T16n0658_005:0234a25": "蓋障菩薩白佛言：「不也。世尊！何以故？是長者",
    "T16n0658_005:0234a26": "等心於子，無差別故。」[0234a26] 「善男子！菩薩亦復如是，",
    "T16n0658_005:0234a27": "於諸眾生心皆如子，愚小無智於生死摩竭",
    "T16n0658_005:0234a28": "熾然世界，是諸子等各處六道，菩薩隨應成",
    "T16n0658_005:0234a29": "就，皆悉拔濟，咸令得出置寂滅處。[0234a29] 「善男",
    "T16n0658_005:0234b01": "子！具此十事是名菩薩於一切眾生得平等",
    "T16n0658_005:0234b02": "心。",
    "T16n0658_005:0234b03": "[0234b03] 「善男子！菩薩復有十法名善供養佛。何等為",
    "T16n0658_005:0234b04": "十？以法供養於佛、以救拔濟眾生供養於佛、",
    "T16n0658_005:0234b05": "以教化眾生令立諸善供養於佛、常與一切",
    "T16n0658_005:0234b06": "眾生利供養於佛、不捨願行供養於佛、不捨",
    "T16n0658_005:0234b07": "菩薩所行供養於佛、言行相應供養於佛、心",
    "T16n0658_005:0234b08": "無疲厭供養於佛、不捨菩提供養於佛、不以",
    "T16n0658_005:0234b09": "財施供養於佛。何以故？善男子！如來法身不",
    "T16n0658_005:0234b10": "待財施供養，惟以法施供養為上，以具足供",
    "T16n0658_005:0234b11": "養利益眾生，令得安樂常獲善利。善男子！若",
    "T16n0658_005:0234b12": "不能利益眾生，放捨善法、所作疲厭、好&#x6199;妄",
    "T16n0658_005:0234b13": "語、志意下劣、心生疲惓、離菩提心，有如是等",
    "T16n0658_005:0234b14": "不能為諸眾生而作利益。何以故？菩薩要依",
    "T16n0658_005:0234b15": "眾生修諸功德，乃至成阿耨多羅三藐三菩",
    "T16n0658_005:0234b16": "提，若無眾生終不能成阿耨多羅三藐三菩",
    "T16n0658_005:0234b17": "提無上正覺。為具佛道，以法供養為最第一，",
    "T16n0658_005:0234b18": "不以財施為真供養。善男子！具此十事是名",
    "T16n0658_005:0234b19": "菩薩能善供養。",
    "T16n0658_005:0234b20": "[0234b20] 「善男子。菩薩復有十法名摧伏憍慢。何等為",
    "T16n0658_005:0234b21": "十？菩薩或時出家，作是思惟：『父母、眷屬已捨",
    "T16n0658_005:0234b22": "出家，猶如被棄壞爛死尸，云何於中當起憍",
    "T16n0658_005:0234b23": "慢？我今剃除鬚髮、毀形向道、節身知足、著",
    "T16n0658_005:0234b24": "壞色衣、改先所好、修出家法、捨俗威儀。云何",
    "T16n0658_005:0234b25": "當起憍慢之心？剃頭持&#x9262;而行乞食，作乞&#x5303;",
    "T16n0658_005:0234b26": "想不應憍慢，當自卑下如旃陀羅子。我今乞",
    "T16n0658_005:0234b27": "&#x5303;由他濟命，云何憍慢而自毀傷？』是故，思惟",
    "T16n0658_005:0234b28": "摧伏憍慢。『我今受乞食法，為他所賤，人與食",
    "T16n0658_005:0234b29": "時如似捨棄。』如是思惟，云何憍慢？『我今於一",
    "T16n0658_005:0234c01": "切眾生，恒如和上、阿闍梨想，應加謙敬。』摧",
    "T16n0658_005:0234c02": "伏憍慢。『我與諸同學、同梵行者善護威儀，常",
    "T16n0658_005:0234c03": "念順行，不應到於非律儀處，當使諸同梵行",
    "T16n0658_005:0234c04": "者見我歡喜。』如此思惟時，摧伏憍慢。『我未曾",
    "T16n0658_005:0234c05": "得行佛法，今得修行，於瞋恚、惱害眾生中當",
    "T16n0658_005:0234c06": "念忍辱。』如是思惟時，摧伏憍慢。善男子！具此",
    "T16n0658_005:0234c07": "十事是名菩薩摧伏憍慢。◎"
}