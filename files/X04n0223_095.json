{
    "X04n0223_095:0636a05": "大方廣佛新華嚴經合論卷第九十五",
    "X04n0223_095:0636a06": "唐于闐國三藏沙門實叉難陀譯經",
    "X04n0223_095:0636a07": "唐太原方山長者李通玄造論",
    "X04n0223_095:0636a08": "唐福州開元寺沙門志寧釐經合論",
    "X04n0223_095:0636a09": "入法界品第三十九之八",
    "X04n0223_095:0636a10": "[0636a10] 【論】第一正入當位法門中從爾時善財已下至我",
    "X04n0223_095:0636a11": "唯知此一解脫門於此段中約分為十三門一念",
    "X04n0223_095:0636a12": "善知識教思惟勝進二漸漸南行至海潮處三見",
    "X04n0223_095:0636a13": "普莊嚴園林莊嚴眾寶四入其園中周&#x5FA7;推求五",
    "X04n0223_095:0636a14": "見優婆夷往詣其所六致敬禮拜正申所求七休",
    "X04n0223_095:0636a15": "捨優婆夷為說自己所行之法八善財白言聖者",
    "X04n0223_095:0636a16": "發無上菩提心其已久如九善財童子言聖者久",
    "X04n0223_095:0636a17": "如當得成無上菩提十休捨優婆夷正答成佛久",
    "X04n0223_095:0636a18": "近因緣十一善財請說解脫法門如何名目十二",
    "X04n0223_095:0636a19": "休捨優婆夷正答其名名離憂安隱幢十三我唯",
    "X04n0223_095:0636a20": "知此一解脫門已下推德昇進如園林眾寶及宮",
    "X04n0223_095:0636a21": "殿眾事皆眾寶所嚴者表約行願廣大盡佛界眾",
    "X04n0223_095:0636a22": "生界故依報莊嚴廣大無限容貌端正及諸嚴飾",
    "X04n0223_095:0636a23": "表慈心悲愍益物利生調順柔和體道無我十波",
    "X04n0223_095:0636a24": "羅蜜無不順行十方諸佛身&#x5FA7;奉侍供養所感正",
    "X04n0223_095:0636b01": "報容止可觀見者除惑人天崇重表大悲行示現",
    "X04n0223_095:0636b02": "女身而非女心所有莊嚴及以宮殿樓閣池沼皆",
    "X04n0223_095:0636b03": "約悲智萬行報生如前先約略表示所有嚴飾如",
    "X04n0223_095:0636b04": "經自明意明此位方便波羅蜜慈悲行廣莊嚴報",
    "X04n0223_095:0636b05": "廣經云善男子其有眾生得見我者皆於阿耨多",
    "X04n0223_095:0636b06": "羅三藐三菩提得不退轉者明來至此位要修至",
    "X04n0223_095:0636b07": "三空解脫世間智出世間智慧現前成廣大慈悲",
    "X04n0223_095:0636b08": "行方來至方便入生死門達生死性與佛福智海",
    "X04n0223_095:0636b09": "本來一性便得離憂安隱幢解脫門方名不退住",
    "X04n0223_095:0636b10": "雖復知空無我常於生死有畏未入離憂安隱幢",
    "X04n0223_095:0636b11": "常居退位設不退還凡夫還退作二乘及生淨土",
    "X04n0223_095:0636b12": "別忻樂果故云十方諸佛悉來至我所於寶座上",
    "X04n0223_095:0636b13": "為我說法表悲與智會明此位以悲成無功之智",
    "X04n0223_095:0636b14": "門第十位中王女慈行童女明以智成悲自在門",
    "X04n0223_095:0636b15": "師子幢王表是十住位中無功用智自在女表無",
    "X04n0223_095:0636b16": "染之慈也至第十灌頂住智悲滿故第十地是蘊",
    "X04n0223_095:0636b17": "積大悲成行門以九箇女天一箇如來妻表之十",
    "X04n0223_095:0636b18": "一地是大悲行滿以悲起智成佛門即以摩耶生",
    "X04n0223_095:0636b19": "佛表之以此十一地中十箇善知識總佛果已滿",
    "X04n0223_095:0636b20": "善知識以具普賢行故&#x5FA7;作世間人中仁士之行",
    "X04n0223_095:0636b21": "童子師居士長者童子童女行同凡士此明果極",
    "X04n0223_095:0636b22": "行&#x5FA7;故大約以智發心從初發心住即悲智齊發",
    "X04n0223_095:0636b23": "為其始學出世道根本智為先以此立五位五十",
    "X04n0223_095:0636b24": "箇行門以簡生熟同別由茲五十箇波羅蜜五位",
    "X04n0223_095:0636c01": "中五重鍊磨簡其智悲廣狹生熟出世入纏逆順",
    "X04n0223_095:0636c02": "和會福慧多少勝劣不同令發心者不住一法及",
    "X04n0223_095:0636c03": "三四五十百千即以為足故意令進昇至於無限",
    "X04n0223_095:0636c04": "廣大如法界故就之設五位五十重中一一具有",
    "X04n0223_095:0636c05": "智悲二行五十箇波羅蜜互相參徹約有五百箇",
    "X04n0223_095:0636c06": "波羅蜜門互為主伴圓此悲智世及出世心量廣",
    "X04n0223_095:0636c07": "狹生熟之門方明總別同異成壞六義如此十住",
    "X04n0223_095:0636c08": "門十波羅蜜直以約法界體實法安立十法圓融",
    "X04n0223_095:0636c09": "互參成一百法門以初發菩提心以此佛本果行",
    "X04n0223_095:0636c10": "為樣修行從此本樣修行五重加行鍊磨方始得",
    "X04n0223_095:0636c11": "依初樣雖復鍊磨生熟差別然智悲不異初心日",
    "X04n0223_095:0636c12": "月時節亦無遷轉以約智發心本無三世時分故",
    "X04n0223_095:0636c13": "此優婆夷者表對第六住是世間出世間法故為",
    "X04n0223_095:0636c14": "迴彼出世心多者令依滿本願故起愛處生死愛",
    "X04n0223_095:0636c15": "度眾生成慈悲行故以優婆夷名滿願表之以取",
    "X04n0223_095:0636c16": "其志養育子孫無疲勞故表大悲菩薩養育一切",
    "X04n0223_095:0636c17": "法界眾生若善不善曾無捨離未曾起不濟之心",
    "X04n0223_095:0636c18": "化種種身未曾捨一眾生如毛髮許恒常對現一",
    "X04n0223_095:0636c19": "切眾生前種種教詔使令成熟故此位約迴第六",
    "X04n0223_095:0636c20": "住出世心多令不斷生死愛度眾生猶存愛習以",
    "X04n0223_095:0636c21": "優婆夷表之故名有行有開發第十灌頂中以一",
    "X04n0223_095:0636c22": "分無功智成以智生悲無有愛習以師子幢王女",
    "X04n0223_095:0636c23": "慈行童女表之此是當十住位中調治和會智悲",
    "X04n0223_095:0636c24": "生熟之意如上我有八萬四千那由他同行眷屬",
    "X04n0223_095:0637a01": "常居此園明以眾生八萬四千那由他諸煩惱園",
    "X04n0223_095:0637a02": "林悉皆與之同行而接引之善財問優婆夷發菩",
    "X04n0223_095:0637a03": "提心久近者意明求解脫無有久近一發即三世",
    "X04n0223_095:0637a04": "一時求解脫體中無有久近故明大悲行中問發",
    "X04n0223_095:0637a05": "心久近者意明大慈大悲深厚還與眾生界住劫",
    "X04n0223_095:0637a06": "久近相似若眾生界無盡大悲願行無盡後問久",
    "X04n0223_095:0637a07": "如成佛意亦如之且舉三十恒河沙為量已去唯",
    "X04n0223_095:0637a08": "佛所知意不可極也又前三比丘得出世心是一",
    "X04n0223_095:0637a09": "十至彌伽海幢比丘得了世間出世間心是二十",
    "X04n0223_095:0637a10": "至此第七住入世行慈悲是三十也明發心久近",
    "X04n0223_095:0637a11": "俱枳羅鳥梵本未譯毗盧遮那摩尼寶者名為光",
    "X04n0223_095:0637a12": "明&#x5FA7;照如意無垢寶也寶多羅樹形如此方&#x6936;櫚",
    "X04n0223_095:0637a13": "以妙寶所成阿盧那香此云赤色婆樓那天佛此",
    "X04n0223_095:0637a14": "云水天解脫名離憂安隱幢者此有二義一教化",
    "X04n0223_095:0637a15": "眾生使令離憂是菩薩安隱幢眾生未離生死菩",
    "X04n0223_095:0637a16": "薩不自取安隱故因化成名二菩薩雖達生死性",
    "X04n0223_095:0637a17": "空於生死有畏未為究竟安隱無憂若能入生死",
    "X04n0223_095:0637a18": "教化眾生達生死眾生及以教化者總涅槃行無",
    "X04n0223_095:0637a19": "出無沒方名離憂安隱幢故此是十住中第七不",
    "X04n0223_095:0637a20": "退住方便波羅蜜為主餘九為伴約智門中五位",
    "X04n0223_095:0637a21": "通治約位門中偏治世間出世間心多大悲心劣",
    "X04n0223_095:0637a22": "而令悲智得圓滿故第二推德昇進前位中如諸",
    "X04n0223_095:0637a23": "菩薩摩訶薩已下至辭退而行有十六行半經於",
    "X04n0223_095:0637a24": "中文義約分五門一推德於先令其勝進二示善",
    "X04n0223_095:0637b01": "知識處名為海潮三示其國土名那羅素四舉善",
    "X04n0223_095:0637b02": "知識名號五頂禮流淚辭退而行此流淚者表大",
    "X04n0223_095:0637b03": "悲弘深又敬法貴人情至厚重又表智悲自在垂",
    "X04n0223_095:0637b04": "悲俗流傷嗟苦趣聖心廣濟悲歎難勝此南方有",
    "X04n0223_095:0637b05": "海潮處與前位同名海潮處者表悲智同會以將",
    "X04n0223_095:0637b06": "前位慈悲之門昇進會於智體以將第八願波羅",
    "X04n0223_095:0637b07": "蜜發起智業會其悲門智若不發興大願行悲趣",
    "X04n0223_095:0637b08": "寂無由起用是故十地中至第八地位諸佛三加",
    "X04n0223_095:0637b09": "七勸令念本願方能生大慈悲是故二位同名海",
    "X04n0223_095:0637b10": "潮明以第八願波羅蜜會其悲智一體方得無功",
    "X04n0223_095:0637b11": "大用行廣利而無思猶如海潮汎洪波而不作故",
    "X04n0223_095:0637b12": "像此位菩薩以無功智化諸&#x7FA3;品知根而不失時",
    "X04n0223_095:0637b13": "也是故二位同名海潮此會智悲不二國名那羅",
    "X04n0223_095:0637b14": "素者此云不懶墮為第八住入無功之智本稱智",
    "X04n0223_095:0637b15": "&#x5FA7;周利生無懈無疲勞懶墮之心此位是十地中",
    "X04n0223_095:0637b16": "八地之樣從此而起初跡至第八地方與本樣會",
    "X04n0223_095:0637b17": "同此中一分相應十地中第八地大用一體無功",
    "X04n0223_095:0637b18": "智周佛地方滿至如來出現品是其滿處以法界",
    "X04n0223_095:0637b19": "品為源始根本智恒爾無功大用故以初發大菩",
    "X04n0223_095:0637b20": "提心者元依法界音光智體發心功熟即是本來",
    "X04n0223_095:0637b21": "法界但約智悲生熟廣狹上明位次第仙人名毗",
    "X04n0223_095:0637b22": "目瞿沙者此云出聲可畏為智目增明善摧邪論",
    "X04n0223_095:0637b23": "出言契當異論息心故名出聲可畏善財悲泣流",
    "X04n0223_095:0637b24": "淚思惟有十難事如經具明。",
    "X04n0223_095:0637c01": "[0637c01] 第八海潮處毗目瞿沙仙人主童真住。",
    "X04n0223_095:0637c02": "[0637c02] 【經】爾時善財童子隨順思惟菩薩正教隨順思惟菩",
    "X04n0223_095:0637c03": "薩淨行生增長菩薩福力心生明見一切諸佛心生",
    "X04n0223_095:0637c04": "出生一切諸佛心生增長一切大願心生普見十方",
    "X04n0223_095:0637c05": "諸法心生明照諸法實性心生普散一切障礙心生",
    "X04n0223_095:0637c06": "觀察法界無闇心生清淨意寶莊嚴心生摧伏一切",
    "X04n0223_095:0637c07": "眾魔心漸漸遊行至那羅素國周&#x5FA7;推求毗目瞿沙",
    "X04n0223_095:0637c08": "見一大林阿僧祇樹以為莊嚴所謂種種葉樹扶&#x758E;",
    "X04n0223_095:0637c09": "布濩種種華樹開敷鮮榮種種果樹相續成熟種種",
    "X04n0223_095:0637c10": "寶樹雨摩尼果大栴檀樹處處行列諸沈水樹常出",
    "X04n0223_095:0637c11": "好香悅意香樹妙香莊嚴波吒羅樹四面圍遶尼拘",
    "X04n0223_095:0637c12": "律樹其身聳擢閻浮檀樹常雨甘果優&#x9262;羅華波頭",
    "X04n0223_095:0637c13": "摩華以嚴池沼時善財童子見彼仙人在栴檀樹下",
    "X04n0223_095:0637c14": "敷草而坐領徒一萬或著鹿皮或著樹皮或復編草",
    "X04n0223_095:0637c15": "以為衣服髻鬟垂鬢前後圍遶善財見已往詣其所",
    "X04n0223_095:0637c16": "五體投地作如是言我今得遇真善知識善知識者",
    "X04n0223_095:0637c17": "則是趣向一切智門令我得入真實道故善知識者",
    "X04n0223_095:0637c18": "則是趣向一切智乘令我得至如來地故善知識者",
    "X04n0223_095:0637c19": "則是趣向一切智船令我得至智寶洲故善知識者",
    "X04n0223_095:0637c20": "則是趣向一切智炬令我得生十力光故善知識者",
    "X04n0223_095:0637c21": "則是趣向一切智道令我得入涅槃城故善知識者",
    "X04n0223_095:0637c22": "則是趣向一切智燈令我得見夷險道故善知識者",
    "X04n0223_095:0637c23": "則是趣向一切智橋令我得度險惡處故善知識者",
    "X04n0223_095:0637c24": "則是越向一切智蓋令我得生大慈涼故善知識者",
    "X04n0223_095:0638a01": "則是趣向一切智眼令我得見法性門故善知識者",
    "X04n0223_095:0638a02": "則是趣向一切智潮令我滿足大悲水故作是語已",
    "X04n0223_095:0638a03": "從地而起遶無量&#x5E00;合掌前住白言聖者我已先發",
    "X04n0223_095:0638a04": "阿耨多羅三藐三菩提心而未知菩薩云何學菩薩",
    "X04n0223_095:0638a05": "行云何修菩薩道我聞聖者善能誘誨願為我說時",
    "X04n0223_095:0638a06": "毗目瞿沙顧其徒眾而作是言善男子此童子已發",
    "X04n0223_095:0638a07": "阿耨多羅三藐三菩提心善男子此童子普施一切",
    "X04n0223_095:0638a08": "眾生無畏此童子普與一切眾生利益此童子常觀",
    "X04n0223_095:0638a09": "一切諸佛智海此童子欲飲一切甘露法雨此童子",
    "X04n0223_095:0638a10": "欲測一切廣大法海此童子欲令眾生住智海中此",
    "X04n0223_095:0638a11": "童子欲普發起廣大悲雲此童子欲普雨於廣大法",
    "X04n0223_095:0638a12": "雨此童子欲以智月普照世間此童子欲滅世間煩",
    "X04n0223_095:0638a13": "惱毒熱此童子欲長含識一切善根時諸仙眾聞是",
    "X04n0223_095:0638a14": "語已各以種種上妙香華散善財上投身作禮圍遶",
    "X04n0223_095:0638a15": "恭敬作如是言今此童子必當救護一切眾生必當",
    "X04n0223_095:0638a16": "除滅諸地獄苦必當永斷諸畜生道必當轉去閻羅",
    "X04n0223_095:0638a17": "王界必當關閉諸難處門必當乾竭諸愛欲海必令",
    "X04n0223_095:0638a18": "眾生永滅苦蘊必當永破無明黑闇必當永斷貪愛",
    "X04n0223_095:0638a19": "繫縛必以福德大輪圍山圍遶世間必以智慧大寶",
    "X04n0223_095:0638a20": "須彌顯示世間必當出現清淨智日必當開示善根",
    "X04n0223_095:0638a21": "法藏必使世間明識險易時毗目瞿沙告&#x7FA3;仙言善",
    "X04n0223_095:0638a22": "男子若有能發阿耨多羅三藐三菩提心必當成就",
    "X04n0223_095:0638a23": "一切智道此善男子已發阿耨多羅三藐三菩提心",
    "X04n0223_095:0638a24": "當淨一切佛功德地時毗目瞿沙告善財童子言善",
    "X04n0223_095:0638b01": "男子我得菩薩無勝幢解脫善財白言聖者無勝幢",
    "X04n0223_095:0638b02": "解脫境界云何時毗目仙人即伸右手摩善財頂執",
    "X04n0223_095:0638b03": "善財手即時善財自見其身往十方十佛剎微塵數",
    "X04n0223_095:0638b04": "世界中到十佛剎微塵數諸佛所見彼佛剎及其眾",
    "X04n0223_095:0638b05": "會諸佛相好種種莊嚴亦聞彼佛隨諸眾生心之所",
    "X04n0223_095:0638b06": "樂而演說法一文一句皆悉通達各別受持無有雜",
    "X04n0223_095:0638b07": "亂亦知彼佛以種種解淨治諸願亦知彼佛以清淨",
    "X04n0223_095:0638b08": "願成就諸力亦見彼佛隨眾生心所現色相亦見彼",
    "X04n0223_095:0638b09": "佛大光明網種種諸色清淨圓滿亦知彼佛無礙智",
    "X04n0223_095:0638b10": "慧大光明力又自見身於諸佛所經一日夜或七日",
    "X04n0223_095:0638b11": "夜半月一月一年十年百年千年或經億年或阿庾",
    "X04n0223_095:0638b12": "多億年或那由他億年或經半劫或經一劫百劫千",
    "X04n0223_095:0638b13": "劫或百千億乃至不可說不可說佛剎微塵數劫爾",
    "X04n0223_095:0638b14": "時善財童子為菩薩無勝幢解脫智光明照故得毗",
    "X04n0223_095:0638b15": "盧遮那藏三昧光明為無盡智解脫三昧光明照故",
    "X04n0223_095:0638b16": "得普攝諸方陀羅尼光明為金剛輪陀羅尼門光明",
    "X04n0223_095:0638b17": "照故得極清淨智慧心三昧光明為普門莊嚴藏般",
    "X04n0223_095:0638b18": "若波羅蜜光明照故得佛&#x8657;空藏輪三昧光明為一",
    "X04n0223_095:0638b19": "切佛法輪三昧光明照故得三世無盡智三昧光明",
    "X04n0223_095:0638b20": "時彼仙人放善財手善財童子即自見身還在本處",
    "X04n0223_095:0638b21": "時彼仙人告善財言善男子汝憶念耶善財言唯此",
    "X04n0223_095:0638b22": "是聖者善知識力仙人言善男子我唯知此菩薩無",
    "X04n0223_095:0638b23": "勝幢解脫如諸菩薩摩訶薩成就一切殊勝三昧於",
    "X04n0223_095:0638b24": "一切時而得自在於一念頃出生諸佛無量智慧以",
    "X04n0223_095:0638c01": "佛智燈而為莊嚴普照世間一念普入三世境界分",
    "X04n0223_095:0638c02": "形&#x5FA7;往十方國土智身普入一切法界隨眾生心普",
    "X04n0223_095:0638c03": "現其前觀其根行而為利益放淨光明甚可愛樂而",
    "X04n0223_095:0638c04": "我云何能知能說彼功德行彼殊勝願彼莊嚴剎彼",
    "X04n0223_095:0638c05": "智境界彼三昧所行彼神通變化彼解脫遊戲彼身",
    "X04n0223_095:0638c06": "相差別彼音聲清淨彼智慧光明善男子於此南方",
    "X04n0223_095:0638c07": "有一聚落名伊沙耶有婆羅門名曰勝熱汝詣彼問",
    "X04n0223_095:0638c08": "菩薩云何學菩薩行修菩薩道時善財童子歡喜踊",
    "X04n0223_095:0638c09": "躍頂禮其足遶無數&#x5E00;殷勤瞻仰辭退南行。",
    "X04n0223_095:0638c10": "[0638c10] 【論】第一正入當位法門中從初爾時善財童子已",
    "X04n0223_095:0638c11": "下至我得無勝幢解脫門此一段文約分十三門",
    "X04n0223_095:0638c12": "一念教誨思惟勝進二漸遊行至那羅素國三周",
    "X04n0223_095:0638c13": "遍推求毗目瞿沙四見一大林阿僧祇樹以為莊",
    "X04n0223_095:0638c14": "嚴五見仙人栴檀樹下敷草而坐領徒一萬六申",
    "X04n0223_095:0638c15": "其所求七仙人稱歎善財八仙人示其善財法門",
    "X04n0223_095:0638c16": "名字九善財問其無勝幢解脫境界十仙人以手",
    "X04n0223_095:0638c17": "摩善財頂執其手令善財自見其身往十方佛剎",
    "X04n0223_095:0638c18": "微塵數世界中十一善財見佛獲益十二仙人放",
    "X04n0223_095:0638c19": "善財手還在本處十三我唯知此無勝幢解脫已",
    "X04n0223_095:0638c20": "下是推德昇進波吒羅樹者似此方楸樹甚有香",
    "X04n0223_095:0638c21": "氣其華紫色尼拘律樹葉似此方柿葉其子似枇",
    "X04n0223_095:0638c22": "杷子子下承蔕如柿其種類耐老於諸樹中最高",
    "X04n0223_095:0638c23": "大領徒一萬明萬行具足問何故此位見仙人何",
    "X04n0223_095:0638c24": "意答曰此有二義一表智淨如仙為明此位無功",
    "X04n0223_095:0639a01": "智現無染如仙二為無功智現以大悲行能同異",
    "X04n0223_095:0639a02": "道同事接生其居處林樹莊嚴明陰覆利物池沼",
    "X04n0223_095:0639a03": "蓮華莊嚴明慈悲處世無染行仙人於栴檀樹下",
    "X04n0223_095:0639a04": "敷草而坐表智樹覆陰熏戒定慧解脫知見香&#x5FA7;",
    "X04n0223_095:0639a05": "周法界敷草而坐明無功之智能善治貪亂明少",
    "X04n0223_095:0639a06": "欲之相鹿皮草衣示行少欲知足髻鬟垂鬢者無",
    "X04n0223_095:0639a07": "功之智圓滿如是徒眾前後圍遶者明主伴萬行",
    "X04n0223_095:0639a08": "圓滿善財見已往詣其所五體投地者明敬法重",
    "X04n0223_095:0639a09": "人之禮又表以五塵之境皆歸智地歎言真善知",
    "X04n0223_095:0639a10": "識真善知識者無功之智本自真故無勝幢解脫",
    "X04n0223_095:0639a11": "者明此位無功用智地自&#x5FA7;周利益一切眾生摧",
    "X04n0223_095:0639a12": "破煩惱無有斷絕下位不如故云無勝幢仙人以",
    "X04n0223_095:0639a13": "手摩善財頂者示以安慰接善財手者表引接也",
    "X04n0223_095:0639a14": "善財自見其身往詣十方十佛剎微塵數世界中",
    "X04n0223_095:0639a15": "及到十佛剎微塵數佛所者明會智境&#x5FA7;周也凡",
    "X04n0223_095:0639a16": "至十住中第八住十地中第八地皆須諸佛聖者",
    "X04n0223_095:0639a17": "灌頂勸發加持及第十灌頂住及第十法雲地總",
    "X04n0223_095:0639a18": "須諸佛灌頂加持故若不加持或時滯寂或不了",
    "X04n0223_095:0639a19": "佛境界故無能自進為創初不達佛無功用智之",
    "X04n0223_095:0639a20": "境界故已下見佛境界如經具明阿庾多者此方",
    "X04n0223_095:0639a21": "一兆之數那由他者此方一億仙人放善財手善",
    "X04n0223_095:0639a22": "財即見自身還本處明以智力加持入法既得法",
    "X04n0223_095:0639a23": "已自力常然雖復聖者捨其加持一見見無有異",
    "X04n0223_095:0639a24": "故如舟濟渡於岸不可負舟而行此是童真住明",
    "X04n0223_095:0639b01": "創初童蒙入真無功智之境界以願波羅蜜為主",
    "X04n0223_095:0639b02": "餘九為伴明此位無功智現恐當滯寂以大願門",
    "X04n0223_095:0639b03": "興其智用故又令念本願廣度眾生有此節級以",
    "X04n0223_095:0639b04": "法防之令不滯故以智門中諸位通治約位門中",
    "X04n0223_095:0639b05": "此位會七住中悲行第八住中無功之智光八願",
    "X04n0223_095:0639b06": "波羅蜜興作令使智悲任用自在第一推德昇進",
    "X04n0223_095:0639b07": "中從如諸菩薩摩訶薩已下至辭退南行有十二",
    "X04n0223_095:0639b08": "行半經於中義意約分六門一推德於先二示善",
    "X04n0223_095:0639b09": "知識所在三舉聚落名伊沙那四示知識名為勝",
    "X04n0223_095:0639b10": "熱五勸令致問所行法門六禮敬辭退南行南方",
    "X04n0223_095:0639b11": "如初所釋聚落名伊沙那者此云長直為表此善",
    "X04n0223_095:0639b12": "知識攝化長其直道無諸諂誑故名長直婆羅門",
    "X04n0223_095:0639b13": "者此云淨也為表此善知識無染寂靜故名勝熱",
    "X04n0223_095:0639b14": "者表勝世間煩惱熱故示勝盛火炎熱故此是第",
    "X04n0223_095:0639b15": "九法王子住得法自在明第九力波羅蜜法力自",
    "X04n0223_095:0639b16": "在示同外道五熱炙身引接邪徒令歸正智明得",
    "X04n0223_095:0639b17": "智同邪接諸邪見妄行苦行者令皆信伏下自有",
    "X04n0223_095:0639b18": "具文。",
    "X04n0223_095:0639b19": "[0639b19] 第九伊沙那聚落勝熱婆羅門主法王子住。",
    "X04n0223_095:0639b20": "[0639b20] 【經】爾時善財童子為菩薩無勝幢解脫所照故住諸",
    "X04n0223_095:0639b21": "佛不思議神力證菩薩不思議解脫神通智得菩薩",
    "X04n0223_095:0639b22": "不思議三昧智光明得一切時熏修三昧智光明得",
    "X04n0223_095:0639b23": "了知一切境界皆依想所住三昧智光明得一切世",
    "X04n0223_095:0639b24": "間殊勝智光明於一切處悉現其身以究竟智說無",
    "X04n0223_095:0639c01": "二無分別平等法以明淨智普照境界凡所聞法皆",
    "X04n0223_095:0639c02": "能忍受清淨信解於法自性決定明了心恒不捨菩",
    "X04n0223_095:0639c03": "薩妙行求一切智永無退轉獲得十力智慧光明勤",
    "X04n0223_095:0639c04": "求妙法常無厭足以正修行入佛境界出生菩薩無",
    "X04n0223_095:0639c05": "量莊嚴無邊大願悉已清淨以無窮盡智知無邊世",
    "X04n0223_095:0639c06": "界網以無怯弱心度無量眾生海了無邊菩薩諸行",
    "X04n0223_095:0639c07": "境界見無邊世界種種差別見無邊世界種種莊嚴",
    "X04n0223_095:0639c08": "入無邊世界微細境界知無邊世界種種名號知無",
    "X04n0223_095:0639c09": "邊世界種種言說知無邊眾生種種解見無邊眾生",
    "X04n0223_095:0639c10": "種種行見無邊眾生成熟行見無邊眾生差別想念",
    "X04n0223_095:0639c11": "善知識漸次遊行至伊沙那聚落見彼勝熱修諸苦",
    "X04n0223_095:0639c12": "行求一切智四面火聚猶如大山中有刀山高峻無",
    "X04n0223_095:0639c13": "極登彼山上投身入火時善財童子頂禮其足合掌",
    "X04n0223_095:0639c14": "而立作如是言聖者我已先發阿耨多羅三藐三菩",
    "X04n0223_095:0639c15": "提心而未知菩薩云何學菩薩行云何修菩薩道我",
    "X04n0223_095:0639c16": "聞聖者善能誘誨願為我說婆羅門言善男子汝今",
    "X04n0223_095:0639c17": "若能上此刀山投身火聚諸菩薩行悉得清淨時善",
    "X04n0223_095:0639c18": "財童子作如是念得人身難離諸難難得無難難得",
    "X04n0223_095:0639c19": "淨法難得值佛難具諸根難聞佛法難遇善人難逢",
    "X04n0223_095:0639c20": "真善知識難受如理正教難得正命難隨法行難此",
    "X04n0223_095:0639c21": "將非魔魔所使耶將非是魔險惡徒黨詐現菩薩善",
    "X04n0223_095:0639c22": "知識相而欲為我作善根難作壽命難障我修行一",
    "X04n0223_095:0639c23": "切智道牽我令入諸惡道中欲障我法門障我佛法",
    "X04n0223_095:0639c24": "作是念時十千梵天在&#x8657;空中作如是言善男子莫",
    "X04n0223_095:0640a01": "作是念莫作是念今此聖者得金剛燄三昧光明發",
    "X04n0223_095:0640a02": "大精進度諸眾生心無退轉欲竭一切貪愛海欲截",
    "X04n0223_095:0640a03": "一切邪見網欲燒一切煩惱薪欲照一切惑稠林欲",
    "X04n0223_095:0640a04": "斷一切老死怖欲壞一切三世障欲放一切法光明",
    "X04n0223_095:0640a05": "善男子我諸梵天多著邪見皆悉自謂是自在者是",
    "X04n0223_095:0640a06": "能作者於世間中我是最勝見婆羅門五熱炙身於",
    "X04n0223_095:0640a07": "自宮殿心不樂著於諸禪定不得滋味皆共來詣婆",
    "X04n0223_095:0640a08": "羅門所時婆羅門以神通力示大苦行為我說法能",
    "X04n0223_095:0640a09": "令我等滅一切見除一切慢住於大慈行於大悲起",
    "X04n0223_095:0640a10": "廣大心發菩提意常見諸佛恒聞妙法於一切處心",
    "X04n0223_095:0640a11": "無所礙復有十千諸魔在&#x8657;空中以天摩尼寶散婆",
    "X04n0223_095:0640a12": "羅門上告善財言善男子此婆羅門五熱炙身時其",
    "X04n0223_095:0640a13": "火光明&#x668E;奪於我所有宮殿諸莊嚴具皆如聚墨令",
    "X04n0223_095:0640a14": "我於中不生樂著我與眷屬來詣其所此婆羅門為",
    "X04n0223_095:0640a15": "我說法令我及餘無量天子諸天女等皆於阿耨多",
    "X04n0223_095:0640a16": "羅三藐三菩提得不退轉復有十千自在天王於&#x8657;",
    "X04n0223_095:0640a17": "空中各散天華作如是言善男子此婆羅門五熱炙",
    "X04n0223_095:0640a18": "身時其火光明&#x668E;奪我等所有宮殿諸莊嚴具皆如",
    "X04n0223_095:0640a19": "聚墨令我於中不生愛著即與眷屬來詣其所此婆",
    "X04n0223_095:0640a20": "羅門為我說法令我於心而得自在於煩惱中而得",
    "X04n0223_095:0640a21": "自在於受生中而得自在於諸業障而得自在於諸",
    "X04n0223_095:0640a22": "三昧而得自在於莊嚴具而得自在於壽命中而得",
    "X04n0223_095:0640a23": "自在乃至能於一切佛法而得自在復有十千化樂",
    "X04n0223_095:0640a24": "天王於&#x8657;空中作天音樂恭敬供養作如是言善男",
    "X04n0223_095:0640b01": "子此婆羅門五熱炙身時其火光明照我宮殿諸莊",
    "X04n0223_095:0640b02": "嚴具及諸婇女能令我等不受欲樂不求欲樂身心",
    "X04n0223_095:0640b03": "柔&#x8F2D;即與眾俱來詣其所時婆羅門為我說法能令",
    "X04n0223_095:0640b04": "我等心得清淨心得明潔心得純善心得柔&#x8F2D;心生",
    "X04n0223_095:0640b05": "歡喜乃至令得清淨十力清淨之身生無量身乃至",
    "X04n0223_095:0640b06": "令得佛身佛語佛聲佛心具足成就一切智智復有",
    "X04n0223_095:0640b07": "十千兜率天王天子天女無量眷屬於&#x8657;空中雨眾",
    "X04n0223_095:0640b08": "妙香恭敬頂禮作如是言善男子此婆羅門五熱炙",
    "X04n0223_095:0640b09": "身時令我等諸天及其眷屬於自宮殿無有樂著共",
    "X04n0223_095:0640b10": "詣其所聞其說法能令我等不貪境界少欲知足心",
    "X04n0223_095:0640b11": "生歡喜心得充滿生諸善根發菩提心乃至圓滿一",
    "X04n0223_095:0640b12": "切佛法復有十千三十三天并其眷屬天子天女前",
    "X04n0223_095:0640b13": "後圍遶於&#x8657;空中雨天曼陀羅華恭敬供養作如是",
    "X04n0223_095:0640b14": "言善男子此婆羅門五熱炙身時令我等諸天於天",
    "X04n0223_095:0640b15": "音樂不生樂著共詣其所時婆羅門為我等說一切",
    "X04n0223_095:0640b16": "諸法無常敗壞令我捨離一切欲樂令我斷除憍慢",
    "X04n0223_095:0640b17": "放逸令我愛樂無上菩提又善男子我當見此婆羅",
    "X04n0223_095:0640b18": "門時須彌山頂六種震動我等恐怖皆發菩提心堅",
    "X04n0223_095:0640b19": "固不動復有十千龍王所謂伊那跋羅龍王難陀優",
    "X04n0223_095:0640b20": "波難陀龍王等於&#x8657;空中雨黑栴檀無量龍女奏天",
    "X04n0223_095:0640b21": "音樂雨天妙華及天香水恭敬供養作如是言善男",
    "X04n0223_095:0640b22": "子此婆羅門五熱炙身時其火光明普照一切諸龍",
    "X04n0223_095:0640b23": "宮殿令諸龍眾離熱沙怖金翅鳥怖滅除瞋恚身得",
    "X04n0223_095:0640b24": "清涼心無垢濁聞法信解厭惡龍趣以至誠心悔除",
    "X04n0223_095:0640c01": "業障乃至發阿耨多羅三藐三菩提意住一切智復",
    "X04n0223_095:0640c02": "有十千夜叉王於&#x8657;空中以種種供具恭敬供養此",
    "X04n0223_095:0640c03": "婆羅門及以善財作如是言善男子此婆羅門五熱",
    "X04n0223_095:0640c04": "炙身時令我及眷屬悉於眾生發慈愍心一切羅剎",
    "X04n0223_095:0640c05": "鳩槃茶等亦生慈心以慈心故於諸眾生無所惱害",
    "X04n0223_095:0640c06": "而來見我我及彼等於自宮殿不生樂著即與共俱",
    "X04n0223_095:0640c07": "來詣其所時婆羅門即為我等如應說法一切皆得",
    "X04n0223_095:0640c08": "身心安樂又令無量夜叉羅剎鳩槃茶等發於無上",
    "X04n0223_095:0640c09": "菩提之心復有十千乾闥婆王於&#x8657;空中作如是言",
    "X04n0223_095:0640c10": "善男子此婆羅門五熱炙身時其火光明照我宮殿",
    "X04n0223_095:0640c11": "悉令我等受不思議無量快樂是故我等來詣其所",
    "X04n0223_095:0640c12": "此婆羅門為我說法能令我等於阿耨多羅三藐三",
    "X04n0223_095:0640c13": "菩提得不退轉復有十千阿脩羅王從大海出住在",
    "X04n0223_095:0640c14": "&#x8657;空舒右膝輪合掌前禮作如是言善男子此婆羅",
    "X04n0223_095:0640c15": "門五熱炙身時我阿脩羅所有宮殿大海大地悉皆",
    "X04n0223_095:0640c16": "震動令我等捨憍慢放逸是故我等來詣其所從其",
    "X04n0223_095:0640c17": "聞法捨離諂誑安住忍地堅固不動圓滿十力復有",
    "X04n0223_095:0640c18": "十千迦樓羅王勇力持王而為上首化作外道童子",
    "X04n0223_095:0640c19": "之形於&#x8657;空中唱如是言善男子此婆羅門五熱炙",
    "X04n0223_095:0640c20": "身時其火光明照我宮殿一切震動皆悉恐怖是故",
    "X04n0223_095:0640c21": "我等來詣其所時婆羅門即為我等如應說法令修",
    "X04n0223_095:0640c22": "習大慈稱讚大悲渡生死海於欲泥中拔濟眾生歎",
    "X04n0223_095:0640c23": "菩提心起方便智隨其所宜調伏眾生復有十千緊",
    "X04n0223_095:0640c24": "那羅王於&#x8657;空中唱如是言善男子此婆羅門五熱",
    "X04n0223_095:0641a01": "炙身時我等所住宮殿諸多羅樹諸寶鈴網諸寶繒",
    "X04n0223_095:0641a02": "帶諸音樂樹諸妙寶樹及諸樂器自然而出佛聲法",
    "X04n0223_095:0641a03": "聲及不退轉菩薩僧聲願求無上菩提之聲云某方",
    "X04n0223_095:0641a04": "某國有某菩薩發菩提心某方某國有某菩薩修行",
    "X04n0223_095:0641a05": "苦行難捨能捨乃至清淨一切智行某方某國有某",
    "X04n0223_095:0641a06": "菩薩往詣道場乃至某方某國有某如來作佛事已",
    "X04n0223_095:0641a07": "而般涅槃善男子假使有人以閻浮提一切草木抹",
    "X04n0223_095:0641a08": "為微塵此微塵數可知邊際我宮殿中寶多羅樹乃",
    "X04n0223_095:0641a09": "至樂器所說菩薩名如來名所發大願所修行等無",
    "X04n0223_095:0641a10": "有能得知其邊際善男子我等以聞佛聲法聲菩薩",
    "X04n0223_095:0641a11": "僧聲生大歡喜來詣其所時婆羅門即為我等如應",
    "X04n0223_095:0641a12": "說法令我及餘無量眾生於阿耨多羅三藐三菩提",
    "X04n0223_095:0641a13": "得不退轉復有無量欲界諸天於&#x8657;空中以妙供具",
    "X04n0223_095:0641a14": "恭敬供養唱如是言善男子此婆羅門五熱炙身時",
    "X04n0223_095:0641a15": "其火光明照阿鼻等一切地獄諸所受苦悉令休息",
    "X04n0223_095:0641a16": "我等見此火光明故心生淨信以信心故從彼命終",
    "X04n0223_095:0641a17": "生於天中為知恩故而來其所恭敬瞻仰無有厭足",
    "X04n0223_095:0641a18": "時婆羅門為我說法令無量眾生發菩提心爾時善",
    "X04n0223_095:0641a19": "財童子聞如是法心大歡喜於婆羅門所發起真實",
    "X04n0223_095:0641a20": "善知識心頭頂禮敬唱如是言我於大聖善知識所",
    "X04n0223_095:0641a21": "生不善心唯願聖者容我悔過時婆羅門即為善財",
    "X04n0223_095:0641a22": "而說頌言。",
    "X04n0223_095:0641a23": " 若有諸菩薩  順善知識教  一切無疑懼",
    "X04n0223_095:0641a24": " 安住心不動  當知如是人  必獲廣大利",
    "X04n0223_095:0641b01": " 坐菩提樹下  成於無上竟",
    "X04n0223_095:0641b02": "[0641b02] 爾時善財童子即登刀山自投火聚未至中間即得",
    "X04n0223_095:0641b03": "菩薩善住三昧纔觸火燄又得菩薩寂靜樂神通三",
    "X04n0223_095:0641b04": "昧善財白言甚奇聖者如是刀山及大火聚我身觸",
    "X04n0223_095:0641b05": "時安隱快樂時婆羅門告善財言善男子我唯得此",
    "X04n0223_095:0641b06": "菩薩無盡輪解脫如諸菩薩摩訶薩大功德燄能燒",
    "X04n0223_095:0641b07": "一切眾生見惑令無有餘必不退轉無窮盡心無懈",
    "X04n0223_095:0641b08": "怠心無怯弱心發如金剛藏那羅延心疾修諸行無",
    "X04n0223_095:0641b09": "遲緩心願如風輪普持一切精進大誓皆無退轉而",
    "X04n0223_095:0641b10": "我云何能知能說彼功德行善男子於此南方有城",
    "X04n0223_095:0641b11": "名師子奮迅中有童女名曰慈行汝詣彼問菩薩云",
    "X04n0223_095:0641b12": "何學菩薩行修菩薩道時善財童子頂禮其足遶無",
    "X04n0223_095:0641b13": "數&#x5E00;辭退而去。",
    "X04n0223_095:0641b14": "[0641b14] 【論】第一正入當位法門中從爾時善財童子已下",
    "X04n0223_095:0641b15": "至我唯得此無盡輪解脫此一段經約分為二十",
    "X04n0223_095:0641b16": "五門一得無勝幢法光所照入諸佛不思議神力",
    "X04n0223_095:0641b17": "二念善知識教漸次南行三至長直聚落見彼勝",
    "X04n0223_095:0641b18": "熱修苦行四面火聚猶如大山四中有刀山高峻",
    "X04n0223_095:0641b19": "無極登彼山上投身入火五善財頂禮諮問所求",
    "X04n0223_095:0641b20": "六婆羅門令善財上其刀山投身入火七善財念",
    "X04n0223_095:0641b21": "言人身難得心有懷疑八十千梵天在&#x8657;空中勸",
    "X04n0223_095:0641b22": "喻此是金剛燄定光明九有十千諸魔在&#x8657;空中",
    "X04n0223_095:0641b23": "勸喻善財歎婆羅門德行十復有十千自在天王",
    "X04n0223_095:0641b24": "於&#x8657;空中告語善財不令生疑十一復有化樂天",
    "X04n0223_095:0641c01": "王亦在&#x8657;空歎婆羅門德十二復有十千兜率天",
    "X04n0223_095:0641c02": "王在空稱歎十三復有十千三十三天王在空稱",
    "X04n0223_095:0641c03": "歎十四十千龍十五十千夜叉十六十千乾闥婆",
    "X04n0223_095:0641c04": "王十七十千阿脩羅王十八十千迦樓羅王十九",
    "X04n0223_095:0641c05": "十千緊那羅王二十有無量欲界諸天如是等十",
    "X04n0223_095:0641c06": "三種眾皆在空中稱歎婆羅門德勸喻善財不生",
    "X04n0223_095:0641c07": "疑惑二十一善財悔過二十二婆羅門為善財說",
    "X04n0223_095:0641c08": "頌二十三善財順教登其刀山入大火聚二十四",
    "X04n0223_095:0641c09": "善財入火聚時獲益二十五我唯得此菩薩無盡",
    "X04n0223_095:0641c10": "輪已下是推德昇進如上婆羅門示行此行時隨",
    "X04n0223_095:0641c11": "諸眾生總見行門各自差別約表法中刀山是法",
    "X04n0223_095:0641c12": "王子住中力波羅蜜智慧為體成修行者達生死",
    "X04n0223_095:0641c13": "苦難但見法界性解脫須得無有怖畏方堪力用",
    "X04n0223_095:0641c14": "自在火燄是金剛智之光明亦名金剛三昧如上",
    "X04n0223_095:0641c15": "諸天已說伊那跋羅龍王此龍往因由破戒損其",
    "X04n0223_095:0641c16": "極&#x81F0;樹遂頭上生此&#x81F0;樹故以名之也難陀此云",
    "X04n0223_095:0641c17": "歡喜優婆者清信也明此龍聞法信樂歡喜故菩",
    "X04n0223_095:0641c18": "薩無盡輪解脫者意明法王子住得法師位以此",
    "X04n0223_095:0641c19": "一行隨諸眾生樂欲不同各見說法及行門無盡",
    "X04n0223_095:0641c20": "差別明稱眾生根圓滿故名無盡輪此是法王子",
    "X04n0223_095:0641c21": "住以力波羅蜜為主餘九為伴以約智門中以五",
    "X04n0223_095:0641c22": "位通治約位門中治說法不自在障令得自在同",
    "X04n0223_095:0641c23": "十地中第九地從此果行修行至第九善慧地功",
    "X04n0223_095:0641c24": "熟倣此十住中本果還以法界體普光明智為大",
    "X04n0223_095:0642a01": "用第二推德昇進門中約分為四門一推德昇進",
    "X04n0223_095:0642a02": "二示善知識處云南方有城名師子奮迅三舉善",
    "X04n0223_095:0642a03": "知識名云童女慈行四頂禮勝熱婆羅門足辭退",
    "X04n0223_095:0642a04": "而去南方義如前初位釋城名師子奮迅者是師",
    "X04n0223_095:0642a05": "子幢王所居之城其王是慈行女父表智自在為",
    "X04n0223_095:0642a06": "王大悲行&#x5FA7;為女明此從智生悲處生死染而與",
    "X04n0223_095:0642a07": "不染等明習氣盡故前第七住中休捨優婆夷明",
    "X04n0223_095:0642a08": "故存愛習用成悲門以未斷度眾生之愛習故號",
    "X04n0223_095:0642a09": "優婆夷以此成大慈悲之行滿八住中無功之智",
    "X04n0223_095:0642a10": "方成即明以從悲生智此位以從智生悲故即師",
    "X04n0223_095:0642a11": "子幢王女是童女也表此位任運利生無染習也。",
    "X04n0223_095:0642a13": "大方廣佛新華嚴經合論卷第九十五",
    "X04n0223_095:0642a15": "音切",
    "X04n0223_095:0642a16": "釧[0642a16] (尺絹切)。陂[0642a16] (彼為切)。瞿[0642a16] (求于切)。紺[0642a16] (古暗切)。&#x6936;[0642a16] (子紅切)。櫚[0642a16] (力居切)。汎",
    "X04n0223_095:0642a17": "[0642a17] (泛音)。擢[0642a17] (直角切)。編[0642a17] (必綿切)。鬟[0642a17] (還音)。鬢[0642a17] (必刃切)。楸[0642a17] (七遊切)。枇[0642a17] (傍脂切)。杷",
    "X04n0223_095:0642a18": "[0642a18] (蒲巴切)。蔕[0642a18] (帝音)。耐[0642a18] (奴代切)。峻[0642a18] (私閏切)。詐[0642a18] (側駕切)。&#x8F2D;[0642a18] (而兗切)。黨[0642a18] (都朗切)。"
}