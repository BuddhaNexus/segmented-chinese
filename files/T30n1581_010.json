{
    "T30n1581_010:0953a14": "菩薩地持經卷第十",
    "T30n1581_010:0953a16": "北涼中印度三藏",
    "T30n1581_010:0953a17": "曇無讖於姑臧譯",
    "T30n1581_010:0953a18": "菩薩地持畢竟方便處生品第一(第三段有五品)",
    "T30n1581_010:0953a19": "[0953a19] 菩薩生略說有五種。一切住一切行菩薩以",
    "T30n1581_010:0953a20": "無罪安樂一切眾生。一者息苦生。二者隨類",
    "T30n1581_010:0953a21": "生。三者勝生。四者增上生。五者最後生。菩薩",
    "T30n1581_010:0953a22": "以願力自在力。於飢饉世。受大魚等身以肉",
    "T30n1581_010:0953a23": "救濟一切眾生。於疾病世。為大醫王救治眾",
    "T30n1581_010:0953a24": "病。於刀兵世。為大力王以善方便誠信之",
    "T30n1581_010:0953a25": "言。等心救濟。息於戰諍。繫縛鞭打逼迫之",
    "T30n1581_010:0953a26": "處。為息惱故生於王家。以法正化邪見眾生。",
    "T30n1581_010:0953a27": "奉事天神造諸惡行。以願力自在力生彼天",
    "T30n1581_010:0953a28": "處。斷彼邪見及諸惡行。如是無量生處皆悉",
    "T30n1581_010:0953a29": "往生。是名息苦生。菩薩以願力自在力。於種",
    "T30n1581_010:0953b01": "種眾生天龍鬼神阿修羅等迭相惱亂。及諸",
    "T30n1581_010:0953b02": "外道起諸邪見惡不善行。悉生其中為其導",
    "T30n1581_010:0953b03": "首。引令入正。彼所作者菩薩不為。彼不修",
    "T30n1581_010:0953b04": "者菩薩為之。又以善法廣為宣說。如是隨類",
    "T30n1581_010:0953b05": "受生。乃至無量。是名隨類生。菩薩以性受生",
    "T30n1581_010:0953b06": "勝於世間壽色等報。如自他利品說。如是受",
    "T30n1581_010:0953b07": "生亦復無量。是名勝生。菩薩從淨心住乃至",
    "T30n1581_010:0953b08": "最上菩薩住在所受生。如前住品說。於閻浮",
    "T30n1581_010:0953b09": "提自在生。乃至大自在。未過究竟地一切受",
    "T30n1581_010:0953b10": "生處於中奇特。是名增上生最上菩薩住受",
    "T30n1581_010:0953b11": "生調伏業菩提眾具增上滿足。生剎利婆羅",
    "T30n1581_010:0953b12": "門家。得阿耨多羅三藐三菩提。作一切佛事。",
    "T30n1581_010:0953b13": "是名最後生。過去未來現在一切菩薩。皆以",
    "T30n1581_010:0953b14": "此五種受生無餘無上。菩薩因此五種受生。",
    "T30n1581_010:0953b15": "疾得阿耨多羅三藐三菩提。",
    "T30n1581_010:0953b16": "菩薩地持畢竟方便處攝品第二",
    "T30n1581_010:0953b17": "[0953b17] 菩薩一切住一切行等攝眾生。略說有六種。",
    "T30n1581_010:0953b18": "一者頓攝。二者增上攝。三者取攝。四者久攝。",
    "T30n1581_010:0953b19": "五者不久攝。六者後攝。菩薩初發心於一切",
    "T30n1581_010:0953b20": "眾生作父母想。隨力所能以一切種安樂饒",
    "T30n1581_010:0953b21": "益。是名頓攝。菩薩為主於父母尊重。種種方",
    "T30n1581_010:0953b22": "便勸修善法。隨時供養知恩報恩。妻子眷屬",
    "T30n1581_010:0953b23": "瞻視教授。所犯堪忍疾病救療。教修善法令",
    "T30n1581_010:0953b24": "其勝進。奴婢作使等心料理不生賤想。菩薩",
    "T30n1581_010:0953b25": "為王攝受人民。如法正化不加非罰。以財以",
    "T30n1581_010:0953b26": "法而為饒益。自守境界不侵他土。隨其力能",
    "T30n1581_010:0953b27": "教諸眾生令修善法。菩薩為父於他眾生尚",
    "T30n1581_010:0953b28": "無偏黨。況自眷屬而不平等。言常柔軟真實",
    "T30n1581_010:0953b29": "不虛。一切殺縛逼迫苦切。皆悉遠離。是名增",
    "T30n1581_010:0953c01": "上攝。有二因緣等攝徒眾。一者捨於貪心以",
    "T30n1581_010:0953c02": "財饒益離於貧窮。二者教修正義以法饒益",
    "T30n1581_010:0953c03": "拔惡邪見。等心攝受不隨偏黨。不為法慳不",
    "T30n1581_010:0953c04": "作師倦。不於彼所求於供養。彼樂修者亦不",
    "T30n1581_010:0953c05": "遮止。為令增長福德眾具故。未解義令起。已",
    "T30n1581_010:0953c06": "解義令增。疑者為決。悔者令覺。隨時為說甚",
    "T30n1581_010:0953c07": "深要義。同其苦樂心無增減。有犯罪者等心",
    "T30n1581_010:0953c08": "教誡。有時呵責有時讚歎。疾病救療為除憂",
    "T30n1581_010:0953c09": "患。於下念下精進下智慧不起輕想。隨宜為",
    "T30n1581_010:0953c10": "說繫念境界。隨時教授堪忍不惱。於等於勝",
    "T30n1581_010:0953c11": "修勝供養。修習悲心不掉不動。成就戒見威",
    "T30n1581_010:0953c12": "儀正命。和顏平視先語問訊。常修善業不為",
    "T30n1581_010:0953c13": "放逸。以如是法教於徒眾亦自修行。菩薩不",
    "T30n1581_010:0953c14": "於一切時攝取徒眾。亦非不取亦不趣爾取。",
    "T30n1581_010:0953c15": "是名取攝。軟成熟眾生久久乃淨。是名久攝。",
    "T30n1581_010:0953c16": "中成熟眾生不久得淨。是名不久攝。上成熟",
    "T30n1581_010:0953c17": "眾生於此生堪能清淨。是名後攝。是名六種",
    "T30n1581_010:0953c18": "等攝眾生。過去未來現在菩薩。已攝當攝今",
    "T30n1581_010:0953c19": "攝。皆此六種無餘無上。菩薩如是等攝眾生",
    "T30n1581_010:0953c20": "有十二難。一者能善觀察犯戒眾生若教若",
    "T30n1581_010:0953c21": "捨。二者為調眾生苦方便行自護煩惱。三者",
    "T30n1581_010:0953c22": "財物至少而求者多。四者唯有一身多求同",
    "T30n1581_010:0953c23": "事。五者以清淨業生放逸人天而其內心初",
    "T30n1581_010:0953c24": "無放逸。六者悲念眾生利益同事。七者愚癡",
    "T30n1581_010:0953c25": "諂曲支節殘毀若教若捨。八者見生死過而",
    "T30n1581_010:0953c26": "不捨生死。九者未得淨心命終之時不失正",
    "T30n1581_010:0953c27": "念。十者未得淨心極所愛重眾生來求而以",
    "T30n1581_010:0953c28": "惠施。十一者種種異心種種異解來有所求",
    "T30n1581_010:0953c29": "若作若捨。十二者畢竟不放逸而不斷煩惱。",
    "T30n1581_010:0954a01": "菩薩於諸眾生不觀輕重而為方便。或察於",
    "T30n1581_010:0954a02": "人而行於悲。或勇猛方便為造因緣。或修正",
    "T30n1581_010:0954a03": "願或淨信心。或專心思惟觀察不惓。或時柔",
    "T30n1581_010:0954a04": "軟。或時行捨。或時精進。或時巧方便。菩薩如",
    "T30n1581_010:0954a05": "是正對治巧方便。於十二難能自開解。心不",
    "T30n1581_010:0954a06": "退沒。",
    "T30n1581_010:0954a07": "菩薩地持畢竟方便處地品第三",
    "T30n1581_010:0954a08": "[0954a08] 如上所說十三住。次第為七地。六是菩薩",
    "T30n1581_010:0954a09": "地。一是菩薩如來共地。一者種性地。二者解行",
    "T30n1581_010:0954a10": "地。三者淨心地。四者行&#x8FF9;地。五者決定地。",
    "T30n1581_010:0954a11": "六者決定行地。七者畢竟地。種性住名種性",
    "T30n1581_010:0954a12": "地。解行住名解行地。淨心住名淨心地。增上",
    "T30n1581_010:0954a13": "戒住增上意住三種增上慧住有開發無相住",
    "T30n1581_010:0954a14": "名行&#x8FF9;地。無開發無相住名決定地。於三決",
    "T30n1581_010:0954a15": "定是初決定無礙智住名決定行地。最上菩",
    "T30n1581_010:0954a16": "薩住如來住名畢竟地。如來住地後建立品",
    "T30n1581_010:0954a17": "廣說。菩薩於解行地入歡喜地。云何離惡趣",
    "T30n1581_010:0954a18": "報。是菩薩於解行地。依世俗淨禪集菩提具。",
    "T30n1581_010:0954a19": "於百一十苦眾生修悲愍心。為惡趣眾生久",
    "T30n1581_010:0954a20": "處惡道如己舍宅。於此學無上菩提故。堪忍",
    "T30n1581_010:0954a21": "能為一切眾生作除苦因。一切眾生三惡道",
    "T30n1581_010:0954a22": "業。以清淨心願悉代受。畢竟修行一切善業",
    "T30n1581_010:0954a23": "修習正願。以世俗淨禪正願力故。惡道煩惱",
    "T30n1581_010:0954a24": "染污受身不久得斷。菩薩轉惡道身。諸惡",
    "T30n1581_010:0954a25": "道業一切不行。是名菩薩離諸惡趣。過解行",
    "T30n1581_010:0954a26": "地入淨心地。前住品說。淨歡喜住信等十",
    "T30n1581_010:0954a27": "法。於此地淨對治所治及次第建立。云何對",
    "T30n1581_010:0954a28": "治。一者放逸不受菩薩戒違信菩提。是故以",
    "T30n1581_010:0954a29": "信對治。二者於諸眾生有殺害心違於大悲。",
    "T30n1581_010:0954b01": "是故悲心對治。三者於諸眾生有瞋恚心違",
    "T30n1581_010:0954b02": "於大慈。是故慈心對治。四者顧念命財違於",
    "T30n1581_010:0954b03": "惠施。是故惠施對治。五者於諸眾生多求眾",
    "T30n1581_010:0954b04": "具違於不惓。是故不惓對治。六者無方便智",
    "T30n1581_010:0954b05": "違於知論。是故知論對治。七者不善隨順違",
    "T30n1581_010:0954b06": "隨順他。是故知世間對治。八者於修善法放",
    "T30n1581_010:0954b07": "逸懈怠違於慚愧。是故慚愧對治。九者長夜",
    "T30n1581_010:0954b08": "生死受無間苦。其心怯劣違於勇猛。是故勇",
    "T30n1581_010:0954b09": "猛對治。十者於佛疑惑違於供養。是故供養",
    "T30n1581_010:0954b10": "對治。如是十種對治所治。略說有二種。一者",
    "T30n1581_010:0954b11": "心淨。二者方便淨。前三種心淨。餘者方便",
    "T30n1581_010:0954b12": "淨。云何次第。菩薩信於菩提。於苦眾生而起",
    "T30n1581_010:0954b13": "悲心。起悲心故欲度眾生而起慈心。起慈心",
    "T30n1581_010:0954b14": "故而為惠施。為惠施故修習正義無有厭惓。",
    "T30n1581_010:0954b15": "無有厭惓故知諸經論。知經論故善知世",
    "T30n1581_010:0954b16": "間隨順世間。隨順世間故若煩惱起而生慚",
    "T30n1581_010:0954b17": "愧。以慚愧故不隨煩惱得勇猛力。得勇猛力",
    "T30n1581_010:0954b18": "故修正方便善法增長。多得勝利供養如來。",
    "T30n1581_010:0954b19": "如是十法淨一切地。",
    "T30n1581_010:0954b20": "菩薩地持畢竟方便處行品第四",
    "T30n1581_010:0954b21": "[0954b21] 菩薩從解行住乃至最上菩薩住。略說有四",
    "T30n1581_010:0954b22": "行。一者波羅蜜。二者菩提分法。三者神力。",
    "T30n1581_010:0954b23": "四者成熟眾生。如前說。六波羅蜜巧方便波",
    "T30n1581_010:0954b24": "羅蜜願波羅蜜力波羅蜜智波羅蜜。是名波羅",
    "T30n1581_010:0954b25": "蜜行。如前說。十二巧方便。是名巧方便波羅",
    "T30n1581_010:0954b26": "蜜。如前說。五種願是名願波羅蜜。十力方便",
    "T30n1581_010:0954b27": "清淨。是名力波羅蜜。一切法部分知。是名智",
    "T30n1581_010:0954b28": "波羅蜜。知第一義諦故名般若波羅蜜。知世",
    "T30n1581_010:0954b29": "諦故名智波羅蜜。又無量智名巧方便波羅",
    "T30n1581_010:0954c01": "蜜。求增進智故名願波羅蜜。一切魔道不能",
    "T30n1581_010:0954c02": "壞故名力波羅蜜。智開覺故名智波羅蜜。如",
    "T30n1581_010:0954c03": "前說。念處等三十七菩提分法四種求四種",
    "T30n1581_010:0954c04": "如實知。是名菩提分法。如前說。六神通是名",
    "T30n1581_010:0954c05": "神力。如前說。二無量。調伏界無量。調伏方",
    "T30n1581_010:0954c06": "便無量。是名成熟眾生。如是四行攝一切菩",
    "T30n1581_010:0954c07": "薩行。三阿僧祇劫長夜修行。自性清淨勝餘",
    "T30n1581_010:0954c08": "世間聲聞緣覺。攝大菩提果。施等十法時度",
    "T30n1581_010:0954c09": "自性清淨度果度。是故名波羅蜜。諸波羅蜜",
    "T30n1581_010:0954c10": "次第建立有三種。一者對治。二者因起。三者",
    "T30n1581_010:0954c11": "報果。慳貪惡業瞋恚懈怠亂意愚癡。如是六",
    "T30n1581_010:0954c12": "法障礙菩提。六度對治隨其所應。餘波羅蜜",
    "T30n1581_010:0954c13": "六波羅蜜所攝。是名對治建立。是菩薩始不",
    "T30n1581_010:0954c14": "顧財捨離出家。既出家已受菩薩戒。以護戒",
    "T30n1581_010:0954c15": "故修習忍辱。不怖眾生忍力清淨。不怖眾",
    "T30n1581_010:0954c16": "生故修習無間。善法方便以修精進。無放逸",
    "T30n1581_010:0954c17": "故善一其心。心已善一得如實智。是名因起",
    "T30n1581_010:0954c18": "建立。是菩薩現法修習惠施善法。於未來世。",
    "T30n1581_010:0954c19": "外得大財內得壽命色力安樂辯才五種果",
    "T30n1581_010:0954c20": "報。戒等波羅蜜五種具足者生善趣中。於",
    "T30n1581_010:0954c21": "諸眾生壽等奇特。是名初具足彼俱生善方",
    "T30n1581_010:0954c22": "便無有疲厭。忍他侵犯不惱眾生。是名第二",
    "T30n1581_010:0954c23": "具足。彼俱生一切方便堅固堪能。是名第三",
    "T30n1581_010:0954c24": "具足。彼俱生少諸塵穢自心堪能知一切義",
    "T30n1581_010:0954c25": "得諸神通。是名第四具足。彼俱生智慧增廣。",
    "T30n1581_010:0954c26": "是名第五具足。是名報果建立。彼四波羅蜜",
    "T30n1581_010:0954c27": "眾具自性眷屬無盡。是名增上戒學禪波羅",
    "T30n1581_010:0954c28": "蜜。是名增上意學般若波羅蜜。是名增上慧",
    "T30n1581_010:0954c29": "學。此三學得菩薩上進學道。此三學攝六波",
    "T30n1581_010:0955a01": "羅蜜無餘無上。略說菩薩有四種行攝一切",
    "T30n1581_010:0955a02": "事。一者先習菩提善根。二者利益眾生。三者",
    "T30n1581_010:0955a03": "增長善法。四者成熟眾生。如是四種行次第",
    "T30n1581_010:0955a04": "建立。是名最上建立。",
    "T30n1581_010:0955a05": "菩薩地持畢竟方便處建立品第五",
    "T30n1581_010:0955a06": "[0955a06] 十三如來住。名為究竟地。諸佛世尊有百四",
    "T30n1581_010:0955a07": "十不共法。所謂三十二大人相八十種隨形",
    "T30n1581_010:0955a08": "好四一切種清淨如來十力四無所畏三念處",
    "T30n1581_010:0955a09": "三不護大悲不忘法斷除諸習一切種妙智。",
    "T30n1581_010:0955a10": "云何三十二大人相。一者足下安平。二者足",
    "T30n1581_010:0955a11": "下千輻輪。三者纖長指。四者傭足跟。五者手",
    "T30n1581_010:0955a12": "足網縵。六者手足柔軟。七者傭&#x8168;腸如伊尼",
    "T30n1581_010:0955a13": "延鹿王。八者踝骨不現。九者平立手摩膝。十",
    "T30n1581_010:0955a14": "者陰藏如馬王。十一者身圓滿如尼拘類樹。",
    "T30n1581_010:0955a15": "十二者身毛上靡。十三者一一毛右旋。十四",
    "T30n1581_010:0955a16": "者身金色。十五者圓光一尋。十六者皮膚細",
    "T30n1581_010:0955a17": "軟塵垢不著。十七者兩手兩足兩肩及頸七",
    "T30n1581_010:0955a18": "處滿。十八者上身如師子。十九者臂肘傭圓。",
    "T30n1581_010:0955a19": "二十者缺骨滿。二十一者身傭直。二十二者",
    "T30n1581_010:0955a20": "四十齒。二十三者齒齊密。二十四者齒白淨。",
    "T30n1581_010:0955a21": "二十五者頰車方如師子。二十六者次第得",
    "T30n1581_010:0955a22": "上味。二十七者肉髻。二十八者廣長舌。二十",
    "T30n1581_010:0955a23": "九者梵音聲。三十者目紺色。三十一者眼上",
    "T30n1581_010:0955a24": "下瞬如牛王。三十二者眉間白毫。",
    "T30n1581_010:0955a25": "[0955a25] 八十隨形好者。手足二十爪指手足八處表",
    "T30n1581_010:0955a26": "裏平滿兩踝兩膝兩髀兩肩兩肘。兩腕兩",
    "T30n1581_010:0955a27": "股兩臀藏相兩圓兩&#x8168;兩&#x8107;兩腋兩乳腰背心",
    "T30n1581_010:0955a28": "臍咽腹悉皆妙好。是名咽已下六十種好。上",
    "T30n1581_010:0955a29": "下牙齒兩脣兩齗兩頰兩鬢兩眼兩耳兩眉鼻",
    "T30n1581_010:0955b01": "兩孔額兩角。是名咽已上二十種好。",
    "T30n1581_010:0955b02": "[0955b02] 此相好淨心地菩薩始得。後一切地漸勝清",
    "T30n1581_010:0955b03": "淨。至菩提座乃得快淨。餘四一切種清淨等",
    "T30n1581_010:0955b04": "不共法。快淨滿足時得下者前菩薩地成就。",
    "T30n1581_010:0955b05": "從淨心地起一切勝進菩薩一切相好生。又種",
    "T30n1581_010:0955b06": "種菩提眾具有遠有近。遠者未得相好。近者",
    "T30n1581_010:0955b07": "已得。造種種業得種種報。世尊教化力故說。",
    "T30n1581_010:0955b08": "何以故。眾生行種種惡業。得種種惡報。為真",
    "T30n1581_010:0955b09": "實對治故。說種種相好業。令得種種相好果",
    "T30n1581_010:0955b10": "報。眾生聞已樂修善法離諸惡業。如相好修",
    "T30n1581_010:0955b11": "多羅說。菩薩持戒忍辱惠施故。得足下安平",
    "T30n1581_010:0955b12": "相。供養父母苦惱眾生為作救護故。得足下",
    "T30n1581_010:0955b13": "輪相。不害眾生無劫盜想。於所尊重先語問",
    "T30n1581_010:0955b14": "訊合掌恭敬。以愛念財而為供養破諸憍慢",
    "T30n1581_010:0955b15": "故。得纖長指相。即上得三相業得傭足跟相。",
    "T30n1581_010:0955b16": "以四攝事攝取眾生故。得手足網縵相。為所",
    "T30n1581_010:0955b17": "尊重塗身洗浴故。得手足柔軟相。修諸善法",
    "T30n1581_010:0955b18": "轉進無厭故。得傭&#x8168;腸相。自受正法廣為人",
    "T30n1581_010:0955b19": "說為法走使故。得踝骨不現相。次第修行三",
    "T30n1581_010:0955b20": "業清淨瞻病施藥離諸我慢修習知足故。得",
    "T30n1581_010:0955b21": "平立手摩膝相。見分離者以法和合修習慚",
    "T30n1581_010:0955b22": "愧施人衣服故。得馬藏相。淨修三業亦教人",
    "T30n1581_010:0955b23": "修。飲食知量病者施藥。攝受難業集聚難",
    "T30n1581_010:0955b24": "財。四大增損能令隨順故。得身圓滿相。即",
    "T30n1581_010:0955b25": "上得傭&#x8168;腸相業。得身毛上靡相自修善法",
    "T30n1581_010:0955b26": "智慧明達。思惟諸法微細之義。於所尊重樂",
    "T30n1581_010:0955b27": "修供養。於同住者以善友攝教令入義故。得",
    "T30n1581_010:0955b28": "一一毛右旋相以上妙衣食車輿瓔珞等嚴",
    "T30n1581_010:0955b29": "身之具。施於一切不起瞋恚故。得身金色圓",
    "T30n1581_010:0955c01": "光一尋二相。即上得一一毛右旋相業。得皮",
    "T30n1581_010:0955c02": "膚柔軟相。等施眾生供設大會故。得七處滿",
    "T30n1581_010:0955c03": "相。已起未起為作導首。離於我慢柔和其性。",
    "T30n1581_010:0955c04": "為除不善教以善法故。得上身如師子相。即",
    "T30n1581_010:0955c05": "上得纖長指相業。得臂肘傭圓缺骨滿身傭",
    "T30n1581_010:0955c06": "直三相。遠離兩舌壞者和合故。得四十齒",
    "T30n1581_010:0955c07": "齒齊密二相。修欲界慈思惟法義故。得齒",
    "T30n1581_010:0955c08": "白淨相。隨眾生求歡喜施與故。得頰車方相。",
    "T30n1581_010:0955c09": "施勝法味壞諸味者為淨其味故。得次第得",
    "T30n1581_010:0955c10": "上味相。受持五戒轉以授人常行悲心迴向",
    "T30n1581_010:0955c11": "大法故。得肉髻廣長舌二相。此肉髻相。無見",
    "T30n1581_010:0955c12": "頂相。即是一相。常修實語愛語時語如法語",
    "T30n1581_010:0955c13": "方便說法故。得梵音聲相。普於眾生等行慈",
    "T30n1581_010:0955c14": "心猶如父母故。得目紺色眼上下瞬二相。見",
    "T30n1581_010:0955c15": "實德者稱揚讚美故。得眉間白毫相。三十二",
    "T30n1581_010:0955c16": "相無差別因皆是持戒。何以故。若犯戒者不",
    "T30n1581_010:0955c17": "得下賤人身。況大人相。如是廣說。一一所得",
    "T30n1581_010:0955c18": "隨種種業各別建立。",
    "T30n1581_010:0955c19": "[0955c19] 復次在家出家菩薩翼四種善修業得一切大",
    "T30n1581_010:0955c20": "人相。決定修者得足下安平相。專心修者得",
    "T30n1581_010:0955c21": "足下千輻輪傭&#x8168;腸手足網縵手足柔軟七處",
    "T30n1581_010:0955c22": "滿缺骨滿臂肘傭圓身傭直廣長舌九相。常",
    "T30n1581_010:0955c23": "修者得纖長指傭足跟平立手摩膝身圓滿齒",
    "T30n1581_010:0955c24": "齊密五相。無罪修者得餘諸相。於諸眾生無",
    "T30n1581_010:0955c25": "忿恚者得手足柔軟皮膚細軟二相。次第修",
    "T30n1581_010:0955c26": "時得傭&#x8168;腸相。歡喜光明音聲善心行得圓",
    "T30n1581_010:0955c27": "光一尋身金色齒白淨眉間白毫四相。聞譽",
    "T30n1581_010:0955c28": "不喜覆藏功德得馬藏相。所修善根迴向菩",
    "T30n1581_010:0955c29": "提得毛上靡四十齒次第得上味肉髻四相。",
    "T30n1581_010:0956a01": "勤修精進得師子上身方頰車二相。安眾生",
    "T30n1581_010:0956a02": "心如視一子得齒齊密紺眼睫如牛王三相。",
    "T30n1581_010:0956a03": "修善無厭獲得餘相。是名四種善修業得三",
    "T30n1581_010:0956a04": "十二大人相。",
    "T30n1581_010:0956a05": "[0956a05] 種性地菩薩相好種子處。解行地菩薩修集",
    "T30n1581_010:0956a06": "方便。淨心地菩薩得。餘地菩薩漸勝清淨。如",
    "T30n1581_010:0956a07": "來畢竟地。快淨無上。此略說諸相。為軟中上",
    "T30n1581_010:0956a08": "眾生。餘一切佛法皆是大人相。此及餘百四",
    "T30n1581_010:0956a09": "十相。於身妙好故說隨形好。略說一切眾生",
    "T30n1581_010:0956a10": "福德積聚等一毛相。一切毛相福德積聚等",
    "T30n1581_010:0956a11": "一隨形好。一切隨形好福德積聚增至百倍。",
    "T30n1581_010:0956a12": "乃得一相。除白毫肉髻。餘一切相功德增至",
    "T30n1581_010:0956a13": "千倍。乃得白毫相。白毫相功德增至百千倍。",
    "T30n1581_010:0956a14": "乃得肉髻無見頂相。白毫相功德增至億百",
    "T30n1581_010:0956a15": "千倍。乃得如來法蠡音相。如來隨意發聲清",
    "T30n1581_010:0956a16": "淨梵音乃至十方無量世界。如是如來無量",
    "T30n1581_010:0956a17": "功德積聚不可思議。復次相好善業三種無",
    "T30n1581_010:0956a18": "量。三阿僧祇劫修習。名劫無量。安樂一切眾",
    "T30n1581_010:0956a19": "生。名心無量。種種善業。名行無量。是無量福",
    "T30n1581_010:0956a20": "德眾具修習出如來相好。",
    "T30n1581_010:0956a21": "[0956a21] 四一切種清淨者。一者身淨。二者境界淨。三",
    "T30n1581_010:0956a22": "者心淨。四者智淨。煩惱習身捨離無餘。得最",
    "T30n1581_010:0956a23": "上身生滅自在。是名身淨。種種現化及所言",
    "T30n1581_010:0956a24": "說一切境界自在無礙。是名境界淨。煩惱悉",
    "T30n1581_010:0956a25": "離善根成熟。是名心淨。捨離一切無明穢污。",
    "T30n1581_010:0956a26": "一切所知無礙自在。是名智淨。",
    "T30n1581_010:0956a27": "[0956a27] 如來十力者。一者處非處智力。二者自業智",
    "T30n1581_010:0956a28": "力。三者禪解脫三昧正受智力。四者諸根利",
    "T30n1581_010:0956a29": "鈍智力。五者種種解智力。六者種種界智力。",
    "T30n1581_010:0956b01": "七者至處道智力。八者宿命智力。九者生死",
    "T30n1581_010:0956b02": "智力。十者漏盡智力。此十力如十力修多羅",
    "T30n1581_010:0956b03": "廣說。言語所說不乖於如。是故名多陀阿伽",
    "T30n1581_010:0956b04": "馱。淨不淨果依差別因。是名是處。淨不淨果",
    "T30n1581_010:0956b05": "差別因相違。是名非處。離增上慢智。是名如",
    "T30n1581_010:0956b06": "實智。如前無上菩提品說。一切智無礙智清",
    "T30n1581_010:0956b07": "淨智。是名離增上慢智。堪能一切種利益眾",
    "T30n1581_010:0956b08": "生一切魔怨捨離得勝。是名為力。修習攝受",
    "T30n1581_010:0956b09": "隨欲自在。是名成就。無上涅槃。是名勝妙。得",
    "T30n1581_010:0956b10": "八聖道離一切惱亂恐怖。是名安隱。自知所",
    "T30n1581_010:0956b11": "得。名為自知。自所得法以哀愍心為人廣說。",
    "T30n1581_010:0956b12": "是名轉梵輪。何以故。如來於此種種惱亂清",
    "T30n1581_010:0956b13": "淨寂滅清涼真實。初轉令一切眾生皆得清",
    "T30n1581_010:0956b14": "淨。是名梵輪。得最上教攝無上大師說。自所",
    "T30n1581_010:0956b15": "得破壞異道。於諸異論不生怯弱。一切諸論",
    "T30n1581_010:0956b16": "勝妙無上。為四眾說。是名師子吼。略說自",
    "T30n1581_010:0956b17": "安安彼彼我俱安。開發顯示教授宣說。又復",
    "T30n1581_010:0956b18": "略說得義得方便。若天若人諸有所求悉於",
    "T30n1581_010:0956b19": "我得。是名得方便。如病得差除惱安隱。復為",
    "T30n1581_010:0956b20": "人治。是名轉法輪。能令一切虛妄邪師得諸",
    "T30n1581_010:0956b21": "對治諸病得差。是名師子吼。若所作業成就",
    "T30n1581_010:0956b22": "已滅。是名過去。若未作未滅而是當作。是名",
    "T30n1581_010:0956b23": "未來。若所作業非作已滅。而是所作。是名現",
    "T30n1581_010:0956b24": "在。以行分別復有三種。謂身口意業。以受法",
    "T30n1581_010:0956b25": "分別復有四種。有受法得現世樂他世苦報。",
    "T30n1581_010:0956b26": "廣說如前自他利品。現法後世若安不安。隨",
    "T30n1581_010:0956b27": "其所應說法利益。是名處方便。若眾生數以",
    "T30n1581_010:0956b28": "非眾生數為境界而有所作。是名眾生。善根",
    "T30n1581_010:0956b29": "所作。是名為因。愛與不愛禍福果成。是名為",
    "T30n1581_010:0956c01": "報。略說一切時一切行一切處方便一切眾",
    "T30n1581_010:0956c02": "生一切境界一切因一切禍一切福。如是一",
    "T30n1581_010:0956c03": "切如來悉知無餘無上。",
    "T30n1581_010:0956c04": "[0956c04] 四禪八解脫。於禪解脫心得自在。彼彼色",
    "T30n1581_010:0956c05": "像隨意悉成。是名禪解脫三昧正受。如說世",
    "T30n1581_010:0956c06": "尊三昧正受。如其正受光照梵天妙音說法。",
    "T30n1581_010:0956c07": "但聞其聲不見其形。以是義故。如來入共世",
    "T30n1581_010:0956c08": "間不共世間像類三昧能速成辦。於禪解脫",
    "T30n1581_010:0956c09": "心得自在隨意悉成。是故說禪解脫三昧正",
    "T30n1581_010:0956c10": "受。復次於諸禪等有二種煩惱。一者未方便",
    "T30n1581_010:0956c11": "修煩惱障礙令不得修。二者已得自地煩惱",
    "T30n1581_010:0956c12": "諸纏所使違勝進道。如來以種種世俗言教。",
    "T30n1581_010:0956c13": "隨其色像隨其所應。令得禪等修慧滿足離",
    "T30n1581_010:0956c14": "惱清淨。若得未得若劣若勝。悉如實知。是故",
    "T30n1581_010:0956c15": "名諸禪解脫三昧正受。如實知。向成熟信等",
    "T30n1581_010:0956c16": "五根有軟中上。是名諸根利鈍。從他生信及",
    "T30n1581_010:0956c17": "自思惟。為方便起軟中上欲。是名種種解。種",
    "T30n1581_010:0956c18": "種種性建立。謂三乘種性眾生貪欲等性。乃",
    "T30n1581_010:0956c19": "至八萬四千行。是名種種界。",
    "T30n1581_010:0956c20": "[0956c20] 知諸度門隨順對治。貪欲觀不淨。廣說如聲",
    "T30n1581_010:0956c21": "聞地。是名一切至處道。又種種黨類各相違",
    "T30n1581_010:0956c22": "背起異見欲常共諍論。如外道沙門婆羅門。",
    "T30n1581_010:0956c23": "一切種向此世他世。亦名至處道智力。如時",
    "T30n1581_010:0956c24": "修多羅廣說。",
    "T30n1581_010:0956c25": "[0956c25] 知四方眾生俗數建立種種名字。謂過去八",
    "T30n1581_010:0956c26": "種事六種同行。如是種種悉能了知。八種者。",
    "T30n1581_010:0956c27": "如是名。如是生。如是種性。如是食。如是",
    "T30n1581_010:0956c28": "苦樂。如是長壽。如是久住。如是壽限。六種",
    "T30n1581_010:0956c29": "同行者。俗數名字剎利等色。父母飲食善",
    "T30n1581_010:0957a01": "惡壽命。八種事六種同行他及自身。作如是",
    "T30n1581_010:0957a02": "說。此是我名。我為剎利婆羅門毘舍首陀。是",
    "T30n1581_010:0957a03": "我父母。我食如是食。我作如是善惡。若少年",
    "T30n1581_010:0957a04": "中年長年。如是六種同行以宿命智皆如實",
    "T30n1581_010:0957a05": "知。",
    "T30n1581_010:0957a06": "[0957a06] 一切禪名為天住。依禪得眼故名天眼淨。果",
    "T30n1581_010:0957a07": "滿足故名快淨。人中無此故言過人。雖欲界",
    "T30n1581_010:0957a08": "天有報天眼。人中亦無。眾生臨死名為死時。",
    "T30n1581_010:0957a09": "黑闇二種。如是像類乘中陰生。如夜黑闇黑",
    "T30n1581_010:0957a10": "羊毛光。故名惡色。白淨有二種。如是像類乘",
    "T30n1581_010:0957a11": "中陰生。如明月光波羅[木*柰]衣。故名好色。起於",
    "T30n1581_010:0957a12": "惡戒是名惡戒。身口意惡行種種邪見。惡",
    "T30n1581_010:0957a13": "行成就誹謗賢聖。是名惡見誹謗。計著邪見",
    "T30n1581_010:0957a14": "邪因邪果。緣是造作一切邪業。造邪業已。受",
    "T30n1581_010:0957a15": "現世樂未來苦報。成現世苦未來苦報。是",
    "T30n1581_010:0957a16": "名受邪法因成就。種種惡法生惡道中。是名",
    "T30n1581_010:0957a17": "因彼名色分離。是名身壞生分都盡。是名命",
    "T30n1581_010:0957a18": "終。非法惡行是名為惡。受極苦觸長夜無間。",
    "T30n1581_010:0957a19": "是名惡趣。墮極下處背大悲等。是名為墮。增",
    "T30n1581_010:0957a20": "上可厭。是名泥犁。與上相違是名淨分乘善",
    "T30n1581_010:0957a21": "行生。是名善趣所受自然。是名為天。一切漏",
    "T30n1581_010:0957a22": "無餘斷一切使對治無漏心無漏智第一增上",
    "T30n1581_010:0957a23": "意增上慧有漏盡。名為心解脫慧解脫依見",
    "T30n1581_010:0957a24": "道修道心得解脫慧得解脫。是名後有得六",
    "T30n1581_010:0957a25": "神通。自如實知能為他說。故說自知作證。",
    "T30n1581_010:0957a26": "我生已盡梵行已立。如是廣說。",
    "T30n1581_010:0957a27": "[0957a27] 如來十力有七種。一者自性。二者分別。三者",
    "T30n1581_010:0957a28": "不共。四者等。五者造業。六者次第。七者差",
    "T30n1581_010:0957a29": "別。自性者。有說五根自性。有說智慧自性。智",
    "T30n1581_010:0957b01": "慧自性者。說處非處智力不說處非處信等",
    "T30n1581_010:0957b02": "力。如處非處智力餘力亦如是。分別者略說",
    "T30n1581_010:0957b03": "有三種。一者時分別。過去未來現在入一切",
    "T30n1581_010:0957b04": "智。二者種分別。一切有為法自相共相入一",
    "T30n1581_010:0957b05": "切種。三者眾生分別。一切眾生界入一切利",
    "T30n1581_010:0957b06": "益。如是三種分別。廣說則有無量。",
    "T30n1581_010:0957b07": "[0957b07] 不共者。如來十力不與聲聞辟支佛共等者。",
    "T30n1581_010:0957b08": "一切如來十力平等無軟中上。造業者。處非",
    "T30n1581_010:0957b09": "處智力。真實因果如實知。伏因果諍論。沙",
    "T30n1581_010:0957b10": "門婆羅門自業智力自所作業。此業受果如",
    "T30n1581_010:0957b11": "實知。伏施福諍論。沙門婆羅門禪解脫三",
    "T30n1581_010:0957b12": "昧正受智力。三種示現調伏教授伏對治相",
    "T30n1581_010:0957b13": "違諍論。沙門婆羅門諸根利鈍智力。於諸",
    "T30n1581_010:0957b14": "眾生軟中上根。如實知。如其所應。如其方便。",
    "T30n1581_010:0957b15": "而為說法。種種解智力於諸眾生軟中上解",
    "T30n1581_010:0957b16": "淨不淨解。如實知。教修淨解離不淨解。種",
    "T30n1581_010:0957b17": "種界智力於諸眾生下中上界。如實知。如其",
    "T30n1581_010:0957b18": "心如其根如其欲如其使。彼彼度門教授利",
    "T30n1581_010:0957b19": "益。至處道智力。如來為諸眾生種種度門種",
    "T30n1581_010:0957b20": "種教授。如聲聞地次第開發顯示教授宣說。",
    "T30n1581_010:0957b21": "云何如來教授初業菩薩三昧眾具攝受住",
    "T30n1581_010:0957b22": "心。如來為無諂曲者教令修學。作如是言。善",
    "T30n1581_010:0957b23": "男子。汝當獨處深樂寂靜思惟父母師長所",
    "T30n1581_010:0957b24": "制名字。如此名字內外六入及兩中間。一切",
    "T30n1581_010:0957b25": "悉無自性亦無。但是名想施設。如是思惟法",
    "T30n1581_010:0957b26": "不可得。不於未來起當來想。善男子。於現在",
    "T30n1581_010:0957b27": "眼作眼名眼想眼施設。當自觀察。我眼尚不",
    "T30n1581_010:0957b28": "可得。況復名想施設言是眼也。如是名想施",
    "T30n1581_010:0957b29": "設一切悉無。名想施設都無真實。彼眼自性",
    "T30n1581_010:0957c01": "亦無。何以故。非彼眼名眼想眼施設眼覺生。",
    "T30n1581_010:0957c02": "但名字言說而生眼覺。非彼眼性可聞可知。",
    "T30n1581_010:0957c03": "於名於事而生眼覺。是故思惟本來眼名眼",
    "T30n1581_010:0957c04": "想眼施設。當來諸法悉不可得。如眼如是耳",
    "T30n1581_010:0957c05": "鼻舌身乃至見聞覺知若求若得若覺若觀如",
    "T30n1581_010:0957c06": "是。一切法想乃至當來想如是。壞我想方便",
    "T30n1581_010:0957c07": "道攝受。乃至壞一切法想。方便道攝受如是。",
    "T30n1581_010:0957c08": "一切所知善觀察。一切法想當來想。一切虛",
    "T30n1581_010:0957c09": "偽無想無思無相。於一切義無所攝受。當得",
    "T30n1581_010:0957c10": "如來清淨智慧三昧種性。彼諸菩薩得不淨",
    "T30n1581_010:0957c11": "觀。行於慈心觀察緣起。分別諸界入出息念。",
    "T30n1581_010:0957c12": "逮得初禪乃至非想非非想處。菩薩無量三昧",
    "T30n1581_010:0957c13": "正受思惟。漸次乃至得阿耨多羅三藐三菩",
    "T30n1581_010:0957c14": "提。是名菩薩至處道。過去如來為初業菩薩",
    "T30n1581_010:0957c15": "如是教授。未來諸佛當如是教。現在諸佛亦",
    "T30n1581_010:0957c16": "如是教。聲聞乘如是思惟。疾得神通無礙智",
    "T30n1581_010:0957c17": "一切至處道智力。出一切苦道如實知。離不",
    "T30n1581_010:0957c18": "出道出道饒益。宿命智力觀察宿命。於善於",
    "T30n1581_010:0957c19": "惡若厭心若淨心。調伏說法伏常論。沙門婆",
    "T30n1581_010:0957c20": "羅門生死智力說眾生生死所往生處伏斷",
    "T30n1581_010:0957c21": "滅論。沙門婆羅門漏盡智力伏疑惑解脫。沙",
    "T30n1581_010:0957c22": "門婆羅門。次第者。如來得阿耨多羅三藐三",
    "T30n1581_010:0957c23": "菩提頓得十力。後次第現在前阿惟三佛法",
    "T30n1581_010:0957c24": "部分因果故。以處非處智力。觀察因果部分。",
    "T30n1581_010:0957c25": "欲界差別故。以自業智力。觀察自業而為說",
    "T30n1581_010:0957c26": "法。令離惡業修行善業。為世俗道離欲故。以",
    "T30n1581_010:0957c27": "禪解脫三昧正受智力。教諸眾生。復為出世",
    "T30n1581_010:0957c28": "離欲故。以禪解脫三昧正受智力。先教眾生。",
    "T30n1581_010:0957c29": "以世俗道離欲。後得出世間道離欲。欲令眾",
    "T30n1581_010:0958a01": "生得出世間離欲故。以諸根利鈍智力。觀察",
    "T30n1581_010:0958a02": "諸根。知諸根已。欲知悕望故。以種種解智",
    "T30n1581_010:0958a03": "力觀其悕望。觀悕望已。以種種界智力。觀察",
    "T30n1581_010:0958a04": "根使。隨其方便境界度門而度脫之。以一切",
    "T30n1581_010:0958a05": "至處道智力。於境界度門方便心住攝受心",
    "T30n1581_010:0958a06": "住。行清淨已離身見斷常等見。為說中道。",
    "T30n1581_010:0958a07": "離一切煩惱故入宿命智力及生死智力。為",
    "T30n1581_010:0958a08": "止所縛不斷煩惱。起增上慢教令離故入漏",
    "T30n1581_010:0958a09": "盡智力。",
    "T30n1581_010:0958a10": "[0958a10] 又次第者。阿惟三佛法得阿耨多羅三藐三",
    "T30n1581_010:0958a11": "菩提已。先以處非處智力。觀察緣起第一義",
    "T30n1581_010:0958a12": "法住。依第一義法住智已。以自業智力觀在",
    "T30n1581_010:0958a13": "家分種種業。觀在家分種種業已。以禪解脫",
    "T30n1581_010:0958a14": "三昧正受智力觀出家分。云何令此出家分",
    "T30n1581_010:0958a15": "於苦解脫當為說道。起大悲心佛眼觀察。以",
    "T30n1581_010:0958a16": "諸根利鈍智力。觀察軟中上根而為說法。餘",
    "T30n1581_010:0958a17": "種種解智力等。次第如前說。",
    "T30n1581_010:0958a18": "[0958a18] 又次第者。阿惟三佛法以處非處智力。觀察",
    "T30n1581_010:0958a19": "緣起法界。以自業智力觀眾生界。如此眾生",
    "T30n1581_010:0958a20": "作如是業受如是果。觀法界眾生界已。以禪",
    "T30n1581_010:0958a21": "解脫三昧正受智力。為苦眾生三種示現而",
    "T30n1581_010:0958a22": "教授之。餘根利鈍智力等。以道度脫一切眾",
    "T30n1581_010:0958a23": "生。令脫眾苦。",
    "T30n1581_010:0958a24": "[0958a24] 差別者。知善不善業。得愛不愛果。是名處非",
    "T30n1581_010:0958a25": "處智力。知善不善業得愛不愛果。不作不",
    "T30n1581_010:0958a26": "受乃至禪解脫等。此業非彼業。是名自業智",
    "T30n1581_010:0958a27": "力。知禪解脫等三種示現教授。乃至知淨等",
    "T30n1581_010:0958a28": "俱生相應心。是名禪解脫三昧正受智力。知",
    "T30n1581_010:0958a29": "軟中上根。是名諸根利鈍智力。乃至知諸根",
    "T30n1581_010:0958b01": "方便生彼悕望。亦名諸根利鈍智力。知種種",
    "T30n1581_010:0958b02": "悕望。是名種種解智力。解有六種。一者不出",
    "T30n1581_010:0958b03": "解。謂悕望摩醯首羅那羅延梵世等解。二者",
    "T30n1581_010:0958b04": "出解。謂悕望三乘解。三者遠淨解。謂悕望軟",
    "T30n1581_010:0958b05": "中成熟解。四者近淨解。謂悕望上成熟解。五",
    "T30n1581_010:0958b06": "者現法得涅槃解。謂悕望聲聞乘得涅槃解。",
    "T30n1581_010:0958b07": "六者將來得涅槃解。謂悕望大乘得涅槃解。",
    "T30n1581_010:0958b08": "乃至知解。所起作種子喻。亦名種種解智力。",
    "T30n1581_010:0958b09": "界分別有四種。如性種子。是名種種解智力。",
    "T30n1581_010:0958b10": "知種種分別種子。是名種種界智力。乃至知",
    "T30n1581_010:0958b11": "涅槃法及順界道&#x8FF9;。亦名種種界智力。知一",
    "T30n1581_010:0958b12": "切種道&#x8FF9;種種煩惱種種清淨。是名至處道",
    "T30n1581_010:0958b13": "智力。乃至知宿命一切趣因。亦名至處道智",
    "T30n1581_010:0958b14": "力。知過去六種言說。是名宿命智力。乃至知",
    "T30n1581_010:0958b15": "過去眾生生死。亦名宿命智力。知未來生死。",
    "T30n1581_010:0958b16": "是名生死智力。乃至知未究竟自義眾生未",
    "T30n1581_010:0958b17": "來生死。亦名生死智力。知究竟自義現法得",
    "T30n1581_010:0958b18": "涅槃。是名漏盡智力。如是十種智力各各差",
    "T30n1581_010:0958b19": "別。四無畏如修多羅說。如來以此四事於大",
    "T30n1581_010:0958b20": "眾中自證而無所畏。智障解脫一切法平等",
    "T30n1581_010:0958b21": "覺。不共聲聞是第一無畏。煩惱障解脫共聲",
    "T30n1581_010:0958b22": "聞是第二無畏。說出苦道是第三無畏。障道",
    "T30n1581_010:0958b23": "法是第四無畏。如來於是四義自如實知。若",
    "T30n1581_010:0958b24": "有誹謗言不知者。無有是處。無是處故得無",
    "T30n1581_010:0958b25": "所畏無怯弱。不疑惑決定自知。堪為大師自",
    "T30n1581_010:0958b26": "安安彼。前二處滿。是自安道。後二處滿。是安",
    "T30n1581_010:0958b27": "彼道。一切法平等覺。為向大乘諸菩薩故。煩",
    "T30n1581_010:0958b28": "惱障解脫。為向聲聞緣覺乘故。出苦道及障",
    "T30n1581_010:0958b29": "道法二俱為故。如來為諸菩薩聲聞緣覺。行",
    "T30n1581_010:0958c01": "出苦道說修多羅。結集經藏者。以說菩薩行",
    "T30n1581_010:0958c02": "立菩薩藏。說聲聞緣覺行立聲聞藏。",
    "T30n1581_010:0958c03": "[0958c03] 三念處如修多羅說。如來長夜作如是念。我",
    "T30n1581_010:0958c04": "善法律為大法主。於受不受不起惱心。略說",
    "T30n1581_010:0958c05": "三種眾。一者正趣。二者邪趣。三者非正非邪。",
    "T30n1581_010:0958c06": "於此三眾。以正念心而無增減。",
    "T30n1581_010:0958c07": "[0958c07] 三不護如修多羅說。略說。一切所作覆藏悉",
    "T30n1581_010:0958c08": "斷。是故如來顯示三不護。阿羅漢猶有無記",
    "T30n1581_010:0958c09": "突吉羅。或時忘誤。唯有如來一切悉無。一切",
    "T30n1581_010:0958c10": "真實。阿羅漢或時論議畏墮負處。或時不悅。",
    "T30n1581_010:0958c11": "或時慧性。是故自護不令習氣起不淨身",
    "T30n1581_010:0958c12": "口意業。如是一切如來悉無。",
    "T30n1581_010:0958c13": "[0958c13] 大悲如前供養習近無量品說。",
    "T30n1581_010:0958c14": "[0958c14] 不忘法者。謂如來所可作事。常隨憶念。一",
    "T30n1581_010:0958c15": "切作一切說一切巧方便一切時。於此諸事",
    "T30n1581_010:0958c16": "常念不忘。",
    "T30n1581_010:0958c17": "[0958c17] 斷除諸習者。謂如來動止視瞻言說行住。離",
    "T30n1581_010:0958c18": "煩惱所起相似餘習。諸阿羅漢動止視瞻言",
    "T30n1581_010:0958c19": "說行住。有煩惱所起相似餘習。如來永斷。是",
    "T30n1581_010:0958c20": "故名為斷除諸習。",
    "T30n1581_010:0958c21": "[0958c21] 一切種妙智者。如來知三種法。義饒益。非義",
    "T30n1581_010:0958c22": "饒益。非義非非義饒益。知非義饒益非義非",
    "T30n1581_010:0958c23": "非義饒益一切法智。是名一切種智。知義饒",
    "T30n1581_010:0958c24": "益。一切法智。是名妙智一切種智及妙智。總",
    "T30n1581_010:0958c25": "說名一切種妙智。是名略說百四十不共法",
    "T30n1581_010:0958c26": "一切相好。菩薩最後身得快淨菩提分法。菩",
    "T30n1581_010:0958c27": "提樹下乃得滿足菩薩最後身。修三十七菩",
    "T30n1581_010:0958c28": "提分法得眾相。離障三昧金剛三昧所攝。次",
    "T30n1581_010:0958c29": "第二心頓得十力。乃至一切種妙智快淨無",
    "T30n1581_010:0959a01": "上。一切所知無礙無障。快淨離垢平等開覺。",
    "T30n1581_010:0959a02": "過一切菩薩行。行如來行。得無上身究竟地。",
    "T30n1581_010:0959a03": "菩薩智如來智有何差別。究竟地菩薩智如",
    "T30n1581_010:0959a04": "羅縠中視。如來智如去羅縠。菩薩智如遠見",
    "T30n1581_010:0959a05": "色。如來智如近見色菩薩智如微&#x7796;視。如",
    "T30n1581_010:0959a06": "來智如淨眼見。菩薩智如處胎視。如來智",
    "T30n1581_010:0959a07": "如出生見。菩薩智如夢中視。如來智如覺時",
    "T30n1581_010:0959a08": "見。是為如來究竟地菩薩智慧差別。諸佛如",
    "T30n1581_010:0959a09": "來於十方世界。施作佛事利益眾生。略說",
    "T30n1581_010:0959a10": "有九種。云何為九。一者欲令眾生信心清淨",
    "T30n1581_010:0959a11": "故。受丈夫身起諸相好。二者為欲利益一切",
    "T30n1581_010:0959a12": "眾生斷一切疑故。起如來十力。三者以佛十",
    "T30n1581_010:0959a13": "力起一切義。開發如來一切知見。答一切問",
    "T30n1581_010:0959a14": "伏諸邪論建立正論故。起如來四無所畏。四",
    "T30n1581_010:0959a15": "者如來智慧若住不住。隨彼調伏離諸煩惱",
    "T30n1581_010:0959a16": "故。起三念處。五者如前說。如是作故。起三不",
    "T30n1581_010:0959a17": "護。六者常以佛眼晝夜觀察一切世間故。起",
    "T30n1581_010:0959a18": "大悲心。七者於一切眾生一切所作已作故。",
    "T30n1581_010:0959a19": "起不忘法。八者如來所行隨順於如無有餘",
    "T30n1581_010:0959a20": "故。起斷除諸習。九者非義饒益非義非非義",
    "T30n1581_010:0959a21": "饒益法一切遠離。義饒益法分別顯示故。起",
    "T30n1581_010:0959a22": "一切種妙智。如來於此百四十不共法作九",
    "T30n1581_010:0959a23": "種佛事。廣說則有無量。是名如來住。是名建",
    "T30n1581_010:0959a24": "立。何以故。依菩薩學所學。建立一切利眾生",
    "T30n1581_010:0959a25": "事。是故名為建立。自利利他非如聲聞緣覺",
    "T30n1581_010:0959a26": "故。名不共。一切佛法大悲不忘。斷除諸習一",
    "T30n1581_010:0959a27": "切種妙智。聲聞緣覺所不能得。餘一切種亦",
    "T30n1581_010:0959a28": "不滿足。故名不共。於此顯示滿足菩薩學道。",
    "T30n1581_010:0959a29": "及學道果一切菩薩學道。及學道果一切種",
    "T30n1581_010:0959b01": "真實說處。是故名為菩薩地。名為菩薩藏摩",
    "T30n1581_010:0959b02": "得勒伽。名摩訶衍攝。名不壞顯示。名無障礙",
    "T30n1581_010:0959b03": "清淨智根本。",
    "T30n1581_010:0959b04": "[0959b04] 若有天人阿修羅人非人沙門婆羅門。於菩",
    "T30n1581_010:0959b05": "薩地起堅固信解。聽受修習廣為人說。書",
    "T30n1581_010:0959b06": "寫經卷種種供養。所得功德與世尊於菩薩",
    "T30n1581_010:0959b07": "藏為初業菩薩開發顯示教授宣說所有功德",
    "T30n1581_010:0959b08": "等無有異。何以故。此菩薩地菩薩藏。顯示菩",
    "T30n1581_010:0959b09": "薩法律。令多眾生受持思惟。建立法次法向。",
    "T30n1581_010:0959b10": "漸轉增廣不起像法法滅盡相。能令像法實",
    "T30n1581_010:0959b11": "義熾然。能令正法永不滅盡。是故於菩薩地。",
    "T30n1581_010:0959b12": "起堅固信解。聽受修習。廣為人說。書寫供養。",
    "T30n1581_010:0959b13": "所得功德。無量無邊。"
}