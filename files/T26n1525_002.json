{
    "T26n1525_002:0238b13": "彌勒菩薩所問經論卷第二",
    "T26n1525_002:0238b15": "後魏天竺三藏菩提流支譯",
    "T26n1525_002:0238b16": "[0238b16] ◎問曰：「以何義故名不退轉？」[0238b16] 答曰：「以諸菩薩",
    "T26n1525_002:0238b17": "證得初地畢定因故，乃至未得成佛以來，常",
    "T26n1525_002:0238b18": "以深心如實修行，次第增長菩提之心。彼所",
    "T26n1525_002:0238b19": "治法不能障故，名不退轉。」[0238b19] 問曰：「復以何義，名",
    "T26n1525_002:0238b20": "不退轉阿耨多羅三藐三菩提？」[0238b20] 答曰：「以得成",
    "T26n1525_002:0238b21": "就不退轉因，謂深心等八種法故。又不退轉",
    "T26n1525_002:0238b22": "心相違之法，身見貪等一切煩惱，以見道力",
    "T26n1525_002:0238b23": "悉遠離故。又身見等一切煩惱，無始世來隨",
    "T26n1525_002:0238b24": "無智生，不能遠離；取我樂等因，離方便般若，",
    "T26n1525_002:0238b25": "為諸世間苦惱所逼，棄捨利益一切眾生取",
    "T26n1525_002:0238b26": "於涅槃。是故菩薩得慈悲深心，遠離取著我",
    "T26n1525_002:0238b27": "樂等因，有方便般若，雖為世間苦惱所逼，而",
    "T26n1525_002:0238b28": "不放捨利益眾生所作之事，斷身見等煩惱",
    "T26n1525_002:0238b29": "根本，彼時得不退轉阿耨多羅三藐三菩提。",
    "T26n1525_002:0238c01": "是故聖者無盡意說言：『彼心離一切煩惱生。』",
    "T26n1525_002:0238c02": "如是等。」",
    "T26n1525_002:0238c03": "[0238c03] 問曰：「若離身見等煩惱名不退轉因者，菩薩",
    "T26n1525_002:0238c04": "及須陀洹俱離身見等煩惱。何故菩薩不退",
    "T26n1525_002:0238c05": "轉阿耨多羅三藐三菩提，而須陀洹等退轉？」",
    "T26n1525_002:0238c06": "[0238c06] 答曰：「以心行差別故。此明何義？菩薩、聲聞發",
    "T26n1525_002:0238c07": "心以來，心行等相一切差別故。云何差別？聲",
    "T26n1525_002:0238c08": "聞之人不能修學利益他因，是故棄捨利益",
    "T26n1525_002:0238c09": "眾生自求涅槃，見三界中貪等煩惱火之所",
    "T26n1525_002:0238c10": "燒無常所逼，厭離三界如身衣火燃，觀無常",
    "T26n1525_002:0238c11": "等五陰有為行，乃至離三界結，然後除貪",
    "T26n1525_002:0238c12": "等煩惱，漸漸微薄出過三界。菩薩之人得深",
    "T26n1525_002:0238c13": "心故，常樂利益一切世間，為諸眾生作利益",
    "T26n1525_002:0238c14": "行。雖為世間苦惱所逼，以成就方便智慧力",
    "T26n1525_002:0238c15": "故，雖能如實修行聲聞道，而不證聲聞道。以",
    "T26n1525_002:0238c16": "先斷所障取聲聞位法故。何者是取聲聞位",
    "T26n1525_002:0238c17": "法？謂捨大悲心，不能增長大悲等行。若諸菩",
    "T26n1525_002:0238c18": "薩得深心等修行菩提心眷屬等法，能作證",
    "T26n1525_002:0238c19": "菩提位因。彼時菩薩見一切法故，能增長菩",
    "T26n1525_002:0238c20": "提心力，方便推求利益一切眾生之事。彼時",
    "T26n1525_002:0238c21": "即見如實法界，見法界故即時遠離見道所",
    "T26n1525_002:0238c22": "治一切煩惱，即得畢竟大菩提心。[0238c22] 「如《十地經》",
    "T26n1525_002:0238c23": "說：『菩薩摩訶薩生如是心，是心以大悲為首。』",
    "T26n1525_002:0238c24": "如是等。彼菩薩如是證見道已，方便推求利",
    "T26n1525_002:0238c25": "益一切諸眾生，因善學大悲深心等法，離我",
    "T26n1525_002:0238c26": "樂等不為煩惱火之所燒，因不相似故，菩薩",
    "T26n1525_002:0238c27": "摩訶薩常以深心為利益他而修行故，即見道",
    "T26n1525_002:0238c28": "時斷三界中一切煩惱，而聲聞等先不修集慈",
    "T26n1525_002:0238c29": "悲方便，是故無有利益他行，漸斷煩惱後得",
    "T26n1525_002:0239a01": "羅漢。[0239a01] 「以是義故，《大海慧菩薩經》中說：『菩薩先",
    "T26n1525_002:0239a02": "已修集善根，相應煩惱。所謂大悲波羅蜜等，",
    "T26n1525_002:0239a03": "此諸善法名為煩惱，非餘煩惱。依彼煩惱為",
    "T26n1525_002:0239a04": "化眾生住於世間，以其所求未究竟故。』以是",
    "T26n1525_002:0239a05": "義故，雖復俱離彼身見等一切煩惱，而菩薩",
    "T26n1525_002:0239a06": "不退轉阿耨多羅三藐三菩提，聲聞退轉。[0239a06] 「如",
    "T26n1525_002:0239a07": "阿耨大池聖者龍王經中，佛告龍王：『菩薩摩",
    "T26n1525_002:0239a08": "訶薩所證之位，是出世間法，而不離世間。龍",
    "T26n1525_002:0239a09": "王！有方便般若聖智三昧，是名菩薩摩訶薩",
    "T26n1525_002:0239a10": "出世間位。龍王！譬如聲聞入聲聞位，名須陀",
    "T26n1525_002:0239a11": "洹，不墮惡道。龍王！菩薩亦爾，入菩薩位，名為",
    "T26n1525_002:0239a12": "不退轉菩薩，不墮惡道。[0239a12] 「『龍王！聲聞之人，不斷",
    "T26n1525_002:0239a13": "煩惱取聲聞位，以其未過不自在法得初果",
    "T26n1525_002:0239a14": "故。龍王！菩薩摩訶薩過聲聞位證菩薩位，是",
    "T26n1525_002:0239a15": "故不取聲聞小果，乃取道場大菩提果。以是",
    "T26n1525_002:0239a16": "義故，聲聞有量，菩薩無量。[0239a16] 「『龍王！如有二人",
    "T26n1525_002:0239a17": "俱墮高山，其一人者，勇健多力，先已習學種",
    "T26n1525_002:0239a18": "種技能，以方便智還上山頂；其第二人身力",
    "T26n1525_002:0239a19": "微少，先不習學種種技能，無方便智，墮彼山",
    "T26n1525_002:0239a20": "下不能還上。龍王！如是菩薩摩訶薩觀察一",
    "T26n1525_002:0239a21": "切法空無相無願無為，依般若力觀察眾生，",
    "T26n1525_002:0239a22": "住於一切種智山頂。』[0239a22] 「復有經說，大德須菩提！",
    "T26n1525_002:0239a23": "菩薩摩訶薩斷身見等無量煩惱，而不取彼",
    "T26n1525_002:0239a24": "聲聞小果，乃取諸佛大菩提果，觀察一切佛",
    "T26n1525_002:0239a25": "法，以大慈悲心憐愍一切眾生，修菩薩行，斷",
    "T26n1525_002:0239a26": "身見等一切煩惱。是故不取聲聞小果，乃取",
    "T26n1525_002:0239a27": "諸佛大菩提果。須菩提白文殊師利言：『文殊",
    "T26n1525_002:0239a28": "師利！此事希有，此大方便菩薩之人，斷身見",
    "T26n1525_002:0239a29": "等一切煩惱，而能不取聲聞小果。』文殊師利",
    "T26n1525_002:0239b01": "言：『大德須菩提！菩薩摩訶薩有大方便所攝",
    "T26n1525_002:0239b02": "智性，是故菩薩雖如實知彼身見等一切煩",
    "T26n1525_002:0239b03": "惱，而能不取聲聞小果。大德須菩提！如大力",
    "T26n1525_002:0239b04": "士持薄利刀斬斷娑羅樹，彼娑羅樹即住不",
    "T26n1525_002:0239b05": "倒。大德須菩提！菩薩摩訶薩亦復如是，有",
    "T26n1525_002:0239b06": "大方便般若智性，是故菩薩斷身見等一切",
    "T26n1525_002:0239b07": "煩惱，而能不取聲聞小果。[0239b07] 「『大德須菩提！彼娑",
    "T26n1525_002:0239b08": "羅樹復於異時值天雨潤，即便還生枝葉華",
    "T26n1525_002:0239b09": "果，具足如本眾生受用。大德須菩提！菩薩摩",
    "T26n1525_002:0239b10": "訶薩亦復如是，得大慈悲心雨所潤，雖斷身",
    "T26n1525_002:0239b11": "見等諸煩惱，還入三界方便示現生世間家，",
    "T26n1525_002:0239b12": "隨順一切眾生受用。[0239b12] 「『大德須菩提！復於後時",
    "T26n1525_002:0239b13": "彼娑羅樹大風吹動，即便倒地更不復生。大",
    "T26n1525_002:0239b14": "德須菩提！菩薩摩訶薩亦復如是，為大智慧",
    "T26n1525_002:0239b15": "猛風所吹，在道場地永滅不生。』[0239b15] 「是故菩薩摩",
    "T26n1525_002:0239b16": "訶薩發心已來，一切心行不同聲聞、辟支佛",
    "T26n1525_002:0239b17": "等，以諸菩薩摩訶薩心行等法本來不同故；",
    "T26n1525_002:0239b18": "若一切同者，應聲聞作菩薩，菩薩作聲聞。」",
    "T26n1525_002:0239b19": "[0239b19] 問曰：「如聲聞人先斷見道煩惱，然後漸斷修",
    "T26n1525_002:0239b20": "道煩惱，菩薩何故不同聲聞，先斷見道煩",
    "T26n1525_002:0239b21": "惱，然後乃斷修道煩惱？」又問：「如菩薩取無量",
    "T26n1525_002:0239b22": "世住，修集無量善根，須陀洹等何故不取無",
    "T26n1525_002:0239b23": "量世住，亦不修集無量善根？」[0239b23] 答曰：「須陀洹等",
    "T26n1525_002:0239b24": "常有樂斷煩惱心故，以得無漏對治明故，轉",
    "T26n1525_002:0239b25": "轉怖畏諸世間故，生如是心：『何時當得離一",
    "T26n1525_002:0239b26": "切苦入無餘涅槃？』故修道中餘殘煩惱自然",
    "T26n1525_002:0239b27": "漸盡。以是義故，聲聞不取無量世住，亦不修",
    "T26n1525_002:0239b28": "集無量善根。菩薩之人無量世來，為諸眾生",
    "T26n1525_002:0239b29": "作利益因，為諸眾生作利益事，得如是等畢",
    "T26n1525_002:0239c01": "竟之心。復見真如甘露法界，觀察一切諸眾",
    "T26n1525_002:0239c02": "生身，而實不異我所求處，是故菩薩見修道",
    "T26n1525_002:0239c03": "中一切煩惱能障利益眾生行故，即見道中",
    "T26n1525_002:0239c04": "一時俱斷。又以觀察利益一切諸眾生樂勝",
    "T26n1525_002:0239c05": "涅槃樂，是故菩薩取無量世住於世間修一",
    "T26n1525_002:0239c06": "切行，謂薩婆若智故能明見，修集無量菩提",
    "T26n1525_002:0239c07": "善根，得大菩提利，是故修集無量善根。」",
    "T26n1525_002:0239c08": "[0239c08] 問曰：「菩薩若見修道煩惱能障利益諸眾生",
    "T26n1525_002:0239c09": "行，以是義故，於見道中即斷除者，以何義",
    "T26n1525_002:0239c10": "故，即見道中不以世間智伏修道煩惱？」[0239c10] 答曰：",
    "T26n1525_002:0239c11": "「遠離一切煩惱名不退轉因，若離無漏道見",
    "T26n1525_002:0239c12": "法，離無漏道斷一切煩惱者，可如是難，何故",
    "T26n1525_002:0239c13": "世間道不伏修道煩惱？若世間道同世間道，",
    "T26n1525_002:0239c14": "無如是力，是故不得言不退轉；而此菩薩即",
    "T26n1525_002:0239c15": "見道時永斷一切所治之法，得大悲等生畢竟",
    "T26n1525_002:0239c16": "菩提心，名不退轉菩薩。應知！是故菩薩如實",
    "T26n1525_002:0239c17": "見法成就方便，不取聲聞、辟支佛地，如實知",
    "T26n1525_002:0239c18": "見一切世間種種過患，為欲利益一切眾生",
    "T26n1525_002:0239c19": "行世間行，不捨世間，不為世間過患所染。",
    "T26n1525_002:0239c20": "[0239c20] 「是故聖者文殊師利告天子言：『諸天子！菩薩",
    "T26n1525_002:0239c21": "摩訶薩不住有為不住無為，是故菩薩名為",
    "T26n1525_002:0239c22": "福田。何以故？菩薩離有為法、不住無為法，知",
    "T26n1525_002:0239c23": "有為有過、知無為無過。知一切過故，不住有",
    "T26n1525_002:0239c24": "為；知無為法，不住無為。諸天子！如大力士仰",
    "T26n1525_002:0239c25": "射虛空，而彼射箭於虛空中無所依住，而不",
    "T26n1525_002:0239c26": "墮地。諸天子！此事為難，更有難者。』天子白",
    "T26n1525_002:0239c27": "文殊師利言：『如是之事希有最難，更無難者。』",
    "T26n1525_002:0239c28": "文殊師利告天子言：『菩薩摩訶薩所作難事",
    "T26n1525_002:0239c29": "復過於此，以菩薩摩訶薩不捨有為而證無",
    "T26n1525_002:0240a01": "為，不墮有為而能教化墮有為者。』」",
    "T26n1525_002:0240a02": "[0240a02] 問曰：「畢竟定者，如來經說：『若畢竟定聲聞之",
    "T26n1525_002:0240a03": "人，遠離三結得須陀洹不墮惡道，人天七反",
    "T26n1525_002:0240a04": "永離諸苦，畢竟證得阿羅漢道。』菩薩亦爾斷",
    "T26n1525_002:0240a05": "三結等，以何義故，不同聲聞而無量世住？」",
    "T26n1525_002:0240a06": "[0240a06] 答曰：「此義不然。何以故？言畢竟定者，依聲",
    "T26n1525_002:0240a07": "聞乘修多羅說，菩薩摩訶薩依無量行、依求",
    "T26n1525_002:0240a08": "一切種智，清淨出世間道能淨薩婆若。大乘",
    "T26n1525_002:0240a09": "修多羅中說：『以是義故，菩薩攝取無量世住。』」",
    "T26n1525_002:0240a10": "[0240a10] 問曰：「此義不然。何以故？若初地菩薩摩訶",
    "T26n1525_002:0240a11": "薩遠離一切對治之法，得畢竟不退轉阿耨",
    "T26n1525_002:0240a12": "多羅三藐三菩提者，以何義故，文殊師利問",
    "T26n1525_002:0240a13": "菩提經中說：『初發心能過聲聞地，第二行發",
    "T26n1525_002:0240a14": "心能過辟支佛地，第三不退發心過不定地，",
    "T26n1525_002:0240a15": "第四一生補處發心安住定地。』」[0240a15] 答曰：「彼經中",
    "T26n1525_002:0240a16": "依證勝進地、依遠中遠離所治法、依上上地",
    "T26n1525_002:0240a17": "說過不定地，是故此說不違彼經。此義云何？",
    "T26n1525_002:0240a18": "如初禪對治法。此明何義？如小乘人未來禪",
    "T26n1525_002:0240a19": "中斷不定因欲界修道煩惱，乃至第四禪中",
    "T26n1525_002:0240a20": "亦說斷修道煩惱，以遠中遠勝對治法而不",
    "T26n1525_002:0240a21": "相違。何以故？以對治因等故。菩薩摩訶薩",
    "T26n1525_002:0240a22": "亦復如是，於初地中斷菩提心相違退因，謂",
    "T26n1525_002:0240a23": "身見等一切煩惱，以得成就深心等修行，畢",
    "T26n1525_002:0240a24": "竟遠離退菩提心因故，乃至八地中得勝進",
    "T26n1525_002:0240a25": "遠中遠勝對治法，名為過不定地安住定地。",
    "T26n1525_002:0240a26": "以對治法等故、以定因故，言過不定地，義不",
    "T26n1525_002:0240a27": "相違。」[0240a27] 「又言過不定地者，求佛菩提大涅槃心",
    "T26n1525_002:0240a28": "未斷絕故，所起諸行功用疲惓名不定因，是",
    "T26n1525_002:0240a29": "故八地以上始言過不定地。此義云何？如彼",
    "T26n1525_002:0240b01": "處過苦等。此明何義？如小乘中厭過欲界苦，",
    "T26n1525_002:0240b02": "雖厭過欲界苦，而初禪地未過識等苦因，以",
    "T26n1525_002:0240b03": "未過所治法，是故如來經中說第二禪中過",
    "T26n1525_002:0240b04": "苦。如經中說：『憂根何處滅？』佛言：『初禪中滅。』",
    "T26n1525_002:0240b05": "又問：『苦根何處滅？』佛言：『二禪中滅。』又問：『喜",
    "T26n1525_002:0240b06": "根何處滅？』佛言：『三禪中滅。』又問：『樂根何處",
    "T26n1525_002:0240b07": "滅？』佛言：『四禪中滅。』如是過一切色相等厭，",
    "T26n1525_002:0240b08": "初禪時即過一切色等諸相，而第四禪中厭",
    "T26n1525_002:0240b09": "過因故，說第四禪過。菩薩摩訶薩亦復如是，",
    "T26n1525_002:0240b10": "於初地中已過不定地，二地已上乃至七地",
    "T26n1525_002:0240b11": "以來，求佛菩提大涅槃心未斷絕故，所起因",
    "T26n1525_002:0240b12": "行疲惓功用名不定地，是故為彼未滿足心",
    "T26n1525_002:0240b13": "不定因故，八地中說過不定地，言不相違。[0240b13] 「又",
    "T26n1525_002:0240b14": "得畢竟菩提心因緣具足和合故，言初發心",
    "T26n1525_002:0240b15": "過聲聞地。如《法印經》中如來說言：『彌勒！發菩",
    "T26n1525_002:0240b16": "提心有七種因。何等為七？一者、諸佛教化發",
    "T26n1525_002:0240b17": "菩提心；二者、見法欲滅發菩提心；三者、於諸",
    "T26n1525_002:0240b18": "眾生起大慈悲發菩提心；四者、菩薩教化發",
    "T26n1525_002:0240b19": "菩提心；五者、因布施故發菩提心；六者、學他",
    "T26n1525_002:0240b20": "發菩提心；七者、聞說如來三十二相八十種",
    "T26n1525_002:0240b21": "好發菩提心。彌勒！諸佛教化發菩提心、見",
    "T26n1525_002:0240b22": "法欲滅發菩提心、於諸眾生起大慈悲發菩",
    "T26n1525_002:0240b23": "提心，此三發心能護正法、速疾成就阿耨多",
    "T26n1525_002:0240b24": "羅三藐三菩提，餘四發心非真菩薩，不能",
    "T26n1525_002:0240b25": "護持諸佛正法、速疾成就阿耨多羅三藐三菩",
    "T26n1525_002:0240b26": "提。』此明何義？若菩薩成就深心畢竟不退，得",
    "T26n1525_002:0240b27": "大悲心大勇猛力，為諸世間一切眾生過箭",
    "T26n1525_002:0240b28": "所射，而觀眾生起大慈悲，攝諸善根聚集",
    "T26n1525_002:0240b29": "增長，故言初發心時過聲聞地。第二發心過",
    "T26n1525_002:0240c01": "辟支佛地者，辟支佛人、勝聲聞人畢竟不",
    "T26n1525_002:0240c02": "為他身，畢竟自為身求寂滅涅槃。若菩薩初",
    "T26n1525_002:0240c03": "觀察法性上上觀無生法忍時，未得過不定",
    "T26n1525_002:0240c04": "道，所有生心皆悉能過、聲聞辟支佛地故，言",
    "T26n1525_002:0240c05": "第二發心過辟支佛地。第三發心過不定地",
    "T26n1525_002:0240c06": "者，於初地中離不定因得定因故，所有生心",
    "T26n1525_002:0240c07": "過不定地故，言第三發心過不定地。第四發",
    "T26n1525_002:0240c08": "心安住定地者，二地已上遠離一切所治之",
    "T26n1525_002:0240c09": "法，是故安住畢竟定地故，言第四發心安住",
    "T26n1525_002:0240c10": "定地。",
    "T26n1525_002:0240c11": "[0240c11] 「又不退轉阿耨多羅三藐三菩提者，所謂菩",
    "T26n1525_002:0240c12": "薩得離發菩提心相違法時，名不退轉菩薩。",
    "T26n1525_002:0240c13": "如《寶女經》中說：『寶女！菩薩摩訶薩有三十二",
    "T26n1525_002:0240c14": "罣礙塹路發菩提心相違之法。何等三十二？",
    "T26n1525_002:0240c15": "一者、求聲聞乘；二者、求辟支佛乘；三者、求釋",
    "T26n1525_002:0240c16": "梵處；四者、倚著所生淨修梵行；五者、專一德",
    "T26n1525_002:0240c17": "本言是我所；六者、若得財寶慳貪愛&#x608B;；七者、",
    "T26n1525_002:0240c18": "以偏黨心而施眾生；八者、輕易戒禁；九者、不",
    "T26n1525_002:0240c19": "念道心專精之行；十者、瞋恚之事以為名聞；",
    "T26n1525_002:0240c20": "十一者、其心放逸；十二者、馳騁；十三者、不求",
    "T26n1525_002:0240c21": "博聞；十四者、不察所造；十五者、貢高自大；十",
    "T26n1525_002:0240c22": "六者、不能清淨身口心行；十七者、不護正法；",
    "T26n1525_002:0240c23": "十八者、背捨師恩；十九者、不棄捨恩；二十者、",
    "T26n1525_002:0240c24": "離堅要法；二十一者、習諸惡友；二十二者、隨",
    "T26n1525_002:0240c25": "諸陰種；二十三者、不勤助道；二十四者、念不",
    "T26n1525_002:0240c26": "善本；二十五者、所發道意無權方便；二十六",
    "T26n1525_002:0240c27": "者、不以慇懃咨嗟三寶；二十七者、憎諸菩薩；",
    "T26n1525_002:0240c28": "二十八者、所未聞法聞之誹謗；二十九者、不",
    "T26n1525_002:0240c29": "覺事；三十者、習持俗典；三十一者、不肯勸化",
    "T26n1525_002:0241a01": "眾生類；三十二者、厭於生死。』",
    "T26n1525_002:0241a02": "[0241a02] 「又復所以不退不轉，以諸菩薩畢竟受持不",
    "T26n1525_002:0241a03": "退轉法故。如《娑伽羅龍王經》中說：『龍王！菩薩",
    "T26n1525_002:0241a04": "摩訶薩畢竟成就八種法故，得名為入不退",
    "T26n1525_002:0241a05": "不轉菩薩之數。何等為八？所謂如說修行：一",
    "T26n1525_002:0241a06": "者、觀察自過不觀他過；二者、乃至不為自身",
    "T26n1525_002:0241a07": "命故施惡於人；三者、若得利養其心不高，若",
    "T26n1525_002:0241a08": "失利養心亦不下；四者、於諸眾生起福田想，",
    "T26n1525_002:0241a09": "不生惡心；五者、所有財物悉與一切眾生共",
    "T26n1525_002:0241a10": "之；六者、於諸法中不欲獨解令他不知；七",
    "T26n1525_002:0241a11": "者、見他得樂生歡喜心，不由自樂生歡喜心；",
    "T26n1525_002:0241a12": "八者、於愛不愛其心平等。菩薩具此八種法",
    "T26n1525_002:0241a13": "故，不退不轉阿耨多羅三藐三菩提。』」",
    "T26n1525_002:0241a14": "[0241a14] 問曰：「應說不轉相，云何不轉相？」[0241a14] 答曰：「我正",
    "T26n1525_002:0241a15": "欲說，而汝復問。菩薩成就不轉相者，如來處",
    "T26n1525_002:0241a16": "處修多羅中廣說，應知。如《智印三昧修多羅》",
    "T26n1525_002:0241a17": "中說言：『彌勒！有五種法名為菩薩畢竟不轉",
    "T26n1525_002:0241a18": "阿耨多羅三藐三菩提相。何等為五？一者、於",
    "T26n1525_002:0241a19": "諸眾生起平等心；二者、於他利養不生嫉心；",
    "T26n1525_002:0241a20": "三者、乃至自為身命，不說法師比丘諸惡過",
    "T26n1525_002:0241a21": "失；四者、終不貪著供養恭敬讚歎等事；五者、",
    "T26n1525_002:0241a22": "畢竟得甚深法智忍。彌勒！更有五法故，得名",
    "T26n1525_002:0241a23": "為不轉菩薩。何等為五？一者、不見自身；二者、",
    "T26n1525_002:0241a24": "不見他身；三者、心不分別妄說法界；四者、不",
    "T26n1525_002:0241a25": "見菩提；五者、不以相見如來。』如是等。[0241a25] 「又《般若",
    "T26n1525_002:0241a26": "波羅蜜經》中廣說不轉之相，如彼經說應知。」",
    "T26n1525_002:0241a27": "[0241a27] 問曰：「云何得異法菩提心？不退轉菩提心因，",
    "T26n1525_002:0241a28": "於異佛菩提名不退轉阿耨多羅三藐三菩提",
    "T26n1525_002:0241a29": "心。」[0241a29] 答曰：「以得決定因故。此明何義？以初地",
    "T26n1525_002:0241b01": "菩薩成就畢竟因，以依此因畢竟證大菩提，",
    "T26n1525_002:0241b02": "是故言得不退轉阿耨多羅三藐三菩提。言",
    "T26n1525_002:0241b03": "阿耨多羅者，謂勝一切有為法故；言三藐三",
    "T26n1525_002:0241b04": "菩提者，謂離一切諸不善法煩惱習氣故，於",
    "T26n1525_002:0241b05": "一切處無障礙故，一切種一切法如實正知",
    "T26n1525_002:0241b06": "故。是故言三藐三菩提。」",
    "T26n1525_002:0241b07": "[0241b07] 問曰：「應說不退不轉功德，云何不退不轉功",
    "T26n1525_002:0241b08": "德？」[0241b08] 答曰：「不退不轉功德者，如來處處經中廣",
    "T26n1525_002:0241b09": "說，應知。如《十地經》說：『諸佛子！若有眾生厚",
    "T26n1525_002:0241b10": "集善根故、善集諸善行故、善集諸功德行故，",
    "T26n1525_002:0241b11": "善供養諸佛故、善集清白法故、善知識善護",
    "T26n1525_002:0241b12": "故、善清淨心故、入深廣心故、畢竟信樂大法",
    "T26n1525_002:0241b13": "故、現大慈悲故，如是眾生乃能發阿耨多羅",
    "T26n1525_002:0241b14": "三藐三菩提心。』[0241b14] 「厚集善根者，菩薩從初發心",
    "T26n1525_002:0241b15": "已來能過聲聞、辟支佛性，是故能與不退不",
    "T26n1525_002:0241b16": "轉菩薩之位以為種子，貪等善根非正種子。",
    "T26n1525_002:0241b17": "久修無量諸功德行故，言厚集善根故。[0241b17] 「善集",
    "T26n1525_002:0241b18": "諸善行者，菩薩正修諸行，名修諸善行，行修",
    "T26n1525_002:0241b19": "生起名異義一。又言行者，清淨身口意業正",
    "T26n1525_002:0241b20": "命自活，以諸菩薩離損害心，為起成就利",
    "T26n1525_002:0241b21": "益一切諸眾生行，一切聲聞、辟支佛等不能",
    "T26n1525_002:0241b22": "得度智慧大海，而菩薩能渡故，言善集諸善",
    "T26n1525_002:0241b23": "行故。[0241b23] 「善集諸功德者，以布施忍辱不放逸等，",
    "T26n1525_002:0241b24": "四攝四家化眾生因，諸法種子增長正集故，",
    "T26n1525_002:0241b25": "言善集諸功德故。[0241b25] 「善供養諸佛者，為增長他",
    "T26n1525_002:0241b26": "利益因力即是己事，正快無量種種供養、種",
    "T26n1525_002:0241b27": "種恭敬、聞正法等，生生供養恭敬諸佛故，言",
    "T26n1525_002:0241b28": "善供養諸佛故。[0241b28] 「善集清白法者，以諸菩薩無",
    "T26n1525_002:0241b29": "量門集布施等行修諸白法，為取大菩提成",
    "T26n1525_002:0241c01": "就一味心正迴向故，能成就不退轉法故，言",
    "T26n1525_002:0241c02": "善集清白法故。[0241c02] 「善知識善護者，唯佛如來為",
    "T26n1525_002:0241c03": "善知識，能護菩薩令發心增長，安住不退不",
    "T26n1525_002:0241c04": "轉法中故，言善知識善護故。[0241c04] 「善清淨心者，以",
    "T26n1525_002:0241c05": "不求自樂、專一味心為他利益，長夜不為自",
    "T26n1525_002:0241c06": "愛等門煩惱所染故，言善清淨心故。[0241c06] 「入深廣",
    "T26n1525_002:0241c07": "心者，大乘法中專念廣勝畢竟因成就故，言",
    "T26n1525_002:0241c08": "入深廣心故。[0241c08] 「畢竟信樂大法者，以起大心不",
    "T26n1525_002:0241c09": "怯弱故，不畏世間一切諸苦，見求小乘諸眾",
    "T26n1525_002:0241c10": "生等起大悲心，欲與一切眾生樂，故知一切",
    "T26n1525_002:0241c11": "種智處，以方便力令眾生得故，言畢竟信樂",
    "T26n1525_002:0241c12": "大法故。[0241c12] 「現大慈悲者，以見生死種種諸苦逼",
    "T26n1525_002:0241c13": "惱眾生，無舍無洲無有救者，為彼眾生滅諸",
    "T26n1525_002:0241c14": "苦惱，行捨大捨極難捨等，以方便力入大苦",
    "T26n1525_002:0241c15": "中故現慈悲。又言慈者，初發心菩薩以少力",
    "T26n1525_002:0241c16": "故，但願憐愍一切眾生，是故名慈。又言悲",
    "T26n1525_002:0241c17": "者，如是如是為於一切眾生修行，如是如是",
    "T26n1525_002:0241c18": "於勝法中起上上心，是故名悲，故言現大慈",
    "T26n1525_002:0241c19": "悲故。",
    "T26n1525_002:0241c20": "[0241c20] 「又不退轉者，菩薩摩訶薩有八種法，能成不",
    "T26n1525_002:0241c21": "退轉地。何等為八？一者、大悲；二者、心安住；",
    "T26n1525_002:0241c22": "三者、智慧；四者、方便；五者、不放逸；六者、發精",
    "T26n1525_002:0241c23": "進；七者、善住念；八者、值善知識。初發心菩",
    "T26n1525_002:0241c24": "薩應速修行此八種法如救頭然，後方修集",
    "T26n1525_002:0241c25": "菩薩其餘不退轉法，依此八法修集其餘不",
    "T26n1525_002:0241c26": "退不轉一切功德。彼不退轉一切功德，處處",
    "T26n1525_002:0241c27": "經中廣說應知。」",
    "T26n1525_002:0241c28": "[0241c28] 問曰：「但說不退阿耨多羅三藐三菩提便足，",
    "T26n1525_002:0241c29": "何故復言不轉？以得不退者即是不轉故。」[0241c29] 答",
    "T26n1525_002:0242a01": "曰：「以得不退因畢竟成就深心，故名不退。言",
    "T26n1525_002:0242a02": "不轉者，依不退深心，起餘心行上上勝進，故",
    "T26n1525_002:0242a03": "名不轉。」[0242a03] 問曰：「若爾，不退不轉更無異義，云",
    "T26n1525_002:0242a04": "何不轉於不退為勝？」[0242a04] 答曰：「言不退者，依不損",
    "T26n1525_002:0242a05": "害心根本業道，起利益他行，證上上勝義故；",
    "T26n1525_002:0242a06": "言不轉者，修行成故。又不退者，永斷一切",
    "T26n1525_002:0242a07": "得勝法障身見等煩惱根本盡故；言不轉者，",
    "T26n1525_002:0242a08": "於修道中斷滅根本無明故。又不退者，善集",
    "T26n1525_002:0242a09": "具足功德故；言不轉者，善集具足智慧故。又",
    "T26n1525_002:0242a10": "不退者，成就方便故；言不轉者，成就般若",
    "T26n1525_002:0242a11": "故。又不退者，過聲聞辟支佛地因故；言不轉",
    "T26n1525_002:0242a12": "者，善集得菩提諸善根故。又不退者，成就大",
    "T26n1525_002:0242a13": "力故；言不轉者，成就修行故。又不退者，具",
    "T26n1525_002:0242a14": "足成就十力因故；言不轉者，具足成就四無",
    "T26n1525_002:0242a15": "畏因故。又不退者，依檀等白法為利益眾生",
    "T26n1525_002:0242a16": "故；言不轉者，檀等善根為眾生故迴向大",
    "T26n1525_002:0242a17": "菩提，常樂利益諸眾生故。又不退者，以得初",
    "T26n1525_002:0242a18": "地不失菩提心因，深心等成就故；言不轉者，",
    "T26n1525_002:0242a19": "二地已上起心十善業道所攝，異十善業道",
    "T26n1525_002:0242a20": "修行檀等數數增長故。」",
    "T26n1525_002:0242a21": "[0242a21] 問曰：「勝進法者，其義云何？」",
    "T26n1525_002:0242a22": "[0242a22] 答曰：「以諸菩薩心行增長，於先所得白淨法",
    "T26n1525_002:0242a23": "中上上勝進。以是義故，名勝進法。",
    "T26n1525_002:0242a24": "[0242a24] 「降伏一切諸魔怨敵者，以降伏魔、降伏怨、降",
    "T26n1525_002:0242a25": "伏敵對，是故說言降伏一切諸魔怨敵。此義",
    "T26n1525_002:0242a26": "云何？菩薩降伏煩惱魔故，天魔伺求不得少",
    "T26n1525_002:0242a27": "過，故言降伏一切諸魔；以得聞思修慧力故，",
    "T26n1525_002:0242a28": "利益眾生相違怨等所不能障，故言降伏一",
    "T26n1525_002:0242a29": "切諸怨；一切外道諸論師等不能折伏，故言",
    "T26n1525_002:0242b01": "降伏一切敵對。是故說言降伏一切諸魔怨",
    "T26n1525_002:0242b02": "敵。又以般若力故，斷煩惱魔，故言降伏一切",
    "T26n1525_002:0242b03": "諸魔；以方便力故能修集菩提善根，過二乘",
    "T26n1525_002:0242b04": "所證涅槃怨敵，是故說言降伏一切諸魔怨",
    "T26n1525_002:0242b05": "敵。又復成就深心等法，過魔道因，故言降",
    "T26n1525_002:0242b06": "伏一切諸魔；求一切智地心未斷絕，伏所敵",
    "T26n1525_002:0242b07": "對疲惓等法，求一切智地心已斷絕，斷所敵",
    "T26n1525_002:0242b08": "對疲惓等法，故言降伏一切敵對。又得菩薩",
    "T26n1525_002:0242b09": "十種自在故，能降伏陰等四魔，故言降伏一",
    "T26n1525_002:0242b10": "切諸魔；以住正定聚過菩薩怨敵聲聞辟支",
    "T26n1525_002:0242b11": "佛地，是故名為降伏怨敵。又能善知諸魔業",
    "T26n1525_002:0242b12": "事，故言降伏一切諸魔；得諸菩薩善淨諸業，",
    "T26n1525_002:0242b13": "能過一切諸惡道因，故言降伏一切怨敵。又",
    "T26n1525_002:0242b14": "能善護所治等法諸魔怨敵，是故名為降伏",
    "T26n1525_002:0242b15": "一切諸魔怨敵。[0242b15] 「如經中佛說：『龍王！菩薩摩訶",
    "T26n1525_002:0242b16": "薩成就八法故，能降伏諸魔怨敵。何等為八？",
    "T26n1525_002:0242b17": "所謂一者、知五陰法如幻化故；二者、離身見",
    "T26n1525_002:0242b18": "等一切煩惱，如實知空故；三者、如實知一切",
    "T26n1525_002:0242b19": "有為行，不生而生諸世間故；四者、常教化眾",
    "T26n1525_002:0242b20": "生，常不捨離菩提心故；五者、心常堅固修行",
    "T26n1525_002:0242b21": "精進，而常怖畏三界故；六者、入不應入者，而",
    "T26n1525_002:0242b22": "常求上智為眾生故；七者、常修集功德，而信",
    "T26n1525_002:0242b23": "無常相故；八者、常修集智慧功德，而不求聲",
    "T26n1525_002:0242b24": "聞辟支佛智故。』」",
    "T26n1525_002:0242b25": "[0242b25] 問曰：「應說菩薩行，云何菩薩行？」[0242b25] 答曰：「菩薩",
    "T26n1525_002:0242b26": "行者，菩薩深見世間過患涅槃利益，發起智",
    "T26n1525_002:0242b27": "慧方便所攝大慈悲心，常為利益眾生修行，",
    "T26n1525_002:0242b28": "是故名為行菩薩行。",
    "T26n1525_002:0242b29": "[0242b29] 「如實知一切法自體相者，知一切法如彼法",
    "T26n1525_002:0242c01": "相如實知故。又自體相名為相，如彼一切法",
    "T26n1525_002:0242c02": "自體相相，如是如實知。」",
    "T26n1525_002:0242c03": "[0242c03] 問曰：「應如是說知一切法相，不應說知一切",
    "T26n1525_002:0242c04": "法自體相？」[0242c04] 答曰：「為明可見、能見法不二故，是",
    "T26n1525_002:0242c05": "故說如實知一切法自體相。此義云何？為明",
    "T26n1525_002:0242c06": "諸法自體相不離諸法更有相故。」[0242c06] 問曰：「若爾，",
    "T26n1525_002:0242c07": "應如是說知諸法體，不應說知相。」[0242c07] 答曰：「不然。",
    "T26n1525_002:0242c08": "若如是說，不離向所說過。此明何義？如諸法",
    "T26n1525_002:0242c09": "相離諸法更有體，恐如是取，為護彼過故二",
    "T26n1525_002:0242c10": "種說。此明何義？即自體相離體更無相，自體",
    "T26n1525_002:0242c11": "與相名異義一，是故說如實知一切法自體",
    "T26n1525_002:0242c12": "相，不如向難所說。」",
    "T26n1525_002:0242c13": "[0242c13] 問曰：「何故名為自體相？」[0242c13] 答曰：「若如實知一切",
    "T26n1525_002:0242c14": "諸法因緣，而有無實體相。此明何義？以諸菩",
    "T26n1525_002:0242c15": "薩隨順出世間智慧，能如實知彼諸法體。能",
    "T26n1525_002:0242c16": "如實知諸法體者，以見一切有為諸行依他",
    "T26n1525_002:0242c17": "因緣不常不斷。以是義故，不著斷常虛妄執",
    "T26n1525_002:0242c18": "著，有無不二成就中道。如實知見諸有為行",
    "T26n1525_002:0242c19": "虛妄不實，以得清淨心知有為行虛妄分別",
    "T26n1525_002:0242c20": "故，遠離破戒等垢因，清淨戒具足，乃至未成",
    "T26n1525_002:0242c21": "佛來修集善根，與一切眾生樂因，令得一切",
    "T26n1525_002:0242c22": "種智。」"
}