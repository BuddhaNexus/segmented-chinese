{
    "T12n0374_035:0569a19": "大般涅槃經卷第三十五",
    "T12n0374_035:0569a21": "北涼天竺三藏曇無讖譯",
    "T12n0374_035:0569a22": "迦葉菩薩品第十二之三",
    "T12n0374_035:0569a23": "[0569a23] 「◎善男子！如是諍訟是佛境界，非諸聲聞、緣",
    "T12n0374_035:0569a24": "覺所知。若人於是生疑心者，猶能摧壞無量",
    "T12n0374_035:0569a25": "煩惱如須彌山，若於是中生決定者，是名執",
    "T12n0374_035:0569a26": "著。」[0569a26] 迦葉菩薩白佛言：「世尊！云何執著？」[0569a26] 佛言：",
    "T12n0374_035:0569a27": "「善男子！如是之人，若從他聞、若自尋經、若他",
    "T12n0374_035:0569a28": "故教，於所著事不能放捨，是名執著。」[0569a28] 迦葉復",
    "T12n0374_035:0569a29": "言：「世尊！如是執著，為是善耶？是不善乎？」[0569a29] 「善男",
    "T12n0374_035:0569b01": "子！如是執著，不名為善。何以故？不能摧壞諸",
    "T12n0374_035:0569b02": "疑網故。」[0569b02] 迦葉復言：「世尊！如是人者，本自不疑，",
    "T12n0374_035:0569b03": "云何說言不壞疑網？」[0569b03] 「善男子！夫不疑者，即是",
    "T12n0374_035:0569b04": "疑也。」[0569b04] 「世尊！若有人謂須陀洹人不墮三惡，是",
    "T12n0374_035:0569b05": "人亦當名著、名疑？」[0569b05] 「善男子！是可名定，不得名",
    "T12n0374_035:0569b06": "疑。何以故？善男子！譬如有人先見人、樹，後時",
    "T12n0374_035:0569b07": "夜行，遙見杌根，便生疑想，人耶？樹耶？善男子！",
    "T12n0374_035:0569b08": "如人先見比丘梵志，後時於路遙見比丘，即",
    "T12n0374_035:0569b09": "生疑想，是沙門耶？是梵志乎？善男子！如人先",
    "T12n0374_035:0569b10": "見牛與水牛，後遙見牛，便生疑想，彼是牛耶？",
    "T12n0374_035:0569b11": "是水牛乎？善男子！一切眾生先見二物，後便",
    "T12n0374_035:0569b12": "生疑。何以故？心不了故。我亦不說須陀洹人",
    "T12n0374_035:0569b13": "有墮三惡、不墮三惡，是人何故生於疑心？」[0569b13] 迦",
    "T12n0374_035:0569b14": "葉言：「世尊！如佛所說，要先見已，然後疑者。有",
    "T12n0374_035:0569b15": "人未見二種物時，亦復生疑。何等是耶？所謂",
    "T12n0374_035:0569b16": "涅槃。世尊！譬如有人路遇濁水，然未曾見而",
    "T12n0374_035:0569b17": "亦生疑，如是水者深耶？淺耶？是人未見，云",
    "T12n0374_035:0569b18": "何生疑？」[0569b18] 「善男子！夫涅槃者，即是斷苦。非涅槃",
    "T12n0374_035:0569b19": "者，即是苦也。一切眾生見有二種，見苦、非苦。",
    "T12n0374_035:0569b20": "苦非苦者，即是飢渴、寒熱、瞋喜，病瘦安隱、老",
    "T12n0374_035:0569b21": "壯生死，繫縛解脫、恩愛別離、怨憎聚會。眾生",
    "T12n0374_035:0569b22": "見已即便生疑，當有畢竟遠離如是苦惱事",
    "T12n0374_035:0569b23": "不？是故眾生於涅槃中而生疑也。汝意若謂",
    "T12n0374_035:0569b24": "是人先來未見濁水，云何疑者？是義不然。何",
    "T12n0374_035:0569b25": "以故？是人先於餘處見已，是故於此未曾到",
    "T12n0374_035:0569b26": "處，而復生疑。」[0569b26] 「世尊！是人先見深淺處時，已不",
    "T12n0374_035:0569b27": "生疑，於今何故而復生疑？」[0569b27] 佛言：「善男子！本未",
    "T12n0374_035:0569b28": "行故，所以生疑。是故我言，不了故疑。」[0569b28] 迦葉菩",
    "T12n0374_035:0569b29": "薩白佛言：「世尊！如佛所說，疑即是著，著即是",
    "T12n0374_035:0569c01": "疑。為是誰耶？」[0569c01] 「善男子！斷善根者。」[0569c01] 迦葉言：「世",
    "T12n0374_035:0569c02": "尊！何等人輩，能斷善根？」[0569c02] 「善男子！若有聰明黠",
    "T12n0374_035:0569c03": "慧利根，能善分別。遠離善友，不聽正法，不善",
    "T12n0374_035:0569c04": "思惟，不如法住，如是之人，能斷善根。離是四",
    "T12n0374_035:0569c05": "事，心自思惟：『無有施物。何以故？施者即是捨",
    "T12n0374_035:0569c06": "於財物，若施有報，當知施主常應貧窮。何以",
    "T12n0374_035:0569c07": "故？子果相似故，是故說言無因無果。』若如是",
    "T12n0374_035:0569c08": "說無因無果，是則名為斷善根也。[0569c08] 「復作是念：",
    "T12n0374_035:0569c09": "『施主、受者及以財物，三事無常、無有停住，若",
    "T12n0374_035:0569c10": "無停住，云何說言，此是施主、受者、財物？若無",
    "T12n0374_035:0569c11": "受者，云何得果？以是義故，無因無果。』若如是",
    "T12n0374_035:0569c12": "說無因無果，當知是人能斷善根。[0569c12] 「復作是念：",
    "T12n0374_035:0569c13": "『施者施時有五事施，受者受已，或時作善、或",
    "T12n0374_035:0569c14": "作不善，而是施主亦復不得善、不善果。如世",
    "T12n0374_035:0569c15": "間法，從子生果，果還作子。因即施主果即受",
    "T12n0374_035:0569c16": "者，而是受者不能以此善、不善法，令施主得，",
    "T12n0374_035:0569c17": "以是義故，無因無果。』若如是說無因無果，當",
    "T12n0374_035:0569c18": "知是人能斷善根。[0569c18] 「復作是念：『無有施物。何",
    "T12n0374_035:0569c19": "以故？施物無記。若是無記，云何而得善果報",
    "T12n0374_035:0569c20": "耶？無善惡果，即是無記。財若無記，當知即",
    "T12n0374_035:0569c21": "無善惡果報，是故無施、無因、無果。』若如是說",
    "T12n0374_035:0569c22": "無因無果，當知是人能斷善根。[0569c22] 「復作是念：『施",
    "T12n0374_035:0569c23": "者即意。若是意者，無見無對，非是色法。若非",
    "T12n0374_035:0569c24": "是色，云何可施？是故無施、無因、無果。』若如是",
    "T12n0374_035:0569c25": "說無因無果，當知是人能斷善根。[0569c25] 「復作是念：",
    "T12n0374_035:0569c26": "『施主若為佛像、天像，命過父母而行施者，即",
    "T12n0374_035:0569c27": "無受者，若無受者，應無果報。若無果報，是為",
    "T12n0374_035:0569c28": "無因，若無因者是為無果。』若如是說無因無",
    "T12n0374_035:0569c29": "果，當知是人能斷善根。[0569c29] 「復作是念：『無父無母。",
    "T12n0374_035:0570a01": "若言父母是眾生因，生眾生者，理應常生，無",
    "T12n0374_035:0570a02": "有斷絕。何以故？因常有故。然不常生，是故當",
    "T12n0374_035:0570a03": "知無有父母。』[0570a03] 「復作是念：『無父無母。何以故？若",
    "T12n0374_035:0570a04": "眾生身因父母有，一人應具男女二根，然無",
    "T12n0374_035:0570a05": "具者，當知眾生非因父母。』[0570a05] 「復作是念：『非因父",
    "T12n0374_035:0570a06": "母而生眾生。何以故？眼見眾生，不似父母，謂",
    "T12n0374_035:0570a07": "身、色、心、威儀、進止，是故父母非眾生因。』[0570a07] 「復作",
    "T12n0374_035:0570a08": "是念：『一切世間有四種無：一者未生名無，如",
    "T12n0374_035:0570a09": "泥團時，未有瓶用。二者滅已名無，如瓶壞已，",
    "T12n0374_035:0570a10": "是名為無。三者各異互無，如牛中無馬，馬中",
    "T12n0374_035:0570a11": "無牛。四者畢竟名無，如兔角、龜毛。眾生父母",
    "T12n0374_035:0570a12": "亦復如是，同此四無。若言父母眾生因者，父",
    "T12n0374_035:0570a13": "母死時，子不必死，是故父母非眾生因。』[0570a13] 「復作",
    "T12n0374_035:0570a14": "是念：『若言父母眾生因者，應因父母常生眾",
    "T12n0374_035:0570a15": "生。然而復有化生、濕生，是故當知，非因父母",
    "T12n0374_035:0570a16": "生眾生也。』[0570a16] 「復作是念：『自有眾生，非因父母而",
    "T12n0374_035:0570a17": "得生長。譬如孔雀，聞雷震聲，而便得娠。又如",
    "T12n0374_035:0570a18": "青雀，飲雄雀尿，而便得娠。如命命鳥，見雄",
    "T12n0374_035:0570a19": "者舞，即便得娠。』作是念時，如其不遇善知識",
    "T12n0374_035:0570a20": "者，當知是人能斷善根。[0570a20] 「復作是念：『一切世間",
    "T12n0374_035:0570a21": "無善惡果。何以故？有諸眾生具十善法，樂",
    "T12n0374_035:0570a22": "於惠施，勤修功德。是人亦復疹病集身，中",
    "T12n0374_035:0570a23": "年夭喪，財物損失，多諸憂苦。有行十惡，慳貪",
    "T12n0374_035:0570a24": "嫉&#x59AC;，懶惰懈怠，不修諸善；身安無病，終保年",
    "T12n0374_035:0570a25": "壽，多饒財寶，無諸愁苦。是故當知無善惡果。』",
    "T12n0374_035:0570a26": "[0570a26] 「復作是念：『我亦曾聞諸聖人說，有人修善，命",
    "T12n0374_035:0570a27": "終多墮三惡道中；有人行惡，命終生於人天",
    "T12n0374_035:0570a28": "之中；是故當知無善惡果。』[0570a28] 「復作是念：『一切聖",
    "T12n0374_035:0570a29": "人有二種說，或說殺生得善果報、或說殺生",
    "T12n0374_035:0570b01": "得惡果報，是故當知聖說不定。聖若不定，我",
    "T12n0374_035:0570b02": "云何定？是故當知無善惡果。』[0570b02] 「復作是念：『一切",
    "T12n0374_035:0570b03": "世間無有聖人。何以故？若言聖人應得正道，",
    "T12n0374_035:0570b04": "一切眾生具煩惱時修正道者，當知是人正",
    "T12n0374_035:0570b05": "道、煩惱一時俱有，若一時有，當知正道不能",
    "T12n0374_035:0570b06": "破結。若無煩惱而修道者，如是正道為何所",
    "T12n0374_035:0570b07": "作？是故具煩惱者，道不能壞；不具煩惱，道則",
    "T12n0374_035:0570b08": "無用。是故當知，一切世間無有聖人。』[0570b08] 「復作是",
    "T12n0374_035:0570b09": "念：『無明緣行，乃至生緣老死，是十二因緣，一",
    "T12n0374_035:0570b10": "切眾生等共有之。八聖道者，其性平等，亦應",
    "T12n0374_035:0570b11": "如是一人得時，一切應得；一人修時，應一切",
    "T12n0374_035:0570b12": "苦滅。何以故？煩惱等故。而今不得，是故當知",
    "T12n0374_035:0570b13": "無有正道。』[0570b13] 「復作是念：『聖人皆有同凡夫法，所",
    "T12n0374_035:0570b14": "謂飲食、行住、坐臥、睡眠、喜笑、飢渴、寒熱、憂愁、",
    "T12n0374_035:0570b15": "恐怖。若同凡夫如是事者，當知聖人不得聖",
    "T12n0374_035:0570b16": "道；若得聖道，應當永斷如是等事。如是等事",
    "T12n0374_035:0570b17": "如其不斷，當知無道。』[0570b17] 「復作是念：『聖人有身，受",
    "T12n0374_035:0570b18": "五欲樂，亦復罵辱撾打，於人嫉&#x59AC;憍慢，受於",
    "T12n0374_035:0570b19": "苦樂，作善惡業，是因緣故，知無聖人。若有道",
    "T12n0374_035:0570b20": "者，應斷是事，是事不斷，當知無道。』[0570b20] 「復作是念：",
    "T12n0374_035:0570b21": "『多憐愍者，名為聖人。何因緣故，名為聖人？道",
    "T12n0374_035:0570b22": "因緣故，名為聖人。若道性憐愍，便應愍念一",
    "T12n0374_035:0570b23": "切眾生，不待修已然後方得。如其無愍，何故",
    "T12n0374_035:0570b24": "聖人因得聖道，能憐愍耶？是故當知世無聖",
    "T12n0374_035:0570b25": "道。』[0570b25] 「復作是念：『一切四大，不從因生，眾生等有",
    "T12n0374_035:0570b26": "是四大性，不觀眾生是邊應到、彼不應到。若",
    "T12n0374_035:0570b27": "有聖道，性應如是。然今不爾，是故當知，世無",
    "T12n0374_035:0570b28": "聖人。』[0570b28] 「復作是念：『若諸聖人有一涅槃，當知是",
    "T12n0374_035:0570b29": "則無有聖人。何以故？不可得故。常住之法，理",
    "T12n0374_035:0570c01": "不可得、不可取捨。若諸聖人涅槃多者，是則",
    "T12n0374_035:0570c02": "無常。何以故？可數法故。涅槃若一，一人得時，",
    "T12n0374_035:0570c03": "一切應得。涅槃若多，是則有邊，如其有邊，云",
    "T12n0374_035:0570c04": "何名常？若有說言涅槃體一、解脫是多，如蓋",
    "T12n0374_035:0570c05": "是一，牙舌是多。是義不然。何以故？一一所",
    "T12n0374_035:0570c06": "得，非一切得。以有邊故，是應無常。若無常者，",
    "T12n0374_035:0570c07": "云何得名為涅槃耶？涅槃若無，誰為聖人？是",
    "T12n0374_035:0570c08": "故當知無有聖人。』[0570c08] 「復作是念：『聖人之道，非因",
    "T12n0374_035:0570c09": "緣得。若聖人道，非因緣得，何故一切不作聖",
    "T12n0374_035:0570c10": "人？若一切人非聖人者，當知是則無有聖人、",
    "T12n0374_035:0570c11": "及以聖道。』[0570c11] 「復作是念：『聖說正見，有二因緣：一",
    "T12n0374_035:0570c12": "者從他聞法、二者內自思惟。是二因緣，若從",
    "T12n0374_035:0570c13": "緣生，所從生者，復從緣生，如是展轉，有無窮",
    "T12n0374_035:0570c14": "過。若是二事，不從緣生，一切眾生何故不得？』",
    "T12n0374_035:0570c15": "作是觀時能斷善根。[0570c15] 「善男子！若有眾生深見",
    "T12n0374_035:0570c16": "如是無因無果，是人能斷信等五根。善男子！",
    "T12n0374_035:0570c17": "斷善根者，非是下劣愚鈍之人，亦非天中及",
    "T12n0374_035:0570c18": "三惡道，破僧亦爾。」[0570c18] 迦葉菩薩白佛言：「世尊！如",
    "T12n0374_035:0570c19": "是之人，何時當能還生善根？」[0570c19] 佛言：「善男子！是",
    "T12n0374_035:0570c20": "人二時還生善根，初入地獄、出地獄時。善男",
    "T12n0374_035:0570c21": "子！善有三種，過去、現在、未來。若過去者，其性",
    "T12n0374_035:0570c22": "自滅，因雖滅盡果報未熟，是故不名斷過去",
    "T12n0374_035:0570c23": "果。斷三世因，故名為斷。」",
    "T12n0374_035:0570c24": "[0570c24] 迦葉菩薩白佛言：「世尊！若斷三世因，名斷善",
    "T12n0374_035:0570c25": "根。斷善根人，即有佛性。如是佛性，為是過去、",
    "T12n0374_035:0570c26": "為是現在、為是未來、為遍三世？若過去者，云",
    "T12n0374_035:0570c27": "何名常？佛性亦常，是故當知非過去也。若未",
    "T12n0374_035:0570c28": "來者，云何名常？何故佛說一切眾生必定當",
    "T12n0374_035:0570c29": "得？若必定得，云何言斷？若現在者，復云何常？",
    "T12n0374_035:0571a01": "何故復言必定可見？如來亦說，佛性有六：一",
    "T12n0374_035:0571a02": "常、二真、三實、四善、五淨、六可見。若斷善根有",
    "T12n0374_035:0571a03": "佛性者，則不得名斷善根也。若無佛性，云何",
    "T12n0374_035:0571a04": "復言一切眾生悉有佛性？若言佛性亦有、亦",
    "T12n0374_035:0571a05": "斷，云何如來復說是常？」[0571a05] 佛言：「善男子！如來世",
    "T12n0374_035:0571a06": "尊為眾生故，有四種答：一者定答、二者分別",
    "T12n0374_035:0571a07": "答、三者隨問答、四者置答。[0571a07] 「善男子！云何定",
    "T12n0374_035:0571a08": "答？若問惡業得善果耶？不善果乎？是應定答",
    "T12n0374_035:0571a09": "得不善果；善亦如是。若問如來一切智不？是",
    "T12n0374_035:0571a10": "應定答是一切智。若問佛法是清淨不？是應",
    "T12n0374_035:0571a11": "定答必定清淨。若問如來弟子如法住不？是",
    "T12n0374_035:0571a12": "應定答有如法住。是名定答。[0571a12] 「云何分別答？如",
    "T12n0374_035:0571a13": "我所說四真諦法。云何為四？苦、集、滅、道。何",
    "T12n0374_035:0571a14": "謂苦諦？有八苦故，名曰苦諦。云何集諦？五陰",
    "T12n0374_035:0571a15": "因故，名為集諦。云何滅諦？貪欲、瞋癡畢竟盡",
    "T12n0374_035:0571a16": "故，名為滅諦。云何道諦？三十七助道法故，名",
    "T12n0374_035:0571a17": "為道諦。是名分別答。[0571a17] 「云何隨問答？如我所說，",
    "T12n0374_035:0571a18": "一切法無常。復有問言：『如來世尊為何法故",
    "T12n0374_035:0571a19": "說於無常？』答言：『如來為有為法，故說無常，無",
    "T12n0374_035:0571a20": "我亦爾。』如我所說一切法燒他。又問言：『如來",
    "T12n0374_035:0571a21": "世尊為何法故說一切燒？』答言：『如來為貪瞋",
    "T12n0374_035:0571a22": "癡說一切燒。』[0571a22] 「善男子！如來十力、四無所畏、大",
    "T12n0374_035:0571a23": "慈大悲、三念處、首楞嚴等八萬億諸三昧門，",
    "T12n0374_035:0571a24": "三十二相、八十種好、五智印等三萬五千諸",
    "T12n0374_035:0571a25": "三昧門金剛定等，四千二百諸三昧門方便",
    "T12n0374_035:0571a26": "三昧無量無邊，如是等法是佛、佛性。如是佛",
    "T12n0374_035:0571a27": "性則有七事：一常、二我、三樂、四淨、五真、六實、七",
    "T12n0374_035:0571a28": "善，是名分別答。[0571a28] 「善男子！後身菩薩佛性有六：",
    "T12n0374_035:0571a29": "一常、二淨、三真、四實、五善、六少見，是名分別",
    "T12n0374_035:0571b01": "答。[0571b01] 「如汝先問，斷善根人有佛性者，是人亦有",
    "T12n0374_035:0571b02": "如來佛性，亦有後身佛性，是二佛性，障未來",
    "T12n0374_035:0571b03": "故，得名為無。畢竟得故，得名為有。是名分別",
    "T12n0374_035:0571b04": "答。[0571b04] 「如來佛性非過去、非現在、非未來，後身佛",
    "T12n0374_035:0571b05": "性現在、未來少可見故，得名現在。未具見故，",
    "T12n0374_035:0571b06": "名為未來。如來未得阿耨多羅三藐三菩提",
    "T12n0374_035:0571b07": "時，佛性因故，亦是過去、現在、未來。果則不爾，",
    "T12n0374_035:0571b08": "有是三世，有非三世。後身菩薩佛性因故，亦",
    "T12n0374_035:0571b09": "是過去、現在、未來，果亦如是。是名分別答。[0571b09] 「九",
    "T12n0374_035:0571b10": "住菩薩佛性六種：一常、二善、三真、四實、五淨、",
    "T12n0374_035:0571b11": "六可見。佛性因故，亦是過去、現在、未來。果亦",
    "T12n0374_035:0571b12": "如是。是名分別答。[0571b12] 「八住菩薩下至六住，佛性",
    "T12n0374_035:0571b13": "五事：一真、二實、三淨、四善、五可見。佛性因故，",
    "T12n0374_035:0571b14": "亦是過去、現在、未來，果亦如是。是名分別答。",
    "T12n0374_035:0571b15": "[0571b15] 「五住菩薩下至初住，佛性五事：一真、二實、三",
    "T12n0374_035:0571b16": "淨、四可見、五善不善。善男子！是五種佛性、六",
    "T12n0374_035:0571b17": "種佛性、七種佛性，斷善根人必當得故，故得",
    "T12n0374_035:0571b18": "言有。是名分別答。[0571b18] 「若有說言，斷善根者定有",
    "T12n0374_035:0571b19": "佛性、定無佛性，是名置答。」[0571b19] 迦葉菩薩言：「世尊！",
    "T12n0374_035:0571b20": "我聞不答，乃名置答。如來今者何因緣，答而",
    "T12n0374_035:0571b21": "名置答？」[0571b21] 「善男子！我亦不說置而不答乃說置",
    "T12n0374_035:0571b22": "答。善男子！如是置答，復有二種：一者遮止、二",
    "T12n0374_035:0571b23": "者莫著。以是義故，得名置答。」◎",
    "T12n0374_035:0571b24": "[0571b24] ◎迦葉菩薩白佛言：「世尊！如佛所說，云何名",
    "T12n0374_035:0571b25": "因亦是過去、現在、未來？果亦過去、現在、未來，",
    "T12n0374_035:0571b26": "非是過去、現在、未來？」[0571b26] 佛言：「善男子！五陰二種：",
    "T12n0374_035:0571b27": "一者因、二者果。是因五陰，是過去、現在、未來。",
    "T12n0374_035:0571b28": "是果五陰，亦是過去、現在、未來，亦非過去、現",
    "T12n0374_035:0571b29": "在、未來。善男子！一切無明煩惱等結，悉是佛",
    "T12n0374_035:0571c01": "性。何以故？佛性因故。從無明行及諸煩惱得",
    "T12n0374_035:0571c02": "善五陰，是名佛性。從善五陰，乃至獲得阿耨",
    "T12n0374_035:0571c03": "多羅三藐三菩提。是故我於經中先說，眾生",
    "T12n0374_035:0571c04": "佛性，如雜血乳；血者即是無明行等一切煩",
    "T12n0374_035:0571c05": "惱，乳者即是善五陰也。是故我說，從諸煩惱",
    "T12n0374_035:0571c06": "及善五陰，得阿耨多羅三藐三菩提。如眾生",
    "T12n0374_035:0571c07": "身，皆從精血而得成就，佛性亦爾。須陀洹人、",
    "T12n0374_035:0571c08": "斯陀含人、斷少煩惱，佛性如乳。阿那含人，佛",
    "T12n0374_035:0571c09": "性如酪。阿羅漢人，猶如生酥。從辟支佛至十",
    "T12n0374_035:0571c10": "住菩薩，猶如熟酥。如來佛性，猶如醍醐。善男",
    "T12n0374_035:0571c11": "子！現在煩惱為作障故，令諸眾生不得&#x89A9;見。",
    "T12n0374_035:0571c12": "如香山中有忍辱草，非一切牛皆能得食；佛",
    "T12n0374_035:0571c13": "性亦爾。是名分別答。」[0571c13] 迦葉菩薩白佛言：「世尊！",
    "T12n0374_035:0571c14": "五種、六種、七種佛性若未來有者，云何說言",
    "T12n0374_035:0571c15": "斷善根人有佛性耶？」[0571c15] 佛言：「善男子！如諸眾生",
    "T12n0374_035:0571c16": "有過去業，因是業故，眾生現在得受果報。有",
    "T12n0374_035:0571c17": "未來業，以未生故，終不生果有現在煩惱。若",
    "T12n0374_035:0571c18": "無煩惱，一切眾生應當了了現見佛性，是故",
    "T12n0374_035:0571c19": "斷善根人，以現在世煩惱因緣，能斷善根。未",
    "T12n0374_035:0571c20": "來佛性力因緣故，還生善根。」[0571c20] 迦葉言：「世尊！未",
    "T12n0374_035:0571c21": "來云何能生善根？」[0571c21] 「善男子！猶如燈日，雖復未",
    "T12n0374_035:0571c22": "生，亦能破闇。未來之生，能生眾生未來佛",
    "T12n0374_035:0571c23": "性，亦復如是。是名分別答。」",
    "T12n0374_035:0571c24": "[0571c24] 迦葉菩薩白佛言：「世尊！若言五陰是佛性者，",
    "T12n0374_035:0571c25": "云何說言眾生佛性非內、非外？」[0571c25] 佛言：「善男子！",
    "T12n0374_035:0571c26": "何因緣故如是失意？我先不說眾生佛性是",
    "T12n0374_035:0571c27": "中道耶？」[0571c27] 迦葉言：「世尊！我實不失意，直以眾生",
    "T12n0374_035:0571c28": "於此中道不能解故，故發斯問。」[0571c28] 「善男子！眾生",
    "T12n0374_035:0571c29": "不解，即是中道。或時有解、或有不解。善男子！",
    "T12n0374_035:0572a01": "我為眾生得開解故，說言佛性非內非外。何",
    "T12n0374_035:0572a02": "以故？凡夫眾生或言佛性住五陰中，如器中有",
    "T12n0374_035:0572a03": "果；或言離陰而有，猶如虛空；是故如來說於",
    "T12n0374_035:0572a04": "中道。眾生佛性非內六入、非外六入，內外合",
    "T12n0374_035:0572a05": "故，名為中道。是故如來宣說佛性即是中道，",
    "T12n0374_035:0572a06": "非內、非外，故名中道。是名分別答。[0572a06] 「復次善男",
    "T12n0374_035:0572a07": "子！云何名為非內非外？善男子！或言佛性即",
    "T12n0374_035:0572a08": "是外道。何以故？菩薩摩訶薩於無量劫在外",
    "T12n0374_035:0572a09": "道中，斷諸煩惱、調伏其心、教化眾生，然後乃",
    "T12n0374_035:0572a10": "得阿耨多羅三藐三菩提，是以佛性即是外",
    "T12n0374_035:0572a11": "道。或言佛性即是內道。何以故？菩薩雖於無",
    "T12n0374_035:0572a12": "量劫中修習外道，若離內道，則不能得阿耨",
    "T12n0374_035:0572a13": "多羅三藐三菩提，是以佛性即是內道。是故",
    "T12n0374_035:0572a14": "如來遮此二邊，說言佛性非內、非外，亦名內",
    "T12n0374_035:0572a15": "外，是名中道。是名分別答。[0572a15] 「復次善男子！或言",
    "T12n0374_035:0572a16": "佛性即是如來金剛之身、三十二相、八十種",
    "T12n0374_035:0572a17": "好。何以故？不虛誑故。或言佛性即是十力、四",
    "T12n0374_035:0572a18": "無所畏、大慈大悲及三念處、首楞嚴等一切三",
    "T12n0374_035:0572a19": "昧。何以故？因是三昧，生金剛身、三十二相、八",
    "T12n0374_035:0572a20": "十種好故。是故如來遮此二邊，說言佛性非",
    "T12n0374_035:0572a21": "內非外、亦名內外，是名中道。是名分別答。[0572a21] 「復",
    "T12n0374_035:0572a22": "次善男子！或有說言佛性即是內善思惟。何",
    "T12n0374_035:0572a23": "以故？離善思惟，則不能得阿耨多羅三藐三",
    "T12n0374_035:0572a24": "菩提故，是故佛性即是內善思惟。或有說言",
    "T12n0374_035:0572a25": "佛性即是從他聞法。何以故？從他聞法，則能",
    "T12n0374_035:0572a26": "內善思惟，若不聞法則無思惟，是以佛性即",
    "T12n0374_035:0572a27": "是從他聞法。是故如來遮此二邊，說言佛性",
    "T12n0374_035:0572a28": "非內非外、亦名內外，是名中道。[0572a28] 「復次善男子！",
    "T12n0374_035:0572a29": "復有說言佛性是外，謂檀波羅蜜，從檀波羅",
    "T12n0374_035:0572b01": "蜜得阿耨多羅三藐三菩提，是以說言檀波",
    "T12n0374_035:0572b02": "羅蜜即是佛性。或有說言佛性是內，謂五波",
    "T12n0374_035:0572b03": "羅蜜。何以故？離是五事，當知則無佛性因果，",
    "T12n0374_035:0572b04": "是以說言五波羅蜜即是佛性。是故如來遮",
    "T12n0374_035:0572b05": "此二邊，說言佛性非內非外、亦內亦外，是名",
    "T12n0374_035:0572b06": "中道。[0572b06] 「復次善男子！或有說言佛性在內，譬如",
    "T12n0374_035:0572b07": "力士額上寶珠。何以故？常樂我淨如寶珠故，",
    "T12n0374_035:0572b08": "是以說言佛性在內。或有說言佛性在外，如",
    "T12n0374_035:0572b09": "貧寶藏。何以故？方便見故。佛性亦爾，在眾",
    "T12n0374_035:0572b10": "生外，以方便故而得見之。是故如來遮此",
    "T12n0374_035:0572b11": "二邊，說言佛性非內非外、亦內亦外，是名中",
    "T12n0374_035:0572b12": "道。",
    "T12n0374_035:0572b13": "[0572b13] 「善男子！眾生佛性非有、非無。所以者何？佛性",
    "T12n0374_035:0572b14": "雖有，非如虛空。何以故？世間虛空，雖以無量",
    "T12n0374_035:0572b15": "善巧方便不可得見；佛性可見，是故雖有非",
    "T12n0374_035:0572b16": "如虛空。佛性雖無不同兔角。何以故？龜毛、兔",
    "T12n0374_035:0572b17": "角，雖以無量善巧方便不可得生；佛性可生，",
    "T12n0374_035:0572b18": "是故雖無不同兔角。是故佛性，非有非無、亦",
    "T12n0374_035:0572b19": "有亦無。云何名有？一切悉有，是諸眾生不斷",
    "T12n0374_035:0572b20": "不滅，猶如燈焰，乃至得阿耨多羅三藐三菩",
    "T12n0374_035:0572b21": "提，是故名有。云何名無？一切眾生現在未有",
    "T12n0374_035:0572b22": "一切佛法，常、樂、我、淨，是故名無。有無合故，即",
    "T12n0374_035:0572b23": "是中道，是故佛說眾生佛性非有非無。[0572b23] 「善男",
    "T12n0374_035:0572b24": "子！如有人問是種子中，有果無耶？應定答言，",
    "T12n0374_035:0572b25": "亦有亦無。何以故？離子之外不能生果，是故",
    "T12n0374_035:0572b26": "名有。子未出芽，是故名無。以是義故，亦有",
    "T12n0374_035:0572b27": "亦無。所以者何？時節有異，其體是一。眾生佛",
    "T12n0374_035:0572b28": "性亦復如是，若言眾生中別有佛性者，是義",
    "T12n0374_035:0572b29": "不然。何以故？眾生即佛性，佛性即眾生；直以",
    "T12n0374_035:0572c01": "時異，有淨不淨。善男子！若有問言是子能生",
    "T12n0374_035:0572c02": "果不？是果能生子不？應定答言，亦生不生。」[0572c02] 「世",
    "T12n0374_035:0572c03": "尊！如世人說，乳中有酪，是義云何？」[0572c03] 「善男子！若",
    "T12n0374_035:0572c04": "有說言乳中有酪，是名執著。若言無酪，是名",
    "T12n0374_035:0572c05": "虛妄。離是二事，應定說言，亦有亦無。何故名",
    "T12n0374_035:0572c06": "有？從乳生酪，因即是乳，果即是酪，是名為有。",
    "T12n0374_035:0572c07": "云何名無？色味各異，服用不同，熱病服乳，冷",
    "T12n0374_035:0572c08": "病服酪，乳生冷病，酪生熱病。善男子！若言乳",
    "T12n0374_035:0572c09": "中有酪性者，乳即是酪，酪即是乳，其性是一。",
    "T12n0374_035:0572c10": "何因緣故，乳在先出，酪不先生？若有因緣，一",
    "T12n0374_035:0572c11": "切世人何故不說？若無因緣，何故酪不先出？",
    "T12n0374_035:0572c12": "若酪不先出，誰作次第？乳酪生蘇，熟蘇醍醐，",
    "T12n0374_035:0572c13": "是故知酪，先無今有，若先無今有，是無常法。",
    "T12n0374_035:0572c14": "善男子！若有說言，乳有酪性，能生於酪，水無",
    "T12n0374_035:0572c15": "酪性，故不生酪，是義不然。何以故？水草亦有",
    "T12n0374_035:0572c16": "乳酪之性。所以者何？因於水草，則出乳酪。",
    "T12n0374_035:0572c17": "若言乳中，定有酪性，水草無者，是名虛妄。何",
    "T12n0374_035:0572c18": "以故？心不等故，故言虛妄。善男子！若言乳",
    "T12n0374_035:0572c19": "中定有酪者，酪中亦應定有乳性，何因緣故，",
    "T12n0374_035:0572c20": "乳中出酪，酪不出乳？若無因緣，當知是酪本",
    "T12n0374_035:0572c21": "無今有。是故智者應言乳中非有酪性、非無",
    "T12n0374_035:0572c22": "酪性。善男子！是故如來於是經中說如是言，",
    "T12n0374_035:0572c23": "一切眾生定有佛性，是名為著；若無佛性，是",
    "T12n0374_035:0572c24": "名虛妄；智者應說眾生佛性亦有亦無。[0572c24] 「善男",
    "T12n0374_035:0572c25": "子！四事和合，生於眼識。何等為四？眼、色、明、欲。",
    "T12n0374_035:0572c26": "是眼識性，非眼、非色、非明、非欲，從和合故，便",
    "T12n0374_035:0572c27": "得出生。如是眼識，本無今有，已有還無。是故",
    "T12n0374_035:0572c28": "當知無有本性，乳中酪性亦復如是。若有說",
    "T12n0374_035:0572c29": "言，水無酪性，故不出酪，是故乳中定有酪性。",
    "T12n0374_035:0573a01": "是義不然。何以故？善男子。一切諸法異因、異",
    "T12n0374_035:0573a02": "果，亦非一因生一切果，非一切果從一因生。",
    "T12n0374_035:0573a03": "善男子！如從四事，生於眼識，不可復說從此",
    "T12n0374_035:0573a04": "四事應生耳識。善男子！離於方便，乳中得酪、",
    "T12n0374_035:0573a05": "酪出生酥，不得如是，要須方便。善男子！智者",
    "T12n0374_035:0573a06": "不可見離方便從乳得酪，謂得生酥亦應如",
    "T12n0374_035:0573a07": "是離方便得。善男子！是故我於是經中說，因",
    "T12n0374_035:0573a08": "生故法有，因滅故法無。善男子！如鹽性&#x918E;，能",
    "T12n0374_035:0573a09": "令非&#x918E;使&#x918E;。若非&#x918E;物先有&#x918E;性，世人何故",
    "T12n0374_035:0573a10": "更求鹽耶？若先無者，當知先無今有。以餘緣",
    "T12n0374_035:0573a11": "故，而得&#x918E;也。若言一切不&#x918E;之物皆有&#x918E;性，",
    "T12n0374_035:0573a12": "微故不知，由此微性，鹽能令&#x918E;。若本無性，雖",
    "T12n0374_035:0573a13": "復有鹽，不能令&#x918E;。譬如種子自有四大，緣外",
    "T12n0374_035:0573a14": "四大，而得增長芽、莖、枝、葉，鹽性亦爾者，是義",
    "T12n0374_035:0573a15": "不然。何以故？不&#x918E;之物，先有&#x918E;性者，鹽亦應",
    "T12n0374_035:0573a16": "有微不&#x918E;性。是鹽若有如是二性，何因緣故，",
    "T12n0374_035:0573a17": "離不&#x918E;物，不可獨用？是故知鹽本無二性。如",
    "T12n0374_035:0573a18": "鹽，一切不&#x918E;之物亦復如是。若言外四大種",
    "T12n0374_035:0573a19": "力能增長內四大者，是義不然。何以故？次",
    "T12n0374_035:0573a20": "第說故，不從方便乳中得酪、生蘇，乃至一切",
    "T12n0374_035:0573a21": "諸法，皆不如是非方便得，四大亦復如是。",
    "T12n0374_035:0573a22": "若說從外四大增內四大，不見從內四大增",
    "T12n0374_035:0573a23": "外四大，如尸利沙果先無形質，見昴星時果",
    "T12n0374_035:0573a24": "則出生，足長五寸。如是果者，實不因於外四",
    "T12n0374_035:0573a25": "大增。",
    "T12n0374_035:0573a26": "[0573a26] 「善男子，如我所說十二部經，或隨自意說，或",
    "T12n0374_035:0573a27": "隨他意說，或隨自他意說。云何名為隨自意",
    "T12n0374_035:0573a28": "說？如五百比丘問舍利弗：『大德！佛說身因，何",
    "T12n0374_035:0573a29": "者是耶？』舍利弗言：『諸大德！汝等亦各得正解",
    "T12n0374_035:0573b01": "脫，自應識之，何緣方作如是問耶？』有比丘言：",
    "T12n0374_035:0573b02": "『大德！我未獲得正解脫時，意謂無明即是身",
    "T12n0374_035:0573b03": "因，作是觀時得阿羅漢果。』復有說言：『大德！我",
    "T12n0374_035:0573b04": "未獲得正解脫時，謂愛無明即是身因，作是",
    "T12n0374_035:0573b05": "觀時得阿羅漢果。』或有說言：『行、識、名、色、六入、",
    "T12n0374_035:0573b06": "觸、受、愛、取、有、生，飲食五欲，即是身因。』爾時五",
    "T12n0374_035:0573b07": "百比丘，各各自說己所解已，共往佛所，稽首",
    "T12n0374_035:0573b08": "佛足，右遶三匝，禮拜畢已，&#x5374;坐一面，各以如",
    "T12n0374_035:0573b09": "上己所解義，向佛說之。舍利弗白佛言：『世",
    "T12n0374_035:0573b10": "尊！如是諸人，誰是正說？誰不正說？』佛告舍利",
    "T12n0374_035:0573b11": "弗：『善哉，善哉！一一比丘無非正說。』舍利弗言：",
    "T12n0374_035:0573b12": "『世尊！佛意云何？』佛言：『舍利弗！我為欲界眾生",
    "T12n0374_035:0573b13": "說言，父母即是身因。』如是等經，名隨自意說。",
    "T12n0374_035:0573b14": "[0573b14] 「云何名為隨他意說？如巴吒羅長者，來至我",
    "T12n0374_035:0573b15": "所，作如是言：『瞿曇！汝知幻不？若知幻者，即大",
    "T12n0374_035:0573b16": "幻人。若不知者，非一切智。』我言：『長者！知幻之",
    "T12n0374_035:0573b17": "人，名幻人耶？』長者言：『善哉，善哉！知幻之人即",
    "T12n0374_035:0573b18": "是幻人。』佛言：『長者！舍衛國內波斯匿王，有旃",
    "T12n0374_035:0573b19": "陀羅，名曰氣噓，汝知不耶？』長者答言：『瞿曇！",
    "T12n0374_035:0573b20": "我久知之。』佛言：『汝久知者，可得即是旃陀羅",
    "T12n0374_035:0573b21": "不？』長者言：『瞿曇！我雖知是旃陀羅，然我此身",
    "T12n0374_035:0573b22": "非旃陀羅。』佛言：『長者！汝得是義，知旃陀羅，非",
    "T12n0374_035:0573b23": "旃陀羅。我今何故不得知幻而非幻乎？長者！",
    "T12n0374_035:0573b24": "我實知幻、知幻人、知幻果報、知幻伎術，我知",
    "T12n0374_035:0573b25": "殺、知殺人、知殺果報、知殺解脫，乃至知邪見、",
    "T12n0374_035:0573b26": "知邪見人、知邪見果報、知邪見解脫。長者！若",
    "T12n0374_035:0573b27": "說非幻之人名為幻人，非邪見人說邪見人，",
    "T12n0374_035:0573b28": "得無量罪。』長者言：『瞿曇！如汝所說，我得大罪。",
    "T12n0374_035:0573b29": "我今所有，悉以相上，幸莫令彼波斯匿王知",
    "T12n0374_035:0573c01": "我此事。』佛言：『長者！是罪因緣，不必失財，乃當",
    "T12n0374_035:0573c02": "因是墮三惡道。』是時長者，聞惡道名，心生恐",
    "T12n0374_035:0573c03": "怖，白佛言：『聖人！我今失意獲得大罪。聖人",
    "T12n0374_035:0573c04": "今者是一切智，應當了知獲得解脫。我當云",
    "T12n0374_035:0573c05": "何得脫地獄、餓鬼、畜生？』爾時我為說四真諦，",
    "T12n0374_035:0573c06": "長者聞已得須陀洹果，心生慚愧，向佛懺悔：",
    "T12n0374_035:0573c07": "『我本愚癡，佛非幻人，而言是幻。我從今日，歸",
    "T12n0374_035:0573c08": "依三寶。』佛言：『善哉，善哉！長者！』是名隨他意",
    "T12n0374_035:0573c09": "說。[0573c09] 「云何名為隨自他說？如我所說，如一切世",
    "T12n0374_035:0573c10": "間智者說有，我亦說有；智人說無，我亦說無。",
    "T12n0374_035:0573c11": "世間智人說五欲樂有，無常、苦、無我、可斷，我亦",
    "T12n0374_035:0573c12": "說有。世間智人說五欲樂有，常、我、淨，無有是",
    "T12n0374_035:0573c13": "處，我亦如是說無是處。是名隨自他說。[0573c13] 「善男",
    "T12n0374_035:0573c14": "子！如我所說十住菩薩少見佛性，是名隨他",
    "T12n0374_035:0573c15": "意說。何故名少見？十住菩薩得首楞嚴等三",
    "T12n0374_035:0573c16": "昧三千法門，是故了了，自知當得阿耨多羅",
    "T12n0374_035:0573c17": "三藐三菩提，不見一切眾生定得阿耨多羅",
    "T12n0374_035:0573c18": "三藐三菩提，是故我說十住菩薩少見佛性。",
    "T12n0374_035:0573c19": "善男子！我常宣說一切眾生悉有佛性，是名",
    "T12n0374_035:0573c20": "隨自意說。一切眾生不斷、不滅乃至得阿耨",
    "T12n0374_035:0573c21": "多羅三藐三菩提，是名隨自意說。一切眾生",
    "T12n0374_035:0573c22": "悉有佛性，煩惱覆故不能得見，我說如是，汝",
    "T12n0374_035:0573c23": "說亦爾，是名隨自他意說。",
    "T12n0374_035:0573c24": "[0573c24] 「善男子！如來或時為一法故，說無量法。如經",
    "T12n0374_035:0573c25": "中說，一切梵行因善知識。一切梵行，因雖無",
    "T12n0374_035:0573c26": "量，說善知識，則已攝盡。如我所說，一切惡行，",
    "T12n0374_035:0573c27": "邪見為因。一切惡行，因雖無量，若說邪見，則",
    "T12n0374_035:0573c28": "已攝盡。或說阿耨多羅三藐三菩提，信心為",
    "T12n0374_035:0573c29": "因；是菩提因，雖復無量，若說信心，則已攝盡。",
    "T12n0374_035:0574a01": "善男子！如來雖說無量諸法以為佛性，然不",
    "T12n0374_035:0574a02": "離於陰入界也。",
    "T12n0374_035:0574a03": "[0574a03] 「善男子！如來說法為眾生故，有七種語：一者",
    "T12n0374_035:0574a04": "因語、二者果語、三者因果語、四者喻語、五者",
    "T12n0374_035:0574a05": "不應說語、六者世流布語、七者如意語。[0574a05] 「云何",
    "T12n0374_035:0574a06": "名因語？現在因中，說未來果，如我所說。善男",
    "T12n0374_035:0574a07": "子！汝見眾生，樂殺乃至樂行邪見，當觀是人",
    "T12n0374_035:0574a08": "即地獄人。善男子！若有眾生，不樂殺生乃至",
    "T12n0374_035:0574a09": "邪見，當觀是人即是天人。是名因語。[0574a09] 「云何果",
    "T12n0374_035:0574a10": "語？現在果中說過去因，如經中說。善男子！如",
    "T12n0374_035:0574a11": "汝所見貧窮眾生，顏貌醜陋、不得自在，當知",
    "T12n0374_035:0574a12": "是人定有破戒、&#x59AC;心、瞋心、無慚愧心。若見眾",
    "T12n0374_035:0574a13": "生多財巨富、諸根完具、威德自在，當知是人",
    "T12n0374_035:0574a14": "定有戒、施、精勤、慚愧，無有&#x59AC;瞋，是名果語。[0574a14] 「云",
    "T12n0374_035:0574a15": "何因果語？如經中說。善男子！眾生現在六入",
    "T12n0374_035:0574a16": "觸因，是名過去業果，如來亦說名之為業，是",
    "T12n0374_035:0574a17": "業因緣得未來果。是名因果語。[0574a17] 「云何喻語？如",
    "T12n0374_035:0574a18": "說師子王者，即喻我身。大象王、大龍王、波利",
    "T12n0374_035:0574a19": "質多羅樹、七寶聚、大海、須彌山、大地、大雨、",
    "T12n0374_035:0574a20": "船師、導師、調御丈夫、力士、牛王、婆羅門、沙門、",
    "T12n0374_035:0574a21": "大城、多羅樹，如是喻經，名為喻語。[0574a21] 「云何不應",
    "T12n0374_035:0574a22": "語？我經中說，天地可合，河不入海。如為波斯",
    "T12n0374_035:0574a23": "匿王說四方山來。如為鹿母優婆夷說，若娑",
    "T12n0374_035:0574a24": "羅樹能受八戒，則得受於人天之樂。如說十",
    "T12n0374_035:0574a25": "住菩薩有退轉心，不說如來有二種語。寧說",
    "T12n0374_035:0574a26": "須陀洹人墮三惡道，不說十住有退轉心。是",
    "T12n0374_035:0574a27": "名不應語。[0574a27] 「云何世流布語？如佛所說，男女、大",
    "T12n0374_035:0574a28": "小、去來、坐臥、車乘、房舍、瓶衣，眾生、常樂我淨，",
    "T12n0374_035:0574a29": "軍林、城邑、僧幻、合散，是名世流布語。[0574a29] 「云何如",
    "T12n0374_035:0574b01": "意語？如我呵責毀禁之人，令彼自責，護持禁",
    "T12n0374_035:0574b02": "戒。如我讚歎須陀洹人，令諸凡夫，生於善心。",
    "T12n0374_035:0574b03": "讚歎菩薩，為令眾生發菩提心。說三惡道所",
    "T12n0374_035:0574b04": "有苦惱，為令修習諸善法故。說一切燒，唯為",
    "T12n0374_035:0574b05": "一切有為法故，無我亦爾。說諸眾生悉有佛",
    "T12n0374_035:0574b06": "性，為令一切不放逸故。是名如意語。◎"
}