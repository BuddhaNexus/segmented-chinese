{
    "T27n1545_093:0479a02": "阿毘達磨大毘婆沙論卷第九十",
    "T27n1545_093:0479a03": "三",
    "T27n1545_093:0479a05": "五百大阿羅漢等造",
    "T27n1545_093:0479a06": "三藏法師玄奘奉　詔譯",
    "T27n1545_093:0479a07": "智蘊第三中學支納息第一之一",
    "T27n1545_093:0479a08": "如世尊說。學行迹成就學八支。彼成就。過",
    "T27n1545_093:0479a09": "去幾。未來幾現在幾。如是等章及解章義既",
    "T27n1545_093:0479a10": "領會已。次應廣釋。問何故作此論。答為欲",
    "T27n1545_093:0479a11": "解釋契經義故。如契經說。學行迹成就學",
    "T27n1545_093:0479a12": "八支。漏盡阿羅漢成就十無學支。契經雖",
    "T27n1545_093:0479a13": "作是說。而不說彼成就。過去幾。未來幾。",
    "T27n1545_093:0479a14": "現在幾。契經是此論所依根本。彼未說者今",
    "T27n1545_093:0479a15": "應說之。復次為止他宗顯正理故。謂或",
    "T27n1545_093:0479a16": "有執。過去未來無實自性。現在雖有而是",
    "T27n1545_093:0479a17": "無為。為遮彼意顯示實有過去未來可成",
    "T27n1545_093:0479a18": "就故。若彼非有應不成就。如第二頭。第六",
    "T27n1545_093:0479a19": "蘊等既可成就故如實有。又為顯示現在",
    "T27n1545_093:0479a20": "世法定是有為有生滅故。或復有執。無實",
    "T27n1545_093:0479a21": "成就不成就性。如譬喻者。彼說有情不離",
    "T27n1545_093:0479a22": "諸法說名成就。離諸法時名不成就。俱假",
    "T27n1545_093:0479a23": "施設。如五指合假說為拳。離即非拳此亦",
    "T27n1545_093:0479a24": "如是。問彼何故作是執。答彼依契經故作",
    "T27n1545_093:0479a25": "是執。謂契經說。有轉輪王成就七寶。若成",
    "T27n1545_093:0479a26": "就性是實有者。成就輪寶神珠寶故。應法",
    "T27n1545_093:0479a27": "性壞。所以者何。亦是有情亦非情故。成就象",
    "T27n1545_093:0479a28": "寶及馬寶故。復應趣壞。所以者何。亦是傍",
    "T27n1545_093:0479a29": "生亦是人故。成就女寶故復應身壞。所以",
    "T27n1545_093:0479b01": "者何。亦是男身亦女身故。成就主兵主藏臣",
    "T27n1545_093:0479b02": "故復應業壞。所以者何。君臣雜故。勿有此",
    "T27n1545_093:0479b03": "失故成就性定非實有。為遮彼意顯成就",
    "T27n1545_093:0479b04": "性定是實有。若不爾者便違契經。如說。學",
    "T27n1545_093:0479b05": "行迹成就學八支。漏盡阿羅漢成就十無學",
    "T27n1545_093:0479b06": "支。聖者現起有漏心時。應不成就過去未",
    "T27n1545_093:0479b07": "來諸無漏法。云何成就八支十支。復違餘",
    "T27n1545_093:0479b08": "經。如說。如是補特伽羅。成就善法及不善",
    "T27n1545_093:0479b09": "法。若彼善法現在前時。應不成就不善法。",
    "T27n1545_093:0479b10": "若不善法現在前時。應不成就善法。若無",
    "T27n1545_093:0479b11": "記法現在前時。應不成就善不善法。云何",
    "T27n1545_093:0479b12": "說成就善不善法耶。復違餘經。如說。成",
    "T27n1545_093:0479b13": "就七善法者彼現法中多住喜樂如理勤",
    "T27n1545_093:0479b14": "修必能盡漏七善法者知法知義乃至廣說。",
    "T27n1545_093:0479b15": "七中若一現在前時應不成就餘六善法。若",
    "T27n1545_093:0479b16": "起餘法現在前時。應不成就七。云何成就",
    "T27n1545_093:0479b17": "七善法耶。復違餘經。如說。如來成就十",
    "T27n1545_093:0479b18": "力。若起一力現在前時。應不成就九。若",
    "T27n1545_093:0479b19": "起餘法現在前時。應不成就十。云何如來",
    "T27n1545_093:0479b20": "成就十力。復有餘失。謂諸異生不染污心現",
    "T27n1545_093:0479b21": "在前住。應成無學。不成就三界一切煩",
    "T27n1545_093:0479b22": "惱故。諸無學者起有漏心現在前位。應成",
    "T27n1545_093:0479b23": "異生。不成就一切學無學法故。勿有此失。",
    "T27n1545_093:0479b24": "故成就性決定實有。問若成就性是實有者。",
    "T27n1545_093:0479b25": "前譬喻者所引契經當云何通。答輪王於彼",
    "T27n1545_093:0479b26": "有自在力隨意受用如成就故。立成就",
    "T27n1545_093:0479b27": "名。若全撥無實成就性。如何於彼立成就",
    "T27n1545_093:0479b28": "名。復有餘師許有成就撥不成就。彼作",
    "T27n1545_093:0479b29": "是說。諸成就性有作用故可是實有。不成",
    "T27n1545_093:0479c01": "就性既無作用。云何實有。為遮彼執顯不",
    "T27n1545_093:0479c02": "成就亦是實有。若不成就非實有者。亦應",
    "T27n1545_093:0479c03": "非有實成就性相待立。故如影與光明暗晝",
    "T27n1545_093:0479c04": "夜寒熱等事相待而立闕一不成。此亦如",
    "T27n1545_093:0479c05": "是。復次不成就性與成就性近互相違故。",
    "T27n1545_093:0479c06": "俱實有如貪無貪瞋無瞋癡無癡等近互相",
    "T27n1545_093:0479c07": "違故俱實有。復次若不成就非實有性應",
    "T27n1545_093:0479c08": "不施設煩惱斷法。所以者何。非聖道生斷",
    "T27n1545_093:0479c09": "諸煩惱。如刀斷物。如石磨香。然諸聖道",
    "T27n1545_093:0479c10": "現在前時。令諸煩惱成就得滅。亦令彼煩",
    "T27n1545_093:0479c11": "惱不成就得生。爾時說為斷諸煩惱。有餘",
    "T27n1545_093:0479c12": "復執道是無為。如分別論者。彼作是說。唯",
    "T27n1545_093:0479c13": "一無上正等菩提常住不滅隨彼彼佛出現",
    "T27n1545_093:0479c14": "世間。能證者雖異而所證無別。如一龍象",
    "T27n1545_093:0479c15": "妙飾莊嚴。雖有多人次第乘御。而彼龍象前",
    "T27n1545_093:0479c16": "後是一。問彼何故作此執。答彼依契經。如",
    "T27n1545_093:0479c17": "契經說。佛告苾芻。我證舊道故知聖道定",
    "T27n1545_093:0479c18": "是無為。為遮彼執欲顯聖道墮三世故。",
    "T27n1545_093:0479c19": "定是有為非無為法。墮三世故。又執聖道",
    "T27n1545_093:0479c20": "體是無為。便違契經。如契經說。有一近事",
    "T27n1545_093:0479c21": "名毘舍佉。來詣法授苾芻尼所。問言。聖道",
    "T27n1545_093:0479c22": "為是有為。為是無為。苾芻尼言。聖道有為",
    "T27n1545_093:0479c23": "墮三世故。問若聖道是有為分別論者所引",
    "T27n1545_093:0479c24": "契經當云何通。答由五事相似故說名舊",
    "T27n1545_093:0479c25": "道。一地相似。諸佛皆依第四靜慮得菩提",
    "T27n1545_093:0479c26": "故。二加行相似。諸佛皆經三無數劫修習",
    "T27n1545_093:0479c27": "六種波羅蜜多得圓滿故。三所緣相似。諸",
    "T27n1545_093:0479c28": "佛皆緣四聖諦理證菩提故。四行相相似。",
    "T27n1545_093:0479c29": "諸佛皆以苦非常等十六行相修聖道故。",
    "T27n1545_093:0480a01": "五所作相似。諸佛皆以無漏道力斷自身中",
    "T27n1545_093:0480a02": "一切煩惱。亦令無量無邊有情得涅槃樂",
    "T27n1545_093:0480a03": "故。若不依此釋舊道名而執無為。是舊義",
    "T27n1545_093:0480a04": "者。即彼經說舊城舊都豈舊城都是無為法。",
    "T27n1545_093:0480a05": "又若經說。證舊聖道即執聖道是無為法。",
    "T27n1545_093:0480a06": "契經亦說。蛇退舊皮豈蛇舊皮是無為法。",
    "T27n1545_093:0480a07": "如伽他說。",
    "T27n1545_093:0480a08": "　若斷愛無餘　　如蓮花處水",
    "T27n1545_093:0480a09": "　苾芻捨此彼　　如蛇脫舊皮",
    "T27n1545_093:0480a10": "如舊城等皆是有為舊聖道言理亦應爾。為",
    "T27n1545_093:0480a11": "止此等他宗所說及為顯示諸法正理故",
    "T27n1545_093:0480a12": "作斯論。",
    "T27n1545_093:0480a13": "如世尊說。學行迹成就學八支。此中云何學",
    "T27n1545_093:0480a14": "八支。謂學正見乃至正定成就者。問誰成就",
    "T27n1545_093:0480a15": "為法成就。為補特伽羅成就耶。設爾何失。",
    "T27n1545_093:0480a16": "二俱有過。所以者何。若法成就者。一切法既",
    "T27n1545_093:0480a17": "無作用。於無作用一切法中何法能成就何",
    "T27n1545_093:0480a18": "法所成就。若補特伽羅成就者。諦義勝義。補",
    "T27n1545_093:0480a19": "特伽羅都不可得。既無真實補特伽羅。云",
    "T27n1545_093:0480a20": "何說彼能成就法。答應作是說。非法成就",
    "T27n1545_093:0480a21": "亦非補特伽羅成就。然有真實成就性及不",
    "T27n1545_093:0480a22": "成就性。而無真實成就者及不成就者。如",
    "T27n1545_093:0480a23": "有真實雜染清淨繫縛解脫流轉還滅因果",
    "T27n1545_093:0480a24": "死生諸業異熟道及道果。而無真實雜染清",
    "T27n1545_093:0480a25": "淨者乃至修道證道果者。有作是說。法成",
    "T27n1545_093:0480a26": "就。問若爾法無作用云何成就。答諸法雖",
    "T27n1545_093:0480a27": "無作用而有功能。問若爾眼處應成就十",
    "T27n1545_093:0480a28": "一處。十一處亦應成就眼處。答依此理說",
    "T27n1545_093:0480a29": "亦無有過。皆有功能互相引故。評曰。應",
    "T27n1545_093:0480b01": "作是說。能成就者非法。亦非補特伽羅。無",
    "T27n1545_093:0480b02": "真實作用故。補特伽羅非實有故。然有四",
    "T27n1545_093:0480b03": "蘊五蘊生時。與如是類諸得俱轉說名成",
    "T27n1545_093:0480b04": "就。與如是類非得俱轉名不成就。問若",
    "T27n1545_093:0480b05": "爾經說當云何通。如說。如是補特伽羅成",
    "T27n1545_093:0480b06": "就善法。及不善法答此是世尊於諸蘊中",
    "T27n1545_093:0480b07": "依世俗說。不言實有補特伽羅成就諸法。",
    "T27n1545_093:0480b08": "問此中何者是成就義。尊者世友作如是說。",
    "T27n1545_093:0480b09": "不斷義是成就義。問若爾具縛補特伽羅。於",
    "T27n1545_093:0480b10": "一切法皆名不斷。應皆成就。答非皆成就",
    "T27n1545_093:0480b11": "有未得故。復作是說。已得義是成就義。問",
    "T27n1545_093:0480b12": "若爾無學已得學法應成就彼。答非成就",
    "T27n1545_093:0480b13": "彼已捨彼故。復作是說。不棄捨義是成就",
    "T27n1545_093:0480b14": "義。問若爾學位不棄捨無學法應成就彼。",
    "T27n1545_093:0480b15": "答非成就彼未得彼故。復作是說。已得未",
    "T27n1545_093:0480b16": "捨義是成就義。此言應理。若法已得而未捨",
    "T27n1545_093:0480b17": "時必成就故。大德說曰。世俗有情不離諸",
    "T27n1545_093:0480b18": "法假說成就。勝義中無成就性故。問何故",
    "T27n1545_093:0480b19": "名學為學所學為得學法。設爾何失。二俱",
    "T27n1545_093:0480b20": "有過。所以者何。若學所學故名學者。定蘊",
    "T27n1545_093:0480b21": "所說當云何通。如說。有學非學所學。謂有",
    "T27n1545_093:0480b22": "學者安住自性。若得學法故名學者。契經",
    "T27n1545_093:0480b23": "所說當云何通。如說。佛告尸縛迦言。學所",
    "T27n1545_093:0480b24": "學故說名為學。答應作是說。學所學故說",
    "T27n1545_093:0480b25": "名為學。問若爾定蘊所說當云何通。答彼",
    "T27n1545_093:0480b26": "說世俗共稱學者。謂於所學學不學時。世",
    "T27n1545_093:0480b27": "共稱彼以為學者。故本論師說彼為學而",
    "T27n1545_093:0480b28": "實非學。復次彼於所學希望不止。依彼期",
    "T27n1545_093:0480b29": "心故說為學。有作是說。得學法故說名",
    "T27n1545_093:0480c01": "為學。問若爾契經所說當云何通。答契經依",
    "T27n1545_093:0480c02": "彼不息期心。不捨加行故作是說。謂有學",
    "T27n1545_093:0480c03": "者。雖或起善心。或起不善心。或起無記心。",
    "T27n1545_093:0480c04": "而恒不捨趣涅槃心。及彼加行故一切時名",
    "T27n1545_093:0480c05": "學所學。然亦有時不學所學。如人在路暫憩",
    "T27n1545_093:0480c06": "息時。有人問言。欲何所趣。其人答曰。欲趣",
    "T27n1545_093:0480c07": "某方。以不捨趣心雖住亦言趣。是學者行",
    "T27n1545_093:0480c08": "迹故名學行迹。問無學行迹明淨勝妙過於",
    "T27n1545_093:0480c09": "有學。何緣但說學行迹耶。答亦應說有無",
    "T27n1545_093:0480c10": "學行迹而不說者。是有餘說。復次既已說",
    "T27n1545_093:0480c11": "始則已說終故。已說學迹則亦說無學。復",
    "T27n1545_093:0480c12": "次欲顯各別有殊勝事。謂有學位行迹殊",
    "T27n1545_093:0480c13": "勝。無學位中解脫殊勝。如王與臣各有勝",
    "T27n1545_093:0480c14": "事。謂王尊貴威伏殊勝。臣於事業勇戰殊",
    "T27n1545_093:0480c15": "勝。復次有學行迹能斷煩惱。勝煩惱怨無",
    "T27n1545_093:0480c16": "學不爾。復次有學行迹為斷煩惱。勤修加",
    "T27n1545_093:0480c17": "行。無學不爾。復次數數行義是行迹義。有",
    "T27n1545_093:0480c18": "學數行。無學不爾。是故不說無學行迹。",
    "T27n1545_093:0480c19": "彼成就過去幾未來幾現在幾。答若依有尋",
    "T27n1545_093:0480c20": "有伺定初學見現在前。過去無。未來現在八。",
    "T27n1545_093:0480c21": "此中有尋有伺定者。謂未至定及初靜慮。依",
    "T27n1545_093:0480c22": "者。有說。俱生是依。復有說者等無間緣是",
    "T27n1545_093:0480c23": "此依義。評曰。應作是說。即彼二地總說為",
    "T27n1545_093:0480c24": "依。初有四種。一入正性離生初。謂依彼地",
    "T27n1545_093:0480c25": "初入正性離生故。二得果初。謂依彼地初",
    "T27n1545_093:0480c26": "得學果故。三轉根初。謂依彼地信勝解初",
    "T27n1545_093:0480c27": "練根作見至故。四離染初。謂世俗道離諸",
    "T27n1545_093:0480c28": "染已。初依彼地起無漏道現在前故。此中",
    "T27n1545_093:0480c29": "總依四初作論。而歷諸位有具不具。隨",
    "T27n1545_093:0481a01": "其所應當審思擇。學見現在前者。問學者亦",
    "T27n1545_093:0481a02": "有非學非無學見現在前。彼亦是學見。是諸",
    "T27n1545_093:0481a03": "學者所起見故。何故此中不說學者學見現",
    "T27n1545_093:0481a04": "在前耶。答應作是說。而不說者。當知此中",
    "T27n1545_093:0481a05": "是有餘說。復次此中學見即說學見。非學",
    "T27n1545_093:0481a06": "者見故不應責。過去無者。謂如前說。諸初",
    "T27n1545_093:0481a07": "剎那現在前時全無過去。未有一念已生",
    "T27n1545_093:0481a08": "滅故。設已生滅得果轉根。或退捨故。未來八",
    "T27n1545_093:0481a09": "者。謂即初時具修未來學八支故。現在八",
    "T27n1545_093:0481a10": "者。爾時八支現在前故。彼滅已不失。若復",
    "T27n1545_093:0481a11": "依有尋有伺定學見現在前。過去未來現在",
    "T27n1545_093:0481a12": "八。此中彼者。謂彼八支。滅已者。謂無常。滅",
    "T27n1545_093:0481a13": "已不失者。謂由三因緣失無漏道。一得果",
    "T27n1545_093:0481a14": "故。二轉根故。三退捨故。無此三緣故言不",
    "T27n1545_093:0481a15": "失。若復依等者。謂彼第二剎那以去。復依有",
    "T27n1545_093:0481a16": "尋有伺定學見現在前。問何故復起此地學",
    "T27n1545_093:0481a17": "見。答念報恩故。謂依此地破煩惱怨。念報",
    "T27n1545_093:0481a18": "彼恩故復重起。如因鎧仗伏怨敵已。復數",
    "T27n1545_093:0481a19": "修治愛重藏護。復次由四緣故復重起彼。",
    "T27n1545_093:0481a20": "一為現法樂住。二為遊戲功德。三為觀本",
    "T27n1545_093:0481a21": "所作。四為受用聖財。過去八者。謂從第二",
    "T27n1545_093:0481a22": "剎那以後成就過去初剎那時已起滅者。未",
    "T27n1545_093:0481a23": "來現在各有八者如前。應知彼滅已不失。",
    "T27n1545_093:0481a24": "若依無尋無伺定學見現在前。過去未來八",
    "T27n1545_093:0481a25": "現在七。此中無尋無伺定者。謂第二第三第",
    "T27n1545_093:0481a26": "四靜慮。問何故不說靜慮中間。答應說而",
    "T27n1545_093:0481a27": "不說者。當知此義有餘。復次靜慮中間與",
    "T27n1545_093:0481a28": "後三地支無增減。是故不說。過去未來各",
    "T27n1545_093:0481a29": "有八者如前應知。現在七者。除正思惟。彼",
    "T27n1545_093:0481b01": "無尋故。彼滅已不失。若依無色定學見現",
    "T27n1545_093:0481b02": "在前。過去未來八。現在四。此中無色定者。謂",
    "T27n1545_093:0481b03": "前三無色定。問何故不說第四無色定耶。",
    "T27n1545_093:0481b04": "答彼地無聖道故。後當說起世俗心故。過",
    "T27n1545_093:0481b05": "去未來各有八者如前應知。現在四者。除",
    "T27n1545_093:0481b06": "正思惟正語業命。彼地無故彼滅已不失若",
    "T27n1545_093:0481b07": "入滅定或世俗心現在前。過去未來八現在",
    "T27n1545_093:0481b08": "無。此中入滅定者。謂正住滅受想定。世俗",
    "T27n1545_093:0481b09": "心者。謂出滅定有漏定心。或復起餘有漏",
    "T27n1545_093:0481b10": "定心。過去未來各有八者。謂前最初所起",
    "T27n1545_093:0481b11": "有尋有伺定八支。及未來修者。現在無者在",
    "T27n1545_093:0481b12": "滅定時無聖道故。世俗心時不起無漏八",
    "T27n1545_093:0481b13": "道支故。",
    "T27n1545_093:0481b14": "若依無尋無伺定初學見現在前。過去無。未",
    "T27n1545_093:0481b15": "來八。現在七。此中依義如前應知。無尋無",
    "T27n1545_093:0481b16": "伺定即後三靜慮。初者具四如前廣說。釋",
    "T27n1545_093:0481b17": "學見義亦如前說。過去無者。初剎那時未",
    "T27n1545_093:0481b18": "有一念已生滅故。設已生滅三緣捨故。未",
    "T27n1545_093:0481b19": "來八者。謂即初時具修未來學八支故。現在",
    "T27n1545_093:0481b20": "七者。彼地無有正思惟故。彼滅已不失。若",
    "T27n1545_093:0481b21": "復依無尋無伺定學見現在前。過去現在七。",
    "T27n1545_093:0481b22": "未來八。此中彼滅已不失等如前釋。過去七",
    "T27n1545_093:0481b23": "者。謂從第二剎那以後成就過去。初剎那",
    "T27n1545_093:0481b24": "時已起滅七。彼滅已不失。若依無色定。學",
    "T27n1545_093:0481b25": "見現在前。過去七。未來八。現在四。此中過去",
    "T27n1545_093:0481b26": "七者。謂初剎那已起滅者。餘如前釋。彼滅已",
    "T27n1545_093:0481b27": "不失。若入滅定或世俗心現在前。過去七。",
    "T27n1545_093:0481b28": "未來八。現在無。此中一切如前。應知彼滅",
    "T27n1545_093:0481b29": "已不失。若依有尋有伺定。學見現在前。過",
    "T27n1545_093:0481c01": "去七。未來現在八。此中過去七者。謂前最初",
    "T27n1545_093:0481c02": "所起無尋無伺定七支。未來八者。即最初位",
    "T27n1545_093:0481c03": "未來所修。從入滅定世俗心後說。起有尋",
    "T27n1545_093:0481c04": "有伺定者。後當分別。",
    "T27n1545_093:0481c05": "若依無色定初學見現在前。過去無。未來",
    "T27n1545_093:0481c06": "八。現在四。此中無色定者。謂前三。無色定初",
    "T27n1545_093:0481c07": "者。唯依離染作論。以世俗道離諸染已",
    "T27n1545_093:0481c08": "初起無漏。三無色定現在前故。無依無色",
    "T27n1545_093:0481c09": "入見道義故。無第一入正性離生。初無依",
    "T27n1545_093:0481c10": "無色得學果義。亦無依無色學位練根義。故",
    "T27n1545_093:0481c11": "無得果及轉根初。餘如前釋。問有漏無色定",
    "T27n1545_093:0481c12": "必依無漏靜慮為加行起。無漏無色定亦",
    "T27n1545_093:0481c13": "應必依無漏靜慮為加行起。何故此中說",
    "T27n1545_093:0481c14": "依無色定初學見現在前。過去不成就八",
    "T27n1545_093:0481c15": "支耶。答無漏道支有屬靜慮有屬無色。",
    "T27n1545_093:0481c16": "屬靜慮者雖過去成就。而屬無色者過去",
    "T27n1545_093:0481c17": "不成就。故說過去無有八支。有作是說。",
    "T27n1545_093:0481c18": "有依世俗道得不還果已。不起無漏道。",
    "T27n1545_093:0481c19": "復以世俗道離四靜慮染。或復離三無色",
    "T27n1545_093:0481c20": "染已。初起無漏無色定時。彼過去無八支",
    "T27n1545_093:0481c21": "聖道。故作是說。過去全無彼滅已不失。若",
    "T27n1545_093:0481c22": "復依無色定學見現在前過去現在四。未來",
    "T27n1545_093:0481c23": "八。此中過去四者。謂前所起初念四支。未來",
    "T27n1545_093:0481c24": "八者。謂前所修未來八支。餘如前釋。彼滅已",
    "T27n1545_093:0481c25": "不失若入滅定。或世俗心現在前。過去四。",
    "T27n1545_093:0481c26": "未來八。現在無。此中一切如前。應知彼滅",
    "T27n1545_093:0481c27": "已不失。若依有尋有伺定學見現在前。過",
    "T27n1545_093:0481c28": "去四。未來現在八。此中過去四者。謂無色定",
    "T27n1545_093:0481c29": "初起四支。未來八者。即彼時修未來八支。問",
    "T27n1545_093:0482a01": "無色定無間必無能起有尋有伺定。何故此",
    "T27n1545_093:0482a02": "中作如是說。答當知此中是說次第。非定",
    "T27n1545_093:0482a03": "次第依說隨順說。不依定隨順說彼滅已",
    "T27n1545_093:0482a04": "不失。若依無尋無伺定學見現在前。過去",
    "T27n1545_093:0482a05": "四。未來八。現在七。此中過去四者。謂先依",
    "T27n1545_093:0482a06": "無色定最初所起四支。未來八者。即彼所修",
    "T27n1545_093:0482a07": "未來八支。問次前所起有尋有伺定八支。入",
    "T27n1545_093:0482a08": "過去皆應不失。如何但說過去四耶。答此",
    "T27n1545_093:0482a09": "中所說過去未來皆顯最初起及修者。不顯",
    "T27n1545_093:0482a10": "後位所起所修故無有失。現在隨時現在前",
    "T27n1545_093:0482a11": "故隨起而說。問今於此中說何學者。答若",
    "T27n1545_093:0482a12": "諸學者於一切定次第遍入。如有次第蹬",
    "T27n1545_093:0482a13": "上階梯是此所說。謂有學者先入有尋有",
    "T27n1545_093:0482a14": "伺定。次入無尋無伺定。次入無色定。次入",
    "T27n1545_093:0482a15": "滅定。後起世俗心。如是學者是此所說。若",
    "T27n1545_093:0482a16": "有學者先入有尋有伺定。次入無尋無伺定。",
    "T27n1545_093:0482a17": "次入無色定。次入滅定。後起無漏心。此等",
    "T27n1545_093:0482a18": "學者非此所說。如雜蘊說。若有一類補特",
    "T27n1545_093:0482a19": "伽羅。具十二支緣起法者是此所說。若不",
    "T27n1545_093:0482a20": "具者非此所說。如契經說。先見女人形貌",
    "T27n1545_093:0482a21": "端嚴眾所樂見。次見衰老。次見疾病。次見",
    "T27n1545_093:0482a22": "命終。次見死後諸位變壞。如是女人是經",
    "T27n1545_093:0482a23": "所說。若不爾者非經所說。此中學者應知",
    "T27n1545_093:0482a24": "亦然。評曰。應作是說。此中總說一切學者。",
    "T27n1545_093:0482a25": "隨諸學者。於諸位中所起學支皆攝盡故。",
    "T27n1545_093:0482a26": "應知行迹差別有四。一苦遲通行。二苦速",
    "T27n1545_093:0482a27": "通行。三樂遲通行。四樂速通行。然諸行迹應",
    "T27n1545_093:0482a28": "說一種。謂趣苦滅行。趣有世間生老病死",
    "T27n1545_093:0482a29": "滅行。或應說二。謂趣名滅行。及趣色滅",
    "T27n1545_093:0482b01": "行。或應說三。謂趣三界滅行。或應說五。",
    "T27n1545_093:0482b02": "謂趣五蘊滅行。或應說十二。謂趣十二支",
    "T27n1545_093:0482b03": "緣起滅行。或應說無量。謂在相續剎那差",
    "T27n1545_093:0482b04": "別無邊際故。問世尊何故廣一二三。略十二",
    "T27n1545_093:0482b05": "等。建立如是四通行耶。答以三事故。一以",
    "T27n1545_093:0482b06": "地故。二以根故。三以補特伽羅故。此則總",
    "T27n1545_093:0482b07": "說。若別說者。但以二事。謂地故根故或地故",
    "T27n1545_093:0482b08": "補特伽羅故。地故根故者。謂未至定。靜慮中",
    "T27n1545_093:0482b09": "間。三無色定。諸鈍根者所有聖道名苦遲通",
    "T27n1545_093:0482b10": "行。即此諸地諸利根者。所有聖道名苦速通",
    "T27n1545_093:0482b11": "行四根本靜慮諸鈍根者。所有聖道名樂遲",
    "T27n1545_093:0482b12": "通行。即此諸地諸利根者。所有聖道名樂速",
    "T27n1545_093:0482b13": "通行。地故補特伽羅故者。謂未至定。靜慮中",
    "T27n1545_093:0482b14": "間。三無色定。隨信行信勝解時解脫者。所",
    "T27n1545_093:0482b15": "有聖道名苦遲通行。即此諸地隨法行見至",
    "T27n1545_093:0482b16": "不時解脫者。所有聖道名苦速通行。四根本",
    "T27n1545_093:0482b17": "靜慮隨信行信勝解時解脫者。所有聖道名",
    "T27n1545_093:0482b18": "樂遲通行。即此諸地隨法行見至不時解脫",
    "T27n1545_093:0482b19": "者所有聖道名樂速通行。",
    "T27n1545_093:0482b20": "問此四通行自性是何。答五蘊四蘊以為自",
    "T27n1545_093:0482b21": "性。謂在靜慮及近分者五蘊為自性。在無",
    "T27n1545_093:0482b22": "色者四蘊為自性。如是名為通行自性。我",
    "T27n1545_093:0482b23": "物自體相分本性。已說自性所以今當說。",
    "T27n1545_093:0482b24": "問何故名通行。通行是何義。答通謂通達行",
    "T27n1545_093:0482b25": "謂行迹。能正通達趣向涅槃。是通行義。苦遲",
    "T27n1545_093:0482b26": "通行者。問聖道非苦受自性。亦非苦受相",
    "T27n1545_093:0482b27": "應。何故名苦。答近分無色難成辦故。所起",
    "T27n1545_093:0482b28": "聖道說名為苦。根本靜慮易成辦故所起聖",
    "T27n1545_093:0482b29": "道說名為樂。此廣分別如前結蘊四靜慮中。",
    "T27n1545_093:0482c01": "問何故聖道說名為遲。答由鈍根者所起聖",
    "T27n1545_093:0482c02": "道。不能速趣究竟涅槃故說名遲。諸利根",
    "T27n1545_093:0482c03": "者所起聖道疾趣涅槃故說名速。問有信",
    "T27n1545_093:0482c04": "勝解疾至涅槃勝於見至。如信勝解精勤",
    "T27n1545_093:0482c05": "修行速證涅槃。見至懈怠不能速證。如有",
    "T27n1545_093:0482c06": "頌言。",
    "T27n1545_093:0482c07": "　不放逸放逸　　多覺寤睡眠",
    "T27n1545_093:0482c08": "　如乘利鈍馬　　勤行者先至",
    "T27n1545_093:0482c09": "如有二人俱趣一方。一乘利馬。一乘鈍",
    "T27n1545_093:0482c10": "馬。乘利馬者不勤行故不能速至。乘鈍馬",
    "T27n1545_093:0482c11": "者以勤行故便能速至。如是見至與信勝",
    "T27n1545_093:0482c12": "解俱趣涅槃。若信勝解精勤修行速證涅",
    "T27n1545_093:0482c13": "槃。見至懈怠不能速證。如何乃說鈍根聖",
    "T27n1545_093:0482c14": "道不能速趣說名為遲。答此中意說等勤",
    "T27n1545_093:0482c15": "行者。若等勤行見至速證。非信勝解故說為",
    "T27n1545_093:0482c16": "遲。問此四種行五蘊四蘊以為自性。何故名",
    "T27n1545_093:0482c17": "通。通唯顯慧非餘蘊故。答以慧增故但說",
    "T27n1545_093:0482c18": "名通。如見道中雖具五蘊。以慧增故但",
    "T27n1545_093:0482c19": "立見名。如現觀邊諸世俗智。雖以四蘊五",
    "T27n1545_093:0482c20": "蘊為性。而慧增故但立智名。金剛喻定雖",
    "T27n1545_093:0482c21": "以四蘊五蘊為性。等持增故但立定名。通",
    "T27n1545_093:0482c22": "行亦爾。故不應責。",
    "T27n1545_093:0482c23": "如契經說。云何苦遲通行。謂諸苾芻於五取",
    "T27n1545_093:0482c24": "蘊訶毀厭惡。問苦遲通行緣四諦境。何故世",
    "T27n1545_093:0482c25": "尊但說緣苦。答亦應說此緣餘三諦。而不",
    "T27n1545_093:0482c26": "說者是有餘說。復次苦諦在初既說緣苦。",
    "T27n1545_093:0482c27": "應知亦說緣餘三諦。復次彼契經中但顯",
    "T27n1545_093:0482c28": "加行未顯根本。謂加行時緣五取蘊起厭",
    "T27n1545_093:0482c29": "行相。至根本時緣四聖諦。集異門論作",
    "T27n1545_093:0483a01": "如是說。云何苦遲通行。謂靜慮所不攝鈍",
    "T27n1545_093:0483a02": "信等五根。云何苦速通行。謂靜慮所不攝利",
    "T27n1545_093:0483a03": "信等五根。云何樂遲通行。謂靜慮所攝鈍信",
    "T27n1545_093:0483a04": "等五根。云何樂速通行。謂靜慮所攝利信等",
    "T27n1545_093:0483a05": "五根。問此四通行五蘊四蘊以為自性。何故",
    "T27n1545_093:0483a06": "彼論唯說利鈍信等五根。答依勝說故。謂",
    "T27n1545_093:0483a07": "於五蘊四蘊行中五根最勝。復次信等五根",
    "T27n1545_093:0483a08": "於所作事方便善巧。能速成辦勝於餘蘊",
    "T27n1545_093:0483a09": "故偏說之。問諸有情類有中根不。若有者",
    "T27n1545_093:0483a10": "彼論何故不說。若無者契經當云何通。如",
    "T27n1545_093:0483a11": "契經說。有諸有情在世間生在世間。長有",
    "T27n1545_093:0483a12": "利根者。有中根者。有鈍根者。乃至廣說。有",
    "T27n1545_093:0483a13": "作是說。無有中根。所以者何。見道有二。",
    "T27n1545_093:0483a14": "一隨信行道。二隨法行道。修道亦有二。一信",
    "T27n1545_093:0483a15": "勝解道。二見至道。無學道亦有二。一時解脫",
    "T27n1545_093:0483a16": "道。二不時解脫道。無第三道故。無中根。問",
    "T27n1545_093:0483a17": "若爾契經。當云何通。答受佛化者有先見",
    "T27n1545_093:0483a18": "諦。有中見諦。有後見諦。先見諦者說名利",
    "T27n1545_093:0483a19": "根。中見諦者說名中根。後見諦者說名鈍",
    "T27n1545_093:0483a20": "根。復次受佛化者有近見諦。有遠見諦。有",
    "T27n1545_093:0483a21": "不近不遠見諦。近見諦者說名利根。如阿若",
    "T27n1545_093:0483a22": "多憍陳那等。遠見諦者說名鈍根。如善賢",
    "T27n1545_093:0483a23": "等。不近不遠見諦者。說名中根。如護國等。",
    "T27n1545_093:0483a24": "復有說者。亦有中根。問若爾彼論何故不",
    "T27n1545_093:0483a25": "說答應說而不說者。當知此義有餘。復次",
    "T27n1545_093:0483a26": "中根即在利鈍中攝。所以者何。說鈍根時中",
    "T27n1545_093:0483a27": "根名利勝鈍根故。說利根時中根名鈍",
    "T27n1545_093:0483a28": "劣利根故。由此尊者世友說曰。中根應言",
    "T27n1545_093:0483a29": "在利根攝。勝鈍根故。此復可言在鈍根攝。",
    "T27n1545_093:0483b01": "劣利根故。大德說曰。中根可言利鈍根攝。",
    "T27n1545_093:0483b02": "而不可言上下根攝。所以者何。利鈍根者",
    "T27n1545_093:0483b03": "各三品故。云何知然。大覺獨覺舍利子等。皆",
    "T27n1545_093:0483b04": "隨法行種性中攝。此三種根豈得相似利",
    "T27n1545_093:0483b05": "根性中。既有三品故知。鈍根性亦得有三",
    "T27n1545_093:0483b06": "品。利鈍二道各三品。故契經中說有三品根。",
    "T27n1545_093:0483b07": "以第三道不可得故。阿毘達磨說無中根。",
    "T27n1545_093:0483b08": "如是善通經論二說。",
    "T27n1545_093:0483b09": "集異門論復作是說。苦遲通行若習若修若",
    "T27n1545_093:0483b10": "多所作。能滿苦速通行。樂遲通行若習若修",
    "T27n1545_093:0483b11": "若多所作。能滿樂速通行。問說何所滿為",
    "T27n1545_093:0483b12": "滿於根為滿離染。若滿於根。苦遲通行。",
    "T27n1545_093:0483b13": "若習若修若多所作。理應能滿二速通行樂",
    "T27n1545_093:0483b14": "遲通行。若習若修若多所作。亦應能滿二速",
    "T27n1545_093:0483b15": "通行。若滿離染。遲應滿遲。速應滿速。何",
    "T27n1545_093:0483b16": "故彼論作是說耶。答應作是說彼說滿根",
    "T27n1545_093:0483b17": "且說相似非不相似。苦與苦相似非樂。樂",
    "T27n1545_093:0483b18": "與樂相似非苦故。",
    "T27n1545_093:0483b19": "問。誰成就幾通行。答或有成就一。謂未離",
    "T27n1545_093:0483b20": "欲染者。或有成就二。謂已離欲染者。尊者",
    "T27n1545_093:0483b21": "僧伽筏蘇說曰。有具成就四通行者。謂依",
    "T27n1545_093:0483b22": "根本靜慮練根者住無間道時。未捨二遲",
    "T27n1545_093:0483b23": "通行。而得二速通行。評曰。彼不應作是說。",
    "T27n1545_093:0483b24": "若作是說。便應壞根補特伽羅。壞根者爾時",
    "T27n1545_093:0483b25": "應是鈍根亦是利根。壞補特伽羅者。爾時應",
    "T27n1545_093:0483b26": "亦是信勝解等亦是見至等。勿有此失。是故",
    "T27n1545_093:0483b27": "前說於理為善。有成就一二。無成就三",
    "T27n1545_093:0483b28": "四。無一成就利鈍根故。問誰用幾通行作",
    "T27n1545_093:0483b29": "所作事耶。答有但用一。或有用二。或有",
    "T27n1545_093:0483c01": "用三。有具用四。而不一時。有用一者。謂",
    "T27n1545_093:0483c02": "或唯用苦遲通行。作所作事。如鈍根者依",
    "T27n1545_093:0483c03": "未至定。靜慮中間。三無色定。隨其所應入",
    "T27n1545_093:0483c04": "正性離生。得果離染修餘功德而般涅槃。或",
    "T27n1545_093:0483c05": "復唯用苦速通行作所作事。如利根者依",
    "T27n1545_093:0483c06": "未至定靜慮中間三無色定。隨其所應入正",
    "T27n1545_093:0483c07": "性離生。得果離染修餘功德。而般涅槃。或復",
    "T27n1545_093:0483c08": "唯用樂遲通行作所作事。如鈍根者離欲",
    "T27n1545_093:0483c09": "染已。依四根本靜慮隨其所應。入正性離",
    "T27n1545_093:0483c10": "生得果離染。修餘功德而般涅槃。或復唯",
    "T27n1545_093:0483c11": "用樂速通行作所作事。如利根者離欲染",
    "T27n1545_093:0483c12": "已。依四根本靜慮隨其所應。入正性離生",
    "T27n1545_093:0483c13": "得果離染。修餘功德而般涅槃。有用二者。",
    "T27n1545_093:0483c14": "謂或有用苦遲通行。及樂遲通行作所作",
    "T27n1545_093:0483c15": "事。如鈍根者依未至定等。及依初靜慮等。",
    "T27n1545_093:0483c16": "隨其所應入正性離生。得果離染修餘功",
    "T27n1545_093:0483c17": "德而般涅槃。或復有用苦遲通行。及苦速",
    "T27n1545_093:0483c18": "通行作所作事。如鈍根者唯依未至定等。",
    "T27n1545_093:0483c19": "隨其所應入正性離生得果練根離染。修",
    "T27n1545_093:0483c20": "餘功德而般涅槃。或復有用樂遲通行。及",
    "T27n1545_093:0483c21": "苦速通行作所作事。如鈍根者依初靜慮",
    "T27n1545_093:0483c22": "等。及依未至定等。隨其所應入正性離生",
    "T27n1545_093:0483c23": "得果練根離染。修餘功德而般涅槃。或復",
    "T27n1545_093:0483c24": "有用樂遲通行樂速通行作所作事。如鈍",
    "T27n1545_093:0483c25": "根者唯依初靜慮等。隨其所應入正性離",
    "T27n1545_093:0483c26": "生得果練根離染。修餘功德而般涅槃。或",
    "T27n1545_093:0483c27": "復有用苦速通行。及樂速通行作所作事。",
    "T27n1545_093:0483c28": "如利根者依未至定等。及依初靜慮等。隨",
    "T27n1545_093:0483c29": "其所應入正性離生得果離染。修餘功德。",
    "T27n1545_093:0484a01": "而般涅槃。有用三者。謂或有用苦遲通行。",
    "T27n1545_093:0484a02": "及樂遲苦速通行作所作事。如鈍根者依",
    "T27n1545_093:0484a03": "未至定等。及依初靜慮等。隨其所應入正",
    "T27n1545_093:0484a04": "性離生得果練根離染。修餘功德而般涅",
    "T27n1545_093:0484a05": "槃。或復有用苦遲通行。及苦速樂速通行",
    "T27n1545_093:0484a06": "作所作事。如鈍根者依未至定等及初靜",
    "T27n1545_093:0484a07": "慮等。隨其所應入正性離生得果練根離",
    "T27n1545_093:0484a08": "染。修餘功德而般涅槃。或復有用苦遲通",
    "T27n1545_093:0484a09": "行。及樂遲樂速通行。如鈍根者依未至定",
    "T27n1545_093:0484a10": "等。及依初靜慮等。隨其所應入正性離生",
    "T27n1545_093:0484a11": "得果練根離染。修餘功德而般涅槃。或復",
    "T27n1545_093:0484a12": "有用樂遲通行。及苦速樂速通行作所作",
    "T27n1545_093:0484a13": "事。如鈍根者依初靜慮等及依未至定等。",
    "T27n1545_093:0484a14": "隨其所應入正性離生得果練根離染。修",
    "T27n1545_093:0484a15": "餘功德而般涅槃。有用四者。謂鈍根者依",
    "T27n1545_093:0484a16": "未至定等。及依初靜慮等。隨其所應入正",
    "T27n1545_093:0484a17": "性離生得果練根離染。修餘功德而般涅",
    "T27n1545_093:0484a18": "槃。",
    "T27n1545_093:0484a19": "說一切有部發智大毘婆沙論卷第九十三"
}