{
    "T27n1545_090:0462c12": "阿毘達磨大毘婆沙論卷第九十",
    "T27n1545_090:0462c14": "五百大阿羅漢等造",
    "T27n1545_090:0462c15": "三藏法師玄奘奉 詔譯",
    "T27n1545_090:0462c16": "結蘊第二中十門納息第四之二十",
    "T27n1545_090:0462c17": "[0462c17] 眼根乃至無色界修所斷無明隨眠。一一所",
    "T27n1545_090:0462c18": "增隨眠當言有尋有伺無尋唯伺無尋無",
    "T27n1545_090:0462c19": "伺耶。問何故作此論。答為止他宗顯正",
    "T27n1545_090:0462c20": "理故。謂或有說。尋伺是心&#x9E81;細相故乃至有",
    "T27n1545_090:0462c21": "頂。諸染污心皆有尋伺。是故尋伺三界皆有。",
    "T27n1545_090:0462c22": "如譬喻者。為遮彼執顯唯欲界及初靜慮。",
    "T27n1545_090:0462c23": "未至定中有尋有伺。靜慮中間無尋唯伺。第",
    "T27n1545_090:0462c24": "二靜慮乃至有頂無尋無伺。由此因緣故作",
    "T27n1545_090:0462c25": "斯論。眼根所增隨眠具三者。謂緣眼根所",
    "T27n1545_090:0462c26": "增隨眠。通欲界四靜慮五地遍行及修所斷。",
    "T27n1545_090:0462c27": "如是隨眠若在欲界及初靜慮有尋有伺。若",
    "T27n1545_090:0462c28": "在靜慮中間無尋唯伺。若在第二第三第四",
    "T27n1545_090:0462c29": "靜慮無尋無伺故說具三。後說具三者皆",
    "T27n1545_090:0463a01": "准此應知。然無尋無伺地。或多或少。女根",
    "T27n1545_090:0463a02": "所增隨眠。有尋有伺者。彼所增隨眠唯在欲",
    "T27n1545_090:0463a03": "界故。眼耳身識界所增隨眠。或有尋有伺或",
    "T27n1545_090:0463a04": "無尋唯伺者。眼等五識雖有尋有伺。而在初",
    "T27n1545_090:0463a05": "靜慮者。亦為靜慮中間隨眠作所緣縛故。",
    "T27n1545_090:0463a06": "彼所增隨眠亦通無尋唯伺。初靜慮所增隨",
    "T27n1545_090:0463a07": "眠。或有尋有伺或無尋唯伺者。初靜慮言總",
    "T27n1545_090:0463a08": "顯未至根本靜慮中間三地諸法故說有",
    "T27n1545_090:0463a09": "二。設唯顯根本亦必有二。靜慮中間初靜",
    "T27n1545_090:0463a10": "慮等所有隨眠緣三地故。餘文易了故不",
    "T27n1545_090:0463a11": "分別。",
    "T27n1545_090:0463a12": "[0463a12] 眼根乃至無色界修所斷無明隨眠一一所增",
    "T27n1545_090:0463a13": "隨眠。當言樂根苦根喜根憂根捨根相應耶。",
    "T27n1545_090:0463a14": "問何故作此論。答為止他宗顯正理故。謂",
    "T27n1545_090:0463a15": "或有執。樂苦二受隨所依身。從欲界乃至",
    "T27n1545_090:0463a16": "第四靜慮皆有。喜憂二受隨所依心。從欲",
    "T27n1545_090:0463a17": "界乃至非想非非想處皆有。為遮彼意欲",
    "T27n1545_090:0463a18": "顯樂受唯在欲界初及第三靜慮。苦憂二",
    "T27n1545_090:0463a19": "受唯在欲界。喜受唯在欲界初二靜慮。唯",
    "T27n1545_090:0463a20": "有捨受遍在諸地。或復有執。心心所法次",
    "T27n1545_090:0463a21": "第而起互不相應。如譬喻者。為遮彼意顯",
    "T27n1545_090:0463a22": "心心所俱時而生有相應義。由此因緣故",
    "T27n1545_090:0463a23": "作斯論。眼根所增隨眠四根相應除苦根",
    "T27n1545_090:0463a24": "者。眼根所增隨眠通欲色界五地遍行及修",
    "T27n1545_090:0463a25": "所斷。若在欲界喜憂捨根相應。若在初二",
    "T27n1545_090:0463a26": "靜慮喜捨根相應。若在第三靜慮樂捨根相",
    "T27n1545_090:0463a27": "應。若在第四靜慮唯捨根相應。是故總說",
    "T27n1545_090:0463a28": "四根相應。苦根唯與五識相應。五識中無",
    "T27n1545_090:0463a29": "緣眼根等諸隨眠故彼定不與苦根相應。",
    "T27n1545_090:0463b01": "女根所增隨眠三根相應除樂苦根者。女根",
    "T27n1545_090:0463b02": "所增隨眠唯在欲界。欲界樂苦俱在五識",
    "T27n1545_090:0463b03": "故。彼不與樂苦相應。意根所增隨眠五根",
    "T27n1545_090:0463b04": "相應者。意根通與五受相應故相應縛五根",
    "T27n1545_090:0463b05": "相應。若所緣縛有四除苦。三重三摩地所增",
    "T27n1545_090:0463b06": "隨眠。四根相應除苦根者。苦根唯緣色等",
    "T27n1545_090:0463b07": "五境非定等故。三三摩地唯無漏故。不增",
    "T27n1545_090:0463b08": "隨眠非此所說餘文易了不復分別。恐諸",
    "T27n1545_090:0463b09": "智者生厭惓故。",
    "T27n1545_090:0463b10": "[0463b10] 眼根乃至無色界修所斷無明隨眠。誰成就。",
    "T27n1545_090:0463b11": "誰不成就。問何故作此論。答為止他宗顯",
    "T27n1545_090:0463b12": "正理故。謂或有執。無實成就不成就性唯",
    "T27n1545_090:0463b13": "假建立。欲顯成就不成就性是實有物。若",
    "T27n1545_090:0463b14": "不爾者。便違契經。如契經說。應知如是補",
    "T27n1545_090:0463b15": "特伽羅成就善法及不善法。又契經說。我成",
    "T27n1545_090:0463b16": "就十力四無所畏等。若無成就不成就性。異",
    "T27n1545_090:0463b17": "生聖者有學無學斷善根者不斷善者。決定",
    "T27n1545_090:0463b18": "建立皆不得成。決定因緣不可得故。然成",
    "T27n1545_090:0463b19": "就者不成就者是世俗有。若成就性不成就",
    "T27n1545_090:0463b20": "性是勝義有。如死生者是世俗有。諸死生法",
    "T27n1545_090:0463b21": "是勝義有。入出定者是世俗有。所入出定是",
    "T27n1545_090:0463b22": "勝義有。作者受者是世俗有。業異熟果是勝",
    "T27n1545_090:0463b23": "義有。如是成就不成就性是勝義有。施設成",
    "T27n1545_090:0463b24": "就不成就者是世俗有。謂若身中有成就性",
    "T27n1545_090:0463b25": "名成就者。若彼身中有不成就性名不成",
    "T27n1545_090:0463b26": "就者。如樹等是假色等。四塵是實。如是補",
    "T27n1545_090:0463b27": "特伽羅是假。色等五蘊是實。於此假者身相",
    "T27n1545_090:0463b28": "續中。依得非得說有成就不成就法。由此",
    "T27n1545_090:0463b29": "因緣故作斯論。",
    "T27n1545_090:0463c01": "[0463c01] 眼根色界及欲界已得不失。成就者。色界諸",
    "T27n1545_090:0463c02": "天皆具根故。決定成就眼等五根。此具根言",
    "T27n1545_090:0463c03": "依顯者說。女男根不顯無亦名具根。又容",
    "T27n1545_090:0463c04": "有者彼皆成就故說具根。非一切有勿憂",
    "T27n1545_090:0463c05": "苦等彼亦有故。及欲界已得者。謂&#x9262;羅奢佉",
    "T27n1545_090:0463c06": "位以彼不失者。謂不爛壞不墮落不蟲食",
    "T27n1545_090:0463c07": "不被害。無色界及欲界未得已失不成就者。",
    "T27n1545_090:0463c08": "無色界無色故不成就眼等根。及欲界未得",
    "T27n1545_090:0463c09": "者。謂羯剌藍頞部曇閉尸鍵南位。已失者。",
    "T27n1545_090:0463c10": "謂爛壞墮落蟲食被害耳鼻舌根亦爾者。如",
    "T27n1545_090:0463c11": "眼根說身根欲色界成就者。有色界生必",
    "T27n1545_090:0463c12": "有身根故。無色界不成就者彼無色故。女男",
    "T27n1545_090:0463c13": "根欲界已得不失成就者。如眼根說。色無色",
    "T27n1545_090:0463c14": "界及欲界。未得已失不成就者。色無色界無",
    "T27n1545_090:0463c15": "女男根無婬愛故。厭捨此根生彼界故。",
    "T27n1545_090:0463c16": "色無色界無段食故。必因段食有此根故。",
    "T27n1545_090:0463c17": "因無慚愧有此根故。又女男根彼無用故。",
    "T27n1545_090:0463c18": "問若爾。鼻舌彼亦應無。彼無嗅香&#x751E;味事",
    "T27n1545_090:0463c19": "故。答鼻舌二根於彼有用。謂莊嚴身及起",
    "T27n1545_090:0463c20": "言說。女男二根令身醜陋。有慚愧者必隱覆",
    "T27n1545_090:0463c21": "之。尊者妙音作如是說。上二界無招彼業",
    "T27n1545_090:0463c22": "故。問色無色界既無男根應非丈夫。答色",
    "T27n1545_090:0463c23": "無色界有丈夫用故名丈夫。丈夫用者。謂",
    "T27n1545_090:0463c24": "能離欲能成善事故名丈夫。如契經說。四",
    "T27n1545_090:0463c25": "向四果皆名丈夫。非諸女人皆無向果。如",
    "T27n1545_090:0463c26": "契經說。此大生主。雖是女人而入聖道。得",
    "T27n1545_090:0463c27": "果盡漏亦名丈夫。於此義中應作四句。或",
    "T27n1545_090:0463c28": "有丈夫不成就男根。謂生色無色界等。或",
    "T27n1545_090:0463c29": "有成就男根而不名丈夫。如扇搋半擇迦",
    "T27n1545_090:0464a01": "等。或有丈夫亦成就男根。謂具男根離欲",
    "T27n1545_090:0464a02": "染等。或有非丈夫亦不成就男根。謂除前",
    "T27n1545_090:0464a03": "相。胎卵濕生漸命終者。漸捨眼等六種色根。",
    "T27n1545_090:0464a04": "於身根中亦有漸捨。謂手足等。若捨一切",
    "T27n1545_090:0464a05": "身根極微即便命終。若地獄中解諸支節。乃",
    "T27n1545_090:0464a06": "至糜爛亦有身根。有說。爾時亦有眼等。若",
    "T27n1545_090:0464a07": "全無者。後應不生。異熟斷已後不續故。有",
    "T27n1545_090:0464a08": "作是說。諸地獄中眼等六根斷已更續。業所",
    "T27n1545_090:0464a09": "引故。趣法爾故。如人等中支節斷壞不可",
    "T27n1545_090:0464a10": "還續。地獄等中支節斷已尋復續生。諸趣法",
    "T27n1545_090:0464a11": "爾不可相例。故彼眼等斷已還生。身根必",
    "T27n1545_090:0464a12": "無全分斷者。若全分斷無更續義。是諸色根",
    "T27n1545_090:0464a13": "所依止故。彼有少分身根極微。依此後時",
    "T27n1545_090:0464a14": "還生支節。諸支節內所有身根斷已還生如",
    "T27n1545_090:0464a15": "眼根等。有餘師說。諸地獄中雖解身支為",
    "T27n1545_090:0464a16": "百千分。而諸分內皆有身根。諸分中間有連",
    "T27n1545_090:0464a17": "續故。如碎杜仲及藕根莖。亦如破&#x82FD;蔕不",
    "T27n1545_090:0464a18": "相離。若相離者身根即無。非一有情有二",
    "T27n1545_090:0464a19": "身故。而世現見斷諸蟲身。為多分已猶行",
    "T27n1545_090:0464a20": "動者。風勢所轉非有身根。命意捨根一切有",
    "T27n1545_090:0464a21": "情皆成就者。皆通三界九地諸位恒成就故。",
    "T27n1545_090:0464a22": "樂根遍淨以下及聖者生上成就。異生生上",
    "T27n1545_090:0464a23": "不成就者樂根唯在欲界初及第三靜慮。通",
    "T27n1545_090:0464a24": "有漏無漏。欲界初靜慮者唯有漏。第三靜慮",
    "T27n1545_090:0464a25": "者通二種。諸有漏者生上捨下故不成就。",
    "T27n1545_090:0464a26": "諸無漏者生上地時不捨下地。無漏唯有",
    "T27n1545_090:0464a27": "得果轉根退時捨故。問若生第二靜慮未",
    "T27n1545_090:0464a28": "離第二靜慮染。彼成就何地樂根。答彼成",
    "T27n1545_090:0464a29": "就第三靜慮染污樂根。若彼已離第二靜慮",
    "T27n1545_090:0464b01": "染。復得第三靜慮無染樂根。是故若生遍",
    "T27n1545_090:0464b02": "淨以下皆成就樂根。此遍淨言總顯自地",
    "T27n1545_090:0464b03": "舉後顯前。餘皆准此。問頗有聖者生在第",
    "T27n1545_090:0464b04": "四靜慮以上不成就樂根耶。有說亦有。謂",
    "T27n1545_090:0464b05": "已離第三靜慮染。依第二靜慮及下三地",
    "T27n1545_090:0464b06": "入正性離生。得不還果已不起後向。命終",
    "T27n1545_090:0464b07": "往生第四靜慮以上諸地。彼不成就樂根。",
    "T27n1545_090:0464b08": "評曰。彼不應作是說。若已離上地染依下",
    "T27n1545_090:0464b09": "地入正性離生者。彼得果已必起勝果道。",
    "T27n1545_090:0464b10": "修上地無漏得上地滅然後命終。如已離",
    "T27n1545_090:0464b11": "欲界三四品。或七八品染。入正性離生。彼得",
    "T27n1545_090:0464b12": "果已必起勝果道。修勝品無漏得勝品滅",
    "T27n1545_090:0464b13": "然後命終。問若已離第三靜慮染。依第二靜",
    "T27n1545_090:0464b14": "慮及下三地。信勝解練根作見至。彼不起",
    "T27n1545_090:0464b15": "後向命終往生第四靜慮以上諸地。彼成就",
    "T27n1545_090:0464b16": "何樂根。答彼於上地若得自在當練根時。",
    "T27n1545_090:0464b17": "亦能修上無漏樂根。設於上地不得自在。",
    "T27n1545_090:0464b18": "彼得果已亦必起勝果道修上無漏然後命",
    "T27n1545_090:0464b19": "終是故聖者生遍淨上。決定成就無漏樂根。",
    "T27n1545_090:0464b20": "成就喜根准此應說。苦根欲界成就。色無",
    "T27n1545_090:0464b21": "色界不成就者。欲界有情乃至佛亦成就苦",
    "T27n1545_090:0464b22": "根。違境逼時不由分別而生苦故。色無色",
    "T27n1545_090:0464b23": "界無苦根者。由勝定力所滋潤故。無違",
    "T27n1545_090:0464b24": "境故。無有不善業煩惱故。又色無色是勝",
    "T27n1545_090:0464b25": "界故。謂劣界中勝身亦有苦受。如欲界聲聞",
    "T27n1545_090:0464b26": "及獨覺大覺。若勝界中劣身亦無苦受。如色",
    "T27n1545_090:0464b27": "無色界異生。如有災秋時嘉苗。亦遭蟲食",
    "T27n1545_090:0464b28": "等事。無災秋時穢草亦無蟲食等事。憂根未",
    "T27n1545_090:0464b29": "離欲染成就。已離欲染不成就者。憂根必由",
    "T27n1545_090:0464c01": "分別而起。未離欲者分別生憂。已離欲者",
    "T27n1545_090:0464c02": "起分別時不生憂慼。是故憂根是善性者",
    "T27n1545_090:0464c03": "若離欲染亦不成就。欲界煩惱所引發故。三",
    "T27n1545_090:0464c04": "無漏根已得不失。成就未得。已失不成就者。",
    "T27n1545_090:0464c05": "謂未知當知根已入見道名已得。道類智未",
    "T27n1545_090:0464c06": "現在前名不失。苦法智忍未現在前名未",
    "T27n1545_090:0464c07": "得。道類智現前以後名已失。已知根已起道",
    "T27n1545_090:0464c08": "類智或退阿羅漢果名已得。盡智未現在",
    "T27n1545_090:0464c09": "前名不失。道類智未現在前或未退阿羅",
    "T27n1545_090:0464c10": "漢果名未得。盡智現前以後名已失。具知",
    "T27n1545_090:0464c11": "根盡智現在前名已得。不退阿羅漢果名不",
    "T27n1545_090:0464c12": "失。盡智未現在前名未得。退阿羅漢果名",
    "T27n1545_090:0464c13": "已失。身色聲觸界。欲色界成就。無色界不成",
    "T27n1545_090:0464c14": "就者。問身色觸界可爾。聲界云何恒時成就。",
    "T27n1545_090:0464c15": "有作是說。大種合離必生聲界。有情若在",
    "T27n1545_090:0464c16": "欲色界中。大種恒有故常發聲。評曰彼不",
    "T27n1545_090:0464c17": "應作是說。若四大種必恒生聲。此所生聲",
    "T27n1545_090:0464c18": "何大種造。若即此造應名有對色一四大",
    "T27n1545_090:0464c19": "種生。若說餘造餘四大種復必生聲。如是",
    "T27n1545_090:0464c20": "展轉有無窮過。應作是說。生欲色界有情",
    "T27n1545_090:0464c21": "身中。多四大種在一身內。有相擊者便發",
    "T27n1545_090:0464c22": "生聲。不相擊者即無聲起。雖一身中必有",
    "T27n1545_090:0464c23": "聲界。非諸身分皆遍發聲。尊者覺天作如",
    "T27n1545_090:0464c24": "是說。非欲色界恒成就聲。此本論文依多",
    "T27n1545_090:0464c25": "分說。眼耳身識界。梵世以下及生上三靜",
    "T27n1545_090:0464c26": "慮。現在前成就。不現在前。及無色界不成就",
    "T27n1545_090:0464c27": "者。謂生欲界及初靜慮。隨其所應成就。染",
    "T27n1545_090:0464c28": "污或善三識諸無記中。有慣習者亦恒成",
    "T27n1545_090:0464c29": "就。如勝威儀工巧通果。若生第二靜慮以",
    "T27n1545_090:0465a01": "上。唯無記者時有現前即便成就。若不現前",
    "T27n1545_090:0465a02": "則不成就。以五識身性羸劣故。他地現起",
    "T27n1545_090:0465a03": "勢不堅強。若意識中變化心等。設生他地",
    "T27n1545_090:0465a04": "勢亦堅強故不現前亦得成就。無漏無為",
    "T27n1545_090:0465a05": "如意界等恒成就者。謂非擇滅一切有情無",
    "T27n1545_090:0465a06": "不成就非擇滅故。後無斷法准此應知。三",
    "T27n1545_090:0465a07": "重三摩地如道諦等。已得成就未得不成就",
    "T27n1545_090:0465a08": "者。得已必無退捨事故。將般涅槃方修得",
    "T27n1545_090:0465a09": "故。般涅槃已非有情數。故不可說不成就",
    "T27n1545_090:0465a10": "言。餘文易了故不分別。",
    "T27n1545_090:0465a11": "[0465a11] 眼根乃至無色界。修所斷無明隨眠一一得",
    "T27n1545_090:0465a12": "遍知時。於九十八隨眠中。幾隨眠得遍知。",
    "T27n1545_090:0465a13": "於九結中幾結盡。問何故作此論。答為止",
    "T27n1545_090:0465a14": "他宗顯正理故。謂或有執。色法亦有見所",
    "T27n1545_090:0465a15": "斷者。為遮彼意顯諸色法非見所斷。或復",
    "T27n1545_090:0465a16": "有執。異生不能斷見所斷隨眠。有餘復執。",
    "T27n1545_090:0465a17": "異生不能斷諸隨眠唯能制伏。為遮彼意",
    "T27n1545_090:0465a18": "顯諸異生能斷欲界乃至無所有處見修所",
    "T27n1545_090:0465a19": "斷隨眠。唯除有頂。故作斯論。然諸遍知略",
    "T27n1545_090:0465a20": "有二種。一智遍知。二斷遍知。此中但依斷",
    "T27n1545_090:0465a21": "遍知而作論。斷是擇滅雖非遍知是遍知",
    "T27n1545_090:0465a22": "果故名遍知。如六觸處說名故業果立因",
    "T27n1545_090:0465a23": "名。遍知亦爾又此中說得遍知者。謂斷彼",
    "T27n1545_090:0465a24": "盡隨斷何法。究竟盡時名得遍知。非要唯",
    "T27n1545_090:0465a25": "依九遍知說。眼根得遍知時色愛盡者。謂",
    "T27n1545_090:0465a26": "眼根在五地。即欲界四靜慮欲愛盡時。欲界",
    "T27n1545_090:0465a27": "眼根得遍知。乃至第四靜慮愛盡時第四靜",
    "T27n1545_090:0465a28": "慮眼根得遍知。今依究竟得遍知說。故色",
    "T27n1545_090:0465a29": "愛盡名得遍知。餘皆准此。異生三十一隨眠",
    "T27n1545_090:0465b01": "得遍知者。異生爾時斷色界見修所斷三十",
    "T27n1545_090:0465b02": "一隨眠盡。故無結盡者。謂九結中爾時無一",
    "T27n1545_090:0465b03": "究竟盡故。雖諸隨眠亦名為結。而此中說",
    "T27n1545_090:0465b04": "差別法門。謂說隨眠依九十八。說結依九。",
    "T27n1545_090:0465b05": "餘例應知。聖者三隨眠得遍知者。聖者爾",
    "T27n1545_090:0465b06": "時唯色界修所斷三隨眠得遍知故。無結盡",
    "T27n1545_090:0465b07": "者。謂九結中無一結盡。女男根得遍知時",
    "T27n1545_090:0465b08": "欲愛盡者。謂女男根唯在欲界故。欲愛盡",
    "T27n1545_090:0465b09": "名得遍知。異生三十六隨眠得遍知者。異",
    "T27n1545_090:0465b10": "生爾時斷欲界見修所斷三十六隨眠盡故。",
    "T27n1545_090:0465b11": "三結盡者。謂九結中爾時恚嫉慳結究竟盡",
    "T27n1545_090:0465b12": "故。聖者四隨眠得遍知者。聖者爾時唯欲界",
    "T27n1545_090:0465b13": "修所斷四隨眠得遍知故。三結盡者如異生",
    "T27n1545_090:0465b14": "說。然恚結中唯修所斷命根得遍知時。無色",
    "T27n1545_090:0465b15": "愛盡者。謂命根在九地欲愛盡時。欲界命根",
    "T27n1545_090:0465b16": "得遍知。乃至非想非非想處愛盡時。非想非",
    "T27n1545_090:0465b17": "非想處命根得遍知。今依究竟得遍知說。",
    "T27n1545_090:0465b18": "故無色愛盡名得遍知。三隨眠得遍知者。爾",
    "T27n1545_090:0465b19": "時斷無色界修所斷三隨眠盡故。三結盡者。",
    "T27n1545_090:0465b20": "謂九結中愛慢無明三結盡故。樂根得遍知",
    "T27n1545_090:0465b21": "時。遍淨愛盡即樂根得遍知者。爾時不得",
    "T27n1545_090:0465b22": "九十八隨眠中一隨眠究竟盡。故作是說。餘",
    "T27n1545_090:0465b23": "例應知。然得遍知有十七位。謂四法忍智",
    "T27n1545_090:0465b24": "四類忍智時。唯得見所斷諸法遍知。欲界乃",
    "T27n1545_090:0465b25": "至無所有處。八地愛盡時通得見修所斷諸",
    "T27n1545_090:0465b26": "法遍知。非想非非想處一地愛盡時。唯得修",
    "T27n1545_090:0465b27": "所斷諸法遍知。諸法於此十七位中名得遍",
    "T27n1545_090:0465b28": "知。隨相應說恐文繁廣不別顯示。",
    "T27n1545_090:0465b29": "[0465b29] 眼根乃至無色界修所斷無明隨眠。一一滅",
    "T27n1545_090:0465c01": "作證時。於九十八隨眠中。幾隨眠滅作證。",
    "T27n1545_090:0465c02": "於九結中幾結盡。問何故作此論。答為止",
    "T27n1545_090:0465c03": "他宗顯正理故。謂或有執。金剛喻定現在",
    "T27n1545_090:0465c04": "前時。頓斷一切三界見修所斷煩惱。此前諸",
    "T27n1545_090:0465c05": "位唯能伏纏於諸隨眠皆未能斷。如頓斷",
    "T27n1545_090:0465c06": "沙門。彼說頓覺得無學果。如夢覺時頓捨",
    "T27n1545_090:0465c07": "惛睡。為遮彼意顯斷隨眠。分位差別有八",
    "T27n1545_090:0465c08": "十九。此諸位中皆證滅故。或復有執。唯無間",
    "T27n1545_090:0465c09": "道斷隨眠得。唯解脫道能證彼滅。如西方",
    "T27n1545_090:0465c10": "沙門彼作是說。非無間道不斷煩惱。非解",
    "T27n1545_090:0465c11": "脫道不證彼滅。為遮彼意顯無間道能斷",
    "T27n1545_090:0465c12": "煩惱。隔煩惱得令不續故。亦能證滅引離",
    "T27n1545_090:0465c13": "繫得令正起故。諸解脫道唯名證滅。與離",
    "T27n1545_090:0465c14": "繫得俱現前故。又為顯示滅作證理令智",
    "T27n1545_090:0465c15": "者知故作斯論。於法作證略有二種。一智",
    "T27n1545_090:0465c16": "作證。二得作證。智作證者。謂一切法智。能證",
    "T27n1545_090:0465c17": "知。得作證者。謂諸善法通果無記得能證",
    "T27n1545_090:0465c18": "獲。此中唯依得作證說。於中但依滅作證",
    "T27n1545_090:0465c19": "說。滅謂擇滅。於諸位中起得證滅名滅作",
    "T27n1545_090:0465c20": "證。此滅作證隨位差別有八十九。謂四法忍",
    "T27n1545_090:0465c21": "智四類忍智時。及九地各九無間解脫道時",
    "T27n1545_090:0465c22": "四法類忍智時唯證見所斷法滅。非想非非",
    "T27n1545_090:0465c23": "想處前八無間解脫道時。唯證修所斷法滅。",
    "T27n1545_090:0465c24": "餘七十三時通證見修所斷法滅。又滅作證",
    "T27n1545_090:0465c25": "總有五位。謂各自品對治道時。及證得四沙",
    "T27n1545_090:0465c26": "門果時。并練根時。應說有六而練根時必",
    "T27n1545_090:0465c27": "得果故即四果攝故說五時。三界見修所斷",
    "T27n1545_090:0465c28": "煩惱於此五位。滅作證時有具不具。或有",
    "T27n1545_090:0465c29": "煩惱唯有一時。謂非想非非想處第九品修",
    "T27n1545_090:0466a01": "所斷。即證得阿羅漢果時。或有煩惱唯有",
    "T27n1545_090:0466a02": "二時。謂非想非非想處前八品修所斷。及下",
    "T27n1545_090:0466a03": "七地各九品修所斷。即各自品對治道時。及",
    "T27n1545_090:0466a04": "證得阿羅漢果時。欲界第九品修所斷亦二",
    "T27n1545_090:0466a05": "時。謂證得後二果時。或有煩惱唯有三時。",
    "T27n1545_090:0466a06": "謂欲界第七八品修所斷即各自品對治道",
    "T27n1545_090:0466a07": "時。及證得後二沙門果時。欲界第六品修所",
    "T27n1545_090:0466a08": "斷亦三時。謂證得後三沙門果時。或有煩",
    "T27n1545_090:0466a09": "惱唯有四時。謂色無色界見道所斷。即證",
    "T27n1545_090:0466a10": "得四沙門果時。欲界前五品修所斷亦四時。",
    "T27n1545_090:0466a11": "謂各自品對治道時。及證得後三沙門果時。",
    "T27n1545_090:0466a12": "或有煩惱具有五時。謂三界見苦集滅所",
    "T27n1545_090:0466a13": "斷。及欲界見道所斷。即各自品對治道時。及",
    "T27n1545_090:0466a14": "證得四沙門果時。此依聖者滅作證說。若",
    "T27n1545_090:0466a15": "依異生八地見修所斷煩惱。皆唯自品對治",
    "T27n1545_090:0466a16": "道時名滅作證。餘有漏法滅作證時准前煩",
    "T27n1545_090:0466a17": "惱應知。分位歷眼根等四十二章辯滅作",
    "T27n1545_090:0466a18": "證如本論說。",
    "T27n1545_090:0466a19": "[0466a19] 問前遍知門與此滅作證門有何差別。答前",
    "T27n1545_090:0466a20": "遍知門顯眼根等究竟盡時得斷差別。滅作",
    "T27n1545_090:0466a21": "證門顯眼根等究竟盡時。及後諸位證滅差",
    "T27n1545_090:0466a22": "別。謂後諸位復數證得眼根等滅一味得故。",
    "T27n1545_090:0466a23": "西方諸師作如是說。前遍知門顯無間道斷",
    "T27n1545_090:0466a24": "煩惱得。滅作證門顯解脫道證離繫得。此國",
    "T27n1545_090:0466a25": "諸師作如是說。前遍知門唯顯無間道斷煩",
    "T27n1545_090:0466a26": "惱得。滅作證門通顯無間解脫道證離繫得。",
    "T27n1545_090:0466a27": "復次前遍知門唯顯初位得斷遍知。滅作證",
    "T27n1545_090:0466a28": "門通顯初後於滅作證。是謂遍知與滅作",
    "T27n1545_090:0466a29": "證二門差別。",
    "T27n1545_090:0466b01": "[0466b01] 此十門中通前所說四十二章有五位別。謂",
    "T27n1545_090:0466b02": "前所說四十二章總有三類。謂二十二根。乃",
    "T27n1545_090:0466b03": "至見修所斷。無斷法名境界類。四聖諦乃至",
    "T27n1545_090:0466b04": "三重三摩地名功德類。三結乃至九十八隨",
    "T27n1545_090:0466b05": "眠名過失類。境界類中二十二根。最初多故",
    "T27n1545_090:0466b06": "別作一位。過失類中九十八隨眠。最後多故",
    "T27n1545_090:0466b07": "別作一位。餘三類法各作一位故合有五。",
    "T27n1545_090:0466b08": "於五位中有相似者各略相類。不相似者",
    "T27n1545_090:0466b09": "各廣分別。智者於此應善了知。",
    "T27n1545_090:0466b10": "[0466b10] 此中尊者略以十門。通前所說四十二章。於",
    "T27n1545_090:0466b11": "中差別復有多種。謂眼根乃至無色界修所",
    "T27n1545_090:0466b12": "斷無明隨眠滅。緣識及緣緣識。於九十八隨",
    "T27n1545_090:0466b13": "眠中。一一有幾隨眠隨增。眼根乃至無色界",
    "T27n1545_090:0466b14": "修所斷無明隨眠斷道緣識。及緣緣識一一",
    "T27n1545_090:0466b15": "有幾隨眠隨增。眼根乃至無色界修所斷無",
    "T27n1545_090:0466b16": "明隨眠。緣識及緣緣識所增隨眠。幾無所緣",
    "T27n1545_090:0466b17": "縛非相應縛。幾為相應縛非所緣縛。幾為所",
    "T27n1545_090:0466b18": "緣縛亦相應縛。幾非所緣縛亦非相應縛。",
    "T27n1545_090:0466b19": "眼根乃至無色界修所斷無明隨眠滅。緣識",
    "T27n1545_090:0466b20": "及緣緣識所增隨眠。幾為所緣縛非相應",
    "T27n1545_090:0466b21": "縛。幾為相應縛非所緣縛。幾為所緣縛亦",
    "T27n1545_090:0466b22": "相應縛。幾非所緣縛亦非相應縛。眼根乃",
    "T27n1545_090:0466b23": "至無色界修所斷無明隨眠斷道。緣識及緣",
    "T27n1545_090:0466b24": "緣識所增隨眠。幾為所緣縛非相應縛。幾",
    "T27n1545_090:0466b25": "為相應縛非所緣縛。幾為所緣縛亦為相",
    "T27n1545_090:0466b26": "應縛。幾非所緣縛亦非相應縛。眼根乃至",
    "T27n1545_090:0466b27": "無色界修所斷無明隨眠。緣識及緣緣識。於",
    "T27n1545_090:0466b28": "三界十五部心中。一一等無間生幾心。眼根",
    "T27n1545_090:0466b29": "乃至無色界修所斷無明隨眠。緣識及緣緣",
    "T27n1545_090:0466c01": "識所增隨眠。一一等無間生幾心。眼根乃至",
    "T27n1545_090:0466c02": "無色界修所斷無明隨眠滅。緣識及緣緣識",
    "T27n1545_090:0466c03": "一一等無間生幾心。眼根乃至無色界修所",
    "T27n1545_090:0466c04": "斷無明隨眠滅。緣識及緣緣識所增隨眠。一",
    "T27n1545_090:0466c05": "一等無間生幾心。眼根乃至無色界修所斷",
    "T27n1545_090:0466c06": "無明隨眠斷道。緣識及緣緣識。一一等無間",
    "T27n1545_090:0466c07": "生幾心。眼根乃至無色界修所斷無明隨眠",
    "T27n1545_090:0466c08": "斷道。緣識及緣緣識所增隨眠。一一等無間",
    "T27n1545_090:0466c09": "生幾心。眼根乃至無色界修所斷無明隨眠。",
    "T27n1545_090:0466c10": "緣識及緣緣識。當言有尋有伺。無尋唯伺。",
    "T27n1545_090:0466c11": "無尋無伺耶。眼根乃至無色界修所斷無明",
    "T27n1545_090:0466c12": "隨眠。緣識及緣緣識所增隨眠。當言有尋",
    "T27n1545_090:0466c13": "有伺。無尋唯伺。無尋無伺耶。眼根乃至無色",
    "T27n1545_090:0466c14": "界修所斷無明隨眠滅。緣識及緣緣識。當言",
    "T27n1545_090:0466c15": "有尋有伺。無尋唯伺。無尋無伺耶。眼根乃至",
    "T27n1545_090:0466c16": "無色界修所斷無明隨眠滅。緣識及緣緣識",
    "T27n1545_090:0466c17": "所增隨眠。當言有尋有伺。無尋唯伺。無尋",
    "T27n1545_090:0466c18": "無伺耶。眼根乃至無色界修所斷無明隨眠",
    "T27n1545_090:0466c19": "斷道。緣識及緣緣識。當言有尋有伺。無尋",
    "T27n1545_090:0466c20": "唯伺。無尋無伺耶。眼根乃至無色界修所斷",
    "T27n1545_090:0466c21": "無明隨眠斷道。緣識及緣緣識所增隨眠當",
    "T27n1545_090:0466c22": "言有尋有伺。無尋唯伺。無尋無伺耶。眼根",
    "T27n1545_090:0466c23": "乃至無色界修所斷無明隨眠。緣識及緣緣",
    "T27n1545_090:0466c24": "識當言樂苦喜憂捨根相應耶。眼根乃至",
    "T27n1545_090:0466c25": "無色界修所斷無明隨眠。緣識及緣緣識所",
    "T27n1545_090:0466c26": "增隨眠。當言樂乃至捨根相應耶。眼根乃",
    "T27n1545_090:0466c27": "至無色界修所斷無明隨眠滅。緣識及緣緣",
    "T27n1545_090:0466c28": "識。當言樂乃至捨根相應耶。眼根乃至無",
    "T27n1545_090:0466c29": "色界修所斷無明隨眠滅。緣識及緣緣識所",
    "T27n1545_090:0467a01": "增隨眠。當言樂乃至捨根相應耶。眼根乃",
    "T27n1545_090:0467a02": "至無色界修所斷無明隨眠斷道。緣識及緣",
    "T27n1545_090:0467a03": "緣識。當言樂乃至捨根相應耶。眼根乃至",
    "T27n1545_090:0467a04": "無色界修所斷無明隨眠斷道。緣識及緣緣",
    "T27n1545_090:0467a05": "識所增隨眠。當言樂乃至捨根相應耶。眼",
    "T27n1545_090:0467a06": "根乃至無色界修所斷無明隨眠。緣識及緣",
    "T27n1545_090:0467a07": "緣識。誰成就誰不成就。眼根乃至無色界修",
    "T27n1545_090:0467a08": "所斷無明隨眠。緣識及緣緣識所增隨眠。誰",
    "T27n1545_090:0467a09": "成就誰不成就。眼根乃至無色界修所斷無",
    "T27n1545_090:0467a10": "明隨眠滅。緣識及緣緣識。誰成就誰不成就。",
    "T27n1545_090:0467a11": "眼根乃至無色界修所斷無明隨眠滅。緣識",
    "T27n1545_090:0467a12": "及緣緣識所增隨眠。誰成就誰不成就眼根",
    "T27n1545_090:0467a13": "乃至無色界修所斷無明隨眠斷道。緣識及",
    "T27n1545_090:0467a14": "緣緣識。誰成就誰不成就。眼根乃至無色界",
    "T27n1545_090:0467a15": "修所斷無明隨眠斷道。緣識及緣緣識所增",
    "T27n1545_090:0467a16": "隨眠。誰成就誰不成就。眼根乃至無色界修",
    "T27n1545_090:0467a17": "所斷無明隨眠。緣識及緣緣識。得遍知時。",
    "T27n1545_090:0467a18": "於九十八隨眠中。幾隨眠得遍知。於九結",
    "T27n1545_090:0467a19": "中幾結盡。眼根乃至無色界修所斷無明隨",
    "T27n1545_090:0467a20": "眠。緣識及緣緣識所增隨眠得遍知時。幾隨",
    "T27n1545_090:0467a21": "眠得遍知。幾結盡。眼根乃至無色界修所斷",
    "T27n1545_090:0467a22": "無明隨眠滅。緣識及緣緣識。得遍知時。幾",
    "T27n1545_090:0467a23": "隨眠得遍知。幾結盡。眼根乃至無色界修所",
    "T27n1545_090:0467a24": "斷無明隨眠滅。緣識及緣緣識所增隨眠。得",
    "T27n1545_090:0467a25": "遍知時。幾隨眠得遍知。幾結盡。眼根乃至",
    "T27n1545_090:0467a26": "無色界修所斷無明隨眠斷道。緣識及緣緣",
    "T27n1545_090:0467a27": "識得遍知時。幾隨眠得遍知。幾結盡。眼根",
    "T27n1545_090:0467a28": "乃至無色界修所斷無明隨眠斷道。緣識及",
    "T27n1545_090:0467a29": "緣緣識所增隨眠。得遍知時。幾隨眠得遍",
    "T27n1545_090:0467b01": "知。幾結盡。眼根乃至無色界修所斷無明隨",
    "T27n1545_090:0467b02": "眠。緣識及緣緣識。滅作證時。於九十八隨眠",
    "T27n1545_090:0467b03": "中。幾隨眠滅作證。於九結中幾結盡。眼根",
    "T27n1545_090:0467b04": "乃至無色界修所斷無明隨眠。緣識及緣緣",
    "T27n1545_090:0467b05": "識所增隨眠。滅作證時。幾隨眠滅作證。幾結",
    "T27n1545_090:0467b06": "盡。眼根乃至無色界修所斷無明隨眠滅。緣",
    "T27n1545_090:0467b07": "識及緣緣識所增隨眠。滅作證時。幾隨眠滅",
    "T27n1545_090:0467b08": "作證。幾結盡。眼根乃至無色界修所斷無明",
    "T27n1545_090:0467b09": "隨眠滅。緣識及緣緣識所增隨眠。滅作證時。",
    "T27n1545_090:0467b10": "幾隨眠滅作證。幾結盡。眼根乃至無色界修",
    "T27n1545_090:0467b11": "所斷無明隨眠斷道。緣識及緣緣識。滅作證",
    "T27n1545_090:0467b12": "時。幾隨眠滅作證。幾結盡。眼根乃至無色界",
    "T27n1545_090:0467b13": "修所斷無明隨眠斷道。緣識及緣緣識所增",
    "T27n1545_090:0467b14": "隨眠。滅作證時。幾隨眠滅作證。幾結盡。眼根",
    "T27n1545_090:0467b15": "乃至無色界修所斷無明隨眠。各九結中幾",
    "T27n1545_090:0467b16": "結所繫。三縛中幾縛所縛。十隨眠中幾隨眠",
    "T27n1545_090:0467b17": "隨增。六垢中幾垢所染。十纏中幾纏所纏。",
    "T27n1545_090:0467b18": "眼根乃至無色界修所斷無明隨眠。緣識及",
    "T27n1545_090:0467b19": "緣緣識。幾結所繫。乃至幾纏所纏。眼根乃",
    "T27n1545_090:0467b20": "至無色界修所斷無明隨眠滅。緣識及緣緣",
    "T27n1545_090:0467b21": "識幾結所繫。乃至幾纏所纏。眼根乃至無",
    "T27n1545_090:0467b22": "色界修所斷無明隨眠斷道。緣識及緣緣識",
    "T27n1545_090:0467b23": "幾結所繫。乃至幾纏所纏成就。眼根乃至無",
    "T27n1545_090:0467b24": "色界修所斷無明隨眠者。幾結所繫。乃至幾",
    "T27n1545_090:0467b25": "纏所纏成就。眼根乃至無色界修所斷無明",
    "T27n1545_090:0467b26": "隨眠。緣識及緣緣識者。幾結所繫。乃至幾纏",
    "T27n1545_090:0467b27": "所纏成就。眼根乃至無色界修所斷無明隨",
    "T27n1545_090:0467b28": "眠滅者。幾結所繫。乃至幾纏所纏成就。眼根",
    "T27n1545_090:0467b29": "乃至無色界修所斷無明隨眠滅。緣識及緣",
    "T27n1545_090:0467c01": "緣識者。幾結所繫。乃至幾纏所纏成就。眼根",
    "T27n1545_090:0467c02": "乃至無色界修所斷無明隨眠斷道者。幾結",
    "T27n1545_090:0467c03": "所繫。乃至幾纏所纏成就。眼根乃至無色界",
    "T27n1545_090:0467c04": "修所斷無明隨眠斷道。緣識及緣緣識者。幾",
    "T27n1545_090:0467c05": "結所繫。乃至幾纏所纏不成就。眼根乃至無",
    "T27n1545_090:0467c06": "色界修所斷無明隨眠者。幾結所繫。乃至幾",
    "T27n1545_090:0467c07": "纏所纏不成就。眼根乃至無色界修所斷無",
    "T27n1545_090:0467c08": "明隨眠。緣識及緣緣識者。幾結所繫。乃至幾",
    "T27n1545_090:0467c09": "纏所纏不成就。眼根乃至無色界修所斷無",
    "T27n1545_090:0467c10": "明隨眠滅者。幾結所繫。乃至幾纏所纏不成",
    "T27n1545_090:0467c11": "就。眼根乃至無色界修所斷無明隨眠滅。緣",
    "T27n1545_090:0467c12": "識及緣緣識者。幾結所繫。乃至幾纏所纏不",
    "T27n1545_090:0467c13": "成就。眼根乃至無色界修所斷無明隨眠斷",
    "T27n1545_090:0467c14": "道者。幾結所繫。乃至幾纏所纏不成就。眼根",
    "T27n1545_090:0467c15": "乃至無色界修所斷無明隨眠斷道。緣識及",
    "T27n1545_090:0467c16": "緣緣識者。幾結所繫。乃至幾纏所纏。如是",
    "T27n1545_090:0467c17": "種類有無量門。通前所說四十二章。諸有智",
    "T27n1545_090:0467c18": "者應隨決擇。"
}