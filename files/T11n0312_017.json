{
    "T11n0312_017:0741b04": "佛說如來不思議祕密大乘經卷",
    "T11n0312_017:0741b05": "第十七",
    "T11n0312_017:0741b07": "譯經三藏朝散大夫試光祿卿光梵",
    "T11n0312_017:0741b08": "大師賜紫沙門臣惟淨等奉　詔譯",
    "T11n0312_017:0741b09": "◎護世品第十九之二",
    "T11n0312_017:0741b10": "「復次大祕密主！如來於一切法中總略而說有",
    "T11n0312_017:0741b11": "四法印。何等為四？一者諸行無常，為諸沙門",
    "T11n0312_017:0741b12": "婆羅門及長壽天執常語者破常想故。二者",
    "T11n0312_017:0741b13": "諸行是苦，為諸天人計樂想者破樂想故。三",
    "T11n0312_017:0741b14": "者諸法無我，為彼執我諸外道等破其我想。",
    "T11n0312_017:0741b15": "四者涅槃寂靜，為諸增上慢者起尋求行破",
    "T11n0312_017:0741b16": "彼增上慢故。此言無常者，即是畢竟無有常",
    "T11n0312_017:0741b17": "法增語。此言苦者，即是遠離願求增語。此言",
    "T11n0312_017:0741b18": "無我者，即是空相增語。涅槃寂靜者，即是無",
    "T11n0312_017:0741b19": "相作證增語。大祕密主！此如是法，若諸菩薩",
    "T11n0312_017:0741b20": "深固信解勤行修習，即於善法而不減失，速",
    "T11n0312_017:0741b21": "能圓滿菩提分法。」",
    "T11n0312_017:0741b22": "爾時護世四大天王前白佛言：「世尊！我等四",
    "T11n0312_017:0741b23": "王皆名護世，當以何法而能護世？」佛告四大",
    "T11n0312_017:0741b24": "天王言：「汝諸仁者！當修正法行即能護世。其",
    "T11n0312_017:0741b25": "正法行者，所謂十善。何等為十？一者不殺，二",
    "T11n0312_017:0741b26": "者於自富樂而生喜足無其分量，三者於他",
    "T11n0312_017:0741b27": "妻室不起染污，四者不破他眾，五者不出惡",
    "T11n0312_017:0741b28": "言，六者所言如實，七者言無綺飾，八者於他",
    "T11n0312_017:0741b29": "富樂無所希望，九者止息瞋恚，十者正見清",
    "T11n0312_017:0741c01": "淨。諸仁者！此十善法乃能護世。「復有八法而",
    "T11n0312_017:0741c02": "能護世。何等為八？一者如說能行，二者於一",
    "T11n0312_017:0741c03": "切處尊重師長，三者順行正道，四者心意質",
    "T11n0312_017:0741c04": "直，五者心常柔軟，六者於一切眾生常起慈",
    "T11n0312_017:0741c05": "心，七者不作諸罪，八者集諸善根。如是八法",
    "T11n0312_017:0741c06": "乃能護世。「復有六法而能護世。何等為六？一",
    "T11n0312_017:0741c07": "者行慈身業，於師尊所及善知識同梵行者",
    "T11n0312_017:0741c08": "乃至一切眾生，悉起尊重愛樂意念，是為第",
    "T11n0312_017:0741c09": "一身業和敬。二者行慈語業，於師尊所及善",
    "T11n0312_017:0741c10": "知識同梵行者乃至一切眾生，悉起尊重愛",
    "T11n0312_017:0741c11": "樂意念，是為第二語業和敬。三者行慈意業，",
    "T11n0312_017:0741c12": "於師尊所及善知識同梵行者乃至一切眾",
    "T11n0312_017:0741c13": "生，悉起尊重愛樂意念，是為第三意業和敬。",
    "T11n0312_017:0741c14": "四者依法所得一切利養，少略乃至鉢中之",
    "T11n0312_017:0741c15": "食，與彼知識同梵行者，周普均平等同受用，",
    "T11n0312_017:0741c16": "又復尊重愛樂意念，是為第四利養和敬。五",
    "T11n0312_017:0741c17": "者於戒修法無斷無缺圓具無濁，所應受者",
    "T11n0312_017:0741c18": "不生貪取，智所稱讚離諸譏毀，以如是等淨",
    "T11n0312_017:0741c19": "戒之法，與善知識同梵行者共所修持，又復",
    "T11n0312_017:0741c20": "尊重愛樂意念，是為第五戒修和敬。六者於",
    "T11n0312_017:0741c21": "諸正見出離法中及勝決擇分，隨何等法修",
    "T11n0312_017:0741c22": "其正行，即當如應與善知識同梵行者共所",
    "T11n0312_017:0741c23": "修作，又復尊重愛樂意念，是為第六同見和",
    "T11n0312_017:0741c24": "敬。諸仁者！此六和法乃能護世。「復有四法而",
    "T11n0312_017:0741c25": "能護世。何等為四？一者不貪，以不貪故不墮",
    "T11n0312_017:0741c26": "惡趣。二者不瞋，以不瞋故不墮惡趣。三者不",
    "T11n0312_017:0741c27": "癡，以不癡故不墮惡趣。四者不怖，以不怖故",
    "T11n0312_017:0741c28": "不墮惡趣。諸仁者！如是四法乃能護世。「復有",
    "T11n0312_017:0741c29": "二法而能護世。何等為二？一者有慚，二者有",
    "T11n0312_017:0742a01": "愧。具是二法即能護世。「復有一法而能護",
    "T11n0312_017:0742a02": "世。何等為一？謂真實行。以真實故即能護世。",
    "T11n0312_017:0742a03": "又復善語又無諂曲，此等一法皆能護世。諸",
    "T11n0312_017:0742a04": "仁者！如是等法，汝等勤行即能護世，自能護",
    "T11n0312_017:0742a05": "已復令他人亦能護世。」◎",
    "T11n0312_017:0742a06": "◎去來品第二十",
    "T11n0312_017:0742a07": "爾時世尊即作是念：「我今宜應為此眾會宣",
    "T11n0312_017:0742a08": "說祕密大明章句，令其眾會善根相應，大菩",
    "T11n0312_017:0742a09": "提法久住世間。」作是念已，即告金剛手菩薩",
    "T11n0312_017:0742a10": "大祕密主言：「我昔曾於阿波邏羅龍王宮中，",
    "T11n0312_017:0742a11": "及大菩提場初成道時，以利益心攝受世間。",
    "T11n0312_017:0742a12": "我時宣說大明章句，汝能記念耶？」金剛手菩",
    "T11n0312_017:0742a13": "薩白佛言：「世尊！我能記念。」佛言：「祕密主！汝今",
    "T11n0312_017:0742a14": "說彼大明章句。」",
    "T11n0312_017:0742a15": "是時金剛手菩薩大祕密主從座而起，前詣",
    "T11n0312_017:0742a16": "佛所，胡跪合掌頂禮佛足，即說祕密大明章",
    "T11n0312_017:0742a17": "句曰：",
    "T11n0312_017:0742a18": "「怛[寧*也]他(引)(句)　賀虎羅(引)(二)　虎羅嚩帝(引)(三)　虎賀囉拏(引)(四)",
    "T11n0312_017:0742a19": "　薩吳(引)拏(引)(五)　左左左左左(引)(六)　儞布拏(引)(七)　芻怛剎",
    "T11n0312_017:0742a20": "多(引)(八)　剎野剎夜(引)(九)　多(引)剎野薩摩(引)(十)　設末儞葛囉",
    "T11n0312_017:0742a21": "(引)(十一)　賀盧(十二)　賀盧嚩帝(十三)　尸羅嚩帝(十四)　緊阿(引)尾",
    "T11n0312_017:0742a22": "設野帝(十五)　儞薩囉尼(引)(十六)　惹惹(十七)　惹惹末帝(十八)　阿",
    "T11n0312_017:0742a23": "嚩吒(引)(十九)　儞嚩吒(引)(二十)　嚩栗多(二合、引)奴娑(引)哩尼(引)(二",
    "T11n0312_017:0742a24": "十一)　部(引)多(引)奴塞蜜哩(三合)帝(二十二)　呼(引)禰嚩多(引)奴",
    "T11n0312_017:0742a25": "塞蜜哩(三合)帝(二十三)　呼(引)那(引)誐(引)喃(引)(二十四)　藥叉(引)赧",
    "T11n0312_017:0742a26": "(引)(二十五)　巘馱哩嚩(二合、引)赧(引)(二十六)　摩呼(引)囉誐(引)赧(引)(二十七)",
    "T11n0312_017:0742a27": "　莎悉底(二合)哩婆(二合)嚩都(引)薩哩嚩(二合)薩埵(引)喃(引)(二",
    "T11n0312_017:0742a28": "十八)　尾計囕都(引)摩訶(引)鉢哩嚩(二合)多(引)(二十九)　三咩他",
    "T11n0312_017:0742a29": "旦(引)馱囉尼(引)(三十)　誐哩惹(二合、引)都(引)三母捺囉(二合)",
    "T11n0312_017:0742b01": "尾誐壹帝(三十一)」",
    "T11n0312_017:0742b02": "金剛手菩薩大祕密主說是祕密章句時，一",
    "T11n0312_017:0742b03": "切魔宮皆悉振動，大地傾搖大海騰涌，一切",
    "T11n0312_017:0742b04": "眾會皆悉戰怖，咸詣佛所頂禮求救。是時世",
    "T11n0312_017:0742b05": "尊復以一足按地，大千世界皆悉動搖。時諸",
    "T11n0312_017:0742b06": "眾會俱向佛所作是白言：「救我，世尊！救我，善",
    "T11n0312_017:0742b07": "逝！我等一切驚怖戰悼。」佛言：「勿怖勿怖。此",
    "T11n0312_017:0742b08": "是諸佛大明章句威神境界，能使大地振動、",
    "T11n0312_017:0742b09": "大海騰涌，日住虛空亦復動搖。」",
    "T11n0312_017:0742b10": "爾時世尊即為金剛手菩薩及諸眾會，如其",
    "T11n0312_017:0742b11": "所應略說法要。是時會中有八萬人發大菩",
    "T11n0312_017:0742b12": "提心，有無量人住有學地。",
    "T11n0312_017:0742b13": "爾時金剛手菩薩大祕密主長子金剛軍，持",
    "T11n0312_017:0742b14": "妙寶網覆於佛上，前白佛言：「世尊！菩薩云何",
    "T11n0312_017:0742b15": "能於阿耨多羅三藐三菩提得不退轉？」佛言：",
    "T11n0312_017:0742b16": "「善男子！菩薩若能具修十法，即於阿耨多羅",
    "T11n0312_017:0742b17": "三藐三菩提得不退轉。何等為十？一者常行",
    "T11n0312_017:0742b18": "無礙大慈，二者常起無倦大悲，三者精進辦",
    "T11n0312_017:0742b19": "諸事業，四者善修空三摩地，五者現前通達",
    "T11n0312_017:0742b20": "勝慧，六者於一切處皆善通達，七者能以妙",
    "T11n0312_017:0742b21": "智清淨三世，八者以無礙方便觀實業報，九",
    "T11n0312_017:0742b22": "者雖了知空而植眾德本，十者如其所說自",
    "T11n0312_017:0742b23": "性清淨而善入聖道。菩薩若具如是十法，即",
    "T11n0312_017:0742b24": "於阿耨多羅三藐三菩提得不退轉。」時金剛",
    "T11n0312_017:0742b25": "軍復白佛言：「世尊！菩薩當修何法，於佛不思",
    "T11n0312_017:0742b26": "議門聞已安然不生驚怖？」佛言：「善男子！菩薩",
    "T11n0312_017:0742b27": "當修八法，即能於佛不思議門聞已安然不",
    "T11n0312_017:0742b28": "生驚怖。何等為八？一者增長勝慧，二者增長",
    "T11n0312_017:0742b29": "妙智，三者常為善友之所攝受，四者具大信",
    "T11n0312_017:0742c01": "解，五者善達如幻無生之法，六者信解無常",
    "T11n0312_017:0742c02": "之法，七者心行平等猶如虛空，八者於諸法",
    "T11n0312_017:0742c03": "中善知障礙所起之相。菩薩若具如是八法，",
    "T11n0312_017:0742c04": "即能於佛不思議門聞已安然不生驚怖。」金",
    "T11n0312_017:0742c05": "剛軍復白佛言：「菩薩當修何法，即能於諸所",
    "T11n0312_017:0742c06": "作而得自在？」佛言：「善男子！菩薩當修四法，即",
    "T11n0312_017:0742c07": "能於諸所作而得自在。何等為四？一者善修",
    "T11n0312_017:0742c08": "現前無滅之法具五神通，二者善觀勝解脫",
    "T11n0312_017:0742c09": "門具四禪定，三者超勝梵世具四梵行，四者",
    "T11n0312_017:0742c10": "以方便慧於一切處善修無生。菩薩若具如",
    "T11n0312_017:0742c11": "是四法，即能於諸所作而得自在。」金剛軍復",
    "T11n0312_017:0742c12": "白佛言：「菩薩有幾種法門？」佛言：「善男子！菩薩",
    "T11n0312_017:0742c13": "有四種法門。何等為四？一者智門，善入一切",
    "T11n0312_017:0742c14": "眾生根性。二者慧門，能善分別宣說句義。三",
    "T11n0312_017:0742c15": "者陀羅尼門，善入一切言音總持。四者無礙",
    "T11n0312_017:0742c16": "解門，能善宣說諸無盡法。此為菩薩四種法",
    "T11n0312_017:0742c17": "門。」金剛軍復白佛言：「菩薩有幾種力？」佛言：「善",
    "T11n0312_017:0742c18": "男子！菩薩有九種力。何等為九？一者定力，大",
    "T11n0312_017:0742c19": "悲起故。二者精進力，不退轉故。三者多聞力，",
    "T11n0312_017:0742c20": "勝慧生故。四者信解力，圓滿解脫故。五者修",
    "T11n0312_017:0742c21": "習力，離散亂故。六者忍力，善護眾生故。七者",
    "T11n0312_017:0742c22": "菩提心力，降伏諸魔故。八者大悲力，成熟眾",
    "T11n0312_017:0742c23": "生故。九者無生忍力，圓滿十力故。如是名為",
    "T11n0312_017:0742c24": "菩薩九力。」當佛世尊說是法時，彼長子金剛",
    "T11n0312_017:0742c25": "軍得無生法忍。證是忍已，復白佛言：「惟願世",
    "T11n0312_017:0742c26": "尊威神建立，令此正法於金剛手菩薩大祕",
    "T11n0312_017:0742c27": "密主宮中而得久住，使彼具法器眾生獲得",
    "T11n0312_017:0742c28": "聞慧光明照觸，乃至如來般涅槃後，於閻浮",
    "T11n0312_017:0742c29": "提中廣令流布使不隱沒。」",
    "T11n0312_017:0743a01": "爾時世尊受金剛軍勸請已，即告金剛手菩",
    "T11n0312_017:0743a02": "薩大祕密主言：「祕密主！汝今宜應宣說，我於",
    "T11n0312_017:0743a03": "大菩提場初成道時，護諸菩薩、降伏攝受諸",
    "T11n0312_017:0743a04": "魔軍眾所有祕密大明章句，建立加護，令正",
    "T11n0312_017:0743a05": "法眼久住世間，攝伏諸魔邪異外法。」",
    "T11n0312_017:0743a06": "爾時金剛手菩薩大祕密主承佛教勅，從座",
    "T11n0312_017:0743a07": "而起，偏袒右肩右膝著地，合掌恭敬頂禮世",
    "T11n0312_017:0743a08": "尊，說大明曰：",
    "T11n0312_017:0743a09": "「怛[寧*也]佗(引)(一句)　虎盧(二)　虎羅(引)(三)　虎梨(四)　提(引)哩(五)　訶",
    "T11n0312_017:0743a10": "(引)哩(引)底(六)　阿酤(引)設羅剎曳(七)　左梨(八)　左羅嚩",
    "T11n0312_017:0743a11": "帝(九)　娑(引)哩(十)　芻哩(十一)　羼(引)帝末利(十二)　翅彌(十三)　羼(引)",
    "T11n0312_017:0743a12": "帝葛哩(十四)　剎彌(十五)　設彌(十六)　扇(引)帝葛哩(十七)　虎呼(引)(十",
    "T11n0312_017:0743a13": "八)　阿梨(十九)　詰詰哩(二十)　珂哩(二十一)　阿(引)尾設儞(二十二)　囉",
    "T11n0312_017:0743a14": "娑(二十三)　囉娑儞(二十四)　惹曳(二十五)　惹野嚩帝(二十六)　體哩",
    "T11n0312_017:0743a15": "(二合)(二十七)　阿(引)嚩哩帝(二合)(二十八)　尾嚩哩帝(二合)(二十九)　阿嚩",
    "T11n0312_017:0743a16": "哩多(二合)儞(三十)　梅(引)底哩(二合、引)部(引)多(引)喃(引)僧誐囉",
    "T11n0312_017:0743a17": "(二合)呼(引)(三十一)　捺彌(三十二)　捺摩三鉢儞(三十三)　帝(引)蘭拏",
    "T11n0312_017:0743a18": "(二合)多(引)囉曳(引)(三十四)　部(引)莎焰莎悉帝(二合)禰尾毘踰",
    "T11n0312_017:0743a19": "(二合、引)(三十五)　那(引)倪毘踰(二合、引)(三十六)　藥翅毘踰(二合、引)(三十七)　巘馱",
    "T11n0312_017:0743a20": "哩尾(二合)毘踰(二合、引)(三十八)　藥叉西毘踰(二合、引)(三十九)　摩奴賒(引)",
    "T11n0312_017:0743a21": "摩奴試毘藥(二合)(四十)　莎悉底(二合)哩婆(二合)嚩都(引)薩",
    "T11n0312_017:0743a22": "捺(引)蘇欠(四十一)」",
    "T11n0312_017:0743a23": "說是大明時，一切山王皆悉振動，大地傾搖",
    "T11n0312_017:0743a24": "大海騰涌，所有一切邪異外法皆悉攝伏歸",
    "T11n0312_017:0743a25": "正法語，善護一切正法寶藏。一切天眾互相",
    "T11n0312_017:0743a26": "慶悅，說伽陀曰：",
    "T11n0312_017:0743a27": "「祕密大明宣說已，　　能令正法久住世，",
    "T11n0312_017:0743a28": "　三千世界悉傾搖，　　求人中尊願救護。",
    "T11n0312_017:0743a29": "　大師善說真實語，　　普為眾會施無畏，",
    "T11n0312_017:0743b01": "　威神建立此法門，　　能令正法久住世。」",
    "T11n0312_017:0743b02": "爾時世尊於金剛手菩薩宮中住經七日，廣",
    "T11n0312_017:0743b03": "為無量一切眾生作利益已，乃至曠野大城",
    "T11n0312_017:0743b04": "一切情品廣大周遍無不蒙益，即離本宮還",
    "T11n0312_017:0743b05": "處空中，菩薩聲聞人天大眾恭敬圍遶，復有",
    "T11n0312_017:0743b06": "無數百千夜叉、羅剎、阿修羅、迦樓羅等前後",
    "T11n0312_017:0743b07": "導從，梵王、帝釋、護世天等，布光明網、奏妙音",
    "T11n0312_017:0743b08": "樂、雨眾異花。時諸剎土皆悉振動，以佛威德",
    "T11n0312_017:0743b09": "神通勢力加持神變及威儀事，譬如鵝王遊",
    "T11n0312_017:0743b10": "戲自在，漸吹還詣鷲峯山中。金剛手菩薩大",
    "T11n0312_017:0743b11": "祕密主以佛威神而隨佛後。",
    "T11n0312_017:0743b12": "佛說如來不思議祕密大乘經卷第十七"
}