{
    "T16n0702_001:0803c18": "No. 702",
    "T16n0702_001:0803c19": "佛說施燈功德經",
    "T16n0702_001:0803c21": "高齊天竺三藏那連提耶舍譯",
    "T16n0702_001:0803c22": "[0803c22] 如是我聞：[0803c22] 一時佛在舍衛國祇樹給孤獨園。",
    "T16n0702_001:0803c23": "爾時世尊告舍利弗言：「舍利弗！佛有四種勝",
    "T16n0702_001:0803c24": "妙善法，能令眾生得無量果、無量光明、無",
    "T16n0702_001:0803c25": "量妙色、無量福藏、無量樂藏，無量戒、定、智",
    "T16n0702_001:0803c26": "慧、解脫、解脫知見、辯才之藏，一切無著無漏",
    "T16n0702_001:0803c27": "之法。[0803c27] 「舍利弗！何等為四？一者、謂如來、應、正",
    "T16n0702_001:0803c28": "遍知得尸波羅蜜，具無量戒；二者、得禪波羅",
    "T16n0702_001:0803c29": "蜜，具無量定；三者、得波若波羅蜜，具無量慧",
    "T16n0702_001:0804a01": "及廣智慧、觀達慧、如性慧、無數慧、決定慧、",
    "T16n0702_001:0804a02": "畢定知見；四者、得無濁心、善勝作心，具妙解",
    "T16n0702_001:0804a03": "脫、第一解脫。是為四種勝妙善法。[0804a03] 「舍利弗！是",
    "T16n0702_001:0804a04": "佛、如來、應、正遍知於一切惡皆悉遠離，一切",
    "T16n0702_001:0804a05": "善法皆悉成就，眾行備滿，具如實見，遠離闇",
    "T16n0702_001:0804a06": "冥，能為光曜，具足無量福智資糧，隱蔽世間，",
    "T16n0702_001:0804a07": "不為世間之所映奪，獲得戒、定、智慧、解脫、解",
    "T16n0702_001:0804a08": "脫知見，具足十力、四無所畏，得一切諸佛法",
    "T16n0702_001:0804a09": "力，能具諸佛法力，得具諸佛大慈悲力及辯",
    "T16n0702_001:0804a10": "才力，本願方便，皆悉滿足，善修本業，具智慧",
    "T16n0702_001:0804a11": "寶，精進無量，終不休息，離諸憂慼，無有逼惱，",
    "T16n0702_001:0804a12": "無有取著，能善調伏，為大龍王，無有餘習，為",
    "T16n0702_001:0804a13": "一切眾生無上福田。[0804a13] 「舍利弗！若比丘、比丘尼、",
    "T16n0702_001:0804a14": "沙彌、沙彌尼、優婆塞、優婆夷，發清淨心，為求",
    "T16n0702_001:0804a15": "福故、為愛樂福故，思念如來，無上方便本",
    "T16n0702_001:0804a16": "行滿足，盡未來際一切生死，於現在世成就",
    "T16n0702_001:0804a17": "無量無著戒、定、智慧、解脫、解脫知見，乃至念",
    "T16n0702_001:0804a18": "佛一種功德。念功德已，於無量億那由他百",
    "T16n0702_001:0804a19": "千劫中，所習善根三明福田所、清淨戒所、無",
    "T16n0702_001:0804a20": "等等戒所、無量真實功德所，或於塔廟諸",
    "T16n0702_001:0804a21": "形像前，而設供養故，奉施燈明，乃至以少",
    "T16n0702_001:0804a22": "燈炷，或蘇油塗然，持以奉施，其明唯照道",
    "T16n0702_001:0804a23": "之一階。[0804a23] 「舍利弗！如此福德非是一切聲聞、緣",
    "T16n0702_001:0804a24": "覺所能了知，唯佛、如來乃能知也！舍利弗！求",
    "T16n0702_001:0804a25": "世報者，福德尚爾，何況以清淨深樂心，不求",
    "T16n0702_001:0804a26": "果報，安住恭敬，相續無間念佛功德！善男子、",
    "T16n0702_001:0804a27": "善女人等所生福德，舍利弗！照道一階福德",
    "T16n0702_001:0804a28": "尚爾，何況全照一階道也，或二階道、或",
    "T16n0702_001:0804a29": "二階道、或四階道；或及塔身一級、二級乃",
    "T16n0702_001:0804b01": "至多級；一面、二面乃至四面及佛形像！[0804b01] 「舍",
    "T16n0702_001:0804b02": "利弗！彼所燃燈，或時速滅，或風吹滅，或油",
    "T16n0702_001:0804b03": "盡滅，或炷盡滅，或俱盡滅。譬如諸龍以瞋",
    "T16n0702_001:0804b04": "恚故，出雲垂布，於中起電，起已尋滅。[0804b04] 「舍利弗！",
    "T16n0702_001:0804b05": "如是少時於佛塔廟奉施燈明，若彼比丘、比",
    "T16n0702_001:0804b06": "丘尼、沙彌、沙彌尼、優婆塞、優婆夷，若復餘人",
    "T16n0702_001:0804b07": "不受戒者，為樂善故，護己身故，信佛、法、僧，",
    "T16n0702_001:0804b08": "如是少燈奉施福田，所得果報福德之聚，唯",
    "T16n0702_001:0804b09": "佛能知。一切世間天、人、魔、梵、沙門、婆羅門，乃",
    "T16n0702_001:0804b10": "至聲聞、辟支佛等所不能知。如是然少燈明，",
    "T16n0702_001:0804b11": "所受福報不可得說。[0804b11] 「舍利弗！諸佛境界不可",
    "T16n0702_001:0804b12": "思議，唯有如來乃知此義。舍利弗！彼施燈",
    "T16n0702_001:0804b13": "者，所得福聚無量無邊，不可算數，唯有如",
    "T16n0702_001:0804b14": "來乃能了知。舍利弗！然少燈明福德尚爾，不",
    "T16n0702_001:0804b15": "可算數，況我滅後於佛塔寺，若自作、若教他",
    "T16n0702_001:0804b16": "作，或然一燈、二燈乃至多燈，香花、瓔鬘、寶",
    "T16n0702_001:0804b17": "幢、幡蓋及餘種種勝妙供養！[0804b17] 「舍利弗！有四種",
    "T16n0702_001:0804b18": "法應當信受。何等為四？一者、佛法無量，應當",
    "T16n0702_001:0804b19": "信受；二者、少修善根，獲無量報，應當信受；三",
    "T16n0702_001:0804b20": "者、若於三寶深生敬信，善修業行，所得福報，",
    "T16n0702_001:0804b21": "汝等聲聞現得見我，尚不能得具足知之，",
    "T16n0702_001:0804b22": "亦復不能思惟測度，況我滅後聲聞弟子遠",
    "T16n0702_001:0804b23": "離我者，能得現知及能測度？若有能知及",
    "T16n0702_001:0804b24": "測度者，無有是處，應當信受；四者、是諸聲",
    "T16n0702_001:0804b25": "聞不能得知及能測量一切眾生所有作業",
    "T16n0702_001:0804b26": "及業果報。舍利弗！汝等聲聞於此事中不須",
    "T16n0702_001:0804b27": "思量。何以故？舍利弗！如來常說一切眾生業",
    "T16n0702_001:0804b28": "行果報不可思量；過去諸佛、應、正遍知已如",
    "T16n0702_001:0804b29": "是說眾生業報不可思量；未來諸佛、應、正遍",
    "T16n0702_001:0804c01": "知當如是說眾生業報不可思量。眾生心",
    "T16n0702_001:0804c02": "信及心自性亦不可知、不可思量，如是之義",
    "T16n0702_001:0804c03": "應當信受！[0804c03] 「舍利弗！汝等聲聞住聖種者，於",
    "T16n0702_001:0804c04": "一切眾生業報之中，無有實眼及巧方便，況",
    "T16n0702_001:0804c05": "餘輕微薄劣心者，離戒、定、慧、解脫、解脫知見",
    "T16n0702_001:0804c06": "者，失正念者、無明闇冥、厚翳目者，於自己",
    "T16n0702_001:0804c07": "身內、外諸法而不能知——我竟是誰？我是誰許？",
    "T16n0702_001:0804c08": "我住何處？我之功德為大、為小？我當云何為",
    "T16n0702_001:0804c09": "與戒相應、為與戒不相應？我為正念戒、我",
    "T16n0702_001:0804c10": "為失念戒？我所作業為作智人業、為作愚人",
    "T16n0702_001:0804c11": "業？為從何來、為何處去？舍利弗！諸凡夫人",
    "T16n0702_001:0804c12": "顛倒見者，於自己身如是等事尚自不知，況",
    "T16n0702_001:0804c13": "能得知一切眾生種種業報？若能知者，無有",
    "T16n0702_001:0804c14": "是處。[0804c14] 「舍利弗！如來、應、正遍知，戒無減，定無",
    "T16n0702_001:0804c15": "減，智無減，解脫無減，解脫知見無減，相無",
    "T16n0702_001:0804c16": "減。舍利弗！如來、應、正遍知，無量戒、無礙戒、",
    "T16n0702_001:0804c17": "不思議戒、無等戒、究竟戒、清淨戒、彼如來",
    "T16n0702_001:0804c18": "於一切眾生若業、若業報，皆如實知。[0804c18] 「舍利弗！",
    "T16n0702_001:0804c19": "云何如來於一切眾生業報得如實知？舍利",
    "T16n0702_001:0804c20": "弗！佛如是知：或有眾生善業盡，不善業增；",
    "T16n0702_001:0804c21": "或有眾生不善業盡，善業增；或有眾生善業",
    "T16n0702_001:0804c22": "當生，不善業當滅；或有眾生不善當生，善",
    "T16n0702_001:0804c23": "業當滅。舍利弗！如來如是入一切眾生業及",
    "T16n0702_001:0804c24": "業報，種種差別皆如實知。彼彼眾生或有無",
    "T16n0702_001:0804c25": "知或有愚闇，或有善者或不善者。舍利弗！",
    "T16n0702_001:0804c26": "我有如是智，有如是善巧，於諸眾生不可思",
    "T16n0702_001:0804c27": "議種種業報，皆能記說。[0804c27] 「舍利弗！若有眾生",
    "T16n0702_001:0804c28": "成就信心，彼能信我。若復眾生無有信心，遠",
    "T16n0702_001:0804c29": "離我法，不信我語，誹謗於我，彼於長夜無義、",
    "T16n0702_001:0805a01": "無利，墜墮苦惱。舍利弗！若彼眾生於佛塔廟",
    "T16n0702_001:0805a02": "奉施燈明，以此奉施所作善業，能獲安樂、可",
    "T16n0702_001:0805a03": "樂之果。彼施燈明作善業時，欣喜相應。從信",
    "T16n0702_001:0805a04": "心起，於現在世得三種淨心。何等為三？彼",
    "T16n0702_001:0805a05": "諸善男子、善女人作是念：『我於如來已設供",
    "T16n0702_001:0805a06": "養，知身不堅，攝堅身想；知財過患，攝堅財想。』",
    "T16n0702_001:0805a07": "舍利弗！是名供養佛塔第一淨心。復次，舍利",
    "T16n0702_001:0805a08": "弗！彼諸善男子、善女人起如是心：『我於如",
    "T16n0702_001:0805a09": "來無上福田、最勝福田，能受最勝供養者所，",
    "T16n0702_001:0805a10": "已作供養。我今不畏墮於地獄、畜生、餓鬼。我",
    "T16n0702_001:0805a11": "此善根，已作人、天善道之因，得於妙色資生",
    "T16n0702_001:0805a12": "眾具，又得智慧、安隱、快樂，乃至能得菩提之",
    "T16n0702_001:0805a13": "果。』舍利弗！是名供養佛塔第二淨心。復次，",
    "T16n0702_001:0805a14": "舍利弗！彼諸善男子、善女人作如是想：『我",
    "T16n0702_001:0805a15": "於諸佛已作捨施，已作福德，已捨慳貪，已",
    "T16n0702_001:0805a16": "除慳過。』作是念已，施心無慳，施心增長。舍",
    "T16n0702_001:0805a17": "利弗！是名供養佛塔第三淨心。[0805a17] 「復次，舍利弗！",
    "T16n0702_001:0805a18": "若善男子、善女人於佛塔廟施燈明已，臨命",
    "T16n0702_001:0805a19": "終時得三種明。何等為三？一者、彼善男子、善",
    "T16n0702_001:0805a20": "女人臨命終時，先所作福悉皆現前，憶念善",
    "T16n0702_001:0805a21": "法而不忘失。舍利弗！是為一明；因此便能",
    "T16n0702_001:0805a22": "念知，自己先於佛所殖諸善業。復次，舍利",
    "T16n0702_001:0805a23": "弗！彼善男子、善女人於命終時，得如是念：『我",
    "T16n0702_001:0805a24": "於佛像塔廟等前，已曾供養。』作是念已，心生",
    "T16n0702_001:0805a25": "踊悅。舍利弗！是為二明；因此便能起念佛",
    "T16n0702_001:0805a26": "覺。復次，舍利弗！彼善男子、善女人於命終",
    "T16n0702_001:0805a27": "時，見餘眾生奉行布施，見他作已，起如是念：",
    "T16n0702_001:0805a28": "『我亦曾於佛支提所奉施燈明，我今亦當復",
    "T16n0702_001:0805a29": "行布施！』念於布施，得欣喜心；得喜心已，無有",
    "T16n0702_001:0805b01": "死苦。舍利弗！是為三明；因此便得念法之",
    "T16n0702_001:0805b02": "心。[0805b02] 「復次，舍利弗！佛塔廟中布施燈明，彼善",
    "T16n0702_001:0805b03": "男子、善女人於臨終時，更復得見四種光明。",
    "T16n0702_001:0805b04": "何等為四？一者、於臨終時，見於日輪圓滿涌",
    "T16n0702_001:0805b05": "出；二者、見淨月輪圓滿涌出；三者、見諸天眾",
    "T16n0702_001:0805b06": "一處而坐；四者、見於如來、應、正遍知坐菩提",
    "T16n0702_001:0805b07": "樹，垂得菩提，自見己身，尊重如來，合十指掌，",
    "T16n0702_001:0805b08": "恭敬而住。舍利弗！是名於佛塔廟布施燈已，",
    "T16n0702_001:0805b09": "臨命終時，得見如是四種光明。」[0805b09] 爾時世尊說",
    "T16n0702_001:0805b10": "此義已，復說偈言：",
    "T16n0702_001:0805b11": "「無上法王大仙人，  若人奉施彼塔廟，",
    "T16n0702_001:0805b12": " 彼智慧者作業已，  獲得無邊最勝樂。",
    "T16n0702_001:0805b13": " 臨命終時不失念，  能見自昔布施燈，",
    "T16n0702_001:0805b14": " 得四種喜離諸罪，  於彼死時不惑亂。",
    "T16n0702_001:0805b15": " 臨死時見十方明，  現&#x89A9;日月從地出，",
    "T16n0702_001:0805b16": " 見天千萬那由他，  為彼天眾說佛法。",
    "T16n0702_001:0805b17": " 父母妻子及親屬，  皆悉圍繞大悲號，",
    "T16n0702_001:0805b18": " 死者不念亦不視，  彼人正念常不亂。",
    "T16n0702_001:0805b19": " 現前得&#x89A9;天宮殿，  對諸天女心安隱，",
    "T16n0702_001:0805b20": " 復見莊嚴諸園林，  是中具足勝五欲。",
    "T16n0702_001:0805b21": " 又見佛坐菩提樹，  天人修羅悉圍繞，",
    "T16n0702_001:0805b22": " 自見合掌住佛前，  於勝牟尼修供養。",
    "T16n0702_001:0805b23": " 既見導師深敬重，  其心欣喜請如來，",
    "T16n0702_001:0805b24": " 世尊見彼心欣喜，  於是不違受彼請。",
    "T16n0702_001:0805b25": " 是人稱願喜充遍，  於捨命時無苦惱，",
    "T16n0702_001:0805b26": " 彼於佛所心喜已，  無有臨終大怖畏。",
    "T16n0702_001:0805b27": " 臨命終時不失念，  彼&#x89A9;十方皆大明，",
    "T16n0702_001:0805b28": " 見未曾有勝妙色，  此是施燈之果報。",
    "T16n0702_001:0805b29": " 死已必得生天上，  自見己身坐天床，",
    "T16n0702_001:0805c01": " 有諸天女圍繞之，  供養佛故得此果。",
    "T16n0702_001:0805c02": "[0805c02] 「復次，舍利弗！於佛塔廟施燈明已，死便生於",
    "T16n0702_001:0805c03": "三十三天。生彼天已，於五種事而得清淨。舍",
    "T16n0702_001:0805c04": "利弗！云何彼天於五種事而得清淨？一者、得",
    "T16n0702_001:0805c05": "清淨身；二者、於諸天中得殊勝威德；三者、常",
    "T16n0702_001:0805c06": "得清淨念慧；四者、常得聞於稱意之聲；五者、",
    "T16n0702_001:0805c07": "所得眷屬常稱彼意，心得欣喜。舍利弗！是名",
    "T16n0702_001:0805c08": "彼天於五種事而得清淨。」[0805c08] 爾時世尊欲重宣",
    "T16n0702_001:0805c09": "此義，而說偈言：",
    "T16n0702_001:0805c10": "「彼天獲得光明身，  具足功德他尊重，",
    "T16n0702_001:0805c11": " 與千天子為上首，  以燈施佛支提故。",
    "T16n0702_001:0805c12": " 所聞天聲常稱意，  哀美殊妙勝餘天，",
    "T16n0702_001:0805c13": " 具足第一勝念慧，  復得最上勝眷屬。",
    "T16n0702_001:0805c14": " 隨彼天子所行處，  一切諸天皆欽仰，",
    "T16n0702_001:0805c15": " 本昔修習何等業，  今得如是熾然身。",
    "T16n0702_001:0805c16": " 有樹皆名上歡喜，  周匝光照猶如月，",
    "T16n0702_001:0805c17": " 彼天感得是妙樹，  持此莊飾天宮園。",
    "T16n0702_001:0805c18": " 無量諸天皆驚怪，  今此樹花名何等？",
    "T16n0702_001:0805c19": " 猶如燈明光照曜，  普出如意妙熏香。",
    "T16n0702_001:0805c20": " 彼天所有諸眷屬，  以彼樹花莊嚴身，",
    "T16n0702_001:0805c21": " 彼於無量億天中，  光明照曜猶如日。",
    "T16n0702_001:0805c22": "[0805c22] 「復次，舍利弗！於佛塔廟布施燈明，生三十三",
    "T16n0702_001:0805c23": "天已，彼天自知：『如是時中，我住於此；如是",
    "T16n0702_001:0805c24": "時中，我當命終。』彼勝天子臨命終時，於其",
    "T16n0702_001:0805c25": "眷屬及餘天眾，說法勸化，令其欣喜。於彼天",
    "T16n0702_001:0805c26": "宮捨壽命已，不墮惡趣，生於人中最上種姓、",
    "T16n0702_001:0805c27": "信佛法家。是時世間若無佛者，亦復不在輕",
    "T16n0702_001:0805c28": "取吉凶、邪見家生。」[0805c28] 爾時世尊欲重宣此義，而",
    "T16n0702_001:0805c29": "說偈言：",
    "T16n0702_001:0806a01": "「彼天生得如是智，  知爾許時天中住，",
    "T16n0702_001:0806a02": " 彼天亦復能自知，  我今未幾當命盡。",
    "T16n0702_001:0806a03": " 五種死相出現時，  彼天壽命臨欲絕，",
    "T16n0702_001:0806a04": " 即為億天眾說法，  遠離愚癡心不憂。",
    "T16n0702_001:0806a05": " 於天眾中作是言，  諸有無常亦無樂，",
    "T16n0702_001:0806a06": " 或有生者或有死，  不念將死說是法。",
    "T16n0702_001:0806a07": " 彼諸眷屬皆悲惱，  無量天眾亦復然，",
    "T16n0702_001:0806a08": " 雖復見已五種相，  自念功德不憂愁。",
    "T16n0702_001:0806a09": " 在彼天宮命絕已，  尋即下來人間生，",
    "T16n0702_001:0806a10": " 住胎出胎念不亂，  常受快樂無苦惱。",
    "T16n0702_001:0806a11": " 生已便得宿命通，  悉能憶念本來處，",
    "T16n0702_001:0806a12": " 念人中苦不貪樂，  須臾死來見逼切。",
    "T16n0702_001:0806a13": " 彼念天中果報已，  於此人間不為樂，",
    "T16n0702_001:0806a14": " 天中尚苦況復人，  諸有不堅常流動。",
    "T16n0702_001:0806a15": " 彼人及其成立已，  必當捨家而出家，",
    "T16n0702_001:0806a16": " 心常不行惡覺觀，  彼當獲得如是果。",
    "T16n0702_001:0806a17": " 世世恒得宿命通，  亦常不作諸惡業，",
    "T16n0702_001:0806a18": " 必定出家持淨戒，  此是彼施燈明果。",
    "T16n0702_001:0806a19": " 恒常不盲及攣躄，  眼一切時不闇昧，",
    "T16n0702_001:0806a20": " 身亦無病無惡聲，  心常黠慧不愚惑。",
    "T16n0702_001:0806a21": " 又復恒常無眼患，  所在受生眼不眇，",
    "T16n0702_001:0806a22": " 不無一眼及瞎眼，  彼眼亦常不濁亂。",
    "T16n0702_001:0806a23": " 眼目修長黑白分，  猶如淨妙青蓮葉，",
    "T16n0702_001:0806a24": " 眼淨能見微細物，  如彼明徹摩尼珠。",
    "T16n0702_001:0806a25": " 無量阿僧祇劫中，  得淨肉眼不失壞，",
    "T16n0702_001:0806a26": " 彼亦常無眼諸病，  此是奉施燈明果。",
    "T16n0702_001:0806a27": " 善印善根善諸論，  於諸工巧悉究了，",
    "T16n0702_001:0806a28": " 彼有智人善觀察，  妙慧能見第一義。",
    "T16n0702_001:0806a29": " 善觀諸有不自在，  於佛法中得照明，",
    "T16n0702_001:0806b01": " 普見一切佛世尊，  見已恭敬修供養。",
    "T16n0702_001:0806b02": " 生生得勝端正色，  親戚眷屬皆敬愛，",
    "T16n0702_001:0806b03": " 得大財寶力自在，  及得不壞諸眷屬。",
    "T16n0702_001:0806b04": " 如彼燈明能破闇，  熾燃照曜遍諸方，",
    "T16n0702_001:0806b05": " 彼人光明亦如是，  不為闇冥所隱蔽。",
    "T16n0702_001:0806b06": " 若於佛塔起信心，  施勝燈鬘及瓔珞，",
    "T16n0702_001:0806b07": " 施燈明時心清淨，  獲得人中最勝尊。",
    "T16n0702_001:0806b08": " 端正殊妙甚可愛，  一切世間所喜樂，",
    "T16n0702_001:0806b09": " 心不輕取於吉凶，  亦不樂於世左道。",
    "T16n0702_001:0806b10": " 世間所有諸惡見，  及邪道等不信受，",
    "T16n0702_001:0806b11": " 若為國王恒知足，  不貪他土興戰諍。",
    "T16n0702_001:0806b12": " 常無苦惱亦無憂，  亦復無有諸惱熱，",
    "T16n0702_001:0806b13": " 彼無一切諸退失，  復無惡名無衰惱。",
    "T16n0702_001:0806b14": " 若為王臣所發言，  王及國人無不信，",
    "T16n0702_001:0806b15": " 身常無有羸瘠病，  不作黃門不非道。",
    "T16n0702_001:0806b16": " 身相具足安樂住，  患苦不能著其身，",
    "T16n0702_001:0806b17": " 亦復不見諸惡夢，  臥覺一切常安隱。",
    "T16n0702_001:0806b18": " 生生能得諸伏藏，  供養一切佛支提，",
    "T16n0702_001:0806b19": " 諸佛功德無有邊，  彼人所得亦如是。",
    "T16n0702_001:0806b20": "[0806b20] 「舍利弗！若有眾生於佛塔廟施燈明者，得於",
    "T16n0702_001:0806b21": "四種可樂之法。何等為四？一者、色身；二者、",
    "T16n0702_001:0806b22": "資財；三者、大善；四者、智慧。舍利弗！若有眾",
    "T16n0702_001:0806b23": "生於佛支提施燈明者，得如是等可樂之法。」",
    "T16n0702_001:0806b24": "[0806b24] 爾時如來欲重宣此義，復說偈言：",
    "T16n0702_001:0806b25": "「身傭圓滿具大力，  不與他人共戰諍，",
    "T16n0702_001:0806b26": " 遍遊諸方無惱者，  由燈奉施佛支提。",
    "T16n0702_001:0806b27": " 生於大富上族家，  具足功德人所敬，",
    "T16n0702_001:0806b28": " 生生恒得宿命智，  由燈奉施佛支提。",
    "T16n0702_001:0806b29": " 於諸眾生常悲念，  發言眷屬皆敬受，",
    "T16n0702_001:0806c01": " 心無損害恒調柔，  常不造作惡道業。",
    "T16n0702_001:0806c02": "[0806c02] 「復次，舍利弗！若有眾生供養佛塔，得四種清",
    "T16n0702_001:0806c03": "淨。何等為四？一者、身業清淨；二者、口業清",
    "T16n0702_001:0806c04": "淨；三者、意業清淨；四者、善友清淨。[0806c04] 「舍利弗！",
    "T16n0702_001:0806c05": "云何得於身業清淨？若善男子、善女人於彼",
    "T16n0702_001:0806c06": "彼生處，遠離殺生，無殺害意，亦常遠離偷盜、",
    "T16n0702_001:0806c07": "邪婬，於己妻所尚不邪行，況餘人妻！亦不",
    "T16n0702_001:0806c08": "飲酒，放逸自縱，不以刀杖及餘苦具加逼眾",
    "T16n0702_001:0806c09": "生，離不善法及諸惡業。舍利弗！遠離是等，",
    "T16n0702_001:0806c10": "是名身業清淨。[0806c10] 「舍利弗！云何口業清淨？是",
    "T16n0702_001:0806c11": "人世世常不妄語，若不見聞終不妄說，若見",
    "T16n0702_001:0806c12": "若聞，合時諮問，然後乃語，為利自他，不作異",
    "T16n0702_001:0806c13": "說。設若有人教令妄語，為護實語，終不妄言，",
    "T16n0702_001:0806c14": "不以此語向彼人說，不持彼事向此人道。二",
    "T16n0702_001:0806c15": "朋先壞，不令增長，有所發言，能善和諍。若痛",
    "T16n0702_001:0806c16": "心語，若&#x9E81;語，若苦惡語、不喜語、不樂語、不",
    "T16n0702_001:0806c17": "愛語、不入心語、惱他語、結怨語，悉皆遠離。",
    "T16n0702_001:0806c18": "有所發言，潤語、軟語、意樂語、不&#x9E81;語、悅耳",
    "T16n0702_001:0806c19": "語、美妙語、入心語、多人愛語、多人樂語、可",
    "T16n0702_001:0806c20": "愛語、可樂語、能除怨語，恒作如是種種美",
    "T16n0702_001:0806c21": "妙語。復離綺語，不作異想異語，不作異印",
    "T16n0702_001:0806c22": "異期，覆障實事，不煩廣說，不非時語，恒究",
    "T16n0702_001:0806c23": "竟語。舍利弗！如是遠離不清淨口業，成就",
    "T16n0702_001:0806c24": "清淨口業。舍利弗！是名口業清淨。[0806c24] 「舍利弗！",
    "T16n0702_001:0806c25": "云何意業清淨？於他所有珍寶資財，不起貪",
    "T16n0702_001:0806c26": "著，不起瞋心，遠離害心，又離邪見，無諸惡",
    "T16n0702_001:0806c27": "見。舍利弗！遠離是等，是名意業清淨。[0806c27] 「舍利",
    "T16n0702_001:0806c28": "弗！云何得善友清淨？若諸善友，遠離妄語，亦",
    "T16n0702_001:0806c29": "不飲酒，離諸&#x9E81;獷，調伏正見，往詣其所，親",
    "T16n0702_001:0807a01": "近諮受。又詣諸佛菩薩、緣覺、聲聞等所，親近",
    "T16n0702_001:0807a02": "供養，諮受未聞。舍利弗！是名第四善友清淨。",
    "T16n0702_001:0807a03": "[0807a03] 「舍利弗！若善男子、善女人於佛支提施燈明",
    "T16n0702_001:0807a04": "已，得如是等四種清淨。」[0807a04] 爾時世尊欲重宣此",
    "T16n0702_001:0807a05": "義，而說偈言：",
    "T16n0702_001:0807a06": "「為欲照塔故然燈，  身口意業善調伏，",
    "T16n0702_001:0807a07": " 遠離邪見具淨戒，  由是獲得如意眼。",
    "T16n0702_001:0807a08": " 猶如淨日照十方，  速能獲得於漏盡，",
    "T16n0702_001:0807a09": " 彼大智慧具威德，  得淨天眼離塵漏。",
    "T16n0702_001:0807a10": " 智者能了眾生意，  亦得通明及辯才，",
    "T16n0702_001:0807a11": " 求二乘道得不難，  由施佛燈獲是報。",
    "T16n0702_001:0807a12": " 若求無上佛菩提，  天眼智慧及財物，",
    "T16n0702_001:0807a13": " 於此三事恒無減，  由燈奉施佛支提。",
    "T16n0702_001:0807a14": "[0807a14] 「舍利弗！若善男子、善女人住於大乘，於佛塔",
    "T16n0702_001:0807a15": "廟施燈明已，彼世世中得於八種可樂勝法。",
    "T16n0702_001:0807a16": "何等為八？一者、獲勝肉眼；二者、得於勝念，無",
    "T16n0702_001:0807a17": "能測量；三者、得於勝上達分天眼；四者、為於",
    "T16n0702_001:0807a18": "滿足修集道故，得不缺戒；五者、得智滿足，證",
    "T16n0702_001:0807a19": "於涅槃；六者、先所作善，得無難處；七者，所作",
    "T16n0702_001:0807a20": "善業，得值諸佛，能為一切眾生之眼；八者、",
    "T16n0702_001:0807a21": "若善男子、善女人以彼善根得轉輪王，所得",
    "T16n0702_001:0807a22": "輪寶不為他障，其身端正；或為帝釋，得大",
    "T16n0702_001:0807a23": "威力，具足千眼；或為梵王，善知梵事，得大禪",
    "T16n0702_001:0807a24": "定。舍利弗！以其迴向菩提善根，得是八種",
    "T16n0702_001:0807a25": "可樂勝法。[0807a25] 「復次，舍利弗！住於大乘善男子、善",
    "T16n0702_001:0807a26": "女人，復得八種無量勝法。一者、得於無量佛",
    "T16n0702_001:0807a27": "眼；二者、得於無量如來神通；三者、得於無量",
    "T16n0702_001:0807a28": "佛戒；四者、得於無量如來三昧；五者、得於無",
    "T16n0702_001:0807a29": "量如來智慧；六者、得於無量如來解脫；七者、",
    "T16n0702_001:0807b01": "得佛無量解脫知見；八者、得入一切眾生心",
    "T16n0702_001:0807b02": "所樂欲。舍利弗！善男子、善女人於佛塔廟",
    "T16n0702_001:0807b03": "奉施燈明，能攝如是無量勝報。[0807b03] 「復次，舍利弗！",
    "T16n0702_001:0807b04": "若有眾生見說法者，作如是念：『云何令彼常",
    "T16n0702_001:0807b05": "得宣說、顯示佛法？以燈施彼。施油燈故，令",
    "T16n0702_001:0807b06": "說法者得施法燈。』作是念已，持燈奉施，以",
    "T16n0702_001:0807b07": "此布施燈明善根，得於八種無量資糧。何等",
    "T16n0702_001:0807b08": "為八？一者、得於無量正念資糧；二者、得於無",
    "T16n0702_001:0807b09": "量大智資糧；三者、得於無量信心資糧；四者、",
    "T16n0702_001:0807b10": "得於無量精進資糧；五者、得於無量大慧資",
    "T16n0702_001:0807b11": "糧；六者、得於無量三昧資糧；七者、得於無量",
    "T16n0702_001:0807b12": "辯才資糧；八者、得於無量福德資糧。舍利弗！",
    "T16n0702_001:0807b13": "是名施燈八種資糧，亦復得於四無礙辯，乃",
    "T16n0702_001:0807b14": "至次第得一切種智。[0807b14] 「復次，舍利弗！若有善男",
    "T16n0702_001:0807b15": "子、善女人於如來前見他施燈，信心清淨，合",
    "T16n0702_001:0807b16": "十指掌，起隨喜心，以此善根，得於八種增上",
    "T16n0702_001:0807b17": "之法。何等為八？一者、得增上色；二者、得增",
    "T16n0702_001:0807b18": "上眷屬；三者、得增上戒；四者、於人、天中得增",
    "T16n0702_001:0807b19": "上生；五者、得增上信；六者、得增上辯；七者、",
    "T16n0702_001:0807b20": "得增上聖道；八者、得阿耨多羅三藐三菩提。",
    "T16n0702_001:0807b21": "舍利弗！是名八種增上之法。舍利弗！何故",
    "T16n0702_001:0807b22": "能得此等八種增上勝法？舍利弗！佛有無量",
    "T16n0702_001:0807b23": "戒、定、智慧、解脫、解脫知見故，供養彼者，所得",
    "T16n0702_001:0807b24": "果報、所得利益亦復無量。」[0807b24] 爾時世尊欲重宣",
    "T16n0702_001:0807b25": "此義，而說偈言：",
    "T16n0702_001:0807b26": "「造作出離行，  勤修於佛法，",
    "T16n0702_001:0807b27": " 棄捨死軍眾，  如象碎花林。」",
    "T16n0702_001:0807b28": "[0807b28] 爾時佛告慧命舍利弗：「有五種法最為難得：",
    "T16n0702_001:0807b29": "一者、得人身難；二者、於佛正法得信樂難；三",
    "T16n0702_001:0807c01": "者、樂於佛法，得出家難；四者、具淨戒難；五者、",
    "T16n0702_001:0807c02": "得漏盡難。舍利弗！一切眾生於是五法最",
    "T16n0702_001:0807c03": "為難得，汝等已得。」[0807c03] 爾時世尊欲重宣前義，",
    "T16n0702_001:0807c04": "勸舍利弗等而說偈言：",
    "T16n0702_001:0807c05": "「如來支提修布施，  為利眾生求菩提，",
    "T16n0702_001:0807c06": " 智者造作此勝因，  生生常得最勝報。",
    "T16n0702_001:0807c07": " 於天人中受勝生，  為人天等修供養，",
    "T16n0702_001:0807c08": " 譬如須彌安不動，  光明普遍照十方。",
    "T16n0702_001:0807c09": " 彼天眾見皆恭敬，  亦復愛樂生信心，",
    "T16n0702_001:0807c10": " 彼興供養亦讚美，  一切皆喜數數見。",
    "T16n0702_001:0807c11": " 奇哉是天福德相，  猶梵天光照梵宮，",
    "T16n0702_001:0807c12": " 此天曾作何等業，  身光明炎得如是？",
    "T16n0702_001:0807c13": " 見是誰不修習善？  誰不修學聖種戒？",
    "T16n0702_001:0807c14": " 誰見牟尼生厭心？  誰聞妙法而放逸？",
    "T16n0702_001:0807c15": " 彼昔在於人間時，  常以燈施如來塔，",
    "T16n0702_001:0807c16": " 曾佛法中設供養，  善得福利生天中。",
    "T16n0702_001:0807c17": " 願我恒得於人身，  於佛法中生淨信，",
    "T16n0702_001:0807c18": " 常不放逸住佛道，  寧棄身命不捨法。",
    "T16n0702_001:0807c19": " 獲得人身最為難，  愚人云何不為福，",
    "T16n0702_001:0807c20": " 徒費資財不為法，  死已便墮大嶮坑。",
    "T16n0702_001:0807c21": " 天見無垢威德已，  心自悔責發願言，",
    "T16n0702_001:0807c22": " 願我常得人間生，  精勤修習於梵行；",
    "T16n0702_001:0807c23": " 願我最後臨終時，  於佛法中得淨信；",
    "T16n0702_001:0807c24": " 願得正念不忘失，  得見無量諸如來。",
    "T16n0702_001:0807c25": " 為千億天所供養，  與諸天女相娛樂，",
    "T16n0702_001:0807c26": " 諸天女眾皆敬愛，  天女莊嚴戲園林，",
    "T16n0702_001:0807c27": " 諸方天香皆來熏，  耳聞一切妙音聲，",
    "T16n0702_001:0807c28": " 是天隨所遊行處，  恒得&#x89A9;見上妙色。",
    "T16n0702_001:0807c29": " 所可見色皆可愛，  彼常不&#x89A9;諸惡色，",
    "T16n0702_001:0808a01": " 亦復常得勝妙觸，  皆由持燈施支提。",
    "T16n0702_001:0808a02": " 從彼沒已生人道，  正念處於父母胎，",
    "T16n0702_001:0808a03": " 生已憶彼天中事，  智慧之力不退失。",
    "T16n0702_001:0808a04": " 彼人造作如是業，  得於大力轉輪王，",
    "T16n0702_001:0808a05": " 其王形貌極端嚴，  施燈獲得如是報。",
    "T16n0702_001:0808a06": " 由彼業故得命長，  一向清淨安樂器，",
    "T16n0702_001:0808a07": " 其身無有諸患痛，  然燈獲得如是果。",
    "T16n0702_001:0808a08": " 無有王難怨賊難，  他人不敢侵其妻，",
    "T16n0702_001:0808a09": " 不為惡人之所惱，  由持燈明施佛故。",
    "T16n0702_001:0808a10": " 安隱豐足無所畏，  豪富自在饒財寶，",
    "T16n0702_001:0808a11": " 得勝瓔珞及園林，  斯由然燈奉施佛。",
    "T16n0702_001:0808a12": " 當得&#x89A9;見佛世尊，  見已心便生敬信，",
    "T16n0702_001:0808a13": " 以欣喜心供養佛，  棄捨王位而出家。",
    "T16n0702_001:0808a14": " 佛無量智究竟智，  具可歎德能化人，",
    "T16n0702_001:0808a15": " 於此佛塔施燈已，  其人身光如燈照。",
    "T16n0702_001:0808a16": " 牟尼牛王清淨眼，  以好燈明照彼塔，",
    "T16n0702_001:0808a17": " 得於無漏無上道，  其身光明照十方。",
    "T16n0702_001:0808a18": " 見四真諦具十力，  不共之法亦究竟，",
    "T16n0702_001:0808a19": " 得遍見眼成善逝，  此果皆由布施燈。",
    "T16n0702_001:0808a20": " 設令一切諸眾生，  昔曾供養無量佛，",
    "T16n0702_001:0808a21": " 具大威德見實義，  億劫來成緣覺道。",
    "T16n0702_001:0808a22": " 十方所有諸世界，  悉布燈鬘無有餘，",
    "T16n0702_001:0808a23": " 以是世界諸燈鬘，  若人信心供養彼。",
    "T16n0702_001:0808a24": " 是人如是修供養，  於無量劫常不斷，",
    "T16n0702_001:0808a25": " 若人一燈奉施佛，  得福過前無有量。",
    "T16n0702_001:0808a26": " 燈油譬如大海水，  其炷猶如須彌山，",
    "T16n0702_001:0808a27": " 有人能然如是燈，  遍照一切諸世界。",
    "T16n0702_001:0808a28": " 是人深心懷敬信，  其志惟求緣覺道，",
    "T16n0702_001:0808a29": " 十方遍置如是燈，  一心恭敬而供養。",
    "T16n0702_001:0808b01": " 若人發於菩提心，  手執草炬暫奉佛，",
    "T16n0702_001:0808b02": " 是人得福過於彼，  我見實義作是說。",
    "T16n0702_001:0808b03": " 十方一切諸眾生，  一一供具皆如上，",
    "T16n0702_001:0808b04": " 然經無量恒沙劫，  其心唯求緣覺道。",
    "T16n0702_001:0808b05": " 若有人於佛塔廟，  然於一燈或一禮，",
    "T16n0702_001:0808b06": " 求無上道為眾生，  此福過前無有量。",
    "T16n0702_001:0808b07": " 難見難思佛境界，  智者聞即生欣喜，",
    "T16n0702_001:0808b08": " 無信心者聞不樂，  彼愚癡魔壞正法。",
    "T16n0702_001:0808b09": " 證淨法界甚為難，  一切世間獨善逝，",
    "T16n0702_001:0808b10": " 是故汝等應欣喜，  於佛功德當願求。」",
    "T16n0702_001:0808b11": "[0808b11] 爾時世尊說此法已，慧命舍利弗等，無量天、",
    "T16n0702_001:0808b12": "人、阿修羅、乾闥婆、緊那羅、摩&#x777A;羅伽，人非人等，",
    "T16n0702_001:0808b13": "聞佛所說，皆發無上菩提之心，欣喜無量，作",
    "T16n0702_001:0808b14": "禮而去。"
}