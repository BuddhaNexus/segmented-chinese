{
    "T47n1998A_023:0907a06": "大慧普覺禪師法語卷第二十三",
    "T47n1998A_023:0907a08": "宋徑山能仁禪院住持嗣法",
    "T47n1998A_023:0907a09": "慧日禪師臣蘊聞 上進",
    "T47n1998A_023:0907a10": "示中證居士(郭知縣仲堪)",
    "T47n1998A_023:0907a11": "[0907a11] 天台智者大師。悟法華三昧。以空假中三觀。",
    "T47n1998A_023:0907a12": "該攝一大藏教。無少無剩。言空者無假為中",
    "T47n1998A_023:0907a13": "無不空。言假者無空無中無不假。言中者無",
    "T47n1998A_023:0907a14": "空無假無不中。得斯旨者。獲旋陀羅尼。是",
    "T47n1998A_023:0907a15": "知從上諸佛諸祖。莫不皆從此門證入。故大",
    "T47n1998A_023:0907a16": "師證入時。因讀法華經。至是真精進是名真",
    "T47n1998A_023:0907a17": "法供養如來。乃見釋迦老子在靈山說此經",
    "T47n1998A_023:0907a18": "儼然未散。或者謂之表法。唯無盡居士張公。",
    "T47n1998A_023:0907a19": "因閱首楞嚴經。至是人始獲金剛心中處。忽",
    "T47n1998A_023:0907a20": "思智者當時所證。見靈山一會儼然未散。非",
    "T47n1998A_023:0907a21": "表法也。嘗謂余曰。當真實證入時。全身住",
    "T47n1998A_023:0907a22": "在金剛心中。李長者所謂。無邊剎境。自他",
    "T47n1998A_023:0907a23": "不隔於毫端。十世古今。始終不離於當念。智",
    "T47n1998A_023:0907a24": "者見靈山一會儼然未散。唯證是三昧者。不",
    "T47n1998A_023:0907a25": "待引喻。而自默默點頭矣。眾生境界差別不",
    "T47n1998A_023:0907a26": "等。所見不同。互有得失。除夙有靈骨。不被",
    "T47n1998A_023:0907a27": "法縛不求法脫。於經教及古德入道因緣。捨",
    "T47n1998A_023:0907a28": "方便而自證入則亦不待和會差排。自然見",
    "T47n1998A_023:0907a29": "月亡指矣。昔藥山和尚初發心求善知識時。",
    "T47n1998A_023:0907b01": "到南嶽石頭和尚處。遂問。三乘十二分教。某",
    "T47n1998A_023:0907b02": "甲粗亦妍窮承聞。南方有直指人心見性成",
    "T47n1998A_023:0907b03": "佛。實未明了。乞師指示。石頭云。恁麼也不",
    "T47n1998A_023:0907b04": "得。不恁麼也不得。恁麼不恁麼總不得。藥",
    "T47n1998A_023:0907b05": "山聞而不領。良久無言。石頭云會麼。藥山",
    "T47n1998A_023:0907b06": "云不會。石頭云。恐子緣不在此。往江西問",
    "T47n1998A_023:0907b07": "取馬大師去。藥山依教直至江西見馬師。以",
    "T47n1998A_023:0907b08": "問石頭話端。依前問之。馬師曰。我有時教",
    "T47n1998A_023:0907b09": "伊揚眉瞬目。有時不教伊揚眉瞬目。有時教",
    "T47n1998A_023:0907b10": "伊揚眉瞬目者是。有時教伊揚眉瞬目者不",
    "T47n1998A_023:0907b11": "是。藥山聞馬師語。便獲金剛心中。更無奇",
    "T47n1998A_023:0907b12": "特玄妙可通消息。但作禮而已。馬師知其已",
    "T47n1998A_023:0907b13": "證入。亦無別道理傳授。只向他道。汝見箇甚",
    "T47n1998A_023:0907b14": "麼便禮拜。藥山亦無道理可以呈似馬師。但",
    "T47n1998A_023:0907b15": "云。某在石頭如蚊子上鐵牛相似。馬師亦無",
    "T47n1998A_023:0907b16": "言語與之印可。一日忽見便問。子近日見處",
    "T47n1998A_023:0907b17": "如何。山曰。皮膚脫落盡。唯有一真實。馬師",
    "T47n1998A_023:0907b18": "曰。子之所得可謂協於心體布於四肢。既然",
    "T47n1998A_023:0907b19": "如是。將三條篾。束取肚皮。隨處住山去。藥",
    "T47n1998A_023:0907b20": "山云。某甲又是何人。敢言住山。馬師云。未有",
    "T47n1998A_023:0907b21": "長行而不住。未有長住而不行。欲益無所益。",
    "T47n1998A_023:0907b22": "欲為無所為。宜作舟航。無久住此。遂辭馬",
    "T47n1998A_023:0907b23": "師去住山。此亦獲金剛心中之效驗者。仲堪",
    "T47n1998A_023:0907b24": "道友妙喜與之素昧平昔。紹興丙子冬。邂逅",
    "T47n1998A_023:0907b25": "宛陵。一見風采。未語而心已許之。嘗過其",
    "T47n1998A_023:0907b26": "舍。遂蒙傾倒。因而詰之。自言於中字法門",
    "T47n1998A_023:0907b27": "而有趣向。自爾每與對談。未嘗一語及世間",
    "T47n1998A_023:0907b28": "事。古人隔江橫趨時節亦有之矣。為政不苛",
    "T47n1998A_023:0907b29": "不察。而姦蠹為之膽落。此亦證中字法門效",
    "T47n1998A_023:0907c01": "驗也。別來恰九箇月。忽專介以此軸來求道",
    "T47n1998A_023:0907c02": "號。因思無盡張公之言。頗與仲堪所入門戶",
    "T47n1998A_023:0907c03": "略相似。故不覺引前葛藤。仍為立道號。曰",
    "T47n1998A_023:0907c04": "中證居士。中證之義在吾佛則曰金剛心。心",
    "T47n1998A_023:0907c05": "至中曰忠中無定方見於行事。而利他自利。",
    "T47n1998A_023:0907c06": "世出世間。了無遺恨矣。中證不偏。而上下",
    "T47n1998A_023:0907c07": "相應。如析栴檀片片非別木。非如他人說得",
    "T47n1998A_023:0907c08": "盛水不漏於行事時手足俱露。如此等輩。欲",
    "T47n1998A_023:0907c09": "入中字法門。大似掉棒打月。不亦難乎。中證",
    "T47n1998A_023:0907c10": "居士勉之。妙喜異日忽地撞到面前那時相",
    "T47n1998A_023:0907c11": "見。更若守著這一字。則不中矣。",
    "T47n1998A_023:0907c12": "示徐提刑(敦立)",
    "T47n1998A_023:0907c13": "[0907c13] 士大夫。多以有所得心。求無所得法。何謂",
    "T47n1998A_023:0907c14": "有所得心。聰明靈利思量計較者是。何謂無",
    "T47n1998A_023:0907c15": "所得法。思量不行計較不到。聰明靈利無處",
    "T47n1998A_023:0907c16": "安著者是。不見釋迦老子在法華會上。舍利",
    "T47n1998A_023:0907c17": "弗殷勤三請。直得無啟口處。然後盡力道得",
    "T47n1998A_023:0907c18": "箇是法非思量分別之所能解。此是釋迦老",
    "T47n1998A_023:0907c19": "子初悟此事。開方便門示真實相之椎輪也。",
    "T47n1998A_023:0907c20": "昔雪&#x5CEF;真覺禪師。為此事之切。三度到投子。",
    "T47n1998A_023:0907c21": "九度上洞山。因緣不相契。後聞德山周金剛",
    "T47n1998A_023:0907c22": "王化。遂造其室。一日問德山。從上宗風以何",
    "T47n1998A_023:0907c23": "法示人。德山云。我宗無語句。亦無一法與",
    "T47n1998A_023:0907c24": "人。後又問從上宗乘中事。學人還有分也無。",
    "T47n1998A_023:0907c25": "德山拈拄杖便打云。道甚麼。雪&#x5CEF;於棒下。方",
    "T47n1998A_023:0907c26": "打破漆桶。以是觀之。思量計較聰明靈利。於",
    "T47n1998A_023:0907c27": "此箇門中一點也用不著。古德有言。般若如",
    "T47n1998A_023:0907c28": "大火聚。近之則燎&#x5374;面門。擬議尋思便落意",
    "T47n1998A_023:0907c29": "識。永嘉云。損法財滅功德。莫不由茲心意",
    "T47n1998A_023:0908a01": "識。故知心意識非獨障道。亦使得人七顛八",
    "T47n1998A_023:0908a02": "倒作諸不善。既有究竟此道之心。須有決定",
    "T47n1998A_023:0908a03": "之志。不到大休大歇大解脫處。誓畢此生不",
    "T47n1998A_023:0908a04": "退不墮。佛法無多子。久長難得。人世間塵",
    "T47n1998A_023:0908a05": "勞中事無盡無窮。撥置了一重又一重來。如",
    "T47n1998A_023:0908a06": "連環如鉤鎖相續不斷。志意下劣者。往往甘",
    "T47n1998A_023:0908a07": "心與伊作侶伴。不覺不知被伊牽挽將去。除",
    "T47n1998A_023:0908a08": "是當人夙有願力方肯退步思量。永嘉又云。",
    "T47n1998A_023:0908a09": "無明實性即佛性。幻化空身即法身。法身覺",
    "T47n1998A_023:0908a10": "了無一物。本源自性天真佛。若如是思量。驀",
    "T47n1998A_023:0908a11": "然向思量不及處見得。無一物底法身。即是",
    "T47n1998A_023:0908a12": "當人出生死處。前所云無所得法。不可以有",
    "T47n1998A_023:0908a13": "所得心求。便是這箇道理也。士大夫一生",
    "T47n1998A_023:0908a14": "在思量計較中作活計。纔聞善知識說無所",
    "T47n1998A_023:0908a15": "得法。便心裏疑惑。怕落空去。妙喜每見如此",
    "T47n1998A_023:0908a16": "說者。即問他。只這怕落空者。還空也無。十",
    "T47n1998A_023:0908a17": "箇有五雙。分&#x758E;不下。蓋平時只以思量卜度",
    "T47n1998A_023:0908a18": "為窟宅。乍聞說著不得思量底話。便茫然無",
    "T47n1998A_023:0908a19": "討巴鼻處。殊不知。只這無討巴鼻處。便是",
    "T47n1998A_023:0908a20": "自家放身命底時節也。敦立道友靖康中在",
    "T47n1998A_023:0908a21": "夷門相會。是時春秋鼎盛。便知有此段大事",
    "T47n1998A_023:0908a22": "因緣。可以脫離生死。與乃兄敦濟。時來扣問",
    "T47n1998A_023:0908a23": "圜悟先師。但妙年身心未能純一專志理會",
    "T47n1998A_023:0908a24": "箇事。別來忽地過了三十餘年。紹興己卯秋。",
    "T47n1998A_023:0908a25": "予因到育王經由越上。時敦立提總憲綱始",
    "T47n1998A_023:0908a26": "獲再會。握手劇談。坐間只以此一段因緣為",
    "T47n1998A_023:0908a27": "未了。更不及世間塵勞之事。非百劫千生曾",
    "T47n1998A_023:0908a28": "承事真善知識種得般若種子在藏識中。則",
    "T47n1998A_023:0908a29": "不能如是把得定作得主宰信得諦當不退初",
    "T47n1998A_023:0908b01": "心。真火中蓮華也。但以博極群書。於九經",
    "T47n1998A_023:0908b02": "十七史內。入得太深。聰明太過。理路太多。",
    "T47n1998A_023:0908b03": "定力太少。被日用應緣處牽挽將去。故於&#x811A;",
    "T47n1998A_023:0908b04": "跟下不能得啐地折曝地斷耳。若時時正念",
    "T47n1998A_023:0908b05": "現前。怕生死之心不變。則日月浸久。生處自",
    "T47n1998A_023:0908b06": "熟。熟處自生矣。且那箇是熟處。聰明靈利思",
    "T47n1998A_023:0908b07": "量計較底是。那箇是生處。菩提涅槃真如佛",
    "T47n1998A_023:0908b08": "性。絕思惟分別。摶量卜度不到。無爾用心安",
    "T47n1998A_023:0908b09": "排底是。驀然時節到來。或於古人入道因緣",
    "T47n1998A_023:0908b10": "上。或因看經教時。或於日用應緣。若善若不",
    "T47n1998A_023:0908b11": "善。若身心散亂。若逆順境界現前。若暫得",
    "T47n1998A_023:0908b12": "心意識寧靜時。忽地蹋翻關&#x68D9;子。不是差",
    "T47n1998A_023:0908b13": "事。",
    "T47n1998A_023:0908b14": "示陳機宜(明仲)",
    "T47n1998A_023:0908b15": "[0908b15] 佛說一切法。為度一切心。我無一切心。何",
    "T47n1998A_023:0908b16": "用一切法。法本無法。心亦無心。心法兩空。是",
    "T47n1998A_023:0908b17": "真實相。而今學道之士。多怕落空。作如是解",
    "T47n1998A_023:0908b18": "者。錯認方便。執病為藥。深可憐愍。故龐居",
    "T47n1998A_023:0908b19": "士有言。汝勿嫌落空。落空亦不惡。又云。但願",
    "T47n1998A_023:0908b20": "空諸所有。切勿實諸所無。若覷得這一句",
    "T47n1998A_023:0908b21": "子。破無邊惡業無明當下瓦解&#x6C37;銷。如來所",
    "T47n1998A_023:0908b22": "說一大藏教。亦注解這一句子不出。當人若",
    "T47n1998A_023:0908b23": "具決定信知。得有如是大解脫法。只在知得",
    "T47n1998A_023:0908b24": "處。撥轉上頭關&#x68D9;子。則龐公一句與佛說一",
    "T47n1998A_023:0908b25": "大藏教。無異無別。無前無後。無古無今。無",
    "T47n1998A_023:0908b26": "少師剩。亦不見有一切法。亦不見有一切心。",
    "T47n1998A_023:0908b27": "十方世界空蕩蕩地。亦莫作空蕩蕩地見。若",
    "T47n1998A_023:0908b28": "作是見。則便有說空者。便有聞說空者。便有",
    "T47n1998A_023:0908b29": "一切法可聽。便有一切心可證。既可聽可證。",
    "T47n1998A_023:0908c01": "則內有能證之心。外有所證之法。此病不除。",
    "T47n1998A_023:0908c02": "教中謂之以我說法。亦謂之謗佛法僧。又教",
    "T47n1998A_023:0908c03": "中云。若取法相即著我人眾生壽者。若取非",
    "T47n1998A_023:0908c04": "法相即著我人眾生壽者。前所云內有能證",
    "T47n1998A_023:0908c05": "之心。外有所證之法。便是這箇道理也。佛",
    "T47n1998A_023:0908c06": "弟子陳惇。知身是妄知法是幻。於幻妄中能",
    "T47n1998A_023:0908c07": "看箇趙州狗子無佛性話。忽然洗面摸著鼻",
    "T47n1998A_023:0908c08": "孔。有書來呈見解。試手說禪。如虎生三日",
    "T47n1998A_023:0908c09": "氣已食牛。其間通消息處。雖似吉撩棒打地。",
    "T47n1998A_023:0908c10": "有著處則入地數寸。不著處則全無巴鼻。然",
    "T47n1998A_023:0908c11": "大體基本已正。而大法未明。亦初心入道之",
    "T47n1998A_023:0908c12": "常病耳。苟能知是般事。撥向一邊。&#x5374;把諸",
    "T47n1998A_023:0908c13": "佛諸祖要妙門。一時塞斷。向威音那畔。討箇",
    "T47n1998A_023:0908c14": "生涯處。方於法得自在矣。釋迦老子云。若但",
    "T47n1998A_023:0908c15": "讚佛乘。眾生沒在苦。信知如是事。以我所證",
    "T47n1998A_023:0908c16": "擴而充之。然後不被法縛。不求法脫。恁麼也",
    "T47n1998A_023:0908c17": "得。不恁麼也得。恁麼不恁麼總得。凡有言句",
    "T47n1998A_023:0908c18": "凡所受用。如壯士展臂不借他力。箭既離弦",
    "T47n1998A_023:0908c19": "無返回勢。非是彊為。法如是故。得如此了。",
    "T47n1998A_023:0908c20": "始可言無善無惡無佛無眾生等事。而今大",
    "T47n1998A_023:0908c21": "法未明。若便說恁麼話。恐墮在永嘉所謂豁",
    "T47n1998A_023:0908c22": "達空撥因果莽莽蕩蕩招殃禍中。不可不知",
    "T47n1998A_023:0908c23": "也。但得本莫愁末。久久淹浸得熟。不愁不成",
    "T47n1998A_023:0908c24": "一片。勉之勉之。",
    "T47n1998A_023:0908c25": "示空相道人(黃通判宅)",
    "T47n1998A_023:0908c26": "[0908c26] 佛是凡夫鏡子。凡夫&#x5374;是佛鏡子。凡夫迷時。",
    "T47n1998A_023:0908c27": "生死垢染影像。全體現佛鏡子中。忽然悟時。",
    "T47n1998A_023:0908c28": "真淨妙明不生不滅。佛影像&#x5374;現凡夫鏡子",
    "T47n1998A_023:0908c29": "中。然佛本無生滅。亦無迷悟。亦無鏡子。亦",
    "T47n1998A_023:0909a01": "無影像可現。由凡夫有若干。故隨凡夫發明",
    "T47n1998A_023:0909a02": "耳。而今欲除凡夫病。與佛祖無異。請打破鏡",
    "T47n1998A_023:0909a03": "來。為爾下箇註&#x811A;。",
    "T47n1998A_023:0909a04": "示方機宜(夷吾)",
    "T47n1998A_023:0909a05": "[0909a05] 祖師云。心地隨時說。菩提亦只寧。事理俱無",
    "T47n1998A_023:0909a06": "礙。當生即不生。欲知此箇道理。但將平昔坐",
    "T47n1998A_023:0909a07": "禪處得底。看經教處得底。語錄上記得底。宗",
    "T47n1998A_023:0909a08": "師口頭言下領覽得底。一時掃向他方世界。",
    "T47n1998A_023:0909a09": "&#x5374;緩緩地子細看他。德山何故見僧入門便",
    "T47n1998A_023:0909a10": "棒。臨濟何故見僧入門便喝。若識二大老用",
    "T47n1998A_023:0909a11": "處。則於日用觸境逢緣處。不作世諦流布。亦",
    "T47n1998A_023:0909a12": "不作佛法理論。既不著此二邊。須知自有一",
    "T47n1998A_023:0909a13": "條活路。不見臨濟一日侍立德山。德山良久",
    "T47n1998A_023:0909a14": "驀回顧云。老漢今日困。臨濟云。這老漢寐",
    "T47n1998A_023:0909a15": "語作甚麼。德山擬拈拄杖要打。臨濟便掀倒",
    "T47n1998A_023:0909a16": "禪床。爾看。他了事漢。等閑驀路相逢。自然各",
    "T47n1998A_023:0909a17": "各有出身之路。後來雲&#x5CEF;悅禪師拈云。此二",
    "T47n1998A_023:0909a18": "員作家。一拶一捺。略露風規。大似把手上高",
    "T47n1998A_023:0909a19": "山。雖然如是。未免旁觀者醜。且道。誰是旁",
    "T47n1998A_023:0909a20": "觀者。良久喝一喝。據妙喜所見。雲&#x5CEF;亦未免",
    "T47n1998A_023:0909a21": "和泥合水。好與這兩箇老漢。一狀領過。一",
    "T47n1998A_023:0909a22": "坑埋&#x5374;。且道。過在甚麼處。夷吾居士夙植德",
    "T47n1998A_023:0909a23": "本。信得此段大事因緣及。雖在塵勞中。能自",
    "T47n1998A_023:0909a24": "省察。雖未得一刀兩段直下坐斷報化佛頭。",
    "T47n1998A_023:0909a25": "然&#x5374;自有箇信入處。如虎生三日氣已食牛。",
    "T47n1998A_023:0909a26": "欲行千里一步為初。最初一步已進得不錯。",
    "T47n1998A_023:0909a27": "直須擴而充之。決定知得三世諸佛敗闕處。",
    "T47n1998A_023:0909a28": "六代祖師敗闕處。妙喜敗闕處。然後打開自",
    "T47n1998A_023:0909a29": "己庫藏。運出自己家財。拯濟一切。豈非在家",
    "T47n1998A_023:0909b01": "菩薩之用心哉。勉之勉之。",
    "T47n1998A_023:0909b02": "示妙圓道人(李知省宅)",
    "T47n1998A_023:0909b03": "[0909b03] 欲超生死越苦海。應當&#x7AEA;起精進幢。直下信",
    "T47n1998A_023:0909b04": "得及。只這信得及處。便是超生死越苦海底",
    "T47n1998A_023:0909b05": "消息。故釋迦老子曰。信為道元功德母。長養",
    "T47n1998A_023:0909b06": "一切諸善法。又云。信能遠離生死苦。信能必",
    "T47n1998A_023:0909b07": "到如來地。要識如來地麼。亦只是這信得及",
    "T47n1998A_023:0909b08": "底。既信得及。不須起心動念求出生死。但十",
    "T47n1998A_023:0909b09": "二時中念念不離。決定要得入手。方為勇猛",
    "T47n1998A_023:0909b10": "之士。若半信半疑。則不相續矣。此事不論男",
    "T47n1998A_023:0909b11": "之與女貴之與賤大之與小。平等一如。何以",
    "T47n1998A_023:0909b12": "故。世尊在法華會上。只度得一箇女子成佛。",
    "T47n1998A_023:0909b13": "涅槃會上亦只度得一箇廣額屠兒成佛。當",
    "T47n1998A_023:0909b14": "知此二人成佛。亦別無功用。亦只是直下信",
    "T47n1998A_023:0909b15": "得及。更無第二念。便坐斷報化佛頭。徑超",
    "T47n1998A_023:0909b16": "生死。亦別無道理。妙圓道人雖是女流。立",
    "T47n1998A_023:0909b17": "志不在成佛底女子下。又能知有此段奇特",
    "T47n1998A_023:0909b18": "因緣。決定要出生死因。以此紙乞指示。掇",
    "T47n1998A_023:0909b19": "筆揮汗。書此示之。仍令看箇話頭。僧問馬",
    "T47n1998A_023:0909b20": "祖。如何是佛。祖云。即心是佛。妙圓道人日",
    "T47n1998A_023:0909b21": "用只如此看。祝祝。",
    "T47n1998A_023:0909b22": "示太虛居士(鄧直殿伯壽)",
    "T47n1998A_023:0909b23": "[0909b23] 利根上智之士。身在富貴中。而不被富貴所",
    "T47n1998A_023:0909b24": "折困。能於富貴中。作大饒益利樂有情。非夙",
    "T47n1998A_023:0909b25": "願力。則不能如是信得及。既信得及。當於信",
    "T47n1998A_023:0909b26": "得及處乘自願力隨緣應用。則自然頭頭上",
    "T47n1998A_023:0909b27": "明物物上顯矣。昔普賢菩薩在華嚴會上。入",
    "T47n1998A_023:0909b28": "一切諸佛毘盧遮那如來藏身三昧。普入一",
    "T47n1998A_023:0909b29": "切佛平等性。能於法界示眾影像廣大無礙。",
    "T47n1998A_023:0909c01": "同於虛空法界海旋。靡不隨入。出生一切諸",
    "T47n1998A_023:0909c02": "三昧法。普能包納十方法界。三世諸佛智光",
    "T47n1998A_023:0909c03": "明海。皆從此生。十方所有諸安立海。悉能示",
    "T47n1998A_023:0909c04": "現。含藏一切佛力解脫諸菩薩智。能令一切",
    "T47n1998A_023:0909c05": "國土微塵。普能容受無邊法界。成就一切佛",
    "T47n1998A_023:0909c06": "功德海。顯示如來諸大願海。一切諸佛所有",
    "T47n1998A_023:0909c07": "法輪。流通護持使無斷絕。如此世界中。普",
    "T47n1998A_023:0909c08": "賢菩薩於世尊前入此三昧。如是盡法界虛",
    "T47n1998A_023:0909c09": "空界。十方三世微細無礙廣大光明。佛眼所",
    "T47n1998A_023:0909c10": "見佛力能到佛身所現。一切國土及此國土",
    "T47n1998A_023:0909c11": "所有微塵。一一塵中有世界海微塵數佛剎。",
    "T47n1998A_023:0909c12": "一一剎中有世界海微塵數諸佛。一一佛前",
    "T47n1998A_023:0909c13": "有世界海微塵數普賢菩薩。皆亦入此一切",
    "T47n1998A_023:0909c14": "諸佛毘盧遮那如來藏身三昧。從三昧起時。",
    "T47n1998A_023:0909c15": "在會聽法之眾皆獲此三昧。皆得此三昧力。",
    "T47n1998A_023:0909c16": "無不被其饒益者。太虛居士鄧伯壽。身處富",
    "T47n1998A_023:0909c17": "貴。又與常人不同。日侍至尊。所聞所見。皆",
    "T47n1998A_023:0909c18": "不可思議事。與普賢菩薩於如來前入毘盧",
    "T47n1998A_023:0909c19": "遮那藏身三昧又何異哉。但恐中忘此意。十",
    "T47n1998A_023:0909c20": "二時中不能照管微細流注。恃恩凌鑠於人。",
    "T47n1998A_023:0909c21": "則不相當也。諸佛出世祖師西來。亦無一法",
    "T47n1998A_023:0909c22": "可以傳授。何以故。有傳有授。是無明法。是",
    "T47n1998A_023:0909c23": "有為法。非智慧法。非無為法。巖頭和尚有",
    "T47n1998A_023:0909c24": "言。若以實法繫綴人。土亦難消。昔南印土。",
    "T47n1998A_023:0909c25": "彼國之人多信福業。十四祖龍勝。特往化之。",
    "T47n1998A_023:0909c26": "彼曰。人有福業世間第一。徒言佛性誰能&#x89A9;",
    "T47n1998A_023:0909c27": "之。龍勝曰。汝欲見佛性。先須除我慢。彼曰。",
    "T47n1998A_023:0909c28": "佛性大小。龍勝曰。非大非小。非廣非狹。無",
    "T47n1998A_023:0909c29": "福無報。不死不生。此乃直示心要也。彼一眾",
    "T47n1998A_023:0910a01": "聞之皆悟正理。然悟在當人不從他得。前",
    "T47n1998A_023:0910a02": "所云諸佛出世祖師相傳皆無實法。便是這",
    "T47n1998A_023:0910a03": "箇道理也。佛法無多子。久長難得人。伯壽正",
    "T47n1998A_023:0910a04": "是春秋鼎盛之時。於日用應緣處。能自警覺。",
    "T47n1998A_023:0910a05": "回世間惡業底心。要學無上佛果菩提。非百",
    "T47n1998A_023:0910a06": "劫千生曾承事無邊諸佛諸善知識熏習般若",
    "T47n1998A_023:0910a07": "種智。則不能如是精進如是清淨如是自在",
    "T47n1998A_023:0910a08": "如是正直。孜孜矻矻以此段大事因緣在念。",
    "T47n1998A_023:0910a09": "既有是心莫管得在何時。若卒討巴鼻不著。",
    "T47n1998A_023:0910a10": "但只看箇古人入道底話頭。僧問趙州。如何",
    "T47n1998A_023:0910a11": "是祖師西來意。州云。庭前柏樹子。僧云。和",
    "T47n1998A_023:0910a12": "尚莫將境示人。州云。我不將境示人。僧云。",
    "T47n1998A_023:0910a13": "既不將境示人。&#x5374;如何是祖師西來意。州只",
    "T47n1998A_023:0910a14": "云。庭前柏樹子。其僧於言下忽然大悟。伯",
    "T47n1998A_023:0910a15": "壽但日用行住坐臥處。奉侍至尊處。念念",
    "T47n1998A_023:0910a16": "不間斷。時時提撕。時時舉覺。驀然向柏樹",
    "T47n1998A_023:0910a17": "子上。心意識絕氣息。便是徹頭處也。前所",
    "T47n1998A_023:0910a18": "云普賢菩薩於世尊前。入毘盧遮那如來藏",
    "T47n1998A_023:0910a19": "身三昧。從三昧起。在會諸菩薩皆獲是益。",
    "T47n1998A_023:0910a20": "願伯壽於至尊前。亦時時入是三昧。忽然從",
    "T47n1998A_023:0910a21": "三昧起。其益與普賢菩薩無二無別。勉之不",
    "T47n1998A_023:0910a22": "可忽。",
    "T47n1998A_023:0910a23": "示妙明居士(李知省伯和)",
    "T47n1998A_023:0910a24": "[0910a24] 道由心悟。不在言傳。近年以來學此道者。多",
    "T47n1998A_023:0910a25": "棄本逐末。背正投邪。不肯向根&#x811A;下推窮。一",
    "T47n1998A_023:0910a26": "味在宗師說處著到。縱說得盛水不漏。於本",
    "T47n1998A_023:0910a27": "分事上了沒交涉。古人不得已。見學者迷頭",
    "T47n1998A_023:0910a28": "認影。故設方便誘引之。令其自識本地風光",
    "T47n1998A_023:0910a29": "明見本來面目而已。初無實法與人。如江西",
    "T47n1998A_023:0910b01": "馬祖初好坐禪。後被南嶽讓和尚將&#x750E;於他",
    "T47n1998A_023:0910b02": "坐禪處磨。馬祖從禪定起問。磨&#x750E;何為。讓曰。",
    "T47n1998A_023:0910b03": "欲其成鏡耳。馬祖笑曰。磨&#x750E;豈得成鏡耶。讓",
    "T47n1998A_023:0910b04": "曰。磨&#x750E;既不成鏡。坐禪豈得成佛。蓋讓和尚",
    "T47n1998A_023:0910b05": "嘗問馬祖。坐禪何圖。馬祖以求成佛答之。教",
    "T47n1998A_023:0910b06": "中所謂先以定動後以智拔。馬祖聞坐禪豈",
    "T47n1998A_023:0910b07": "得成佛之語。方始著忙。遂起作禮致敬曰。如",
    "T47n1998A_023:0910b08": "何即是。讓知其時節因緣已到。始謂之曰。譬",
    "T47n1998A_023:0910b09": "牛駕車。車若不行。打牛即是。打車即是。又",
    "T47n1998A_023:0910b10": "曰汝學坐禪。為學坐佛。若學坐禪。禪非坐",
    "T47n1998A_023:0910b11": "臥。若學坐佛。佛非定相。於無住法。不應取",
    "T47n1998A_023:0910b12": "捨。汝若坐佛。即是殺佛。若執坐相。非達其",
    "T47n1998A_023:0910b13": "理。馬祖於言下忽然領旨。遂問。如何用心即",
    "T47n1998A_023:0910b14": "合無相三昧。讓曰。汝學心地法門如下種子。",
    "T47n1998A_023:0910b15": "我說法要。譬彼天澤。汝緣合故當見其道。又",
    "T47n1998A_023:0910b16": "問。道非色相。云何能見。讓曰。心地法眼能見",
    "T47n1998A_023:0910b17": "乎道。無相三昧亦復然矣。曰有成壞否。讓曰。",
    "T47n1998A_023:0910b18": "若以成壞聚散而見道者非也。前所云方便",
    "T47n1998A_023:0910b19": "誘引。此是從上宗乘中第一箇樣子。妙明居",
    "T47n1998A_023:0910b20": "士請依此參。",
    "T47n1998A_023:0910b21": "[0910b21] 昔大珠和尚初參馬祖。祖問。從何處來。曰",
    "T47n1998A_023:0910b22": "越州大雲寺來。祖曰。來此擬須何事。曰來求",
    "T47n1998A_023:0910b23": "佛法。祖曰。自家寶藏不顧。拋家散走作甚麼。",
    "T47n1998A_023:0910b24": "我這裏一物也無。求甚麼佛法。珠遂作禮",
    "T47n1998A_023:0910b25": "問。那箇是慧海自家寶藏。祖曰。即今問我者",
    "T47n1998A_023:0910b26": "是汝寶藏。一切具足更無欠少。使用自在何",
    "T47n1998A_023:0910b27": "假外求。珠於言下識自本心不由知覺。後住",
    "T47n1998A_023:0910b28": "大珠。凡有扣問。隨問而答。打開自己寶藏。",
    "T47n1998A_023:0910b29": "運出自己家財。如盤走珠。無障無礙。曾有僧",
    "T47n1998A_023:0910c01": "問。般若大否。珠曰。般若大。曰幾許大。曰無",
    "T47n1998A_023:0910c02": "邊際。曰般若小否。曰般若小。曰幾許小。曰",
    "T47n1998A_023:0910c03": "看不見。曰何處是。何處不是。爾看。他悟得",
    "T47n1998A_023:0910c04": "自家寶藏底。還有一星兒實法傳授與人否。",
    "T47n1998A_023:0910c05": "妙喜常常說與學此道者。若是真實見道之",
    "T47n1998A_023:0910c06": "士。如鐘在虛。如谷應響。大扣大鳴。小扣小",
    "T47n1998A_023:0910c07": "應。近代佛法可傷。為人師者。先以奇特玄妙。",
    "T47n1998A_023:0910c08": "蘊在胸襟遞相沿襲。口耳傳授以為宗旨。如",
    "T47n1998A_023:0910c09": "此之流邪毒人心。不可治療。古德謂之謗般",
    "T47n1998A_023:0910c10": "若人。千佛出世不通懺悔。此是宗門善巧方",
    "T47n1998A_023:0910c11": "便誘引學者底。第二箇樣子。妙明居士決定",
    "T47n1998A_023:0910c12": "究竟。當如此樣子參。",
    "T47n1998A_023:0910c13": "[0910c13] 既辦此心。要理會這一著子。先須立決定",
    "T47n1998A_023:0910c14": "志。觸境逢緣。或逆或順。要把得定作得主。",
    "T47n1998A_023:0910c15": "不受種種邪說。日用應緣時。常以無常迅速",
    "T47n1998A_023:0910c16": "生死二字。貼在鼻孔尖頭上。又如欠了人萬",
    "T47n1998A_023:0910c17": "百貫債無錢還得。被債主守定門戶。憂愁怕",
    "T47n1998A_023:0910c18": "怖千思萬量。求還不可得。若常存此心。則有",
    "T47n1998A_023:0910c19": "趣向分。若半進半退。半信半不信。不如三家",
    "T47n1998A_023:0910c20": "村裏無智愚夫。何以故。為渠百不知百不解。",
    "T47n1998A_023:0910c21": "&#x5374;無許多惡知惡覺作障礙。一味守愚而已。",
    "T47n1998A_023:0910c22": "古德有言。研窮至理以悟為則。近年以來多",
    "T47n1998A_023:0910c23": "有不信悟底宗師。說悟為誑謼人。說悟為建",
    "T47n1998A_023:0910c24": "立。說悟為把定。說悟為落在第二頭。披&#x5374;師",
    "T47n1998A_023:0910c25": "子皮。作野干鳴者。不可勝數。不具擇法眼者。",
    "T47n1998A_023:0910c26": "往往遭此輩幻惑。不可不審而思思而察也。",
    "T47n1998A_023:0910c27": "此是宗師指接群迷。令見月亡指底。第三箇",
    "T47n1998A_023:0910c28": "樣子。妙明居士欲跳出生死窟。作是說者名",
    "T47n1998A_023:0910c29": "為正說。作他說者名為邪說。思之。",
    "T47n1998A_023:0911a01": "[0911a01] 怕怖生死底。疑根拔不盡。百劫千生流浪隨",
    "T47n1998A_023:0911a02": "業受報。頭出頭沒無休息時。苟能猛著精彩。",
    "T47n1998A_023:0911a03": "一拔淨盡。便能不離眾生心。而見佛心。若夙",
    "T47n1998A_023:0911a04": "有願力。遇真正善知識。善巧方便誘誨。則有",
    "T47n1998A_023:0911a05": "甚難處。不見古德有言。江湖無礙人之心。佛",
    "T47n1998A_023:0911a06": "祖無謾人之意。只為時人過不得。不得道江",
    "T47n1998A_023:0911a07": "湖不礙人。佛祖言教雖不謾人。只為學此道",
    "T47n1998A_023:0911a08": "者錯認方便。於一言一句中求玄求妙求得",
    "T47n1998A_023:0911a09": "求失。因而透不得。不得道佛祖不謾人。如患",
    "T47n1998A_023:0911a10": "盲之人。不見日月光。是盲者過。非日月咎。",
    "T47n1998A_023:0911a11": "此是學此道離文字相離分別相離語言相",
    "T47n1998A_023:0911a12": "底。第四箇樣子。妙明居士思之。",
    "T47n1998A_023:0911a13": "[0911a13] 疑生不知來處死不知去處底心未忘。則是",
    "T47n1998A_023:0911a14": "生死交加。但向交加處。看箇話頭。僧問趙州",
    "T47n1998A_023:0911a15": "和尚。狗子還有佛性也無。州云無。但將這",
    "T47n1998A_023:0911a16": "疑生不知來處死不知去處底心。移來無字",
    "T47n1998A_023:0911a17": "上。則交加之心不行矣。交加之心既不行。則",
    "T47n1998A_023:0911a18": "疑生死來去底心將絕矣。但向欲絕未絕處。",
    "T47n1998A_023:0911a19": "與之廝崖。時節因緣到來。驀然噴地一下。便",
    "T47n1998A_023:0911a20": "了教中所謂絕心生死止心不善伐心稠林浣",
    "T47n1998A_023:0911a21": "心垢濁者也。然心何有垢。心何有濁。謂分",
    "T47n1998A_023:0911a22": "別善惡雜毒所鍾。亦謂之不善。亦謂之垢濁。",
    "T47n1998A_023:0911a23": "亦謂之稠林。若真實得噴地一下。只此稠林。",
    "T47n1998A_023:0911a24": "即是栴檀香林。只此垢濁。即是清淨解脫無",
    "T47n1998A_023:0911a25": "作妙體。此體本來無染非使然也。分別不生",
    "T47n1998A_023:0911a26": "虛明自照。便是這些道理。此是宗師令學",
    "T47n1998A_023:0911a27": "者捨邪歸正底。第五箇樣子。妙明居士但只",
    "T47n1998A_023:0911a28": "依此參。久久自築著磕著也。",
    "T47n1998A_023:0911a29": "[0911a29] 道無不在。觸處皆真。非離真而立處。立處",
    "T47n1998A_023:0911b01": "即真。教中所謂治生產業皆順正理。與實相",
    "T47n1998A_023:0911b02": "不相違背。是故龐居士有言。日用事無別。唯",
    "T47n1998A_023:0911b03": "吾自偶諧。頭頭非取捨。處處勿張乖。朱紫",
    "T47n1998A_023:0911b04": "誰為號。丘山絕點。埃神通并妙用。運水及",
    "T47n1998A_023:0911b05": "搬柴。然便恁麼認著。不求妙悟。又落在無",
    "T47n1998A_023:0911b06": "事甲裏。不見魏府老華嚴有言。佛法在爾",
    "T47n1998A_023:0911b07": "日用處。行住坐臥處。喫粥喫飯處。語言相",
    "T47n1998A_023:0911b08": "問處。所作所為舉心動念。又&#x5374;不是也。又",
    "T47n1998A_023:0911b09": "真淨和尚有言。不擬心一一明妙一一天真。",
    "T47n1998A_023:0911b10": "一一如蓮華不著水。迷自心故作眾生。悟自",
    "T47n1998A_023:0911b11": "心故成佛。然眾生本佛。佛本眾生。由迷悟",
    "T47n1998A_023:0911b12": "故有彼此也。又釋迦老子有言。是法住法位。",
    "T47n1998A_023:0911b13": "世間相常住。又云。是法非思量分別之所能",
    "T47n1998A_023:0911b14": "解。此亦是不許擬心之異名耳。苟於應緣處。",
    "T47n1998A_023:0911b15": "不安排不造作。不擬心思量分別計較。自然",
    "T47n1998A_023:0911b16": "蕩蕩無欲無依。不住有為不墮無為。不作世",
    "T47n1998A_023:0911b17": "間及出世間想。這箇是日用四威儀中。不昧",
    "T47n1998A_023:0911b18": "本來面目底。第六箇樣子也。",
    "T47n1998A_023:0911b19": "[0911b19] 本為生死事大無常迅速己事未明故。參禮",
    "T47n1998A_023:0911b20": "宗師求解生死之縛。&#x5374;被邪師輩添繩添索。",
    "T47n1998A_023:0911b21": "舊縛未解而新縛又加。&#x5374;不理會生死之",
    "T47n1998A_023:0911b22": "縛。只一味理會閑言長語。喚作宗旨。是甚",
    "T47n1998A_023:0911b23": "熱大不緊。教中所謂邪師過謬。非眾生咎。要",
    "T47n1998A_023:0911b24": "得不被生死縛。但常教方寸虛豁豁地。只以",
    "T47n1998A_023:0911b25": "不知生來不知死去底心。時時向應緣處提",
    "T47n1998A_023:0911b26": "撕。提撕得熟。久久自然蕩蕩地也。覺得日用",
    "T47n1998A_023:0911b27": "處省力時。便是學此道得力處也。得力處省",
    "T47n1998A_023:0911b28": "無限力。省力處&#x5374;得無限力。這些道理。說",
    "T47n1998A_023:0911b29": "與人不得。呈似人不得。省力與得力處。如人",
    "T47n1998A_023:0911c01": "飲水冷煖自知。妙喜一生只以省力處指示",
    "T47n1998A_023:0911c02": "人。不教人做謎子摶量。亦只如此修行。此",
    "T47n1998A_023:0911c03": "外別無造妖&#x63D1;怪。我得力處他人不知。我省",
    "T47n1998A_023:0911c04": "力處他人亦不知。生死心絕他人亦不知。生",
    "T47n1998A_023:0911c05": "死心未忘他人亦不知。只將這箇法門。布施",
    "T47n1998A_023:0911c06": "一切人。別無玄妙奇特可以傳授。妙明居士",
    "T47n1998A_023:0911c07": "決欲如妙喜修行。但依此說。亦不必向外別",
    "T47n1998A_023:0911c08": "求道理。真龍行處雲自相隨。況神通光明本",
    "T47n1998A_023:0911c09": "來自有。不見德山和尚有言。汝但無事於心。",
    "T47n1998A_023:0911c10": "無心於事。則虛而靈空而妙。若毛端許言之",
    "T47n1998A_023:0911c11": "本末者。皆為自欺。這箇是學此道要徑底。",
    "T47n1998A_023:0911c12": "第七箇樣子也。",
    "T47n1998A_023:0911c13": "[0911c13] 如上七箇樣子。佛病法病眾生病。一時說了。",
    "T47n1998A_023:0911c14": "更有第八箇樣子。&#x5374;請問取妙圓道人。又代",
    "T47n1998A_023:0911c15": "妙圓道人。下一轉語云。大事為爾不得小事。",
    "T47n1998A_023:0911c16": "妙明居士自家擔當。"
}