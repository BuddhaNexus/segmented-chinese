{
    "X86n1600_008:0124b04": "宗統編年卷之八",
    "X86n1600_008:0124b06": "  祖紀",
    "X86n1600_008:0124b07": "東土祖師",
    "X86n1600_008:0124b08": "(西天二十八東震旦第一)世祖",
    "X86n1600_008:0124b09": "[0124b09] 諱菩提達磨。南天竺國香至王第三子也。得法",
    "X86n1600_008:0124b10": "於般若多羅尊者。尊者謂曰。汝於諸法。已得通",
    "X86n1600_008:0124b11": "量。達磨者。通大之義也。更今名。祖問當往何國",
    "X86n1600_008:0124b12": "作佛事。尊者曰。汝雖得法。未可遠遊。且止南天。",
    "X86n1600_008:0124b13": "待吾滅後六十七載。當往震旦。設大法藥。直接",
    "X86n1600_008:0124b14": "上根。慎勿速行。衰於日下。又問。彼有大士。堪為",
    "X86n1600_008:0124b15": "法器否。千載之下。有留難否。尊者曰。汝所化之",
    "X86n1600_008:0124b16": "方。獲菩提者。不可勝數。吾滅後六十餘年。彼國",
    "X86n1600_008:0124b17": "有難。水中文布。自善降之。汝至南方勿住。彼惟",
    "X86n1600_008:0124b18": "好有為功業。不見佛理。汝傳法印。不可久留。聽",
    "X86n1600_008:0124b19": "吾偈曰。路行跨水復逢羊。獨自棲棲暗渡江。日",
    "X86n1600_008:0124b20": "下可憐雙象馬。二株嫩桂久昌昌。又問。此後更",
    "X86n1600_008:0124b21": "有何事。尊者曰。從是已去。一百五十年。而有小",
    "X86n1600_008:0124b22": "難。聽吾讖偈曰。心中雖吉外頭凶。川下僧房名",
    "X86n1600_008:0124b23": "不中。為遇毒龍生武子。忽逢小鼠寂無窮。又問",
    "X86n1600_008:0124b24": "此後如何。曰。&#x5374;後二百二十年。林下一人。當得",
    "X86n1600_008:0124c01": "道果。聽吾讖曰。震旦國中無別路。要假兒(一作姪)",
    "X86n1600_008:0124c02": "孫&#x811A;下行。金雞解銜一粒粟。供養十方羅漢僧。",
    "X86n1600_008:0124c03": "(復演諸偈。皆預讖佛教隆替事。具寶林傳。及聖胄集)祖恭稟教義。服勤左",
    "X86n1600_008:0124c04": "右。迨尊者順世。遂演化本國。",
    "X86n1600_008:0124c05": "[0124c05] 宋孝武帝戊戌大明二年(魏太安四年)。",
    "X86n1600_008:0124c06": "[0124c06] (西天二十八東震旦第一)世少林祖嗣宗統(在西竺六十七年。來震旦九年。航海三年。",
    "X86n1600_008:0124c07": "通共七十九年) 發明(西天稱名。處難稽也此土稱處。不敢名也)。",
    "X86n1600_008:0124c08": "[0124c08] 己亥三年。",
    "X86n1600_008:0124c09": "[0124c09] 祖留化本國度攝六宗。",
    "X86n1600_008:0124c10": "[0124c10] 時有二師。一名佛大先。二名佛大勝。多本與祖同",
    "X86n1600_008:0124c11": "舉佛陀跋陀小乘禪觀。佛大先既遇般若多羅尊",
    "X86n1600_008:0124c12": "者。捨小趣大與祖並化。時號為二甘露門矣。而佛",
    "X86n1600_008:0124c13": "大勝多更分徒。而為六宗。第一有相宗。第二無相",
    "X86n1600_008:0124c14": "宗。第三定慧宗。第四戒行宗。第五無得宗。第六寂",
    "X86n1600_008:0124c15": "靜宗。各封己解。別展化源。祖喟然歎曰。彼之一師。",
    "X86n1600_008:0124c16": "已陷牛跡。況復支離。而分六宗。我若不除。永纏邪",
    "X86n1600_008:0124c17": "見。言已。微見神力。至有相宗所。問曰。一切諸法。何",
    "X86n1600_008:0124c18": "名實相。彼眾中有一尊長薩婆羅答曰。於諸相中。",
    "X86n1600_008:0124c19": "不五諸相。是名實相。祖曰。一切諸相而不互者。若",
    "X86n1600_008:0124c20": "名實相。當何定耶。彼曰。於諸相中。實無有定。若定",
    "X86n1600_008:0124c21": "諸相。何名為實。祖曰。諸相不定。便名實相汝今不",
    "X86n1600_008:0124c22": "定。當何得之。彼曰。我言不定。不說諸相。當說諸相。",
    "X86n1600_008:0124c23": "其義亦然。祖曰。汝言不定。當為實相。定不定故。即",
    "X86n1600_008:0124c24": "非實相。彼曰。定既不定。即非實相。知我非故。不定",
    "X86n1600_008:0125a01": "不變。祖曰。汝今不變。何名實相。已變已往。其義亦",
    "X86n1600_008:0125a02": "然。彼曰。不變當在。在不在故。故變實相。以定其義。",
    "X86n1600_008:0125a03": "祖曰。實相不變。變即非實。於有無中何名實相。薩",
    "X86n1600_008:0125a04": "婆羅心知聖師懸解潛達。即以手指&#x8657;空曰。此是",
    "X86n1600_008:0125a05": "世間有相。亦能空故。當我此身。得似此否。祖曰。若",
    "X86n1600_008:0125a06": "解實相。即見非相。若了非相。其色亦然。當於色中。",
    "X86n1600_008:0125a07": "不失色體。於非相中。不礙有故。若能是解。此名實",
    "X86n1600_008:0125a08": "相。彼眾聞已。心意朗然。欽禮信受。祖瞥然匿跡。至",
    "X86n1600_008:0125a09": "無相宗所而問曰。汝言無相。當何證之。彼眾中有",
    "X86n1600_008:0125a10": "波羅提者答曰。我明無相。心不見故。祖曰。汝心不",
    "X86n1600_008:0125a11": "見。當何明之。彼曰。我明無相。心不取捨。當於明時。",
    "X86n1600_008:0125a12": "亦無當者。祖曰。於諸有無。心不取捨。又無當者。諸",
    "X86n1600_008:0125a13": "明無故。彼曰。入佛三昧。尚無所得。何況無相。而欲",
    "X86n1600_008:0125a14": "知之。祖曰。相既不知。誰云有無。尚無所得。何名三",
    "X86n1600_008:0125a15": "昧。彼曰。我說不證。證無所證。非三昧故。我說三昧。",
    "X86n1600_008:0125a16": "祖曰。非三昧者。何當名之。汝既不證。非證何證。波",
    "X86n1600_008:0125a17": "羅提聞祖辨析。即悟本心。禮謝於祖。懺悔往謬。祖",
    "X86n1600_008:0125a18": "記曰。汝當得果。不久證之。此國有魔。非久降之。言",
    "X86n1600_008:0125a19": "已忽然不見。至定慧宗所。問曰。汝學定慧。為一為",
    "X86n1600_008:0125a20": "二。彼眾中有婆蘭陀者答曰。我此定慧。非一非二。",
    "X86n1600_008:0125a21": "祖曰。既非一二。何名定慧。彼曰。在定非定。處慧非",
    "X86n1600_008:0125a22": "慧。一即非一二。亦不二。祖曰。當一不一。當二不二。",
    "X86n1600_008:0125a23": "既非定慧。約何定慧。彼曰。不一不二。定慧能知。非",
    "X86n1600_008:0125a24": "定非慧。亦復然矣。祖曰。慧非定故。然何知哉。不一",
    "X86n1600_008:0125b01": "不二。誰定誰慧。婆蘭陀聞之。疑心&#x6C37;釋。至戒行宗",
    "X86n1600_008:0125b02": "所。問曰。何者名戒。云何名行。當此戒行。為一為二。",
    "X86n1600_008:0125b03": "彼眾中有一賢者答曰。一二二一。皆彼所生。依教",
    "X86n1600_008:0125b04": "無染。此名戒行。祖曰。汝言依教。即是有染。一二俱",
    "X86n1600_008:0125b05": "破。何言依教。此二違背。不及於行。內外非明。何名",
    "X86n1600_008:0125b06": "為戒。彼曰。我有內外。彼已知竟。既得通達。便是戒",
    "X86n1600_008:0125b07": "行。若說違背。俱是俱非。言及清淨。即戒即行。祖曰。",
    "X86n1600_008:0125b08": "俱是俱非。何言清淨。既得通故。何談內外。賢者聞",
    "X86n1600_008:0125b09": "之即。自慚服。至無得宗所。問曰。汝云無得。無得何",
    "X86n1600_008:0125b10": "得。既無所得。亦無得得。彼眾中有寶靜者答曰。我",
    "X86n1600_008:0125b11": "說無得。非無得得。當說得得。無得是得。祖曰。得既",
    "X86n1600_008:0125b12": "不得。得亦非得。既云得得。得得何得。彼曰。見得非",
    "X86n1600_008:0125b13": "得。非得是得。若見不得。名為得得。祖曰。得既非得。",
    "X86n1600_008:0125b14": "得得無得。既無所得。當何得得。寶靜聞之。頓除疑",
    "X86n1600_008:0125b15": "網。至寂靜宗故。問曰。何名寂靜。於此法中。誰靜誰",
    "X86n1600_008:0125b16": "寂。彼眾中有尊者答曰。此心不動。是名為寂。於法",
    "X86n1600_008:0125b17": "無染。名之為靜。祖曰。本心不寂。要假寂靜。本來寂",
    "X86n1600_008:0125b18": "故。何用寂靜。彼曰。諸法本空。以空空故。於彼空空。",
    "X86n1600_008:0125b19": "故名寂靜。祖曰。空空已空。諸法亦爾。寂靜無相。何",
    "X86n1600_008:0125b20": "靜何寂。彼尊者聞祖指誨。豁然開悟。於是六眾。咸",
    "X86n1600_008:0125b21": "誓歸依。",
    "X86n1600_008:0125b22": "[0125b22] 庚子四年(魏和平元年)。",
    "X86n1600_008:0125b23": "[0125b23] 祖留化天竺。",
    "X86n1600_008:0125b24": "[0125b24] 辛丑五年。[0125b24] 壬寅六年。[0125b24] 癸卯七年。",
    "X86n1600_008:0125c01": "[0125c01] 甲辰八年。",
    "X86n1600_008:0125c02": "[0125c02] 明帝(諱彧在位八年改元者二)。",
    "X86n1600_008:0125c03": "[0125c03] 明帝乙巳泰始元年(先稱景和元年)。",
    "X86n1600_008:0125c04": "[0125c04] 丙午二年(魏天安元年)。[0125c04] 丁未三年(魏皇興元年)。",
    "X86n1600_008:0125c05": "[0125c05] 佛教來東土四百年。",
    "X86n1600_008:0125c06": "[0125c06] 戊申四年。[0125c06] 己酉五年。[0125c06] 庚戌六年。",
    "X86n1600_008:0125c07": "[0125c07] 辛亥七年(魏延興元年)。[0125c07] 壬子泰豫元年。",
    "X86n1600_008:0125c08": "[0125c08] 蒼梧王(諱昱在位四年改元者一)。",
    "X86n1600_008:0125c09": "[0125c09] 蒼梧王癸丑元徽元年。[0125c09] 甲寅二年。",
    "X86n1600_008:0125c10": "[0125c10] 乙卯三年。[0125c10] 丙辰四年(魏承明元年)。",
    "X86n1600_008:0125c11": "[0125c11] 順帝(諱準在位三年改元者一)。",
    "X86n1600_008:0125c12": "[0125c12] 順帝丁巳昇明元年(魏太和元年)。[0125c12] 戊午二年。",
    "X86n1600_008:0125c13": "[0125c13] 己未(四月前宋昇明三年五月後齊建元元年) (是歲齊代宋)。",
    "X86n1600_008:0125c14": "[0125c14] 宋立寺一千九百一十三所。譯經二百一十部。",
    "X86n1600_008:0125c15": "[0125c15] 齊(姓蕭氏)。",
    "X86n1600_008:0125c16": "[0125c16] 高帝(諱道成代宋在位四年)。",
    "X86n1600_008:0125c17": "[0125c17] 高帝庚申建元二年。[0125c17] 辛酉三年。",
    "X86n1600_008:0125c18": "[0125c18] 壬戌四年。",
    "X86n1600_008:0125c19": "[0125c19] 武帝(諱賾在位十一年)。",
    "X86n1600_008:0125c20": "[0125c20] 武帝癸亥明永元年。",
    "X86n1600_008:0125c21": "[0125c21] 甲子二年齊范縝作神滅論(書何。著邪見也)。",
    "X86n1600_008:0125c22": "[0125c22] 齊司徒王子良奉佛。范縝盛稱無佛。著神滅論。以",
    "X86n1600_008:0125c23": "為形者。神之質。神者。形之用也。神之於形。猶利之",
    "X86n1600_008:0125c24": "於刀。未有刀沒而利存。豈容形亡。而神在哉。",
    "X86n1600_008:0126a01": "[0126a01] 祥符蔭曰。縝此論。謂人死神滅。&#x8462;斷見也。邪見有",
    "X86n1600_008:0126a02": "六十四常見。斷見。亦常亦斷見。非常非斷見。單複",
    "X86n1600_008:0126a03": "綜錯之有六十四見。均之不達大道。執著邪見也。",
    "X86n1600_008:0126a04": "今世間作此斷見者多。是以撥無因果。豈知此形",
    "X86n1600_008:0126a05": "雖滅。愚者業識未泯。至人智照無方。安得形亡而",
    "X86n1600_008:0126a06": "神滅乎。縝尚未知邪見之邊表。又何足以語夫。佛",
    "X86n1600_008:0126a07": "道之圓妙哉。當時蕭琛曹思文難之詳矣。刀沒而",
    "X86n1600_008:0126a08": "利盡。固也。利盡而刀存。其謂之何。",
    "X86n1600_008:0126a09": "[0126a09] 沙門對制稱名著為令。",
    "X86n1600_008:0126a10": "[0126a10] 沙門法獻玄暢。於帝前稱名。或稱貧道。帝訝之。以",
    "X86n1600_008:0126a11": "問中書王儉。儉曰。漢魏佛法初來。對上稱謂。載記",
    "X86n1600_008:0126a12": "無聞。至宋魏始盛。沙門多稱貧道而預坐。帝曰。稱",
    "X86n1600_008:0126a13": "名始得宜。可著令以為定式。",
    "X86n1600_008:0126a14": "[0126a14] 祥符蔭曰。出家之法。對眾稱名。上可以通於帝王。",
    "X86n1600_008:0126a15": "次可以施於一切。其稱貧道貧衲。皆非所宜。至稱",
    "X86n1600_008:0126a16": "臣僧。則起於晚季&#x8462;率土之&#x6FF5;。莫非草莽之臣。而",
    "X86n1600_008:0126a17": "世外之人。未忘於世間之禮。當引分也。趙宋時因",
    "X86n1600_008:0126a18": "受&#x52C5;開堂稱臣僧。而後世&#x52B9;之。遂為時式。愚以為",
    "X86n1600_008:0126a19": "對眾宜稱僧稱名。對制當稱臣。齊之著令。亦一時",
    "X86n1600_008:0126a20": "之見也。",
    "X86n1600_008:0126a21": "[0126a21] 乙丑三年。[0126a21] 丙寅四年。",
    "X86n1600_008:0126a22": "[0126a22] 丁卯五年。",
    "X86n1600_008:0126a23": "[0126a23] 姬光生(是為二祖) 發明(諸祖未嗣統時。皆書名。做君父前。臣子稱名之義也)。",
    "X86n1600_008:0126a24": "[0126a24] 父寂。武牢人。以無子禱祈既久。一夕有異光照室。",
    "X86n1600_008:0126b01": "母遂懷妊。生而名之曰光。",
    "X86n1600_008:0126b02": "[0126b02] 戊辰六年。[0126b02] 己巳七年。[0126b02] 庚午八年。",
    "X86n1600_008:0126b03": "[0126b03] 辛未九年。[0126b03] 壬申十年。[0126b03] 癸酉十一年。",
    "X86n1600_008:0126b04": "[0126b04] 明帝(諱鸞在位五年)。",
    "X86n1600_008:0126b05": "[0126b05] 明帝甲戌建武元年。[0126b05] 乙亥二年。",
    "X86n1600_008:0126b06": "[0126b06] 丙子三年。[0126b06] 丁丑四年。[0126b06] 戊寅永泰元年。",
    "X86n1600_008:0126b07": "[0126b07] 東昏侯(名寶卷在位二年)。",
    "X86n1600_008:0126b08": "[0126b08] 東昏侯己卯永元元年。",
    "X86n1600_008:0126b09": "[0126b09] 庚辰二年(魏景明元年)。",
    "X86n1600_008:0126b10": "[0126b10] 和帝(名寶融在位一年)。",
    "X86n1600_008:0126b11": "[0126b11] 利帝辛巳中興元年。",
    "X86n1600_008:0126b12": "[0126b12] 齊譯經二十人出經律論等四十七部。凡三百五",
    "X86n1600_008:0126b13": "十卷。",
    "X86n1600_008:0126b14": "[0126b14] 梁(姓蕭氏。都建康)。",
    "X86n1600_008:0126b15": "[0126b15] 武帝(名衍代齊在位四十八年改元者七)。",
    "X86n1600_008:0126b16": "[0126b16] 武帝壬午天監元年 陶弘景造太清經及眾醮儀",
    "X86n1600_008:0126b17": "十卷(道經妄撰述者不勝書。書一二以明邪見惑世。為可歎也)。",
    "X86n1600_008:0126b18": "[0126b18] 癸未二年。",
    "X86n1600_008:0126b19": "[0126b19] 甲申三年(魏正始元年)。",
    "X86n1600_008:0126b20": "[0126b20] 帝著捨道發願文。",
    "X86n1600_008:0126b21": "[0126b21] 四月八日帝製文發願。永棄道教。其略曰。經云。發",
    "X86n1600_008:0126b22": "菩提心者。即是佛心。一切散善。不得為喻。弟子蕭",
    "X86n1600_008:0126b23": "衍。此因愚迷。&#x8EAD;事老君。累葉相承。深此邪法。今捨",
    "X86n1600_008:0126b24": "棄舊習。歸仗正因。願使未來。童真出家。廣弘經教。",
    "X86n1600_008:0126c01": "化度舍識。共證菩提甯在正法中。長淪惡道。不樂",
    "X86n1600_008:0126c02": "歸依老子。暫得神仙。陟大乘心。永離邪見。唯願諸",
    "X86n1600_008:0126c03": "佛證明。菩薩攝受。弟子蕭衍和南。升重雲殿。對僧",
    "X86n1600_008:0126c04": "俗二萬餘人。發願懺悔。十一日&#x52C5;門下曰。大經中",
    "X86n1600_008:0126c05": "說。九十六種。唯佛道是正。餘皆邪也。朕捨道事佛。",
    "X86n1600_008:0126c06": "冀歸於正。公卿能入此道者。各可發菩提心。老君",
    "X86n1600_008:0126c07": "周公孔子等。雖是如來弟子。(經云。老子為迦葉菩薩。孔子為儒童菩薩。",
    "X86n1600_008:0126c08": "俱應生震旦)然止是世間之善。不能革凡成聖。云云。",
    "X86n1600_008:0126c09": "[0126c09] 發明(終帝之世。其捨身講經等不具書。書此以見帝之正信弘願。為不易及也)。",
    "X86n1600_008:0126c10": "[0126c10] 祥符蔭曰。仙術長生。未了一心。不達大道。終墮輪",
    "X86n1600_008:0126c11": "迴。周孔世間聖人。尚不能出天地範圍之外。又豈",
    "X86n1600_008:0126c12": "能了生死業緣之極致乎。佛教頓悟自心。則十方",
    "X86n1600_008:0126c13": "三世。一念圓攝。真照妄消。善惡俱泯。湛然圓覺。名",
    "X86n1600_008:0126c14": "大涅槃。是知欲了生死。等以正道。廣度含生。非佛",
    "X86n1600_008:0126c15": "教無從矣。武帝捨道發願之文。真一切人天所宜",
    "X86n1600_008:0126c16": "聳聽。慎毋以先入之見自溺泥塗。長淪苦趣也。",
    "X86n1600_008:0126c17": "[0126c17] 乙酉四年。[0126c17] 丙戌五年。[0126c17] 丁亥六年。",
    "X86n1600_008:0126c18": "[0126c18] 戊子七年(魏永平元年)。",
    "X86n1600_008:0126c19": "[0126c19] 己丑八年。",
    "X86n1600_008:0126c20": "[0126c20] 三藏法師菩提流支譯經。",
    "X86n1600_008:0126c21": "[0126c21] 支北天竺國人。從魏永平二年至天平年間。共歷",
    "X86n1600_008:0126c22": "二十餘載。共譯楞伽等經論。三十九部。合一百二",
    "X86n1600_008:0126c23": "十七卷。",
    "X86n1600_008:0126c24": "[0126c24] &#x52C5;沙門僧旻撰眾經要鈔。",
    "X86n1600_008:0127a01": "[0127a01] 帝以法海浩博。淺識窺尋。卒難該究。因&#x52C5;莊嚴寺",
    "X86n1600_008:0127a02": "僧旻等。集撰眾經要鈔一部。計八十八卷。",
    "X86n1600_008:0127a03": "[0127a03] 庚寅九年。[0127a03] 辛卯十年。",
    "X86n1600_008:0127a04": "[0127a04] 壬辰十一年(延魏昌元年)。[0127a04] 癸巳十二年。",
    "X86n1600_008:0127a05": "[0127a05] 甲午十三年。",
    "X86n1600_008:0127a06": "[0127a06] 禪師寶誌公寂(書禪師始此) 發明(誌法身大士應化聖賢。機用語言。皆全提",
    "X86n1600_008:0127a07": "向上。不可以心思意解者。其先來東震。成熟西來直指之機乎。故書禪師)。",
    "X86n1600_008:0127a08": "[0127a08] 誌應&#x8FF9;金陵東陽。出家鍾山。宋齊間屢著神異。帝",
    "X86n1600_008:0127a09": "一日詔問。弟子煩惑未除。何以治之。答曰。十二。又",
    "X86n1600_008:0127a10": "問。其旨如何。答曰。在書字時節刻漏中。帝益不曉。",
    "X86n1600_008:0127a11": "&#x751E;詔畫工張僧繇寫誌像。僧繇下筆。輒不自定。誌",
    "X86n1600_008:0127a12": "遂以指剺面門。分披出十二面觀音。妙相殊麗。或",
    "X86n1600_008:0127a13": "慈或威。僧繇竟不能寫。他日與帝臨江縱望。有紫",
    "X86n1600_008:0127a14": "栴檀泝流而上。誌以杖引之。即以屬供奉官俞紹",
    "X86n1600_008:0127a15": "令雕誌像。頃刻而成。神彩如生。所垂語句。及大乘",
    "X86n1600_008:0127a16": "讚。十二時歌。皆直示大道。&#x9008;絕言詮。是年冬無疾",
    "X86n1600_008:0127a17": "而終。然一燭以付後閣舍人吳慶。帝聞歎悼。厚禮",
    "X86n1600_008:0127a18": "葬於鍾山獨龍阜。王筠撰&#x7891;。",
    "X86n1600_008:0127a19": "[0127a19] 乙未十四年。",
    "X86n1600_008:0127a20": "[0127a20] 帝&#x52C5;僧紹編集三藏目錄 &#x52C5;沙門寶唱撰集經律",
    "X86n1600_008:0127a21": "儀制。",
    "X86n1600_008:0127a22": "[0127a22] 帝以國土調安。皆承三寶恩德。天龍默祐之功。乃",
    "X86n1600_008:0127a23": "&#x52C5;莊嚴寺僧寶唱。撰集建福禳災。禮懺祈願等儀",
    "X86n1600_008:0127a24": "制。合於經律者。帝親覽授。以備行持。",
    "X86n1600_008:0127b01": "[0127b01] 丙申十五年(魏熙平元年)。",
    "X86n1600_008:0127b02": "[0127b02] 丁酉十六年。",
    "X86n1600_008:0127b03": "[0127b03] 祖留南天度異見王。",
    "X86n1600_008:0127b04": "[0127b04] 祖化被南天。聲馳五印。經六十載。度無量眾。後值",
    "X86n1600_008:0127b05": "異見王欲毀佛法。王故祖之姪也。祖憫之。欲開其",
    "X86n1600_008:0127b06": "蒙。而六眾亦各念佛法有難。師將何所匡濟。祖遙",
    "X86n1600_008:0127b07": "知眾意。彈指應之。六眾悉聞。云。此我師信響也。皆",
    "X86n1600_008:0127b08": "至祖所。祖曰。一翳蔽空。孰為翦之。前無相宗。宗勝",
    "X86n1600_008:0127b09": "欲行。祖曰。汝雖辯慧。道力未全。且與王無緣。勝辭",
    "X86n1600_008:0127b10": "祖竟至王所。廣陳法要。王曰。汝今所解。其法何在。",
    "X86n1600_008:0127b11": "宗勝曰。如王治化。當合其道。王所有道。其道何在。",
    "X86n1600_008:0127b12": "王曰。我所有道。將除邪法。汝所有法。將伏何人。祖",
    "X86n1600_008:0127b13": "不起於座。懸知宗勝義墮。召波羅提曰。宗勝不稟",
    "X86n1600_008:0127b14": "吾語。與王論屈。汝急往救。波羅提曰。願假神力。言",
    "X86n1600_008:0127b15": "訖雲起足下。遂乘以見王。王正問宗勝。忽見愕然",
    "X86n1600_008:0127b16": "忘其所問。而顧波羅提曰。乘空來者。是正是邪。提",
    "X86n1600_008:0127b17": "曰。我非邪正。而來正邪。王心若正。我無邪正。王雖",
    "X86n1600_008:0127b18": "驚異。而驕慢方熾。即擯宗勝令出。波羅提曰。王既",
    "X86n1600_008:0127b19": "有道。何擯沙門。我雖無解。願王致問。王怒而問曰。",
    "X86n1600_008:0127b20": "何者是佛。提曰。見性是佛。王曰。師見性否。提曰。我",
    "X86n1600_008:0127b21": "見佛性。王曰。性在何處。提曰。性在作用。王自不見。",
    "X86n1600_008:0127b22": "王曰。於我有否。提曰。王若作用。無有不是。王若不",
    "X86n1600_008:0127b23": "用。體亦難見。王曰。若當用時。幾處出見。提曰若出",
    "X86n1600_008:0127b24": "見時。當有其八。王曰。其八出見。當為我說。波羅提",
    "X86n1600_008:0127c01": "即說偈曰。在胎為身。處世為人。在眼曰見。在耳曰",
    "X86n1600_008:0127c02": "聞。在鼻辨香在口談論。在手執捉。在足運奔。&#x5FA7;見",
    "X86n1600_008:0127c03": "俱該沙界。收攝在一微塵。識者知是佛性。不識喚",
    "X86n1600_008:0127c04": "作精魂。王聞偈已。心即開悟。悔謝前非。諮詢法要",
    "X86n1600_008:0127c05": "王復問波羅提。師承為誰。提曰。大王之叔。菩提達",
    "X86n1600_008:0127c06": "摩也。王聞遽&#x52C5;近臣。迎祖至王宮。祖為王懺悔往",
    "X86n1600_008:0127c07": "非。王聞泣謝。隨詔宗勝歸國。近臣曰。宗勝被謫時。",
    "X86n1600_008:0127c08": "已捐軀投崖矣。祖曰。勝尚在。召之當至。初勝受擯。",
    "X86n1600_008:0127c09": "&#x803B;不能正王。遂投身危崖。俄有神人。以手捧承。置",
    "X86n1600_008:0127c10": "於巖上。勝曰。我忝沙門。當與正法為主。不能抑絕",
    "X86n1600_008:0127c11": "王非。是以捐身自責。神何佑助。願示所以。於是神",
    "X86n1600_008:0127c12": "人乃說偈曰。師壽於百歲。八十而造非。為近至尊",
    "X86n1600_008:0127c13": "故。熏修而入道。雖具少智慧。而多有彼我。所見諸",
    "X86n1600_008:0127c14": "賢等。未&#x751E;生珍敬。二十年功德。其心未恬靜。聰明",
    "X86n1600_008:0127c15": "輕慢故。而獲至於此。得王不敬者。當感果如是。自",
    "X86n1600_008:0127c16": "今不&#x758E;怠。不久成奇智。諸聖悉存心。如來亦復爾。",
    "X86n1600_008:0127c17": "勝聞偈欣然。遂宴坐巖間。至是王遣使山中召勝。",
    "X86n1600_008:0127c18": "祖謂王曰。知勝來乎。王曰未知。祖曰。再命乃來耳。",
    "X86n1600_008:0127c19": "使者至山。而勝辭。果再命乃至。",
    "X86n1600_008:0127c20": "[0127c20] 戊戌十七年(魏神龜元年)。",
    "X86n1600_008:0127c21": "[0127c21] 姬光出家宴坐香山。",
    "X86n1600_008:0127c22": "[0127c22] 光少則超然博極載籍。尤善談老莊。後覽佛乘。遂",
    "X86n1600_008:0127c23": "盡棄去。依寶靜禪師出家。名神光。&#x5FA7;學大小乘義。",
    "X86n1600_008:0127c24": "年三十三返香山。終日宴坐。",
    "X86n1600_008:0128a01": "[0128a01] 己亥十八年。",
    "X86n1600_008:0128a02": "[0128a02] 沙門慧皎奉&#x52C5;撰高僧傳成。",
    "X86n1600_008:0128a03": "[0128a03] 始於後漢明帝永平十年。終至梁天監十八年。凡",
    "X86n1600_008:0128a04": "四百五十三載。共二百五十七人。附見者二百餘",
    "X86n1600_008:0128a05": "人。開為十例。一曰譯經。二曰義解。三曰神異。四曰",
    "X86n1600_008:0128a06": "習禪。五曰明律。六曰遺身。七曰誦經。八曰興福。九",
    "X86n1600_008:0128a07": "曰經師。十曰唱導。凡十科所敘。皆散在眾記。刪聚",
    "X86n1600_008:0128a08": "一處。述而無作。合序錄為十四卷。號曰高僧傳。",
    "X86n1600_008:0128a09": "[0128a09] 祥符蔭曰。普通以前。直指之道。未來東震。最上風",
    "X86n1600_008:0128a10": "規無聞焉。而譯經弘法之士。皆大龍香象。神力變",
    "X86n1600_008:0128a11": "化。未有以奮發沉鍊之。其習禪者。皆四禪八定。而",
    "X86n1600_008:0128a12": "非祖師立地超脫。頓漸絕&#x8FF9;之旨。故皎之所列十",
    "X86n1600_008:0128a13": "科。以德業言。其中雜糅疊出者。亦有之。然蒐揚之",
    "X86n1600_008:0128a14": "功。不為無補於法苑也。",
    "X86n1600_008:0128a15": "[0128a15] 庚子普通元年。[0128a15] 辛丑二年。[0128a15] 壬寅三年。",
    "X86n1600_008:0128a16": "[0128a16] 癸卯四年。",
    "X86n1600_008:0128a17": "[0128a17] 梁太子綱編法寶集。",
    "X86n1600_008:0128a18": "[0128a18] 甲辰五年。",
    "X86n1600_008:0128a19": "[0128a19] 祖留化南天(共六十七年)。",
    "X86n1600_008:0128a20": "[0128a20] 乙巳六年(魏孝昌元年)。",
    "X86n1600_008:0128a21": "[0128a21] 祖發南天竺航海來東土。",
    "X86n1600_008:0128a22": "[0128a22] 祖念般若多羅六十七載之記。復思東震旦國。佛",
    "X86n1600_008:0128a23": "記一千年後。般若智燈。運光於彼。遂囑弟子不若",
    "X86n1600_008:0128a24": "蜜多羅住天竺傳法。而躬至震旦。乃辭祖塔。別學",
    "X86n1600_008:0128b01": "侶。慰勉於王曰。當勤修白業。吾去一九即回。王聞",
    "X86n1600_008:0128b02": "祖言。涕淚交集。曰。此國何罪。彼土何祥。&#x53CE;既有緣。",
    "X86n1600_008:0128b03": "非吾所止。唯願不忘父母之國。事畢蚤回。王即具",
    "X86n1600_008:0128b04": "大舟。躬率臣僚學眾。送至海壖而別。",
    "X86n1600_008:0128b05": "[0128b05] 丙午普通七年。",
    "X86n1600_008:0128b06": "[0128b06] 祖航海東來(泛重溟凡三周寒暑。達于南海)。",
    "X86n1600_008:0128b07": "[0128b07] 丁未大通元年。",
    "X86n1600_008:0128b08": "[0128b08] 佛教來東土四百六十年 發明(書教來東土。止於是年。此後單",
    "X86n1600_008:0128b09": "書宗統。以宗統教也)。",
    "X86n1600_008:0128b10": "[0128b10] 東土第一世祖菩提達磨尊者自南天竺來。",
    "X86n1600_008:0128b11": "[0128b11] 九月二十一日達於廣州。刺史表聞。帝遣使&#x8CF7;詔",
    "X86n1600_008:0128b12": "迎請。",
    "X86n1600_008:0128b13": "[0128b13] 考定(景德傳燈錄作普通八年丁未。五燈會元作普通七年庚子。傳法正宗記作普通元年庚",
    "X86n1600_008:0128b14": "子。又作或曰普通八年丁未。佛祖統紀作以梁大通元年達南海。佛祖歷代通載作丁未改元大通初祖",
    "X86n1600_008:0128b15": "菩提達摩來梁。佛祖綱目作普通元年十一月至金陵。今考景德傳燈錄作普通八年丁未。丁未是也。普",
    "X86n1600_008:0128b16": "通止七年。作八年。非也。五燈會元作普通七年庚子。普通七年。其年丙午。年甲差誤也。傳法正宗記作普",
    "X86n1600_008:0128b17": "通元年庚子。或曰普通八年丁未。此未定之詞也。謹按般若多羅親記祖云。吾滅後六十七載。當&#x5F83;震旦",
    "X86n1600_008:0128b18": "多羅之寂。在宋孝武大明元年丁酉。從戊戌大明二年。順數至梁普通五年。魏正光五年甲辰。為六十七",
    "X86n1600_008:0128b19": "年。此六十七年。祖留南天竺。從梁普通六年。魏孝昌元年乙巳。祖辭南竺。當在斯年三周寒暑。以梁大通",
    "X86n1600_008:0128b20": "元年丁未至廣州。此確證也。佛祖統紀。及佛祖歷代通載。皆相合。其日丁未。改大通。王怡長歷甲子數。有",
    "X86n1600_008:0128b21": "普通八年。若然則傳燈所稱普通八年。亦自有由。而丁未又正相合。以是合證。定祖于大通元年丁未至",
    "X86n1600_008:0128b22": "梁。與跨水逢羊之讖。前後相符。萬無可疑者也)。",
    "X86n1600_008:0128b23": "[0128b23] 別證(陶宗儀輟耕錄。陶華陽譜曰。大同二年丙辰。君年八十一。隻眼或方。夢勝力菩薩授菩提",
    "X86n1600_008:0128b24": "記乃詣鄮縣禮阿育王塔。自誓受戒。世傳呂巖從鍾籬權受&#x5292;訣。後二百餘年。來參黃龍誨機。始竟佛言。",
    "X86n1600_008:0128c01": "不修正覺。別得生理。休止深山大島。絕于人境。報盡還來散入諸趣。晚年始堅此願。唐志有所著草堂法",
    "X86n1600_008:0128c02": "師傳。當時佛教雖隆。禪宗未聞。圓覺以大通元年至以是年去。留臺城十九日。度君不及相見。圓覺。初祖",
    "X86n1600_008:0128c03": "諡○百丈清規尊祖章云。初祖梁普通八年丁未九月二十一日至南海。十月一日至金陵。十九日渡江",
    "X86n1600_008:0128c04": "北。十一月二十三日屆于洛陽。至丙辰歲十月五日。端居而逝。十二月二十八日&#x585F;熊耳山)。",
    "X86n1600_008:0128c05": "[0128c05] 祖至金陵帝問法不契。",
    "X86n1600_008:0128c06": "[0128c06] 十月一日至金陵。帝問即位來造寺寫經度僧有",
    "X86n1600_008:0128c07": "何功德。祖曰。並無功德。帝曰。何以無功德。祖曰。此",
    "X86n1600_008:0128c08": "但人天小果。有漏之因。如影隨形。雖有非實。帝曰。",
    "X86n1600_008:0128c09": "如何是真功德。祖曰。淨智妙圓。體自空寂。如是功",
    "X86n1600_008:0128c10": "德。不以世求。帝遂問。如何是聖諦第一義。祖曰。廓",
    "X86n1600_008:0128c11": "然無聖。帝曰。對朕者誰。祖曰。不識。帝不悟。",
    "X86n1600_008:0128c12": "[0128c12] 祖屆洛陽寓少林面壁。",
    "X86n1600_008:0128c13": "[0128c13] 祖知帝不契機。是月十九日。潛回江北。十一月二",
    "X86n1600_008:0128c14": "十三日屆洛陽。寓止嵩山少林寺。面壁而坐。人莫",
    "X86n1600_008:0128c15": "之測。謂之壁觀婆羅門。",
    "X86n1600_008:0128c16": "[0128c16] 祥符蔭曰。聖賢佛祖。設化因時。作止語默。無非教",
    "X86n1600_008:0128c17": "也。孔子見學者多從事於言語。而曰。予欲無言。又",
    "X86n1600_008:0128c18": "曰。吾無行而不與。聖人亦何&#x751E;不欲人忘言會道",
    "X86n1600_008:0128c19": "哉佛教東來。至梁之時。經律論等譯出者。凡有五",
    "X86n1600_008:0128c20": "千四百餘卷。語言文字。不為不多矣。天下僧至二",
    "X86n1600_008:0128c21": "百餘萬。寺院凡四萬餘所。帝王捨身講法。化儀莊",
    "X86n1600_008:0128c22": "嚴。不為不盛矣。於是初祖以並無功德。蕩修行之",
    "X86n1600_008:0128c23": "執相者。以面壁九年。折文言之外求者。直指人心。",
    "X86n1600_008:0128c24": "頓證大道。西來大意。與孔氏之教。若合符節也。",
    "X86n1600_008:0129a01": "[0129a01] 戊申二年。",
    "X86n1600_008:0129a02": "[0129a02] 祖寓少林 &#x52C5;沙門智藏等撰義林八十卷。",
    "X86n1600_008:0129a03": "[0129a03] 己酉中大通元年(魏永安元年)。",
    "X86n1600_008:0129a04": "[0129a04] 魏主遣使至少林徵祖前後三至不赴。",
    "X86n1600_008:0129a05": "[0129a05] 魏主聞祖寓少林。遣使齎詔徵。前後三至。祖不顧。",
    "X86n1600_008:0129a06": "魏主彌加欽尚。",
    "X86n1600_008:0129a07": "[0129a07] 梁主捨身同泰寺地震百僚三請復位(帝捨身講經非一。書此以",
    "X86n1600_008:0129a08": "&#x69E9;之)。",
    "X86n1600_008:0129a09": "[0129a09] 九月十五日。帝捨身於同泰寺。設四部無遮大會。",
    "X86n1600_008:0129a10": "釋御服。持法衣。行清淨大捨。素&#x7240;瓦器。親為大眾",
    "X86n1600_008:0129a11": "講涅槃經。地大震。&#x7FA3;臣以錢億萬奉贖。表請還宮。",
    "X86n1600_008:0129a12": "三請乃許。十一月一日。駕還宮。",
    "X86n1600_008:0129a13": "[0129a13] 祥符蔭曰。以世治言之。武帝過矣。以佛法言之。此",
    "X86n1600_008:0129a14": "菩薩行也。疇則能之。若其了悟中道。契第一義諦。",
    "X86n1600_008:0129a15": "於廓然不識之答。其於祖也。豈不覿面親承乎。而",
    "X86n1600_008:0129a16": "乃當前失之。惜哉。",
    "X86n1600_008:0129a17": "[0129a17] 庚戌二年。",
    "X86n1600_008:0129a18": "[0129a18] 魏遣使&#x8CF7;衣&#x9262;就少林供祖三辭堅請受之。",
    "X86n1600_008:0129a19": "[0129a19] 魏使&#x8CF7;摩衲袈裟二領。金&#x9262;。銀水瓶。繒帛等物。來",
    "X86n1600_008:0129a20": "少林供祖。祖固讓。三返。魏主意彌篤。祖乃受之。自",
    "X86n1600_008:0129a21": "爾緇白之眾。倍加信向。",
    "X86n1600_008:0129a22": "[0129a22] 辛亥三年(魏普泰元年)。",
    "X86n1600_008:0129a23": "[0129a23] 祖在少林。",
    "X86n1600_008:0129a24": "[0129a24] 壬子四年(魏永熙元年)。[0129a24] 癸丑五年。",
    "X86n1600_008:0129b01": "[0129b01] 甲寅六年(東魏天平元年是年魏分為二) (熒惑入南斗)。",
    "X86n1600_008:0129b02": "[0129b02] 僧神光來參。",
    "X86n1600_008:0129b03": "[0129b03] 僧神光者。久居伊洛。博覽&#x7FA3;籍。善談玄理。每歎曰。",
    "X86n1600_008:0129b04": "孔老之教。禮術風規。莊易之書。未盡妙理。近聞達",
    "X86n1600_008:0129b05": "摩大士住止少林。至人不遙。當造玄境。遂詣祖參",
    "X86n1600_008:0129b06": "承。祖晨夕端坐面壁。莫聞示誨。",
    "X86n1600_008:0129b07": "[0129b07] 神光斷臂安心。",
    "X86n1600_008:0129b08": "[0129b08] 光自惟曰。昔人求道。敲骨取髓。刺血濟饑。布髮掩",
    "X86n1600_008:0129b09": "泥。投崖飼虎。古尚若此。我又何人。其時十二月九",
    "X86n1600_008:0129b10": "日。值夜大雪。光夜侍堅立不動。遲明積雪過膝。祖",
    "X86n1600_008:0129b11": "顧而憫之。問曰。汝久立雪中。欲求何事。光悲淚曰。",
    "X86n1600_008:0129b12": "惟願和尚慈悲。開甘露門。廣度&#x7FA3;品。祖曰。諸佛無",
    "X86n1600_008:0129b13": "上妙道。曠劫精勤。難行能行。非忍而忍。豈以小德",
    "X86n1600_008:0129b14": "小智。輕心慢心。欲冀真乘。徒勞辛苦。光聞祖誨勵。",
    "X86n1600_008:0129b15": "潛取利刀。自斷左臂。置於祖前。祖知是法器。乃曰。",
    "X86n1600_008:0129b16": "諸佛最初求道。為法忘形。汝今斷臂吾前。求亦可",
    "X86n1600_008:0129b17": "在。遂因與易名曰。慧可。乃問諸佛法印。可得聞乎。",
    "X86n1600_008:0129b18": "祖曰。諸佛法印。匪從人得。可曰。我心未甯。乞師與",
    "X86n1600_008:0129b19": "安。祖曰。將心來與汝安。可良久曰。覓心了不可得。",
    "X86n1600_008:0129b20": "祖曰。與汝安心竟。",
    "X86n1600_008:0129b21": "[0129b21] 祥符蔭曰。此是東土第一箇樣子學道求法者。急",
    "X86n1600_008:0129b22": "著眼。",
    "X86n1600_008:0129b23": "[0129b23] 乙卯大同元年(西魏文帝寶炬大統元年東魏天平二年)。",
    "X86n1600_008:0129b24": "[0129b24] 祖付慧可正法眼并授袈裟表信。",
    "X86n1600_008:0129c01": "[0129c01] 祖止少林越九年。欲返天竺。命門人曰。時將至矣。",
    "X86n1600_008:0129c02": "汝等盍言所得乎。有道副對曰。如我所見。不執文",
    "X86n1600_008:0129c03": "字。不離文字。而為道用。祖曰。汝得吾皮。尼總持曰。",
    "X86n1600_008:0129c04": "我今所解。如慶喜見阿&#x95A6;佛國。一見更不再見。祖",
    "X86n1600_008:0129c05": "曰。汝得吾肉。道育曰。四大本空。五蘊非有。而我見",
    "X86n1600_008:0129c06": "處。無一法可得。祖曰。汝得吾骨。最後慧可禮拜依",
    "X86n1600_008:0129c07": "位而立。祖曰。汝得吾髓。乃顧慧可而告之曰。昔如",
    "X86n1600_008:0129c08": "來以正法眼付迦葉大士。展轉囑累。而至於我。我",
    "X86n1600_008:0129c09": "今付汝。汝當護持。并授汝袈裟。以為法信。各有所",
    "X86n1600_008:0129c10": "表。宜可知矣。可曰。請師指陳。祖曰。內傳法印以契",
    "X86n1600_008:0129c11": "證心。外付袈裟以定宗旨。後代澆薄。疑慮競生。云",
    "X86n1600_008:0129c12": "吾西天之人。言汝此方之子。憑何得法。以何證之。",
    "X86n1600_008:0129c13": "汝今受此衣法。&#x5374;後難生。但出此衣。并吾法偈。用",
    "X86n1600_008:0129c14": "以表明。其化無礙。至吾滅後二百年。衣止不傳。法",
    "X86n1600_008:0129c15": "周沙界。明道者多。行道者小。說理者多。通理者少。",
    "X86n1600_008:0129c16": "潛符密證。千萬有餘。汝當闡揚。勿輕未悟。一念回",
    "X86n1600_008:0129c17": "機。便同本得。聽吾偈曰。吾本來茲土。傳法度迷情。",
    "X86n1600_008:0129c18": "一花開五葉。結果自然成。祖又曰。吾有楞伽經四",
    "X86n1600_008:0129c19": "卷。亦用付汝。即是如來心地要門。令諸眾生。開示",
    "X86n1600_008:0129c20": "悟入。吾自到此。凡五度中毒。我&#x751E;自出而試之。置",
    "X86n1600_008:0129c21": "石。石裂。緣吾本離南印。來此東土。見赤縣神州。有",
    "X86n1600_008:0129c22": "大乘氣象。遂踰海入漠。為法求人。際會未諧。如愚",
    "X86n1600_008:0129c23": "若訥。今得汝傳授。吾意已終。",
    "X86n1600_008:0129c24": "[0129c24] 祖往禹門太守楊衒之問道。",
    "X86n1600_008:0130a01": "[0130a01] 祖與徒眾往禹門千聖寺止三日。有期城太守楊",
    "X86n1600_008:0130a02": "衒之。蚤慕佛乘。問祖曰。西天五印。師承為祖。其道",
    "X86n1600_008:0130a03": "如何。祖曰。明佛心宗。行解相應。名之曰祖。又問。此",
    "X86n1600_008:0130a04": "外如何。祖曰。須明他心。知其今古。不厭有無。於法",
    "X86n1600_008:0130a05": "無取。不賢不愚。無迷無悟。若能是解。故稱為祖。又",
    "X86n1600_008:0130a06": "曰。弟子歸心三寶。亦有年矣。而智慧昏蒙。尚迷真",
    "X86n1600_008:0130a07": "理。適聽師言。罔知收措。願師慈悲。開示宗旨。祖知",
    "X86n1600_008:0130a08": "懇到。即說偈曰。亦不&#x89A9;惡而生嫌。亦不觀善而勤",
    "X86n1600_008:0130a09": "措。亦不捨智而近愚。亦不拋迷而就悟。達大道兮",
    "X86n1600_008:0130a10": "過量。通佛心兮出度。不與凡聖同躔。超然名之曰",
    "X86n1600_008:0130a11": "祖。衒之聞偈。悲喜交并。曰。願師久住世間。化導&#x7FA3;",
    "X86n1600_008:0130a12": "有。祖曰。吾即逝矣。不可久留。根性萬差。多逢患難。",
    "X86n1600_008:0130a13": "衒之曰。未審何人。弟子為師除得否。祖曰。吾以傳",
    "X86n1600_008:0130a14": "佛秘密。利益迷途。害彼自安。必無此理。衒之曰。師",
    "X86n1600_008:0130a15": "若不言。何表通變觀照之力。祖不獲已。乃為讖曰。",
    "X86n1600_008:0130a16": "江槎分玉浪。管炬開金&#x93BB;。五口相共行。九十無彼",
    "X86n1600_008:0130a17": "我。衒之莫測。禮辭而去。",
    "X86n1600_008:0130a18": "[0130a18] 丙辰大同二年(魏大統二年東魏天平三年)。",
    "X86n1600_008:0130a19": "[0130a19] 東土第一世少林圓覺祖示寂。",
    "X86n1600_008:0130a20": "[0130a20] 時魏氏奉釋。禪雋如林。議論多與祖違。祖玄風所",
    "X86n1600_008:0130a21": "被。有識咸歸。彼徒生嫉。數加毒藥。莫能中傷。至第",
    "X86n1600_008:0130a22": "六度。以化緣既畢。遂端居而逝。時十月五日。十二",
    "X86n1600_008:0130a23": "月二十八日葬熊耳山。建塔定林寺。曰空觀。",
    "X86n1600_008:0130a24": "[0130a24] 安隱忍曰。達摩大師初破六宗。其意銳甚。及乎東",
    "X86n1600_008:0130b01": "來震旦。六番受毒而不言。謗議沸騰而不辯。其弘",
    "X86n1600_008:0130b02": "法之心乎。方其不契於梁。不容於流支之徒。機亦",
    "X86n1600_008:0130b03": "危矣。稍有爭論。安能默坐九年。以傳二祖耶。予以",
    "X86n1600_008:0130b04": "是知傳佛心宗者。不可執一方便。而進退有時也。",
    "X86n1600_008:0130b05": "[0130b05] 祥符蔭曰。初祖東來。為傳法也。二祖得髓。而能事",
    "X86n1600_008:0130b06": "已畢。其他何卹焉。義學之徒。狃於聞見。驟聞直指",
    "X86n1600_008:0130b07": "別傳。夫誰能不惑。無怪其嫉之深也。使東土之人。",
    "X86n1600_008:0130b08": "皆即聞而信之。祖亦無庸汎重溟矣。面壁九年至",
    "X86n1600_008:0130b09": "今凜凜猶生千載之後。法周沙界。伊誰之力歟。藉",
    "X86n1600_008:0130b10": "非祖來。以真宗持之。迦文之教流行震旦。不知作",
    "X86n1600_008:0130b11": "何底止。潛符蜜證。道豈在空言哉。"
}