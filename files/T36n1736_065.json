{
    "T36n1736_065:0519c10": "大方廣佛華嚴經隨疏演義鈔卷",
    "T36n1736_065:0519c11": "第六十五",
    "T36n1736_065:0519c13": "唐清涼山大華嚴寺沙門澄觀述",
    "T36n1736_065:0519c14": "疏。第三迷真起妄下。文前有五。一標章。二",
    "T36n1736_065:0519c15": "論云下。論主假設外徵。謂當相下疏釋論。",
    "T36n1736_065:0519c16": "三故經意下。以經之意答論假徵。四然成",
    "T36n1736_065:0519c17": "答相三下。徵二別相。五略有五異下。答顯",
    "T36n1736_065:0519c18": "包含。於中先別明。後有斯五下總結。前中",
    "T36n1736_065:0519c19": "第一約所迷有異。前迷無我即迷真空。此",
    "T36n1736_065:0519c20": "迷真實智即是妙有。以有文云不了第",
    "T36n1736_065:0519c21": "一義故。二約起次不同可知。三約世有通",
    "T36n1736_065:0519c22": "局。言義取亦通五世者。後段當明。言此唯",
    "T36n1736_065:0519c23": "三世者。此句標也。以名色等唯約現故者。",
    "T36n1736_065:0519c24": "出所以也。前段名色等。五就種為義。則是",
    "T36n1736_065:0519c25": "二世。後列五果皆約現行。即果酬昔因。依",
    "T36n1736_065:0519c26": "於果上復起愛取招後生死。則有三世。今",
    "T36n1736_065:0519c27": "此段中既唯約現故但有三。義取亦通一世",
    "T36n1736_065:0519c28": "者。至下當知。疏。四前文欲明三世並備者。",
    "T36n1736_065:0519c29": "第四約緣有隱顯。言於無明中。下出備相",
    "T36n1736_065:0520a01": "也。無明在於過去說有愛取。則備三惑矣。",
    "T36n1736_065:0520a02": "行即是有未潤名行。潤即有故二業必依",
    "T36n1736_065:0520a03": "七苦別說為五。總說為二故。此明過去備",
    "T36n1736_065:0520a04": "十二矣。但舉經文。無明之中說有愛取。例",
    "T36n1736_065:0520a05": "餘必有。言於現在中說無明故者。明現在",
    "T36n1736_065:0520a06": "之中具十二也。現在愛取之內。既有無明",
    "T36n1736_065:0520a07": "則三惑具矣。則所潤有行。已同過去有於二",
    "T36n1736_065:0520a08": "支無明行也。現在八支居然可知。增長衰變",
    "T36n1736_065:0520a09": "亦具生老死矣。疏。五前為答難者。五約答",
    "T36n1736_065:0520a10": "相差別及取下結並可知。疏。文中亦二下",
    "T36n1736_065:0520a11": "釋文。然下釋名多依俱舍。俱舍與涅槃二",
    "T36n1736_065:0520a12": "十七義。則全同。小有別處。至文當知。初無",
    "T36n1736_065:0520a13": "明支。疏文有三。初辯得名。意明次第。二會",
    "T36n1736_065:0520a14": "論經。三出無明體相。今初辯名。然十二下",
    "T36n1736_065:0520a15": "通難。何於無明偏受迷稱。後而無明下。答",
    "T36n1736_065:0520a16": "顯可知。言意明次第者。故瑜伽問云。何因",
    "T36n1736_065:0520a17": "緣故無明等支作如是次第。答諸愚癡者。要",
    "T36n1736_065:0520a18": "先愚於所應知事。次即於彼發起邪行等。",
    "T36n1736_065:0520a19": "此無明約人迷理橫從空起。疏。論經云下",
    "T36n1736_065:0520a20": "第二會論經。以上云實義空。則是以真空",
    "T36n1736_065:0520a21": "為第一義。準論經意。乃是四諦為第一義。",
    "T36n1736_065:0520a22": "即四重勝義中道理勝義故。次引對法證成",
    "T36n1736_065:0520a23": "論經亦順涅槃我昔與汝等不識四真諦。",
    "T36n1736_065:0520a24": "是故久流轉生死大苦海故。瑜伽中廣說無",
    "T36n1736_065:0520a25": "明歷一切法。謂若內若外若業若果。佛法僧",
    "T36n1736_065:0520a26": "等皆是無明。今略舉四諦。則無所不攝。疏。",
    "T36n1736_065:0520a27": "別有暗法名為無明下。三出無明體相。於",
    "T36n1736_065:0520a28": "中先正出體。別有一法是明所治。後非但",
    "T36n1736_065:0520a29": "下揀濫。此揀二義。即二師解。謂一師云無",
    "T36n1736_065:0520b01": "明者。謂體非明。此即遮詮如非有非無。法",
    "T36n1736_065:0520b02": "體非是有無故。第二師云應謂明無此但",
    "T36n1736_065:0520b03": "無彼明處即名無明。故今揀之。非是明無",
    "T36n1736_065:0520b04": "而已。理則盡矣。猶恐難見具引論釋。俱舍",
    "T36n1736_065:0520b05": "第十論云。無明何義(問也)。謂體非明(即第一師非前智明)。",
    "T36n1736_065:0520b06": "若爾無明應是眼等。釋曰難也。眼等五根亦",
    "T36n1736_065:0520b07": "非智明故。論云。既爾此義應是無智明也。",
    "T36n1736_065:0520b08": "釋曰。此第二釋謂明無之處。即名無明。論",
    "T36n1736_065:0520b09": "云。若爾無明體應非有。釋曰難也。若是明無",
    "T36n1736_065:0520b10": "之處名無明者。無是無他。體應非有。論云",
    "T36n1736_065:0520b11": "為明有體(揀第二義)。義不濫餘(揀第一義)。頌曰。明所",
    "T36n1736_065:0520b12": "治無明如非親實等。釋曰。上句明有實體。",
    "T36n1736_065:0520b13": "謂此無明不了四諦。明所對治名曰無明。",
    "T36n1736_065:0520b14": "與明相違方名無明。非是離明之外皆是",
    "T36n1736_065:0520b15": "無明。故不同第一。亦非明無之處名為無",
    "T36n1736_065:0520b16": "明。不同第二。下句舉前釋成。論云。如諸",
    "T36n1736_065:0520b17": "親友所治怨敵。親友相違名非親友。非異",
    "T36n1736_065:0520b18": "親友非親友無。釋曰。此以怨喻無明。親友",
    "T36n1736_065:0520b19": "喻明。非親友者。即是怨家怨有體矣。言非",
    "T36n1736_065:0520b20": "異親友者。非異親友之外餘人皆名非親",
    "T36n1736_065:0520b21": "友也。此喻無明不濫眼等。言非親友無",
    "T36n1736_065:0520b22": "者。非無父母朋友即名非親友也。此喻無",
    "T36n1736_065:0520b23": "明非無體也。言實等者。以上非字貫下",
    "T36n1736_065:0520b24": "實等。亦如非實者。諦語名實。此所對治虛誑",
    "T36n1736_065:0520b25": "言論名為非實。非異於實皆名非實(如殺生等)。",
    "T36n1736_065:0520b26": "亦非實無名為非實(此明非實有體)。等取非法非義",
    "T36n1736_065:0520b27": "非事。如不善法名為非法。不善義名為非",
    "T36n1736_065:0520b28": "義。不善事名為非事。此與善法等相違名",
    "T36n1736_065:0520b29": "非法等。皆明有體非無故。論結云如是無",
    "T36n1736_065:0520c01": "明別有實體。是明所治非異非無釋曰。非",
    "T36n1736_065:0520c02": "異揀初義。非無揀第二。無明若無有體。何",
    "T36n1736_065:0520c03": "能與行為緣。經說無明能染於慧。令不清",
    "T36n1736_065:0520c04": "淨明有體也。餘如彼說。疏。二所作業果",
    "T36n1736_065:0520c05": "是行支者。於中四。一正釋經。二而論下引",
    "T36n1736_065:0520c06": "論釋。三此出下。疏釋論。以名色通為生",
    "T36n1736_065:0520c07": "死之體。以無明等是行蘊等各別法故各自",
    "T36n1736_065:0520c08": "有體。今行該通故取通體。以為其體四遠",
    "T36n1736_065:0520c09": "公下舉古釋義無所違。但引婆沙。名色",
    "T36n1736_065:0520c10": "緣識。此名色在因中。識緣名色是六處別名。",
    "T36n1736_065:0520c11": "則似名色與識有前後義。大乘亦有互相",
    "T36n1736_065:0520c12": "緣義。義則不然。因果之中皆二互相緣。此是",
    "T36n1736_065:0520c13": "因中互為緣義。如下當說疏。三行依止下。",
    "T36n1736_065:0520c14": "識支初舉論。二彼即是行下釋論。言由行熏",
    "T36n1736_065:0520c15": "心等者。行謂罪等三業。唯識云。此雖纔起",
    "T36n1736_065:0520c16": "無間即滅。無義能招當異熟果。而熏本識",
    "T36n1736_065:0520c17": "起自功能。即此功能說為習氣。是業氣分熏",
    "T36n1736_065:0520c18": "習所成。揀當現業故云習氣。如是熏習展",
    "T36n1736_065:0520c19": "轉相續。至成熟時招異熟果。此顯當果勝",
    "T36n1736_065:0520c20": "增上緣。釋曰。但觀所引及下。瑜伽疏文可",
    "T36n1736_065:0520c21": "知。疏。四與識下名色支。疏文有三。初正釋",
    "T36n1736_065:0520c22": "經。二引異釋。三舉論釋共。今初言四蘊",
    "T36n1736_065:0520c23": "者。謂色受想行。則色蘊為色。三蘊為名。何",
    "T36n1736_065:0520c24": "以無識。故次釋云識蘊已屬所依識支故。",
    "T36n1736_065:0520c25": "上且順經。疏。若言四蘊下。第二引異釋。先",
    "T36n1736_065:0520c26": "引唯識。即第三論引經證有第八識。下文",
    "T36n1736_065:0520c27": "當具引論文言所依現行之識亦唯賴耶",
    "T36n1736_065:0520c28": "者。以非色四蘊為名。則名色支之中。已有",
    "T36n1736_065:0520c29": "識竟。故唯識云。眼等轉識攝在名中。此識",
    "T36n1736_065:0521a01": "若無說誰為識。釋曰。故以第八為識支",
    "T36n1736_065:0521a02": "也。恐有救云。名中識蘊是眼等五識支。即是",
    "T36n1736_065:0521a03": "第六識故。故次論云。亦不可說名中識蘊",
    "T36n1736_065:0521a04": "謂五識身識謂第六。羯邏藍時無五識故。釋",
    "T36n1736_065:0521a05": "曰。大小共許。初七日內無五識故。故我大",
    "T36n1736_065:0521a06": "乘。以第七識為名中識。俱舍亦云名謂非",
    "T36n1736_065:0521a07": "色即是四蘊。然其識蘊意在第六。又俱舍說。",
    "T36n1736_065:0521a08": "唯約位說在於識後。不說與識同時互依。",
    "T36n1736_065:0521a09": "上云羯邏藍等者。此云雜穢。父母不淨為",
    "T36n1736_065:0521a10": "雜深可厭患。為穢而言等者。此上初位等",
    "T36n1736_065:0521a11": "餘四位故。俱舍總云最初羯邏藍。此云薄",
    "T36n1736_065:0521a12": "酪。二云。次生頞部曇。此云胞也。三從此",
    "T36n1736_065:0521a13": "生閉尸。此云軟肉。四閉尸生健南。此云堅",
    "T36n1736_065:0521a14": "肉。五次鉢羅奢佉。此云支節。此之五位皆名",
    "T36n1736_065:0521a15": "色支。此第五位亦六處攝。下有三句皆六處",
    "T36n1736_065:0521a16": "支。偈云後髮毛爪等。及色根諸相漸次而轉",
    "T36n1736_065:0521a17": "增。皆第五位攝。若取一生皆名色攝。即六",
    "T36n1736_065:0521a18": "處觸受皆屬名色。故復云等。疏。瑜伽云下",
    "T36n1736_065:0521a19": "後引瑜伽。俱有依根已見問明品。即眼等色",
    "T36n1736_065:0521a20": "根與識同時。名為俱有。意取五色根。等無",
    "T36n1736_065:0521a21": "間依者。要前念滅。引生後念故。此即瑜伽",
    "T36n1736_065:0521a22": "約三際出因緣體文。然此段論文數處引",
    "T36n1736_065:0521a23": "用。今當具引。彼論云。云何緣起體(此問也)答略",
    "T36n1736_065:0521a24": "說由三種相建立緣起。謂從前際中際生。",
    "T36n1736_065:0521a25": "從中際後際生。中際生已。若趣流轉。若趣",
    "T36n1736_065:0521a26": "清淨究竟。云何從前際中際生。中際生已",
    "T36n1736_065:0521a27": "後趣流轉。謂如有一不了前際無明所攝。",
    "T36n1736_065:0521a28": "無明為緣。於福非福及與不動身語意業。若",
    "T36n1736_065:0521a29": "作若增長。由此隨業識乃至命終流轉不",
    "T36n1736_065:0521b01": "絕。能為後有相續識因。此識將生果時。",
    "T36n1736_065:0521b02": "由外貪愛正現在前。以為助伴。從彼前際",
    "T36n1736_065:0521b03": "既捨命已。於現在世自體得生。在母胎中",
    "T36n1736_065:0521b04": "以因識為緣。相續果識。前後次第而生。乃",
    "T36n1736_065:0521b05": "至羯邏藍等位差別而轉。在母胎中相續",
    "T36n1736_065:0521b06": "果識。與名色俱。乃至衰老漸漸增長。爾時",
    "T36n1736_065:0521b07": "感生受業名色與異熟果。又異熟識即依名",
    "T36n1736_065:0521b08": "色而轉。由必依託六處轉故。是故經言名",
    "T36n1736_065:0521b09": "色緣識。俱有依根曰色。等無間依根曰名。",
    "T36n1736_065:0521b10": "隨其所應為六識所依。依止彼故乃至命",
    "T36n1736_065:0521b11": "終。諸識流轉。又五色根若根所依大種。若根",
    "T36n1736_065:0521b12": "處所。若彼能生大種曰色。所餘曰名。由識",
    "T36n1736_065:0521b13": "執受諸根隨相續故。方得流轉。故此二種",
    "T36n1736_065:0521b14": "依止於識相續不斷。由此道理。於現在識",
    "T36n1736_065:0521b15": "緣名色。名色緣識。猶如束蘆。乃至命終相",
    "T36n1736_065:0521b16": "依而轉。如是名為從前際中際諸行緣起",
    "T36n1736_065:0521b17": "生。中際生已流轉不絕。當知。此中依胎生",
    "T36n1736_065:0521b18": "者(云云)云何從中際後際諸行緣起生。謂中際",
    "T36n1736_065:0521b19": "已生補特伽羅。受二種先業果。謂受內異",
    "T36n1736_065:0521b20": "熟果。及境界所生外增上果。此補特伽羅或",
    "T36n1736_065:0521b21": "聞非正法故。或先慣習故。於二果愚。由愚",
    "T36n1736_065:0521b22": "內異熟果故。於後有生苦。不如實知。由",
    "T36n1736_065:0521b23": "迷後有。後際無明增上力故。如前諸行若",
    "T36n1736_065:0521b24": "作若增長。由此新所作業故。說此識名隨",
    "T36n1736_065:0521b25": "業識。即現法中說無明為緣故行生。行為",
    "T36n1736_065:0521b26": "緣故識生。此識於現法中名曰因識能攝",
    "T36n1736_065:0521b27": "受後生果識故。釋曰。此上一段論文三節。",
    "T36n1736_065:0521b28": "疏。要一出名色支體。二亦證名色與識互",
    "T36n1736_065:0521b29": "依。三證二世立三際義。下文略指應尋此",
    "T36n1736_065:0521c01": "文。即四七日來者。示其分齊。疏。論云名色",
    "T36n1736_065:0521c02": "與識共生故下。三舉論釋共。然不示名",
    "T36n1736_065:0521c03": "色之相。直說共生之義。然論兩句相續云名",
    "T36n1736_065:0521c04": "色與識共生故。識名色遞相依故。今疏離而",
    "T36n1736_065:0521c05": "釋之。則前句正釋共義。初地經云名色共",
    "T36n1736_065:0521c06": "阿賴耶識生故。疏。又云識下出共所以。云",
    "T36n1736_065:0521c07": "釋前共義。即上所引瑜伽之意。亦同唯識第",
    "T36n1736_065:0521c08": "三。證有第八之文。論云又契經說。識緣名",
    "T36n1736_065:0521c09": "色名色緣識。如是二法展轉相依。譬如束",
    "T36n1736_065:0521c10": "蘆俱時而轉。若無此識賴耶自體不應有",
    "T36n1736_065:0521c11": "故。謂彼經中自作是釋。名謂非色四蘊。色謂",
    "T36n1736_065:0521c12": "羯邏藍等。此二與識相依而住。如二束蘆更",
    "T36n1736_065:0521c13": "互為緣。恒俱時轉不相捨離。眼等五識。攝",
    "T36n1736_065:0521c14": "在名中。此識若無說誰為識等。釋曰。上引",
    "T36n1736_065:0521c15": "論文有三節。初正證相依義。二謂彼經中",
    "T36n1736_065:0521c16": "下。即前證四蘊名故。上云下即當引論。",
    "T36n1736_065:0521c17": "三眼等五下。前已引竟。一段義周故。復重",
    "T36n1736_065:0521c18": "引言如束蘆者。如立二束之蘆。二頭相依",
    "T36n1736_065:0521c19": "方得安立。去東西倒去西東倒。名色與識",
    "T36n1736_065:0521c20": "互依。其義亦然。下第五門亦有此喻。疏。故",
    "T36n1736_065:0521c21": "上答文下。引上為證苦果總為名色。明知",
    "T36n1736_065:0521c22": "名色必共識俱也。然上諸文已顯體相。未",
    "T36n1736_065:0521c23": "知何獨此二相依。故瑜伽問云。已說一切",
    "T36n1736_065:0521c24": "支非更互為緣。何故建立名色與識互為",
    "T36n1736_065:0521c25": "緣耶。答識於現法中。用名色為緣故。名",
    "T36n1736_065:0521c26": "色復於後法中用識為緣故。所以者何。以",
    "T36n1736_065:0521c27": "於母腹中有相續時。說互為緣故。由識",
    "T36n1736_065:0521c28": "為緣。於母腹中諸精血等名色所攝受和",
    "T36n1736_065:0521c29": "合共成羯邏藍性。即此名色為緣。復令彼",
    "T36n1736_065:0522a01": "識於此得住。釋曰。二義中前標即現果名",
    "T36n1736_065:0522a02": "色與因識為緣。令識得住即名色緣識義",
    "T36n1736_065:0522a03": "故。上行支亦以名色為體。名色總故。後義",
    "T36n1736_065:0522a04": "正辯入胎互為緣義。即今文所用已知互",
    "T36n1736_065:0522a05": "為緣相。四蘊何獨皆稱為名。第一師云。在",
    "T36n1736_065:0522a06": "胎蒙昧未辯苦樂。微有名而已。此依分位。",
    "T36n1736_065:0522a07": "六處之前識支之後可爾。既二相依從生至",
    "T36n1736_065:0522a08": "死。皆名色攝何得稱名。俱舍論云。名唯行",
    "T36n1736_065:0522a09": "攝。何四皆名。總有四釋。四蘊稱名之義。一",
    "T36n1736_065:0522a10": "師云。隨所立名根境勢力於義轉變。故說",
    "T36n1736_065:0522a11": "為名。問云何隨名勢力轉變。答謂隨種種",
    "T36n1736_065:0522a12": "勢共立名。於彼彼義轉變詮表。即如牛馬",
    "T36n1736_065:0522a13": "色味等名。問此復何緣標以名稱。答於彼彼",
    "T36n1736_065:0522a14": "境轉變而緣。解云。已上論文此師意者。如",
    "T36n1736_065:0522a15": "今時名。隨於古昔名之勢力。得於義轉變",
    "T36n1736_065:0522a16": "詮表。或詮此境或詮彼境。詮彼彼境名為",
    "T36n1736_065:0522a17": "轉變。名既如此四蘊亦然。謂受等四蘊隨根",
    "T36n1736_065:0522a18": "境勢力。於境轉變而緣。轉變如名。故標名",
    "T36n1736_065:0522a19": "稱。言轉變緣者。謂緣此緣彼名轉變緣",
    "T36n1736_065:0522a20": "也。第二師云。又隨類名。此解意者。謂一切",
    "T36n1736_065:0522a21": "法不通二類。一者色類。二非色類。四蘊與",
    "T36n1736_065:0522a22": "名同非色類。以似名故。四蘊為名。第三師",
    "T36n1736_065:0522a23": "云。隨名顯故。此解意者。謂色法麁著不須",
    "T36n1736_065:0522a24": "名顯如眼見也。四蘊微細要須名顯。必藉",
    "T36n1736_065:0522a25": "名故。故標名稱也。第四師云。有餘師說。四",
    "T36n1736_065:0522a26": "無色蘊。捨此身已轉趣餘生。轉變如名故",
    "T36n1736_065:0522a27": "標名稱。解云。此師約捨身名轉變。初師據",
    "T36n1736_065:0522a28": "緣境名轉變。轉變雖同二釋別也。釋曰。上",
    "T36n1736_065:0522a29": "皆俱舍論疏不斷得失。若取易知第二三",
    "T36n1736_065:0522b01": "師理易分明任情去取。疏。五六處支於中有",
    "T36n1736_065:0522b02": "三。初正釋。二解妨。三總結分位。初中名增",
    "T36n1736_065:0522b03": "成意處者。四蘊為名之時。未分識相。今意",
    "T36n1736_065:0522b04": "識明了故名為增。故上唯識云在名中時",
    "T36n1736_065:0522b05": "但有第七。今發第六故名意處。此增增明",
    "T36n1736_065:0522b06": "色。增增多云成餘五。為堅肉時未分五根。",
    "T36n1736_065:0522b07": "但名一色。今色根漸具故開為五。俱舍下引",
    "T36n1736_065:0522b08": "證。生眼等後三和前也。疏。前段為明下。二解",
    "T36n1736_065:0522b09": "妨。謂有問言。前段經云名色增長生五根。",
    "T36n1736_065:0522b10": "今何得言名色增長為六處耶。故為此通。",
    "T36n1736_065:0522b11": "意根本有即是七識故。云生五根。今但意增",
    "T36n1736_065:0522b12": "云成六處。明意非新生故。疏俱舍第十一",
    "T36n1736_065:0522b13": "下。第三總結分位。通結前三。小乘識支初",
    "T36n1736_065:0522b14": "託胎時識明顯故。羯邏藍等五位皆名色支。",
    "T36n1736_065:0522b15": "即從第五位至未出胎。皆六處攝。以第五",
    "T36n1736_065:0522b16": "位經時長故。餘如前辯。疏。六觸謂觸對",
    "T36n1736_065:0522b17": "者。即根境識三和所生。能有觸對故名為",
    "T36n1736_065:0522b18": "觸。俱舍頌云觸六三和生觸。雖是一據識",
    "T36n1736_065:0522b19": "分六。小乘有難云。五識根境許同時起。可",
    "T36n1736_065:0522b20": "得三和。意根過去識居現在法或未來。何",
    "T36n1736_065:0522b21": "得三和。彼有二釋。一云意法為因發識為",
    "T36n1736_065:0522b22": "果。即三和義。二云意法識三同一觸果。即三",
    "T36n1736_065:0522b23": "和義。上之二釋不約同世。而說三和。若大",
    "T36n1736_065:0522b24": "乘宗。七為意根俱得同世。然薩婆多離三",
    "T36n1736_065:0522b25": "和外別有觸法。是心所法。若經部師三和即",
    "T36n1736_065:0522b26": "觸。正順今文。然此六觸攝之為二。前五名",
    "T36n1736_065:0522b27": "為觸對。意觸名增語觸。觸雖無對所依眼",
    "T36n1736_065:0522b28": "等是有對故。依主受名。增語是名名能詮表",
    "T36n1736_065:0522b29": "增勝於語。眼等五識唯緣青等不緣青名。",
    "T36n1736_065:0522c01": "意識能緣青等亦緣於名。從境立名名增",
    "T36n1736_065:0522c02": "語觸。疏。雖有三和下即俱舍意。頌云於三受",
    "T36n1736_065:0522c03": "因異未了知名觸。三受因者。謂三受境境",
    "T36n1736_065:0522c04": "能生受。故名為因。即出胎後三兩歲來即未",
    "T36n1736_065:0522c05": "了三。故不名受。疏。七受支俱舍云。在婬",
    "T36n1736_065:0522c06": "愛前受。謂五六歲去至十四五來。已了三",
    "T36n1736_065:0522c07": "受因差別相。未起婬愛但名為受。涅槃云。",
    "T36n1736_065:0522c08": "染著一愛名之為受。謂衣食愛。俱舍頌云。",
    "T36n1736_065:0522c09": "從此生六受。五觸身餘心。謂於六觸生於",
    "T36n1736_065:0522c10": "六受。謂眼觸為緣所生諸受等。六中前五名",
    "T36n1736_065:0522c11": "為身受。依色根故。色根聚集即名為身。身",
    "T36n1736_065:0522c12": "之受故。意觸所生名為心受。心之受故領納",
    "T36n1736_065:0522c13": "於觸。已如前釋。疏。此前四支下。總結行相。",
    "T36n1736_065:0522c14": "若小乘說約位明支。五皆現行。今就大乘",
    "T36n1736_065:0522c15": "識支通種故四現行。疏。八愛支。俱舍云。貪",
    "T36n1736_065:0522c16": "資具婬愛。謂十五六後。貪妙資具婬愛。現",
    "T36n1736_065:0522c17": "行未廣追求。但名為愛。然疏云樂等纏綿",
    "T36n1736_065:0522c18": "希求者。等字等餘二受。纏綿約樂受。希求",
    "T36n1736_065:0522c19": "通二故。俱舍云。從此三受引生三愛。謂由",
    "T36n1736_065:0522c20": "苦逼有於樂受。發生欲愛。或有於樂非苦",
    "T36n1736_065:0522c21": "非樂受發生色愛。或有唯於非苦非樂受",
    "T36n1736_065:0522c22": "生無色愛。疏。即是中下品貪下。皆唯識論",
    "T36n1736_065:0522c23": "文。疏。九取支俱舍云。遍馳求名取。取謂貪",
    "T36n1736_065:0522c24": "也。年既長大貪五欲境。四方馳求不憚勞",
    "T36n1736_065:0522c25": "倦。愛取別者。初起名愛。相續轉盛別立取",
    "T36n1736_065:0522c26": "名。從雖攝餘惑下。即唯識論文。正是彼論",
    "T36n1736_065:0522c27": "會此經文。疏。然上二支通現及種者。愛支",
    "T36n1736_065:0522c28": "初起即是現行。當念即能熏識成種。依此愛",
    "T36n1736_065:0522c29": "種而生於取。取即現行。是故經云愛增為",
    "T36n1736_065:0523a01": "取下會四緣中。愛望於取有因緣者。以",
    "T36n1736_065:0523a02": "愛種子增成於取。取即愛種之現行故。故同",
    "T36n1736_065:0523a03": "一貪初心為愛。轉盛名取。即此愛種便是取",
    "T36n1736_065:0523a04": "種。是故二支皆通種現。疏十有支者。俱舍",
    "T36n1736_065:0523a05": "云。有謂正能造牽當有果業。由馳求故。",
    "T36n1736_065:0523a06": "積集能牽當有果業。業名為有。若言有當",
    "T36n1736_065:0523a07": "果故。此則有者。但是有無之義。若言當有",
    "T36n1736_065:0523a08": "之果。則有是三有故。唯識云。俱能近有後有",
    "T36n1736_065:0523a09": "果故。則有有二義。一者能有彼果。二者當",
    "T36n1736_065:0523a10": "有今能有彼因從果稱故。業名有。然唯識",
    "T36n1736_065:0523a11": "論。雖約二世有義不殊。疏。此約三世者。",
    "T36n1736_065:0523a12": "對前揀濫在文可知。疏。十一生支。言約增",
    "T36n1736_065:0523a13": "上緣云從業起者。以經云從業起蘊名",
    "T36n1736_065:0523a14": "生故。業是善惡生是無記異熟果故。若約因",
    "T36n1736_065:0523a15": "緣。從二取種親生於生。義如前說。疏始從",
    "T36n1736_065:0523a16": "中有下。彰其分齊。亦唯識文。言從中有者。",
    "T36n1736_065:0523a17": "中有陰滅後有陰生故。未衰變者。四十已來。",
    "T36n1736_065:0523a18": "若俱舍云結當有名生。從此捨命正結",
    "T36n1736_065:0523a19": "當有。此位五蘊總名為生。當來生支即如今",
    "T36n1736_065:0523a20": "識。當來生顯立以生名。此與涅槃一無有",
    "T36n1736_065:0523a21": "二故。云現在識名生。現在名色六處觸受",
    "T36n1736_065:0523a22": "名為老死。據此經論生支位。局唯初託胎",
    "T36n1736_065:0523a23": "名色位。後皆屬老死。不同唯識。疏。十二老",
    "T36n1736_065:0523a24": "死支。疏文有三。初正釋文。第二示體。第三",
    "T36n1736_065:0523a25": "解妨。今初即諸衰變位者。亦唯識文。四十已",
    "T36n1736_065:0523a26": "後容顏漸衰。即屬於老。若俱舍云至當受",
    "T36n1736_065:0523a27": "老死。義如生支中說。疏。故上二支體通五",
    "T36n1736_065:0523a28": "蘊。唯是現行者。第二示體。然上引俱舍。彼",
    "T36n1736_065:0523a29": "約分位緣起。一一支下皆有彼位。五蘊及無",
    "T36n1736_065:0523b01": "明顯故。立無明名等言。則十二支皆具五",
    "T36n1736_065:0523b02": "蘊。今從增勝有具不具故。結此二具五",
    "T36n1736_065:0523b03": "蘊也。餘不結者。隨本支體而為蘊攝。種",
    "T36n1736_065:0523b04": "現亦然。雖是於苦不同上識。通於種現。",
    "T36n1736_065:0523b05": "疏。欲令生厭下。第三通妨。略有三妨。一云",
    "T36n1736_065:0523b06": "未來生死即現識等。何以現在立五。未來立",
    "T36n1736_065:0523b07": "二。俱舍通此。但云略果及略因。由中可比",
    "T36n1736_065:0523b08": "二。現在五果未來說二。故云略果。現在二",
    "T36n1736_065:0523b09": "惑過去說一無明。故云略因。由中已廣故。",
    "T36n1736_065:0523b10": "初後略比二可知。過此更說便為無用。上",
    "T36n1736_065:0523b11": "即論意。若爾何不初後目所不覩。廣說",
    "T36n1736_065:0523b12": "因果可比於中。是故應言。示迷本際因",
    "T36n1736_065:0523b13": "合一惑現所起惑。明示始終。令其不行當",
    "T36n1736_065:0523b14": "相辯差別。示五位當果令厭。合為老死。",
    "T36n1736_065:0523b15": "然唯識論。雖約二世亦有此問。論云。何緣",
    "T36n1736_065:0523b16": "所生但立生死。所引別立識等五支。答云。",
    "T36n1736_065:0523b17": "因位難知差別相故。依當果位別立五支。",
    "T36n1736_065:0523b18": "果位易了差別相故。總立二支。以顯三",
    "T36n1736_065:0523b19": "苦。則今疏文含於二意。欲令生厭合立二",
    "T36n1736_065:0523b20": "支。即是前意合立二支。故以顯三苦。即唯",
    "T36n1736_065:0523b21": "識意謂生顯行苦。老顯壞苦。死顯苦苦。唯",
    "T36n1736_065:0523b22": "識雖約種現不同三苦生厭三世宜用。",
    "T36n1736_065:0523b23": "疏。老非定有者。亦唯識文。應有問言。老位",
    "T36n1736_065:0523b24": "極長何不別立。答意云。謂有夭逝不至老",
    "T36n1736_065:0523b25": "故。疏別離等五下。三有妨云。別離憂悲等。",
    "T36n1736_065:0523b26": "自小及長皆悉有之。何為附在老死支中。",
    "T36n1736_065:0523b27": "通云多故。復應問言。老既不定附死立支。",
    "T36n1736_065:0523b28": "病亦不定何不附立。答云。病又不遍兼不定",
    "T36n1736_065:0523b29": "故。老遍三界故附立支。諸趣界中除中夭",
    "T36n1736_065:0523c01": "者。皆有衰相故。復應問言。名色不遍何故",
    "T36n1736_065:0523c02": "立支。謂色界全欲界化生。六處頓起何有名",
    "T36n1736_065:0523c03": "色。唯識答云。定故立支。胎卵濕生六處未",
    "T36n1736_065:0523c04": "滿。定有名色故。又名色支亦是遍有。有色",
    "T36n1736_065:0523c05": "化生初受生位。雖具五根而未有用。爾時",
    "T36n1736_065:0523c06": "未名六處支故。初生無色。雖定有意根",
    "T36n1736_065:0523c07": "而不明了。未名意處故有名色。由斯論",
    "T36n1736_065:0523c08": "說十二有支一切一分上二界有。即是唯識",
    "T36n1736_065:0523c09": "引瑜伽第十文也。餘如前說。疏。然此一段",
    "T36n1736_065:0523c10": "有支亦通一生下。第二以義重釋。謂即於",
    "T36n1736_065:0523c11": "今生初迷諦理。二即作業。三業依初心為",
    "T36n1736_065:0523c12": "識。如下一念緣生。但通取一生。長時故云",
    "T36n1736_065:0523c13": "前後建立。言唯生一種通取前者。謂有問",
    "T36n1736_065:0523c14": "言。既云一生。生在初託胎時。今居有後那",
    "T36n1736_065:0523c15": "言一生。故今答云。通取前來。諸增長位皆",
    "T36n1736_065:0523c16": "從有起。此有雖是過去之有。但取所生。以",
    "T36n1736_065:0523c17": "成十二。亦可。有支之後所起五蘊。即名為",
    "T36n1736_065:0523c18": "生。既云義取不可剋定。疏。後逆觀中疏文",
    "T36n1736_065:0523c19": "分二。先隨文正釋。後結成甚深。前中自有",
    "T36n1736_065:0523c20": "四節。一結成苦。二結無我。三結於空。四結",
    "T36n1736_065:0523c21": "成勝義苦中自有三節。一二世因果相望。",
    "T36n1736_065:0523c22": "唯取七苦為苦樹。惑業五因為苦緣。故五",
    "T36n1736_065:0523c23": "種為苦芽。二果為苦樹。此瑜伽第十。又",
    "T36n1736_065:0523c24": "於現法下。二以因為果。云於現法中現法",
    "T36n1736_065:0523c25": "之時。亦是二世之義。言潤則增長者。亦潤",
    "T36n1736_065:0523c26": "行種及識種耳。第三通取十二緣。若因若果",
    "T36n1736_065:0523c27": "為一苦樹。無明發業故為苦樹根。若不發",
    "T36n1736_065:0523c28": "業不受後有果故。識與名色為苦樹身。",
    "T36n1736_065:0523c29": "以識與名色從因至果互相依持。為生死",
    "T36n1736_065:0524a01": "體故。次六入觸受。依名色上開顯增長。對",
    "T36n1736_065:0524a02": "境領受如枝。依身而開別故。約二世說。但",
    "T36n1736_065:0524a03": "是因中約果說耳。次愛取合潤成有。決定當",
    "T36n1736_065:0524a04": "生故。喻如華上十為因故。後二是苦果。上",
    "T36n1736_065:0524a05": "三皆依二世。後之一釋可通三世。依過二",
    "T36n1736_065:0524a06": "因招識名色之體。而為樹身。六入觸受現",
    "T36n1736_065:0524a07": "行開顯等為枝。已是苦樹竟。依上復起當",
    "T36n1736_065:0524a08": "因故。三為華感當二果。為苦樹果則雖是",
    "T36n1736_065:0524a09": "一樹義有兩重。疏無我下二結成無我。易",
    "T36n1736_065:0524a10": "知。疏無作無受下。三結成於空者。經有者",
    "T36n1736_065:0524a11": "字。則似人空。人空即上無我。今無作受之",
    "T36n1736_065:0524a12": "體。在因為作在果為受。能作能受即是於",
    "T36n1736_065:0524a13": "我所作所受。同號我所。然我為能作唯勝",
    "T36n1736_065:0524a14": "論義。若數論師。我非能作冥性能作。既能",
    "T36n1736_065:0524a15": "作望我有同不同。所作受等非局我所。則",
    "T36n1736_065:0524a16": "自在等亦名作者。故該一切因果之法。名為",
    "T36n1736_065:0524a17": "顯空。是則無明亦為能作。行為所作。又行",
    "T36n1736_065:0524a18": "為能受。識等為所受。則亦無性皆悉空寂。",
    "T36n1736_065:0524a19": "疏。復作下四結成勝義者。上顯無病所病有",
    "T36n1736_065:0524a20": "異。今明空理一理無差故。異上空。疏。故",
    "T36n1736_065:0524a21": "瑜伽說下第二總顯甚深。於中三。初總標次",
    "T36n1736_065:0524a22": "別釋。後結會。今初言甚深者。瑜伽第十云。",
    "T36n1736_065:0524a23": "問如世尊說緣起甚深。此甚深義云何應",
    "T36n1736_065:0524a24": "知。答由十種相。應知緣起甚深之義。謂依",
    "T36n1736_065:0524a25": "無常義苦義空義無我義說。釋曰下直釋十",
    "T36n1736_065:0524a26": "義。但云依無常義者。便列十義。今疏取下",
    "T36n1736_065:0524a27": "釋。意便總配云六義依無常一義依苦等。疏。",
    "T36n1736_065:0524a28": "今初一從下。即第二別釋。初釋無常六義。然",
    "T36n1736_065:0524a29": "此文難解。如從自種子亦待他緣。與第二",
    "T36n1736_065:0524b01": "句從他亦待自。二句何別。故每句中皆有兩",
    "T36n1736_065:0524b02": "義從自種子是自生義。亦待他緣不自生義。",
    "T36n1736_065:0524b03": "下三例之。故雜集第四云。又諸法不從自",
    "T36n1736_065:0524b04": "生。亦不從他生。不共不無因生。非不自",
    "T36n1736_065:0524b05": "作他作因緣生。是故甚深。故不自生亦從",
    "T36n1736_065:0524b06": "自生。二不他生亦從他生。三不共生亦",
    "T36n1736_065:0524b07": "從共因緣生。上三句中皆有二義。若唯自種",
    "T36n1736_065:0524b08": "生。非曰甚深若唯不自生亦非甚深故。一",
    "T36n1736_065:0524b09": "句兼二。方曰甚深。正同中論因緣所生法。",
    "T36n1736_065:0524b10": "即空即假即中之義。雜集釋不自生等自有",
    "T36n1736_065:0524b11": "二義。至第八門當知。下總結云。若緣起理",
    "T36n1736_065:0524b12": "非自非他遣雙句者。猶為甚深。況總亡",
    "T36n1736_065:0524b13": "四句。是故緣起最極甚深。釋曰。不見此論",
    "T36n1736_065:0524b14": "瑜伽難了故。從自種子是自生義。亦待他緣",
    "T36n1736_065:0524b15": "即以他遣自義。二從他者。是他生義。亦待",
    "T36n1736_065:0524b16": "自者以自遣他義。三俱從者共生義。無作用",
    "T36n1736_065:0524b17": "者。以無性遣共義。四此二因性非不是有",
    "T36n1736_065:0524b18": "者。以共功能遣無因義。前之三句。有無性",
    "T36n1736_065:0524b19": "緣生二義故。皆有存亡。第四句不立無因",
    "T36n1736_065:0524b20": "故。唯有以共遣無因義耳。五相雖成就",
    "T36n1736_065:0524b21": "而不礙滅。六滅而似停。初之四句就緣所",
    "T36n1736_065:0524b22": "生法以論甚深。五六二句。以所生法對有",
    "T36n1736_065:0524b23": "為之相。以論甚深。前四以是緣生之法。是",
    "T36n1736_065:0524b24": "故無常。後之二句剎那滅故。是故無常。餘文",
    "T36n1736_065:0524b25": "可知。疏。由前緣相皆是似義下。第三結會",
    "T36n1736_065:0524b26": "甚深。於中二。先約真實智結。二約法住",
    "T36n1736_065:0524b27": "智結故。瑜伽云。應以幾智知緣起耶。答",
    "T36n1736_065:0524b28": "以二智。謂法住智及真實智。云何真實智。謂",
    "T36n1736_065:0524b29": "如觀甚深義。然瑜伽甚深之義。皆性相對說。",
    "T36n1736_065:0524c01": "如云從自種子。是相亦待他緣。是性謂以",
    "T36n1736_065:0524c02": "他破自。顯不自生故餘如上說。今經逆",
    "T36n1736_065:0524c03": "觀。唯顯不自生義。不顯從自種子義。以",
    "T36n1736_065:0524c04": "從自種子即是識為種。復起後有生及老死",
    "T36n1736_065:0524c05": "故。此不說。十義皆然。故云由前緣相皆是",
    "T36n1736_065:0524c06": "似義。十箇似義皆在相中故。特由性相無",
    "T36n1736_065:0524c07": "礙故。曰甚深云正在於此。疏。又無作作者",
    "T36n1736_065:0524c08": "下。第二約法住智。結成甚深。故瑜伽云。云",
    "T36n1736_065:0524c09": "何法住智。謂如佛施設開示。無倒而知。次重",
    "T36n1736_065:0524c10": "徵識云。問如世尊言。是諸緣起非我所",
    "T36n1736_065:0524c11": "作。亦非餘作。所以者何。若佛出世若不出",
    "T36n1736_065:0524c12": "世。安住法性法住法界。云何法性等。答是諸",
    "T36n1736_065:0524c13": "緣起無始時來理成就性。是名法性。如成就",
    "T36n1736_065:0524c14": "性。以無顛倒文句安立是名法住。由此法",
    "T36n1736_065:0524c15": "住以彼法性為因。是故說彼名為法界。",
    "T36n1736_065:0524c16": "釋曰。但觀論文疏自明了。疏。二約大悲下。",
    "T36n1736_065:0524c17": "疏文有二。先標章。後論總下解釋。於中",
    "T36n1736_065:0524c18": "三。一總釋。二別釋。三却釋事觀。今初先舉",
    "T36n1736_065:0524c19": "論。謂十二下疏釋論。遠公亦云。不緣無我",
    "T36n1736_065:0524c20": "故曰愚癡。謬執有我稱曰顛倒。此言小局。",
    "T36n1736_065:0524c21": "疏。下別釋下。二別開二倒。前意由迷緣性",
    "T36n1736_065:0524c22": "故。是愚癡無我。執我故是顛倒。從以著我故",
    "T36n1736_065:0524c23": "下。論舉經意明倒所以。第二意明迷於緣",
    "T36n1736_065:0524c24": "起不知從緣。無真實故即是愚癡。疑惑不",
    "T36n1736_065:0524c25": "決即是顛倒。從謂無智故下。以經釋成。無",
    "T36n1736_065:0524c26": "智求有釋成愚癡。滯斷常下釋成疑惑。致緣",
    "T36n1736_065:0524c27": "相之相續釋疑是倒義。疏。今菩薩下。三却",
    "T36n1736_065:0524c28": "釋總中事觀。二倒相顯事義方明。故在後",
    "T36n1736_065:0524c29": "釋。疏。三約一切相智觀。文中四。一彰門所",
    "T36n1736_065:0525a01": "攝言及第二觀之一半者。第二即依止觀。",
    "T36n1736_065:0525a02": "依止有二。一依第一義即是相續門。二依",
    "T36n1736_065:0525a03": "一心即第二一心所攝門。第一義一心故但",
    "T36n1736_065:0525a04": "半耳。二謂初成答下別顯二觀。初染淨有",
    "T36n1736_065:0525a05": "二。前意約因後意約果。即雜集等染淨義",
    "T36n1736_065:0525a06": "三相諦觀中下舉其二觀。顯此為勝。以前",
    "T36n1736_065:0525a07": "二觀但有不知。今具知不知為染淨故深",
    "T36n1736_065:0525a08": "細也。四然上相續下。總結一門深廣之相。",
    "T36n1736_065:0525a09": "於中三。初成橫對三乘三智。三智之義已",
    "T36n1736_065:0525a10": "如前配。二又初順根本下。局大乘三智。然",
    "T36n1736_065:0525a11": "通因果。三雖無我所下。融其三智而成一",
    "T36n1736_065:0525a12": "心初空即假故不礙起悲。二能所本空下。",
    "T36n1736_065:0525a13": "假不礙空悲而無著。三雙窮下。即空即假",
    "T36n1736_065:0525a14": "不滯自他。自即根本他即後得。三觀一心",
    "T36n1736_065:0525a15": "下總結無礙成般若因。五一門下結歎深",
    "T36n1736_065:0525a16": "廣。第二一心所攝門。疏。今初依論三觀下。疏",
    "T36n1736_065:0525a17": "文有二。先略釋經。後廣開義。今初先舉論。",
    "T36n1736_065:0525a18": "後此明修觀所以下。疏釋論文。從而論經雖",
    "T36n1736_065:0525a19": "云下。後釋立觀所以。以若取三界虛妄即",
    "T36n1736_065:0525a20": "是所作便屬世諦。今取能作為第一義。疏。",
    "T36n1736_065:0525a21": "論云但是一心下。二論釋經。從此言則總",
    "T36n1736_065:0525a22": "下。疏釋論。上取觀名唯是能作。今云三界",
    "T36n1736_065:0525a23": "唯心轉故。則通能所。然能所有二。若法性",
    "T36n1736_065:0525a24": "宗中。以第一義隨緣成有。即為能作。所有",
    "T36n1736_065:0525a25": "心境皆通所作。以不思議熏不思議變是現",
    "T36n1736_065:0525a26": "識因故。若法相宗。第一義心但是所迷。非",
    "T36n1736_065:0525a27": "是能作。有三能變。謂第八等故。一卷唯識論",
    "T36n1736_065:0525a28": "云。又復有義。大乘經中說三界唯心唯是",
    "T36n1736_065:0525a29": "心者。但有內心。無色香味等外諸境界。此",
    "T36n1736_065:0525b01": "云何知。如十地經說三界虛妄但是一心作。",
    "T36n1736_065:0525b02": "故心意與識及了別等。如是四法義一名異。",
    "T36n1736_065:0525b03": "此依相應心說非不相應心說心有種。",
    "T36n1736_065:0525b04": "一相應心所。謂一切煩惱結使受想行等。皆",
    "T36n1736_065:0525b05": "心相應。以是故言心意與識及了別等義。一",
    "T36n1736_065:0525b06": "名異故。二不相應心。所謂第一義諦常住不",
    "T36n1736_065:0525b07": "變。自性清淨心故。言三界虛妄但一心作。",
    "T36n1736_065:0525b08": "是相應心。今依法性故云第一義心以為",
    "T36n1736_065:0525b09": "能作。言轉者起作義。亦轉變義者。即唯識",
    "T36n1736_065:0525b10": "意。彼論第三總釋三能變。云能變有二。一",
    "T36n1736_065:0525b11": "因能變。二果能變。釋此二變皆云生起故。",
    "T36n1736_065:0525b12": "彼論云一因能變。謂第八識中等流異熟。二",
    "T36n1736_065:0525b13": "因習氣。等流習氣由七識中善惡無記。熏令",
    "T36n1736_065:0525b14": "生長。異熟習氣由六識中有漏善惡。熏令生",
    "T36n1736_065:0525b15": "長。釋曰。種子生現行名因習氣。論中先",
    "T36n1736_065:0525b16": "標。後釋等流即七識中三性種子。各生自現",
    "T36n1736_065:0525b17": "唯除第八。不能熏故。異熟習氣唯除第七。",
    "T36n1736_065:0525b18": "七是無記非異熟因。前是因緣此增上緣。論",
    "T36n1736_065:0525b19": "云。二果能變。謂前二種習氣力故。有八識",
    "T36n1736_065:0525b20": "生現種種相。釋曰。即前二因所生現果。謂",
    "T36n1736_065:0525b21": "有緣法能變現者。名果能變。種種相者。即",
    "T36n1736_065:0525b22": "第八識相應心所相見分等。論別釋云。等流",
    "T36n1736_065:0525b23": "習氣為因緣故。八識體相差別而生。名等",
    "T36n1736_065:0525b24": "流果。果似因故。釋曰。即以現識三性種子各",
    "T36n1736_065:0525b25": "自生現。論云。異熟增上緣。感第八識酬引",
    "T36n1736_065:0525b26": "業力。恒相續故立異熟名。感前六識酬滿",
    "T36n1736_065:0525b27": "業者。從異熟起名異熟生。不名異熟有",
    "T36n1736_065:0525b28": "間斷故。即前異熟及異熟生。名異熟果。果",
    "T36n1736_065:0525b29": "異因故。釋曰。八識是總果故。是異熟主。主",
    "T36n1736_065:0525c01": "引生餘感六識業。名之為滿業等。以上論",
    "T36n1736_065:0525c02": "文。皆以生起而釋變義故。疏。云轉即轉生",
    "T36n1736_065:0525c03": "亦轉變義。又下論中釋。第二能變依彼轉緣。",
    "T36n1736_065:0525c04": "彼云轉謂流轉。顯示此識恒依彼識取所",
    "T36n1736_065:0525c05": "緣故。彼疏釋云。流是相續義。轉是生起義。",
    "T36n1736_065:0525c06": "謂依第八或種或現相續起義。又彼論第一",
    "T36n1736_065:0525c07": "釋。由假說我法有種種相轉云轉。謂隨",
    "T36n1736_065:0525c08": "緣施設有異。又云。彼相皆依識所轉變。而",
    "T36n1736_065:0525c09": "假施設。又云。變謂識體轉似二分。釋曰。言",
    "T36n1736_065:0525c10": "彼相者即上我法識體。即是自證分。此相見",
    "T36n1736_065:0525c11": "俱依自證起故。上來正意。為證以起以變",
    "T36n1736_065:0525c12": "釋論轉字。然已具於能變之相。前後經疏皆",
    "T36n1736_065:0525c13": "要此文。疏。然此一文下。第二廣開章門。於",
    "T36n1736_065:0525c14": "中有三。初總標舉。云唯識攝論等。皆指華",
    "T36n1736_065:0525c15": "嚴一心作義。疏。云何一心下。第二徵起略釋。",
    "T36n1736_065:0525c16": "疏廣開有十下。第三開三為十。上三義中初",
    "T36n1736_065:0525c17": "一不開。開二為次三。開第三為後六。然皆",
    "T36n1736_065:0525c18": "從寬至狹。二然相見俱存者。唯識正義四",
    "T36n1736_065:0525c19": "師各立。已見問明。今此從多故云相見。八",
    "T36n1736_065:0525c20": "識心王及諸心所。皆有二分。當體即見分。",
    "T36n1736_065:0525c21": "從并所變相下。即是相分相有二義。一識",
    "T36n1736_065:0525c22": "所頓變即是本質識等緣境。唯變影緣不得",
    "T36n1736_065:0525c23": "本質。言由有支等者。影變因果已如上說。",
    "T36n1736_065:0525c24": "疏。三攝相歸見等者。然初及四五皆唯識所",
    "T36n1736_065:0525c25": "破故。彼論初云。又為開示謬執我法迷",
    "T36n1736_065:0525c26": "唯識者。令達二空於唯識理如實知故。",
    "T36n1736_065:0525c27": "此破凡外。今文所無。次論復云。有迷謬唯",
    "T36n1736_065:0525c28": "識理者。釋曰。下皆護法廣破四師。此標也。",
    "T36n1736_065:0525c29": "次論云。或執外境如識非無。釋曰。此即有",
    "T36n1736_065:0526a01": "宗依十二處教執心境俱有是第一義。論",
    "T36n1736_065:0526a02": "云。或執內識如境非有。釋曰。此破清辯。",
    "T36n1736_065:0526a03": "依密意空教撥識亦無。論云。或執諸識用",
    "T36n1736_065:0526a04": "別體同。釋曰。即大乘一類菩薩。言八識體唯",
    "T36n1736_065:0526a05": "是一也。如一水鏡多波像生。即當此中第",
    "T36n1736_065:0526a06": "五義也。論云。或執離心無別心所。釋曰。此",
    "T36n1736_065:0526a07": "即經部覺天所計。以有經言士夫六界染淨",
    "T36n1736_065:0526a08": "由心無心所相。雖於蘊中亦有心所。但於",
    "T36n1736_065:0526a09": "識上分位假立。無別實有。然清辯計雖撥",
    "T36n1736_065:0526a10": "皆空強違中道。而立唯境。順世亦立唯四",
    "T36n1736_065:0526a11": "大種成有情故。若依此義。應有四句。清",
    "T36n1736_065:0526a12": "辯順世有境無心。中道大乘有心無境。一",
    "T36n1736_065:0526a13": "切有部有心有境。邪見撥無都無心境。然",
    "T36n1736_065:0526a14": "其有王無所。即此第四。而今指經論與彼",
    "T36n1736_065:0526a15": "不同。然第三義言如解深密者。即第一經。",
    "T36n1736_065:0526a16": "心意識相品第三。廣慧菩薩問佛。菩薩於心",
    "T36n1736_065:0526a17": "意識祕密善巧。佛答云。廣慧當知。於六趣",
    "T36n1736_065:0526a18": "生死彼有情。及四生身分生起。於中最初",
    "T36n1736_065:0526a19": "一切種子。心識成熟展轉和合增長廣大。依",
    "T36n1736_065:0526a20": "二執受。一者有色諸根。及所依執受。二者相",
    "T36n1736_065:0526a21": "名分別言說戲論習氣執受。有色界中具二",
    "T36n1736_065:0526a22": "執受。無色界中不具二種。釋曰。無色不具",
    "T36n1736_065:0526a23": "即無色根。則唯有相名分別習氣。明是唯",
    "T36n1736_065:0526a24": "見。次下經又云。廣慧阿陀那識為依止為",
    "T36n1736_065:0526a25": "建立。故六識身轉。謂眼耳鼻舌身意識。此中",
    "T36n1736_065:0526a26": "有識。眼及色為緣生眼識。與眼識俱隨行。",
    "T36n1736_065:0526a27": "同時同境有分別意識轉等。則知皆是唯立",
    "T36n1736_065:0526a28": "見分。此見亦即安慧所立。一自證分。謂多立",
    "T36n1736_065:0526a29": "有相見二分。去相取見為自證耳。言二",
    "T36n1736_065:0526b01": "十唯識者。亦名唯識二十論。有二十偈故。",
    "T36n1736_065:0526b02": "世親菩薩造。唐三藏釋。最初即云。安立大乘",
    "T36n1736_065:0526b03": "三界唯心。以契經說三界唯心心意識了",
    "T36n1736_065:0526b04": "別名之差別。此中說心意兼心所。唯遮外",
    "T36n1736_065:0526b05": "境不遣相應。內識生時似外境現。如眼",
    "T36n1736_065:0526b06": "有翳見髮蠅等於中都無少分實義。釋曰。",
    "T36n1736_065:0526b07": "此亦明唯心義。復有一卷唯識論。天親菩薩",
    "T36n1736_065:0526b08": "造。後魏瞿曇般若流支譯。細尋乃有二十",
    "T36n1736_065:0526b09": "唯識。同本異譯。而文稍顯著。先列二十偈。",
    "T36n1736_065:0526b10": "初偈。云唯識無境界。以無塵望見。如人",
    "T36n1736_065:0526b11": "目有翳見毛月等事。偈竟問云。初偈明何",
    "T36n1736_065:0526b12": "義。答曰。凡作論有三義。一者立義即是初",
    "T36n1736_065:0526b13": "句。二者引證即第二句。三者譬喻即下二句。",
    "T36n1736_065:0526b14": "下文廣釋。亦明外相無實唯心現。故名攝",
    "T36n1736_065:0526b15": "相歸見。言觀所緣緣論者。但有兩紙。陳那",
    "T36n1736_065:0526b16": "菩薩造。論云。諸月欲令眼等五識。以外色",
    "T36n1736_065:0526b17": "作所緣緣者。或執極微許有實體能生識",
    "T36n1736_065:0526b18": "故。或執和合。以識生時帶彼相故。二俱非",
    "T36n1736_065:0526b19": "理。所以者何。極微於五識設緣非所緣。彼",
    "T36n1736_065:0526b20": "相識無故。猶如眼根等。釋曰。此破前極微",
    "T36n1736_065:0526b21": "生識。長行破意云。眼等能發識。識上無眼",
    "T36n1736_065:0526b22": "相。極微能發識。識豈有微相。故無所緣。又",
    "T36n1736_065:0526b23": "偈云。和合於五識。設緣非所緣。彼體實無",
    "T36n1736_065:0526b24": "故。猶如第二月。釋曰。觀長行意。此破上和",
    "T36n1736_065:0526b25": "合以生識。謂彼執言。堅等多相和合一處。",
    "T36n1736_065:0526b26": "有是現量境能發於識。破意云。和合法無",
    "T36n1736_065:0526b27": "實故。如眼錯亂見第二月。釋曰。以無上二",
    "T36n1736_065:0526b28": "相唯有於識。故名攝相歸見。然陳那立於",
    "T36n1736_065:0526b29": "三分。今言無相者。相實無故。下正義云。彼",
    "T36n1736_065:0526c01": "所緣緣非全不有。內識如外現為識所緣",
    "T36n1736_065:0526c02": "緣。許彼相在識及能生識故。釋曰。長行內",
    "T36n1736_065:0526c03": "識似外境現。為所緣緣。許眼等識帶彼相",
    "T36n1736_065:0526c04": "起及彼生識故。結云諸識唯內境相。為所",
    "T36n1736_065:0526c05": "緣緣理極成也。則非全無相。相全屬識。故",
    "T36n1736_065:0526c06": "云歸見。然上疏引皆賢首意。欲成十義故",
    "T36n1736_065:0526c07": "復引之。法相立識如前所引唯識論辯。疏",
    "T36n1736_065:0526c08": "四攝數歸王故。說一心唯通八識。以彼心所",
    "T36n1736_065:0526c09": "依王無體。亦心變故。如莊嚴論者。具名大乘",
    "T36n1736_065:0526c10": "莊嚴經論。無著菩薩造。有十三卷。第四卷述",
    "T36n1736_065:0526c11": "求品。第十二中有此意也。論云自界及二光",
    "T36n1736_065:0526c12": "癡共諸惑起。如是諸分別。二實應遠離。釋",
    "T36n1736_065:0526c13": "曰。自界謂自阿賴耶識種子。二光謂能取光",
    "T36n1736_065:0526c14": "所取光。此等分別由共無明及諸餘惑。故",
    "T36n1736_065:0526c15": "得生起。如是諸分別。二實應遠離者。二實",
    "T36n1736_065:0526c16": "謂所取實及能取實。如是二實染淨。應求",
    "T36n1736_065:0526c17": "遠離釋曰。此說求染淨亦攝末歸本義。第",
    "T36n1736_065:0526c18": "五卷初同此品說。求唯識人云能取及所取。",
    "T36n1736_065:0526c19": "此二唯心光貪光及信光。二光無二法。釋曰。",
    "T36n1736_065:0526c20": "求唯識人應知。能取所取此之二種唯是心",
    "T36n1736_065:0526c21": "光(即釋上半)如是貪等煩惱光。及信等善法光。",
    "T36n1736_065:0526c22": "如是二光亦無染淨二法。何以故。不離心",
    "T36n1736_065:0526c23": "光別有貪等信等染淨法故。二光亦無二",
    "T36n1736_065:0526c24": "相。偈云。種種心光起如是種種相。光體非",
    "T36n1736_065:0526c25": "體故。不得彼法實。釋曰。種種心光即是種",
    "T36n1736_065:0526c26": "種事相。或異時起或同時起。異時起者。謂貪",
    "T36n1736_065:0526c27": "光瞋光等。同時起者。謂信光進光等光體非",
    "T36n1736_065:0526c28": "體等者。如是染位心數淨位心數。唯有光",
    "T36n1736_065:0526c29": "相而無光體。是故世尊不說彼為真實之",
    "T36n1736_065:0527a01": "法。釋曰。上二偈即是正意也。其釋曰字皆論",
    "T36n1736_065:0527a02": "文。疏。五以末歸本下。其五六七三門。全同",
    "T36n1736_065:0527a03": "問明。但為明自淺之深故。復重說耳。後之",
    "T36n1736_065:0527a04": "三心即玄中具。謂唯心所現故。法性融通故",
    "T36n1736_065:0527a05": "等說。疏。上之十門下。二約教分別。即具五",
    "T36n1736_065:0527a06": "教。涉權是始教。就實通二。一即終教。終教",
    "T36n1736_065:0527a07": "亦名實教。故其攝相歸性亦通頓教。以後",
    "T36n1736_065:0527a08": "三教皆同一乘。並揀於權故。頓亦名實。後",
    "T36n1736_065:0527a09": "三圓融即是圓教。而言不共者。圓教有二。",
    "T36n1736_065:0527a10": "一同教二別教。別即不共不共實頓故。二",
    "T36n1736_065:0527a11": "同教者。同頓同實故。今顯是別故云不共。",
    "T36n1736_065:0527a12": "疏若下同諸乘下。約融通說。若下同同教",
    "T36n1736_065:0527a13": "一乘即收。次三就實。若同於三乘亦收前",
    "T36n1736_065:0527a14": "四。以其圓教如海包含無不具故。",
    "T36n1736_065:0527a15": "大方廣佛華嚴經隨疏演義鈔卷第六十五"
}