{
    "X63n1250_002:0626a12": "禪林備用卷之二",
    "X63n1250_002:0626a14": "廬山東林太平興龍禪寺住持比丘 &#x5F0C;咸編",
    "X63n1250_002:0626a15": "辰 坐禪",
    "X63n1250_002:0626a16": "[0626a16] 每日粥了。堂司行者。先覆首座。僧堂眾寮前。各挂坐",
    "X63n1250_002:0626a17": "禪牌。報眾。令供頭僧堂內裝香。點琉璃。堂司覆首座",
    "X63n1250_002:0626a18": "鳴眾寮前板一下。大眾即歸被位坐禪。堂司見被位",
    "X63n1250_002:0626a19": "有太半人。覆眾頭首鳴第二下板。少緩。鳴第三下板。",
    "X63n1250_002:0626a20": "寮元閉眾寮門。覆首座坐禪。鳴首座寮前板三下。初",
    "X63n1250_002:0626a21": "下首座出寮門。二下約半途。三下將入僧堂門。聖僧",
    "X63n1250_002:0626a22": "前。燒香一炷。自下間至上間。巡堂一&#x5E00;。歸被位。謂首",
    "X63n1250_002:0626a23": "座曾出世。先上間同住持者。非法。次覆住持坐禪。鳴",
    "X63n1250_002:0626a24": "方丈前板三下。詳緩與首座同。住持入堂。燒香一炷。",
    "X63n1250_002:0626b01": "巡堂一&#x5E00;。歸位。兄弟方許起身抽脫。又須看上下肩",
    "X63n1250_002:0626b02": "位。或先起者。待回方可起身。免見單位空&#x8E08;。近日兄",
    "X63n1250_002:0626b03": "弟。置袈裟在被上。竟去閑處。打雜。相習成風。深為痛",
    "X63n1250_002:0626b04": "借。堂中單位空者。住持首座須當撿察。如眾頭首起",
    "X63n1250_002:0626b05": "位抽解。惟前堂首座。從住持面前出入。其餘皆從出",
    "X63n1250_002:0626b06": "入板出入。供頭候可開供時。堂司行者覆首座云。放",
    "X63n1250_002:0626b07": "禪。堂司行者從聖僧龕後。右出前門。&#x6491;起簾。下坐禪",
    "X63n1250_002:0626b08": "牌。撼聲覺眾。堂司右立俟問訊。住持。首座。眾頭首。出",
    "X63n1250_002:0626b09": "堂。[0626b09] 或遇迎送。或有普請。或送亡。或淨髮。則皆不坐禪。",
    "X63n1250_002:0626b10": "宿 坐參",
    "X63n1250_002:0626b11": "[0626b11] 至午後。堂司行者覆首座坐參。僧堂眾寮前。各挂坐",
    "X63n1250_002:0626b12": "參牌。僧堂內裝香。點琉璃。打板。坐參。覆眾頭首覆住",
    "X63n1250_002:0626b13": "持。打首座寮方丈板。各三下。並與坐禪一同。但促鳴",
    "X63n1250_002:0626b14": "板耳。&#x76D6;不起抽解故也。放參粥熟。堂司行者覆首座",
    "X63n1250_002:0626b15": "放參。行者轉龕後。右出前門。鳴僧堂前鍾三下。住持",
    "X63n1250_002:0626b16": "出堂。次首座眾頭首出堂。大眾和南問訊。下床。各出",
    "X63n1250_002:0626b17": "半單。歸眾寮喫粥。[0626b17] 前輩坐參。不待鳴板。先歸堂坐。集",
    "X63n1250_002:0626b18": "眾坐故。方丈不鳴板也。放參住持頭首同歸眾寮藥",
    "X63n1250_002:0626b19": "石。今也不然。甚失古意。",
    "X63n1250_002:0626b20": "[0626b20] 若晚參。",
    "X63n1250_002:0626b21": "[0626b21] 堂司行者不覆首座。不鳴僧堂前鍾。方丈客頭鳴法",
    "X63n1250_002:0626b22": "堂&#x76B7;。住持出堂。首座頭首領眾。隨至法堂或寢堂。隨",
    "X63n1250_002:0626b23": "方毗尼。上座坐定。侍者出班。兩班東西堂。各出班問",
    "X63n1250_002:0626b24": "訊。晚參畢。眾散。各歸寮藥石。",
    "X63n1250_002:0626c01": "[0626c01] 若大放參。",
    "X63n1250_002:0626c02": "[0626c02] 堂司行者鳴首座寮前板三下。大眾轉身面外坐。首",
    "X63n1250_002:0626c03": "座離被位。下地。徑從住持面前。出後門。復轉從前門",
    "X63n1250_002:0626c04": "入堂。聖僧前。燒香一炷。從下堂至上堂。巡堂一&#x5E00;。歸",
    "X63n1250_002:0626c05": "被位坐。堂司行者即進首座前問訊云。堂頭和尚今",
    "X63n1250_002:0626c06": "晚放參。堂司行者復從聖僧&#x53A8;後。轉右。出僧堂前。令",
    "X63n1250_002:0626c07": "喝食行者。進前門限裏。中立問訊。長聲喝云。(放參)鳴堂",
    "X63n1250_002:0626c08": "前鐘三下。大眾和南。首座曾出世。先下地出門。次住",
    "X63n1250_002:0626c09": "持出堂。頭首出堂。眾僧各出全單。下地。歸寮藥石。[0626c09] 諸",
    "X63n1250_002:0626c10": "方謂放參不披袈裟。轉身方搭衣。非法也。唯徑山寺。",
    "X63n1250_002:0626c11": "古規不墜。披衣坐參。當力行之。[0626c11] 或不坐參。供頭出首",
    "X63n1250_002:0626c12": "座單。每日首座下地。後堂首座與次頭首伴。眾摺被。",
    "X63n1250_002:0626c13": "前堂被。係供頭摺蓋。參罷。眾寮前鳴板三下。出寮歸",
    "X63n1250_002:0626c14": "堂。昏鐘鳴。次頭首先入堂。首座待鐘轉二通入堂。燒",
    "X63n1250_002:0626c15": "香巡堂。歸位。次住持入堂。定鐘鳴。住持出堂。次頭首",
    "X63n1250_002:0626c16": "出堂。如坐再請禪。住持後門入。歸位。不巡堂。頭首隨",
    "X63n1250_002:0626c17": "眾。或抽解者。即歸被位。更深。住持從後門出。次第頭",
    "X63n1250_002:0626c18": "首下堂。開枕。睡重者。就睡。道念兄弟。不以此拘。三板",
    "X63n1250_002:0626c19": "鳴。眾起。聖僧侍者堂內牽手巾。驚酣眠者。洗面。眾歸",
    "X63n1250_002:0626c20": "堂已。先首座次住持。入堂。燒香。巡堂。歸位。四鼓。住持",
    "X63n1250_002:0626c21": "出堂。行香。鐘鳴首座下地。僧眾換衣。換頭袖。抽解。即",
    "X63n1250_002:0626c22": "歸守被位。鐘絕開小靜。方可摺被。為生死事大。禮拜",
    "X63n1250_002:0626c23": "燒香。亦雜用心也。",
    "X63n1250_002:0626c24": "列 五日上堂",
    "X63n1250_002:0627a01": "[0627a01] 若尊宿相訪。不拘時。五參上堂。座不敷設。兩序徑歸",
    "X63n1250_002:0627a02": "班立。小參禮同。開發學者。致謝道舊。[0627a02] 古宿朝夕激揚",
    "X63n1250_002:0627a03": "此道。晚參曾不越宿。今時遇五上堂。單提正令。亦不",
    "X63n1250_002:0627a04": "易得也。[0627a04] 眾僧凡遇升堂。各&#x8CF7;坐具。禮不可廢。[0627a04] 侍者隔",
    "X63n1250_002:0627a05": "宿。通覆。致謝來客。多則具目子。失記名者。須用提起。",
    "X63n1250_002:0627a06": "[0627a06] 早晨侍者。令客頭挂牌。報諸寮。尊宿。若致謝官員。當",
    "X63n1250_002:0627a07": "對座設位。住持趺坐了。令請客侍者揖引入位。官客",
    "X63n1250_002:0627a08": "受禮而已。坐則妨眾也。",
    "X63n1250_002:0627a09": "張 小參",
    "X63n1250_002:0627a10": "[0627a10] 百丈謂之家訓。古法只就寢堂箴誨。垂示。委曲提撕。",
    "X63n1250_002:0627a11": "若其緘口亡言。倚目玄綱墜地。前輩時時激揚宗旨。",
    "X63n1250_002:0627a12": "開發後昆。楊岐逼慈明晚參。豈為他哉。汾陽以夜寒",
    "X63n1250_002:0627a13": "罷參。胡僧至而請之。頌云。(胡僧金錫光。為法到汾陽。六人成大器。勸請為敷揚)",
    "X63n1250_002:0627a14": "今之四節臘。敘謝兩班執事。非古法也。[0627a14] 凡遇小參。放",
    "X63n1250_002:0627a15": "參不鳴僧堂前鍾。[0627a15] 午後。侍者令客頭報寮挂牌。[0627a15] 昏黃",
    "X63n1250_002:0627a16": "行者覆侍者。次覆住持鳴鼓。茶頭秉燭裝香。侍者離",
    "X63n1250_002:0627a17": "班。出法堂。候眾集。兩班徑歸位。立定。無對座問訊。侍",
    "X63n1250_002:0627a18": "者入請。住持出據位。小參&#x76B7;鳴一通。&#x76B7;鳴眾即集法",
    "X63n1250_002:0627a19": "堂。出班。並五日升堂禮同。結座。住持記請頭首秉拂。",
    "X63n1250_002:0627a20": "單寮四寮。并雜職。一一敘陳。委曲詳盡。失記處。侍者",
    "X63n1250_002:0627a21": "提起。庫司預備湯果。送上方丈。下座。客頭行者喝請",
    "X63n1250_002:0627a22": "云。(方丈請。兩班。西堂。單寮。大耆舊。蒙堂。侍者。禪客。即今就寢堂獻湯云)參前出免人事",
    "X63n1250_002:0627a23": "榜。客頭貼僧堂前上間。",
    "X63n1250_002:0627a24": "[0627a24] 榜式(來日結制解冬年。升堂罷普觸禮三拜。人事並免。到方丈。伏希 眾悉。 住山 某咨稟)。",
    "X63n1250_002:0627b01": "寒 入室",
    "X63n1250_002:0627b02": "[0627b02] 開大爐&#x97B4;。&#x7145;煉方來。真正舉揚。克盡厥責。曉昏不拘",
    "X63n1250_002:0627b03": "時也。近代三八。聊應故事。漸寂無聞。可不痛心耶。[0627b03] 凡",
    "X63n1250_002:0627b04": "開室之時。粥前。侍者令客頭行者。眾寮僧堂前挂入",
    "X63n1250_002:0627b05": "室牌。寢堂設達磨像。前列香燭。拜蓆。客頭敷設室內。",
    "X63n1250_002:0627b06": "茶頭秉燭裝香。拜蓆設左側。喫粥。下堂。不諷經。客頭",
    "X63n1250_002:0627b07": "即緩擊&#x76B7;三下。住持達磨前炷香三拜。侍者隨後拜。",
    "X63n1250_002:0627b08": "據室。侍者當面問訊。班左立。行者問訊。班右立。頭首",
    "X63n1250_002:0627b09": "領眾。達磨前。各炷香三拜。如班聯接首座後。後至者。",
    "X63n1250_002:0627b10": "須待次炷香展拜。接排而立。自右趲。至室前。不許攙",
    "X63n1250_002:0627b11": "先。亂眾倫序。侍者燒香一炷。問訊。出外揖。首座舉左",
    "X63n1250_002:0627b12": "足入。左手上香一炷。進步。當前問訊。至禪椅右側。立",
    "X63n1250_002:0627b13": "聽舉話。侍者再揖次人入。歸班立。首座下語。或不下",
    "X63n1250_002:0627b14": "語。過禪椅右。問訊退步。觸禮一拜。舉左足出。揖次人",
    "X63n1250_002:0627b15": "入。次第進退。如品字勢。若首座是大方西堂。或宿德。",
    "X63n1250_002:0627b16": "入燒香次。住持當引揖送出。升堂說過後次免之。後",
    "X63n1250_002:0627b17": "堂領眾。暫到皆當入室。若大方西堂。名德首座。同參。",
    "X63n1250_002:0627b18": "老成來預入室。當下座辭免。令侍者送出。侍者最後",
    "X63n1250_002:0627b19": "入室已。炷香列住持前。大展三拜。行者插香三拜。[0627b19] 按",
    "X63n1250_002:0627b20": "大慧竹庵雲門議集。入室罷。住持復出達磨前炷香。",
    "X63n1250_002:0627b21": "大展九拜。仰遵遺教。頫謝證明。令法久住。",
    "X63n1250_002:0627b22": "來 告香",
    "X63n1250_002:0627b23": "[0627b23] 四月五日。告香。開示方來。眾推參頭一人。維那和會",
    "X63n1250_002:0627b24": "定。同眾詣侍司稟云。新挂搭兄弟。欲求和尚告香普",
    "X63n1250_002:0627c01": "說。敢煩侍者咨稟。者云。(容某候覆。&#x5374;當相報)方丈允已。堂司預",
    "X63n1250_002:0627c02": "出告香圖。依戒排寫。式具後。預集眾習儀。堂司行者",
    "X63n1250_002:0627c03": "率大眾錢。買香大小三片。付參頭收。至日侍者令客",
    "X63n1250_002:0627c04": "頭。於寢堂或法堂。鋪設&#x262B1;罳椅子。香几三隻。燭臺三",
    "X63n1250_002:0627c05": "對。當椅前。一字間列。外設小拜蓆。堂司預晚挂告香",
    "X63n1250_002:0627c06": "牌。牌左云。(告香罷普說)逐一報寮。至時諸寮鳴板三下。眾",
    "X63n1250_002:0627c07": "集。依圖位立。侍者白云。(奉堂頭和尚慈旨。出世西堂。名德首座。並免告香)各",
    "X63n1250_002:0627c08": "備小香合。坐具。參頭同維那侍者。入請住持出。參頭",
    "X63n1250_002:0627c09": "歸位。同眾問訊。進前云。(請和尚趺坐)參頭復位。同眾問訊。",
    "X63n1250_002:0627c10": "插大香一片。復同眾問訊。各大展三拜。收具。復問訊。",
    "X63n1250_002:0627c11": "參頭徑右入椅側。問訊。稟云。(某等。為生死事大。無常迅速。伏望。和尚慈悲。開",
    "X63n1250_002:0627c12": "示因緣)住持舉話三則。隨轉語了。歸位問訊。插香一片。",
    "X63n1250_002:0627c13": "復同眾問訊。就位。叉手而立。東西各三人出班。東第",
    "X63n1250_002:0627c14": "一第二。過東爐前。第三人中爐前立。西邊第一第二。",
    "X63n1250_002:0627c15": "過西爐前。第三人中爐前立。兩兩炷香。問訊。東邊三",
    "X63n1250_002:0627c16": "人。西邊三人。徐行各巡接班尾。三三出班。(叉手出班。合掌歸位)",
    "X63n1250_002:0627c17": "次第趲至元位。各大展三拜。不收具。參頭進前云。(某等",
    "X63n1250_002:0627c18": "伏蒙和尚慈悲開示。下情不勝感激之至)復位三拜。進前云。(即日孟夏。謹時。恭惟。堂頭",
    "X63n1250_002:0627c19": "和尚。尊候起居萬福)復位三拜。各收具。客頭鳴&#x76B7;五下。兩班轉",
    "X63n1250_002:0627c20": "身立班。參頭立西班下手。東西轉身。隨班對立。聽普",
    "X63n1250_002:0627c21": "說竟。仍各面裏立。參頭插香。同眾大展三拜。免則觸",
    "X63n1250_002:0627c22": "禮三拜。進云。(某等夙生慶幸。獲蒙和尚慈悲開示。下情不勝感激之至)普同問訊",
    "X63n1250_002:0627c23": "而退。[0627c23] 參頭領眾。法堂下間。謝維那侍者。觸禮一拜。次",
    "X63n1250_002:0627c24": "眾人謝參頭。觸禮一拜。[0627c24] 請客侍者預日令客頭至。堂",
    "X63n1250_002:0628a01": "司。具新到戒次。寫茶狀。客頭&#x4FFB;卓袱。告香罷。列法堂",
    "X63n1250_002:0628a02": "下間。請茶。備筆硯。僉名。請首座光伴。齋退鳴鼓。住持",
    "X63n1250_002:0628a03": "接眾人歸位。立定。兩侍者行禮。與特為茶禮同。當晚",
    "X63n1250_002:0628a04": "方丈請參頭維那侍者藥石。首座光伴。次早請參頭",
    "X63n1250_002:0628a05": "茶。及請點心。維那侍者同。若大眾均預告香。首座為",
    "X63n1250_002:0628a06": "參頭。特為茶。止請參頭兩班光伴。住持入院後。人事",
    "X63n1250_002:0628b01": "定。庫司備香。首座領眾。詣方丈懇請。為眾告香。然後",
    "X63n1250_002:0628b02": "開室。古法未預告香。不許入室。",
    "X63n1250_002:0628b03": "[0628b03] 狀式 (某甲上座。 某甲上座。依戒書名訖。 方丈和尚。齋退。就法堂。特為點茶。伏希 雲集)",
    "X63n1250_002:0628b04": "(今 月 日。侍司 某甲。請客侍者名。拜請)。",
    "X63n1250_002:0628c01": "[0628c01] ",
    "X63n1250_002:0628d01": "暑 普說",
    "X63n1250_002:0628d02": "[0628d02] 凡普說時。侍者令方丈客頭。挂普說牌。於僧堂眾寮",
    "X63n1250_002:0628d03": "前。并諸寮鋪設。寢堂或法堂。粥罷。堂司行者覆侍者。",
    "X63n1250_002:0628d04": "次覆方丈。鳴&#x76B7;五下。緩擊。侍者出寢堂候眾集。入請",
    "X63n1250_002:0628d05": "住持。出據坐。普說與小參禮同。[0628d05] 洞下尊宿。每遇朔望。",
    "X63n1250_002:0628d06": "眾寮設位。為眾普說。惟大慧和尚。宗通說通。不拘時",
    "X63n1250_002:0628e01": "節。不擇方所也。",
    "X63n1250_002:0628e02": "往 念誦(三八)",
    "X63n1250_002:0628e03": "[0628e03] 結夏依戒次寫圖。至日僧堂前掃洒。午後。堂司行者",
    "X63n1250_002:0628e04": "覆方丈諸寮。挂念誦牌。分付鐘頭。至參前撿點聖僧",
    "X63n1250_002:0628e05": "前。及諸殿堂。香燭完備。先覆維那侍者方丈庫司首",
    "X63n1250_002:0628e06": "座頭首單寮。鳴照堂板三下。次巡廊鳴板。再上覆方",
    "X63n1250_002:0628f01": "丈打板。眾集。依圖立定。暫到侍者下肩立。住持到大",
    "X63n1250_002:0628f02": "殿燒香。鳴大板三下。次鳴大鐘。兩班預集僧堂外。大",
    "X63n1250_002:0628f03": "板鳴。方歸圖位。次住持入堂。供頭鳴堂前鐘七下。住",
    "X63n1250_002:0628f04": "持聖僧前燒香。侍者捧合。請客侍者即往西班人前。",
    "X63n1250_002:0628f05": "巡問訊。請云。(方丈和尚請。念誦罷。寢堂。&#x732E;湯)請東班。同就歸圖位立。",
    "X63n1250_002:0628f06": "住持出堂前。面外立。燒香侍者隨出歸位。維那先離",
    "X63n1250_002:0628f07": "位。至門首。面住持立。合掌念誦畢。歸班位。住持入堂。",
    "X63n1250_002:0628f08": "次首座入。西堂隨首座後入。在聖僧板頭立。次頭首",
    "X63n1250_002:0628f09": "接後。次第三三。聖僧前。問訊。轉身。問訊住持。面北巡",
    "X63n1250_002:0628f10": "堂問訊。依圖位。合掌立。暫到眾人。末侍者。隨後入。至",
    "X63n1250_002:0628f11": "聖僧龕後。面門立。暫到面龕立。次知事入堂。巡問訊",
    "X63n1250_002:0628f12": "出堂。暫到侍者隨出。堂司行者。往首座前。覆放參。從",
    "X63n1250_002:0628f13": "龕後轉。出前門。供頭鳴鐘三下。住持出。兩班隨出。堂",
    "X63n1250_002:0628f14": "前謝湯。[0628f14] 下八赴湯。寢堂鳴板。侍者燒香行禮如常式。",
    "X63n1250_002:0628f15": "湯罷。藥石。古法。三八皆有湯。上八中八則免藥石(不坐",
    "X63n1250_002:0628f16": "參。至晚坐堂則如常)。",
    "X63n1250_002:0628f17": "[0628f17] 念誦式。(上八中八)皇風永扇。帝道遐昌。佛日增輝。法輪",
    "X63n1250_002:0628f18": "常轉。伽藍土地。護法護人。十方檀那。增福增慧。為",
    "X63n1250_002:0628f19": "如上緣念。清淨法身毗盧遮那佛(十聲。聖號了。回向)。",
    "X63n1250_002:0628f20": "[0628f20] (下八)白大眾。如來大師。入般涅槃。至今至治元年。",
    "X63n1250_002:0628f21": "已得二千二百七十載。是日已過。命亦隨減。如少",
    "X63n1250_002:0628f22": "水魚。斯有何樂。眾等當懃精進。如救頭然。但念無",
    "X63n1250_002:0628f23": "常。慎勿放逸。伽藍土地護法護人。十方檀那。增福",
    "X63n1250_002:0628f24": "增慧。為如上緣念。清淨十號。",
    "X63n1250_002:0629a01": "[0629a01] ",
    "X63n1250_002:0629b01": "秋 四節念誦",
    "X63n1250_002:0629b02": "[0629b02] 結制。解制。冬節。歲除。土地堂嚴設供養。庫司客頭覆",
    "X63n1250_002:0629b03": "維那。堂司行者覆方丈。兩班諸寮。挂念誦牌。報眾。禮",
    "X63n1250_002:0629b04": "與三八同。眾集。相對鴈立。住持大殿炷香三拜。鳴大",
    "X63n1250_002:0629b05": "板三下。鳴大鐘。住持至。大眾合掌。俛首迎之。侍者當",
    "X63n1250_002:0629b06": "叉手。隨行。入土地堂燒香。出外立。維那爐前面外揖。",
    "X63n1250_002:0629b07": "住持上香。侍者捧合。次兩班對出。有借香問訊。出班",
    "X63n1250_002:0629b08": "畢維那面裏念誦。回向了。鳴齋&#x76B7;一通。眾歸堂赴湯。",
    "X63n1250_002:0629b09": "與結夏茶禮同。",
    "X63n1250_002:0629b10": "[0629b10] 念誦式。(結夏)切以。薰風扇野。炎帝司方。當法王禁足",
    "X63n1250_002:0629b11": "之辰。是釋子護生之日。恭裒大眾。肅詣靈祠。誦持",
    "X63n1250_002:0629b12": "萬德洪名。回向合堂真宰。所祈。加護得遂安居。仰",
    "X63n1250_002:0629b13": "憑大眾念。清淨法身毗盧遮那佛(十聖號了)。",
    "X63n1250_002:0629c01": "[0629c01] 回向云。上來念誦功德。回向當山土地(列位)。合堂",
    "X63n1250_002:0629c02": "真宰。所冀。神光&#x53F6;贊。發輝有利之勛。梵苑超隆。永",
    "X63n1250_002:0629c03": "錫無私之慶。再勞大眾念。十方三世一切諸佛(云云)。",
    "X63n1250_002:0629c04": "[0629c04] (解夏)切以。金風扇野。白帝司方。當覺皇解制之辰。是",
    "X63n1250_002:0629c05": "法歲周圓之日。九旬無難。一眾咸安。誦持萬德洪",
    "X63n1250_002:0629c06": "名。仰畣合堂真宰。仰憑大眾念。清淨法身(云云)。",
    "X63n1250_002:0629c07": "[0629c07] (至節)切以。時臨亞歲。節屆書雲。當一陽來復之辰。乃",
    "X63n1250_002:0629c08": "萬&#x5F5A;發生之始。恭裒大眾。肅詣靈祠。誦持萬德洪",
    "X63n1250_002:0629c09": "名。回向合堂真宰。仰憑大眾念(云云)。",
    "X63n1250_002:0629c10": "[0629c10] (除夕)切以。化工密運。歲曆云周。咸忻四序之安。將啟",
    "X63n1250_002:0629c11": "三陽之慶。恭裒大眾。肅詣靈祠。誦持萬德洪名。回",
    "X63n1250_002:0629c12": "向合堂真宰。仰憑大眾念。清淨法身(云云)。",
    "X63n1250_002:0629c13": "收 請益",
    "X63n1250_002:0629d01": "[0629d01] 投情請益。先詣侍司詳稟。侍者咨覆住持。&#x53B6;甲上座。",
    "X63n1250_002:0629d02": "今晚欲詣方丈請益。如允所請。定鐘後。詣侍司伺候。",
    "X63n1250_002:0629d03": "侍者隨住持坐處。令秉燭裝香。引入問訊。插香一片。",
    "X63n1250_002:0629d04": "大展九拜。收具進前。問訊云。(某為生死事大。無常迅速。伏望。和尚慈悲。方便",
    "X63n1250_002:0629d05": "開示)肅躬側立。下手。諦聽法誨。垂問來歷。從實稟畣了。",
    "X63n1250_002:0629d06": "進前問訊。出爐則。插香一片。大展三拜。謂之謝因緣。",
    "X63n1250_002:0629d07": "免則觸禮。次詣侍司致謝。",
    "X63n1250_002:0629d08": "冬 秉拂",
    "X63n1250_002:0629d09": "[0629d09] 至日午後。侍者令客頭&#x643A;主杖牌拂。僕隸托柈袱。爐",
    "X63n1250_002:0629d10": "燭。報上首知事。維那同詣頭首寮。炷香觸禮一拜。申",
    "X63n1250_002:0629d11": "請云。(方丈和尚。令某等。詣寮拜請。今晚為眾秉拂)一一請已。首座同受請。",
    "X63n1250_002:0629d12": "次頭首令行者將牌拂主杖。即詣方丈稟辭。住持勸",
    "X63n1250_002:0629d13": "請了。送出。首座轉身。借法座法鼓。",
    "X63n1250_002:0629d14": "[0629d14] 秉拂人。即令茶頭行者。請聖僧侍者禪客茶。復燒香",
    "X63n1250_002:0629d15": "一炷云。今晚秉拂。煩侍者燒香。禪客(問話)。方丈分付客",
    "X63n1250_002:0629d16": "頭。請頭首藥石。參前齋赴。堂司行者排辦法座前。敷",
    "X63n1250_002:0629d17": "罣罳椅子。設住持位。昏黃時。行者覆秉拂人。次覆方",
    "X63n1250_002:0629d18": "丈。鳴&#x76B7;一通。眾集。小參禮同。住持歸位前立定。都寺",
    "X63n1250_002:0629d19": "維那侍者。同至秉拂人前。問訊。歸位。秉拂人。往住持",
    "X63n1250_002:0629d20": "人前問訊。次從知事班上首。問訊。巡至班末。轉同班",
    "X63n1250_002:0629d21": "上首問訊。巡揖至班末。舉手與大眾。普同問訊。即登",
    "X63n1250_002:0629d22": "(座。坐定。秉拂侍者。出班。次兩班出班。東堂西堂出班。住持出班。當起身受禮。秉拂人云。侍者請堂頭和尚)",
    "X63n1250_002:0629d23": "趺坐。侍者往住持前。問訊。登座。燒香一炷。提坐具問",
    "X63n1250_002:0629d24": "訊。側立。秉拂人。索話。問畣了。提綱。敘謝方丈合山(眾已)。",
    "X63n1250_002:0630a01": "舉方丈小參公桉。拈頌畢。下座。住持前問訊。復元位。",
    "X63n1250_002:0630a02": "次人如前行禮。登座。秉拂竟。客頭喝請湯果。下座。即",
    "X63n1250_002:0630a03": "懷香同詣方丈。拜謝。就座湯果。次日方丈請茶。都寺",
    "X63n1250_002:0630a04": "辦齋。併請茶。半齋點心。別日置管待。上堂敘謝。[0630a04] 今諸",
    "X63n1250_002:0630a05": "方若解夏之熱。除夕之寒。免之。廢禮。後學無所觀望。",
    "X63n1250_002:0630a06": "或請立班大方西堂。在第三夜。住持小參時。委曲勸",
    "X63n1250_002:0630a07": "請。舉揚隨息。拈頌公桉。遞相激揚此道。豈細事哉。"
}