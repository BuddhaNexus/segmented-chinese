{
    "T39n1784_005:0036a08": "金光明經玄義拾遺記卷第五",
    "T39n1784_005:0036a10": "宋四明沙門知禮述",
    "T39n1784_005:0036a11": "[0036a11] ◎四觀三般若三。初標。二釋三。初約圓總舉。",
    "T39n1784_005:0036a12": "總舉一心空假中三。是三般若。何者下略示",
    "T39n1784_005:0036a13": "三相。以即一而多示假相。即多而一示空相。",
    "T39n1784_005:0036a14": "非一非多示中相。於一念心而論三相。不前",
    "T39n1784_005:0036a15": "不後亦不一時。二寄次別釋三。初假次空後",
    "T39n1784_005:0036a16": "中。初一心一切心別示假也。假在初者。假",
    "T39n1784_005:0036a17": "有二種。若在空後即建立假。若在空前即生",
    "T39n1784_005:0036a18": "死假。欲明凡夫從心生過。警於初學。有漏之",
    "T39n1784_005:0036a19": "心念念常造六道三障。令知其過動習空中。",
    "T39n1784_005:0036a20": "以求出離。故於三觀示假在前。日夜常生無",
    "T39n1784_005:0036a21": "量眾生者。謂一業成百千萬生受報不盡。一",
    "T39n1784_005:0036a22": "一果報皆有假名。如諸經律所明來報。那不",
    "T39n1784_005:0036a23": "自省輒謂無生。十二因緣喻如鉤鎖相續無",
    "T39n1784_005:0036a24": "際。故云。一心一切心。此生死假即建立中所",
    "T39n1784_005:0036a25": "治之病。舉病顯藥假觀立也。二一切心一",
    "T39n1784_005:0036a26": "心別示空也。既知心有則生諸心。欲寂諸心",
    "T39n1784_005:0036a27": "當觀心空。須約四性檢一念心生滅叵得。一",
    "T39n1784_005:0036a28": "心既空一切安有。故舉小火小珠。喻一心空。",
    "T39n1784_005:0036a29": "燒薪澄海喻一切空。故云。能觀心空。從心所",
    "T39n1784_005:0036b01": "生一切諸心無不即空。欲明空觀其相顯故。",
    "T39n1784_005:0036b02": "故寄二乘分齊而說。三雙亡二邊故。煩惱非",
    "T39n1784_005:0036b03": "一非一切。別示中也。現前一念若定空者。下",
    "T39n1784_005:0036b04": "能舒出一切有心。若定有者。何能卷歸一空",
    "T39n1784_005:0036b05": "心耶。不空不有無狀無名。強稱中道。復以識",
    "T39n1784_005:0036b06": "智示其邊中。經云。不依識者非真實識。是虛",
    "T39n1784_005:0036b07": "妄識。凡小依之著有沈空二種之樂也。經云。",
    "T39n1784_005:0036b08": "依智者非二乘一切智。及菩薩道種智。是一",
    "T39n1784_005:0036b09": "切種智也。故屬圓教。佛及菩薩達二邊中。",
    "T39n1784_005:0036b10": "故名求理。欲示中道觀相明故。故斥二觀。",
    "T39n1784_005:0036b11": "其實三諦一心圓照。三依圓對智二。初對智。",
    "T39n1784_005:0036b12": "言如是觀者即一心三觀者。示三觀相須寄",
    "T39n1784_005:0036b13": "次第。為明對破三種惑故。顯三諦故。若能一",
    "T39n1784_005:0036b14": "心修此三者。自成圓觀。何則頓破三惑則一",
    "T39n1784_005:0036b15": "空一切空也。頓顯三諦則一假一切假也。三",
    "T39n1784_005:0036b16": "皆妙故則一中一切中也。此三方是圓三般",
    "T39n1784_005:0036b17": "若。二明圓。據大論文。三種觀智實在一念。體",
    "T39n1784_005:0036b18": "是祕藏故。離前後及並別等。大經依智智體",
    "T39n1784_005:0036b19": "如是。初心依止即名佛行。三結。例如前說。",
    "T39n1784_005:0036b20": "五觀三菩提三。初標。二釋三。初約圓總舉。如",
    "T39n1784_005:0036b21": "三般若。二寄次別釋。以次第三顯圓頓意。亦",
    "T39n1784_005:0036b22": "同前三般若說。但今假觀列於空後。復明藥",
    "T39n1784_005:0036b23": "病是建立假。又前般若體是三智。但於一念",
    "T39n1784_005:0036b24": "略明修相。不須借義示於觀法。今菩提翻道",
    "T39n1784_005:0036b25": "是能通義。又菩提心體是四弘。大集經云。未",
    "T39n1784_005:0036b26": "度者令度。未解者令解。未安者令安。未滅者",
    "T39n1784_005:0036b27": "令滅。四皆度生。令三觀中皆云度心數之眾",
    "T39n1784_005:0036b28": "生。乃是借彼度他生義。成今三觀度已眾生。",
    "T39n1784_005:0036b29": "故知附法含託事義。文自為三。初破假入空。",
    "T39n1784_005:0036c01": "先舉生死為所破假。即一切心也。起非次第",
    "T39n1784_005:0036c02": "故交橫繚亂。乃舉四物喻繚亂相。如絲之亂",
    "T39n1784_005:0036c03": "如沙之多。如蠶自縛如蛾自然。此四喻於",
    "T39n1784_005:0036c04": "世間因果。是故總云。為苦為惱。次若知下",
    "T39n1784_005:0036c05": "正明即空菩提心觀。若空觀相前三識中已",
    "T39n1784_005:0036c06": "曾略示。是故今文但云知空。此菩提心度義",
    "T39n1784_005:0036c07": "通義。並約見思即空而說。二破空出假。先舉",
    "T39n1784_005:0036c08": "空過。經云。空亂意等者。經即涅滅斥小之文。",
    "T39n1784_005:0036c09": "小乘詮空為寂滅之理。以有為妄亂。大乘詮",
    "T39n1784_005:0036c10": "中為寂滅性。乃以空有俱為亂意。雖離有亂",
    "T39n1784_005:0036c11": "仍被空亂。今修觀時心若著空。即指此心數",
    "T39n1784_005:0036c12": "為空亂意眾生。此空心數望彼見思。而得名",
    "T39n1784_005:0036c13": "智。今論假觀此智是亂。故云智亂甚盲闇。",
    "T39n1784_005:0036c14": "小乘證空得三無為。謂擇滅無為非擇滅無",
    "T39n1784_005:0036c15": "為虛空無為。此處滅心。菩提善根不得生長。",
    "T39n1784_005:0036c16": "故斥為坑。是大乘怨鳥者。大論三十云。譬",
    "T39n1784_005:0036c17": "如空澤有樹名奢摩黎。枝觚廣大眾鳥集宿。",
    "T39n1784_005:0036c18": "一鴿後至住一枝上。枝觚即時為之而折。澤",
    "T39n1784_005:0036c19": "神問言。鷳鷲皆能任持。何至小鳥便不自",
    "T39n1784_005:0036c20": "勝。樹神答云。此鳥從我怨家樹來。食彼樹子",
    "T39n1784_005:0036c21": "來棲我上。或當放糞子墮地者。惡樹復生為",
    "T39n1784_005:0036c22": "害必大。是故懷憂。寧捨一枝所全者大。菩",
    "T39n1784_005:0036c23": "薩摩訶薩亦復如是。於諸外道天魔等。無如",
    "T39n1784_005:0036c24": "是畏而畏二乘。二乘於菩薩邊亦如彼鳥。壞",
    "T39n1784_005:0036c25": "彼大乘心永滅佛乘心。今取此義明破空出",
    "T39n1784_005:0036c26": "假成菩提觀。次若真下正明假觀菩提心相。",
    "T39n1784_005:0036c27": "真即假故依空建立也。此菩提心度義通義。",
    "T39n1784_005:0036c28": "並就塵沙即假而說。凡論假觀不出三義。",
    "T39n1784_005:0036c29": "謂知病識藥應病授藥令得服行。今從分別",
    "T39n1784_005:0037a01": "下。以四分別明四悉檀。寄此四悉總明三義。",
    "T39n1784_005:0037a02": "可不不同即世界。時宜生善是為人。以藥治",
    "T39n1784_005:0037a03": "病即對治。逗機會理是第一義。此四明了",
    "T39n1784_005:0037a04": "即假觀成也。三破邊入中。先舉二觀未免",
    "T39n1784_005:0037a05": "生過。今為所捨。而以見思及塵沙惑。為浮沈",
    "T39n1784_005:0037a06": "病。空假乃為二病之藥。以病偏增故藥偏用。",
    "T39n1784_005:0037a07": "藥存成病著。若墮二邊增無明病。故須兩",
    "T39n1784_005:0037a08": "捨。次非空下。正明中道菩提心觀。此中度義",
    "T39n1784_005:0037a09": "通義皆約無明即中而說。心無能所。名不住",
    "T39n1784_005:0037a10": "法。此法方可住於中道。三依圓對法二。初",
    "T39n1784_005:0037a11": "明圓。說欲相顯須寄次第。觀就理融則無前",
    "T39n1784_005:0037a12": "後。前三般若已明其意。二對法。今三菩提就",
    "T39n1784_005:0037a13": "異名說。真性菩提三皆妙絕故。亦名無上。實",
    "T39n1784_005:0037a14": "智菩提三皆蕩相故。亦名清淨。方便菩提三",
    "T39n1784_005:0037a15": "皆自在逗會無遺故。亦名究竟。三在一心故",
    "T39n1784_005:0037a16": "三各三。以體融故發即俱發。是故當體名金",
    "T39n1784_005:0037a17": "光明。三結。如前。六觀三大乘三。初標。二釋",
    "T39n1784_005:0037a18": "三。初總立觀法。二約境明觀。附三大乘修圓",
    "T39n1784_005:0037a19": "三觀。必須境觀義符於乘。以乘是運義。三",
    "T39n1784_005:0037a20": "種大乘無法不運。性既具運故逆順修法爾",
    "T39n1784_005:0037a21": "而運今體逆修。念念四運。運運即性。性是三",
    "T39n1784_005:0037a22": "諦乃成三觀。順修妙運此文分三。初明四運",
    "T39n1784_005:0037a23": "為境觀一念者。趣舉一念也。心隨境遷起滅",
    "T39n1784_005:0037a24": "更運故一一念無不四運。從未至已終而復",
    "T39n1784_005:0037a25": "始。凡愚不覺為運所遷。故以閉目喻凡不覺。",
    "T39n1784_005:0037a26": "舟行喻於四運心疾。二明三運為觀。圓教行",
    "T39n1784_005:0037a27": "者知剎那心。性是祕藏。祕藏遍含未始暫缺。",
    "T39n1784_005:0037a28": "故無一運非空假中。得此意者四運愈遷三",
    "T39n1784_005:0037a29": "觀彌進。故止觀云。薪多火盛風益求羅。所以",
    "T39n1784_005:0037b01": "大師常示眾云。實心繫實境。實緣次第生。",
    "T39n1784_005:0037b02": "實實迭相注。自然入實理。實心繫實境者。三",
    "T39n1784_005:0037b03": "觀繫三諦也。實緣次第生者。四運迭遷也。四",
    "T39n1784_005:0037b04": "運是境。境為觀緣。如薪助火。實實迭相注者。",
    "T39n1784_005:0037b05": "三觀實心注三諦實境。此之實境還注實心。",
    "T39n1784_005:0037b06": "相注不已。自然從於觀行相似。得入初住實",
    "T39n1784_005:0037b07": "理之中。此乃以三觀運運於四運。亦是四運",
    "T39n1784_005:0037b08": "之運運三觀運。皆得名為以運運運。三明對",
    "T39n1784_005:0037b09": "失顯得若迷三諦但隨四運。則生死無窮。若",
    "T39n1784_005:0037b10": "觀四觀即是三諦。則涅槃在即。三以觀對",
    "T39n1784_005:0037b11": "乘二。初約法對。三乘為大車。三諦是道場。",
    "T39n1784_005:0037b12": "不動而運。無到而到。二約人歎。三乘即一乘",
    "T39n1784_005:0037b13": "等者。理乘為車體。故高廣無過。隨乘為白牛。",
    "T39n1784_005:0037b14": "故行疾如風。得乘為具度。故莊嚴絕比。雖三",
    "T39n1784_005:0037b15": "而一雖一而三。此微妙乘乃是觀行。觀音普",
    "T39n1784_005:0037b16": "賢大人所乘。故名為大。三結。如上。七觀三身",
    "T39n1784_005:0037b17": "三。初標。二釋三初立觀顯法。二約心明觀。於",
    "T39n1784_005:0037b18": "一念心修三身觀。必須境觀皆有身義。故先",
    "T39n1784_005:0037b19": "明一心能起十界。即顯一念具十界身。次於",
    "T39n1784_005:0037b20": "十界即起三觀。則彰十界無不三身。初文為",
    "T39n1784_005:0037b21": "三。初明十相今家妙解華嚴心造。乃有二義。",
    "T39n1784_005:0037b22": "一者理造造即是具。二者事造通於三世。造",
    "T39n1784_005:0037b23": "於十界。謂過造於現。過現造當。現造於現。皆",
    "T39n1784_005:0037b24": "由理具方有事造。故十界身一一皆是全性",
    "T39n1784_005:0037b25": "起修。雖全是性而因成感果無少差忒。如破",
    "T39n1784_005:0037b26": "戒心成。能造地獄種種苦具。宿豫嚴待。故",
    "T39n1784_005:0037b27": "十界身皆有假實及以依報。無有一物從外",
    "T39n1784_005:0037b28": "而起。二辨難易。良以眾生無始熏習。惡多善",
    "T39n1784_005:0037b29": "少。致令心念多緣惡身。未駕五乘先遊四趣。",
    "T39n1784_005:0037c01": "登難墜易。誰曰不然。修觀行人於十界心。常",
    "T39n1784_005:0037c02": "當循省。三結唯心。法譬可見。次文者。於此心",
    "T39n1784_005:0037c03": "境而修三觀。顯於三身。分三。初空。五受陰洞",
    "T39n1784_005:0037c04": "達空無所有者。語出淨名。受陰心也。五者五",
    "T39n1784_005:0037c05": "處生受。謂受有受無受亦有亦無受非有非",
    "T39n1784_005:0037c06": "無。及受不受。亦名五取陰。觀此一陰空無所",
    "T39n1784_005:0037c07": "有。則令十界皆不可得。翻地喻心。空草木",
    "T39n1784_005:0037c08": "頃盡一切身空。二假。若就一念觀十界空。",
    "T39n1784_005:0037c09": "已具三諦。今斥空者。欲顯假觀立法功。故",
    "T39n1784_005:0037c10": "復慮圓人退大取小。故寄二乘斥空灰寂。空",
    "T39n1784_005:0037c11": "心不能起十界應。乃彰假觀無身不現。言同",
    "T39n1784_005:0037c12": "六道者。必是文誤。此文自云為現佛身及三",
    "T39n1784_005:0037c13": "乘故。三中二。初著二斥偏。斥意亦同假觀",
    "T39n1784_005:0037c14": "斥空。二亡三顯中。問正為明中中何須亡。答",
    "T39n1784_005:0037c15": "末陀摩經自注云。末者莫義。陀摩者中義。莫",
    "T39n1784_005:0037c16": "著中道也。釋籤據此立中道義。故知亡中方",
    "T39n1784_005:0037c17": "是中觀也。文中初列十三不得亡於身假。亦",
    "T39n1784_005:0037c18": "不得身如下。亡於身空如是空義也。亦不得",
    "T39n1784_005:0037c19": "身性下。亡於身中性是中義也。空中各合具",
    "T39n1784_005:0037c20": "亡十三。略舉初後故云乃至也。語遣情則",
    "T39n1784_005:0037c21": "三諦俱亡。論顯理則三諦俱照。八尺身性五",
    "T39n1784_005:0037c22": "胞相性。乃至修性及修者性。身十三法既皆",
    "T39n1784_005:0037c23": "云性。具義善成。且舉人身以為語端。理合十",
    "T39n1784_005:0037c24": "身身身十三。一一皆性。則彰十界各具十法。",
    "T39n1784_005:0037c25": "一一即性。就此論忘故畢竟清淨。方顯十身",
    "T39n1784_005:0037c26": "皆即中道。三以觀對身。三結可解。八觀三涅",
    "T39n1784_005:0037c27": "槃三。初標。二釋。三種涅槃皆具四德。方名",
    "T39n1784_005:0037c28": "圓極。故今觀三。一一皆成常樂我淨。觀法既",
    "T39n1784_005:0037c29": "同乃就三境而辨三相。雖於一境顯一涅槃。",
    "T39n1784_005:0038a01": "須知一一無不具三。若不爾者。何能令三皆",
    "T39n1784_005:0038a02": "具四德。此義前文已曾委示。文分為三。初約",
    "T39n1784_005:0038a03": "報心觀性淨。報心無記本淨易彰。心性既寂",
    "T39n1784_005:0038a04": "豈唯寂染。淨亦本寂。是故本性不染不淨。",
    "T39n1784_005:0038a05": "若可染淨性則生滅。故云。染故名生淨故名",
    "T39n1784_005:0038a06": "滅。以不生滅四德義成。既云生滅不能毀故",
    "T39n1784_005:0038a07": "常。驗於不染不礙不受三句。皆須言生滅避",
    "T39n1784_005:0038a08": "繁故略。具四德故名性。離生滅故名淨。故名",
    "T39n1784_005:0038a09": "性淨涅槃。二約起心觀圓淨。妄念煩惱宜觀",
    "T39n1784_005:0038a10": "圓淨。圓淨是智須論破惑。用三正觀破三妄",
    "T39n1784_005:0038a11": "念。應三諦性。令三妄念不染故淨。不毀故常。",
    "T39n1784_005:0038a12": "不礙故我。不受故樂。四德顯故圓。三妄泯故",
    "T39n1784_005:0038a13": "淨淨故不生圓故不滅。故名圓淨涅槃。三約",
    "T39n1784_005:0038a14": "諸數觀方便淨。諸數造作是故託之。觀方便",
    "T39n1784_005:0038a15": "淨。諸數不行者。不隨妄念造生死業。而隨正",
    "T39n1784_005:0038a16": "觀作不思議業。乃是轉於八萬塵勞。為八萬",
    "T39n1784_005:0038a17": "三昧及總持等。諸數既轉故。不毀方便不染",
    "T39n1784_005:0038a18": "方便。不礙方便不受方便。令方便淨成四德",
    "T39n1784_005:0038a19": "也。四德益他故名方便。諸數不行故名為淨。",
    "T39n1784_005:0038a20": "淨故不生方便故不滅。此乃諸數當體成方",
    "T39n1784_005:0038a21": "便淨涅槃。三結。可知。九觀三寶三。初標。二",
    "T39n1784_005:0038a22": "釋三。初立觀顯法。二附法明觀二。初約諦智",
    "T39n1784_005:0038a23": "及和就名共論三寶。二約修性及和剋體各",
    "T39n1784_005:0038a24": "立三寶。二釋意者。蓋以三寶修性相對。有開",
    "T39n1784_005:0038a25": "有合。初則約開論合。故以九義立一三寶。次",
    "T39n1784_005:0038a26": "則約合論開。故就三名立三三寶。初文三。",
    "T39n1784_005:0038a27": "初依經立名。一體三寶。佛名曰覺。法名不覺。",
    "T39n1784_005:0038a28": "僧名和合。二約義釋相。此之三寶既與三德",
    "T39n1784_005:0038a29": "同出異名。三德互具一一論三。是故三寶三",
    "T39n1784_005:0038b01": "不孤立。不覺是性餘二是修。二修各三一性",
    "T39n1784_005:0038b02": "亦三。性中之三既未覺悟。同名不覺。雖未覺",
    "T39n1784_005:0038b03": "悟理本諦當。故名三諦是為法寶。全性起",
    "T39n1784_005:0038b04": "修成三諦智。既能覺悟故名佛寶。此三覺智",
    "T39n1784_005:0038b05": "與性三諦相應和合。故名僧寶。非三諦法無",
    "T39n1784_005:0038b06": "三智佛。非諦智和無三脫僧。三結歸寶義。此",
    "T39n1784_005:0038b07": "佛法僧諦智圓極。妙用廣大實可尊重。寶義",
    "T39n1784_005:0038b08": "成就。非專極果五即皆然。次文分三。初約性",
    "T39n1784_005:0038b09": "德三俱不覺。三諦在性未起修德覺了智故。",
    "T39n1784_005:0038b10": "是故三諦皆名不覺。而此三諦性是三德。中",
    "T39n1784_005:0038b11": "是法身故當法寶。真是般若故當佛寶。俗是",
    "T39n1784_005:0038b12": "解脫故當僧寶。若其不指迷中三諦為三寶",
    "T39n1784_005:0038b13": "者。何能彰於性攝二修。不以不覺便無佛",
    "T39n1784_005:0038b14": "僧。二約修德三俱是覺。三智在修俱能覺了。",
    "T39n1784_005:0038b15": "是故三寶皆立知名。蓋此三智亦是三德。知",
    "T39n1784_005:0038b16": "中之智體是法身。故當法寶。知空之智體是",
    "T39n1784_005:0038b17": "般若故當佛寶。知假之智體是解脫。故當僧",
    "T39n1784_005:0038b18": "寶。不指三智為三寶者。寧知覺智能攝理性",
    "T39n1784_005:0038b19": "及化用耶。三約相應三俱和合。三智在修故",
    "T39n1784_005:0038b20": "皆屬事。三諦在性故皆屬理。三諦三智既",
    "T39n1784_005:0038b21": "皆相應。是故約和明於三寶。以由此三亦",
    "T39n1784_005:0038b22": "是三德。故對三寶。中事理和體是法身。故",
    "T39n1784_005:0038b23": "當法寶。空事理和體是般若。故當佛寶。假",
    "T39n1784_005:0038b24": "事理和體是解脫。故當僧寶。雖是三德以",
    "T39n1784_005:0038b25": "就諦智相應義故。三俱解脫。若此三義非",
    "T39n1784_005:0038b26": "三寶者。那彰三脫合三諦智。且如今家於諦",
    "T39n1784_005:0038b27": "於智及以解脫。一一須三是何意趣。若讀",
    "T39n1784_005:0038b28": "今文觀心三寶開合二釋生驚疑者。當知未",
    "T39n1784_005:0038b29": "解一家教觀三三之意。徒說徒行契證無分。",
    "T39n1784_005:0038c01": "又事理和者。一念十界可分事理若此三智",
    "T39n1784_005:0038c02": "契九界三諦。名與事和。若其三智契佛界",
    "T39n1784_005:0038c03": "三諦。名與理和。事和則有三教三寶。理和則",
    "T39n1784_005:0038c04": "有圓教三寶。一念事理不分而分。其義宛爾。",
    "T39n1784_005:0038c05": "孤山第三意有三三。破此義云。又云中諦不",
    "T39n1784_005:0038c06": "覺名法。真諦不覺名佛。俗諦不覺名僧。夫佛",
    "T39n1784_005:0038c07": "陀梵語。覺者此言。託事成觀安得違義。豈佛",
    "T39n1784_005:0038c08": "陀翻不覺耶。此皆昏醉之譚。於理何益乎。",
    "T39n1784_005:0038c09": "釋曰。佛翻為覺人誰不知。前科立名。不覺名",
    "T39n1784_005:0038c10": "法寶覺名佛寶。和名僧寶。此之名義皎然如",
    "T39n1784_005:0038c11": "日。今重釋中次文佛寶三皆云知。豈非覺義",
    "T39n1784_005:0038c12": "以翻於佛。今云。真諦不覺名佛寶。俗諦不覺",
    "T39n1784_005:0038c13": "名僧寶者。蓋欲令人解於法寶。即具佛僧。此",
    "T39n1784_005:0038c14": "之三寶以法為主。是故三寶皆言不覺。以由",
    "T39n1784_005:0038c15": "真諦是性德般若。義當於佛。俗是解脫故得",
    "T39n1784_005:0038c16": "名僧。而皆未有覺不覺智。是故三寶通名不",
    "T39n1784_005:0038c17": "覺。彼人不曉法寶真諦是性般若。故妄破云。",
    "T39n1784_005:0038c18": "不覺翻佛。次佛寶具三皆從知立。僧寶具三",
    "T39n1784_005:0038c19": "皆從和立。故思益云。知覺名佛。知離名法。知",
    "T39n1784_005:0038c20": "無名僧。三皆云知。乃於覺義開三寶也。覺",
    "T39n1784_005:0038c21": "義既然。理合不覺及以和義。各開三也。佛世",
    "T39n1784_005:0038c22": "機利不須遍說。如此方名一體三寶。乃與三",
    "T39n1784_005:0038c23": "德無二無別。若不然者。安可一念融妙而觀。",
    "T39n1784_005:0038c24": "如此等義若非四辯之親宣。孰臻三寶之極",
    "T39n1784_005:0038c25": "致。故知正言似反他莫信之。昏醉之誣諒招",
    "T39n1784_005:0038c26": "塗炭矣。十觀三德三。初標。二釋三。初直",
    "T39n1784_005:0038c27": "列三觀。二約觀明德二。初正觀德二。初約圓",
    "T39n1784_005:0038c28": "示觀二。初示觀。圓妙三。德體必互具。一一",
    "T39n1784_005:0038c29": "皆三。不縱不橫方名祕藏。大師示位雖居五",
    "T39n1784_005:0039a01": "品。能知如來甚深祕藏。即以祕藏為諦為觀。",
    "T39n1784_005:0039a02": "融一切境。今體一念性是三德。即以三德而",
    "T39n1784_005:0039a03": "為三觀。故明三觀一一融攝。三觀之首皆言",
    "T39n1784_005:0039a04": "即者。指一念心即三諦故。初云即空非即偏",
    "T39n1784_005:0039a05": "空。乃觀一念即圓空也。此空能破三諦相著。",
    "T39n1784_005:0039a06": "故云一空一切空也。言無假無中而不空者。",
    "T39n1784_005:0039a07": "非獨空觀於法破相。假中亦能於法破相。何",
    "T39n1784_005:0039a08": "者。以空破相即真破俗。以假破相即俗破真。",
    "T39n1784_005:0039a09": "以中破相雙遮二邊。此三頓破名畢竟空。空",
    "T39n1784_005:0039a10": "既破相有何積聚。然具三諦不縱不橫。即祕",
    "T39n1784_005:0039a11": "密藏。此藏具足常樂我淨。名般若德。次云即",
    "T39n1784_005:0039a12": "假非即偏假。乃觀一念即妙假也。此假能立",
    "T39n1784_005:0039a13": "三諦之法。故云一假一切假也。言無空無",
    "T39n1784_005:0039a14": "中而不假者。非獨假觀能立於法。空中二觀",
    "T39n1784_005:0039a15": "亦能立法。何者。以空立法即俗立真。以假",
    "T39n1784_005:0039a16": "立法。即真立俗。以中立法。雙照二諦。此三",
    "T39n1784_005:0039a17": "頓立名為妙假。既攝三諦不縱不橫。名祕密",
    "T39n1784_005:0039a18": "藏。此藏具足常樂我淨。名解脫德。次云即中",
    "T39n1784_005:0039a19": "非即但中。蓋指一念即具德中。此中能妙三",
    "T39n1784_005:0039a20": "諦之法。故云一中一切中也。言無空無假而",
    "T39n1784_005:0039a21": "不中者。非獨中觀於法絕待。空假亦能當處",
    "T39n1784_005:0039a22": "絕待。何者。以空中故真諦絕待。以假中故俗",
    "T39n1784_005:0039a23": "諦絕待。以中中故雙遮雙照俱絕對待。此三",
    "T39n1784_005:0039a24": "頓絕名為圓中。既攝三諦不縱不橫。名祕密",
    "T39n1784_005:0039a25": "藏。此藏具足常樂我淨。名法身德。此三德觀",
    "T39n1784_005:0039a26": "列諸句者。但在離於偏破偏立及別觀中。得",
    "T39n1784_005:0039a27": "此意者。能所既寂言慮都忘。故得名為不思",
    "T39n1784_005:0039a28": "議觀。如是方顯三德祕藏。二明圓。從一中至",
    "T39n1784_005:0039a29": "無所畏。皆華嚴文。所言一者。趣舉一法也。",
    "T39n1784_005:0039b01": "無量者。一切法也。若以三諦收一切法無有",
    "T39n1784_005:0039b02": "餘也。復於三諦隨以一諦名之為一。如是一",
    "T39n1784_005:0039b03": "三展轉生起。如示觀文說。有茲觀解。聞一不",
    "T39n1784_005:0039b04": "畏減於三德。聞三不畏增於一實。當知下復",
    "T39n1784_005:0039b05": "以一多而為四句。顯不思議。離縱橫等成祕",
    "T39n1784_005:0039b06": "藏觀。二寄佛明德二。初明德從觀立。佛體命",
    "T39n1784_005:0039b07": "力從三觀成。況復體等是空假中。不可分於",
    "T39n1784_005:0039b08": "能成所成。二明德受藏名。二歎心境二。初",
    "T39n1784_005:0039b09": "據經歎要。諸佛皆具真性實慧方便三種解",
    "T39n1784_005:0039b10": "脫。今但云解脫。亦是一中解多之意。此之",
    "T39n1784_005:0039b11": "三脫與其三德無二無別。但佛法太高初心",
    "T39n1784_005:0039b12": "為難。心佛無差觀心則易。是故令於心行中",
    "T39n1784_005:0039b13": "求。蓋眾生心即空假中。中是真性。空是實慧。",
    "T39n1784_005:0039b14": "假是方便。高下雖殊其性不二。故使觀心得",
    "T39n1784_005:0039b15": "佛解脫。今觀十法其意皆然。二例三無差。他",
    "T39n1784_005:0039b16": "生他佛三德三脫。己心三德豈與觀殊。三結",
    "T39n1784_005:0039b17": "法歸題。題標三字。既是三德當體之名。故以",
    "T39n1784_005:0039b18": "三觀對於金等。義當三觀顯三德也。三結。",
    "T39n1784_005:0039b19": "例前。三對斥邪空顯觀心功德三。初敘彼邪",
    "T39n1784_005:0039b20": "空。今立觀法皆依佛言。佛令依經修觀契理。",
    "T39n1784_005:0039b21": "復教設像託似觀真。經詮佛心。像寫佛質。",
    "T39n1784_005:0039b22": "此二不敬觀何由成。今作理觀以為正修。",
    "T39n1784_005:0039b23": "恭敬事儀用為助道。世間愚者不知此意。妄",
    "T39n1784_005:0039b24": "執癡空。見今觀心。復敬經像謂乖平等。難今",
    "T39n1784_005:0039b25": "修觀三身不成。乃執佛經及以佛像。同餘紙",
    "T39n1784_005:0039b26": "木。我於經像不生敬心。於餘紙木不生慢心。",
    "T39n1784_005:0039b27": "自行化他三身義足。以此癡空。毀今正助合",
    "T39n1784_005:0039b28": "修之行。二以事對破。彼執癡空詞既虛誕。故",
    "T39n1784_005:0039b29": "但以三事驗其恚慢。三身不成。初破平等義",
    "T39n1784_005:0039c01": "不成。汝於廟&#x52C5;既須敬畏。於佛經像何以輕",
    "T39n1784_005:0039c02": "慢。畏慢既起諸使熾然。平等不成法身安在。",
    "T39n1784_005:0039c03": "二破智慧不成。師學兩分憎愛俱立。既生憎",
    "T39n1784_005:0039c04": "愛驗是愚癡。愚癡非智報身則失。三破化他",
    "T39n1784_005:0039c05": "不成。癡空非智方便則縛。執凡愚見生憎上",
    "T39n1784_005:0039c06": "心。我慢相傳師徒必墮。三毒邪氣轉入他心。",
    "T39n1784_005:0039c07": "化益全無。應身何在。二明今觀德。邪空之",
    "T39n1784_005:0039c08": "輩妄毀觀心。以事驗之其過略爾。今立觀心。",
    "T39n1784_005:0039c09": "復敬經像有何功德。略論有二。所謂有方便",
    "T39n1784_005:0039c10": "慧。有慧方便。此二俱解為三身因。即顯癡空",
    "T39n1784_005:0039c11": "二種俱縛。非三身本。二功德者。於凡夫位修",
    "T39n1784_005:0039c12": "圓實慧。以敬經像方便資故令慧不縛。以不",
    "T39n1784_005:0039c13": "縛慧導恭敬善誡勸眾生。故復能令方便不",
    "T39n1784_005:0039c14": "縛。三身因者。有慧方便能成應身。有方便慧",
    "T39n1784_005:0039c15": "能成報身。所顯實相即是法身。豈同癡空立",
    "T39n1784_005:0039c16": "三身耶。二約義重明二字。真諦所譯七卷",
    "T39n1784_005:0039c17": "別名。金光明下復安帝王。今之讖經唯標三",
    "T39n1784_005:0039c18": "字。故前文云。若依四卷題但作三字。無帝王",
    "T39n1784_005:0039c19": "兩字。若依經文有經王之義。若說不說俱亦",
    "T39n1784_005:0039c20": "無妨。大師釋題前雖據文且論三字。今復約",
    "T39n1784_005:0039c21": "義重明帝王。故翻譯章備舉真諦華梵二文",
    "T39n1784_005:0039c22": "而言。此師譯題最為委悉。乃是作今重釋張",
    "T39n1784_005:0039c23": "本也。釋中先約真諦解。真諦譯此經後。以",
    "T39n1784_005:0039c24": "統攝義釋帝王字。乃將三身分對三經。意云。",
    "T39n1784_005:0039c25": "諸經各說一身。此經具有三身名義。故能統",
    "T39n1784_005:0039c26": "攝華嚴等經。是故得帝王之目。分割三身優",
    "T39n1784_005:0039c27": "劣大教。具如疏斥。必是赴機且作此釋耳。",
    "T39n1784_005:0039c28": "二明今師釋二。初明應具三義三。初標名略",
    "T39n1784_005:0039c29": "示。欲約教觀圓對三法。故示帝王必具慧義。",
    "T39n1784_005:0040a01": "即以神謀聖策。并帝是貴極。王是朝會。合成",
    "T39n1784_005:0040a02": "三義。謂帝慧王。二釋出三義。此義於他仍是",
    "T39n1784_005:0040a03": "譬喻。若據今師皆是當體。三引經證成。初",
    "T39n1784_005:0040a04": "取所游深廣法性。證貴極義。若從能游乃屬",
    "T39n1784_005:0040a05": "慧義。次聞者思惟。雖在於因。然其初心即",
    "T39n1784_005:0040a06": "用果智。此顯圓宗因果不二。甘露雖理從能",
    "T39n1784_005:0040a07": "開入。及能處食。皆是聖智雄略之義。諸佛",
    "T39n1784_005:0040a08": "菩薩。以朝會故佛得常住。菩薩莊嚴乃至諸",
    "T39n1784_005:0040a09": "河焦乾希有事現是利益義。孤山第四事誤。",
    "T39n1784_005:0040a10": "破此文也。而言事誤有四。其一云。夫附法",
    "T39n1784_005:0040a11": "成觀。祇觀前文所譚法相。且此文唯釋識本",
    "T39n1784_005:0040a12": "三字之題。及以觀心反用真諦立題帝王二",
    "T39n1784_005:0040a13": "字。其二云。厥或直用猶可從容。況復擅加",
    "T39n1784_005:0040a14": "慧字。其三云。又加其帝王二字之聞。而云",
    "T39n1784_005:0040a15": "帝慧王。如至尊之號可以文武聖神等字。於",
    "T39n1784_005:0040a16": "皇帝二字中間著邪。其四云。又云。慧者是神",
    "T39n1784_005:0040a17": "謀聖策。帝則貴極至尊。王則萬國朝會。此",
    "T39n1784_005:0040a18": "解釋者。出於經乎備於史乎。載於子乎見於",
    "T39n1784_005:0040a19": "集乎。苟四者不譚則是胸臆謬說。智者聖師",
    "T39n1784_005:0040a20": "豈其然乎。今釋其一者。大師重明帝王之義。",
    "T39n1784_005:0040a21": "甚非徑庭。先敘真諦局解次陳今之正義。今",
    "T39n1784_005:0040a22": "義又二。初明應具三義。次依三義解釋。釋",
    "T39n1784_005:0040a23": "中自有二意。初約教義釋二。約觀行釋。教觀",
    "T39n1784_005:0040a24": "顯然如指諸掌。是前文已用教觀。釋其讖",
    "T39n1784_005:0040a25": "譯三字題訖。今復用教觀。解真諦譯。帝王",
    "T39n1784_005:0040a26": "二字何曾但附讖譯三字之法。而約真諦二",
    "T39n1784_005:0040a27": "字明觀。若觀此破尚讀文不委。況觀道深致",
    "T39n1784_005:0040a28": "何勞擬議乎。釋其二者。今師解經要在顯義。",
    "T39n1784_005:0040a29": "以真諦所譯。文雖標二義合具三。如世帝王",
    "T39n1784_005:0040b01": "豈不具慧。故云。今明帝王應具三義也。立",
    "T39n1784_005:0040b02": "此三義為能詮名。以召所詮十種三法。以三",
    "T39n1784_005:0040b03": "召三令理可識。至唐義淨重譯此經。名最勝",
    "T39n1784_005:0040b04": "王。果符大師所立三義。極尊釋帝與最義同。",
    "T39n1784_005:0040b05": "慧之聖神與勝義合。以新譯驗三義宛然。況",
    "T39n1784_005:0040b06": "約義加文顯有其例。如今文句釋經五戒。欲",
    "T39n1784_005:0040b07": "令義顯。乃於各各忿諍之下。加於人人不信",
    "T39n1784_005:0040b08": "之句。財物損耗之下。復加虧失禮度之文。",
    "T39n1784_005:0040b09": "何不破擅加二句。使令文句成訛說耶。釋",
    "T39n1784_005:0040b10": "其三者。今明帝王具慧義者。意用三名詮乎",
    "T39n1784_005:0040b11": "三法。以十三法唯有三寶。佛在於初。八種",
    "T39n1784_005:0040b12": "皆同三德次第。今欲準此。帝詮法身。慧詮般",
    "T39n1784_005:0040b13": "若。王詮解脫。順所詮故。故安慧字居二之間。",
    "T39n1784_005:0040b14": "大師宣揚多從義便。釋妙法則先法次妙。釋",
    "T39n1784_005:0040b15": "觀世則先世後觀。以今重明帝等三義。乃是",
    "T39n1784_005:0040b16": "法性當體之名。尚非譬喻。安得全同皇帝尊",
    "T39n1784_005:0040b17": "號。況復自云帝王合具慧義。非謂令將經題",
    "T39n1784_005:0040b18": "添於慧字。那忽掩其義而責其字。深見人情",
    "T39n1784_005:0040b19": "也。釋其四者。若謂解釋帝等三義。非經史子",
    "T39n1784_005:0040b20": "集。即後人擅加者。且如懺摩梵語悔過華言。",
    "T39n1784_005:0040b21": "今經文句不分華梵。直以首釋於懺。伏釋於",
    "T39n1784_005:0040b22": "悔。及黑白等五義釋之。又以鑑義訓於梵",
    "T39n1784_005:0040b23": "音。此等出何經論典籍。何不責其文無所出。",
    "T39n1784_005:0040b24": "令皆成謬。豈非大師善巧說法。務在顯理以",
    "T39n1784_005:0040b25": "開人心。又既云。智者聖師也。所說名教固",
    "T39n1784_005:0040b26": "非凡情俗學所能逮及。安得齊我之聞見斥",
    "T39n1784_005:0040b27": "聖之辯才。巫蠱之言誰當信受。二依三義",
    "T39n1784_005:0040b28": "解釋二初約教義釋二。初明十種三法皆具",
    "T39n1784_005:0040b29": "三義。問前以十種三法釋金光明。其義已顯。",
    "T39n1784_005:0040c01": "今那更將十種三法。釋帝慧王。且尊重名金。",
    "T39n1784_005:0040c02": "照了名光。應益名明與今貴義慧義及朝會",
    "T39n1784_005:0040c03": "義。道理無殊。何須用此重對十法。豈非繁",
    "T39n1784_005:0040c04": "&#x82BF;。致令往者謂此等文是人謬撰。有何所以。",
    "T39n1784_005:0040c05": "須重釋耶。答&#x9E81;心讀文謂為稠沓。精詳其義",
    "T39n1784_005:0040c06": "各有所歸。何者。前譬喻釋。以金光明為世",
    "T39n1784_005:0040c07": "物象。可以比況十種三法。至當體釋雖捨喻",
    "T39n1784_005:0040c08": "從法。但云法性可重名金。寂照名光。應益",
    "T39n1784_005:0040c09": "名明。而且未示十種三法一一當體名金光",
    "T39n1784_005:0040c10": "明。觀心十法雖從當體。而非約教。是故今",
    "T39n1784_005:0040c11": "釋顯從教示。一一三法即貴義慧義及朝會",
    "T39n1784_005:0040c12": "義。皆是當體名帝慧王。雖帝慧王與金光明",
    "T39n1784_005:0040c13": "三義。稍同而前從譬喻今從當體。義勢天殊。",
    "T39n1784_005:0040c14": "縱使前後皆從當體。而前文自釋金等三義。",
    "T39n1784_005:0040c15": "今釋帝等何曾重述。又諸三法若也各具帝",
    "T39n1784_005:0040c16": "慧王義。則令人深信一一三法皆是經王。",
    "T39n1784_005:0040c17": "以即在題非遠取義故也。二明十種經王皆",
    "T39n1784_005:0040c18": "能攝法二。初標列。二釋相二。初正明攝三。",
    "T39n1784_005:0040c19": "三初攝法門。三道在迷故攝惑。識別名義故",
    "T39n1784_005:0040c20": "攝解。三菩提攝發心行者。填願行也。三大",
    "T39n1784_005:0040c21": "乘攝發趣位者。發真趣果位也。乘遊四方",
    "T39n1784_005:0040c22": "直至道場故。三德攝理者。果後祕藏究竟理",
    "T39n1784_005:0040c23": "也。前文既明彼彼三法無二無別。驗知一",
    "T39n1784_005:0040c24": "一悉皆互攝。前文既曾委論互義。故今但示",
    "T39n1784_005:0040c25": "各攝相耳二攝眾教二。初攝諸部。三道攝淨",
    "T39n1784_005:0040c26": "名者。不即三障顯三解脫。安得名為不可思",
    "T39n1784_005:0040c27": "議。三識攝楞伽地持等者。以此經論多用三",
    "T39n1784_005:0040c28": "識顯事理故。問經題本是佛世法門。豈可豫",
    "T39n1784_005:0040c29": "攝滅後論耶。答今以經題所召法門。即是諸",
    "T39n1784_005:0041a01": "論所詮之義。乃以所詮攝於能詮。故云三識",
    "T39n1784_005:0041a02": "攝地持等。況諸菩薩。為顯大乘尊經妙義。故",
    "T39n1784_005:0041a03": "造諸論。諸論所說違此經耶。若其不違理應",
    "T39n1784_005:0041a04": "攝屬涅槃。明說一切眾生皆有佛性悉當作佛",
    "T39n1784_005:0041a05": "故。大品等五時教者。仁王般若云。大覺世",
    "T39n1784_005:0041a06": "尊前已為我等。說摩訶般若金剛般若天王",
    "T39n1784_005:0041a07": "問大品等般若。今日如來放大光明。斯作何",
    "T39n1784_005:0041a08": "事。至佛定起。無問自說仁王般若。仁王對前",
    "T39n1784_005:0041a09": "四種般若。即當第五。此五般若說各一時。故",
    "T39n1784_005:0041a10": "得名為五時教也。菩提願行多出方等諸部",
    "T39n1784_005:0041a11": "經故。理隨得三成一大乘。法華開會故。新譯",
    "T39n1784_005:0041a12": "華嚴合於理智。但名法身。并於垂應以為二",
    "T39n1784_005:0041a13": "身。舊經明義即一而三。故與此經三身相攝。",
    "T39n1784_005:0041a14": "涅槃三寶及以三德大經最顯故。問真諦云。",
    "T39n1784_005:0041a15": "三德攝三涅槃正斷二乘斷見。般若正遣凡",
    "T39n1784_005:0041a16": "夫有著。華嚴正化始行菩薩。今經通為八位",
    "T39n1784_005:0041a17": "人。故稱王也文句破云。作此偏說。無智之人",
    "T39n1784_005:0041a18": "於諸經起輕慢。此義不可。今那得用十種三",
    "T39n1784_005:0041a19": "法分對諸經。&#x5374;同真諦被破之義。答真諦所",
    "T39n1784_005:0041a20": "釋分割三德在於三經。是別異義故為所破。",
    "T39n1784_005:0041a21": "今以三法非縱橫義。攝於一經。攝彼彼經亦",
    "T39n1784_005:0041a22": "復如是。且如大品題稱般若。義至三故諸法",
    "T39n1784_005:0041a23": "融淨。維摩所說亦名解脫。以具三脫故不思",
    "T39n1784_005:0041a24": "議。須知今立十種三法。一一三法非縱非橫。",
    "T39n1784_005:0041a25": "而高而廣。&#x7AEA;徹極果遍收諸法故。以十三分",
    "T39n1784_005:0041a26": "對諸部。如前真諦分於三德。對道前等三種",
    "T39n1784_005:0041a27": "之位。大師廣斥。至今自立法性甚深。乃用十",
    "T39n1784_005:0041a28": "種三法之義。對本有等三種之位。故知他將一",
    "T39n1784_005:0041a29": "法以攝一經。類今三法而攝一經。山毫相絕。",
    "T39n1784_005:0041b01": "學者應審。若謂不殊太無眉目。二攝一切。上",
    "T39n1784_005:0041b02": "諸經論並是大乘。且舉世人共見聞者。故云",
    "T39n1784_005:0041b03": "當道。絓猶豫也。但豫八萬四千法藏皆為所",
    "T39n1784_005:0041b04": "攝。須知八萬該乎一代。無一名義暫離十種",
    "T39n1784_005:0041b05": "三法經王。故文句云。於九種經中而得自在。",
    "T39n1784_005:0041b06": "三攝六位二。初明十法本位。苦道有分段變",
    "T39n1784_005:0041b07": "易故。云一切五陰。煩惱有通惑別惑。故云",
    "T39n1784_005:0041b08": "五住。業有漏無漏等。故云一切合。云三識有",
    "T39n1784_005:0041b09": "一切心王心數。此二是本有位。三因至三涅",
    "T39n1784_005:0041b10": "槃。此六是現有位。三寶三德是當有位。此位",
    "T39n1784_005:0041b11": "前文已委說。故但舉三道餘皆例知。此說乃",
    "T39n1784_005:0041b12": "是十種三法本分之位也。文略九種本位攝",
    "T39n1784_005:0041b13": "法。故云乃至及注云云。現行印本誤將並書",
    "T39n1784_005:0041b14": "云云。而為以字也。◎"
}