{
    "T45n1856_002:0129c11": "鳩摩羅什法師大義卷中",
    "T45n1856_002:0129c13": "宋國廬山慧遠法師。默問常安草堂摩訶乘",
    "T45n1856_002:0129c14": "法師鳩摩羅什。大乘經中深義。十有八途。什",
    "T45n1856_002:0129c15": "法師一一開答。分為上中下三卷(上卷有六事。中卷有七事。",
    "T45n1856_002:0129c16": "下卷有五事)。",
    "T45n1856_002:0129c17": "次問答法身感應　次問答法身盡本　次問",
    "T45n1856_002:0129c18": "答造色法　次問答羅漢受決　次問答觀佛",
    "T45n1856_002:0129c19": "三昧　次問答四相　次問答如法性真際。",
    "T45n1856_002:0129c20": "問法身感應并答",
    "T45n1856_002:0129c21": "遠問曰。天形開莫善於諸根。致用莫妙於神",
    "T45n1856_002:0129c22": "通。故曰菩薩無神通。猶鳥之無翼。不能高",
    "T45n1856_002:0129c23": "翔遠遊。無由廣化眾生淨佛國土。推此而言。",
    "T45n1856_002:0129c24": "尋源求本。要由四大。四大既形。開以五根。五",
    "T45n1856_002:0129c25": "根在用。廣以神通。神通既廣。隨感而應。法身",
    "T45n1856_002:0129c26": "菩薩。無四大五根。四大五根則神通之妙。",
    "T45n1856_002:0129c27": "無所因假。若法身獨運。不疾而速至於會。應",
    "T45n1856_002:0129c28": "群麁必先假器。假器之大。莫大於神通。故經",
    "T45n1856_002:0129c29": "稱如來有諸通慧。通慧則是一切智海。此乃",
    "T45n1856_002:0130a01": "萬流之宗會。法身祥雲之所出。運化之功。功",
    "T45n1856_002:0130a02": "由於茲。不其然乎。不其然乎。若神通乘眾器",
    "T45n1856_002:0130a03": "以致用。用盡故無器不乘。斯由吹萬不同。統",
    "T45n1856_002:0130a04": "以一氣。自本而觀。異其安在哉。則十住之所",
    "T45n1856_002:0130a05": "見。絕於九住者。直是節目之高下。管窺之階",
    "T45n1856_002:0130a06": "差耳。",
    "T45n1856_002:0130a07": "什答曰。法身義以明法相義者。無有無等戲",
    "T45n1856_002:0130a08": "論。寂滅相故。得是法者。其身名為法身。如法",
    "T45n1856_002:0130a09": "相不可戲論。所得身亦不可戲論若有若無",
    "T45n1856_002:0130a10": "也。先言無四大五根。謂三界凡夫麁法身。如",
    "T45n1856_002:0130a11": "法相寂滅清淨者。身亦微細。微細故。說言無",
    "T45n1856_002:0130a12": "如欲界天身。若不令人見則不見也。色界諸",
    "T45n1856_002:0130a13": "天。於欲界天亦爾。又如欲界人得色界禪定。",
    "T45n1856_002:0130a14": "有大神通。而餘人不見。以微細故。又如禪定",
    "T45n1856_002:0130a15": "無數色。雖常隨人。而不可見。雖有而微。微",
    "T45n1856_002:0130a16": "故不現。菩薩四大五根。復微於此。凡夫二乘。",
    "T45n1856_002:0130a17": "所不能見。唯同地以上諸菩薩。及可度者。乃",
    "T45n1856_002:0130a18": "能見耳。又如變化法中。說欲界變化色。依",
    "T45n1856_002:0130a19": "止欲界四大。色界變化色。依止色界四大。菩",
    "T45n1856_002:0130a20": "薩法身如是。似如變化。然別自有微細四大",
    "T45n1856_002:0130a21": "五根神通。非可以三界繫心。及聲聞心。所能",
    "T45n1856_002:0130a22": "見也。若得菩薩清淨無障礙眼。乃能見之。如",
    "T45n1856_002:0130a23": "不可思議解脫經說。十方大法身菩薩。佛前",
    "T45n1856_002:0130a24": "會坐聽法。爾時千二百五十大阿羅漢。佛左",
    "T45n1856_002:0130a25": "右坐。而不能見。以先世不種見大法身菩薩",
    "T45n1856_002:0130a26": "會坐因緣故。如人夢中見天上之園觀。及至",
    "T45n1856_002:0130a27": "覺時。設近不見。又如人入水火三昧。若不",
    "T45n1856_002:0130a28": "聞者。雖共一處。都無所見。或人言法身菩薩",
    "T45n1856_002:0130a29": "神通。不須因假四大五根乃有施用。世間神",
    "T45n1856_002:0130b01": "通。要因四大五根耳。如地上火因木而出。天",
    "T45n1856_002:0130b02": "上電火從水而出。及變化火亦不因木有。當",
    "T45n1856_002:0130b03": "知不得以四大五根。定為神通之本。如佛變",
    "T45n1856_002:0130b04": "化種種之身。於十方國。施作佛事。從佛心出。",
    "T45n1856_002:0130b05": "菩薩法身亦如是。任其力勢。隨可度眾生。而",
    "T45n1856_002:0130b06": "為現身。如是之身。不可分別戲論。如鏡中像。",
    "T45n1856_002:0130b07": "唯表知面相好醜而已。更不須戲論有無之",
    "T45n1856_002:0130b08": "實也。若神通乘眾器以致用。用盡故無器不",
    "T45n1856_002:0130b09": "乘者。聖人所可引導群生器用。無非神通。皆",
    "T45n1856_002:0130b10": "是初通中說神通之事。或有功行所成。或有",
    "T45n1856_002:0130b11": "果報所得。若以果報得者。不須功業。隨意應",
    "T45n1856_002:0130b12": "物。非果報得者。假於定力。乃有所用。若九住",
    "T45n1856_002:0130b13": "十住所見。麁細不同者。是則為異。十住所見",
    "T45n1856_002:0130b14": "之身雖妙。亦非決定。何故。唯諸佛所見者。乃",
    "T45n1856_002:0130b15": "是法身決定。若十住所見是實者。九住所見",
    "T45n1856_002:0130b16": "應是虛妄。但此事不然。故有所見精麁淺深",
    "T45n1856_002:0130b17": "為異也。乃至須陀洹。但見實相身。十住大",
    "T45n1856_002:0130b18": "菩薩。亦同所見。如蚊子得大海之底。乃至羅",
    "T45n1856_002:0130b19": "睺阿修羅王。亦得其底。雖得之是同。而深淺",
    "T45n1856_002:0130b20": "有異。則因佛法身相精麁。了聲聞人。及初",
    "T45n1856_002:0130b21": "習行菩薩。因丈六身。而得實相。或有菩薩。功",
    "T45n1856_002:0130b22": "德純厚。信力彌固。所見之身。過於丈六。隨愛",
    "T45n1856_002:0130b23": "色而得實相。如密迹經說。得無生忍阿惟越",
    "T45n1856_002:0130b24": "致菩薩。所見佛身。無量無邊。世間端正第一",
    "T45n1856_002:0130b25": "無比。而不取相。不生貪著。因此身已。得甚深",
    "T45n1856_002:0130b26": "三昧陀羅尼等。如是轉勝。如聲聞法中。所有",
    "T45n1856_002:0130b27": "不同須陀洹。欲得斯陀含道。捨本所得大道。",
    "T45n1856_002:0130b28": "雖非顛倒。以斯陀含道微妙大利故。如人為",
    "T45n1856_002:0130b29": "大利故。捨於小利。菩薩從一地至一地亦如",
    "T45n1856_002:0130c01": "是。雖得無生法忍。實事為定。而得一地捨一",
    "T45n1856_002:0130c02": "地。以本地鈍不明了。不微妙故。此二俱趣佛",
    "T45n1856_002:0130c03": "道。不名為異同也。不出於實相故。實相則",
    "T45n1856_002:0130c04": "是無復別異。大小菩薩分別佛身者。所見為",
    "T45n1856_002:0130c05": "異。",
    "T45n1856_002:0130c06": "次問法身佛盡本習并答",
    "T45n1856_002:0130c07": "遠問曰。大智論曰。阿羅漢辟支佛盡漏。譬燒",
    "T45n1856_002:0130c08": "草木。烟炭有餘。力劣故也。佛如劫燒之火。一",
    "T45n1856_002:0130c09": "切都盡無殘無氣。論又云。菩薩違法忍得清",
    "T45n1856_002:0130c10": "淨身時。煩惱已盡。乃至成佛。乃盡餘氣。如此",
    "T45n1856_002:0130c11": "則再治而後畢劫不重燒。云何為除耶。若如",
    "T45n1856_002:0130c12": "法華經說。羅漢究竟。與菩薩同。其中可以",
    "T45n1856_002:0130c13": "為階差。煩惱不在殘氣。又三獸度河。三士射",
    "T45n1856_002:0130c14": "的。今同大除。此皆都聞經。非大類立言之本",
    "T45n1856_002:0130c15": "意。故以為疑。又問真法身佛。盡本習殘氣時。",
    "T45n1856_002:0130c16": "為以幾心。為三十四心耶。為九無礙九解脫",
    "T45n1856_002:0130c17": "耶。為一無礙一解脫耶。若以三十四心。煩惱",
    "T45n1856_002:0130c18": "先已盡。今唯盡殘氣。不應復同聲聞經說。",
    "T45n1856_002:0130c19": "答以九無礙九解脫。煩惱有九品。雙道所斷",
    "T45n1856_002:0130c20": "故。無有此用。可煩惱殘氣。非三界漏結之所",
    "T45n1856_002:0130c21": "攝。餘垢輕微。尚無一品。況有九乎。若以一無",
    "T45n1856_002:0130c22": "礙一解脫。計三界九地中。皆應有殘氣。不",
    "T45n1856_002:0130c23": "得遍治上地。若從不用以上。先以世俗道斷。",
    "T45n1856_002:0130c24": "今雖上地而有疑。何者。無漏法與世俗道。俱",
    "T45n1856_002:0130c25": "斷九品結。功同而治異。故有斯義。推本習殘",
    "T45n1856_002:0130c26": "氣。尚非無漏火所及。況世俗道乎。夫功玄則",
    "T45n1856_002:0130c27": "治深。數窮則照微。理固宜然。想法身經。當有",
    "T45n1856_002:0130c28": "成說殘氣中。或有差品之異。是所願聞。",
    "T45n1856_002:0130c29": "什答曰。聲聞人謂佛與阿羅漢辟支佛俱共",
    "T45n1856_002:0131a01": "得。若斷諸煩惱。無復有異。是故世間大劫",
    "T45n1856_002:0131a02": "盡大為喻。又以菩薩至坐道場。乃斷煩惱。是",
    "T45n1856_002:0131a03": "故分別習。有餘無餘為異耳。如摩訶衍經說。",
    "T45n1856_002:0131a04": "得無生忍菩薩。斷諸煩惱。具六神通。而諸論",
    "T45n1856_002:0131a05": "師所明不同。或言若菩薩斷煩惱。得漏盡通",
    "T45n1856_002:0131a06": "者。則同漏盡阿羅漢。漏盡阿羅漢。永不復生。",
    "T45n1856_002:0131a07": "是事不然。所以者何。以菩薩未斷習氣。而證",
    "T45n1856_002:0131a08": "於涅槃。無大悲心故。不能復生。菩薩無此二",
    "T45n1856_002:0131a09": "故。明生生不絕。或有人言。菩薩得無生法忍",
    "T45n1856_002:0131a10": "時。三界繫煩惱。及習氣俱盡。而法身菩薩。別",
    "T45n1856_002:0131a11": "有結使未滅。雖然亦不妨習行佛道。如賊繫",
    "T45n1856_002:0131a12": "縛在獄。雖為未死。無所能作。是菩薩結使。並",
    "T45n1856_002:0131a13": "地地中斷。至坐道場。實欲成佛。爾乃滅盡。此",
    "T45n1856_002:0131a14": "義如上灯喻中說。如是義者。則無所妨礙。以",
    "T45n1856_002:0131a15": "其不滅故。而今菩薩具足十地。言法身菩薩",
    "T45n1856_002:0131a16": "斷煩惱者。此說亦實。為斷三界凡夫煩惱故。",
    "T45n1856_002:0131a17": "法身菩薩。不斷煩惱者。此說亦實。有菩薩",
    "T45n1856_002:0131a18": "細微煩惱故。如燃灯時有闇有明者。得有所",
    "T45n1856_002:0131a19": "見。有闇者。燃第二燈時。其明增益。當知先有",
    "T45n1856_002:0131a20": "微闇故。若光無闇。燃第二燈時。不應有異。又",
    "T45n1856_002:0131a21": "三十四心。九無礙道。九解脫道。皆非佛說。何",
    "T45n1856_002:0131a22": "以故。四阿含毘尼。及摩訶衍中。無此說故。但",
    "T45n1856_002:0131a23": "阿毘曇者。作如是分別。若佛有此說者。當求",
    "T45n1856_002:0131a24": "本末而來難。以之為遇。不受所論。又三十四",
    "T45n1856_002:0131a25": "心九無礙九解脫道。以人通議故。是以於大",
    "T45n1856_002:0131a26": "智論中。說為分別。佛與二乘為異耳。諸摩訶",
    "T45n1856_002:0131a27": "衍經說。佛以一念慧。斷一切煩惱習。所有",
    "T45n1856_002:0131a28": "應知應見。無不通達此一念慧。於無量劫來。",
    "T45n1856_002:0131a29": "修習明利。最為第一。不復須假餘心力也。若",
    "T45n1856_002:0131b01": "聲聞辟支佛諸菩薩。所有智慧。不能如是者。",
    "T45n1856_002:0131b02": "乃用九無礙道九解脫。以其鈍故。如人刀鈍",
    "T45n1856_002:0131b03": "手力劣弱。多斫乃斷。若大力利刀一斫則斷。",
    "T45n1856_002:0131b04": "如是佛坐道場。末後之慧。最第一利。無能勝",
    "T45n1856_002:0131b05": "者。一時斷諸煩惱。永盡無餘。以人不議故。名",
    "T45n1856_002:0131b06": "為殘氣耳。而有為議法。皆羸劣故。眾緣和合。",
    "T45n1856_002:0131b07": "乃有所作。最後金剛之慧。則不然也。以有",
    "T45n1856_002:0131b08": "大力故。唯用相應共生心心數法處。不須餘",
    "T45n1856_002:0131b09": "心力。如是說者。於理為便。如凡夫結使習氣",
    "T45n1856_002:0131b10": "不能大悲事。而令身口業相小有異相。起彼",
    "T45n1856_002:0131b11": "不淨之心。菩薩結使亦如是。勢力衰薄。雖不",
    "T45n1856_002:0131b12": "能起罪業。但稽留菩薩。不令疾至佛道。是故",
    "T45n1856_002:0131b13": "說法身菩薩成佛時。斷煩惱習。昔聞有菩薩",
    "T45n1856_002:0131b14": "阿毘曇。地地中分別諸菩薩結使及其功德。",
    "T45n1856_002:0131b15": "如大品十地說。捨若干法。得若干法。先來之",
    "T45n1856_002:0131b16": "日。不謂此世無須菩薩阿毘曇事。而來問精",
    "T45n1856_002:0131b17": "究。苦求殘氣之差品。今未有此經。不可以意",
    "T45n1856_002:0131b18": "分別。是故不得委由相答也。",
    "T45n1856_002:0131b19": "次問答造色法",
    "T45n1856_002:0131b20": "遠問曰。經稱四大不能自造。而能造色。又問",
    "T45n1856_002:0131b21": "造色能造色不。若能造色。則失其類。如其不",
    "T45n1856_002:0131b22": "能。則水月鏡像復何因而有。若有之者。自非",
    "T45n1856_002:0131b23": "造色。如何又問水月鏡像色陰之所攝不。若",
    "T45n1856_002:0131b24": "是色陰。直是無根之色。非為非色。何以知其",
    "T45n1856_002:0131b25": "然。色必有象。象必有色。若像而非色。則是經",
    "T45n1856_002:0131b26": "表之奇言。如此則阿毘曇覆而無用矣。",
    "T45n1856_002:0131b27": "什答曰。經言一切所有色。則是四大及四大",
    "T45n1856_002:0131b28": "所生。此義深遠難明。今略敘其意。地水火風。",
    "T45n1856_002:0131b29": "名為四大。是四法或內或外。外者何也。則山",
    "T45n1856_002:0131c01": "河風熱等是。內者則骨面溫氣等是。四大如",
    "T45n1856_002:0131c02": "是。無所不在。而眾生各各稱以為身。於中次",
    "T45n1856_002:0131c03": "生眼等五根。五根雖非五識所知。亦不得謂",
    "T45n1856_002:0131c04": "之無也。所以者何。譬如髮爪。雖是身分。無所",
    "T45n1856_002:0131c05": "分別。以離根故。又如癩病之人。身根壞敗。雖",
    "T45n1856_002:0131c06": "有皮肉。而無所覺。是故當知。皮肉之內。別有",
    "T45n1856_002:0131c07": "覺用。又能生身識。以是故。名為身根。假令身",
    "T45n1856_002:0131c08": "肉但有身根者。以指觸食。唯知冷熱。不知香",
    "T45n1856_002:0131c09": "味。是故當知。別有鼻舌根等。若然者。四大之",
    "T45n1856_002:0131c10": "身。必生五根。分別五塵故。五根之色。其為微",
    "T45n1856_002:0131c11": "細。非五識所知。難了難明。是故佛名四大所",
    "T45n1856_002:0131c12": "生色。若問五根難明。佛名為四大生色者。五",
    "T45n1856_002:0131c13": "塵何以復名四大所生色耶。答曰。五塵亦復",
    "T45n1856_002:0131c14": "微細。如水月鏡像等。雖復眼見。無有餘塵若",
    "T45n1856_002:0131c15": "離餘塵。則非是色。若聲從觸有。謂為可聞。",
    "T45n1856_002:0131c16": "無有住處。時過則滅。因緣雖存。無聲可聞。",
    "T45n1856_002:0131c17": "若香離色味觸。則不可得。味觸亦然。是故五",
    "T45n1856_002:0131c18": "塵。亦名四大所生色。以其小故。或言身根遍",
    "T45n1856_002:0131c19": "於一體。其餘四根少分處生。如瞳子內鍼頭",
    "T45n1856_002:0131c20": "之處。眼根見色。餘處因此。總名為眼。其餘根",
    "T45n1856_002:0131c21": "皆亦如是。身根所觸。審有所覺。凡夫之人身",
    "T45n1856_002:0131c22": "所覺事。以之為實。如人得罹於官。苦以刀杖",
    "T45n1856_002:0131c23": "治之。終不以餘塵為用也。樂亦如是。眾生多",
    "T45n1856_002:0131c24": "五欲。於細滑中。婬欲偏重。乃有隨而死者。是",
    "T45n1856_002:0131c25": "故佛經或以之為初。又如人盡見於色。闇中",
    "T45n1856_002:0131c26": "雖無所見。以身觸故。便得其事。當知身根常",
    "T45n1856_002:0131c27": "有實用餘根無有此力。又身根遍生身識。是",
    "T45n1856_002:0131c28": "故身所覺法。名為四大。若問身根所覺有十",
    "T45n1856_002:0131c29": "一事。何故但說四法為大也。答其餘七法。皆",
    "T45n1856_002:0132a01": "四大所攝。四大為根本。是其氣分耳。輕重是",
    "T45n1856_002:0132a02": "覺分。堅是相密。若分散則為輕物。若集之則",
    "T45n1856_002:0132a03": "為重物。澁亦然。地有二種。一微塵。次密相",
    "T45n1856_002:0132a04": "近。名為滑物。若微塵疎遠。名為澁物。寒是風",
    "T45n1856_002:0132a05": "水之分。水常冷相。若與火合則熱。離火還歸",
    "T45n1856_002:0132a06": "本相。風亦冷相。若火力偏多。名為熱風。離火",
    "T45n1856_002:0132a07": "還為冷風。如熱時搖扇。即得冷風。又身內風",
    "T45n1856_002:0132a08": "發。便令體冷。若服熱藥。冷風則止。水有二",
    "T45n1856_002:0132a09": "相。一為流相。二為冷相。經中多說流相。以相",
    "T45n1856_002:0132a10": "常有不可壞故。一切法皆有二相。客相舊相。",
    "T45n1856_002:0132a11": "佛通達一切法本末故。說其舊相。如水或與",
    "T45n1856_002:0132a12": "火相。可使為熱。流是舊相。雖與熱合。猶不捨",
    "T45n1856_002:0132a13": "流相。是故寒是火所攝。飢渴者。以人腹內",
    "T45n1856_002:0132a14": "風火力故消食。消食已則從剋人身。是故飢",
    "T45n1856_002:0132a15": "雖食難消之物。而無所患。以能消故。若如是",
    "T45n1856_002:0132a16": "分別。四大氣分。乃應無量。如長短此彼麁",
    "T45n1856_002:0132a17": "細方圓燥濕合散等。皆可以身根覺知。何止",
    "T45n1856_002:0132a18": "七事耶。佛是一切智人。是故但說四大色。及",
    "T45n1856_002:0132a19": "四大所生色。或言眼見草木。從種出生。如是",
    "T45n1856_002:0132a20": "細為麁因。如種中無樹。推樹為從何來。有人",
    "T45n1856_002:0132a21": "言無因無緣。自然而生。或有人言萬物皆從",
    "T45n1856_002:0132a22": "大生。有人言從微塵生。有人言從常性生。唯",
    "T45n1856_002:0132a23": "佛言從四大生。所謂種中地水火風也。此中",
    "T45n1856_002:0132a24": "雖有餘物。佛但說四大。以四大能利成果故。",
    "T45n1856_002:0132a25": "堅相能持。水相能爛。火相能成熟。風相能增",
    "T45n1856_002:0132a26": "長。如是樹得成茂。色等無有此用。是故不",
    "T45n1856_002:0132a27": "說。又內四大。人初入胎時。地能持之。水能和",
    "T45n1856_002:0132a28": "合。火能成熟。風能開諸竅。令得增長。爾時小",
    "T45n1856_002:0132a29": "兒未有眼等根故。不能分別。以初得身根故。",
    "T45n1856_002:0132b01": "而分別四大所能。是故說一切色。皆四大為",
    "T45n1856_002:0132b02": "根本。如經說六種十二觸八十八意行四善",
    "T45n1856_002:0132b03": "處。名之為人。是中分別義者。如小兒初入胎",
    "T45n1856_002:0132b04": "時。未有眼等故。但有六種。四大虛空及識。雖",
    "T45n1856_002:0132b05": "有色香味等。以其不覺。不為利益。故不說也。",
    "T45n1856_002:0132b06": "六入既成。於外麁受樂。名為觸生受。而復",
    "T45n1856_002:0132b07": "意識。常多發用。眼識所見色。分別好醜中",
    "T45n1856_002:0132b08": "間。乃至意所知法。分別好醜中間。是名十八",
    "T45n1856_002:0132b09": "意行。又終能住於四善之處。所謂樂分別諸",
    "T45n1856_002:0132b10": "法。是智慧處。樂實不虛。是誠諦處。樂捨則",
    "T45n1856_002:0132b11": "捨惡。是捨處。樂離憒鬧。是寂滅處。或言次第",
    "T45n1856_002:0132b12": "而生。如大劫盡時無所復有。唯有虛空。爾時",
    "T45n1856_002:0132b13": "虛空中。有諸方風來。互相對持。後有天雨。風",
    "T45n1856_002:0132b14": "持此水。水上有風。擾動而生水沫。水沫積厚",
    "T45n1856_002:0132b15": "于乃成地。從生草木等。以觀一切水色。初",
    "T45n1856_002:0132b16": "始皆從風出。以能持故。是以說所有盡皆以",
    "T45n1856_002:0132b17": "四大為根本。今色味等。亦為四大因緣。四",
    "T45n1856_002:0132b18": "大亦為色等之因緣。但以初得名故。如穀子",
    "T45n1856_002:0132b19": "中。大有色有味等。牙時色味等。亦有四大。但",
    "T45n1856_002:0132b20": "分別先後因果。得其名耳。如內四大。初入胎",
    "T45n1856_002:0132b21": "時。繫在赤白不淨之中。雖有色香味。以無",
    "T45n1856_002:0132b22": "眼等故。不覺不知。唯有身根。覺知四大有用。",
    "T45n1856_002:0132b23": "佛因此心故。說四大為生色之本。是故十二",
    "T45n1856_002:0132b24": "因緣中。第三因緣時。雖有四大所生色。以",
    "T45n1856_002:0132b25": "微細未能遮識。識增發故。說識因緣名色。",
    "T45n1856_002:0132b26": "歌羅羅時四大成就。反名為色。歌羅羅時中",
    "T45n1856_002:0132b27": "識成就。反名為名。所謂成就者。了了相現也。",
    "T45n1856_002:0132b28": "是故說內四大。為生色之本。佛言所有色四",
    "T45n1856_002:0132b29": "大。四大生有。是總相說耳。或有三大二大一",
    "T45n1856_002:0132c01": "大。四大者如身也。三大者。如死人身中無有",
    "T45n1856_002:0132c02": "火大。二大者如熱水熱風熱合名等。一大者",
    "T45n1856_002:0132c03": "如風。風中無有地水也。四大生色中亦如是。",
    "T45n1856_002:0132c04": "或四或一。如飲食有味香觸。如淨潔玉器承",
    "T45n1856_002:0132c05": "天雨。但有色味觸。無有香氣。地氣合故乃可",
    "T45n1856_002:0132c06": "有香。如火從珠日出者。無香無味。但有色",
    "T45n1856_002:0132c07": "觸。燒為觸。照為色。如鏡像水月。唯有一色。",
    "T45n1856_002:0132c08": "四大不能自造。而能造者。經無此說。亦無造",
    "T45n1856_002:0132c09": "名。但傳譯失旨耳。佛唯說所有色。若四大四",
    "T45n1856_002:0132c10": "大所生。因四大復生四大。如種中四大。復生",
    "T45n1856_002:0132c11": "芽中四大。芽中四大所生色。復生四大所生",
    "T45n1856_002:0132c12": "色。亦互相生如前說。又外道說。四大是常。無",
    "T45n1856_002:0132c13": "時不有。若佛說所有色。皆是四大。則外道",
    "T45n1856_002:0132c14": "增其邪見。是故佛言。色非唯四大而已。因",
    "T45n1856_002:0132c15": "四大故。更有色生。是名四大所生色。是色有",
    "T45n1856_002:0132c16": "三種。善不善無記。以善身口業色。能生天",
    "T45n1856_002:0132c17": "人報四大。不善身口業色。能生三惡處報四",
    "T45n1856_002:0132c18": "大。無記色自然因共生因。阿毘曇中亦如是",
    "T45n1856_002:0132c19": "說。若然者。云何言四大不自生也。如人還生",
    "T45n1856_002:0132c20": "人。或生畜生。而生中不正說。從四大生者。皆",
    "T45n1856_002:0132c21": "是四大所生色。如阿毘曇。分別四大。一陰",
    "T45n1856_002:0132c22": "一入界所攝。但四大。則無別陰界入。以四",
    "T45n1856_002:0132c23": "大少故。四大所生色陰。十一入。十一界所攝。",
    "T45n1856_002:0132c24": "若但四大所生色。則無別陰也。十入十界所",
    "T45n1856_002:0132c25": "攝。如是四大四大所生色。雖沒自生。生彼",
    "T45n1856_002:0132c26": "無咎。所以者何。生生之大。以有空名。如前說",
    "T45n1856_002:0132c27": "水月鏡像。阿毘曇人。有法相者。謂是陰界入",
    "T45n1856_002:0132c28": "故攝。如經說三種色。有色可見有對。有色不",
    "T45n1856_002:0132c29": "可見有對。有色不可見無對。又如不見不聞",
    "T45n1856_002:0133a01": "不嚊不味不觸。尚名為色。何況眼鏡像。如非",
    "T45n1856_002:0133a02": "色耶。是故水月幻化等。是可見色。而佛法",
    "T45n1856_002:0133a03": "為度眾生故。說水月鏡像影響炎化喻等。默",
    "T45n1856_002:0133a04": "人終不貪著。謂之為有。是故以為空喻。如幻",
    "T45n1856_002:0133a05": "化色。雖是不實事。而能誑惑人目。世間色像",
    "T45n1856_002:0133a06": "亦復如是。是以過五百年後。而諸學人多著",
    "T45n1856_002:0133a07": "於法。墮於顛倒。佛以幻化為喻。令斷愛法。得",
    "T45n1856_002:0133a08": "於解脫。是故或時說有。或時說無。凡夫人無",
    "T45n1856_002:0133a09": "有慧眼。深著好醜麁細等。起種種罪業。如是",
    "T45n1856_002:0133a10": "何得言無耶。佛說一切色。皆虛妄顛倒不可",
    "T45n1856_002:0133a11": "得。觸捨離性。畢竟空寂相。諸阿羅漢以慧眼。",
    "T45n1856_002:0133a12": "諸菩薩以法眼。本末了達。觀知色相。何得言",
    "T45n1856_002:0133a13": "定有色相耶。諸佛所說好醜此彼。皆隨眾生",
    "T45n1856_002:0133a14": "心力所解。而有利益之法。無定相。不可戲論。",
    "T45n1856_002:0133a15": "然求其定相。來難之旨。似同戲論也。",
    "T45n1856_002:0133a16": "次問羅漢受決并答",
    "T45n1856_002:0133a17": "來答稱法華經說。羅漢受記為佛。譬如法身",
    "T45n1856_002:0133a18": "菩薩淨行受生故。記菩薩作佛居此。為法身",
    "T45n1856_002:0133a19": "之明證。",
    "T45n1856_002:0133a20": "遠問曰。經說羅漢受決為佛。又云。臨滅度時。",
    "T45n1856_002:0133a21": "佛立其前。講以要法。若此之流。乃出自聖",
    "T45n1856_002:0133a22": "典。安得不信。但未了處多。欲令居決其所",
    "T45n1856_002:0133a23": "滯耳。所疑者眾。略序其三。一謂聲聞無大慈",
    "T45n1856_002:0133a24": "悲。二謂無漚和般若。三謂臨泥洹時。得空空",
    "T45n1856_002:0133a25": "三昧時。愛著之情都斷。本習之餘不起。類同",
    "T45n1856_002:0133a26": "得忍菩薩。其心泊然。譬如泥洹後時。必如此",
    "T45n1856_002:0133a27": "愛習殘氣。復何由而生耶。斯問以備於前章。",
    "T45n1856_002:0133a28": "又大慈大悲積劫之所習純誠。著於在昔。真",
    "T45n1856_002:0133a29": "心徹於神骨。求之羅漢。五緣已斷。焦種不生。",
    "T45n1856_002:0133b01": "根敗之餘。無復五樂。慈悲之性。於何而起耶。",
    "T45n1856_002:0133b02": "又漚和般若。是菩薩之兩翼。故能凌虛遠近。",
    "T45n1856_002:0133b03": "不墜不落。聲聞本無此翼。臨泥洹時。縱有大",
    "T45n1856_002:0133b04": "心。譬若無翅之鳥。失據墮空。正使佛立其前。",
    "T45n1856_002:0133b05": "羽翮復何由頓生。若可頓生。則諸菩薩。無復",
    "T45n1856_002:0133b06": "積劫之功。此三最是可疑。雖云有信。悟必由",
    "T45n1856_002:0133b07": "理。理尚未通。其如信何。",
    "T45n1856_002:0133b08": "什答曰。一切阿羅漢。雖得有餘涅槃。心意清",
    "T45n1856_002:0133b09": "淨。身口所作。不能無失念。不知之人。起不淨",
    "T45n1856_002:0133b10": "想。其實無復別有垢法。如人鎖脚。久久乃離。",
    "T45n1856_002:0133b11": "脚雖不便。更無別法。阿羅漢亦如是。從無始",
    "T45n1856_002:0133b12": "生死來。為結所縛。得阿羅漢道。雖破結縛。以",
    "T45n1856_002:0133b13": "久習因緣故。若心不在道。處於憒鬧。因妄念。",
    "T45n1856_002:0133b14": "令身口業而有失相。是人入無餘涅槃時。以",
    "T45n1856_002:0133b15": "空空三昧。捨無漏道。從是以後。永無復有身",
    "T45n1856_002:0133b16": "口業失。時聞促故。不應難言更當起也。又謂",
    "T45n1856_002:0133b17": "以空空三昧。能斷餘習者。是事不然。何以",
    "T45n1856_002:0133b18": "故。用此三昧。捨無漏者。則非無漏定。若然",
    "T45n1856_002:0133b19": "者。何得謂煩惱習氣都盡耶。又阿羅漢還生",
    "T45n1856_002:0133b20": "者。唯法華經說。無量千萬經。皆言阿羅漢。於",
    "T45n1856_002:0133b21": "後邊身滅度。而法華經。是諸佛秘藏。不可以",
    "T45n1856_002:0133b22": "此義。難於餘經。若專執法華經。以為決定者。",
    "T45n1856_002:0133b23": "聲聞三藏。及餘摩訶衍經。寢而不用。又有經",
    "T45n1856_002:0133b24": "言。菩薩畏阿羅漢辟支佛道。過於地獄。何以",
    "T45n1856_002:0133b25": "故。墮於地獄。還可作佛。若爾者。唯有法華一",
    "T45n1856_002:0133b26": "經可信。餘經皆為虛妄。是故不應執著一經。",
    "T45n1856_002:0133b27": "不信一切經法。當應思惟因緣。所以取涅槃。",
    "T45n1856_002:0133b28": "所以應作佛。然五不可思議中。諸佛法是第",
    "T45n1856_002:0133b29": "一不可思議。佛法者。謂阿羅漢涅槃當作",
    "T45n1856_002:0133c01": "佛。唯佛知之。又聲聞人。以愛為集諦。阿羅",
    "T45n1856_002:0133c02": "漢愛盡故。則無復生理。摩訶衍人言。有二種",
    "T45n1856_002:0133c03": "愛。一者三界愛。二者出三界愛。所謂涅槃佛",
    "T45n1856_002:0133c04": "法中愛。阿羅漢雖斷三界愛。不斷涅槃佛中",
    "T45n1856_002:0133c05": "愛。如舍利弗心悔言。我若知佛有如是功德",
    "T45n1856_002:0133c06": "智慧者。我寧一劫於阿鼻地獄。一脅著地。不",
    "T45n1856_002:0133c07": "應退阿耨三菩提。又毘摩羅詰經。摩訶迦葉。",
    "T45n1856_002:0133c08": "與目連悔責。一切聲聞。皆應號泣。此是愛習",
    "T45n1856_002:0133c09": "之氣。又首楞嚴三昧中說。如盲人夢中得眼。",
    "T45n1856_002:0133c10": "覺則還失。我等聲聞智慧。於佛智慧。更無所",
    "T45n1856_002:0133c11": "見。此似若無明。如是愛無明等。往來世間。",
    "T45n1856_002:0133c12": "具菩薩道。乃當作佛。佛設入菩薩道。尚不",
    "T45n1856_002:0133c13": "得同直修菩薩道者。何況同無生法忍菩薩",
    "T45n1856_002:0133c14": "也。何以故。是人於眾生中。不生大悲心。直趣",
    "T45n1856_002:0133c15": "佛道。但求自利。於無量甚深法性中。得少便",
    "T45n1856_002:0133c16": "證。以是因緣故。教化眾生。淨佛國土。皆為遲",
    "T45n1856_002:0133c17": "久。不如直趣佛道者疾。成於佛。又阿羅漢慈",
    "T45n1856_002:0133c18": "悲。雖不及菩薩慈悲。與無漏心合故。非不妙",
    "T45n1856_002:0133c19": "也。如經中說。比丘慈心和合。修七覺意。設斷",
    "T45n1856_002:0133c20": "五道因緣者。慈悲猶在。發佛道心時。還得增",
    "T45n1856_002:0133c21": "長。名為大慈大悲。如法華經中說。於他方現",
    "T45n1856_002:0133c22": "在佛聞斯事。然後發心。又涅槃法。無有決定",
    "T45n1856_002:0133c23": "不相應焦羅漢耳。何以故。涅槃常寂滅相。無",
    "T45n1856_002:0133c24": "戲論諸法。若常寂滅無戲論則無所妨。又諸",
    "T45n1856_002:0133c25": "佛大菩薩。深入法性。不見法性不三品之",
    "T45n1856_002:0133c26": "異。但為度眾生故。說有三分耳。漚和般若是",
    "T45n1856_002:0133c27": "菩薩兩翅者。而法華經義。不以此說也。是般",
    "T45n1856_002:0133c28": "若波羅蜜經經中。讚嘆般若波羅蜜故。有菩",
    "T45n1856_002:0133c29": "薩離般若波羅蜜。但以餘功德。求佛道者。作",
    "T45n1856_002:0134a01": "此喻耳。是故佛言。雖有無量功德。無般若漚",
    "T45n1856_002:0134a02": "和。如鳥無兩翅。不能遠至。如是成阿羅漢。到",
    "T45n1856_002:0134a03": "於涅槃。大願以滿。不能復遠求佛道。若法",
    "T45n1856_002:0134a04": "華經說。實有餘道。又諸佛贊助成立。何有難",
    "T45n1856_002:0134a05": "事哉。佛有不可思議神力教化。能令草木說",
    "T45n1856_002:0134a06": "法往來。何況於人。如焦穀不能生。此是常理。",
    "T45n1856_002:0134a07": "若以神力呪術藥草力。諸天福德願力。尚能",
    "T45n1856_002:0134a08": "移山住流。何況焦種耶。如以無漏火。燒阿羅",
    "T45n1856_002:0134a09": "漢心。不應復生。但以佛無量神力接佐。何得",
    "T45n1856_002:0134a10": "不發心作佛也。假使佛語阿難。作眾惡事。以",
    "T45n1856_002:0134a11": "恭敬深愛佛故。尚亦當作。何況佛記言作佛。",
    "T45n1856_002:0134a12": "為開其因緣。而不成佛乎。如大醫王。無有不",
    "T45n1856_002:0134a13": "治之病。如是佛力所加。無有不可度者。又阿",
    "T45n1856_002:0134a14": "羅漢。於涅槃不滅。而作佛者。即是大方便也。",
    "T45n1856_002:0134a15": "又菩薩先願欲以佛道入涅槃。無般若方便",
    "T45n1856_002:0134a16": "故。墮聲聞辟支佛地。如無翅之鳥。今阿羅漢。",
    "T45n1856_002:0134a17": "欲以聲聞法入涅槃。或於中道。以有漏禪。生",
    "T45n1856_002:0134a18": "增上慢。如無翅鳥。不得隨願。便當墮落。若能",
    "T45n1856_002:0134a19": "隨佛所說。與禪定智慧和合行者。得入涅槃。",
    "T45n1856_002:0134a20": "是名阿羅漢中有二事。以禪定為方便。無漏",
    "T45n1856_002:0134a21": "慧為智慧。又佛說般若波羅蜜時。未說法華",
    "T45n1856_002:0134a22": "經。是諸佛欲入涅槃時。最後於清淨眾中。",
    "T45n1856_002:0134a23": "演說祕藏。若有先聞者。心無疑難。而諸阿羅",
    "T45n1856_002:0134a24": "漢。謂所願以畢。佛亦說言。阿羅漢末後身滅",
    "T45n1856_002:0134a25": "度。菩薩聞已。於阿羅漢道則有畏。今略說二",
    "T45n1856_002:0134a26": "因緣故。佛有此說。一者祕法華義故。多令眾",
    "T45n1856_002:0134a27": "生樂小乘法。得於解脫。二者欲使菩薩直趣",
    "T45n1856_002:0134a28": "佛道。不令迂迴。所以者何。阿羅漢雖疾證無",
    "T45n1856_002:0134a29": "為法。盡一切漏。得到苦邊。後入菩薩道時。不",
    "T45n1856_002:0134b01": "根明利。習大道為難。以所資福德微薄故。若",
    "T45n1856_002:0134b02": "無此二因緣者。阿羅漢終歸作佛。不應為作",
    "T45n1856_002:0134b03": "留難也。",
    "T45n1856_002:0134b04": "次問念佛三昧并答",
    "T45n1856_002:0134b05": "遠問曰。念佛三昧。般舟經念佛章中說。多",
    "T45n1856_002:0134b06": "引夢為喻。夢是凡夫之境。惑之與解皆自厓",
    "T45n1856_002:0134b07": "已還理了。而經說念佛三昧見佛。則問云。則",
    "T45n1856_002:0134b08": "答云。則決其疑網。若佛同夢中之所見。則是",
    "T45n1856_002:0134b09": "我相之所矚想相。專則成定。定則見佛。所見",
    "T45n1856_002:0134b10": "之佛。不自外來。我亦不往。直是想專理會",
    "T45n1856_002:0134b11": "大聞。於夢了疑大我。或或不出。境佛不來。而",
    "T45n1856_002:0134b12": "云何有解。解其安從乎。若真茲外應。則不得",
    "T45n1856_002:0134b13": "以夢為喻。神通之會。自非實相。則有往來。往",
    "T45n1856_002:0134b14": "則是經表之談。非三昧意。後何以為通。又",
    "T45n1856_002:0134b15": "般若經云。有三事得定。一謂持戒無犯。二",
    "T45n1856_002:0134b16": "謂大功德。三謂佛威神。為是定中之佛。外",
    "T45n1856_002:0134b17": "來之佛。若是定中之佛。則是我想之所立。還",
    "T45n1856_002:0134b18": "出於我了。若是定外之佛。則是夢表之聖人。",
    "T45n1856_002:0134b19": "然則成會之表。不專在內。不得令聞於夢",
    "T45n1856_002:0134b20": "明矣。念佛三昧法法為爾不。二三之說。竟何",
    "T45n1856_002:0134b21": "所從也。",
    "T45n1856_002:0134b22": "什答。見佛三昧有三種。一者菩薩或得天眼",
    "T45n1856_002:0134b23": "天耳。或飛到十方佛所。見佛難問。斷諸疑",
    "T45n1856_002:0134b24": "網。二者雖無神通。常修念阿彌陀等現在諸",
    "T45n1856_002:0134b25": "佛。心住一處。即得見佛。請問所疑。三者學習",
    "T45n1856_002:0134b26": "念佛。或以離欲。或未離欲。或見佛像。或見生",
    "T45n1856_002:0134b27": "身。或見過去未來現在諸佛。是三種定。皆名",
    "T45n1856_002:0134b28": "念佛三昧。其實不同。者得神通見十方佛。",
    "T45n1856_002:0134b29": "餘者最下。統名念佛三昧。復次若人常觀世",
    "T45n1856_002:0134c01": "間厭離相者。於眾生中。行慈為難。是以為",
    "T45n1856_002:0134c02": "未離欲諸菩薩故。種種稱讚般舟三昧。而是",
    "T45n1856_002:0134c03": "定力。雖未離。亦能攝心一處能見諸佛。則",
    "T45n1856_002:0134c04": "是求佛道之根本也。又學般舟三昧者。離言",
    "T45n1856_002:0134c05": "憶想分別。而非虛妄。所以者何。釋迦文佛所",
    "T45n1856_002:0134c06": "說眾經。明阿彌陀佛身相具足。是如來之至",
    "T45n1856_002:0134c07": "言。又般舟經種種設教。當念分別阿彌陀佛。",
    "T45n1856_002:0134c08": "在於西方。過十萬佛土。彼佛以無量光明。常",
    "T45n1856_002:0134c09": "照十方世界。若行如經所說。能見佛者。則",
    "T45n1856_002:0134c10": "有本末。非徒虛妄憶分別而已。以人不信。",
    "T45n1856_002:0134c11": "不知行禪定法。作是念。未得神通。何能遠見",
    "T45n1856_002:0134c12": "諸佛也。是故佛以夢為喻耳。如人以夢力故。",
    "T45n1856_002:0134c13": "雖有遠事。能到能見。行般舟三昧菩薩。亦",
    "T45n1856_002:0134c14": "復如是。以此定力故。遠見諸佛。不以山林等",
    "T45n1856_002:0134c15": "為礙也。以人信夢故。以之為喻。又夢是不",
    "T45n1856_002:0134c16": "然之法。無所施作。尚能如是。何況施其功用。",
    "T45n1856_002:0134c17": "而不見也。又諸佛身有決定相者。憶想分別。",
    "T45n1856_002:0134c18": "當是虛妄。而經說諸佛身皆從眾緣生。無有",
    "T45n1856_002:0134c19": "自性。畢竟空寂。如夢如化。若然者。如說行見",
    "T45n1856_002:0134c20": "諸佛身。不應獨以虛妄也。若虛妄者。悉應虛",
    "T45n1856_002:0134c21": "妄。若不虛妄。皆不虛妄。所以者何。普令眾",
    "T45n1856_002:0134c22": "生。各得其利。種諸善根故。如般舟經中見佛",
    "T45n1856_002:0134c23": "者。能生善根。成阿羅漠。阿惟越致。是故當",
    "T45n1856_002:0134c24": "知。如來之身。無非是實。又憶想分別。亦有",
    "T45n1856_002:0134c25": "時有。若當隨經所說。常應憶想分別者。便能",
    "T45n1856_002:0134c26": "通達實事。譬如常習灯燭日月之明。念復障",
    "T45n1856_002:0134c27": "物。便得天眼。通達實事。又下者持戒清淨。信",
    "T45n1856_002:0134c28": "敬深重。兼彼佛神力。及三昧力。眾緣和合。即",
    "T45n1856_002:0134c29": "得見佛。如人對見鏡像。又一凡夫。無始以來",
    "T45n1856_002:0135a01": "曾見。皆應離欲得天眼天耳。還復輪轉五道。",
    "T45n1856_002:0135a02": "而般舟三昧。無始生死以來。二乘之人。尚不",
    "T45n1856_002:0135a03": "能得。況於凡夫。是故不應以此三昧所見。謂",
    "T45n1856_002:0135a04": "為虛妄。又諸菩薩得此三昧見佛。則問解釋",
    "T45n1856_002:0135a05": "疑網。從三昧起。住麁心中。深樂斯定。生貪著",
    "T45n1856_002:0135a06": "意。是故佛教行者。應作是念。我不到彼。彼佛",
    "T45n1856_002:0135a07": "不來。而得見佛聞法者。但心憶分別。了三界",
    "T45n1856_002:0135a08": "之物。皆從憶想分別而有。或是先世憶想果",
    "T45n1856_002:0135a09": "報。或是今世憶想所成。聞是教已。心厭三界。",
    "T45n1856_002:0135a10": "倍增信敬。佛善說如是微妙理也。行者即時",
    "T45n1856_002:0135a11": "得離三界欲。深入於定。成般舟三昧。",
    "T45n1856_002:0135a12": "次問四相并答",
    "T45n1856_002:0135a13": "遠問曰。經云前四相。各行人法。後四相行",
    "T45n1856_002:0135a14": "一相。二相更相為故。不受無窮之難。而大智",
    "T45n1856_002:0135a15": "論云。若生能生生。則生復有生。若復有生則",
    "T45n1856_002:0135a16": "有生。夫生生者如此。便為無窮。若果無窮。則",
    "T45n1856_002:0135a17": "因無崖分。若其有窮。則因緣無由而生。據",
    "T45n1856_002:0135a18": "今有生則不應受無窮之難。若不受無窮之",
    "T45n1856_002:0135a19": "難。若不受無窮之難。則四相更相為沒。令前",
    "T45n1856_002:0135a20": "能生法。復生生。則反覆有能生之力。若前生",
    "T45n1856_002:0135a21": "能反覆。則不應限後生之不能。如此還入於",
    "T45n1856_002:0135a22": "無窮矣。又問四相與心法為同。若有因為有",
    "T45n1856_002:0135a23": "前後之差。為一時並用也。若一時並用。則生",
    "T45n1856_002:0135a24": "滅性相違。滅時不應生。生時不應滅。若有前",
    "T45n1856_002:0135a25": "後之差。則生中無滅。滅中無生。若生中無滅。",
    "T45n1856_002:0135a26": "則生墮有見。若滅中無生。則滅墮無見。有無",
    "T45n1856_002:0135a27": "既分。則斷常兩行矣。若生中有少滅。滅中有",
    "T45n1856_002:0135a28": "少生。則前生與後生相陵。前滅與後滅相踐。",
    "T45n1856_002:0135a29": "如此則不應云新新生滅相離無故也。必其",
    "T45n1856_002:0135b01": "無故。則因緣之與不陵踐明矣。若生為住因。",
    "T45n1856_002:0135b02": "住為滅因。則生中無住。住中無滅。假令如新",
    "T45n1856_002:0135b03": "衣之喻。則生中已有住。住中已有滅。則是因",
    "T45n1856_002:0135b04": "中有果。果不異因。因果並陳。厚然無差別。",
    "T45n1856_002:0135b05": "若然者。進退落於疑地。反覆入於負門也。",
    "T45n1856_002:0135b06": "什答曰。言有為法四相者。是迦旃延弟子意。",
    "T45n1856_002:0135b07": "非佛所說。眾經大要有二。所謂有為法。無為",
    "T45n1856_002:0135b08": "法。有為法有生有滅有住有異。無為無生無",
    "T45n1856_002:0135b09": "滅無住無異。而佛處處說。但有名字耳。尚不",
    "T45n1856_002:0135b10": "決定言有生相。何況生生也。此是他人意。非",
    "T45n1856_002:0135b11": "信所受。何得相答。如他人有過。則非所知。然",
    "T45n1856_002:0135b12": "佛說一切法。若常若無常多。無常名先無今",
    "T45n1856_002:0135b13": "有。已有便無。常名則離如是之相。無常是",
    "T45n1856_002:0135b14": "有為法。常即是無為法。佛為眾生說諸因緣",
    "T45n1856_002:0135b15": "出世法。名為生。如母子。如芽從種生。此是現",
    "T45n1856_002:0135b16": "所見事。名之為生。滅名眾緣壞敗。若眾生而",
    "T45n1856_002:0135b17": "言名為死。若萬物而言為壞。從生至滅。於",
    "T45n1856_002:0135b18": "其中間異相名住異。若眾生而言。名老死病",
    "T45n1856_002:0135b19": "癈。若非眾生而言。名委異變故。如是內外之",
    "T45n1856_002:0135b20": "物。名為生滅住異。直信之士。聞此事已。即生",
    "T45n1856_002:0135b21": "厭離。得道解脫。佛大意所明。其旨如此。而比",
    "T45n1856_002:0135b22": "丘深心愛法。戲論有為之相。分別有八。法俱",
    "T45n1856_002:0135b23": "生理尚失中。則是眾難之府。若一時則無因",
    "T45n1856_002:0135b24": "緣。若次第生則是無窮。又不應離法有生。所",
    "T45n1856_002:0135b25": "以者何。生是有為相。若離生有法者。則非有",
    "T45n1856_002:0135b26": "為法。若生能合法為生者。法何故不能合生",
    "T45n1856_002:0135b27": "為非生。亦如來難之咎。如是多過。是故佛小",
    "T45n1856_002:0135b28": "乘經中。說生滅住異。但有名字。無有定相也。",
    "T45n1856_002:0135b29": "大乘經中說。生是畢竟空如夢幻。但或凡夫",
    "T45n1856_002:0135c01": "心耳。大乘之法。是所信伏故。以之為論。諸法",
    "T45n1856_002:0135c02": "無生。求生定相不可得故。若因中有法者。則",
    "T45n1856_002:0135c03": "不應名生。如囊中物。非囊所生。若因中先",
    "T45n1856_002:0135c04": "無者。法何故不從非因中生。如乳中無酪水。",
    "T45n1856_002:0135c05": "亦因無。若有生者。為說瓶初時有也。為泥後",
    "T45n1856_002:0135c06": "非起瓶時有也。此二時俱不然。所以者何。已",
    "T45n1856_002:0135c07": "生未生故。生時過亦如是。若即瓶成為生。此",
    "T45n1856_002:0135c08": "亦不無生分。無瓶亦不應以妄生。何以故。三",
    "T45n1856_002:0135c09": "事相離即無也。若一時即無因緣。無因緣者。",
    "T45n1856_002:0135c10": "應各自生。如是等無量之過。是故諸佛如來。",
    "T45n1856_002:0135c11": "知生法無有定相。經誑凡夫之目。如夢中事。",
    "T45n1856_002:0135c12": "無有本末。以此因緣。說一切法。無生無滅。斷",
    "T45n1856_002:0135c13": "言語道。滅諸心行。同泥洹相。得此妙理。即成",
    "T45n1856_002:0135c14": "無生法忍。",
    "T45n1856_002:0135c15": "次問如法性真際并答",
    "T45n1856_002:0135c16": "遠問曰。經說法性。則云有佛無佛性住如故。",
    "T45n1856_002:0135c17": "說如。則明受決為如來。說真際。則言真際不",
    "T45n1856_002:0135c18": "受證。三說各異。義可聞乎。又問法性常住。為",
    "T45n1856_002:0135c19": "無耶為有耶。若無如虛空。則與有絕。不應言",
    "T45n1856_002:0135c20": "性住。若有而常住。則墮常見。若無而常住。則",
    "T45n1856_002:0135c21": "墮斷見。若不有不無。則必有異乎。有無者辨",
    "T45n1856_002:0135c22": "而結之。則覺愈深愈隱。想有無之際。可因",
    "T45n1856_002:0135c23": "緣而得也。",
    "T45n1856_002:0135c24": "什答曰。此三義。上無生忍中已明。又大智度",
    "T45n1856_002:0135c25": "論廣說五事。所謂斷一切語言道。滅一切心",
    "T45n1856_002:0135c26": "行。名為諸法實相。諸法實相者。假為如法性",
    "T45n1856_002:0135c27": "真際。此中非有非無。尚不可得。何況有無耶。",
    "T45n1856_002:0135c28": "以憶想分別者。各有有無之難耳。若隨佛法",
    "T45n1856_002:0135c29": "寂滅相者。則無戲論。若有無戲論。則離佛法。",
    "T45n1856_002:0136a01": "大智論中。種種因緣。破有破無。不應持所",
    "T45n1856_002:0136a02": "破之法為難也。若更答者。亦不異先義。若",
    "T45n1856_002:0136a03": "以異義相答。則非佛意。便與外道相似。今復",
    "T45n1856_002:0136a04": "略說。諸法相隨時為名。若如實得諸法性相",
    "T45n1856_002:0136a05": "者。一切義論所不能破。名為如。如其法相非",
    "T45n1856_002:0136a06": "心力所作也諸菩薩利根者。推求諸法如相。",
    "T45n1856_002:0136a07": "何故如是寂滅之相。不可取不可捨。即知諸",
    "T45n1856_002:0136a08": "法如相性自爾故。如地堅性水濕性火熱性",
    "T45n1856_002:0136a09": "風動性。火炎上為事。水流下為事。風傍行為",
    "T45n1856_002:0136a10": "事。如是諸法性性自爾。是名法性也。更不",
    "T45n1856_002:0136a11": "求勝事。爾時心定。盡其邊極。是名真際。是故",
    "T45n1856_002:0136a12": "其本是一義。名為三如。道法是一。分別上中",
    "T45n1856_002:0136a13": "下。故名為三乘。初為如。中為法性。後為真",
    "T45n1856_002:0136a14": "際。真際為上。法性為中。如為下。隨觀力故。",
    "T45n1856_002:0136a15": "而有差別。又天竺語音相近者以為名。是故",
    "T45n1856_002:0136a16": "說知諸法如。名為如來。如正遍知一切法故",
    "T45n1856_002:0136a17": "名為佛。又小乘經中亦說。如法性。如離阿",
    "T45n1856_002:0136a18": "含中。一比丘問佛世尊。是十二因緣法。為佛",
    "T45n1856_002:0136a19": "所作。為餘人所作。佛言。比丘。是十二因緣。",
    "T45n1856_002:0136a20": "非我所作。亦非彼所作。若有佛若無佛。諸",
    "T45n1856_002:0136a21": "法如法性。法性常住世間。所謂是法有故是",
    "T45n1856_002:0136a22": "法有。是法生故生。無明因緣識。乃至生因",
    "T45n1856_002:0136a23": "緣老死因緣諸苦惱。若無明滅故行滅。乃至",
    "T45n1856_002:0136a24": "老死滅故。諸苦惱滅。但佛為人演說顯示。如",
    "T45n1856_002:0136a25": "日顯照萬物長短好醜。非日所作也。如是聲",
    "T45n1856_002:0136a26": "聞經說。世間常有生死法。無時不有。是名有",
    "T45n1856_002:0136a27": "佛無佛相常住。真際義者。唯大乘法中說。以",
    "T45n1856_002:0136a28": "法性無量。如大海水。諸聖賢隨其智力所得。",
    "T45n1856_002:0136a29": "二乘人智力劣故。不能深入法性。便取其證。",
    "T45n1856_002:0136b01": "證知如實之法微妙理極。深厭有為。決定以",
    "T45n1856_002:0136b02": "此為真。無復勝也。而諸菩薩。有大智力。深入",
    "T45n1856_002:0136b03": "法性。不隨至為證。雖放深入。亦更無異事。如",
    "T45n1856_002:0136b04": "飲大海者。多少有異。更無別事。又諸菩薩。其",
    "T45n1856_002:0136b05": "乘順忍中。未得無生法忍。觀諸法實相。爾時",
    "T45n1856_002:0136b06": "名為如。若得無生法忍已。深觀如故。是時變",
    "T45n1856_002:0136b07": "名法性。若坐道場。證於法性。法性變名真際。",
    "T45n1856_002:0136b08": "若未證真際。雖入法性。故名為菩薩。未有聖",
    "T45n1856_002:0136b09": "果。乃至道場。諸佛以一切智無量法性故。",
    "T45n1856_002:0136b10": "爾爾乃出菩薩道。以論佛道也。",
    "T45n1856_002:0136b11": "鳩摩羅什法師大義卷中"
}