{
    "T27n1545_051:0263a02": "阿毘達磨大毘婆沙論卷第五十",
    "T27n1545_051:0263a03": "一",
    "T27n1545_051:0263a05": "五百大阿羅漢等造",
    "T27n1545_051:0263a06": "三藏法師玄奘奉 詔譯",
    "T27n1545_051:0263a07": "結蘊第二中不善納息第一之六",
    "T27n1545_051:0263a08": "[0263a08] 問何故名善不善無記答若法巧便所持。能",
    "T27n1545_051:0263a09": "招愛果。性安隱故名善。巧便所持者顯道",
    "T27n1545_051:0263a10": "諦。能招愛果者。顯苦集諦少分即有漏善。",
    "T27n1545_051:0263a11": "性安隱者顯滅諦。若法非巧便所持。能招",
    "T27n1545_051:0263a12": "不愛果。性不安隱故名不善。此總顯苦集",
    "T27n1545_051:0263a13": "諦少分即諸惡法。若法與彼二種相違。故",
    "T27n1545_051:0263a14": "名無記。復次若法能招可愛果樂受果。故名",
    "T27n1545_051:0263a15": "善。若法能招不愛果苦受果。故名不善。若",
    "T27n1545_051:0263a16": "法與彼二種相違。故名無記。復次若法能",
    "T27n1545_051:0263a17": "引可愛有芽及解脫芽故名善。若法能",
    "T27n1545_051:0263a18": "引非愛有芽故名不善。若法與彼二種相",
    "T27n1545_051:0263a19": "違故名無記。復次若法能令生善趣故名",
    "T27n1545_051:0263a20": "善。若法能令生惡趣故名不善。若法與彼",
    "T27n1545_051:0263a21": "二種相違故名無記。復次若法墮還滅品。",
    "T27n1545_051:0263a22": "性輕昇故名善。若法墮流轉品。性沈重故",
    "T27n1545_051:0263a23": "名不善。若法與彼二種相違故名無記。霧",
    "T27n1545_051:0263a24": "尊者言。由四事故名善。一自性故。二相應",
    "T27n1545_051:0263a25": "故。三等起故。四勝義故。自性故者。謂自性",
    "T27n1545_051:0263a26": "善。有說。是慚愧。有說。是三善根。相應故者。",
    "T27n1545_051:0263a27": "謂相應善即彼相應心心所法。等起故者。謂",
    "T27n1545_051:0263a28": "等起善即彼所起身語二業不相應行。勝義",
    "T27n1545_051:0263a29": "故者。謂勝義善即是涅槃安隱故名善。分別",
    "T27n1545_051:0263b01": "論者亦作是說。自性善謂智。相應善謂識。等",
    "T27n1545_051:0263b02": "起善謂身語業。勝義善謂涅槃。由四事故",
    "T27n1545_051:0263b03": "名不善。一自性故。二相應故。三等起故。四",
    "T27n1545_051:0263b04": "勝義故。自性故者。謂自性不善。有說。是無慚",
    "T27n1545_051:0263b05": "無愧。有說。是三不善根。相應故者。謂相應不",
    "T27n1545_051:0263b06": "善即彼相應心心所法。等起故者。謂等起不",
    "T27n1545_051:0263b07": "善即彼所起身語二業不相應行。勝義故者。",
    "T27n1545_051:0263b08": "謂勝義不善即是生死不安隱故名不善。分",
    "T27n1545_051:0263b09": "別論者亦作是說。自性不善謂癡。相應不善",
    "T27n1545_051:0263b10": "謂識。等起不善謂身語業。勝義不善謂生死。",
    "T27n1545_051:0263b11": "&#x8107;尊者言。若法是如理作意。自性與如理作",
    "T27n1545_051:0263b12": "意相應。從如理作意等起。是如理作意等流",
    "T27n1545_051:0263b13": "離繫果故名善。若法是非理作意。自性與非",
    "T27n1545_051:0263b14": "理作意相應。從非理作意等起。是非理作",
    "T27n1545_051:0263b15": "意等流果故名不善。若法與彼二種相違故",
    "T27n1545_051:0263b16": "名無記。復次若法是慚愧。自性與慚愧相應。",
    "T27n1545_051:0263b17": "從慚愧等起。是慚愧等流離繫果故名善。",
    "T27n1545_051:0263b18": "若法是無慚無愧。自性與無慚無愧相應。從",
    "T27n1545_051:0263b19": "無慚無愧等起。是無慚無愧等流果故名不",
    "T27n1545_051:0263b20": "善。若法與彼二種相違故名無記。復次若",
    "T27n1545_051:0263b21": "法是三善根。自性與三善根相應。從三善根",
    "T27n1545_051:0263b22": "等起。是三善根等流離繫果故名善。若法是",
    "T27n1545_051:0263b23": "三不善根。自性與三不善根相應。從三不善",
    "T27n1545_051:0263b24": "根等起。是三不善根等流果故名不善。若法",
    "T27n1545_051:0263b25": "與彼二種相違故名無記。復次若法是信等",
    "T27n1545_051:0263b26": "五根。自性與信等五根相應。從信等五根",
    "T27n1545_051:0263b27": "等起。是信等五根等流離繫果故名善若法",
    "T27n1545_051:0263b28": "是五蓋。自性與五蓋相應。從五蓋等起。是",
    "T27n1545_051:0263b29": "五蓋等流果故名不善。若法與彼二種相違",
    "T27n1545_051:0263c01": "故名無記。集異門說。何故名善。答由此能",
    "T27n1545_051:0263c02": "引可愛可&#x6199;可樂悅意如意果。故名善。此顯",
    "T27n1545_051:0263c03": "等流果。復次由此能招可愛可喜可樂悅意",
    "T27n1545_051:0263c04": "如意異熟故名善。此顯異熟果。何故名不",
    "T27n1545_051:0263c05": "善。答由此能引不可愛不可&#x6199;不可樂不悅",
    "T27n1545_051:0263c06": "意不如意果。故名不善。此顯等流果。復次",
    "T27n1545_051:0263c07": "由此能招不可愛不可&#x6199;不可樂不悅意不",
    "T27n1545_051:0263c08": "如意異熟。故名不善。此顯異熟果。若法與",
    "T27n1545_051:0263c09": "彼二種相違。故名無記。問世尊定記苦真是",
    "T27n1545_051:0263c10": "苦集真是集滅真是滅道真是道。一切法者",
    "T27n1545_051:0263c11": "謂十二處。如是諸法世尊顯說施設開示。如",
    "T27n1545_051:0263c12": "何可立為無記耶。答非為不說故名無",
    "T27n1545_051:0263c13": "記。然諸善法佛記為善。諸不善法記為不善。",
    "T27n1545_051:0263c14": "若法不可記善不善。說為無記。復次佛記",
    "T27n1545_051:0263c15": "善法有可愛果。記不善法有非愛果。若法",
    "T27n1545_051:0263c16": "無彼二果可記。說為無記。復次由二事故",
    "T27n1545_051:0263c17": "善法可記。一由自性。二由異熟。不善亦爾。",
    "T27n1545_051:0263c18": "無記雖有自性可記。而無異熟故名無記。",
    "T27n1545_051:0263c19": "或有不說故名無記。如諸經中應捨置記。",
    "T27n1545_051:0263c20": "四種記論雜蘊已說。",
    "T27n1545_051:0263c21": "[0263c21] 三結乃至九十八隨眠幾有異熟。幾無異熟。",
    "T27n1545_051:0263c22": "問何故作此論。答為止他宗顯己義故。謂",
    "T27n1545_051:0263c23": "或有執。離思無異熟因。離受無異熟果。如",
    "T27n1545_051:0263c24": "譬喻者為止彼意。顯異熟因及異熟果俱",
    "T27n1545_051:0263c25": "通五蘊。或復有執。諸異熟因果。若熟已因",
    "T27n1545_051:0263c26": "體便無。如飲光部。彼作是說。諸異熟因果",
    "T27n1545_051:0263c27": "未熟位其體猶有。果若熟已其體便無。如外",
    "T27n1545_051:0263c28": "種子。芽未生位其體猶有。牙若生已其體",
    "T27n1545_051:0263c29": "便無。為遮彼意顯異熟因果已熟位其體猶",
    "T27n1545_051:0264a01": "有。或復有執。善不善業無異熟果。如諸外",
    "T27n1545_051:0264a02": "道。為破彼義顯善惡業有異熟果。為止",
    "T27n1545_051:0264a03": "此等種種異執顯己所宗故作斯論。復次",
    "T27n1545_051:0264a04": "勿為止他顯示己義。但為開發諸法實性",
    "T27n1545_051:0264a05": "令生正解故作斯論。答諸不善有異熟。諸",
    "T27n1545_051:0264a06": "無記無異熟。此廣分別應准前門。問有異",
    "T27n1545_051:0264a07": "熟者義何謂耶。為與自異熟法俱名有異",
    "T27n1545_051:0264a08": "熟。為與他異熟法俱名有異熟。設爾何失。",
    "T27n1545_051:0264a09": "若與自異熟法俱名有異熟則因果應並。",
    "T27n1545_051:0264a10": "伽他所說復云何通。如說。",
    "T27n1545_051:0264a11": " 作惡不即受  非如乳成酪",
    "T27n1545_051:0264a12": " 猶灰覆火上  愚蹈久方燒",
    "T27n1545_051:0264a13": "[0264a13] 有薩闍草。磨置乳中即便成酪。業果不爾。",
    "T27n1545_051:0264a14": "如灰覆火。愚夫輕蹈。初雖不覺後便被燒。",
    "T27n1545_051:0264a15": "作惡亦爾。因時雖樂至果熟時有惡趣苦。",
    "T27n1545_051:0264a16": "若與他異熟法俱名有異熟。則應聖道亦",
    "T27n1545_051:0264a17": "有異熟。與他異熟俱時起故。答自異熟俱",
    "T27n1545_051:0264a18": "名有異熟。問若爾。因果應並。伽他所說復",
    "T27n1545_051:0264a19": "云何通。答俱有二種。一者有俱。二者並俱。",
    "T27n1545_051:0264a20": "有俱者。如有因有果有所緣有異熟。有因有",
    "T27n1545_051:0264a21": "果者。如因謝已百俱胝劫果乃現前。相去雖",
    "T27n1545_051:0264a22": "遠。而後名有因前名有果。有所緣者。如人",
    "T27n1545_051:0264a23": "住此觀日月輪發生眼識。此彼相去雖四",
    "T27n1545_051:0264a24": "十千踰繕那量。而此眼識名有所緣。有異熟",
    "T27n1545_051:0264a25": "者。如造業已百俱胝劫異熟方起。相去雖",
    "T27n1545_051:0264a26": "遠。而前業因名有異熟。並俱者。如有尋有",
    "T27n1545_051:0264a27": "伺有喜有警覺。有尋者謂尋相應法。有伺者",
    "T27n1545_051:0264a28": "謂伺相應法。有喜者謂喜根相應法。有警覺",
    "T27n1545_051:0264a29": "者謂作意相應法。應知此中有異熟者。依有",
    "T27n1545_051:0264b01": "俱說。不依並俱。復次俱有二種。一者有俱。",
    "T27n1545_051:0264b02": "二者合俱有俱者。如有因有果有所緣有異",
    "T27n1545_051:0264b03": "熟。合俱者。如有尋有伺有喜有警覺應知",
    "T27n1545_051:0264b04": "此中有異熟者。依有俱說不依合俱。復次",
    "T27n1545_051:0264b05": "俱有三種。一者近俱。二者遠俱。三者近遠俱。",
    "T27n1545_051:0264b06": "近俱者。如有尋有伺有喜有警覺。遠俱者。",
    "T27n1545_051:0264b07": "如有因有果有所緣有異熟。近遠俱者。如有",
    "T27n1545_051:0264b08": "漏有隨眠有緣有事。有漏者謂漏相應法。及",
    "T27n1545_051:0264b09": "漏所緣法。有隨眠亦爾。有緣者謂與彼緣近",
    "T27n1545_051:0264b10": "遠諸法。有事亦爾。事謂因事或所繫事。應知",
    "T27n1545_051:0264b11": "此中有異熟者。依遠俱說不依餘二。問何",
    "T27n1545_051:0264b12": "故名異熟。答異類而熟故名異熟。熟有二",
    "T27n1545_051:0264b13": "種。一同類。二異類。同類熟者謂等流果。即善",
    "T27n1545_051:0264b14": "生善。不善生不善。無記生無記。異類熟者",
    "T27n1545_051:0264b15": "謂異熟果。即善不善法招無記果。餘問答義",
    "T27n1545_051:0264b16": "如雜蘊說。",
    "T27n1545_051:0264b17": "[0264b17] 三結乃至九十八隨眠。幾見所斷幾修所斷。",
    "T27n1545_051:0264b18": "問何故作此論。答為止他宗顯己義故。謂",
    "T27n1545_051:0264b19": "譬喻者作如是說。異生不能斷諸煩惱。大",
    "T27n1545_051:0264b20": "德說曰。異生無有斷隨眠義。但能伏纏。若",
    "T27n1545_051:0264b21": "作是說於理無損。問彼何故作此執。答依",
    "T27n1545_051:0264b22": "契經故。謂契經說。若以聖慧見法斷者。是",
    "T27n1545_051:0264b23": "名真斷非諸異生。已有聖慧故未能斷。",
    "T27n1545_051:0264b24": "問若爾。經說復云何通。如說。苾芻彼猛&#x6199;",
    "T27n1545_051:0264b25": "子。已斷欲染。已斷色染。已斷空無邊處識",
    "T27n1545_051:0264b26": "無邊處無所有處染。生非想非非想處。又",
    "T27n1545_051:0264b27": "說外仙已離欲染。彼作是答。所引契經不",
    "T27n1545_051:0264b28": "斷說斷不離說離如餘契經不斷說斷不",
    "T27n1545_051:0264b29": "離說離。何等契經不斷說斷。如說。",
    "T27n1545_051:0264c01": " 愚執我我所  死時皆永斷",
    "T27n1545_051:0264c02": " 智者既知此  不執我我所",
    "T27n1545_051:0264c03": "[0264c03] 何等契經不離說離。如說。有村邑中童男",
    "T27n1545_051:0264c04": "童女。戲弄灰土以造舍宅。於此舍宅未離",
    "T27n1545_051:0264c05": "染時修營擁衛。若時離染毀壞捨去。如此",
    "T27n1545_051:0264c06": "二經不斷說斷不離說離。所引契經義亦應",
    "T27n1545_051:0264c07": "爾。然諸異生於諸煩惱。實未永斷但能暫",
    "T27n1545_051:0264c08": "伏。謂離染時以世俗道攀初靜慮離欲界",
    "T27n1545_051:0264c09": "染。漸次乃至攀非想非非想處。離無所有處",
    "T27n1545_051:0264c10": "染。非想非非想處無上可攀故不能離。猶",
    "T27n1545_051:0264c11": "如蚇蠖緣草木時攀上捨下。若至極處",
    "T27n1545_051:0264c12": "無上可攀即便退下。如人上樹應知亦然。",
    "T27n1545_051:0264c13": "如野干等踐暴麻蘆。但損苗莖不除根",
    "T27n1545_051:0264c14": "栽。異生離染應知亦然。唯能暫伏不能永",
    "T27n1545_051:0264c15": "斷。為遮彼意顯諸異生以世俗道亦能斷",
    "T27n1545_051:0264c16": "結。或復有執。必無聖者以世俗道斷煩惱",
    "T27n1545_051:0264c17": "義。彼作是說。聖者何緣捨無漏道而用世",
    "T27n1545_051:0264c18": "俗。為遮彼意顯有聖者以世俗道斷煩",
    "T27n1545_051:0264c19": "惱義。或復有執。一切煩惱皆悉頓斷。無漸",
    "T27n1545_051:0264c20": "斷義。彼作是說。金剛喻定現在前時煩惱頓",
    "T27n1545_051:0264c21": "斷。即由彼定斷一切惑。是故說名金剛喻",
    "T27n1545_051:0264c22": "定。猶如金剛能破鐵石牙骨貝玉末尼等",
    "T27n1545_051:0264c23": "故。彼雖許有四沙門果。然斷煩惱要金剛",
    "T27n1545_051:0264c24": "定。問前之三果未能斷惑。何用立為。彼作",
    "T27n1545_051:0264c25": "是答。前之三果伏諸煩惱。引金剛定令現",
    "T27n1545_051:0264c26": "在前。方能永斷故非無用。譬如農夫左手握",
    "T27n1545_051:0264c27": "草右執利鎌一時刈斷。為遮彼意顯諸煩",
    "T27n1545_051:0264c28": "惱有二對治。謂見及修二道差別。一一現前",
    "T27n1545_051:0264c29": "皆能永斷。或復有執。於四聖諦得現觀時",
    "T27n1545_051:0265a01": "頓而非漸。為斷彼執顯於四諦得現觀",
    "T27n1545_051:0265a02": "時漸而非頓。見所斷惑如修所斷。不應一",
    "T27n1545_051:0265a03": "時斷一切故。若於四諦得現觀時頓非漸",
    "T27n1545_051:0265a04": "者。便違聖教。如契經說。給孤獨長者來詣",
    "T27n1545_051:0265a05": "佛所白佛言。世尊。於四聖諦得現觀時。",
    "T27n1545_051:0265a06": "為頓為漸。世尊告曰。如四桄梯漸登非頓。",
    "T27n1545_051:0265a07": "或復有執。一切煩惱無有見修所斷差別。為",
    "T27n1545_051:0265a08": "遮彼意顯諸煩惱定有見修所斷差別。為",
    "T27n1545_051:0265a09": "止此等種種異執顯己所宗故作斯論。復",
    "T27n1545_051:0265a10": "次勿為止他顯示己義。俱為開發諸法實",
    "T27n1545_051:0265a11": "性令生正解故作斯論。答三結中有身見",
    "T27n1545_051:0265a12": "結見為前行有二句。或見所斷。或見修所",
    "T27n1545_051:0265a13": "斷。問前行是何義。答先立義先答義是前行",
    "T27n1545_051:0265a14": "義。先立義是前行義者。先立見所斷句。後",
    "T27n1545_051:0265a15": "立不定句。先答義是前行義者。先以見所斷",
    "T27n1545_051:0265a16": "句答。後以不定句答。云何見所斷。若有身",
    "T27n1545_051:0265a17": "見非想非非想處繫。隨信隨法行現觀邊苦",
    "T27n1545_051:0265a18": "忍斷。是見所斷。謂有身見從欲界乃至非想",
    "T27n1545_051:0265a19": "非非想處可得。世俗道起能斷欲界乃至無",
    "T27n1545_051:0265a20": "所有處有身見。於非想非非想處有身見。此",
    "T27n1545_051:0265a21": "世俗道無能斷力。便住不進。後若見道現在",
    "T27n1545_051:0265a22": "前時方能斷彼。此中有身見者。定彼自性。",
    "T27n1545_051:0265a23": "非想非非想處繫者。定彼地。隨信隨法行者。",
    "T27n1545_051:0265a24": "定彼能斷補特伽羅。現觀邊苦忍者。定彼對",
    "T27n1545_051:0265a25": "治道。斷者。定彼道所作。若有身見有不雜",
    "T27n1545_051:0265a26": "對治決定對治不共對治。聖者斷非異生。",
    "T27n1545_051:0265a27": "聖道斷非世俗。見道斷非修道。忍斷非智",
    "T27n1545_051:0265a28": "者是此所說。餘若異生斷修所斷。世尊弟子",
    "T27n1545_051:0265a29": "斷見所斷。何者是餘。謂從欲界乃至無所有",
    "T27n1545_051:0265b01": "處有身見。彼若異生斷以修道斷。聖者斷",
    "T27n1545_051:0265b02": "以見道斷。異生斷以世俗道斷。聖者斷以",
    "T27n1545_051:0265b03": "無漏道斷。異生斷以智斷。聖者斷以忍斷。",
    "T27n1545_051:0265b04": "異生斷以九品斷九品。聖者斷以一品斷",
    "T27n1545_051:0265b05": "九品。異生斷數起斷。聖者斷不起斷。異生斷",
    "T27n1545_051:0265b06": "不觀諦斷。聖者斷觀諦斷。如有身見結。五順",
    "T27n1545_051:0265b07": "下分結中有身見結。五見中有身見邊執見",
    "T27n1545_051:0265b08": "亦爾。自性同故俱通九地唯一部故。戒禁取",
    "T27n1545_051:0265b09": "疑結見為前行有二句。或見所斷或見修所",
    "T27n1545_051:0265b10": "斷。前行義如上說。云何見所斷。若戒禁取疑",
    "T27n1545_051:0265b11": "非想非非想處繫。隨信隨法行現觀邊諸忍",
    "T27n1545_051:0265b12": "斷。是見所斷。謂戒禁取疑從欲界乃至非",
    "T27n1545_051:0265b13": "想非非想處可得。世俗道起能斷欲界乃至",
    "T27n1545_051:0265b14": "無所有處戒禁取疑。於非想非非想處戒禁",
    "T27n1545_051:0265b15": "取疑。此世俗道無能斷力便住不進。後若",
    "T27n1545_051:0265b16": "見道現在前時方能斷彼。此中戒禁取疑者。",
    "T27n1545_051:0265b17": "定彼自性。非想非非想處繫者。定彼地。隨",
    "T27n1545_051:0265b18": "信隨法行者。定彼能斷補特伽羅。現觀邊諸",
    "T27n1545_051:0265b19": "忍者。定彼對治道。斷者定彼道所作。若戒",
    "T27n1545_051:0265b20": "禁取疑有不雜對治決定對治。不共對治。聖",
    "T27n1545_051:0265b21": "者斷非異生。聖道斷非世俗。見道斷非修",
    "T27n1545_051:0265b22": "道。忍斷非智者是此所說。餘若異生斷修所",
    "T27n1545_051:0265b23": "斷。世尊弟子斷見所斷。何者是餘。謂從欲",
    "T27n1545_051:0265b24": "界乃至無所有處戒禁取疑。彼若異生斷以",
    "T27n1545_051:0265b25": "修道斷。聖者斷以見道斷。異生斷以世俗",
    "T27n1545_051:0265b26": "道斷。聖者斷以無漏道斷。異生斷以智斷。",
    "T27n1545_051:0265b27": "聖者斷以忍斷。異生斷以九品斷九品。聖",
    "T27n1545_051:0265b28": "者斷以一品斷九品。異生斷數起斷。聖者",
    "T27n1545_051:0265b29": "斷不起斷。異生斷不觀諦斷。聖者斷觀諦斷。",
    "T27n1545_051:0265c01": "如戒禁取疑結。四暴流軛中見暴流軛四取",
    "T27n1545_051:0265c02": "中見取戒禁取。四身繫中戒禁取此實執取",
    "T27n1545_051:0265c03": "身繫。五順下分結中戒禁取疑結。五見中邪",
    "T27n1545_051:0265c04": "見見取戒禁取。七隨眠中見疑隨眠。九結中",
    "T27n1545_051:0265c05": "見取疑結亦爾。自性同故俱通九地唯四",
    "T27n1545_051:0265c06": "部故。貪不善根修為前行有二句。或修所",
    "T27n1545_051:0265c07": "斷或見修所斷。問前行是何義。答先立義先",
    "T27n1545_051:0265c08": "答義是前行義。先立義是前行義者。先立修",
    "T27n1545_051:0265c09": "所斷句。後立不定句。先答義是前行義者。先",
    "T27n1545_051:0265c10": "以修所斷句答。後以不定句答。云何修所",
    "T27n1545_051:0265c11": "斷。若貪不善根學見&#x8FF9;諸智斷。是修所斷。謂",
    "T27n1545_051:0265c12": "貪不善根五部可得。即見苦乃至修所斷。見",
    "T27n1545_051:0265c13": "道起能斷見苦乃至見道所斷貪不善根。於",
    "T27n1545_051:0265c14": "修所斷貪不善根。此見道無能斷力。便住不",
    "T27n1545_051:0265c15": "進。後勝修道現在前時方能斷彼。此中貪不",
    "T27n1545_051:0265c16": "善根者定彼自性。學見&#x8FF9;者定彼能斷補特",
    "T27n1545_051:0265c17": "伽羅。諸智者定彼對治道。斷者定彼道所",
    "T27n1545_051:0265c18": "作。若貪不善根有不雜對治決定對治不共",
    "T27n1545_051:0265c19": "對治。聖者斷非異生。修道斷非見道。智斷",
    "T27n1545_051:0265c20": "非忍者是此所說。餘若異生斷修所斷。世尊",
    "T27n1545_051:0265c21": "弟子斷見所斷。何者是餘。謂前四部貪不善",
    "T27n1545_051:0265c22": "根即見苦乃至見道所斷。彼若異生斷以修",
    "T27n1545_051:0265c23": "道斷。聖者斷以見道斷。異生斷以世俗道",
    "T27n1545_051:0265c24": "斷。聖者斷以無漏道斷。異生斷以智斷。聖",
    "T27n1545_051:0265c25": "者斷以忍斷。異生斷以九品斷九品。聖者",
    "T27n1545_051:0265c26": "斷以一品斷九品。異生斷數起斷。聖者斷不",
    "T27n1545_051:0265c27": "起斷。異生斷不觀諦斷。聖者斷觀諦斷。問此",
    "T27n1545_051:0265c28": "中所說若貪不善根學見&#x8FF9;諸智斷是修所斷",
    "T27n1545_051:0265c29": "者。顯聖者身中修所斷貪不善根。餘若異生",
    "T27n1545_051:0266a01": "斷修所斷。世尊弟子斷見所斷者。顯異生聖",
    "T27n1545_051:0266a02": "者身中見所斷貪不善根。餘有異生身中修",
    "T27n1545_051:0266a03": "所斷貪不善根。此中何故不說。答應說而",
    "T27n1545_051:0266a04": "不說者。當知此義有餘。復次彼已說在前",
    "T27n1545_051:0266a05": "所說中。所以者何。以部差別建立煩惱。不",
    "T27n1545_051:0266a06": "以在身諸煩惱。部有五無六。聖者見道現",
    "T27n1545_051:0266a07": "在前時斷見所斷。後若修道現在前時斷修",
    "T27n1545_051:0266a08": "所斷。異生修道現在前時總斷五部。以諸異",
    "T27n1545_051:0266a09": "生不能分別五部差別唯能總斷。說異生",
    "T27n1545_051:0266a10": "斷修所斷言。即已說彼故不別說。復次說",
    "T27n1545_051:0266a11": "學見&#x8FF9;諸智斷言。即已顯彼故不別說。異生",
    "T27n1545_051:0266a12": "身中修所斷者。即學見&#x8FF9;智所斷故。如貪不",
    "T27n1545_051:0266a13": "善根。瞋癡不善根。三漏中欲漏。四暴流軛",
    "T27n1545_051:0266a14": "中欲暴流軛。四取中欲取。四身繫中貪欲瞋",
    "T27n1545_051:0266a15": "恚身繫。五蓋中除惡作疑餘蓋五結中瞋結。",
    "T27n1545_051:0266a16": "五順下分結中貪欲瞋恚結。七隨眠中欲貪",
    "T27n1545_051:0266a17": "瞋恚隨眠。九結中恚結亦爾。自性同故俱唯",
    "T27n1545_051:0266a18": "欲界通五部故。有漏無明漏見為前行有",
    "T27n1545_051:0266a19": "三句。或見所斷。或修所斷。或見修所斷問前",
    "T27n1545_051:0266a20": "行是何義答先立義先答義是前行義。先立",
    "T27n1545_051:0266a21": "義是前行義者。先立見所斷句。次立修所斷",
    "T27n1545_051:0266a22": "句。後立不定句。先答義是前行義者。先以",
    "T27n1545_051:0266a23": "見所斷句答。次以修所斷句答。後以不定",
    "T27n1545_051:0266a24": "句答。云何見所斷。若有漏無明漏非想非非",
    "T27n1545_051:0266a25": "想處繫隨信隨法行現觀邊諸忍斷。是見所",
    "T27n1545_051:0266a26": "斷。謂有漏從初靜慮乃至非想非非想處可",
    "T27n1545_051:0266a27": "得。無明漏從欲界乃至非想非非想處可",
    "T27n1545_051:0266a28": "得。世俗道起能斷初靜慮乃至無所有處有",
    "T27n1545_051:0266a29": "漏欲界乃至無所有處無明漏。於非想非非",
    "T27n1545_051:0266b01": "想處有漏無明漏。此世俗道無能斷力。便住",
    "T27n1545_051:0266b02": "不進。後若見道現在前時方能斷彼見所斷",
    "T27n1545_051:0266b03": "者。此中有漏無明漏者定彼自性。非想非非",
    "T27n1545_051:0266b04": "想處繫者。定彼地。隨信隨法行者定彼能斷",
    "T27n1545_051:0266b05": "補特伽羅。現觀邊諸忍者定彼對治道。斷者",
    "T27n1545_051:0266b06": "定彼道所作。若有漏無明漏有不雜對治決",
    "T27n1545_051:0266b07": "定對治不共對治。聖者斷非異生。聖道斷",
    "T27n1545_051:0266b08": "非世俗。見道斷非修道。忍斷非智者是此",
    "T27n1545_051:0266b09": "所說。云何修所斷。若有漏無明漏學見&#x8FF9;諸",
    "T27n1545_051:0266b10": "智斷。是修所斷。謂彼有漏無明漏有五部。見",
    "T27n1545_051:0266b11": "道現在前時斷前四部。於修所斷有漏無明",
    "T27n1545_051:0266b12": "漏。此見道無能斷力便住不進。後勝修道",
    "T27n1545_051:0266b13": "現在前時方能斷彼。此中有漏無明漏者定",
    "T27n1545_051:0266b14": "彼自性。學見&#x8FF9;者定彼能斷補特伽羅。諸智",
    "T27n1545_051:0266b15": "者定彼能斷對治道。斷者定彼道所作。若",
    "T27n1545_051:0266b16": "有漏無明漏有不雜對治決定對治不共對",
    "T27n1545_051:0266b17": "治。聖者斷非異生。修道斷非見道。智斷非",
    "T27n1545_051:0266b18": "忍者是此所說。餘若異生斷修所斷。世尊弟",
    "T27n1545_051:0266b19": "子斷見所斷。何者是餘。謂從初靜慮乃至無",
    "T27n1545_051:0266b20": "所有處有漏。從欲界乃至無所有處無明漏。",
    "T27n1545_051:0266b21": "異生身中五部。聖者身中四部。彼若異生斷",
    "T27n1545_051:0266b22": "以修道斷。聖者斷以見道斷。異生斷以世",
    "T27n1545_051:0266b23": "俗道斷。聖者斷以無漏道斷。異生斷以智",
    "T27n1545_051:0266b24": "斷。聖者斷以忍斷。異生斷以九品斷九品",
    "T27n1545_051:0266b25": "聖者斷以一品斷九品。異生斷數起斷。聖",
    "T27n1545_051:0266b26": "者斷不起斷。異生斷不觀諦斷。聖者斷觀諦",
    "T27n1545_051:0266b27": "斷。如有漏無明漏。四暴流軛中有無明暴流",
    "T27n1545_051:0266b28": "軛。四取中我語取。五結中貪慢結。六愛身中",
    "T27n1545_051:0266b29": "意觸所生愛身。七隨眠中有貪慢無明隨眠。",
    "T27n1545_051:0266c01": "九結中。愛慢無明結亦爾。自性同故俱通八",
    "T27n1545_051:0266c02": "九地。及通五部故。前行有三種。一不共前",
    "T27n1545_051:0266c03": "行。二畢竟前行。三最初前行。不共前行者如",
    "T27n1545_051:0266c04": "三結等。畢竟前行者如三不善根等。最初前",
    "T27n1545_051:0266c05": "行者如有漏無明漏等。若諸煩惱通三界繫",
    "T27n1545_051:0266c06": "唯見所斷。彼見為前行有二句。如三結等。",
    "T27n1545_051:0266c07": "若諸煩惱唯欲界繫通於五部。彼修為前行",
    "T27n1545_051:0266c08": "有二句。如三不善根等。若諸煩惱通三界",
    "T27n1545_051:0266c09": "繫亦通五部。彼見為前行有三句。如有漏",
    "T27n1545_051:0266c10": "無明漏等。是謂此處略毘婆沙。",
    "T27n1545_051:0266c11": "[0266c11] 惡作蓋修所斷。異生聖者俱以九品智斷彼",
    "T27n1545_051:0266c12": "故。如惡作蓋五結中嫉慳結。五順上分結。",
    "T27n1545_051:0266c13": "六愛身中前五愛身。九結中嫉慳結亦爾。同",
    "T27n1545_051:0266c14": "是九品智所斷故。疑蓋若異生斷修所斷。世",
    "T27n1545_051:0266c15": "尊弟子斷見所斷。此唯欲界前四部故。九十",
    "T27n1545_051:0266c16": "八隨眠中二十八見所斷。謂有頂前四部。十",
    "T27n1545_051:0266c17": "修所斷。謂三界修所斷部。餘若異生斷修所",
    "T27n1545_051:0266c18": "斷。世尊弟子斷見所斷。謂下八地前四部。問",
    "T27n1545_051:0266c19": "若二十八見所斷。十修所斷。餘不定者。品類",
    "T27n1545_051:0266c20": "足論何故說九十八隨眠中八十八見所斷",
    "T27n1545_051:0266c21": "十修所斷耶。答此文是了義。彼文是不了義。",
    "T27n1545_051:0266c22": "此文無別意趣。彼文有別意趣。此文無別",
    "T27n1545_051:0266c23": "因緣。彼文有別因緣此文依勝義諦說。彼",
    "T27n1545_051:0266c24": "文依世俗諦說。復次彼論依漸次者具縛",
    "T27n1545_051:0266c25": "者非超越者說。此論依非漸次者不具縛",
    "T27n1545_051:0266c26": "者超越者說。復次彼論唯依聖者離染非",
    "T27n1545_051:0266c27": "異生聖道作用非世俗說。此論通依聖者",
    "T27n1545_051:0266c28": "異生離染聖道世俗道作用說。復次此論是",
    "T27n1545_051:0266c29": "決定說。彼論依異門說。謂先離欲乃至無",
    "T27n1545_051:0267a01": "所有處染入正性離生者。彼見道中亦證",
    "T27n1545_051:0267a02": "下八地見所斷法無漏離繫得。故作是說。八",
    "T27n1545_051:0267a03": "十八見所斷十修所斷。尊者妙音亦作是說。",
    "T27n1545_051:0267a04": "此論所說依決定理。品類足論說八十八見",
    "T27n1545_051:0267a05": "所斷者。依證無漏解脫得說。或依漸次得",
    "T27n1545_051:0267a06": "果者說。",
    "T27n1545_051:0267a07": "[0267a07] 問何故名見所斷。何故名修所斷耶。見不",
    "T27n1545_051:0267a08": "離修修不離見。如何建立二所斷名。答雖",
    "T27n1545_051:0267a09": "見道中亦有如實修可得。修道中亦有如實",
    "T27n1545_051:0267a10": "見可得。而見者是慧修者是不放逸。如實者",
    "T27n1545_051:0267a11": "是增廣義。或猛利義。見道中慧多不放逸少。",
    "T27n1545_051:0267a12": "修道中不放逸多慧少。故彼所斷名有差",
    "T27n1545_051:0267a13": "別。復次如實者是平等義。或相似義。雖見道",
    "T27n1545_051:0267a14": "中有爾所慧。亦有爾所不放逸。修道中有",
    "T27n1545_051:0267a15": "爾所不放逸。亦有爾所慧。而見道中慧用增",
    "T27n1545_051:0267a16": "勝。不放逸用劣弱。修道中不放逸用增勝。慧",
    "T27n1545_051:0267a17": "用劣弱。故彼所斷名有差別。尊者世友作如",
    "T27n1545_051:0267a18": "是說。雖觀四諦斷諸煩惱。不可分別此",
    "T27n1545_051:0267a19": "見所斷此修所斷。而由見力斷棄吐者。名",
    "T27n1545_051:0267a20": "見所斷。如已得道。若習若修若多所作。分齊",
    "T27n1545_051:0267a21": "品類漸令微薄乃至究竟。皆斷盡者名修所",
    "T27n1545_051:0267a22": "斷。有作是說。見所斷者亦名修所斷。見道",
    "T27n1545_051:0267a23": "中亦有如實修故。修所斷者亦名見所斷。",
    "T27n1545_051:0267a24": "修道中亦有如實見故。於此義中若由見",
    "T27n1545_051:0267a25": "力斷棄吐者。名見所斷。如已得道。若習若",
    "T27n1545_051:0267a26": "修若多所作。分齊品類漸令微薄乃至究竟。",
    "T27n1545_051:0267a27": "皆斷盡者名修所斷。問此說何義。答此說",
    "T27n1545_051:0267a28": "見道是猛利道。暫現在前一時能斷九品煩",
    "T27n1545_051:0267a29": "惱。修道是不猛利道。數數修習久時方斷九",
    "T27n1545_051:0267b01": "品煩惱。如利鈍二刀同截一物。利者頓斷鈍",
    "T27n1545_051:0267b02": "者漸斷暫見斷者名見所斷。數修斷者名修",
    "T27n1545_051:0267b03": "所斷。復次若以見增上道斷者名見所斷。",
    "T27n1545_051:0267b04": "若以修增上道斷者名修所斷。復次若以",
    "T27n1545_051:0267b05": "見慧二相道斷者名見所斷。若以見智慧三",
    "T27n1545_051:0267b06": "相道斷者名修所斷。復次若以眼明覺慧四",
    "T27n1545_051:0267b07": "相道斷者名見所斷。若以眼明覺智慧五相",
    "T27n1545_051:0267b08": "道斷者名修所斷。復次若以諸忍斷者名",
    "T27n1545_051:0267b09": "見所斷。若以諸智斷者名修所斷。復次若",
    "T27n1545_051:0267b10": "九品以一品斷者名見所斷。若九品以九",
    "T27n1545_051:0267b11": "品斷者名修所斷。復次若以未知當知根",
    "T27n1545_051:0267b12": "斷者名見所斷。若以已知根斷者名修所",
    "T27n1545_051:0267b13": "斷。復次若如析石而斷者名見所斷若如",
    "T27n1545_051:0267b14": "絕藕絲而斷者名修所斷。復次若違勇決",
    "T27n1545_051:0267b15": "者名見所斷。若違加行者名修所斷。復次",
    "T27n1545_051:0267b16": "未見諦而觀諦斷者名見所斷。若已見諦重",
    "T27n1545_051:0267b17": "觀諦斷者名修所斷。復次若以一因道而斷",
    "T27n1545_051:0267b18": "者名見所斷。若以二因道而斷者名修所",
    "T27n1545_051:0267b19": "斷復次如大力士擐甲冑而斷者名見所",
    "T27n1545_051:0267b20": "斷如尪疾人御驢車而斷者名修所斷。復",
    "T27n1545_051:0267b21": "次若斷彼時唯修自所觀諦諸行相者名見",
    "T27n1545_051:0267b22": "所斷。若斷彼時亦修他所觀諦諸行相者名",
    "T27n1545_051:0267b23": "修所斷復次若以向道未成就果而斷者名",
    "T27n1545_051:0267b24": "見所斷。若以向道已成就果而斷者名修所",
    "T27n1545_051:0267b25": "斷。復次若以無分齊品類道斷者名見所",
    "T27n1545_051:0267b26": "斷。若以有分齊品類道斷者名修所斷。復",
    "T27n1545_051:0267b27": "次若以隨信隨法行道斷者名見所斷。若",
    "T27n1545_051:0267b28": "以信勝解見至身證道斷者名修所斷。復次",
    "T27n1545_051:0267b29": "若以初頓起道而斷者名見所斷。若以後",
    "T27n1545_051:0267c01": "數起道而斷名修所斷。復次若彼離繫四沙",
    "T27n1545_051:0267c02": "門果攝者名見所斷。若彼離繫或三或二或",
    "T27n1545_051:0267c03": "一沙門果攝者名修所斷。復次若所斷法緣",
    "T27n1545_051:0267c04": "無事者名見所斷。若所斷法緣有事者名",
    "T27n1545_051:0267c05": "修所斷。復次若彼斷已永不退者名見所斷。",
    "T27n1545_051:0267c06": "若彼斷已或退或不退者名修所斷。復次若",
    "T27n1545_051:0267c07": "解脫已不復縛者名見所斷。若解脫已或復",
    "T27n1545_051:0267c08": "縛或不復縛者名修所斷。復次若離繫已",
    "T27n1545_051:0267c09": "不復繫者名見所斷。若離繫已或復繫或",
    "T27n1545_051:0267c10": "不復繫者名修所斷。復次若斷彼時忍為",
    "T27n1545_051:0267c11": "無間道智為解脫道者名見所斷。若斷彼",
    "T27n1545_051:0267c12": "時智為無間道智為解脫道者名修所斷。",
    "T27n1545_051:0267c13": "復次若斷彼時智為加行道忍為無間道",
    "T27n1545_051:0267c14": "智為解脫道者名見所斷。若斷彼時智為",
    "T27n1545_051:0267c15": "加行。無間解脫道者名修所斷。復次若法",
    "T27n1545_051:0267c16": "先得非擇滅後得擇滅者名見所斷。若法",
    "T27n1545_051:0267c17": "或先得非擇滅後得擇滅。或先得擇滅後",
    "T27n1545_051:0267c18": "得非擇滅。或一時得二滅者名修所斷。復",
    "T27n1545_051:0267c19": "次若斷彼時修緣一諦道者名見所斷。若",
    "T27n1545_051:0267c20": "斷彼時修緣四諦道者名修所斷。復次若",
    "T27n1545_051:0267c21": "斷彼時修四行相道者名見所斷。若斷彼",
    "T27n1545_051:0267c22": "時修十六行相道者名修所斷。復次若斷",
    "T27n1545_051:0267c23": "彼時唯修相似道者名見所斷。若斷彼時",
    "T27n1545_051:0267c24": "修相似不相似道者名修所斷。復次若斷",
    "T27n1545_051:0267c25": "彼時修二或一三摩地者名見所斷。若斷",
    "T27n1545_051:0267c26": "彼時修三三摩地者名修所斷。復次若斷",
    "T27n1545_051:0267c27": "彼時不起斷者名見所斷。若斷彼時或起斷",
    "T27n1545_051:0267c28": "或不起斷者名修所斷。"
}