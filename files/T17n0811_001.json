{
    "T17n0811_001:0770a23": "No. 811",
    "T17n0811_001:0770a24": "佛說決定總持經",
    "T17n0811_001:0770a26": "西晉月氏三藏竺法護譯",
    "T17n0811_001:0770a27": "[0770a27] 聞如是：[0770a27] 一時，佛在羅閱祇耆闍崛山中，與大",
    "T17n0811_001:0770a28": "比丘俱，比丘千二百五十，菩薩八萬。一切",
    "T17n0811_001:0770a29": "大聖神通已達，皆不退轉究竟諸法，已逮總",
    "T17n0811_001:0770b01": "持辯才微妙，曉了善權方便之宜。善學無數",
    "T17n0811_001:0770b02": "菩薩禁誡，入于深要，體解十二緣起合會，",
    "T17n0811_001:0770b03": "行無所造，空無想願不起不生。一切諸法使",
    "T17n0811_001:0770b04": "入一道，諸通慧海攬攝法藏，其意廣普聖覺",
    "T17n0811_001:0770b05": "無際，明識眾義分別美辭章句之趣。所問則",
    "T17n0811_001:0770b06": "答靡不通暢，得眾生意解諸結縛，心等如空",
    "T17n0811_001:0770b07": "無有憎愛，離於眾垢寂然永安，達無瑕疵成",
    "T17n0811_001:0770b08": "大乘場。演智慧光降伏外學，猶如日明消螢",
    "T17n0811_001:0770b09": "火耀，及摩尼珠火電之暉，絕去放逸，棄諸顛",
    "T17n0811_001:0770b10": "倒所計有常斷滅之觀。了知無我、無壽、無命、無",
    "T17n0811_001:0770b11": "人、無養，寂然觀察諸所興起。無央數劫行菩",
    "T17n0811_001:0770b12": "薩道，被正德鎧，開化一切六度無極，修四",
    "T17n0811_001:0770b13": "恩。從權方便出生死道，以斯開導迷惑之眾，",
    "T17n0811_001:0770b14": "示于禍福救拔苦惱，令不復造生死根栽，皆",
    "T17n0811_001:0770b15": "得進趣至三昧門。其名曰：無憂首菩薩、師子",
    "T17n0811_001:0770b16": "樂菩薩、光英王菩薩、梵音響如雷雨菩薩、無",
    "T17n0811_001:0770b17": "量德寶菩薩、雜花菩薩、若干瓔珞莊嚴菩",
    "T17n0811_001:0770b18": "薩、石磨王菩薩、法雨菩薩、蓮華首藏王菩",
    "T17n0811_001:0770b19": "薩、壞虛厭意見菩薩、大智光明菩薩、辯演若",
    "T17n0811_001:0770b20": "干種王菩薩，如是等類菩薩八萬。[0770b20] 爾時，世尊",
    "T17n0811_001:0770b21": "與無央數百千之眾眷屬圍遶而為說經，其",
    "T17n0811_001:0770b22": "法名曰決總持門。[0770b22] 彼時會中有族姓子等輩",
    "T17n0811_001:0770b23": "十人，咸共聽受，聞如來宣決總持門，欣然踊",
    "T17n0811_001:0770b24": "躍善心生焉，棄捐睡眠樂處閑居，修止足德",
    "T17n0811_001:0770b25": "專志經行，夙夜精進無敢懈怠，離於放逸貪",
    "T17n0811_001:0770b26": "欲之想，如是慇懃不廢精誦至于七年，終竟",
    "T17n0811_001:0770b27": "七載其心馳騁，不得須臾定息一時，何況乃",
    "T17n0811_001:0770b28": "當逮總持門！不得所願，其意患厭節德閑居，",
    "T17n0811_001:0770b29": "樂於睡眠廢於精進，不復經行捨欲之事，不",
    "T17n0811_001:0770c01": "復修學總持之門。釋沙門服捨戒就賤，迷惑",
    "T17n0811_001:0770c02": "志性求聖教短，皆歸居家還習五業。",
    "T17n0811_001:0770c03": "[0770c03] 於時，世尊為王阿闍貰決虛妄疑已除猶豫，",
    "T17n0811_001:0770c04": "七日寂然則演聖威。因令其王不為放逸心",
    "T17n0811_001:0770c05": "懷諍訟，解散王結一切調戲諸所見縛。竟七",
    "T17n0811_001:0770c06": "日已，與七億人往詣佛所，欲啟受法；十族姓",
    "T17n0811_001:0770c07": "子求聖短者，亦侍從王在於大眾。[0770c07] 是時座中，",
    "T17n0811_001:0770c08": "有一菩薩名無怯行，致得總持，從無數劫成",
    "T17n0811_001:0770c09": "就法忍，逮無從生無有顛倒，辯才無量入一",
    "T17n0811_001:0770c10": "切智，正慧道力分別隨順，度無極行，曉無思",
    "T17n0811_001:0770c11": "議總持門品，普見一切眾生志性根無所趣，",
    "T17n0811_001:0770c12": "應可化者而為說法不失其本。即從座起偏",
    "T17n0811_001:0770c13": "露右肩，右膝著地，叉手白佛：「惟，天中天！此族",
    "T17n0811_001:0770c14": "姓子等類十人出家修道，夙夜精進七歲不",
    "T17n0811_001:0770c15": "懈，欲求總持所願不獲，失其本志捨沙門服，",
    "T17n0811_001:0770c16": "還家居業察聖教短。惟願世尊，演說法義，以",
    "T17n0811_001:0770c17": "權方便如應開化，令族姓子改往修來，當自",
    "T17n0811_001:0770c18": "歸命無上大道。」",
    "T17n0811_001:0770c19": "[0770c19] 佛告無怯行菩薩：「斯族姓子，乃往過去久遠",
    "T17n0811_001:0770c20": "世時，謗毀佛法不肯聽受，以用謗毀越佛法",
    "T17n0811_001:0770c21": "故，由是所致，不得疾獲無上大道。」[0770c21] 無怯行菩",
    "T17n0811_001:0770c22": "薩，則以頌問佛曰：",
    "T17n0811_001:0770c23": "「我聞人中尊，  法王演光明，",
    "T17n0811_001:0770c24": " 諸菩薩所行，  得消除央罪，",
    "T17n0811_001:0770c25": " 功勳慧遠布，  無能越度者。",
    "T17n0811_001:0770c26": " 十力無等倫，  聖智無罣礙，",
    "T17n0811_001:0770c27": " 已脫於三處，  則不為放逸，",
    "T17n0811_001:0770c28": " 惟為說其行，  使淨斯道業。",
    "T17n0811_001:0770c29": " 今啟於無量，  執懷甘露慧，",
    "T17n0811_001:0771a01": " 當為分別說，  猶豫意結網，",
    "T17n0811_001:0771a02": " 今質於如來，  世尊惟為決。",
    "T17n0811_001:0771a03": " 何謂諸菩薩，  修行於大乘，",
    "T17n0811_001:0771a04": " 日日常精進，  最勝行無懈，",
    "T17n0811_001:0771a05": " 降伏魔官屬，  燒盡眾塵穢，",
    "T17n0811_001:0771a06": " 曉了一切行，  顯示於眾生？",
    "T17n0811_001:0771a07": " 惟為分別說，  道行之本業，",
    "T17n0811_001:0771a08": " 言辭甚微妙，  和顏為人說，",
    "T17n0811_001:0771a09": " 在於生死處，  樂度終始患。",
    "T17n0811_001:0771a10": " 諦聽所歎訓，  解決眾狐疑，",
    "T17n0811_001:0771a11": " 最稱願為演，  如應修道行，",
    "T17n0811_001:0771a12": " 善修德清淨，  本行滅生死，",
    "T17n0811_001:0771a13": " 愍哀施安隱，  以濟眾生意。",
    "T17n0811_001:0771a14": " 捐棄用捨處，  惠寶及車乘，",
    "T17n0811_001:0771a15": " 頭目施與人，  妻子亦如是，",
    "T17n0811_001:0771a16": " 欽敬行忍辱，  好於禁戒德。",
    "T17n0811_001:0771a17": " 精進修寂願，  曉了堅固志，",
    "T17n0811_001:0771a18": " 眾會以此德，  能忍百千患。",
    "T17n0811_001:0771a19": " 仁尊所遊步，  勝通便無礙，",
    "T17n0811_001:0771a20": " 明識所當行，  如節無猶豫，",
    "T17n0811_001:0771a21": " 滅除三垢穢，  所致無能極。",
    "T17n0811_001:0771a22": " 分別出家業，  開化於五趣，",
    "T17n0811_001:0771a23": " 安住惟為說，  如應當行道。」",
    "T17n0811_001:0771a24": "[0771a24] 佛告無怯行菩薩：「此族姓子等類十人，過去",
    "T17n0811_001:0771a25": "世時，違犯諸佛、誹謗經典。何謂違犯諸佛之",
    "T17n0811_001:0771a26": "法？乃往過去久遠世時，更歷三十二劫焰棄",
    "T17n0811_001:0771a27": "世界，有佛名曰光世音如來、至真、等正覺、明行",
    "T17n0811_001:0771a28": "成為、善逝、世間解、無上士、道法御、天人師，為佛、",
    "T17n0811_001:0771a29": "世尊。是族姓子等類十人，在於彼世為大豪",
    "T17n0811_001:0771b01": "貴長者作子。佛滅度後處於末學，為其世尊",
    "T17n0811_001:0771b02": "興立功德，五百塔寺講堂精舍，以若干種供",
    "T17n0811_001:0771b03": "養之具，而用給足諸比丘僧，一一塔寺所有",
    "T17n0811_001:0771b04": "精舍，百千比丘遊居其中。[0771b04] 「於彼世時有一菩",
    "T17n0811_001:0771b05": "薩，名曰辯積，逮得總持執權方便，進退隨宜",
    "T17n0811_001:0771b06": "開化一切，而為說法適處高座。五百諸佛教",
    "T17n0811_001:0771b07": "授辯才，八十億天子在於虛空，淨除眾穢莊",
    "T17n0811_001:0771b08": "嚴校飾，化作講堂&#x7AEA;諸幢幡供養法師，愍逮",
    "T17n0811_001:0771b09": "一切而為說經，七萬人眾逮不退轉，當成",
    "T17n0811_001:0771b10": "無上正真之道，又一萬人得須陀洹果。[0771b10] 「時彼",
    "T17n0811_001:0771b11": "世界有國王，名曰月施，愛樂道法渴仰經義",
    "T17n0811_001:0771b12": "以法自娛。于時國王供養法師辯積菩薩，與",
    "T17n0811_001:0771b13": "其中宮貴人婇女五百之眾，大作伎樂以寶",
    "T17n0811_001:0771b14": "為華而散其上，和栴檀香用塗其體，以五百",
    "T17n0811_001:0771b15": "蓋而覆其上，五百細妙衣服供養，晝夜七日",
    "T17n0811_001:0771b16": "住不敢坐，奉以所安隨其所宜不失時節，其",
    "T17n0811_001:0771b17": "敬法師最為無上，巍巍之尊福無過者。[0771b17] 「時大",
    "T17n0811_001:0771b18": "豪貴長者之子，誹謗橫枉辯積菩薩法師，言",
    "T17n0811_001:0771b19": "毀法戒不隨禁業。以是罪故墮於地獄滿九",
    "T17n0811_001:0771b20": "萬歲；生於人間，五萬世中墮在邊地夷狄之",
    "T17n0811_001:0771b21": "中，迷惑邪見罪蓋覆蔽；六百世中常當生盲，",
    "T17n0811_001:0771b22": "喑啞無舌不能言語；出家為道作沙門來，七",
    "T17n0811_001:0771b23": "百世慇懃精修，不惜身命不得總持。今復來",
    "T17n0811_001:0771b24": "生於我之世，意數數亂不能專定。以是之故，",
    "T17n0811_001:0771b25": "宿命餘殃罪蓋所蔽，而今此輩諸族姓子不得",
    "T17n0811_001:0771b26": "總持。是故賢者囑累汝等，鄭重告&#x52C5;，聞是經",
    "T17n0811_001:0771b27": "典面見法師，為人班宣咸共供養，不當愁憂",
    "T17n0811_001:0771b28": "心懷毒害，況復遙聞生惡心耶！」[0771b28] 佛言：「族姓子！",
    "T17n0811_001:0771b29": "假使有人皆取眾生挑其兩眼，斯罪雖重尚",
    "T17n0811_001:0771c01": "可堪任劫數盡竟。若有害意向於法師，罪之",
    "T17n0811_001:0771c02": "劫數復過於彼。假使有人皆取眾生好&#x9B2A;諍",
    "T17n0811_001:0771c03": "者，和諧別離廣令安隱；若見法師一心住前，",
    "T17n0811_001:0771c04": "是諸功德過於和合眾生&#x9B2A;諍令得安隱，百",
    "T17n0811_001:0771c05": "倍、千倍、萬倍、億倍、巨億萬倍，不及悅顏住菩",
    "T17n0811_001:0771c06": "薩前。所以者何？其有誹謗法師者，則謗如",
    "T17n0811_001:0771c07": "來。欲得供養於如來者當奉法師，欲敬如來",
    "T17n0811_001:0771c08": "當順法師，欲禮如來當禮法師。所以者何？諸",
    "T17n0811_001:0771c09": "菩薩等皆從法生，從諸菩薩成一切智，因一",
    "T17n0811_001:0771c10": "切智成佛世尊。菩薩所起因興道心，不以住",
    "T17n0811_001:0771c11": "欲在於塵勞得稽首禮，由無所生則無所住，",
    "T17n0811_001:0771c12": "淨修梵行見稽首禮，不以無色三昧正受禮",
    "T17n0811_001:0771c13": "於無色也。不以餘殃而就所生，所願自在，因",
    "T17n0811_001:0771c14": "其所願而往生矣。已得解脫一切愚冥凡夫",
    "T17n0811_001:0771c15": "之行，欲令菩薩有餘殃者，猶使虛空有其色",
    "T17n0811_001:0771c16": "像。譬如，族姓子！阿耨達龍王欲見諸龍遊戲",
    "T17n0811_001:0771c17": "之時，教告一切諸龍眷屬，皆依龍王而得安",
    "T17n0811_001:0771c18": "隱，常脫三痛能為無患。菩薩如是，捨一切",
    "T17n0811_001:0771c19": "樂、斷三處罪，滅蓋塵勞壞眾苦惱，爾乃為",
    "T17n0811_001:0771c20": "安度脫眾生。譬如蛟龍遊於水中而無所畏；",
    "T17n0811_001:0771c21": "菩薩如是，遊於三界亦無所懼。譬如蛟龍行",
    "T17n0811_001:0771c22": "於深水，見中所有恣意所欲，而不為水之所",
    "T17n0811_001:0771c23": "惱害；菩薩如是，遊於盲冥凡夫之眾，住其",
    "T17n0811_001:0771c24": "所行，惟&#x89A9;慧議不違道行，不與愚人而俱同",
    "T17n0811_001:0771c25": "塵，不為三處所見沒溺。是故行者，常當將護",
    "T17n0811_001:0771c26": "奉法安詳，此為菩薩之所修業。」[0771c26] 佛時頌曰：",
    "T17n0811_001:0771c27": "「其欲歸命佛，  敬承無量聖，",
    "T17n0811_001:0771c28": " 常供養菩薩，  欽奉於導師。",
    "T17n0811_001:0771c29": " 吾今所衣&#x9262;，  床榻諸坐具，",
    "T17n0811_001:0772a01": " 佛皆以此供，  聽施志道者。",
    "T17n0811_001:0772a02": " 所上佛燈火，  以是燈給之，",
    "T17n0811_001:0772a03": " 如是成正覺，  諸聖中最上。",
    "T17n0811_001:0772a04": " 飲食車乘施，  斯等諸慧士，",
    "T17n0811_001:0772a05": " 為愚之導者，  將至甘露方。",
    "T17n0811_001:0772a06": " 一切眾生類，  施天人間安，",
    "T17n0811_001:0772a07": " 以順初發意，  不能報其恩。」",
    "T17n0811_001:0772a08": "[0772a08] 無怯行菩薩復白佛言：「惟天中天！寧有方便，",
    "T17n0811_001:0772a09": "使此十人族姓子等，消除罪殃得至道乎？」[0772a09] 佛",
    "T17n0811_001:0772a10": "言：「設此十人一心受學佛所頒宣，修是法律",
    "T17n0811_001:0772a11": "復為沙門，勤諷誦斯總持章句，可成道耳。何",
    "T17n0811_001:0772a12": "謂總持章句？",
    "T17n0811_001:0772a13": "「『修清澄，  鮮潔句，  清且涼，  無所授，",
    "T17n0811_001:0772a14": "  亦無造，  無所得，  遵速疾，  取新生。",
    "T17n0811_001:0772a15": "  奉精進，  禮行步，  勤修行，  智曉了，",
    "T17n0811_001:0772a16": "  主觀察，  無所起，  去患難，  遊慕便。",
    "T17n0811_001:0772a17": "  舉輕便，  普清淨，  無不淨。』」",
    "T17n0811_001:0772a18": "[0772a18] 佛告無怯行菩薩：「此等十人以諷誦是總持",
    "T17n0811_001:0772a19": "章句，而於七日修恩德無所下使無色，不懷",
    "T17n0811_001:0772a20": "瞋恚，安詳不久遊無所作，無瑕穢心平等捨",
    "T17n0811_001:0772a21": "所有，離五陰釋不淨意念佛。諸族姓子！設能",
    "T17n0811_001:0772a22": "如是奉遵道教，十方世界各有千佛，示現其",
    "T17n0811_001:0772a23": "前令自見之，剋心自責歸命聖尊，罪殃可除",
    "T17n0811_001:0772a24": "逮成道慧。諸族姓子！時聞佛教等順法律，",
    "T17n0811_001:0772a25": "即捨家業出為沙門，諷誦此總持章句，如聖",
    "T17n0811_001:0772a26": "所誨，晝夜七日精進奉行，竟七日已，輒見十",
    "T17n0811_001:0772a27": "方各有千佛，分別為說消罪之業。應時皆得",
    "T17n0811_001:0772a28": "修普智行總持之門，超三十六劫生死之難，",
    "T17n0811_001:0772a29": "逮不退轉，當成無上正真之道。」[0772a29] 佛告無怯行",
    "T17n0811_001:0772b01": "菩薩：「爾時，月施國王者，今現阿彌陀是；其",
    "T17n0811_001:0772b02": "辯積者，阿&#x95A6;如來是；十長者子，今此十人族",
    "T17n0811_001:0772b03": "姓子是也。故，無怯行！其有志學菩薩乘者，慇",
    "T17n0811_001:0772b04": "懃奉修如佛所教，住于正法捨其無明，慎無",
    "T17n0811_001:0772b05": "伺求他人之短也。」",
    "T17n0811_001:0772b06": "[0772b06] 佛告無怯行菩薩：「有四事行，能遵修者，嚴淨",
    "T17n0811_001:0772b07": "佛道。何等為四？一曰、奉行空事，常有慈心，無",
    "T17n0811_001:0772b08": "害眾生；二曰、菩薩愍敬同學，不為輕慢；三曰、",
    "T17n0811_001:0772b09": "為人說法以輕惠施，無所悕望；四曰、志常專",
    "T17n0811_001:0772b10": "一，不懷供養衣食之心。是為四。」[0772b10] 佛時頌曰：",
    "T17n0811_001:0772b11": "「其志常樂篤信空無，  修治清淨最勝之道，",
    "T17n0811_001:0772b12": " 猶如日光隨時宣明，  已得佛道所照過彼。",
    "T17n0811_001:0772b13": " 未曾有人知其瑕闕，  為人聖德普忍一切，",
    "T17n0811_001:0772b14": " 如是清淨柔順之場，  棄捐貢高堪任無量。",
    "T17n0811_001:0772b15": " 一切所有上妙衣服，  常當以施志佛道者，",
    "T17n0811_001:0772b16": " 亦不從人悕望供養，  是為佛道清淨之品。",
    "T17n0811_001:0772b17": " 以不悕冀施無量法，  恒修愍哀念於眾生，",
    "T17n0811_001:0772b18": " 志性常懷恩德之義，  是為嚴淨諸佛之道。",
    "T17n0811_001:0772b19": " 假使樂奉一切諸聖，  若欲供養無欲經典，",
    "T17n0811_001:0772b20": " 常當承事無極佛道，  斯三寶者皆由中生。」",
    "T17n0811_001:0772b21": "[0772b21] 佛告無怯行菩薩：「復有四事疾得佛道。何謂",
    "T17n0811_001:0772b22": "為四：一曰、愛樂明經好於大乘；二曰、遠離愛",
    "T17n0811_001:0772b23": "欲不習放逸；三曰、常修濟貧匱供以所乏；",
    "T17n0811_001:0772b24": "四曰、能興法財七業施人。是為四。」[0772b24] 佛時頌曰：",
    "T17n0811_001:0772b25": "「愛樂法師，  志慕大乘，  遠離愛欲，",
    "T17n0811_001:0772b26": " 修清淨行，  愍傷厄貧，  濟諸危難，",
    "T17n0811_001:0772b27": " 常以七財，  施不懈道。」",
    "T17n0811_001:0772b28": "[0772b28] 佛告無怯行菩薩：「復有四事疾得佛道。何謂",
    "T17n0811_001:0772b29": "為四：一曰、常行大慈，哀諸群生；二曰、常行大",
    "T17n0811_001:0772c01": "哀，為之雨淚；三曰、常行大喜，和顏悅人視於",
    "T17n0811_001:0772c02": "眾生；四曰、常行大護，救度三界生死之患。是",
    "T17n0811_001:0772c03": "為四。」[0772c03] 佛時頌曰：",
    "T17n0811_001:0772c04": "「常行於大慈，  愍傷眾生類，",
    "T17n0811_001:0772c05": " 念欲成就之，  如母育其子。",
    "T17n0811_001:0772c06": " 大哀遊終始，  不畏諸患難。",
    "T17n0811_001:0772c07": " 五趣如泡沫，  愍之為雨淚。",
    "T17n0811_001:0772c08": " 和顏察眾生，  以法而樂之，",
    "T17n0811_001:0772c09": " 示以離眾苦，  無痛長安隱。",
    "T17n0811_001:0772c10": " 委靡隨五趣，  方便示所宜，",
    "T17n0811_001:0772c11": " 使度三界惱，  獲致無上道。」",
    "T17n0811_001:0772c12": "[0772c12] 佛告無怯行菩薩：「若有勤求此總持者，當習",
    "T17n0811_001:0772c13": "閑居數詣法會，等行清淨著淨衣服，復遵修",
    "T17n0811_001:0772c14": "四事威儀禮節之正，志不懈廢，以若干種諸",
    "T17n0811_001:0772c15": "所供具，奉養法師篤信三寶。常懷恭敬謙遜",
    "T17n0811_001:0772c16": "卑順，未曾懈厭常行精進，無有諛諂邪行之",
    "T17n0811_001:0772c17": "業，心之所念常不離佛。意所遵修解無所有，",
    "T17n0811_001:0772c18": "已無所有無所想念，皆能曉了眾生性行，勤",
    "T17n0811_001:0772c19": "自謹&#x52C5;心口相應，愛樂諸佛請問諮受，誨過",
    "T17n0811_001:0772c20": "守節勸助德本，威儀禮節不違道教。無應不",
    "T17n0811_001:0772c21": "應，聞非人聲不以恐怖，不畏蛇蚖毒螫之蟲，",
    "T17n0811_001:0772c22": "奉敬師長修此經典未曾懈惓。」[0772c22] 佛說是經時，",
    "T17n0811_001:0772c23": "三萬人從本已來未興道心，今皆發起無上正",
    "T17n0811_001:0772c24": "真道意；五千人遠塵離垢諸法眼淨；三萬菩",
    "T17n0811_001:0772c25": "薩逮得無所從生法忍。[0772c25] 佛言：「若有菩薩，聞說",
    "T17n0811_001:0772c26": "是經法，皆得具足一切功勳無量辯才。若族",
    "T17n0811_001:0772c27": "姓子、族姓女學菩薩道，皆以七寶滿于三千",
    "T17n0811_001:0772c28": "大千世界，恒邊沙劫奉進三寶。有人聞此經",
    "T17n0811_001:0772c29": "典，福尊過彼。若菩薩於百千劫奉五度無極，",
    "T17n0811_001:0773a01": "而無大智無善權者，不如聞此經典之要，福",
    "T17n0811_001:0773a02": "尊過彼。是故，族姓子！囑累汝等此經相付，慇",
    "T17n0811_001:0773a03": "懃勸助，隨時將護令不忘失，莫使增減長存",
    "T17n0811_001:0773a04": "在世，持諷誦讀廣分別義為他人說。假使遭",
    "T17n0811_001:0773a05": "厄殞歿身命故，當將慎於此經典，勿使忘",
    "T17n0811_001:0773a06": "失。是佛之教。」[0773a06] 佛說如是，無怯行菩薩、十族姓",
    "T17n0811_001:0773a07": "子、諸大聲聞，一切眾會天、龍、鬼神、阿須倫、世",
    "T17n0811_001:0773a08": "間人，聞經歡喜，作禮而去。"
}