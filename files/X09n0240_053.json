{
    "X09n0240_053:0079b08": "大方廣佛華嚴經綱要卷第五十三",
    "X09n0240_053:0079b09": "于闐國三藏沙門實叉難陀 譯經",
    "X09n0240_053:0079b10": "清涼山大華嚴寺沙門澄觀 疏義",
    "X09n0240_053:0079b11": "明匡山法雲寺憨山沙門德清提挈",
    "X09n0240_053:0079b12": "第八三會普光明殿[0079b12] 普賢菩薩說離世間法門。自",
    "X09n0240_053:0079b13": "五十三卷起至五十九卷止。共一品經即離世間",
    "X09n0240_053:0079b14": "品。",
    "X09n0240_053:0079b15": "離世間品第三十八之一",
    "X09n0240_053:0079b16": "[0079b16] 三會普光明殿者。以普光明表佛根本普光明智。",
    "X09n0240_053:0079b17": "始因舍那如來於菩提場初成正覺。現法界身雲。",
    "X09n0240_053:0079b18": "踞華藏世界。即依此智光流演普照法界修多羅。",
    "X09n0240_053:0079b19": "故法界海會一時普集身上自他。無盡莊嚴。是為",
    "X09n0240_053:0079b20": "果滿。欲令大心眾生發心修因證取此果。故初分",
    "X09n0240_053:0079b21": "明舉果勸樂生信分。乃先舉殊勝之果。勸令發起",
    "X09n0240_053:0079b22": "廣大信樂之心。意在欲取此果。必仗真因故。二會",
    "X09n0240_053:0079b23": "於普光明殿即說六位因果。以修因必以信心為",
    "X09n0240_053:0079b24": "首。故於此會說十信法門。以文殊為會首。意在要",
    "X09n0240_053:0079c01": "以果智為我因心。故就普光而說。其住行向地乃",
    "X09n0240_053:0079c02": "升四天而說者。蓋未起普光三昧。依差別智。建立",
    "X09n0240_053:0079c03": "四十位法門為差別之因已故再會普光明殿說",
    "X09n0240_053:0079c04": "等妙二覺。差別平等二種因果。是借行布行門以",
    "X09n0240_053:0079c05": "顯圓融之德。故十信滿心即名成佛者。正顯原以",
    "X09n0240_053:0079c06": "果覺為本因心。故一位具足一切位。是為因該果",
    "X09n0240_053:0079c07": "海。及至出現品末。乃結由信發解。是為果徹因源。",
    "X09n0240_053:0079c08": "故第二會。名修因契果生解分。意以如是之因乃",
    "X09n0240_053:0079c09": "取如是之果。此第一番研窮六位因果也。今此不",
    "X09n0240_053:0079c10": "起法會。仍在普光明殿但換說主。故名三會。非是",
    "X09n0240_053:0079c11": "去而後來重會也。且此一品。乃普會雲興二百問。",
    "X09n0240_053:0079c12": "備問六位之行故。普賢一以答十。瓶瀉二千酬。通",
    "X09n0240_053:0079c13": "顯前六位中之行非在位也。故沒位之名。以顯稱",
    "X09n0240_053:0079c14": "普法界圓融之行。以前位雖說圓融。而行布森然。",
    "X09n0240_053:0079c15": "未顯圓融妙義。故此特顯一位具足一切位。位位",
    "X09n0240_053:0079c16": "圓融。該羅融攝。是為普賢妙行。必以此行方契妙",
    "X09n0240_053:0079c17": "果。以正在行故此分明托法進修成行分也。此乃",
    "X09n0240_053:0079c18": "第二番研窮六位因果也。品名離世間者。世間有",
    "X09n0240_053:0079c19": "三。謂眾生世間。器世間。智正覺世間。而言離者。意",
    "X09n0240_053:0079c20": "謂前列行布六位。不出三種世間。未顯離相之行。",
    "X09n0240_053:0079c21": "今以普賢妙行。以了法界性空。故普入諸佛剎土。",
    "X09n0240_053:0079c22": "而無剎土相。故離器世間。了眾生究竟性空。故不",
    "X09n0240_053:0079c23": "捨眾生。而普作度生事業。故離眾生世間之相。雖",
    "X09n0240_053:0079c24": "證果海不捨因門。亦離智正覺世間之相。以此平",
    "X09n0240_053:0080a01": "等妙行。乃是取果真因。故二千答處。一一離相。故",
    "X09n0240_053:0080a02": "以品名標之。",
    "X09n0240_053:0080a03": "[0080a03] 爾時世尊。在摩竭提國阿蘭若法菩提場中普光明",
    "X09n0240_053:0080a04": "殿。坐蓮華藏師子之座。妙悟皆滿。二行永絕。達無相",
    "X09n0240_053:0080a05": "法。住於佛住。得佛平等。到無障處。不可轉法所行無",
    "X09n0240_053:0080a06": "礙。立不思議。普見三世。身恒充&#x5FA7;一切國土。智恒明",
    "X09n0240_053:0080a07": "達一切諸法。了一切行。盡一切疑。無能測身一切菩",
    "X09n0240_053:0080a08": "薩等所求智。到佛無二究竟彼岸。具足如來平等解",
    "X09n0240_053:0080a09": "脫。證無中邊佛平等地。盡於法界。等&#x8657;空界。與不可",
    "X09n0240_053:0080a10": "說百千億那由他佛剎微塵數菩薩摩訶薩俱。皆一",
    "X09n0240_053:0080a11": "生當得阿耨多羅三藐三菩提。各從他方種種國土",
    "X09n0240_053:0080a12": "而共來集。悉具菩薩方便智慧。所謂善能觀察一切",
    "X09n0240_053:0080a13": "眾生。以方便力令其調伏住菩薩法。善能觀察一切",
    "X09n0240_053:0080a14": "世界。以方便力普皆往詣。善能觀察涅槃境界思惟",
    "X09n0240_053:0080a15": "籌量。永離一切戲論分別而修妙行無有間斷。善能",
    "X09n0240_053:0080a16": "攝受一切眾生。善入無量諸方便法。知諸眾生空無",
    "X09n0240_053:0080a17": "所有而不壞業果。善知眾生心使諸根境界方便種",
    "X09n0240_053:0080a18": "種差別。悉能受持三世佛法。自得解了。復為他說。於",
    "X09n0240_053:0080a19": "世出世無量諸法。皆善安住知其真實。於有為無為",
    "X09n0240_053:0080a20": "一切諸法。悉善觀察。知無有二。於一念中悉能獲得",
    "X09n0240_053:0080a21": "三世諸佛所有智慧。於念念中悉能示現成等正覺。",
    "X09n0240_053:0080a22": "令一切眾生發心成道。於一眾生心之所緣。悉知一",
    "X09n0240_053:0080a23": "切眾生境界。雖入如來一切智地。而不捨菩薩行。諸",
    "X09n0240_053:0080a24": "所作業。智慧方便而無所作。為一一眾生住無量劫。",
    "X09n0240_053:0080b01": "而於阿僧祇劫難可值遇。轉正法輪調伏眾生皆不",
    "X09n0240_053:0080b02": "唐捐。三世諸佛清淨行願悉已具足。成就如是無量",
    "X09n0240_053:0080b03": "功德。一切如來。於無邊劫說不可盡。其名曰普賢菩",
    "X09n0240_053:0080b04": "薩。普眼菩薩。普化菩薩。普慧菩薩。普見菩薩。普光菩",
    "X09n0240_053:0080b05": "薩。普觀菩薩。普照菩薩。普幢菩薩。普覺菩薩。如是等",
    "X09n0240_053:0080b06": "十不可說百千億那由他佛剎微塵數。皆悉成就普",
    "X09n0240_053:0080b07": "賢行願。深心大願皆已圓滿。一切諸佛出興世處悉",
    "X09n0240_053:0080b08": "能往詣請轉法輪。善能受持諸佛法眼。不斷一切諸",
    "X09n0240_053:0080b09": "佛種性。善知一切諸佛興世授記次第名號國土成",
    "X09n0240_053:0080b10": "等正覺轉於法輪。無佛世界現身成佛。能令一切雜",
    "X09n0240_053:0080b11": "染眾生皆悉清淨。能滅一切菩薩業障。入於無礙清",
    "X09n0240_053:0080b12": "淨法界。爾時普賢菩薩摩訶薩入廣大三昧。名佛華",
    "X09n0240_053:0080b13": "莊嚴。入此三昧時。十方所有一切世界六種十八相",
    "X09n0240_053:0080b14": "動。出大音聲靡不皆聞。然後從其三昧而起。",
    "X09n0240_053:0080b15": "[0080b15] 首序云如來初成正覺云云等者。此即是最初菩",
    "X09n0240_053:0080b16": "提場中初成正覺。非是別成。且云不離菩提樹而",
    "X09n0240_053:0080b17": "升四天。此普光法會一向未動。豈有更成之理。然",
    "X09n0240_053:0080b18": "十身普現。一音齊演。如此則正當四天說行布法",
    "X09n0240_053:0080b19": "門時。不妨本會說圓融行門。以法在一時言不頓",
    "X09n0240_053:0080b20": "彰。故此重敘初成。正顯不動本處。如此妙旨唯在",
    "X09n0240_053:0080b21": "心會。豈可以情量哉。以此品有別行本。名度世經。",
    "X09n0240_053:0080b22": "故不妨重序。",
    "X09n0240_053:0080b23": "[0080b23] 爾時普慧菩薩。知眾已集。問普賢菩薩言。佛子。願為",
    "X09n0240_053:0080b24": "演說。何等為菩薩摩訶薩依。何等為奇特想。何等為",
    "X09n0240_053:0080c01": "行。何等為善知識。何等為勤精進。何等為心得安隱。",
    "X09n0240_053:0080c02": "何等為成就眾生。何等為戒。何等為自知受記。何等",
    "X09n0240_053:0080c03": "為入菩薩。何等為入如來。何等為入眾生心行。何等",
    "X09n0240_053:0080c04": "為入世界。何等為入劫。何等為說三世。何等為知三",
    "X09n0240_053:0080c05": "世。何等為發無疲厭心。何等為差別智。何等為陀羅",
    "X09n0240_053:0080c06": "尼。何等為演說佛。",
    "X09n0240_053:0080c07": "[0080c07] 普慧二百問中。初二十句問十信行。",
    "X09n0240_053:0080c08": "[0080c08] 何等為發普賢心。何等為普賢行法。以何等故而起",
    "X09n0240_053:0080c09": "大悲。何等為發菩提心因緣。何等為於善知識起尊",
    "X09n0240_053:0080c10": "重心。何等為清淨。何等為諸波羅蜜。何等為智隨覺。",
    "X09n0240_053:0080c11": "何等為證知。何等為力。何等為平等。何等為佛法實",
    "X09n0240_053:0080c12": "義句。何等為說法。何等為持。何等為辯才。何等為自",
    "X09n0240_053:0080c13": "在。何等為無著性。何等為平等心。何等為出生智慧。",
    "X09n0240_053:0080c14": "何等為變化。",
    "X09n0240_053:0080c15": "[0080c15] 二二十句問十住行。",
    "X09n0240_053:0080c16": "[0080c16] 何等為力持。何等為得大欣慰。何等為深入佛法。何",
    "X09n0240_053:0080c17": "等為依止。何等為發無畏心。何等為發無疑惑心。何",
    "X09n0240_053:0080c18": "等為不思議。何等為巧密語。何等為巧分別智。何等",
    "X09n0240_053:0080c19": "為入三昧。何等為&#x5FA7;入。何等為解脫門。何等為神通。",
    "X09n0240_053:0080c20": "何等為明。何等為解脫。何等為園林。何等為宮殿。何",
    "X09n0240_053:0080c21": "等為所樂。何等為莊嚴。何等為發不動心。何等為不",
    "X09n0240_053:0080c22": "捨深大心。何等為觀察。何等為說法。何等為清淨。何",
    "X09n0240_053:0080c23": "等為印。何等為智光照。何等為無等住。何等為無下",
    "X09n0240_053:0080c24": "劣心。何等為如山增上心。何等為入為上菩提如海",
    "X09n0240_053:0081a01": "智。",
    "X09n0240_053:0081a02": "[0081a02] 三三十句問十行行。",
    "X09n0240_053:0081a03": "[0081a03] 何等為如寶住。何等為發如金剛大乘誓願心。何等",
    "X09n0240_053:0081a04": "為大發起。何等為究竟大事。何等為不壞信。何等為",
    "X09n0240_053:0081a05": "授記。何等為善根迴向。何等為得智慧。何等為發無",
    "X09n0240_053:0081a06": "邊廣大心。何等為伏藏。何等為律儀。何等為自在。何",
    "X09n0240_053:0081a07": "等為無礙用。何等為眾生無礙用。何等為剎無礙用。",
    "X09n0240_053:0081a08": "何等為法無礙用。何等為身無礙用。何等為願無礙",
    "X09n0240_053:0081a09": "用。何等為境界無礙用。何等為智無礙用。何等為神",
    "X09n0240_053:0081a10": "通無礙用。何等為神力無礙用。何等為力無礙用。何",
    "X09n0240_053:0081a11": "等為遊戲。何等為境界。何等為力。何等為無畏。何等",
    "X09n0240_053:0081a12": "為不共法。何等為業。何等為身。",
    "X09n0240_053:0081a13": "[0081a13] 四二十九句問十迴向行。",
    "X09n0240_053:0081a14": "[0081a14] 何等為身業。何等為身。何等為語。何等為淨修語業。",
    "X09n0240_053:0081a15": "何等為得守護。何等為成辦大事。何等為心。何等為",
    "X09n0240_053:0081a16": "發心。何等為周&#x5FA7;心。何等為諸根。何等為深心。何等",
    "X09n0240_053:0081a17": "為增上深心。何等為勤修。何等為決定解。何等為決",
    "X09n0240_053:0081a18": "定解入世界。何等為決定解入眾生界。何等為習氣。",
    "X09n0240_053:0081a19": "何等為取。何等為修。何等為成就佛法。何等為退失",
    "X09n0240_053:0081a20": "佛法道。何等為離生道。何等為決定法。何等為出生",
    "X09n0240_053:0081a21": "佛法道。何等為大丈夫名號。何等為道。何等為無量",
    "X09n0240_053:0081a22": "道。何等為助道。何等為修道。何等為莊嚴道。何等為",
    "X09n0240_053:0081a23": "足。何等為手。何等為腹。何等為藏。何等為心。何等為",
    "X09n0240_053:0081a24": "被甲。何等為器仗。何等為首。何等為眼。何等為耳。何",
    "X09n0240_053:0081b01": "等為鼻。何等為舌。何等為身。何等為意。何等為行。何",
    "X09n0240_053:0081b02": "等為住。何等為坐。何等為臥。何等為所住處。何等為",
    "X09n0240_053:0081b03": "所行處。",
    "X09n0240_053:0081b04": "[0081b04] 五五十句問十地行。",
    "X09n0240_053:0081b05": "[0081b05] 何等為觀察。何等為普觀察。何等為奮迅。何等為師",
    "X09n0240_053:0081b06": "子吼。何等為清淨施。何等為清淨戒。何等為清淨忍。",
    "X09n0240_053:0081b07": "何等為清淨精進。何等為清淨定。何等為清淨慧。何",
    "X09n0240_053:0081b08": "等為清淨慈。何等為清淨悲。何等為清淨喜。何等為",
    "X09n0240_053:0081b09": "清淨捨。何等為義。何等為法。何等為福德助道具。何",
    "X09n0240_053:0081b10": "等為智慧助道具。何等為明足。何等為求法。何等為",
    "X09n0240_053:0081b11": "明了法。何等為修行法。何等為魔。何等為魔業。何等",
    "X09n0240_053:0081b12": "為捨離魔業。何等為見佛。何等為佛業。何等為慢業。",
    "X09n0240_053:0081b13": "何等為智業。何等為魔所攝持。何等為佛所攝持。何",
    "X09n0240_053:0081b14": "等為法所攝持。何等為住兜率天所作業。何故於兜",
    "X09n0240_053:0081b15": "率天宮歿。何故現處胎。何等為現微細趣。何故現初",
    "X09n0240_053:0081b16": "生。何故現微笑。何故示行七步。何故現童子地。何故",
    "X09n0240_053:0081b17": "現處內宮。何故現出家。何故示苦行。云何往詣道場。",
    "X09n0240_053:0081b18": "云何坐道場。何等為坐道場時奇特相。何故示降魔。",
    "X09n0240_053:0081b19": "何等為成如來力。云何轉法輪。何故因轉法輪得白",
    "X09n0240_053:0081b20": "淨法。何故如來應正等覺示般涅槃。善哉佛子。如是",
    "X09n0240_053:0081b21": "等法願為演說。",
    "X09n0240_053:0081b22": "[0081b22] 六五十一句因圓果滿行。",
    "X09n0240_053:0081b23": "[0081b23] 爾時普賢菩薩告普慧等諸菩薩言。佛子。菩薩摩訶",
    "X09n0240_053:0081b24": "薩有十種依。何等為十。所謂以菩提心為依。恒不忘",
    "X09n0240_053:0081c01": "失故。以善知識為依。和合如一故。以善根為依修習",
    "X09n0240_053:0081c02": "增長故。以波羅蜜為依具足修行故。以一切法為依",
    "X09n0240_053:0081c03": "究竟出離故。以大願為依增長菩提故。以諸行為依",
    "X09n0240_053:0081c04": "普皆成就故。以一切菩薩為依同一智慧故。以供養",
    "X09n0240_053:0081c05": "諸佛為依信心清淨故。以一切如來為依如慈父教",
    "X09n0240_053:0081c06": "誨不斷故。是為十。若諸菩薩安住此法。則得為如來",
    "X09n0240_053:0081c07": "無上大智所依處。佛子。菩薩摩訶薩有十種奇特想。",
    "X09n0240_053:0081c08": "何等為十。所謂於一切善根。生自善根想。於一切善",
    "X09n0240_053:0081c09": "根。生菩提種子想。於一切眾生生菩提器想。於一切",
    "X09n0240_053:0081c10": "願生自願想。於一切法生出離想。於一切行生自行",
    "X09n0240_053:0081c11": "想。於一切法生佛法想。於一切語言法生語言道想。",
    "X09n0240_053:0081c12": "於一切佛生慈父想。於一切如來生無二想。是為十。",
    "X09n0240_053:0081c13": "若諸菩薩安住此法。則得無上善巧想。佛子。菩薩摩",
    "X09n0240_053:0081c14": "訶薩有十種行。何等為十。所謂一切眾生行。普令成",
    "X09n0240_053:0081c15": "熟故。一切求法行。咸悉修學故。一切善根行悉使增",
    "X09n0240_053:0081c16": "長故。一切三昧行一心不亂故。一切智慧行無不了",
    "X09n0240_053:0081c17": "知故。一切修習行無不能修故。一切佛剎行皆悉莊",
    "X09n0240_053:0081c18": "嚴故。一切善友行恭敬供養故。一切如來行尊重承",
    "X09n0240_053:0081c19": "事故。一切神通行變化自在故。是為十。若諸菩薩安",
    "X09n0240_053:0081c20": "住此法。則得如來無上大智慧行。佛子。菩薩摩訶薩",
    "X09n0240_053:0081c21": "有十種善知識。何等為十。所謂令住菩提心善知識。",
    "X09n0240_053:0081c22": "令生善根善知識。令行諸波羅蜜善知識。令解說一",
    "X09n0240_053:0081c23": "切法善知識。令成熟一切眾生善知識令。得決定辯",
    "X09n0240_053:0081c24": "才善知識。令不著一切世間善知識。令於一切劫修",
    "X09n0240_053:0082a01": "行無厭倦善知識。令安住普賢行善知識。令入一切",
    "X09n0240_053:0082a02": "佛智所入善知識。是為十。佛子。菩薩摩訶薩有十種",
    "X09n0240_053:0082a03": "勤精進。何等為十。所謂教化一切眾生勤精進。深入",
    "X09n0240_053:0082a04": "一切法勤精進。嚴淨一切世界勤精進。修行一切菩",
    "X09n0240_053:0082a05": "薩所學勤精進。滅除一切眾生惡勤精進。止息一切",
    "X09n0240_053:0082a06": "三惡道苦勤精進。摧破一切眾魔勤精進。願為一切",
    "X09n0240_053:0082a07": "眾生作清淨眼勤精進。供養一切諸佛勤精進。令一",
    "X09n0240_053:0082a08": "切如來皆悉歡喜勤精進。是為十。若諸菩薩安住此",
    "X09n0240_053:0082a09": "法。則得具足如來無上精進波羅蜜。佛子。菩薩摩訶",
    "X09n0240_053:0082a10": "薩有十種心得安隱。何等為十。所謂自住菩提心亦",
    "X09n0240_053:0082a11": "當令他住菩提心心得安隱。自究竟離忿諍亦當令",
    "X09n0240_053:0082a12": "他離忿諍心得安隱。自離凡愚法亦令他離凡愚法",
    "X09n0240_053:0082a13": "心得安隱。自勤修善根亦令他勤修善根心得安隱",
    "X09n0240_053:0082a14": "自住波羅蜜道亦令他住波羅蜜道心得安隱。自生",
    "X09n0240_053:0082a15": "在佛家亦當令他生於佛家心得安隱。自深入無自",
    "X09n0240_053:0082a16": "性真實法亦令他入無自性真實法心得安隱。自不",
    "X09n0240_053:0082a17": "誹謗一切佛法亦令他不誹謗一切佛法心得安隱。",
    "X09n0240_053:0082a18": "自滿一切智菩提願亦令他滿一切智菩提願心得",
    "X09n0240_053:0082a19": "安隱。自深入一切如來無盡智藏亦令他入一切如",
    "X09n0240_053:0082a20": "來無盡智藏心得安隱。是為十。若諸菩薩安住此法。",
    "X09n0240_053:0082a21": "則得如來無上大智安隱。佛子。菩薩摩訶薩有十種",
    "X09n0240_053:0082a22": "成就眾生。何等為十。所謂以布施成就眾生。以色身",
    "X09n0240_053:0082a23": "成就眾生。以說法成就眾生。以同行成就眾生。以無",
    "X09n0240_053:0082a24": "染著成就眾生。以開示菩薩行成就眾生。以熾然示",
    "X09n0240_053:0082b01": "現一切世界成就眾生。以示現佛法大威德成就眾",
    "X09n0240_053:0082b02": "生。以種種神通變現成就眾生。以種種微密善巧方",
    "X09n0240_053:0082b03": "便成就眾生。是為十。菩薩以此成就眾生界。佛子。菩",
    "X09n0240_053:0082b04": "薩摩訶薩有十種戒。何等為十。所謂不捨菩提心戒。",
    "X09n0240_053:0082b05": "遠離二乘地戒。觀察利益一切眾生戒。令一切眾生",
    "X09n0240_053:0082b06": "住佛法戒。修一切菩薩所學戒。於一切法無所得戒。",
    "X09n0240_053:0082b07": "以一切善根迴向菩提戒。不著一切如來身戒。思惟",
    "X09n0240_053:0082b08": "一切法離取著戒。諸根律儀戒。是為十。若諸菩薩安",
    "X09n0240_053:0082b09": "住此法。則得如來無上廣大戒波羅蜜。佛子。菩薩摩",
    "X09n0240_053:0082b10": "訶薩有十種受記法。菩薩以此自知受記。何等為十。",
    "X09n0240_053:0082b11": "所謂以殊勝意發菩提心自知受記。永不厭離諸菩",
    "X09n0240_053:0082b12": "薩行自知受記。住一切劫行菩薩行自知受記。修一",
    "X09n0240_053:0082b13": "切佛法自知受記。於一切佛教一向深信自知受記。",
    "X09n0240_053:0082b14": "修一切善根皆令成就自知受記。置一切眾生於佛",
    "X09n0240_053:0082b15": "菩提自知受記。於一切善知識和合無二自知受記。",
    "X09n0240_053:0082b16": "於一切善知識起如來想自知受記。恒勤守護菩提",
    "X09n0240_053:0082b17": "本願自知受記。是為十。佛子菩薩摩訶薩有十種入",
    "X09n0240_053:0082b18": "入諸菩薩。何等為十。所謂入本願。入行。入聚。入諸波",
    "X09n0240_053:0082b19": "羅蜜。入成就。入差別願。入種種解。入莊嚴佛土。入神",
    "X09n0240_053:0082b20": "力自在。入示現受生。是為十。菩薩以此普入三世一",
    "X09n0240_053:0082b21": "切菩薩。佛子。菩薩摩訶薩有十種入入諸如來。何等",
    "X09n0240_053:0082b22": "為十。所謂入無邊成正覺。入無邊轉法輪。入無邊方",
    "X09n0240_053:0082b23": "便法。入無邊差別音聲。入無邊調伏眾生。入無邊神",
    "X09n0240_053:0082b24": "力自在。入無邊種種差別身。入無邊三昧。入無邊力",
    "X09n0240_053:0082c01": "無所畏。入無邊示現涅槃。是為十。菩薩以此普入三",
    "X09n0240_053:0082c02": "世一切如來。佛子。菩薩摩訶薩有十種入眾生行。何",
    "X09n0240_053:0082c03": "等為十。所謂入一切眾生過去行。入一切眾生未來",
    "X09n0240_053:0082c04": "行。入一切眾生現在行。入一切眾生善行。入一切眾",
    "X09n0240_053:0082c05": "生不善行。入一切眾生心行。入一切眾生根行。入一",
    "X09n0240_053:0082c06": "切眾生解行。入一切眾生煩惱習氣行。入一切眾生",
    "X09n0240_053:0082c07": "教化調伏時非時行。是為十。菩薩以此普入一切諸",
    "X09n0240_053:0082c08": "眾生行。佛子。菩薩摩訶薩有十種入世界。何等為十。",
    "X09n0240_053:0082c09": "所謂入染世界。入淨世界。入小世界。入大世界。入微",
    "X09n0240_053:0082c10": "塵中世界。入微細世界。入覆世界。入仰世界。入有佛",
    "X09n0240_053:0082c11": "世界。入無佛世界。是為十。菩薩以此普入十方一切",
    "X09n0240_053:0082c12": "世界。佛子。菩薩摩訶薩有十種入劫。何等為十。所謂",
    "X09n0240_053:0082c13": "入過去劫。入未來劫。入現在劫。入可數劫。入不可數",
    "X09n0240_053:0082c14": "劫。入可數劫即不可數劫。入不可數劫即可數劫。入",
    "X09n0240_053:0082c15": "一切劫即非劫。入非劫即一切劫。入一切劫即一念。",
    "X09n0240_053:0082c16": "是為十。菩薩以此普入一切劫。佛子。菩薩摩訶薩有",
    "X09n0240_053:0082c17": "十種說三世。何等為十。所謂過去世說過去世。過去",
    "X09n0240_053:0082c18": "世說未來世。過去世說現在世。未來世說過去世。未",
    "X09n0240_053:0082c19": "來世說現在世。未來世說無盡。現在世說過去世。現",
    "X09n0240_053:0082c20": "在世說未來世。現在世說平等。現在世說三世即一",
    "X09n0240_053:0082c21": "念。是為十。菩薩以此普說三世。佛子。菩薩摩訶薩有",
    "X09n0240_053:0082c22": "十種知三世。何等為十。所謂知諸安立。知諸語言。知",
    "X09n0240_053:0082c23": "諸談議。知諸軌則。知諸稱謂。知諸制令。知其假名。知",
    "X09n0240_053:0082c24": "其無盡。知其寂滅。知一切空。是為十。菩薩以此普知",
    "X09n0240_053:0083a01": "一切三世諸法。佛子。菩薩摩訶薩發十種無疲厭心。",
    "X09n0240_053:0083a02": "何等為十。所謂供養一切諸佛無疲厭心。親近一切",
    "X09n0240_053:0083a03": "善知識無疲厭心。求一切法無疲厭心。聽聞正法無",
    "X09n0240_053:0083a04": "疲厭心。宣說正法無疲厭心。教化調伏一切眾生無",
    "X09n0240_053:0083a05": "疲厭心。置一切眾生於佛菩提無疲厭心。於一一世",
    "X09n0240_053:0083a06": "界經不可說不可說劫行菩薩行無疲厭心。遊行一",
    "X09n0240_053:0083a07": "切世界無疲厭心。觀察思惟一切佛法無疲厭心。是",
    "X09n0240_053:0083a08": "為十。若諸菩薩安住此法。則得如來無疲厭無上大",
    "X09n0240_053:0083a09": "智。佛子。菩薩摩訶薩有十種差別智。何等為十。所謂",
    "X09n0240_053:0083a10": "知眾生差別智。知諸根差別智。知業報差別智。知受",
    "X09n0240_053:0083a11": "生差別智。知世界差別智。知法界差別智。知諸佛差",
    "X09n0240_053:0083a12": "別智。知諸法差別智。知三世差別智。知一切語言道",
    "X09n0240_053:0083a13": "差別智。是為十。若諸菩薩安住此法。則得如來無上",
    "X09n0240_053:0083a14": "廣大差別智。佛子。菩薩摩訶薩有十種陀羅尼。何等",
    "X09n0240_053:0083a15": "為十。所謂聞持陀羅尼。持一切法不忘失故。修行陀",
    "X09n0240_053:0083a16": "羅尼。如實巧觀一切法故。思惟陀羅尼了知一切諸",
    "X09n0240_053:0083a17": "法性故。法光明陀羅尼照不思議諸佛法故。三昧陀",
    "X09n0240_053:0083a18": "羅尼普於現在一切佛所聽聞正法心不亂故。圓音",
    "X09n0240_053:0083a19": "陀羅尼解了不思議音聲語言故。三世陀羅尼演說",
    "X09n0240_053:0083a20": "三世不可思議諸佛法故。種種辯才陀羅尼演說無",
    "X09n0240_053:0083a21": "邊諸佛法故。出生無礙耳陀羅尼不可說佛所說之",
    "X09n0240_053:0083a22": "法悉能聞故。一切佛法陀羅尼安住如來力無畏故。",
    "X09n0240_053:0083a23": "是為十。若諸菩薩欲得此法。當勤修學。佛子。菩薩摩",
    "X09n0240_053:0083a24": "訶薩說十種佛。何等為十。所謂成正覺佛。願佛。業報",
    "X09n0240_053:0083b01": "佛。住持佛。涅槃佛。法界佛。心佛。三昧佛。本性佛。隨樂",
    "X09n0240_053:0083b02": "佛。是為十。",
    "X09n0240_053:0083b03": "[0083b03] 大文初二百句答十信十門。文有三段。初十種依",
    "X09n0240_053:0083b04": "已下九門。明自分行滿。次入諸菩薩已下八門。明",
    "X09n0240_053:0083b05": "勝進行圓。三差別智已下三門。明二行究竟。然第",
    "X09n0240_053:0083b06": "二十門末後結云。說十種佛。正顯十信滿心便得",
    "X09n0240_053:0083b07": "成正覺。所謂知一切法即心自性成就慧身不由",
    "X09n0240_053:0083b08": "他悟。以彼果智為我初心。故初心行滿佛果即圓。",
    "X09n0240_053:0083b09": "正顯因該果海。果徹因源。全泯位相。但顯圓融無",
    "X09n0240_053:0083b10": "礙之行。向後位位前後交徹。全彰普法界行。妙絕",
    "X09n0240_053:0083b11": "言思。當以觀心深照。乃得其宗。",
    "X09n0240_053:0083b12": "[0083b12] 佛子。菩薩摩訶薩發十種普賢心。何等為十。所謂發",
    "X09n0240_053:0083b13": "大慈心。救護一切眾生故。發大悲心。代一切眾生受",
    "X09n0240_053:0083b14": "苦故。發一切施心悉捨所有故。發念一切智為首心",
    "X09n0240_053:0083b15": "樂求一切佛法故。發功德莊嚴心學一切菩薩行故。",
    "X09n0240_053:0083b16": "發如金剛心一切處受生不忘失故。發如海心一切",
    "X09n0240_053:0083b17": "白淨法悉流入故。發如大山王心一切惡言皆忍受",
    "X09n0240_053:0083b18": "故。發安隱心施一切眾生無怖畏故。發般若波羅蜜",
    "X09n0240_053:0083b19": "究竟心巧觀一切法無所有故。是為十。若諸菩薩安",
    "X09n0240_053:0083b20": "住此心。疾得成就普賢善巧智。佛子。菩薩摩訶薩有",
    "X09n0240_053:0083b21": "十種普賢行法。何等為十。所謂願住未來一切劫普",
    "X09n0240_053:0083b22": "賢行法。願供養恭敬未來一切佛普賢行法。願安置",
    "X09n0240_053:0083b23": "一切眾生於普賢菩薩行普賢行法。願積集一切善",
    "X09n0240_053:0083b24": "根普賢行法。願入一切波羅蜜普賢行法。願滿足一",
    "X09n0240_053:0083c01": "切菩薩行普賢行法。願莊嚴一切世界普賢行法。願",
    "X09n0240_053:0083c02": "生一切佛剎普賢行法。願善觀察一切法普賢行法。",
    "X09n0240_053:0083c03": "願於一切佛國土成無上菩提普賢行法。是為十。若",
    "X09n0240_053:0083c04": "諸菩薩勤修此法。疾得滿足普賢行願。佛子。菩薩摩",
    "X09n0240_053:0083c05": "訶薩以十種觀眾生而起大悲。何等為十。所謂觀察",
    "X09n0240_053:0083c06": "眾生無依無怙而起大悲。觀察眾生性不調順而起",
    "X09n0240_053:0083c07": "大悲。觀察眾生貧無善根而起大悲。觀察眾生長夜",
    "X09n0240_053:0083c08": "睡眠而起大悲。觀察眾生行不善法而起大悲。觀察",
    "X09n0240_053:0083c09": "眾生欲縛所縛而起大悲。觀察眾生沒生死海而起",
    "X09n0240_053:0083c10": "大悲。觀察眾生長嬰疾苦而起大悲。觀察眾生無善",
    "X09n0240_053:0083c11": "法欲而起大悲。觀察眾生失諸佛法而起大悲。是為",
    "X09n0240_053:0083c12": "十。菩薩恒以此心觀察眾生。佛子。菩薩摩訶薩有十",
    "X09n0240_053:0083c13": "種發菩提心因緣。何等為十。所謂為教化調伏一切",
    "X09n0240_053:0083c14": "眾生故發菩提心。為除滅一切眾生苦聚故發菩提",
    "X09n0240_053:0083c15": "心。為與一切眾生具足安樂故發菩提心。為斷一切",
    "X09n0240_053:0083c16": "眾生愚癡故發菩提心。為與一切眾生佛智故發菩",
    "X09n0240_053:0083c17": "提心。為恭敬供養一切諸佛故發菩提心。為隨如來",
    "X09n0240_053:0083c18": "教令佛歡喜故發菩提心。為見一切佛色身相好故",
    "X09n0240_053:0083c19": "發菩提心。為入一切佛廣大智慧故發菩提心。為顯",
    "X09n0240_053:0083c20": "現諸佛力無所畏故發菩提心。是為十。佛子。若菩薩",
    "X09n0240_053:0083c21": "發無上菩提心。為悟入一切智智故。親近供養善知",
    "X09n0240_053:0083c22": "識時應起十種心。何等為十。所謂起給侍心。歡喜心。",
    "X09n0240_053:0083c23": "無違心。隨順心。無異求心。一向心。同善根心。同願心。",
    "X09n0240_053:0083c24": "如來心。同圓滿行心。是為十。佛子。若菩薩摩訶薩起",
    "X09n0240_053:0084a01": "如是心。則得十種清淨。何等為十。所謂深心清淨。到",
    "X09n0240_053:0084a02": "於究竟無失壞故。色身清淨。隨其所宜為示現故。音",
    "X09n0240_053:0084a03": "聲清淨了達一切諸語言故。辯才清淨善說無邊諸",
    "X09n0240_053:0084a04": "佛法故。智慧清淨捨離一切愚癡暗故。受生清淨具",
    "X09n0240_053:0084a05": "足菩薩自在力故。眷屬清淨成就過去同行眾生諸",
    "X09n0240_053:0084a06": "善根故。果報清淨除滅一切諸業障故。大願清淨與",
    "X09n0240_053:0084a07": "諸菩薩性無二故。諸行清淨以普賢乘而出離故。是",
    "X09n0240_053:0084a08": "為十。佛子。菩薩摩訶薩有十種波羅蜜。何等為十。所",
    "X09n0240_053:0084a09": "謂施波羅密。悉捨一切諸所有故。戒波羅蜜。淨佛戒",
    "X09n0240_053:0084a10": "故。忍波羅蜜住佛忍故。精進波羅蜜一切所作不退",
    "X09n0240_053:0084a11": "轉故。禪波羅蜜念一境故。般若波羅蜜如實觀察一",
    "X09n0240_053:0084a12": "切法故。智波羅蜜入佛力故。願波羅蜜滿足普賢諸",
    "X09n0240_053:0084a13": "大願故。神通波羅蜜示現一切自在用故。法波羅蜜",
    "X09n0240_053:0084a14": "普入一切諸佛法故。是為十。若諸菩薩安住此法。則",
    "X09n0240_053:0084a15": "得具足如來無上大智波羅蜜。佛子。菩薩摩訶薩有",
    "X09n0240_053:0084a16": "十種智隨覺。何等為十。所謂一切世界無量差別智",
    "X09n0240_053:0084a17": "隨覺。一切眾生界不可思議智隨覺。一切諸法一入",
    "X09n0240_053:0084a18": "種種種種入一智隨覺。一切法界廣大智隨覺。一切",
    "X09n0240_053:0084a19": "&#x8657;空界究竟智隨覺。一切世界入過去世智隨覺。一",
    "X09n0240_053:0084a20": "切世界入未來世智隨覺。一切世界入現在世智隨",
    "X09n0240_053:0084a21": "覺。一切如來無量行願皆於一智而得圓滿智隨覺。",
    "X09n0240_053:0084a22": "三世諸佛皆同一行而得出離智隨覺。是為十。若諸",
    "X09n0240_053:0084a23": "菩薩安住此法則得一切法自在光明所願皆滿。於",
    "X09n0240_053:0084a24": "一念頃悉能解了一切佛法成等正覺。佛子。菩薩摩",
    "X09n0240_053:0084b01": "訶薩有十種證知。何等為十。所謂知一切法一相。知",
    "X09n0240_053:0084b02": "一切法無量相。知一切法在一念。知一切眾生心行",
    "X09n0240_053:0084b03": "無礙。知一切眾生諸根平等。知一切眾生煩惱習氣",
    "X09n0240_053:0084b04": "行。知一切眾生心使行。知一切眾生善不善行。知一",
    "X09n0240_053:0084b05": "切菩薩願行自在住持變化。知一切如來具足十力",
    "X09n0240_053:0084b06": "成等正覺。是為十。若諸菩薩安住此法。則得一切法",
    "X09n0240_053:0084b07": "善巧方便。佛子。菩薩摩訶薩有十種力。何等為十。所",
    "X09n0240_053:0084b08": "謂入一切法自性力。入一切法如化力。入一切法如",
    "X09n0240_053:0084b09": "幻力。入一切法皆是佛法力。於一切法無染著力。於",
    "X09n0240_053:0084b10": "一切法甚明解力。於一切善知識恒不捨離尊重心",
    "X09n0240_053:0084b11": "力。令一切善根順至無上智王力。於一切佛法深信",
    "X09n0240_053:0084b12": "不謗力。令一切智心不退善巧力。是為十。若諸菩薩",
    "X09n0240_053:0084b13": "安住此法則具如來無上諸力。佛子。菩薩摩訶薩有",
    "X09n0240_053:0084b14": "十種平等。何等為十。所謂於一切眾生平等。一切法",
    "X09n0240_053:0084b15": "平等。一切剎平等。一切深心平等。一切善根平等。一",
    "X09n0240_053:0084b16": "切菩薩平等。一切願平等。一切波羅蜜平等。一切行",
    "X09n0240_053:0084b17": "平等。一切佛平等。是為十。若諸菩薩安住此法。則得",
    "X09n0240_053:0084b18": "一切諸佛無上平等法。佛子。菩薩摩訶薩有十種佛",
    "X09n0240_053:0084b19": "法實義句。何等為十。所謂一切法但有名。一切法猶",
    "X09n0240_053:0084b20": "如幻。一切法猶如影。一切法但緣起。一切法業清淨。",
    "X09n0240_053:0084b21": "一切法但文字所作。一切法實際。一切法無相。一切",
    "X09n0240_053:0084b22": "法第一義。一切法法界。是為十。若諸菩薩安住此法。",
    "X09n0240_053:0084b23": "則善入一切智智無上真實義。佛子。菩薩摩訶薩說",
    "X09n0240_053:0084b24": "十種法。何等為十。所謂說甚深法。說廣大法。說種種",
    "X09n0240_053:0084c01": "法。說一切智法。說隨順波羅蜜法。說出生如來力法。",
    "X09n0240_053:0084c02": "說三世相應法。說令菩薩不退法。說讚歎佛功德法。",
    "X09n0240_053:0084c03": "說一切菩薩學一切佛平等一切如來境界相應法。",
    "X09n0240_053:0084c04": "是為十。若諸菩薩安住此法。則得如來無上巧說法。",
    "X09n0240_053:0084c05": "佛子。菩薩摩訶薩有十種持。何等為十。所謂持所集",
    "X09n0240_053:0084c06": "一切福德善根。持一切如來所說法。持一切譬喻。持",
    "X09n0240_053:0084c07": "一切法理趣門。持一切出生陀羅尼門。持一切除疑",
    "X09n0240_053:0084c08": "惑法。持成就一切菩薩法。持一切如來所說平等三",
    "X09n0240_053:0084c09": "昧門。持一切法照明門。持一切諸佛神通遊戲力。是",
    "X09n0240_053:0084c10": "為十。若諸菩薩安住此法。則得如來無上大智住持",
    "X09n0240_053:0084c11": "力。佛子。菩薩摩訶薩有十種辯才。何等為十。所謂於",
    "X09n0240_053:0084c12": "一切法無分別辯才。於一切法無所作辯才。於一切",
    "X09n0240_053:0084c13": "法無所著辯才。於一切法了達空辯才。於一切法無",
    "X09n0240_053:0084c14": "疑暗辯才。於一切法佛加被辯才。於一切法自覺悟",
    "X09n0240_053:0084c15": "辯才。於一切法文句差別善巧辯才。於一切法真實",
    "X09n0240_053:0084c16": "說辯才。隨一切眾生心令歡喜辯才。是為十。若諸菩",
    "X09n0240_053:0084c17": "薩安住此法。則得如來無上巧妙辯才。佛子。菩薩摩",
    "X09n0240_053:0084c18": "訶薩有十種自在。何等為十。所謂教化調伏一切眾",
    "X09n0240_053:0084c19": "生自在。普照一切法自在。修一切善根行自在。廣大",
    "X09n0240_053:0084c20": "智自在。無所依戒自在。一切善根迴向菩提自在。精",
    "X09n0240_053:0084c21": "進不退轉自在。智慧摧破一切眾魔自在。隨所樂欲",
    "X09n0240_053:0084c22": "令發菩提心自在。隨所應化現成正覺自在。是為十。",
    "X09n0240_053:0084c23": "若諸菩薩安住此法。則得如來無上大智自在。佛子。",
    "X09n0240_053:0084c24": "菩薩摩訶薩有十種無著。何等為十。所謂於一切世",
    "X09n0240_053:0085a01": "界無著。於一切眾生無著。於一切法無著。於一切所",
    "X09n0240_053:0085a02": "作無著。於一切善根無著。於一切受生處無著。於一",
    "X09n0240_053:0085a03": "切願無著。於一切行無著。於一切菩薩無著。於一切",
    "X09n0240_053:0085a04": "佛無著。是為十。若諸菩薩安住此法。則能速轉一切",
    "X09n0240_053:0085a05": "眾想得無上清淨智慧。佛子。菩薩摩訶薩有十種平",
    "X09n0240_053:0085a06": "等心。何等為十。所謂積集一切功德平等心。發一切",
    "X09n0240_053:0085a07": "差別願平等心。於一切眾生身平等心。於一切眾生",
    "X09n0240_053:0085a08": "業報平等心。於一切法平等心。於一切淨穢國土平",
    "X09n0240_053:0085a09": "等心。於一切眾生解平等心。於一切行無所分別平",
    "X09n0240_053:0085a10": "等心。於一切佛力無畏平等心。於一切如來智慧平",
    "X09n0240_053:0085a11": "等心。是為十。若諸菩薩安住其中。則得如來無上大",
    "X09n0240_053:0085a12": "平等心。佛子。菩薩摩訶薩有十種出生智慧。何等為",
    "X09n0240_053:0085a13": "十。所謂知一切眾生解出生智慧。知一切佛剎種種",
    "X09n0240_053:0085a14": "差別出生智慧。知十方網分齊出生智慧。知覆仰等",
    "X09n0240_053:0085a15": "一切世界出生智慧。知一切法一性種種性廣大住",
    "X09n0240_053:0085a16": "出生智慧。知一切種種身出生智慧。知一切世間顛",
    "X09n0240_053:0085a17": "倒妄想悉無所著出生智慧。知一切法究竟皆以一",
    "X09n0240_053:0085a18": "道出離出生智慧。知如來神力能入一切法界出生",
    "X09n0240_053:0085a19": "智慧。知三世一切眾生佛種不斷出生智慧。是為十。",
    "X09n0240_053:0085a20": "若諸菩薩安住此法。則於諸法無不了達。佛子。菩薩",
    "X09n0240_053:0085a21": "摩訶薩有十種變化。何等為十。所謂一切眾生變化。",
    "X09n0240_053:0085a22": "一切身變化。一切剎變化。一切供養變化。一切音聲",
    "X09n0240_053:0085a23": "變化。一切行願變化。一切教化調伏眾生變化。一切",
    "X09n0240_053:0085a24": "成正覺變化。一切說法變化。一切加持變化。是為十。",
    "X09n0240_053:0085b01": "若諸菩薩安住此法。則得具足一切無上變化法。",
    "X09n0240_053:0085b02": "[0085b02] 大文第二發普賢心下二十門。答前二十句問。明",
    "X09n0240_053:0085b03": "十住行法。初住有四門。二住二門。三住二門。四住",
    "X09n0240_053:0085b04": "一門。五住一門。六七八九十住各有二門。初住四",
    "X09n0240_053:0085b05": "門中。第一發普賢心以明初發心住之總相。普賢",
    "X09n0240_053:0085b06": "心者即菩提心。謂全以果覺為本發心之相。前十",
    "X09n0240_053:0085b07": "住位中。緣佛十力發心。乃依佛境發廣大心。是依",
    "X09n0240_053:0085b08": "他發。今就果覺乃自體發。即見行布圓融之意矣。",
    "X09n0240_053:0085b09": "且初第一發菩提心。則四弘誓願一念頓發。觀理",
    "X09n0240_053:0085b10": "發心。稱真法界。故為普發心也。四門通顯發菩提",
    "X09n0240_053:0085b11": "心義。二治地住有二門。明發菩提心。必依善知識",
    "X09n0240_053:0085b12": "乃得成就。三修行住行。具行十度要在必行故。四",
    "X09n0240_053:0085b13": "證知一門。明生貴住行。由前修十度了一切佛法",
    "X09n0240_053:0085b14": "成等正覺。由了達故。故能證知。證故於聖教中生。",
    "X09n0240_053:0085b15": "故名生貴。五十種力一門。明具足方便住中行。前",
    "X09n0240_053:0085b16": "十住中云。所修諸行皆為眾生。不知何行。故此明",
    "X09n0240_053:0085b17": "所修之行。由前了達。故能善入諸法。有大力用。故",
    "X09n0240_053:0085b18": "能具足方便。所謂救護一切眾生也。六有二門明",
    "X09n0240_053:0085b19": "正心住行。初門十種平等。由前善入諸法。故於一",
    "X09n0240_053:0085b20": "切法平等。故稱真法界一平等。了無二相。故生佛",
    "X09n0240_053:0085b21": "心境事理等。一一融徹。等同一味。故名正心。所以",
    "X09n0240_053:0085b22": "等者。以了遍計無實。依他性空。純一圓成。故平等",
    "X09n0240_053:0085b23": "耳。故以第二門佛法實義成之。七有二門明不退",
    "X09n0240_053:0085b24": "住行。由了達諸法平等。安住真如。故其心不退。而",
    "X09n0240_053:0085c01": "能說自所證法。隨力演說。不但口宣。而心受持。故",
    "X09n0240_053:0085c02": "以次門成之。八有二門明童真住行。由住諸法平",
    "X09n0240_053:0085c03": "等。證真實義。故得辨才巧妙。得大自在。九有二門",
    "X09n0240_053:0085c04": "明王子住中行。由上說法無礙自在。故得無著。由",
    "X09n0240_053:0085c05": "無著故深入法際。故得佛平等。前則了法平等。此",
    "X09n0240_053:0085c06": "則安住平等。故為學法王處法。"
}