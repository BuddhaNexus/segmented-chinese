{
    "X69n1352_001:0303c05": "No. 1352-A",
    "X69n1352_001:0303c06": " 白雲禪錄",
    "X69n1352_001:0303c08": "[0303c08] 天下之顱圓而裾方者。跡滿山谷。求其所至之學。或",
    "X69n1352_001:0303c09": "得於心。或得於言。得於心有失於言。非所謂得心。得",
    "X69n1352_001:0303c10": "於言有失於心。非所謂得言。是皆明於一偏。而瞽於",
    "X69n1352_001:0303c11": "雙照。[0303c11] 若吾端師者。以超&#x39DE;卓異之資。生於衡湘間。能",
    "X69n1352_001:0303c12": "以不心而心。何有而不可於心。能以不言而言。何有",
    "X69n1352_001:0303c13": "而不可於言。用是而巾屨于州者有二。曰江。曰舒。香",
    "X69n1352_001:0303c14": "火于寺者有六。曰承天。曰圓通。曰法華。曰龍門。曰興",
    "X69n1352_001:0303c15": "化。曰海會。所居既廣。所言亦富。其門弟子處凝者。編",
    "X69n1352_001:0303c16": "而為帙。分上中下。以予知師之多。求名其帙。而又俾",
    "X69n1352_001:0303c17": "序其首。余以師終海會。海會之山曰白雲。故總題曰",
    "X69n1352_001:0303c18": "白雲禪錄。若其得法之因。語載帙中。此不復道。後之",
    "X69n1352_001:0303c19": "人。由余文以推其心。則知心者無閡於言。索其言。則",
    "X69n1352_001:0303c20": "知言者無閡於心。然後所以信為吾端師也。太原王",
    "X69n1352_001:0303c21": "孜序。",
    "X69n1352_001:0304a06": "No. 1352",
    "X69n1352_001:0304a07": "白雲端和尚語錄卷一",
    "X69n1352_001:0304a09": "江州承天禪院語錄",
    "X69n1352_001:0304a10": "參學小師 處凝 編",
    "X69n1352_001:0304a11": "[0304a11] 師開堂日。陞座拈香云。此一瓣香。奉為",
    "X69n1352_001:0304a12": "今上 皇帝。伏願。堯風永扇。舜日遐明。次拈香云。此",
    "X69n1352_001:0304a13": "一瓣香。奉為過現未來。大覺海中。有利及於含生。一",
    "X69n1352_001:0304a14": "切聖賢。及生平所參見。諸善知識。眾中衣&#x9262;道友。曾",
    "X69n1352_001:0304a15": "有一言一句。布施我者。師僧父母。一切恩門。聊伸報",
    "X69n1352_001:0304a16": "謝。又拈香云。此一瓣香。且道為什麼人。若有所為。雪",
    "X69n1352_001:0304a17": "上加霜。若無所為。過莫大焉。奉為我先住袁州楊岐。",
    "X69n1352_001:0304a18": "後住潭州雲&#x76D6;。親見慈明來底老古錐。誰知道。今日",
    "X69n1352_001:0304a19": "向者裏。拋三放兩去也。[0304a19] 遂坐。[0304a19] 圓通訥和尚白槌云。法",
    "X69n1352_001:0304a20": "筵龍象眾。當觀第一義。師乃顧視左右云。便恁麼散",
    "X69n1352_001:0304a21": "去。自古自今。如麻似粟。若言更有如何若何。曹溪一",
    "X69n1352_001:0304a22": "路平沈。所以從上諸聖。皆向火焰裏。出來垂手。只要",
    "X69n1352_001:0304a23": "一切人。眼橫鼻直去。今日眾中。有大家垂手者麼。出",
    "X69n1352_001:0304a24": "來看 僧問。師唱誰家曲。宗風嗣阿誰。師云。一手不",
    "X69n1352_001:0304b01": "獨拍。兩手鳴劃劃。僧云。真師子兒能師子吼。師云勸",
    "X69n1352_001:0304b02": "君休去便休去。莫待風高更入深 僧問。欲行千里。",
    "X69n1352_001:0304b03": "一步為初。如何是最初一步。師云過者邊立。僧云五",
    "X69n1352_001:0304b04": "更侵早行。更有夜行人。師云未敢相許。僧便喝。師云",
    "X69n1352_001:0304b05": "咦 僧問。人天交接。兩得相見。如何是相見底事。師",
    "X69n1352_001:0304b06": "云爭敢相謾。僧云恁麼則久經沙塞苦。今日遇良知。",
    "X69n1352_001:0304b07": "師云。你&#x811A;跟事作麼生。僧云眾水含孤月。群星拱北",
    "X69n1352_001:0304b08": "辰。師云李白依前是秀才 僧問。人天普集。為聽潮",
    "X69n1352_001:0304b09": "音。郡主當筵。合談何事。師云你向甚處去來。僧云恁",
    "X69n1352_001:0304b10": "麼則九江千里內。草木盡霑恩。師云笑殺衲僧。僧將",
    "X69n1352_001:0304b11": "坐具一拂便出去。師云依稀越國。髣&#x9AF4;楊州 乃云。",
    "X69n1352_001:0304b12": "問話且止。問之與答。俱是贏得邊事。古者道。動則起",
    "X69n1352_001:0304b13": "生死之本。靜則沈昏醉之鄉。動靜雙泯。則落空亡。動",
    "X69n1352_001:0304b14": "靜雙&#x53CE;。則顢頇佛性。到者裡。直得窮天玄辯。竭世樞",
    "X69n1352_001:0304b15": "機。用一點不著。獨有山僧。今日幸遇太平世界。得路",
    "X69n1352_001:0304b16": "便行。不懼他人笑怪。所以道。此事上在諸佛分上。不",
    "X69n1352_001:0304b17": "曾增一毫。下在一切含生分上。不曾減一毫。只為一",
    "X69n1352_001:0304b18": "念迷妄。背覺合塵。輪轉三途。暫無休息。遂勞我竺乾",
    "X69n1352_001:0304b19": "本師。於大解脫海中。強湧玄波。三乘教外。直指人心。",
    "X69n1352_001:0304b20": "見性成佛。且道今日如許多葛藤。阿那裏是直指處。",
    "X69n1352_001:0304b21": "若向長老口裏覓。大似貪觀天上月。忘&#x5374;室中燈。若",
    "X69n1352_001:0304b22": "向不言不語處會。直得盡大地。忘鋒結舌。只是箇無",
    "X69n1352_001:0304b23": "孔鐵槌。有什麼用處。到者裏。還有知音者麼。良久云。",
    "X69n1352_001:0304b24": "只見白雲飛散盡。不知明月落誰家(謝辭不錄)。",
    "X69n1352_001:0304c01": "[0304c01] 次日上堂。云雪竇和尚道。偶續靈峰照夜燈。遽泛鐵",
    "X69n1352_001:0304c02": "舡下滄海。承天此者。也隨例泛一隻鐵舡。文殊普賢。",
    "X69n1352_001:0304c03": "為承天招頭把柂。觀音摩詰。為承天打篙搖櫓。承天",
    "X69n1352_001:0304c04": "只管坐地看楊州。既然如是。且道將什麼報答諸人。",
    "X69n1352_001:0304c05": "良久云。誰知遠&#x70DF;浪。別有好思量。",
    "X69n1352_001:0304c06": "[0304c06] 上堂。撫掌呵呵大笑云。大眾。得風流處且風流。",
    "X69n1352_001:0304c07": "[0304c07] 到圓通上堂。僧問。二師相見。合談何事。師云六耳不",
    "X69n1352_001:0304c08": "合謀。僧云謝師答話。師云聽事不真。喚鐘作甕。僧喝。",
    "X69n1352_001:0304c09": "師云過 乃云。秋江清淺時。白鷺和煙島。良哉觀世",
    "X69n1352_001:0304c10": "音。全身下荒草。大眾。承天未出世時。或有一箇半箇",
    "X69n1352_001:0304c11": "衲子相疑著。誰知道。出世後。直得無言可說。無理可",
    "X69n1352_001:0304c12": "伸。然雖如是。猶賴得侯溪主人在。何謂如此。千古萬",
    "X69n1352_001:0304c13": "古無人知。眼裏瞳兒看馬騎。",
    "X69n1352_001:0304c14": "[0304c14] 到歸宗上堂云。真性心地藏。無頭亦無尾。應緣而化",
    "X69n1352_001:0304c15": "物。方便呼為智。大眾。承天此者來。禮拜歸宗師叔。師",
    "X69n1352_001:0304c16": "叔。若行一丈。承天也行一丈。師叔若行一尺。承天也",
    "X69n1352_001:0304c17": "行一尺。何謂如此。得風流處且風流。有般漢到者裏",
    "X69n1352_001:0304c18": "道。耶舍塔高。金輪峰峻。眨眼回頭。早是鷂子過新羅。",
    "X69n1352_001:0304c19": "似恁麼。還稱得我師叔門風也無。不見道。打麵還他",
    "X69n1352_001:0304c20": "州土麥。唱歌須是帝鄉人。然雖如是。三十年後。清平",
    "X69n1352_001:0304c21": "過水。",
    "X69n1352_001:0304c22": "[0304c22] 到開先上堂。云古人道。莫行舊時路。莫掛本來衣。如",
    "X69n1352_001:0304c23": "今有人。向鋒刃上橫身。火燄裏出手。盡是勞而無功。",
    "X69n1352_001:0304c24": "豈可更擔水向河頭賣。雖然如是。若教姆母臨明鏡。",
    "X69n1352_001:0305a01": "也道不勞紅粉施。",
    "X69n1352_001:0305a02": "[0305a02] 到萬杉上堂。云仰山道。東寺師叔若在。即慧寂不至",
    "X69n1352_001:0305a03": "寂寞。承天此日。來見萬杉師叔。且一籌勝&#x5374;仰山。何",
    "X69n1352_001:0305a04": "謂如此。一手不獨拍。兩手鳴劃劃。然雖如是。且道。還",
    "X69n1352_001:0305a05": "鄉曲子。作麼生唱。莫是點眼知人意。看取令行時。又",
    "X69n1352_001:0305a06": "莫是邏羅哩邏羅哩若恁麼。自古自今。如麻似粟。要",
    "X69n1352_001:0305a07": "會麼。鴛鴦繡了從君看。莫把金針度與人。",
    "X69n1352_001:0305a08": "[0305a08] 到棲賢上堂。云承天自開堂後。便安排些葛藤。來山",
    "X69n1352_001:0305a09": "南東葛西葛。&#x5374;為在歸宗開先萬杉。一時打揲&#x5374;了",
    "X69n1352_001:0305a10": "也。今日到三峽會裏。大似臨嫁醫癭。卒著手&#x811A;不辦。",
    "X69n1352_001:0305a11": "幸望大眾不怪。伏惟珍重。",
    "X69n1352_001:0305a12": "[0305a12] 到羅漢上堂。云昔日當山祖印。有打破&#x8657;空底鉗鎚。",
    "X69n1352_001:0305a13": "喝散白雲底意氣。當時不妨被他使著。若以今之堂",
    "X69n1352_001:0305a14": "上坐致太平。猶淹大手。承天何故。今日得恁麼造次。",
    "X69n1352_001:0305a15": "不見道。不是對人誇潔白。大都緇素要分明。",
    "X69n1352_001:0305a16": "[0305a16] 山南迴上堂。云運□□□來。何曾有間隔。承天數日",
    "X69n1352_001:0305a17": "遶廬山行禮。每日折旋俯仰。謾諸人一點不得。諸人",
    "X69n1352_001:0305a18": "在院中折旋俯仰。也謾承天一點不得。承天為什麼",
    "X69n1352_001:0305a19": "見似不見。要會麼。是處有芳草。何山無白雲。",
    "X69n1352_001:0305a20": "[0305a20] 上堂。僧問。先聖道。舉足無非道場。學人便恁麼去如",
    "X69n1352_001:0305a21": "何。師云令人疑著。僧云學人未曉。乞師再指。師云和",
    "X69n1352_001:0305a22": "我理會不得。僧禮拜。師云有甚分曉。[0305a22] 乃云。君若隨緣",
    "X69n1352_001:0305a23": "得似風。吹沙走石不乖空。但於事上通無事。拈起拄",
    "X69n1352_001:0305a24": "杖云。見色聞聲不要聾。乃卓拄杖一下。喝一喝。",
    "X69n1352_001:0305b01": "[0305b01] 上堂云。先師道。楊岐無旨的。種田博飯喫。說夢老瞿",
    "X69n1352_001:0305b02": "曇。何處覓蹤跡。大眾誰知道。承天今日之下。向城中",
    "X69n1352_001:0305b03": "住箇小院子。&#x5374;勞他別人去種田。自己只解喫飯。可",
    "X69n1352_001:0305b04": "謂養子不及父。家門一世貧。然雖如是。大樹大皮褁。",
    "X69n1352_001:0305b05": "小樹小皮纏。",
    "X69n1352_001:0305b06": "[0305b06] 上堂。僧問。舊歲已去。新歲復來。如何是不遷義。師云",
    "X69n1352_001:0305b07": "眉在眼上。僧云恁麼則一氣不言含有象。萬靈何處",
    "X69n1352_001:0305b08": "謝無私。師云未敢相許。僧云大眾證明。學人禮謝。師",
    "X69n1352_001:0305b09": "云更須子細 乃云。今日普天之下。盡添一歲。且道。",
    "X69n1352_001:0305b10": "南泉水牯牛。還添也無。添與不添且致。且道水牯牛",
    "X69n1352_001:0305b11": "鼻孔重多少。若知得他斤兩。輕重分明。每日一任侵",
    "X69n1352_001:0305b12": "他人苗稼。若也未然。&#x81C8;月三十日。莫道春來草自青。",
    "X69n1352_001:0305b13": "[0305b13] 上堂云。乾坤之內。宇宙之間。中有一寶。秘在形山。大",
    "X69n1352_001:0305b14": "眾。眼在鼻上。&#x811A;在肚下。且道寶在甚處。乃云。人面不",
    "X69n1352_001:0305b15": "知何處去。桃花依舊笑春風。",
    "X69n1352_001:0305b16": "[0305b16] 上堂云。文殊起佛見法見。被世尊貶向鐵圍山 大",
    "X69n1352_001:0305b17": "眾。世尊當時一期。也似爭小失大。有失大人之相。如",
    "X69n1352_001:0305b18": "今若有人。向承天者裏。起佛見法見。承天終不教動",
    "X69n1352_001:0305b19": "著他。何謂如此。但得雪消去。自然春到來。",
    "X69n1352_001:0305b20": "[0305b20] 上堂云。昔日淨名大士。向毗耶城裏方丈中。為一切",
    "X69n1352_001:0305b21": "眾生病故。所以示病。大眾。看他古人恁麼。也似平地",
    "X69n1352_001:0305b22": "上喫交。承天自半夏來。一月日患痢。兩月日將息。尚",
    "X69n1352_001:0305b23": "不能得蘇息。豈更有閒功夫。□□人病。何謂如此。知",
    "X69n1352_001:0305b24": "時別宜。堪作闍梨。",
    "X69n1352_001:0305c01": "[0305c01] 上堂云。古者道。上士聞道。勤而行之。中士聞道。如存",
    "X69n1352_001:0305c02": "如亡。下士聞道。大笑之。大眾。若約衲僧門下。&#x5374;許他",
    "X69n1352_001:0305c03": "大笑底。有些些骨氣。何謂如此。眾眼難謾。",
    "X69n1352_001:0305c04": "[0305c04] 上堂云。一切有為法。如夢幻泡影。乃拍禪床一下云。",
    "X69n1352_001:0305c05": "幾度黑風吹大海。未嘗聞道釣舟傾。",
    "X69n1352_001:0305c06": "[0305c06] 上堂。僧問。智不到處。切忌道著。道著時如何。師云風",
    "X69n1352_001:0305c07": "吹日炙。僧云恁麼則無處容身也。師云。碓搗磨磨。僧",
    "X69n1352_001:0305c08": "云官不容針。私通車馬。師云可貴可賤。僧彈指一下。",
    "X69n1352_001:0305c09": "師云恰是。僧吐舌。師云家貧猶自可。路貧愁殺人。僧",
    "X69n1352_001:0305c10": "呵呵大笑。師云放過著 乃云。智不到處。切忌道著。",
    "X69n1352_001:0305c11": "大眾。既是智不到處。又道箇什麼。拍禪&#x7240;一下云。相",
    "X69n1352_001:0305c12": "逢只可三分語。未可全拋一片心。",
    "X69n1352_001:0305c13": "[0305c13] 上堂云。人情濃厚道情微。道用人情世豈知。且問諸",
    "X69n1352_001:0305c14": "人。每日區區地。為當是人情。是道用。直饒道得。也是",
    "X69n1352_001:0305c15": "人情。也不是道用。正是泥裏洗土塊。要得分明麼。良",
    "X69n1352_001:0305c16": "久云。千鈞之弩。不為鼷鼠而發機。",
    "X69n1352_001:0305c17": "[0305c17] 懺法堂上堂。僧問。石霜之堂為枯木。鹿苑之座號金",
    "X69n1352_001:0305c18": "剛。承天此日新堂座。名箇什麼。師云你出家也未。僧",
    "X69n1352_001:0305c19": "云畢竟如何名邈。師云面前有露柱。僧禮拜 師乃",
    "X69n1352_001:0305c20": "云。古者道。此座高廣。吾不能昇。先須作禮須彌燈王。",
    "X69n1352_001:0305c21": "然後可昇。大眾且道。承天此座。為復昇來久矣。為復",
    "X69n1352_001:0305c22": "今日始昇。若是今日始昇。許多時在甚處。若是昇來",
    "X69n1352_001:0305c23": "久矣。須彌燈王。只今在什麼處。乃拈起拄杖云。須彌",
    "X69n1352_001:0305c24": "燈王。在拄杖頭上證明。諸人各各有此座分。若也見",
    "X69n1352_001:0306a01": "得去。向東京城裏持&#x9262;。江州城裏喫飯。入淫坊。穿酒",
    "X69n1352_001:0306a02": "肆。看南頭買賤。北頭賣貴。未嘗絲髮離於此座。然雖",
    "X69n1352_001:0306a03": "如是。承天今日。赫日光中雷電轟。以拄杖擊禪&#x7240;一",
    "X69n1352_001:0306a04": "下。",
    "X69n1352_001:0306a05": "[0306a05] 上堂云。觸目不會道。言中有響。運足焉知路。彩出齪",
    "X69n1352_001:0306a06": "家。所以向諸仁者道。誰敢錯&#x609E;諸仁者一毫子。還會",
    "X69n1352_001:0306a07": "麼。承天罪過已不少。",
    "X69n1352_001:0306a08": "[0306a08] 上堂。&#x7AEA;起拄杖云。鋒刃上[跳-兆+孛]跳。&#x5374;橫按拄杖云。微塵",
    "X69n1352_001:0306a09": "裏走馬。勞勞去復來。箇是醒醒者。遂擲下拄杖。下座。",
    "X69n1352_001:0306a10": "[0306a10] 上堂云。戢玄機於未兆。藏冥運於即化。大眾。如今禪",
    "X69n1352_001:0306a11": "和子。一箇箇出來。氣宇如王。問著辯瀉懸河。有甚奈",
    "X69n1352_001:0306a12": "何處。忽若解按下雲頭。聽承天說些將有如無話。往",
    "X69n1352_001:0306a13": "往方知道。打&#x76B7;弄琵琶。須逢兩會家。然雖如是。禹力",
    "X69n1352_001:0306a14": "不到處。河聲流向西。",
    "X69n1352_001:0306a15": "[0306a15] 上堂云。一月普現一切水。一切水月一月攝。拈起拄",
    "X69n1352_001:0306a16": "杖云。東弗于代。西瞿耶尼。南瞻部洲。北&#x9B31;單越。新羅",
    "X69n1352_001:0306a17": "渤海。如今眾裏稍稍參學者。盡知道。在拄杖頭上。及",
    "X69n1352_001:0306a18": "乎問著人家杓柄長短。鍋子大小。管取十有九不知。",
    "X69n1352_001:0306a19": "所以道。夜深方見把針人。若未然者。滿船明月一竿",
    "X69n1352_001:0306a20": "竹。家住五湖歸去來。卓拄杖一下。",
    "X69n1352_001:0306a21": "[0306a21] 上堂云。不曾迷。莫求悟。為什麼從上來。&#x5374;有師承祖",
    "X69n1352_001:0306a22": "嗣。若也會得。入鄉隨俗。若也不會。餓死首陽山。然雖",
    "X69n1352_001:0306a23": "如是。入水見長人。",
    "X69n1352_001:0306a24": "[0306a24] 上堂。拈起拄杖云。若向者裏會得。雪上加霜。若也未",
    "X69n1352_001:0306b01": "然。但得雪消去。自然春到來。卓拄杖一下。",
    "X69n1352_001:0306b02": "[0306b02] 上堂云。古者道。有佛處不得住。無佛處急走過。所以",
    "X69n1352_001:0306b03": "承天有時口似木[木*突]。有時言如劈竹。有時褒貶天下",
    "X69n1352_001:0306b04": "人。有時一任天下人褒貶。然雖如是。大眾。三千里外。",
    "X69n1352_001:0306b05": "逢人不得錯舉。",
    "X69n1352_001:0306b06": "[0306b06] 上堂云。可中學道。似地擎山。不知山之孤峻。如石含",
    "X69n1352_001:0306b07": "玉。不知玉之無瑕。若能如是。是真出家。大眾。既是不",
    "X69n1352_001:0306b08": "知山之孤峻。又不知玉之無瑕。且道是誰與麼道。乃",
    "X69n1352_001:0306b09": "拍禪&#x7240;一下云。牙根不歷水。未免順人情。",
    "X69n1352_001:0306b10": "[0306b10] 上堂。舉雲門頌云。不露風骨句。未語先分付。進步口",
    "X69n1352_001:0306b11": "喃喃。知君大罔錯。大眾。雲門老人。只解無佛處稱尊。",
    "X69n1352_001:0306b12": "且不解移風易俗。承天也&#x63D1;一箇。呈似大眾。不露風",
    "X69n1352_001:0306b13": "骨句。有鹽兼有醋。憑君子細看。九曲珠難度。便下座。",
    "X69n1352_001:0306b14": "[0306b14] 上堂云。大象不遊於兔徑。大悟不拘於小節。是何言",
    "X69n1352_001:0306b15": "歟。承天道。針眼裏躍出獰龍。藕絲中開張世界。何謂",
    "X69n1352_001:0306b16": "如此。功多業熟。水到渠成。參。",
    "X69n1352_001:0306b17": "[0306b17] 上堂云。光非照境。境亦非存。拈起拄杖云。者拄杖子。",
    "X69n1352_001:0306b18": "遇貴則賤。遇賤則貴。何謂如此。誰知冷&#x7070;裏。九轉透",
    "X69n1352_001:0306b19": "瓶香。卓拄杖下座。",
    "X69n1352_001:0306b20": "[0306b20] 上堂云。今日至節。一陽生於此日。遂拈起拄杖云。大",
    "X69n1352_001:0306b21": "眾且道。者箇作麼生。便恁麼搆得。且恁麼應時納祐。",
    "X69n1352_001:0306b22": "若數至大年朝。前頭大有雪在。所以承天尋常十度",
    "X69n1352_001:0306b23": "發言九度休。何謂如此。當門不用栽荊棘。後代兒孫",
    "X69n1352_001:0306b24": "惹著衣。然雖如是。三十年後。太公釣魚。參。",
    "X69n1352_001:0306c01": "[0306c01] 上堂。云黑荳未生芽處會得。自古自今。寡不敵眾。若",
    "X69n1352_001:0306c02": "說臂長衫袖短。&#x811A;瘦艸鞋寬。一任天下人。笑承天不",
    "X69n1352_001:0306c03": "唧[口*留]。然雖如是。有利無利。不離行市。",
    "X69n1352_001:0306c04": "[0306c04] 上堂云。若常似今日。承天謾得諸上座。若不似今日。",
    "X69n1352_001:0306c05": "承天謾諸上座不得。何謂如此。黨理不黨親。參。",
    "X69n1352_001:0306c06": "[0306c06] 上堂。眾集定。乃云。大眾會麼。以拄杖卓一下云。珊瑚",
    "X69n1352_001:0306c07": "枕上兩行淚。半是思君半恨君。下座。",
    "X69n1352_001:0306c08": "江州圓通崇勝禪院語錄",
    "X69n1352_001:0306c09": "參學小師 海譚 錄",
    "X69n1352_001:0306c10": "[0306c10] 師受請日。陞座。顧視大眾云。昔日三聖道。我遇人即",
    "X69n1352_001:0306c11": "出。出即不為人。興化聞得云。我則不然。我遇人則不",
    "X69n1352_001:0306c12": "出。出則便為人。大眾。此二尊宿。各有一處打得著。且",
    "X69n1352_001:0306c13": "道那箇在前。那箇在後。還有人。向者裏定當得麼。良",
    "X69n1352_001:0306c14": "久云。妙舞莫誇迴雪手。三臺須是大家催。下座。",
    "X69n1352_001:0306c15": "[0306c15] 上堂云。入林不動艸。入水不動波。入鳥不亂行。大眾。",
    "X69n1352_001:0306c16": "者箇是把纜放船底手&#x811A;。且道衲僧家合作麼生。以",
    "X69n1352_001:0306c17": "手拍禪床一下云。掀翻海嶽求知己。撥動乾坤見太",
    "X69n1352_001:0306c18": "平。",
    "X69n1352_001:0306c19": "[0306c19] 上堂。拈起拄杖。卓一卓云。一漚生波瀾始。又卓一卓",
    "X69n1352_001:0306c20": "云。一漚生文殊起。又連卓三下云。者箇又作麼生。良",
    "X69n1352_001:0306c21": "久云。誰知遠&#x70DF;浪。別有好思量。參。",
    "X69n1352_001:0306c22": "[0306c22] 上堂云。古者道。將此深心奉塵剎。是則名為報佛恩。",
    "X69n1352_001:0306c23": "圓通即不然。時挑野菜和根&#x7151;。旋採山柴帶葉燒。參。",
    "X69n1352_001:0306c24": "[0306c24] 上堂云。佛身無為。不墮諸數。且道。六入。十二緣。十八",
    "X69n1352_001:0307a01": "界。乃至八萬四千法門。從甚處來。以手拍禪&#x7240;一下",
    "X69n1352_001:0307a02": "云。好女不著嫁時衣。參。",
    "X69n1352_001:0307a03": "[0307a03] 上堂云。泥佛不度水。木佛不度火。金佛不度鑪。大眾。",
    "X69n1352_001:0307a04": "趙州老子。十二劑骨頭。八萬四千毛孔。一時拋向諸",
    "X69n1352_001:0307a05": "人懷裏了也。圓通今日。路見不平。為古人出氣。以手",
    "X69n1352_001:0307a06": "拍禪&#x7240;一下云。須知海嶽歸明主。未信乾坤陷吉人。",
    "X69n1352_001:0307a07": "參。",
    "X69n1352_001:0307a08": "[0307a08] 上堂云。本自無瘡。勿傷之也。然雖如是。不因一事。不",
    "X69n1352_001:0307a09": "長一智。參。",
    "X69n1352_001:0307a10": "[0307a10] 上堂。拈拄杖。橫按膝上云。春生夏長。放下拄杖云。雨",
    "X69n1352_001:0307a11": "順風調。下座。",
    "X69n1352_001:0307a12": "[0307a12] 受紫衣日上堂云。古者道。牽牛向水東去也。不免官",
    "X69n1352_001:0307a13": "家王徭。牽牛向水西去也。不免官家王徭。不如隨分",
    "X69n1352_001:0307a14": "納取些些好。大眾且道。阿那箇是些些底。乃拈起袈",
    "X69n1352_001:0307a15": "裟角云。者箇豈不是些些底。然雖如是。若以色見我。",
    "X69n1352_001:0307a16": "以音聲求我。是人行邪道。不能見如來。遂放下云。且",
    "X69n1352_001:0307a17": "喜天下太平。參。",
    "X69n1352_001:0307a18": "[0307a18] 上堂。舉雲門拈三平頌云。即此見聞非見聞。更無聲",
    "X69n1352_001:0307a19": "色可呈君。有什麼口頭聲色。箇中若了無餘事。體用",
    "X69n1352_001:0307a20": "無妨分不分。乃拈拄杖云。拄杖是體。&#x5374;指燈籠云。燈",
    "X69n1352_001:0307a21": "籠是用。作麼生不分。[0307a21] 大眾。雲門只解依樣&#x7575;蛾眉。圓",
    "X69n1352_001:0307a22": "通則不然。即此見聞非見聞。更無聲色可呈君。眼是",
    "X69n1352_001:0307a23": "眼耳是耳。箇中若了無餘事。體用無妨分不分。四五",
    "X69n1352_001:0307a24": "百條花柳巷。二三千處管絃樓。參。",
    "X69n1352_001:0307b01": "[0307b01] 上堂。舉僧問投子。不斷煩惱。而入涅槃時如何。投子",
    "X69n1352_001:0307b02": "作色云。者箇師僧。好發業殺人。[0307b02] 西堂別云。家家觀世",
    "X69n1352_001:0307b03": "音。[0307b03] 大眾。投子可謂善解量才。西堂可謂善解補職。如",
    "X69n1352_001:0307b04": "今忽有人。問圓通。不斷煩惱。而入涅槃時如何。即向",
    "X69n1352_001:0307b05": "伊道。青山綠水。短棹孤舟。",
    "X69n1352_001:0307b06": "[0307b06] 上堂。舉王常侍到臨際問。堂中僧。每日看經麼。臨際",
    "X69n1352_001:0307b07": "云。不看經。又問習禪麼。臨際云不習禪。云畢竟作箇",
    "X69n1352_001:0307b08": "什麼。臨際云總教成佛作祖去。常侍云。金屑雖貴。落",
    "X69n1352_001:0307b09": "眼成翳。又作麼生。臨際云。我將謂你是箇俗漢。[0307b09] 大眾。",
    "X69n1352_001:0307b10": "臨際端的。只具一隻眼。若是圓通即不然。金屑雖貴。",
    "X69n1352_001:0307b11": "落眼成翳。又作麼生。我將謂你是箇俗漢。大眾試斷",
    "X69n1352_001:0307b12": "看。下座。",
    "X69n1352_001:0307b13": "[0307b13] 上堂。舉僧問洞山。寒暑到來如何迴避。洞山云。何不",
    "X69n1352_001:0307b14": "向無寒暑處去。僧云如何是無寒暑處。洞山云。寒時",
    "X69n1352_001:0307b15": "寒殺闍梨。熱時熱殺闍梨。洞山百味具足。後來又合",
    "X69n1352_001:0307b16": "如何。忽有人問圓通。如何是無寒暑處。劈脊便棒。參。",
    "X69n1352_001:0307b17": "[0307b17] 上堂云。未得箇入頭處。須得箇入頭處。既得箇入頭",
    "X69n1352_001:0307b18": "處。不得辜負老僧。大眾。睦州老兒。可謂經事多矣。要",
    "X69n1352_001:0307b19": "坐便坐。要行便行。然雖如是。天無全功。",
    "X69n1352_001:0307b20": "[0307b20] 上堂。僧問。如何是奪人不奪境。師云退身三步。如何",
    "X69n1352_001:0307b21": "是奪境不奪人。師云一朝權在手。看取令行時。如何",
    "X69n1352_001:0307b22": "是人境兩俱奪。師云拄杖頭折。如何是人境俱不奪。",
    "X69n1352_001:0307b23": "師云家家觀世音。",
    "X69n1352_001:0307b24": "[0307b24] 僧問。牛頭未見四祖時。為什麼百鳥銜花&#x732E;。師云世",
    "X69n1352_001:0307c01": "情看冷暖。僧云見後為什麼百鳥不銜花&#x732E;。師云人",
    "X69n1352_001:0307c02": "面逐高低 乃云。若立一塵。家國興盛。野老嚬蹙。若",
    "X69n1352_001:0307c03": "不立一塵。家國喪亡。野老安貼。大眾。且道。立即是。不",
    "X69n1352_001:0307c04": "立即是。良久云。心不負人。面無慚色。以手拍禪床一",
    "X69n1352_001:0307c05": "下云。參。下座。",
    "X69n1352_001:0307c06": "[0307c06] 上堂云。心隨萬境轉。轉處實能幽。大眾。山河大地。在",
    "X69n1352_001:0307c07": "你諸人眉毛上打筋斗。若也不見。被他熱謾。若也見",
    "X69n1352_001:0307c08": "得去。他便伏聽處分。乃驀拈拄杖。喚大眾。各歸堂去。",
    "X69n1352_001:0307c09": "擲下拄杖。下座。",
    "X69n1352_001:0307c10": "[0307c10] 上堂。良久。&#x5374;顧視大眾云。只者箇。能有幾人跳得出。",
    "X69n1352_001:0307c11": "若跳不出。不道你不知。爭奈身隨影轉。若跳得出。早",
    "X69n1352_001:0307c12": "知燈是火。飯熟也多時。參。下座。",
    "X69n1352_001:0307c13": "[0307c13] 上堂云。可笑奇可笑奇。無情說法不思議。若將耳聽",
    "X69n1352_001:0307c14": "終難會。眼處聞聲方得知。拈起拂子云。還聞麼。若道",
    "X69n1352_001:0307c15": "聞。聾&#x5374;汝耳。若道不聞。瞎&#x5374;汝眼。且道如何即是。以",
    "X69n1352_001:0307c16": "拂子。打禪床一下云。大千沙界海中漚。一切聖賢如",
    "X69n1352_001:0307c17": "電拂。",
    "X69n1352_001:0307c18": "[0307c18] 上堂云。生死交謝。寒暑迭遷。有物流動。人之常情。肇",
    "X69n1352_001:0307c19": "法師。剛然不知有不為物之流動者。作麼是不流動",
    "X69n1352_001:0307c20": "者。良久云。大盡三十日。小盡二十九。",
    "X69n1352_001:0307c21": "[0307c21] 上堂云。葉落歸根。來時無口。大眾。祖師可謂善解借",
    "X69n1352_001:0307c22": "手行拳。有般漢。往往便道。言猶在耳。不見道。子期去",
    "X69n1352_001:0307c23": "不返。浩浩良可悲。不知天地間。知音復是誰。參。",
    "X69n1352_001:0307c24": "[0307c24] 上堂云。鳥有雙翼。飛無遠近。道出一隅。行無前後。你",
    "X69n1352_001:0308a01": "衲僧家。尋常放匙把&#x7B6F;。盡道知有。及至上嶺時。為什",
    "X69n1352_001:0308a02": "麼&#x5374;氣急。不見道。人無遠慮。必有近憂。",
    "X69n1352_001:0308a03": "[0308a03] 上堂。僧問。如何是佛。師云鑊湯無冷處。如何是佛法",
    "X69n1352_001:0308a04": "大意。師云水底按葫蘆。如何是祖師西來意。師云烏",
    "X69n1352_001:0308a05": "飛兔走 乃云。江月照松風吹。到者裏。還有不漏網",
    "X69n1352_001:0308a06": "者麼。良久云。皇天無親。",
    "X69n1352_001:0308a07": "舒州法華山證道禪院語錄",
    "X69n1352_001:0308a08": "參學小師 智本 編",
    "X69n1352_001:0308a09": "[0308a09] 師時在五祖西堂受請。陞座云。適來疏中道。寂照不",
    "X69n1352_001:0308a10": "動則定。感而遂通則慧。拈起拄杖。示眾云。者箇是定",
    "X69n1352_001:0308a11": "是慧。有人辨得麼。既無。不免依前序品第一去也。所",
    "X69n1352_001:0308a12": "以道。遊戲卷舒。是衲僧分上。贏得邊事。要舒也。三世",
    "X69n1352_001:0308a13": "諸佛。在拄杖頭上。要卷也。分付與德山臨際。且道。今",
    "X69n1352_001:0308a14": "日是卷是舒。良久云。無限樹頭風過耳。牧牛童子又",
    "X69n1352_001:0308a15": "嗚咿。以拄杖擊禪床一下。",
    "X69n1352_001:0308a16": "[0308a16] 次夜。眾請小參。僧問。法不孤起。仗境方生。施主親迎。",
    "X69n1352_001:0308a17": "請師說法。師云九九八十一。僧云學人未曉其中旨。",
    "X69n1352_001:0308a18": "請師方便再宣揚。師云問取露柱。僧云莫便是和尚",
    "X69n1352_001:0308a19": "為人處。師云笑殺傍觀。僧禮拜。問。[0308a19] 不求諸聖。不重己",
    "X69n1352_001:0308a20": "靈。未是衲僧分上事。如何是衲僧分上事。師云死水",
    "X69n1352_001:0308a21": "不藏龍。僧云便恁麼去時如何。師云賺殺你。僧云溪",
    "X69n1352_001:0308a22": "山各異。雲月是同。師云轉沒交涉。僧云。謾某甲一人",
    "X69n1352_001:0308a23": "即得。爭奈大眾眼何。師云作得箇庸衲僧。僧云放過",
    "X69n1352_001:0308a24": "一著。師拍禪床一下。僧便禮拜 師乃云。佛身充滿",
    "X69n1352_001:0308b01": "於法界。普現一切群生前。隨緣赴感靡不周。而常處",
    "X69n1352_001:0308b02": "此菩提座。大眾。作麼生說箇隨緣赴感底道理。只如",
    "X69n1352_001:0308b03": "一彈指間。盡大地含生根機。一時應得周足。而未&#x751E;",
    "X69n1352_001:0308b04": "動著一毫頭。便且喚作隨緣赴感。而常處此座。只如",
    "X69n1352_001:0308b05": "山僧。此者受法華請。相次與大眾相別去。宿松縣裏",
    "X69n1352_001:0308b06": "開堂了。方歸院去。且道。還離此座也無。若道離。則世",
    "X69n1352_001:0308b07": "諦流布。若道不離。作麼生見得箇不離底事。莫是無",
    "X69n1352_001:0308b08": "邊剎境。自他不隔於毫端。十世古今。始終不離於當",
    "X69n1352_001:0308b09": "念麼。又莫是一切無心。一時自&#x5FA7;麼。若恁麼。正是掉",
    "X69n1352_001:0308b10": "棒打月。到者裏。直須悟始得。你道。既悟了便休。又何",
    "X69n1352_001:0308b11": "必更須遇人底。當垂手方便之時。著著自有出身之",
    "X69n1352_001:0308b12": "路。不瞎&#x5374;學者眼。若只悟得箇乾蘿蔔底。不唯瞎&#x5374;",
    "X69n1352_001:0308b13": "學者眼。兼自已動便先自犯鋒傷手。你看我楊岐先",
    "X69n1352_001:0308b14": "師。問慈明師翁道。幽鳥語喃喃。辭雲入亂峰時如何。",
    "X69n1352_001:0308b15": "答云。我行荒艸裏。汝又入深村。進云。官不容針。更借",
    "X69n1352_001:0308b16": "一問。師翁便喝。進云好喝。師翁又喝。先師亦喝。師翁",
    "X69n1352_001:0308b17": "乃連喝兩喝。先師遂禮拜退。大眾須知。悟了遇人者。",
    "X69n1352_001:0308b18": "向十字街頭。與人相逢。&#x5374;在千峰頂上握手。向千峰",
    "X69n1352_001:0308b19": "頂上相逢。&#x5374;在十字街頭握手。所以山僧&#x751E;有頌云。",
    "X69n1352_001:0308b20": "他人住處我不住。他人行處我不行。解開布袋頭。一",
    "X69n1352_001:0308b21": "時撒在諸人面前了也。有眼底莫錯怪好。",
    "X69n1352_001:0308b22": "[0308b22] 離五祖日上堂。辭眾。僧問。運籌幃幄即不問。此日登",
    "X69n1352_001:0308b23": "途事若何。師云上馬見路。僧云恁麼則。布金重有賴。",
    "X69n1352_001:0308b24": "花雨別垂方。師云先行不到。末後為初。僧云路遙知",
    "X69n1352_001:0308c01": "馬力。歲久辨人心。師云謝相送 乃云。梁朝志公和",
    "X69n1352_001:0308c02": "尚。令人傳語南嶽思大禪師。何不下山來。救度眾生。",
    "X69n1352_001:0308c03": "目視雲漢作什麼。思大&#x5374;迴傳語云。三世諸佛。被我",
    "X69n1352_001:0308c04": "一口吞盡。何處更有眾生可度。[0308c04] 大眾。思大老人。也似",
    "X69n1352_001:0308c05": "釘樁搖櫓。只知其一。不知其二。山僧即不然。住承天",
    "X69n1352_001:0308c06": "時。便了城中事。住圓通時。便了路頭事。過五祖來。即",
    "X69n1352_001:0308c07": "高坐西堂。如今往法華去。便像席打令。誰能管得你",
    "X69n1352_001:0308c08": "三世諸佛閑事。何謂如此。相逢不下馬。各自有前程。",
    "X69n1352_001:0308c09": "[0308c09] 開堂日。拈香祝 聖罷。乃云。宗乘一舉。早落二三。古",
    "X69n1352_001:0308c10": "路坦然。行人自昧。移身換步。到者方知。今日還有到",
    "X69n1352_001:0308c11": "者麼。試出來看。[0308c11] 僧問。十方薄伽梵。一路涅槃門。將手",
    "X69n1352_001:0308c12": "一劃云。古人到者裏。未為極則。和尚作麼生為人。師",
    "X69n1352_001:0308c13": "云蹉過了也。僧云今日親見法華。師云&#x811A;跟下一句。",
    "X69n1352_001:0308c14": "作麼生道。僧云別有好思量。師云向你道蹉過。僧禮",
    "X69n1352_001:0308c15": "拜 問一喝。分賓主。照用一時行。離此二途。請師別",
    "X69n1352_001:0308c16": "道。師便喝僧云從來疑著和尚。師便打。僧云作家。師",
    "X69n1352_001:0308c17": "云也不消得。僧禮拜 師乃云。昔日靈山會上。世尊",
    "X69n1352_001:0308c18": "拈花。迦華微笑。世尊道。吾正法眼藏。分付摩訶大迦",
    "X69n1352_001:0308c19": "葉。次第流傳。無令斷絕。至于今日。大眾。若是正法眼",
    "X69n1352_001:0308c20": "藏。釋迦老子自無分。將箇什麼分付。將什麼流傳。何",
    "X69n1352_001:0308c21": "謂如此。況諸人分上。各各自有正法眼藏。每日起來。",
    "X69n1352_001:0308c22": "是是非非。分南分北。種種施為。盡是正法眼藏之光",
    "X69n1352_001:0308c23": "影。此眼開時。乾坤大地。日月星辰。森羅萬象。只在面",
    "X69n1352_001:0308c24": "前。不見有毫釐之相。此眼未開時。盡在諸人眼睛裏。",
    "X69n1352_001:0309a01": "今日已開者。不在此限。有未開者。山僧不惜手。為諸",
    "X69n1352_001:0309a02": "人開此法眼藏看。乃舉手&#x7AEA;兩指云。看看。若見得去。",
    "X69n1352_001:0309a03": "事同一家。若也未然。山僧不免重說偈言。諸人法眼",
    "X69n1352_001:0309a04": "藏。千聖莫能當。為君通一線。光輝滿大唐。須彌走入",
    "X69n1352_001:0309a05": "海。六月降嚴霜。法華雖恁道。無句得商量。大眾。既滿",
    "X69n1352_001:0309a06": "口道了。為什麼&#x5374;無句得商量。乃喝一喝云。分身兩",
    "X69n1352_001:0309a07": "處看。",
    "X69n1352_001:0309a08": "[0309a08] 入院日上堂。僧問。遠離祖嶠。已屆法華。如何是不動",
    "X69n1352_001:0309a09": "尊。師云大眾總見。僧云未審其中事作麼生。師云仰",
    "X69n1352_001:0309a10": "面看。僧云恁麼則太子峰高。松江月白去也。師云是",
    "X69n1352_001:0309a11": "始得。僧禮拜 師乃云。古人道。說到不如行。今日與",
    "X69n1352_001:0309a12": "大眾。說也到行也到。且喜得天下太平。你且道。&#x811A;踏",
    "X69n1352_001:0309a13": "實地一句。作麼生道。良久云。畢竟水須朝海去。到頭",
    "X69n1352_001:0309a14": "雲定覓山歸。",
    "X69n1352_001:0309a15": "[0309a15] 次日上堂云。古人道。選得幽居稱野情。終年無送復",
    "X69n1352_001:0309a16": "無迎。有時直上孤峰頂。月下披雲嘯一聲。山僧夜來",
    "X69n1352_001:0309a17": "到此。未有工夫上得孤峰頂。又值晦夜無月。只在方",
    "X69n1352_001:0309a18": "丈裏。長嘯數聲。諸人還聞麼。若道不聞。可謂自謾。若",
    "X69n1352_001:0309a19": "也聞去。將什麼聞。卓拄杖一下。",
    "X69n1352_001:0309a20": "[0309a20] 上堂云。如我按指。海印發光。拈起拄杖云。山河大地。",
    "X69n1352_001:0309a21": "水鳥樹林。情與無情。今日盡向法華拄杖頭上。作大",
    "X69n1352_001:0309a22": "師子吼。演說摩訶大般若。且道。天台南嶽。說箇什麼",
    "X69n1352_001:0309a23": "法門。南嶽說洞上五位修行。君臣父子。各得其宜。莫",
    "X69n1352_001:0309a24": "守寒巖異艸青。坐&#x5374;白雲宗不妙。天台說臨際下三",
    "X69n1352_001:0309b01": "玄三要。四料揀。一喝分賓主。照用一時行。要會箇中",
    "X69n1352_001:0309b02": "意。日午打三更。廬山出來道。你兩箇正在葛藤窠裏。",
    "X69n1352_001:0309b03": "不見道。欲得不招無間業。莫謗如來正法輪。大眾。據",
    "X69n1352_001:0309b04": "此三箇漢見解。若上衲僧秤子秤。一箇重八兩。一箇",
    "X69n1352_001:0309b05": "重半斤。一箇不直半分錢。且道那箇不直半分錢。良",
    "X69n1352_001:0309b06": "久云。但願春風齊著力。一時吹入我門來。卓拄杖一",
    "X69n1352_001:0309b07": "下。",
    "X69n1352_001:0309b08": "[0309b08] 上堂云。古者道。盡大地無一人真正舉揚宗教。設有",
    "X69n1352_001:0309b09": "一人舉揚宗教。盡大地直得亡鋒結舌。喪身失命。只",
    "X69n1352_001:0309b10": "是箇無孔鐵槌。大眾。古人醋裏有鹽。須是舌上有眼。",
    "X69n1352_001:0309b11": "方始辨得。若也辨得去。方知道無孔鐵槌。風吹不入。",
    "X69n1352_001:0309b12": "雨灑不濕。法華今日重說偈言。乃高聲云。無孔鐵鎚",
    "X69n1352_001:0309b13": "巡堂去。",
    "X69n1352_001:0309b14": "[0309b14] 上堂云。解接無根樹。能挑海底燈。未是衲僧分上事。",
    "X69n1352_001:0309b15": "且道作麼生是衲僧分上事。良久云。一日兩度&#x9262;盂",
    "X69n1352_001:0309b16": "溼。",
    "X69n1352_001:0309b17": "[0309b17] 上堂云。釋迦老子有四弘誓願。煩惱無邊誓願斷。法",
    "X69n1352_001:0309b18": "門無邊誓願學。眾生無邊誓願度。無上菩提誓願成。",
    "X69n1352_001:0309b19": "法華亦有四弘誓願。飢來要喫飯。寒到即添衣。困時",
    "X69n1352_001:0309b20": "伸&#x811A;睡。熱處要風吹。",
    "X69n1352_001:0309b21": "[0309b21] 上堂云。四月八日佛生節。有眉有眼皆傳說。天上天",
    "X69n1352_001:0309b22": "下我獨尊。不知幾箇腦門裂。腦門裂。一棒打與狗子",
    "X69n1352_001:0309b23": "喫。",
    "X69n1352_001:0309b24": "[0309b24] 上堂。舉雪竇道。春山疊亂青。春水漾&#x8657;碧。寥寥天地",
    "X69n1352_001:0309c01": "間。獨立望何極。乃迴顧。問侍者云。還有人守方丈麼。",
    "X69n1352_001:0309c02": "云有。自云。作賊人心&#x8657;。[0309c02] 大眾。雪竇老人。放去&#x53CE;來。有",
    "X69n1352_001:0309c03": "舒卷乾坤之手。然雖如是。何似乾坤收不得。堯舜不",
    "X69n1352_001:0309c04": "知名好。法華今日忍俊不禁。當為古人出氣。乃云。山",
    "X69n1352_001:0309c05": "櫻火燄輝。山鳥歌聲滑。&#x643A;手不同途。任他春氣發。有",
    "X69n1352_001:0309c06": "天有地來。幾箇眼睛活。法華今日暫出。更不著問侍",
    "X69n1352_001:0309c07": "者守方丈。",
    "X69n1352_001:0309c08": "[0309c08] 上堂云。安居之首。禁足為名。禁足之意。意在進道而",
    "X69n1352_001:0309c09": "護生。衲僧家。更有何生而可護。何道而可進。唾一唾。",
    "X69n1352_001:0309c10": "唾破釋迦老子面門。行一步。蹈斷釋迦老子背脊骨。",
    "X69n1352_001:0309c11": "猶是隨行逐隊漢。未是本分衲僧。良久云。無限風流",
    "X69n1352_001:0309c12": "慵賣弄。免教人指好郎君。",
    "X69n1352_001:0309c13": "[0309c13] 上堂云。法華今日傷寒。且向第二機裏說葛藤。拈起",
    "X69n1352_001:0309c14": "拄杖。卓三下。",
    "X69n1352_001:0309c15": "[0309c15] 上堂云。日消萬兩黃金。法華門下不著。直饒不直半",
    "X69n1352_001:0309c16": "分錢。正入得法華門。未昇得法華堂。未入得法華室。",
    "X69n1352_001:0309c17": "且道什麼人昇得法華堂。入得法華室。乃云。眼有三",
    "X69n1352_001:0309c18": "角。頭峭五嶽。",
    "X69n1352_001:0309c19": "[0309c19] 上堂。良久云。早是為蛇&#x7575;足了也。下座。",
    "X69n1352_001:0309c20": "[0309c20] 上堂。舉教中道。一切眾生。悉皆有心。有心者皆得作",
    "X69n1352_001:0309c21": "佛。祖師又道。一切有心。天地懸隔。恁麼道。莫有相違",
    "X69n1352_001:0309c22": "麼。作麼生得不相違去。良久云。波斯鼻孔似朱紅。樓",
    "X69n1352_001:0309c23": "至拳頭如&#x9262;大。悶來打倒須彌山。赫殺補陀觀自在。",
    "X69n1352_001:0309c24": "[0309c24] 上堂。舉金鑾和尚。一日在&#x53A8;前。見典座便問。典座。變",
    "X69n1352_001:0310a01": "生成熟。即不無典座。離&#x5374;木杓。道將一句來。曲座無",
    "X69n1352_001:0310a02": "語。後令入室僧代語。皆不契。乃自代云。羊羹雜美。眾",
    "X69n1352_001:0310a03": "口難調。大眾且道。金鑾離得木杓也未。法華即不然。",
    "X69n1352_001:0310a04": "離&#x5374;木杓。一句作麼生道。人情若好。喫水也肥。",
    "X69n1352_001:0310a05": "[0310a05] 上堂。舉玄沙常將汝等諸人。放頂[寧*頁]上。不敢錯&#x609E;諸",
    "X69n1352_001:0310a06": "人一毫子。古人恁麼道。且道是錯&#x609E;。不錯&#x609E;。若道不",
    "X69n1352_001:0310a07": "錯&#x609E;。因什麼將汝放頂[寧*頁]上著。所以法華尋常與諸",
    "X69n1352_001:0310a08": "人。只是平交相見。尚自怕有錯&#x609E;時。恁麼道。也似知",
    "X69n1352_001:0310a09": "而故犯了也。然雖如是。明眼人前。不得錯舉。",
    "X69n1352_001:0310a10": "[0310a10] 上堂云。今年雨水非常足。管取秋來天下熟。牧童齊",
    "X69n1352_001:0310a11": "唱太平歌。笑殺東村王大叔。",
    "X69n1352_001:0310a12": "[0310a12] 上堂云。法華&#x53CE;得三般稀奇之寶。尋常可曾拈出。今",
    "X69n1352_001:0310a13": "日麻頭穀頭進發。不免將出奉送二公。乃拈起拄杖。",
    "X69n1352_001:0310a14": "卓三下云。前頭第一不得擘破。又須分交兩手。縱遇",
    "X69n1352_001:0310a15": "南番舶主。也須換&#x5374;眼睛。",
    "X69n1352_001:0310a16": "[0310a16] 中秋日上堂云。問在答處。答在問處。即且致。且道不",
    "X69n1352_001:0310a17": "問不答。在什麼處。良久云。此夜一輪滿。清光何處無。",
    "X69n1352_001:0310a18": "[0310a18] 合肥請師。不赴。入州退免迴山。上堂云。不住城隍果",
    "X69n1352_001:0310a19": "所期。山花山鳥又仝嬉。石泉昨夜&#x7255;前過。何事清聲",
    "X69n1352_001:0310a20": "勝舊時。以拄杖卓三下。",
    "X69n1352_001:0310a21": "[0310a21] 上堂云。法法本來法。無法無非法。何於一法中。有法",
    "X69n1352_001:0310a22": "有不法。大眾。山河大地。色空明暗。森羅萬象。青黃赤",
    "X69n1352_001:0310a23": "白。皎然各有體有名。僧是僧。俗是俗。作麼生說得箇",
    "X69n1352_001:0310a24": "一法。莫是喝一喝。拍一拍。豎起一箇指頭麼。若恁麼。",
    "X69n1352_001:0310b01": "未夢見在。且作麼生道得去。良久云。曉日爍開巖畔",
    "X69n1352_001:0310b02": "雪。夜濤舂斷海邊藤。",
    "X69n1352_001:0310b03": "[0310b03] 因雪上堂云。乾坤不教少闕。冬後依時下雪。舊歲障",
    "X69n1352_001:0310b04": "氣永消。向遠殊祥&#x9008;別。節令雅合如斯。莫殢天公漏",
    "X69n1352_001:0310b05": "泄。為甚莫殢天公漏泄。君子施恩不望報。",
    "X69n1352_001:0310b06": "[0310b06] 元日上堂云。相逢[牙-(必-心)+?]相賀。一時俱勘破。&#x5E5E;頭&#x811A;指天。",
    "X69n1352_001:0310b07": "爆竹穿門過。今年好驅儺。向後無災禍。拍禪床下座。",
    "X69n1352_001:0310b08": "[0310b08] 上堂。舉趙州道。泥佛不度水。金佛不度鑪。木佛不度",
    "X69n1352_001:0310b09": "火。大眾且道。古佛度箇什麼。古佛不度衲僧秤子。為",
    "X69n1352_001:0310b10": "什麼如此。左眼半斤。右眼八兩。",
    "X69n1352_001:0310b11": "[0310b11] 聖節日上堂。舉太宗帝擎起&#x9262;。問王隨相。既是大庾",
    "X69n1352_001:0310b12": "嶺頭提不起。為什麼&#x5374;在寡人手裏。[0310b12] 後慈明師翁云。",
    "X69n1352_001:0310b13": "陛下有力。[0310b13] 大眾且道。腕頭有力。主天下有力。試斷看。",
    "X69n1352_001:0310b14": "[0310b14] 上堂云。趙州和尚道。夫為宗師。須是以本分事接人。",
    "X69n1352_001:0310b15": "法華可謂浪得其名。何故。有禪客到此。不免且與他",
    "X69n1352_001:0310b16": "打葛藤。又只是麤粥淡飯而已。並無一點是本分事。",
    "X69n1352_001:0310b17": "他時後日。見閻老子。作麼生分雪得去。今日眾中。具",
    "X69n1352_001:0310b18": "大慈悲者。可能為法華分雪得。有麼有麼。良久云。相",
    "X69n1352_001:0310b19": "識滿天下。知心能幾人。",
    "X69n1352_001:0310b20": "[0310b20] 上堂云。一喝分賓主。照用一時行。要會箇中意。日午",
    "X69n1352_001:0310b21": "打三更。乃喝一喝云。賓在什麼處。主在什麼處。喚什",
    "X69n1352_001:0310b22": "麼作照。喚什麼作用。連喝三喝。",
    "X69n1352_001:0310b23": "[0310b23] 上堂。拈起拄杖云。若有一毫頭。便喚作一毫頭。古人",
    "X69n1352_001:0310b24": "與你諸人拍&#x5374;了也。且道成得箇什麼邊事。以拄杖",
    "X69n1352_001:0310c01": "卓禪床一下。",
    "X69n1352_001:0310c02": "[0310c02] 上堂。眾立定。拈拄杖劃一劃云。文彩已彰也。且道作",
    "X69n1352_001:0310c03": "麼生免得過。不見道。以楔出楔。擊禪床下座。",
    "X69n1352_001:0310c04": "[0310c04] 上堂云。法華愛逞驢觜。只要步步到底。衲僧雖然不",
    "X69n1352_001:0310c05": "會。也似鹽落醋裏。",
    "X69n1352_001:0310c06": "[0310c06] 上堂。舉玄沙因&#x609E;喫藥。&#x5FA7;身紅爛。僧問。如何是堅固",
    "X69n1352_001:0310c07": "法身。玄沙云。膿滴滴地。[0310c07] 後來懷和尚頌云。滴滴通身",
    "X69n1352_001:0310c08": "是爛膿。釣魚船上顯家風。時人只見絲綸上。不見蘆",
    "X69n1352_001:0310c09": "花對蓼紅。[0310c09] 亦曾有人問法華。如何是清淨法身。只答",
    "X69n1352_001:0310c10": "他道。屎&#x81F0;熏天。又云。蓮花葉上化生兒。且道。與古人",
    "X69n1352_001:0310c11": "是同是別。[0310c11] 法華亦有頌。屎&#x81F0;熏天亦偶然。法華爭似",
    "X69n1352_001:0310c12": "為君宣。鼻中若有通天竅。一任橫行不著穿。",
    "X69n1352_001:0310c13": "[0310c13] 上堂云。去去實不去。途中好善為。來來實不來。路上",
    "X69n1352_001:0310c14": "莫虧危。古人恁麼道。法華即不然。去時乘興去。迴時",
    "X69n1352_001:0310c15": "乘興迴。與君重敘話。鼻孔大頭垂。",
    "X69n1352_001:0310c16": "[0310c16] 上堂云。聞聲悟道。見色明心。遂展手云。有麼有麼。又",
    "X69n1352_001:0310c17": "搖手云。無也無也。乃云。曾經大海休誇浪。除&#x5374;巫山",
    "X69n1352_001:0310c18": "總是煙拍禪床一下。",
    "X69n1352_001:0310c19": "[0310c19] 上堂云。此事如在萬丈崖頭相似。總知道。放著手&#x811A;。",
    "X69n1352_001:0310c20": "便撲到底。只是捨命不得。法華今日。不動著一毫頭。",
    "X69n1352_001:0310c21": "教諸人到底去。遂擲下拄杖。下座。",
    "X69n1352_001:0310c22": "[0310c22] 上堂云。古人道。言多去道轉遠。法華即不然。言滿天",
    "X69n1352_001:0310c23": "下。何謂如此。行船自有把梢人。",
    "X69n1352_001:0310c24": "[0310c24] 上堂。舉教中道。不以色生心。不以聲香味觸法生心。",
    "X69n1352_001:0311a01": "大眾。釋迦老子向者裏。全身放倒了也。又道。應無所",
    "X69n1352_001:0311a02": "住而生其心。有甚救處。若救他不得。更為不孝之子。",
    "X69n1352_001:0311a03": "空喫他飯。向者裏須著近前。且道作麼生近前。以手",
    "X69n1352_001:0311a04": "拍禪床一下。",
    "X69n1352_001:0311a05": "[0311a05] 上堂。舉雲門大師。一日開門。見一僧來。雲門乃問。大",
    "X69n1352_001:0311a06": "用現前。不存軌則時如何。僧無對。雲門云。你問我。僧",
    "X69n1352_001:0311a07": "遂問。大用現前。不存軌則時如何。雲門掉兩手。高聲",
    "X69n1352_001:0311a08": "云。釋迦老子來也。大眾。雲門老兒。不妨解因行掉臂。",
    "X69n1352_001:0311a09": "耀古騰今。爭奈傍人眼何。且道傍人具什麼眼。乃云。",
    "X69n1352_001:0311a10": "欲窮千里目。更上一重樓。",
    "X69n1352_001:0311a11": "[0311a11] 到四祖訥和尚。請陞座。乃云。廬山把手閑行。盡是無",
    "X69n1352_001:0311a12": "人知處。淮甸重陪高步。&#x5374;欲出在人前。大眾。在廬山",
    "X69n1352_001:0311a13": "時。為甚要恁麼深密。及乎今日。為甚要恁麼顯露。不",
    "X69n1352_001:0311a14": "見道。賣金須遇買金人。",
    "X69n1352_001:0311a15": "[0311a15] 到五祖。陞座云。昔年暫憩。今日重過。日月如流。將經",
    "X69n1352_001:0311a16": "二載。且道。有不隔閡底道理麼。諸仁者。高宴白蓮&#x5CEF;",
    "X69n1352_001:0311a17": "下。病叟深隱法華山中。相去一日之程。作麼生說箇",
    "X69n1352_001:0311a18": "不隔閡底道理。莫是夜夜抱佛眠。朝朝還共起。起坐",
    "X69n1352_001:0311a19": "鎮相隨。如身影相似。若恁麼。正道著第二頭底。未道",
    "X69n1352_001:0311a20": "著正定頭底。且道作麼生道。乃云。宇宙茫茫人不識。",
    "X69n1352_001:0311a21": "依前鼻孔大頭垂。",
    "X69n1352_001:0311a22": "[0311a22] 上堂云。學道先須且學貧。學貧貧後道方親。一朝體",
    "X69n1352_001:0311a23": "得成貧道。道用還同貧底人。法華雖與古人同路行。",
    "X69n1352_001:0311a24": "且不與古人同路歸。何謂如此。自住箇小院子。客來",
    "X69n1352_001:0311b01": "並無可施設。無可咬嚼。賴得下面有人撐拄。逐日且",
    "X69n1352_001:0311b02": "蓋覆得過。可謂山花不廢栽培力。自有春風管帶伊。",
    "X69n1352_001:0311b03": "[0311b03] 上堂云。始從鹿野苑。終至跋提河。四十九年間。未曾",
    "X69n1352_001:0311b04": "說一字。且道說什麼。乃云。芍藥花開菩薩面。&#x6936;櫚葉",
    "X69n1352_001:0311b05": "散夜叉頭。",
    "X69n1352_001:0311b06": "[0311b06] 上堂云。一陽生日冬至。自古自今如是。應時納祜皆",
    "X69n1352_001:0311b07": "知。他後不得瞌睡。",
    "X69n1352_001:0311b08": "[0311b08] 施主捨法衣。上堂云。龍披一縷。金翅不吞。當時若一",
    "X69n1352_001:0311b09": "口吞盡。豈不天下太平。且道那箇是吞不盡底。遂拈",
    "X69n1352_001:0311b10": "起法衣角。示眾云。者箇豈不是吞不盡底。還見麼。良",
    "X69n1352_001:0311b11": "久云。等閑掛在肩頭上。也勝時人著錦衣。",
    "X69n1352_001:0311b12": "[0311b12] 上堂。舉僧問南泉。摩尼珠人不識。如來藏裏親&#x53CE;得。",
    "X69n1352_001:0311b13": "如何是藏。南泉云。與汝往來者是藏。僧云直得不往",
    "X69n1352_001:0311b14": "來時如何。南泉云亦是藏。僧&#x5374;問。如何是珠。南泉召",
    "X69n1352_001:0311b15": "僧名。僧應喏。南泉云你不會我語。[0311b15] 大眾。者僧一顆摩",
    "X69n1352_001:0311b16": "尼珠。可謂稀世之寶。大可怜生。幾乎落在萬丈坑裏。",
    "X69n1352_001:0311b17": "猶賴得南泉老兒。手親為他托得起。且道此珠見今",
    "X69n1352_001:0311b18": "在什麼處。乃云。海神知貴不知價。留與人間光照夜。",
    "X69n1352_001:0311b19": "舒州龍門山乾明禪院語錄",
    "X69n1352_001:0311b20": "參學小師 智華 編",
    "X69n1352_001:0311b21": "[0311b21] 師受請日。上堂。僧問。龍門有請師親赴。法華今日事",
    "X69n1352_001:0311b22": "如何。師云。符到奉行。僧云。恁麼則象王行處絕孤蹤。",
    "X69n1352_001:0311b23": "師云。你且寬心。僧云齋後相送。師云三十年後。僧禮",
    "X69n1352_001:0311b24": "拜 師乃云。拈花付囑。靈山謾說。親承。就座多身。龍",
    "X69n1352_001:0311c01": "門別有一竅。到者裏。師承不立。代代相承。普應高低。",
    "X69n1352_001:0311c02": "宗風不墜。大眾。既是師承不立。為什麼&#x5374;代代相承。",
    "X69n1352_001:0311c03": "良久云。葉零零兮秋暮半凋。花片片兮春暖齊發。",
    "X69n1352_001:0311c04": "[0311c04] 次日上堂。僧問。如何是龍門境。師云到者方知。如何",
    "X69n1352_001:0311c05": "是境中人。師云兩&#x811A;蹈地。僧云人境已蒙師指示。向",
    "X69n1352_001:0311c06": "上宗乘事若何。師云誰知遠煙浪。別有好思量。僧云",
    "X69n1352_001:0311c07": "恁麼則朝看雲冉冉。暮聽水潺潺。師云禮拜著 乃",
    "X69n1352_001:0311c08": "云。見聞不脫。如水中月。每日山色水聲。名花異鳥。滿",
    "X69n1352_001:0311c09": "眼滿耳。作麼生說得箇脫底道理。要會麼。暢暢。釋迦",
    "X69n1352_001:0311c10": "老子無伎倆。休休。龍門山水天下幽。夜來一覺到天",
    "X69n1352_001:0311c11": "明。得風流處且風流。",
    "X69n1352_001:0311c12": "[0311c12] 上堂云。法無異法。妄自愛著。盡大地是愛。八萬四千",
    "X69n1352_001:0311c13": "毛孔。悉皆是愛。且道著甚處。良久云。雲在嶺頭閒不",
    "X69n1352_001:0311c14": "徹。水流澗下太茫生。",
    "X69n1352_001:0311c15": "[0311c15] 上堂。僧問。龍門未透時如何。師云不是者箇調。僧云",
    "X69n1352_001:0311c16": "透後如何。師云不是者箇調。僧擬議。師云買賣不著。",
    "X69n1352_001:0311c17": "[0311c17] 乃云。尋牛須訪跡。學道訪無心。跡在牛還在。無心道",
    "X69n1352_001:0311c18": "易尋。拈起拄杖云。跡在者裏。牛在什麼處。乃卓拄杖",
    "X69n1352_001:0311c19": "一下。",
    "X69n1352_001:0311c20": "[0311c20] 上堂云。一切聲是佛聲。一切色是佛色。釋迦老子。誑",
    "X69n1352_001:0311c21": "惑人家男女。陷在阿鼻大地獄中。至今分雪不出。拈",
    "X69n1352_001:0311c22": "起拄杖云。太湖縣裏屠兒項大伯。今日向龍門拄杖",
    "X69n1352_001:0311c23": "頭上。成等正覺。轉大法輪。度一切含生。諸人還見麼。",
    "X69n1352_001:0311c24": "若也見去。天下太平。以拄杖擊禪床。下座。",
    "X69n1352_001:0312a01": "[0312a01] 上堂。舉僧問趙州。大耳三藏。第三度覓國師身不見。",
    "X69n1352_001:0312a02": "未審國師在什麼處。趙州云。在三藏鼻孔裏。僧問玄",
    "X69n1352_001:0312a03": "沙。既在鼻孔裏。為什麼不見。玄沙云只為太近。[0312a03] 大眾。",
    "X69n1352_001:0312a04": "國師若在三藏鼻孔裏。有什麼難見。殊不知國師在",
    "X69n1352_001:0312a05": "三藏眼睛裏。",
    "X69n1352_001:0312a06": "[0312a06] 上堂云。百丈初參馬祖。因見野鴨子。鼻頭上喫一[絕/力]。",
    "X69n1352_001:0312a07": "忽有箇入處。後來再參。向一喝下。三日耳聾。方盡。且",
    "X69n1352_001:0312a08": "道一[絕/力]處。與一喝下。相去多少。良久云。不見道。天上",
    "X69n1352_001:0312a09": "人間唯我。乃喝一喝。",
    "X69n1352_001:0312a10": "[0312a10] 上堂云。作是思惟時。十方佛皆現。且道作麼生思。若",
    "X69n1352_001:0312a11": "以有心思。則盡大地是荊棘林。若以無心思。則盡大",
    "X69n1352_001:0312a12": "地是荒岑。良久云。雲從龍風從虎。",
    "X69n1352_001:0312a13": "[0312a13] 上堂云。參禪學道莫茫茫。問透法身北斗藏。吾今老",
    "X69n1352_001:0312a14": "倒慵&#x758E;甚。見人無力得商量。唯有鋤頭知我道。栽松",
    "X69n1352_001:0312a15": "同步上金剛。洞山聰老。可謂戢玄機於未兆。藏冥運",
    "X69n1352_001:0312a16": "於即化。今古難並其風流。龍門病叟。每日被膈氣撲",
    "X69n1352_001:0312a17": "得來。一日不如一日。只見瘦羸。實是無氣力。與人商",
    "X69n1352_001:0312a18": "量。然雖如是。家貧願&#x96A3;富。",
    "X69n1352_001:0312a19": "[0312a19] 上堂云。有時碓觜生花。有時佛面百醜。李公醉倒街",
    "X69n1352_001:0312a20": "頭。自是張公喫酒。燈籠皺斷眉頭。露柱呵呵拍手。",
    "X69n1352_001:0312a21": "[0312a21] 上堂云。未透者。且教伊識。已透者。須共伊行。盡大地",
    "X69n1352_001:0312a22": "是沙門一隻眼。教阿誰識。實際理地不受一塵。向什",
    "X69n1352_001:0312a23": "處處行。所以道。他人住處我不住。他人行處我不行。",
    "X69n1352_001:0312a24": "不是為人難共聚。大都緇素要分明。少處減些子。多",
    "X69n1352_001:0312b01": "處添些子。為什麼少處更減。多處更添。神仙秘訣。父",
    "X69n1352_001:0312b02": "子不傳。",
    "X69n1352_001:0312b03": "[0312b03] 上堂云。今日也是者箇。明日也是者箇。作麼生是那",
    "X69n1352_001:0312b04": "箇。漆桶參堂去。",
    "X69n1352_001:0312b05": "[0312b05] 上堂。舉僧問洞山。亡僧遷化。向什麼處去。洞山云。火",
    "X69n1352_001:0312b06": "過後一莖茅。龍門即不然。亡僧遷化。什麼處去。答云。",
    "X69n1352_001:0312b07": "墻壁有耳。",
    "X69n1352_001:0312b08": "[0312b08] 上堂。不怕念起。只怕覺遲。古人是何言歟。盡大地是",
    "X69n1352_001:0312b09": "釋迦老子。何處更有眾生。盡大地是眾生。何處更有",
    "X69n1352_001:0312b10": "釋迦老子。然雖如是。且道龍門放身在甚處。有人知",
    "X69n1352_001:0312b11": "得。分半院與他同住。如無。向&#x9262;盂裏尋取。",
    "X69n1352_001:0312b12": "[0312b12] 上堂云。大通智勝佛。十劫坐道場。佛法不現前。不得",
    "X69n1352_001:0312b13": "成佛道。直饒得現前。也未得成佛道。何謂如此。欲得",
    "X69n1352_001:0312b14": "不招無間業。莫謗如來正法輪。",
    "X69n1352_001:0312b15": "白雲語錄卷一",
    "X69n1352_001:0312b17": "No. 1352-B",
    "X69n1352_001:0312b18": " 祖堂綱紀序",
    "X69n1352_001:0312b19": "[0312b19] 吾道盛於此土。初祖菩提達磨之綱焉。&#x524F;立禪林之",
    "X69n1352_001:0312b20": "制。百丈大智之紀焉。此實天下之共知。而奈何天下",
    "X69n1352_001:0312b21": "祖堂中。各以開山傳次者為其祖。殊不思乃宗乃祖。",
    "X69n1352_001:0312b22": "所傳所持之最者乎。[0312b22] 嗚呼教來五百年後。達磨始來。",
    "X69n1352_001:0312b23": "嚮之諸家之賢者。豈不知性即乎聖。何為竟自以性",
    "X69n1352_001:0312b24": "以聖之泥乎。乃須少林之後。猶彈指頃。不假文字。語",
    "X69n1352_001:0312c01": "默有無。釋然亡其所待。而自得還其本。[0312c01] 又古之巖居",
    "X69n1352_001:0312c02": "穴處者。但以法為勝為味。殊不慮。今日其間者驕。獨",
    "X69n1352_001:0312c03": "大智禪師慮之。而廓以禪林之度。由是資之。而少林",
    "X69n1352_001:0312c04": "之風。至今藹然於天下。[0312c04] 吾欲天下祖堂中。以達磨大",
    "X69n1352_001:0312c05": "智正其位。以開山傳次者陪之。貴來者尊其始。而歸"
}