{
    "T11n0310_040:0229a26": "大寶積經卷第四十",
    "T11n0310_040:0229a28": "大唐三藏法師玄奘奉 詔譯",
    "T11n0310_040:0229a29": "菩薩藏會第十二之六如來不思議性品",
    "T11n0310_040:0229b01": "第四之四",
    "T11n0310_040:0229b02": "[0229b02] 爾時佛告舍利子：「云何菩薩摩訶薩於如來",
    "T11n0310_040:0229b03": "不思議不共佛法，信受諦奉清淨無疑，乃至",
    "T11n0310_040:0229b04": "發希奇想？舍利子！如來成就十八不共佛法，",
    "T11n0310_040:0229b05": "由成就故，如來、應、正等覺於大眾中正師子",
    "T11n0310_040:0229b06": "吼，自稱我處大仙尊位轉大梵輪，一切世間",
    "T11n0310_040:0229b07": "沙門婆羅門、諸天魔梵不能如法而轉。舍利",
    "T11n0310_040:0229b08": "子！何等名為十八不共佛法？舍利子！所謂如",
    "T11n0310_040:0229b09": "來處世無諸誤失，以無失故名為如來。何等",
    "T11n0310_040:0229b10": "名為無有誤失？舍利子！如來身業無有誤失，",
    "T11n0310_040:0229b11": "以無失故，一切世間若愚若智，不能立如法",
    "T11n0310_040:0229b12": "論，謂如來身有誤失者。何以故？佛薄伽梵身",
    "T11n0310_040:0229b13": "業畢竟無誤失故。舍利子！諸佛如來遊步世",
    "T11n0310_040:0229b14": "間，直視於前、轉身迴顧、若屈若伸，服僧伽胝、",
    "T11n0310_040:0229b15": "攝持衣&#x9262;，進止往來行住坐臥，如來於中無",
    "T11n0310_040:0229b16": "失威儀端嚴庠序。舍利子！如來若往城邑若",
    "T11n0310_040:0229b17": "旋返時，雙足蹈空而千輻輪現於地際，悅意",
    "T11n0310_040:0229b18": "妙香&#x9262;特摩花自然踊出承如來足。若畜生",
    "T11n0310_040:0229b19": "趣一切有情為如來足之所觸者，極滿七夜",
    "T11n0310_040:0229b20": "受諸快樂，命終之後往生善趣樂世界中。舍",
    "T11n0310_040:0229b21": "利子！如來被服不著其身如四指量，吠嵐婆",
    "T11n0310_040:0229b22": "風不能披動。舍利子！如來身光極照無間，",
    "T11n0310_040:0229b23": "觸彼眾生令興樂受。舍利子！如是一切身無",
    "T11n0310_040:0229b24": "過相，故說如來身無誤失。如自所證身無誤",
    "T11n0310_040:0229b25": "失，亦為眾生說如斯法，令其永斷身業誤失。",
    "T11n0310_040:0229b26": "舍利子！如來語業無有誤失，以無失故，一切",
    "T11n0310_040:0229b27": "世間若愚若智，不能如法伺求如來語業誤",
    "T11n0310_040:0229b28": "失。何以故？舍利子！如來為迦羅時語者，如來",
    "T11n0310_040:0229b29": "為實語者、為諦語者、為三摩耶時語者、為如",
    "T11n0310_040:0229c01": "語而作者、為善訓釋詞語者、為令眾生歡悅",
    "T11n0310_040:0229c02": "語者、為無重述語者、為文義莊嚴語者、為隨",
    "T11n0310_040:0229c03": "發一音皆令信解歡悅語者。舍利子！如是一",
    "T11n0310_040:0229c04": "切語無過相，故說如來語業無失。如自所證",
    "T11n0310_040:0229c05": "語無誤失，亦為眾生說如是法，令其永斷語",
    "T11n0310_040:0229c06": "業誤失。舍利子！如來之心無有誤失，以無失",
    "T11n0310_040:0229c07": "故，一切世間若愚若智，不能如法伺候如來",
    "T11n0310_040:0229c08": "心業誤失。何以故？舍利子！如來不捨甚深定",
    "T11n0310_040:0229c09": "法，而能發起作諸佛事不役神慮，於一切法",
    "T11n0310_040:0229c10": "無礙智見任運而轉，故說如來心無誤失。如",
    "T11n0310_040:0229c11": "自所證心無失故，亦為眾生說如斯法，令其",
    "T11n0310_040:0229c12": "永斷心業誤失。舍利子！如是身語心業無有",
    "T11n0310_040:0229c13": "失故，是名如來第一諸業無有誤失不共佛",
    "T11n0310_040:0229c14": "法。",
    "T11n0310_040:0229c15": "[0229c15] 「復次舍利子！云何如來所發言音無有卒暴？",
    "T11n0310_040:0229c16": "舍利子！如來以無卒暴發言音故，一切世間",
    "T11n0310_040:0229c17": "若魔若魔眷屬及餘天子諸外道等，不能伺",
    "T11n0310_040:0229c18": "候如來便者。何以故？舍利子！如來言音本",
    "T11n0310_040:0229c19": "無卒暴、無隨卒暴。何以故？久已永離諸愛恚",
    "T11n0310_040:0229c20": "故，一切眾生雖加尊敬而心不高，雖加輕侮",
    "T11n0310_040:0229c21": "而心不慼。又舍利子！如來無有所作過時及",
    "T11n0310_040:0229c22": "不究竟，非由此事而起追悔，及隨前事起卒",
    "T11n0310_040:0229c23": "暴音。又舍利子！如來無有與世諍訟，是故如",
    "T11n0310_040:0229c24": "來無卒暴音。如來常止無諍深定無我所執，",
    "T11n0310_040:0229c25": "亦無有取遠離諸縛，是故如來無卒暴音。舍",
    "T11n0310_040:0229c26": "利子！如是無量音無卒暴，如來於中悉皆證",
    "T11n0310_040:0229c27": "入。如佛所證音無卒暴，亦為眾生說如斯法，",
    "T11n0310_040:0229c28": "令其永斷諸卒暴故。舍利子！是名如來第二",
    "T11n0310_040:0229c29": "言無卒暴不共佛法。",
    "T11n0310_040:0230a01": "[0230a01] 「復次舍利子！云何如來念無忘失？舍利子！如",
    "T11n0310_040:0230a02": "來正念無忘失故，不於一法而生愚亂。何以",
    "T11n0310_040:0230a03": "故？如來住於靜慮解脫三摩地三摩&#x9262;底中",
    "T11n0310_040:0230a04": "不癡忘故，觀諸有情心行動轉無罣礙故，如",
    "T11n0310_040:0230a05": "其所應宣說妙法無忘失故，於諸義法訓詞",
    "T11n0310_040:0230a06": "辯才無礙解中無忘失故，於去來今無礙智",
    "T11n0310_040:0230a07": "見如是無量無忘失故。如自所證去來現在",
    "T11n0310_040:0230a08": "無礙智見無有忘失，亦為有情說如斯法，令",
    "T11n0310_040:0230a09": "其證得無忘失念。舍利子！是名如來第三念",
    "T11n0310_040:0230a10": "無忘失不共佛法。",
    "T11n0310_040:0230a11": "[0230a11] 「復次舍利子！云何如來無不定心而可得者？",
    "T11n0310_040:0230a12": "舍利子！如來若行若住、若坐若臥、若食若飲、",
    "T11n0310_040:0230a13": "若語若默，常處深定中無出離。何以故？由如",
    "T11n0310_040:0230a14": "來證得甚深三摩地最勝波羅蜜多，成就無",
    "T11n0310_040:0230a15": "障無礙深靜慮故。舍利子！無有眾生處有情",
    "T11n0310_040:0230a16": "類若定不定能觀如來心及心所，唯除如來",
    "T11n0310_040:0230a17": "威力加被而能得知。如自所證常處定心，亦",
    "T11n0310_040:0230a18": "為有情依三摩地說如斯法，令其永斷散亂",
    "T11n0310_040:0230a19": "之心。舍利子！是名如來第四無不定心不共",
    "T11n0310_040:0230a20": "佛法。[0230a20] 「復次舍利子！云何如來無諸異想？何以",
    "T11n0310_040:0230a21": "故？舍利子！由異想故可有安住不平等心。如",
    "T11n0310_040:0230a22": "來心常安住平等故，於一切無諸異想。舍利",
    "T11n0310_040:0230a23": "子！如來於諸佛土無諸異想，以彼佛土如虛",
    "T11n0310_040:0230a24": "空故。如來於諸有情無種種想，由彼有情性",
    "T11n0310_040:0230a25": "無我故。如來於諸佛所無種種想，由彼法性",
    "T11n0310_040:0230a26": "無有差別平等智故。如來於一切法無種種",
    "T11n0310_040:0230a27": "想，由離欲法性平等故。如來於持戒者其心",
    "T11n0310_040:0230a28": "無愛、於犯戒者其心無恚，於有恩所無不酬",
    "T11n0310_040:0230a29": "報、於有怨所情無加害，於所調伏無不平等，",
    "T11n0310_040:0230b01": "於住邪定心不輕慢，於諸法中平等安住，故",
    "T11n0310_040:0230b02": "名如來無種種想。如自所證無異想故，亦為",
    "T11n0310_040:0230b03": "眾生說如斯法，令其永斷種種異想。舍利子！",
    "T11n0310_040:0230b04": "是名如來第五無諸異想不共佛法。",
    "T11n0310_040:0230b05": "[0230b05] 「復次舍利子！云何如來無簡擇捨。何以故？舍",
    "T11n0310_040:0230b06": "利子！如來已修聖道而證此捨，非未修道而",
    "T11n0310_040:0230b07": "有證故。如來已修於心、已修於戒、已修於慧",
    "T11n0310_040:0230b08": "而證此捨，非所未修而有證故。舍利子！如來",
    "T11n0310_040:0230b09": "捨者隨智慧行不隨癡行，如來捨者是出世",
    "T11n0310_040:0230b10": "間不墮世間，如來捨者是聖是出離非為不",
    "T11n0310_040:0230b11": "聖非不出離，如來捨者能轉梵輪悲愍眾生",
    "T11n0310_040:0230b12": "常不捨離，如來捨者任運成就不隨對治故。",
    "T11n0310_040:0230b13": "舍利子！如來捨者無高不高亦無下劣，得住",
    "T11n0310_040:0230b14": "不動遠離二邊，超過一切思量簡擇。觀待於",
    "T11n0310_040:0230b15": "時亦不過時，無動無思、無有分別、無異分",
    "T11n0310_040:0230b16": "別、無修無損、無有憍逸、無有示現，真性如",
    "T11n0310_040:0230b17": "性、不虛妄性、非不如性，如是無量。舍利子！",
    "T11n0310_040:0230b18": "如來如是大捨成就，為諸眾生捨圓滿故說",
    "T11n0310_040:0230b19": "如斯法。舍利子！是名如來第六無簡擇捨不",
    "T11n0310_040:0230b20": "共佛法。",
    "T11n0310_040:0230b21": "[0230b21] 「復次舍利子！云何如來志欲無有退減？舍利",
    "T11n0310_040:0230b22": "子！何等志欲而無退減？所謂如來善法志欲。",
    "T11n0310_040:0230b23": "復有何義名為志欲？舍利子！如來大慈志欲",
    "T11n0310_040:0230b24": "無減、如來大悲志欲無減、如來說法志欲無",
    "T11n0310_040:0230b25": "減、調伏眾生志欲無減、成熟眾生志欲無減、",
    "T11n0310_040:0230b26": "興於遠離志欲無減、教導菩薩志欲無減、紹",
    "T11n0310_040:0230b27": "三寶種令不斷絕志欲無減。一切如來不隨",
    "T11n0310_040:0230b28": "欲行，如來志欲智為前導。如自所證志欲無",
    "T11n0310_040:0230b29": "減，亦為眾生說如斯法，令彼證得圓滿無上",
    "T11n0310_040:0230c01": "一切智智之志欲故。舍利子！是名如來第七",
    "T11n0310_040:0230c02": "志欲無減不共佛法。",
    "T11n0310_040:0230c03": "[0230c03] 「復次舍利子！云何如來正勤無有退減？舍利",
    "T11n0310_040:0230c04": "子！何等正勤而不退減？所謂不捨所化眾生",
    "T11n0310_040:0230c05": "正勤、於聽法眾不懷擯遣正勤。以如是等無",
    "T11n0310_040:0230c06": "有退沒故，說如來正勤無減。舍利子！假使如",
    "T11n0310_040:0230c07": "來值遇如是樂聞法眾堪任法器，若能聽法",
    "T11n0310_040:0230c08": "經劫無倦，如來亦隨經劫不起于座、不緣食",
    "T11n0310_040:0230c09": "飲相續說法中無暫廢。又舍利子！如來為眾",
    "T11n0310_040:0230c10": "生故，假使過於殑伽沙等諸佛世界唯一",
    "T11n0310_040:0230c11": "眾生是佛化限，爾時如來躬往其所為說法",
    "T11n0310_040:0230c12": "要，令其悟入正勤無厭。舍利子！如來身無疲",
    "T11n0310_040:0230c13": "倦及以語心亦無疲倦。何以故？如來身語及",
    "T11n0310_040:0230c14": "心常安息故。舍利子！如來長劫發起精進、讚",
    "T11n0310_040:0230c15": "歎精進，為諸眾生說如是法，令彼勤修是精",
    "T11n0310_040:0230c16": "進故證聖解脫。舍利子！是名如來第八正勤",
    "T11n0310_040:0230c17": "無減不共佛法。",
    "T11n0310_040:0230c18": "[0230c18] 「復次舍利子！云何如來於一切一法及一切",
    "T11n0310_040:0230c19": "種、一切念無有退減？何以故？由諸如來念無",
    "T11n0310_040:0230c20": "退故。舍利子！如來證得阿耨多羅三藐三菩",
    "T11n0310_040:0230c21": "提，無間觀察一切眾生去來諸心相續知已，",
    "T11n0310_040:0230c22": "如來於中畢竟了知無有忘念。又如實知眾",
    "T11n0310_040:0230c23": "生行已，如來於中無復役智，而如來念曾無",
    "T11n0310_040:0230c24": "退減。又舍利子！如來安立三聚眾生諸根悟",
    "T11n0310_040:0230c25": "入意解趣行，審觀察已更不憶念，無重思惟",
    "T11n0310_040:0230c26": "不復觀察，常為眾生宣說妙法無有斷絕。何",
    "T11n0310_040:0230c27": "以故？由如來念無退減故。如自所證無退減",
    "T11n0310_040:0230c28": "念，亦為眾生說如斯法，令其永斷諸念退減。",
    "T11n0310_040:0230c29": "舍利子！是名如來第九念無退減不共佛法。",
    "T11n0310_040:0231a01": "[0231a01] 「復次舍利子！云何佛三摩地無有退減？舍利",
    "T11n0310_040:0231a02": "子！佛三摩地與一切法其性平等無非平等。",
    "T11n0310_040:0231a03": "何以故？由一切一法及一切種法無有不平",
    "T11n0310_040:0231a04": "等性故。舍利子！何因緣故佛三摩地復無退",
    "T11n0310_040:0231a05": "減？舍利子！以真如平等故即三摩地平等，以",
    "T11n0310_040:0231a06": "三摩地平等故即如來平等。以能證入如是",
    "T11n0310_040:0231a07": "平等性故，三摩地者名為等定。又舍利子！若",
    "T11n0310_040:0231a08": "貪際平等即離貪際平等，若瞋際平等即離",
    "T11n0310_040:0231a09": "瞋際平等，若癡際平等即離癡際平等，若有",
    "T11n0310_040:0231a10": "為際平等即無為際平等，若生死際平等即",
    "T11n0310_040:0231a11": "涅槃際平等。以如來證入如是平等性故，於",
    "T11n0310_040:0231a12": "三摩地而無退減。何以故？平等之性無退減",
    "T11n0310_040:0231a13": "故。舍利子！此佛三摩地非眼相應，亦非耳鼻",
    "T11n0310_040:0231a14": "舌身意相應。何以故？然彼如來諸根無缺故。",
    "T11n0310_040:0231a15": "又如來三摩地，不依地界不依水火風界，不",
    "T11n0310_040:0231a16": "依欲界色無色界，不依此世及他世間。何以",
    "T11n0310_040:0231a17": "故？由無依故無退無減。是故如來如自所證",
    "T11n0310_040:0231a18": "諸三摩地無有退減，亦為眾生說如是法，令",
    "T11n0310_040:0231a19": "彼證得諸三摩地故。舍利子！是名如來第十",
    "T11n0310_040:0231a20": "三摩地無有退減不共佛法。",
    "T11n0310_040:0231a21": "[0231a21] 「復次舍利子！云何如來智慧無有退減？舍利",
    "T11n0310_040:0231a22": "子！何等名為如來智慧？所謂了知諸法不緣",
    "T11n0310_040:0231a23": "他知、為他有情及以他人演妙法智、無盡善",
    "T11n0310_040:0231a24": "巧無礙解智、分別一切句智、悟入一句百千",
    "T11n0310_040:0231a25": "大劫說無盡智、如其所聞斷疑網智、於一切",
    "T11n0310_040:0231a26": "處無障礙智、宣說安立聖三乘智、能遍了達",
    "T11n0310_040:0231a27": "八萬四千有情心行智、如應開示八萬四千",
    "T11n0310_040:0231a28": "諸法藏智。舍利子！此如來智慧無邊無際無",
    "T11n0310_040:0231a29": "有窮盡，由此智慧不可盡故，隨慧而說亦無",
    "T11n0310_040:0231b01": "有盡，故說如來智慧無有退減。如自所證智",
    "T11n0310_040:0231b02": "慧無減，亦為眾生說如斯法，令其證得無盡",
    "T11n0310_040:0231b03": "智慧故。舍利子！是名如來第十一智慧無減",
    "T11n0310_040:0231b04": "不共佛法。",
    "T11n0310_040:0231b05": "[0231b05] 「復次舍利子！云何如來解脫無有退減？舍利",
    "T11n0310_040:0231b06": "子！何等名為如來解脫？舍利子！諸聲聞乘隨",
    "T11n0310_040:0231b07": "悟音聲故得解脫，諸獨覺乘隨悟眾緣故得",
    "T11n0310_040:0231b08": "解脫，佛薄伽梵遠離一切執著二邊故得解",
    "T11n0310_040:0231b09": "脫，是故說為如來解脫。何以故？舍利子！如是",
    "T11n0310_040:0231b10": "解脫，前際無縛、後際無轉，不住現在故。又舍",
    "T11n0310_040:0231b11": "利子！眼之與色二執解脫，如是耳聲鼻香舌",
    "T11n0310_040:0231b12": "味身觸二執解脫，攝受無執依止解脫故。又",
    "T11n0310_040:0231b13": "舍利子！心之與智自性光潔體無瑕穢，是故",
    "T11n0310_040:0231b14": "諸佛由剎那心相應慧故，證得阿耨多羅三",
    "T11n0310_040:0231b15": "藐三菩提。以是如來隨所證覺，亦為眾生說",
    "T11n0310_040:0231b16": "如斯法，令彼證覺如是法故。舍利子！是名如",
    "T11n0310_040:0231b17": "來第十二解脫無減不共佛法。",
    "T11n0310_040:0231b18": "[0231b18] 「復次舍利子！云何如來一切身業智為前導",
    "T11n0310_040:0231b19": "隨智而轉？何以故？舍利子！由能成就是身業",
    "T11n0310_040:0231b20": "故，一切有情若見如來即便調伏，或聞說法",
    "T11n0310_040:0231b21": "亦皆調伏。是故如來或現默然調伏眾生，或",
    "T11n0310_040:0231b22": "現飲食調伏眾生，或現諸威儀調伏眾生，或",
    "T11n0310_040:0231b23": "現諸勝相調伏眾生，或現隨形好調伏眾生，",
    "T11n0310_040:0231b24": "或現無觀頂調伏眾生，或現觀視相調伏眾",
    "T11n0310_040:0231b25": "生，或現神光觸照調伏眾生，或現遊步舉足",
    "T11n0310_040:0231b26": "下足調伏眾生，或現往還城邑聚落調伏眾",
    "T11n0310_040:0231b27": "生。舍利子！以要言之，佛薄伽梵無有威儀而",
    "T11n0310_040:0231b28": "不調伏諸眾生者，故說如來一切身業智為",
    "T11n0310_040:0231b29": "前導隨智而轉，亦為眾生說如是法，令其證",
    "T11n0310_040:0231c01": "入如是智故。舍利子！是名如來第十三身業",
    "T11n0310_040:0231c02": "智導不共佛法。",
    "T11n0310_040:0231c03": "[0231c03] 「復次舍利子！云何如來一切語業智為前導",
    "T11n0310_040:0231c04": "隨智而轉？何以故？舍利子！佛薄伽梵不虛說",
    "T11n0310_040:0231c05": "法故，以智前導，所有記&#x8382;無不圓備，凡所宣",
    "T11n0310_040:0231c06": "說言詞顯妙。舍利子！如來語言隨現而轉不",
    "T11n0310_040:0231c07": "可思議，今當略說。舍利子！如來語者，易解了",
    "T11n0310_040:0231c08": "語、易明識語、不高大語、不卑下語、非不勝",
    "T11n0310_040:0231c09": "語、不邪曲語、不謇吃語、不繁亂語、不&#x6F81;鈍",
    "T11n0310_040:0231c10": "語、不&#x9E81;獷語、不隱沒語、柔和聲語、可欣樂",
    "T11n0310_040:0231c11": "語、不虛羸語、不輕掉語、不調疾語、不繁重",
    "T11n0310_040:0231c12": "語、不迅急語、善斷約語、善調釋語、極妙和",
    "T11n0310_040:0231c13": "美語、勝妙音語、善唱導語、大清亮語、大雷震",
    "T11n0310_040:0231c14": "語、無遺逸語、飲甘露語、有義旨語、可親附",
    "T11n0310_040:0231c15": "語、廣大之語、可愛重語、無塵染語、離塵黷",
    "T11n0310_040:0231c16": "語、無栽穢語、無垢濁語、無魯鈍語、威嚴盛",
    "T11n0310_040:0231c17": "語、無障礙語、能教導語、明潔之語、有正直",
    "T11n0310_040:0231c18": "語、無怯憚語、無缺減語、非輕急語、能生喜",
    "T11n0310_040:0231c19": "樂語、令身怡適語、令心踊躍語、寂靜貪語、寂",
    "T11n0310_040:0231c20": "靜瞋語、壞滅癡語、吞噉魔語、調伏惡語、摧異",
    "T11n0310_040:0231c21": "論語、有表示語、天鼓音語、智者悅語、羯羅頻",
    "T11n0310_040:0231c22": "迦音語、上帝音語、梵天音語、海潮音語、雲雷",
    "T11n0310_040:0231c23": "音語、地山震吼音語、鴻鶴王音語、孔雀王音",
    "T11n0310_040:0231c24": "語、黃鸝音語、命命音語、鵝鴈王音語、鹿王",
    "T11n0310_040:0231c25": "音語、箜篌音語、伐洛迦音語、&#x9262;拏縛音語、大",
    "T11n0310_040:0231c26": "蠡吼音語、長笛音語、易開解語、易了別語、",
    "T11n0310_040:0231c27": "暢明曉語、適悅意語、可聽聞語、深遠音語、無",
    "T11n0310_040:0231c28": "瘖&#x7602;語、悅可耳語、生善根語、文句無缺語、善",
    "T11n0310_040:0231c29": "說文句語、義句相應語、法句相應語、時相應",
    "T11n0310_040:0232a01": "語、時捷對語、不過時語、知根勝劣語、莊嚴施",
    "T11n0310_040:0232a02": "語、淨尸羅語、教授忍語、練正勤語、令樂靜慮",
    "T11n0310_040:0232a03": "語、悟入正慧語、慈善集語、悲無倦語、清淨喜",
    "T11n0310_040:0232a04": "語證入捨語、安立三乘語、令三寶種不斷絕",
    "T11n0310_040:0232a05": "語、安立三聚語、淨三解脫語、遍修諦語、遍修",
    "T11n0310_040:0232a06": "智語、達者不毀語、聖者稱讚語、隨虛空量語、",
    "T11n0310_040:0232a07": "一切種妙成就語。舍利子！如是無量無邊微",
    "T11n0310_040:0232a08": "妙清淨如來之語，故說如來一切語業智為",
    "T11n0310_040:0232a09": "前導隨智而轉。如自所證如是語業，亦隨諸",
    "T11n0310_040:0232a10": "有情而為說法，令其證入如是語故。舍利子！",
    "T11n0310_040:0232a11": "是名如來第十四語業智導不共佛法。",
    "T11n0310_040:0232a12": "[0232a12] 「復次舍利子！云何如來一切意業智為前導",
    "T11n0310_040:0232a13": "隨智而轉？舍利子！夫如來者心意與識皆不",
    "T11n0310_040:0232a14": "可說故。舍利子！夫如來者應以智求，智增上",
    "T11n0310_040:0232a15": "故說名如來。此如來智隨至一切眾生之心、",
    "T11n0310_040:0232a16": "隨入一切眾生之意、不離一切眾生之識，焚",
    "T11n0310_040:0232a17": "蕩諸法諸三摩地，不從他緣超過一切所緣",
    "T11n0310_040:0232a18": "境界，遠離緣生滅三有趣，超諸慢種、解脫魔",
    "T11n0310_040:0232a19": "業、離諸諂誑，捨我我所，除滅無明癡暗之膜，",
    "T11n0310_040:0232a20": "善修道支，與虛空等無有分別，與諸法界而",
    "T11n0310_040:0232a21": "無差別。舍利子！如來證入如是意業，為如是",
    "T11n0310_040:0232a22": "相智為前導，隨眾生心而為說法，令彼證入",
    "T11n0310_040:0232a23": "如來意故。舍利子！是名如來第十五意業智",
    "T11n0310_040:0232a24": "導不共佛法。",
    "T11n0310_040:0232a25": "[0232a25] 「復次舍利子！云何如來於過去世無著無礙",
    "T11n0310_040:0232a26": "智見轉？舍利子！何以此智名之為轉？舍利子！",
    "T11n0310_040:0232a27": "如來以無礙智，能知如是無量無邊過去世",
    "T11n0310_040:0232a28": "中，所有諸佛國土若成若壞，彼一切事無量",
    "T11n0310_040:0232a29": "無數，如來方便悉能數知。如是乃至諸佛國",
    "T11n0310_040:0232b01": "中，所有卉木叢林眾藥所攝彼一切事，如來",
    "T11n0310_040:0232b02": "於此悉能了知。如是乃至諸佛國中，諸眾生",
    "T11n0310_040:0232b03": "身眾生假立，彼一切相悉能了知。又能了知",
    "T11n0310_040:0232b04": "彼中所有若干眾生種種性種種色，乃至廣",
    "T11n0310_040:0232b05": "說，如來於此悉能了知。舍利子！如是彼中所",
    "T11n0310_040:0232b06": "有諸佛出現於世，彼一一如來所宣正法，如",
    "T11n0310_040:0232b07": "來於此悉能如實分別了知。如是乃至爾所",
    "T11n0310_040:0232b08": "眾生於聲聞乘已調伏者，或獨覺乘已調伏",
    "T11n0310_040:0232b09": "者，或於大乘已調伏者，是亦如來悉能了知。",
    "T11n0310_040:0232b10": "又諸佛土差別之相，苾芻僧眾壽量法住，入",
    "T11n0310_040:0232b11": "息出息受用飲食，如是等類差別之相，如來",
    "T11n0310_040:0232b12": "於此悉能了知。舍利子！一切有情過去世相，",
    "T11n0310_040:0232b13": "若死若生若界若趣，如來於此悉能分別如",
    "T11n0310_040:0232b14": "實了知。又諸有情種種根性、種種行性、種種",
    "T11n0310_040:0232b15": "意解性，如是無量悉能了知。又能了知諸心",
    "T11n0310_040:0232b16": "相續，所謂如是如是心無間，如是如是心生",
    "T11n0310_040:0232b17": "起，彼諸心相若干非一，如來方便悉能數知。",
    "T11n0310_040:0232b18": "舍利子！如來或以現智、或種類智，證得如",
    "T11n0310_040:0232b19": "是過去謝往諸心相續。自既證是智無不備，",
    "T11n0310_040:0232b20": "隨眾生心而為說法，欲令證入如是智故。舍",
    "T11n0310_040:0232b21": "利子！是名如來第十六過去無礙智不共佛",
    "T11n0310_040:0232b22": "法。",
    "T11n0310_040:0232b23": "[0232b23] 「復次舍利子！云何如來於未來世無著無礙",
    "T11n0310_040:0232b24": "智見轉？舍利子！何以此智名之為轉？所謂未",
    "T11n0310_040:0232b25": "來世中所有如來，或當出現、或當滅度，或復",
    "T11n0310_040:0232b26": "當有、或復當無，彼一切相，如來於此悉能了",
    "T11n0310_040:0232b27": "知。如是乃至當來火劫燒、當來水劫壞、當來",
    "T11n0310_040:0232b28": "風劫壞，乃至一切諸佛國土，當住久近若干",
    "T11n0310_040:0232b29": "等異，如來於此悉能了知。如是乃至當來諸",
    "T11n0310_040:0232c01": "佛國土，所有地界若干微塵、所有卉木叢林",
    "T11n0310_040:0232c02": "眾藥等事，乃至當來星宿色相若干非一，如",
    "T11n0310_040:0232c03": "來於此悉能了知。如是乃至遍滿一一諸佛",
    "T11n0310_040:0232c04": "土中，當來諸佛獨覺聲聞及以菩薩出現於",
    "T11n0310_040:0232c05": "世，所有受用若飲若食、入息出息、行住威儀",
    "T11n0310_040:0232c06": "無量等相，如來如實悉能了知。如是乃至一",
    "T11n0310_040:0232c07": "一如來化行差別，觀有情性當證解脫，或乘",
    "T11n0310_040:0232c08": "聲聞乘、或乘獨覺乘、或乘大乘當證解脫，如",
    "T11n0310_040:0232c09": "來一切悉能了知。如是遍滿未來之世一一",
    "T11n0310_040:0232c10": "佛土，爾所眾生生處差別，諸有情心心所有",
    "T11n0310_040:0232c11": "法，如來一切悉能了知。舍利子！如來如是如",
    "T11n0310_040:0232c12": "實了知，非有來世遠心相續，然由如來觀於",
    "T11n0310_040:0232c13": "來世如實了知。自既證已，亦與眾生演說斯",
    "T11n0310_040:0232c14": "法，欲令證入如是智故。舍利子！是名如來第",
    "T11n0310_040:0232c15": "十七未來無礙智不共佛法。",
    "T11n0310_040:0232c16": "[0232c16] 「復次舍利子！云何如來於現在世無著無礙",
    "T11n0310_040:0232c17": "智見轉？舍利子！何以此智名之為轉？舍利子！",
    "T11n0310_040:0232c18": "如來於現在世十方一切諸佛土中，所有三",
    "T11n0310_040:0232c19": "種方便數知如是了知，現在諸佛諸菩薩眾、",
    "T11n0310_040:0232c20": "諸聲聞眾、諸獨覺眾若干差別悉能了知。又",
    "T11n0310_040:0232c21": "能了知現在世中，星宿色相卉木諸藥叢林等",
    "T11n0310_040:0232c22": "事，乃至現在十方一切地界微塵分量，如來",
    "T11n0310_040:0232c23": "如實方便數知。舍利子！十方國土一切水界",
    "T11n0310_040:0232c24": "不可思議，如來以一毛端舉滴令盡，如是無",
    "T11n0310_040:0232c25": "量悉能明了方便數知。又十方國土一切火",
    "T11n0310_040:0232c26": "界焰起差別，如來於此方便數知。又十方國",
    "T11n0310_040:0232c27": "土一切風界依色處起，如來亦能方便了知。",
    "T11n0310_040:0232c28": "又十方國土諸大虛界毛端際量若干非一，",
    "T11n0310_040:0232c29": "如來如實方便數知。舍利子！如來如是了知",
    "T11n0310_040:0233a01": "現在三種眾生界，乃至了知現在地獄眾生",
    "T11n0310_040:0233a02": "界，彼能生因及彼出因。又知現在畜生眾生",
    "T11n0310_040:0233a03": "界，生因出因俱能了知。焰魔界眾亦復如是。",
    "T11n0310_040:0233a04": "又能了知現在人間諸眾生界，生彼之因及",
    "T11n0310_040:0233a05": "終歿因俱能了知。又能了知現在天趣諸眾",
    "T11n0310_040:0233a06": "生界，生彼之因及終歿因俱能了知。又能了",
    "T11n0310_040:0233a07": "知現在眾生諸心相續，有煩惱性離煩惱性。",
    "T11n0310_040:0233a08": "及以現在所化眾生諸根差別及非所化，一",
    "T11n0310_040:0233a09": "切眾生諸根差別，如是無量，如來如實悉能",
    "T11n0310_040:0233a10": "了知。舍利子！如來如是了知現在一切諸法，",
    "T11n0310_040:0233a11": "非如來智隨二識行，為諸眾生悟入無二而",
    "T11n0310_040:0233a12": "說斯法，令其覺悟如是之智。舍利子！是名如",
    "T11n0310_040:0233a13": "來第十八現在無礙智不共佛法。",
    "T11n0310_040:0233a14": "[0233a14] 「復次舍利子！諸佛如來成就如是十八不共",
    "T11n0310_040:0233a15": "佛法故，圓滿無餘遍十方界，光明流照一切",
    "T11n0310_040:0233a16": "大眾。復由是法希有奇特威光名稱功德法",
    "T11n0310_040:0233a17": "故，映奪一切天魔眾會。舍利子！如來不共佛",
    "T11n0310_040:0233a18": "法不可思議無邊無際猶如虛空，若有欲求",
    "T11n0310_040:0233a19": "如來一切不共佛法邊量者，不異有人求於",
    "T11n0310_040:0233a20": "空際。舍利子！是諸菩薩摩訶薩聞如來不共",
    "T11n0310_040:0233a21": "佛法不可思議如虛空已，信受諦奉志懷清",
    "T11n0310_040:0233a22": "淨無惑無疑，倍復踊躍深生歡喜發希奇想。」",
    "T11n0310_040:0233a23": "[0233a23] 爾時世尊欲重宣此義而說頌曰：",
    "T11n0310_040:0233a24": "「導師身語及意業，  無有誤失亦無動，",
    "T11n0310_040:0233a25": " 即以此法導眾生，  是為如來不共法。",
    "T11n0310_040:0233a26": " 其心不高亦不下，  究竟遠離於瞋愛，",
    "T11n0310_040:0233a27": " 常住無諍諍永滅，  是為如來不共法。",
    "T11n0310_040:0233a28": " 導師於法及與智，  解脫所行無忘念，",
    "T11n0310_040:0233a29": " 諸無礙解亦無失，  是為如來不共法。",
    "T11n0310_040:0233b01": " 若住若食若經行，  若坐若臥心常定，",
    "T11n0310_040:0233b02": " 無亂亦無眾生想，  是為如來不共法。",
    "T11n0310_040:0233b03": " 善逝於諸佛國土，  有情及佛無異想，",
    "T11n0310_040:0233b04": " 住平等性大意解，  是為如來不共法。",
    "T11n0310_040:0233b05": " 最勝無諸簡擇捨，  勝決定道善修故，",
    "T11n0310_040:0233b06": " 無有分別異分別，  是為如來不共法。",
    "T11n0310_040:0233b07": " 大師善欲無退減，  常與慈悲方便俱，",
    "T11n0310_040:0233b08": " 調伏眾生廣無量，  是為如來不共法。",
    "T11n0310_040:0233b09": " 善逝精進曾無減，  觀所化眾量無邊，",
    "T11n0310_040:0233b10": " 三業調伏諸眾生，  是為如來不共法。",
    "T11n0310_040:0233b11": " 諸佛大念曾無減，  處菩提座成正覺，",
    "T11n0310_040:0233b12": " 已覺諸法無重覺，  是為如來不共法。",
    "T11n0310_040:0233b13": " 無有分別異分別，  自然住等三摩地，",
    "T11n0310_040:0233b14": " 靜慮諸法無所依，  是為如來不共法。",
    "T11n0310_040:0233b15": " 導師智慧最吉祥，  了達一切眾生行，",
    "T11n0310_040:0233b16": " 演說妙法隨意解，  是為如來不共法。",
    "T11n0310_040:0233b17": " 隨聲而聞緣獨覺，  及與諸佛勝解脫，",
    "T11n0310_040:0233b18": " 無礙離垢譬虛空，  善逝大捨難思慮，",
    "T11n0310_040:0233b19": " 諸佛本來無有心，  自性解脫心相續，",
    "T11n0310_040:0233b20": " 如解脫法為眾說，  是為如來不共法。",
    "T11n0310_040:0233b21": " 眾生眼見佛威儀，  若住若行入城邑，",
    "T11n0310_040:0233b22": " 相好光明諸所現，  莫不調伏而修善，",
    "T11n0310_040:0233b23": " 真實薩埵放光明，  多拘胝眾受安樂，",
    "T11n0310_040:0233b24": " 光現無不度眾生，  是為最勝不共法。",
    "T11n0310_040:0233b25": " 自然聖者演法音，  皆得聽聞隨意解，",
    "T11n0310_040:0233b26": " 所聞法聲如響應，  是名最勝不共法。",
    "T11n0310_040:0233b27": " 善逝導師無心業，  諸行業轉皆由智，",
    "T11n0310_040:0233b28": " 智入一切眾生心，  是名最勝不共法。",
    "T11n0310_040:0233b29": " 諸三摩地及靜慮，  善修成滿離戲論，",
    "T11n0310_040:0233c01": " 住平等性類虛空，  是名最勝不共法。",
    "T11n0310_040:0233c02": " 於過去世一切法，  種種諸趣解脫智，",
    "T11n0310_040:0233c03": " 善逝妙智無礙轉，  是名最勝不共法。",
    "T11n0310_040:0233c04": " 諸佛於彼未來世，  世界當有及當無，",
    "T11n0310_040:0233c05": " 眾生國土及最勝，  無有遺餘正明了，",
    "T11n0310_040:0233c06": " 善逝觀於未來世，  心靜曾無散亂時，",
    "T11n0310_040:0233c07": " 眾生及法如實知，  是名最勝不共法。",
    "T11n0310_040:0233c08": " 諸有流行現在世，  最勝無障悉能知，",
    "T11n0310_040:0233c09": " 導師境界等虛空，  是名如來不共法。",
    "T11n0310_040:0233c10": " 已說如來不共法，  最勝十八不思議，",
    "T11n0310_040:0233c11": " 真如實性等虛空，  聰慧菩薩能信受。",
    "T11n0310_040:0233c12": "[0233c12] 「舍利子！是名如來成就如是十八不共佛法。",
    "T11n0310_040:0233c13": "由成就故，如來、應、正遍知於大眾中正師子",
    "T11n0310_040:0233c14": "吼，自稱我處大仙尊位能轉梵輪，一切世間",
    "T11n0310_040:0233c15": "沙門婆羅門、諸天魔梵不能如法而轉。舍利",
    "T11n0310_040:0233c16": "子！如是安住淨信諸菩薩摩訶薩，於如來十",
    "T11n0310_040:0233c17": "不思議及十種不可思議法，信受諦奉志懷",
    "T11n0310_040:0233c18": "清淨無惑無疑，倍復踊躍深生歡喜發希奇",
    "T11n0310_040:0233c19": "想。」"
}