{
    "T32n1636_024:0138c14": "大乘集菩薩學論卷第二十四",
    "T32n1636_024:0138c16": "西天譯經三藏朝散大夫",
    "T32n1636_024:0138c17": "試鴻臚卿宣梵大師賜紫",
    "T32n1636_024:0138c18": "沙門臣日稱等奉 詔譯",
    "T32n1636_024:0138c19": "念三寶品第十八之三",
    "T32n1636_024:0138c20": " 諸有道路河流處  能建橋梁及舡筏",
    "T32n1636_024:0138c21": " 普為利樂諸眾生  稱讚寂靜令忻悟",
    "T32n1636_024:0138c22": " 放大光名除渴愛  此光能覺諸含識",
    "T32n1636_024:0138c23": " 令其捨離於五欲  專求解脫深妙法",
    "T32n1636_024:0138c24": " 若能捨離於五欲  專求解脫深妙法",
    "T32n1636_024:0138c25": " 則能以佛甘露雨  普滅世間諸渴愛",
    "T32n1636_024:0138c26": " 惠施池井及泉流  勤求無上菩提道",
    "T32n1636_024:0138c27": " 毀呰五欲讚禪定  是故光名除渴愛",
    "T32n1636_024:0138c28": " 放大光明名作變  此光能覺諸眾生",
    "T32n1636_024:0138c29": " 見者令慕佛菩提  發心願證無師智",
    "T32n1636_024:0139a01": " 造立如來大悲像  眾相莊嚴處蓮座",
    "T32n1636_024:0139a02": " 常歎最勝佛功德  是故此光名作愛",
    "T32n1636_024:0139a03": " 放大光明名忻樂  此光能覺諸眾生",
    "T32n1636_024:0139a04": " 令其心樂於諸佛  及以樂法樂眾僧",
    "T32n1636_024:0139a05": " 若常心樂於諸佛  及以樂法樂眾僧",
    "T32n1636_024:0139a06": " 則在如來聖會中  逮成無生深法忍",
    "T32n1636_024:0139a07": " 開悟眾生無有量  普使念佛法僧寶",
    "T32n1636_024:0139a08": " 及示發心功德行  是故此光名忻樂",
    "T32n1636_024:0139a09": " 放大光明名福聚  此光能覺諸眾生",
    "T32n1636_024:0139a10": " 令其脩習種種施  以此願求無上道",
    "T32n1636_024:0139a11": " 設大施會無遮限  諸來乞者皆滿足",
    "T32n1636_024:0139a12": " 不令其心有所乏  是故此光名福聚",
    "T32n1636_024:0139a13": " 放大光明名具智  此光能覺諸眾生",
    "T32n1636_024:0139a14": " 於一法門了多法  於多法門剎那解",
    "T32n1636_024:0139a15": " 為諸眾生分別說  決定了知真實義",
    "T32n1636_024:0139a16": " 善能廣說無損減  是故此光名具智",
    "T32n1636_024:0139a17": " 放大光明名惠燈  此光能覺諸眾生",
    "T32n1636_024:0139a18": " 令知眾生性空寂  一切諸法無所有",
    "T32n1636_024:0139a19": " 法無主宰本來空  如幻陽焰水中月",
    "T32n1636_024:0139a20": " 亦如夢境及影像  是故此光名惠燈",
    "T32n1636_024:0139a21": " 放大光名法自在  此光能覺諸眾生",
    "T32n1636_024:0139a22": " 令得無盡陀羅尼  悉持一切如來藏",
    "T32n1636_024:0139a23": " 恭敬供養持法者  給侍守護如諸仙",
    "T32n1636_024:0139a24": " 以種種法施眾生  是故光名法自在",
    "T32n1636_024:0139a25": " 放大光明名具捨  此光覺悟慳眾生",
    "T32n1636_024:0139a26": " 令知財富悉無常  樂行惠施而無&#x608B;",
    "T32n1636_024:0139a27": " 善能調伏彼慳者  了財如夢如浮雲",
    "T32n1636_024:0139a28": " 增長惠施清淨心  是故此光名具捨",
    "T32n1636_024:0139a29": " 放大光明名除熱  此光能覺毀禁者",
    "T32n1636_024:0139b01": " 普令安住清淨戒  發心願證無師智",
    "T32n1636_024:0139b02": " 勸勵眾生咸奉持  十善業道常清淨",
    "T32n1636_024:0139b03": " 復令發趣菩提心  是故此光名除熱",
    "T32n1636_024:0139b04": " 放大光明名忍嚴  此光覺語多瞋者",
    "T32n1636_024:0139b05": " 令除忿恚及我慢  樂脩忍辱常柔和",
    "T32n1636_024:0139b06": " 眾生暴惡難行忍  為菩提故心不動",
    "T32n1636_024:0139b07": " 稱揚最上忍功德  是故此光名忍嚴",
    "T32n1636_024:0139b08": " 放大光明名勤勇  此光覺悟懶惰者",
    "T32n1636_024:0139b09": " 令彼常於三寶中  恭敬供養無疲厭",
    "T32n1636_024:0139b10": " 若彼常於三寶中  恭敬供養無疲厭",
    "T32n1636_024:0139b11": " 則能超出四魔境  速成無上佛菩提",
    "T32n1636_024:0139b12": " 勸諸眾生發精進  常於三寶伸供養",
    "T32n1636_024:0139b13": " 法欲滅時專護持  是故此光名勤勇",
    "T32n1636_024:0139b14": " 放大光明名寂靜  此光能覺亂意者",
    "T32n1636_024:0139b15": " 令其遠離貪恚癡  心不動搖棲正定",
    "T32n1636_024:0139b16": " 捨離一切惡知識  無義談說雜染行",
    "T32n1636_024:0139b17": " 讚歎禪定阿蘭若  是故此光名寂靜",
    "T32n1636_024:0139b18": " 放大光明名惠嚴  此光覺悟愚迷者",
    "T32n1636_024:0139b19": " 令其證諦解緣起  諸根智惠悉通達",
    "T32n1636_024:0139b20": " 若能證諦解緣起  諸根智惠悉通達",
    "T32n1636_024:0139b21": " 則得日燈三摩地  智惠光明成佛果",
    "T32n1636_024:0139b22": " 國財及己皆能捨  為菩提故求正法",
    "T32n1636_024:0139b23": " 聞已為眾廣開演  是故此光名惠嚴",
    "T32n1636_024:0139b24": " 放大光明名佛惠  此光覺悟諸含識",
    "T32n1636_024:0139b25": " 令見無量百千佛  各各坐寶蓮花上",
    "T32n1636_024:0139b26": " 讚佛威德及解脫  說佛自在諸神通",
    "T32n1636_024:0139b27": " 顯示佛力妙難思  是故此光名佛惠",
    "T32n1636_024:0139b28": " 放大光明名無畏  此光照觸除諸怖",
    "T32n1636_024:0139b29": " 非人捶打所執縛  一切災難皆令滅",
    "T32n1636_024:0139c01": " 於諸眾生施無畏  遇有惱害皆能止",
    "T32n1636_024:0139c02": " 拯濟厄難孤窮者  是故此光名無畏",
    "T32n1636_024:0139c03": " 放大光明名安隱  此光能照疾病者",
    "T32n1636_024:0139c04": " 令除一切諸苦痛  悉得勝定三昧樂",
    "T32n1636_024:0139c05": " 施以良藥救眾患  妙寶延命香塗體",
    "T32n1636_024:0139c06": " 掌中涌現諸飲食  是故此光名安隱",
    "T32n1636_024:0139c07": " 放大光明名見佛  此光覺悟將歿者",
    "T32n1636_024:0139c08": " 隨其憶念見如來  命終得生其淨國",
    "T32n1636_024:0139c09": " 見有臨終勸念佛  又示尊像令瞻敬",
    "T32n1636_024:0139c10": " 俾於佛所深歸仰  是故此光名見佛",
    "T32n1636_024:0139c11": " 放大光明名樂法  此光能覺諸群生",
    "T32n1636_024:0139c12": " 令於正法常欣樂  聽聞讀誦及書寫",
    "T32n1636_024:0139c13": " 法欲盡時能演說  令求法者意充滿",
    "T32n1636_024:0139c14": " 於法愛樂勤脩習  是故此光名樂法",
    "T32n1636_024:0139c15": " 放大光明名妙音  此光開悟諸菩薩",
    "T32n1636_024:0139c16": " 能令三界所有聲  聞者皆是如來音",
    "T32n1636_024:0139c17": " 以大音聲稱讚佛  及施鈴鐸諸音樂",
    "T32n1636_024:0139c18": " 普使世間聞佛音  是故此光名妙音",
    "T32n1636_024:0139c19": " 放大光明名甘露  此光開悟諸眾生",
    "T32n1636_024:0139c20": " 令捨一切放逸行  具足脩習諸功德",
    "T32n1636_024:0139c21": " 謂有為法非安隱  無量苦惱悉充遍",
    "T32n1636_024:0139c22": " 常樂稱揚寂滅樂  是故此光名甘露",
    "T32n1636_024:0139c23": " 放大光明名最勝  此光開悟諸眾生",
    "T32n1636_024:0139c24": " 令於佛所普聽聞  戒定智惠增上法",
    "T32n1636_024:0139c25": " 常樂稱讚大牟尼  勝戒勝定及勝惠",
    "T32n1636_024:0139c26": " 如是為求無上道  是故此光名最勝",
    "T32n1636_024:0139c27": " 放大光明名寶嚴  此光能覺諸群生",
    "T32n1636_024:0139c28": " 令得寶藏無窮盡  以此供養諸如來",
    "T32n1636_024:0139c29": " 以諸種種上妙寶  奉施於佛及佛塔",
    "T32n1636_024:0140a01": " 亦以惠施諸貧乏  是故得成此光明",
    "T32n1636_024:0140a02": " 放大光明名香嚴  此光能覺諸眾生",
    "T32n1636_024:0140a03": " 令其聞者悅可意  決定當成佛功德",
    "T32n1636_024:0140a04": " 人天妙香以塗飾  供養一切最勝主",
    "T32n1636_024:0140a05": " 亦以造塔及佛像  是故得成此光明",
    "T32n1636_024:0140a06": " 放大光名妙莊嚴  寶幢幡蓋無央數",
    "T32n1636_024:0140a07": " 焚香散華奏眾樂  城邑內外皆充滿",
    "T32n1636_024:0140a08": " 由以微妙伎樂音  眾香妙華幢蓋等",
    "T32n1636_024:0140a09": " 種種莊嚴供養佛  是故得成此光明",
    "T32n1636_024:0140a10": " 放大光明名嚴淨  令地平坦猶如掌",
    "T32n1636_024:0140a11": " 莊嚴佛塔及其處  是故得成此光明",
    "T32n1636_024:0140a12": " 放大光明名大雲  而能密布雨香水",
    "T32n1636_024:0140a13": " 由以香水灑佛塔  是故得成此光明",
    "T32n1636_024:0140a14": " 放大光明名嚴具  令裸形者得上服",
    "T32n1636_024:0140a15": " 嚴身妙物而為施  是故得成此光明",
    "T32n1636_024:0140a16": " 放大光明名上味  能令飢者獲美食",
    "T32n1636_024:0140a17": " 以眾珍饌而為施  是故得成此光明",
    "T32n1636_024:0140a18": " 放大光明名勝財  令貧乏者獲寶藏",
    "T32n1636_024:0140a19": " 以無盡物施三寶  是故得成此光明",
    "T32n1636_024:0140a20": " 放大光明名淨眼  能令盲者見眾色",
    "T32n1636_024:0140a21": " 以燈施佛及佛塔  是故得成此光明",
    "T32n1636_024:0140a22": " 放大光明名淨耳  能令聾者悉善聽",
    "T32n1636_024:0140a23": " 作樂施佛及佛塔  是故得成此光明",
    "T32n1636_024:0140a24": " 放大光明名淨鼻  昔未聞香皆得聞",
    "T32n1636_024:0140a25": " 以香施佛及佛塔  是故得成此光明",
    "T32n1636_024:0140a26": " 放大光明名淨舌  能除&#x9E81;惡不善語",
    "T32n1636_024:0140a27": " 由以美音稱讚佛  是故得成此光明",
    "T32n1636_024:0140a28": " 放大光明名淨身  令根缺者皆具足",
    "T32n1636_024:0140a29": " 以身禮佛及佛塔  是故得成此光明",
    "T32n1636_024:0140b01": " 放大光明名淨意  令失心者得正念",
    "T32n1636_024:0140b02": " 由脩三昧自在力  是故得成此光明",
    "T32n1636_024:0140b03": " 放大光明名淨色  難思妙相咸令&#x89A9;",
    "T32n1636_024:0140b04": " 妙華供佛及佛塔  是故得成此光明",
    "T32n1636_024:0140b05": " 放大光明名淨聲  觀聲緣起如谷響",
    "T32n1636_024:0140b06": " 了知聲性本來空  是故得成此光明",
    "T32n1636_024:0140b07": " 放大光明名淨香  令諸臭穢悉香潔",
    "T32n1636_024:0140b08": " 香水浴佛及佛塔  是故得成此光明",
    "T32n1636_024:0140b09": " 放大光明名淨味  能除一切味中毒",
    "T32n1636_024:0140b10": " 常供佛僧及父母  是故得成此光明",
    "T32n1636_024:0140b11": " 放大光明名淨觸  能令硬觸皆柔軟",
    "T32n1636_024:0140b12": " 戈鋋劍戟從空雨  皆令變作妙花鬘",
    "T32n1636_024:0140b13": " 以昔曾於道路中  塗香散花布衣服",
    "T32n1636_024:0140b14": " 迎奉如來蹈其上  是故得成此光明",
    "T32n1636_024:0140b15": " 放大光明名淨法  能令身諸毛孔中",
    "T32n1636_024:0140b16": " 悉演難思妙法門  聽者咸欣蒙解脫",
    "T32n1636_024:0140b17": " 自性無生從緣起  法性常住等虛空",
    "T32n1636_024:0140b18": " 了知佛身即法身  是故得成此光明",
    "T32n1636_024:0140b19": " 如是等比光明門  如微塵數無有量",
    "T32n1636_024:0140b20": " 悉從大仙毛孔出  所作事業各差別",
    "T32n1636_024:0140b21": " 如一毛孔所放光  由若虛空微塵數",
    "T32n1636_024:0140b22": " 一切毛孔悉亦然  此是大仙三昧力",
    "T32n1636_024:0140b23": " 如彼所脩諸功德  隨其宿緣同梵行",
    "T32n1636_024:0140b24": " 今放光明故如是  此是大仙智自在",
    "T32n1636_024:0140b25": " 往昔同脩勝福業  能生愛樂皆隨喜",
    "T32n1636_024:0140b26": " 於今所作亦復然  是故得成此光明",
    "T32n1636_024:0140b27": " 若有自脩眾福業  數數供養於諸佛",
    "T32n1636_024:0140b28": " 復於佛德常勤求  由此光明所開覺",
    "T32n1636_024:0140b29": " 譬如生盲不見日  非謂無日出世間",
    "T32n1636_024:0140c01": " 諸有目者悉了知  各隨所務而脩作",
    "T32n1636_024:0140c02": " 大士光明亦如是  有智惠者皆悉見",
    "T32n1636_024:0140c03": " 凡夫邪信劣解人  於此光明莫能&#x89A9;",
    "T32n1636_024:0140c04": " 摩尼宮殿及輦輿  妙寶靈香以塗瑩",
    "T32n1636_024:0140c05": " 具有勝福咸自然  非無德者能安處",
    "T32n1636_024:0140c06": " 大士光明亦如是  有深智者咸蒙照",
    "T32n1636_024:0140c07": " 邪信劣解凡愚入  無有能得斯光矚",
    "T32n1636_024:0140c08": " 若有聞此光差別  能生清淨深信解",
    "T32n1636_024:0140c09": " 永斷一切諸疑網  速成無上功德幢",
    "T32n1636_024:0140c10": " 復現最上三摩地  眷屬莊嚴皆自在",
    "T32n1636_024:0140c11": " 十方一切國土中  佛子眾會皆圍繞",
    "T32n1636_024:0140c12": " 有妙蓮華光莊嚴  量等三千大千界",
    "T32n1636_024:0140c13": " 其身端坐悉充滿  現此三昧神通力",
    "T32n1636_024:0140c14": " 復有十剎微塵數  妙寶蓮華所嚴飾",
    "T32n1636_024:0140c15": " 諸佛子等住其中  是此三昧威神力",
    "T32n1636_024:0140c16": " 宿世成就善因緣  具足脩行佛功德",
    "T32n1636_024:0140c17": " 如是眾會所圍繞  悉共合掌觀無厭",
    "T32n1636_024:0140c18": " 童子身中入三昧  於盛年身從定起",
    "T32n1636_024:0140c19": " 盛年身中入三昧  於老年身從定起",
    "T32n1636_024:0140c20": " 老年身中入三昧  近事女身從定起",
    "T32n1636_024:0140c21": " 近事女身入三昧  近事男身從定起",
    "T32n1636_024:0140c22": " 近事男身入三昧  比丘尼身從定起",
    "T32n1636_024:0140c23": " 比丘尼身入三昧  於比丘身從定起",
    "T32n1636_024:0140c24": " 比丘身中入三昧  學無學身從定起",
    "T32n1636_024:0140c25": " 學無學身入三昧  於緣覺身從定起",
    "T32n1636_024:0140c26": " 緣覺身中入三昧  現如來身從定起",
    "T32n1636_024:0140c27": " 如來身中入三昧  於諸天身從定起",
    "T32n1636_024:0140c28": " 諸天身中入三昧  於大龍身從定起",
    "T32n1636_024:0140c29": " 大龍身中入三昧  於夜叉身從定起",
    "T32n1636_024:0141a01": " 夜叉身中入三昧  於部多身從定起",
    "T32n1636_024:0141a02": " 部多身中入三昧  一毛孔中從定起",
    "T32n1636_024:0141a03": " 一毛孔中入三昧  一切毛孔從定起",
    "T32n1636_024:0141a04": " 一切毛孔入三昧  一毛端頭從定起",
    "T32n1636_024:0141a05": " 一毛端頭入三昧  一切髮端從定起",
    "T32n1636_024:0141a06": " 一切髮端入三昧  一微塵中從定起",
    "T32n1636_024:0141a07": " 一微塵中入三昧  於一切塵從定起",
    "T32n1636_024:0141a08": " 一切塵中入三昧  於金剛際從定起",
    "T32n1636_024:0141a09": " 金剛際中入三昧  於摩尼寶從定起",
    "T32n1636_024:0141a10": " 若摩尼寶入三昧  佛光明中從定起",
    "T32n1636_024:0141a11": " 若佛光中入三昧  於水大中從定起",
    "T32n1636_024:0141a12": " 若水大中入三昧  於火大中從定起",
    "T32n1636_024:0141a13": " 若火大中入三昧  於風大中從定起",
    "T32n1636_024:0141a14": " 若風大中入三昧  於地大中從定起",
    "T32n1636_024:0141a15": " 若地大中入三昧  於天宮殿從定起",
    "T32n1636_024:0141a16": " 若天宮殿入三昧  於空起定心不亂",
    "T32n1636_024:0141a17": " 是名不思議解脫  自在功德三摩地",
    "T32n1636_024:0141a18": " 十方所有諸如來  於無量劫說不盡",
    "T32n1636_024:0141a19": " 一切如來共宣說  眾生業報龍變化",
    "T32n1636_024:0141a20": " 諸佛自在大神通  及入定力不思議",
    "T32n1636_024:0141a21": " 聲聞心住八解脫  能以一身現多身",
    "T32n1636_024:0141a22": " 復以多身為一身  於虛空中入火定",
    "T32n1636_024:0141a23": " 彼不具足大慈悲  不為眾生求佛道",
    "T32n1636_024:0141a24": " 尚能現此難思議  何況廣大饒益者",
    "T32n1636_024:0141a25": " 譬如日月遊虛空  其光普遍十方處",
    "T32n1636_024:0141a26": " 泉池陂澤器中水  眾寶河海靡不現",
    "T32n1636_024:0141a27": " 菩薩色像亦復然  十方普現不思議",
    "T32n1636_024:0141a28": " 此皆三昧自在力  唯有如來能現證",
    "T32n1636_024:0141a29": " 海中有神名善音  其音普順海眾生",
    "T32n1636_024:0141b01": " 所有語言皆辯了  令彼一切悉歡悅",
    "T32n1636_024:0141b02": " 彼神具有貪恚癡  猶能善解諸言說",
    "T32n1636_024:0141b03": " 況復總持自在力  而不能令眾歡喜",
    "T32n1636_024:0141b04": " 譬如幻師善幻法  能現無邊巧事業",
    "T32n1636_024:0141b05": " 須臾示作日月歲  城邑豐饒大安樂",
    "T32n1636_024:0141b06": " 幻師具有貪恚癡  猶能幻力悅世間",
    "T32n1636_024:0141b07": " 況復解脫諸禪定  而不能令眾歡喜",
    "T32n1636_024:0141b08": " 羅&#x777A;阿脩羅變現  蹈金剛際海中立",
    "T32n1636_024:0141b09": " 海水雖深沒半身  首與須彌正齊等",
    "T32n1636_024:0141b10": " 彼有貪欲瞋恚癡  尚能現此大神變",
    "T32n1636_024:0141b11": " 況復降魔照世燈  而無自在威神力",
    "T32n1636_024:0141b12": " 天與脩羅&#x9B2A;戰時  帝釋神力得自在",
    "T32n1636_024:0141b13": " 隨其軍眾之數量  現身與等彼無敵",
    "T32n1636_024:0141b14": " 諸阿脩羅作是念  釋提桓因來向我",
    "T32n1636_024:0141b15": " 必取我身五種縛  由是彼眾悉憂怖",
    "T32n1636_024:0141b16": " 帝釋現身有千眼  手執金剛出火焰",
    "T32n1636_024:0141b17": " 被甲持杖具威嚴  脩羅遙見咸退伏",
    "T32n1636_024:0141b18": " 彼由微小福力故  猶能摧破大怨敵",
    "T32n1636_024:0141b19": " 何況救度一切者  豈於功德不自在",
    "T32n1636_024:0141b20": " 如風興雲降大雨  亦能息滅諸雲氣",
    "T32n1636_024:0141b21": " 亦能成熟諸苗稼  亦能安樂諸群生",
    "T32n1636_024:0141b22": " 彼不能學波羅蜜  亦不學佛諸功德",
    "T32n1636_024:0141b23": " 猶成不可思議事  何況具足諸願者",
    "T32n1636_024:0141b24": "[0141b24] 論曰。菩薩諸有所作。皆為利樂諸眾生故。",
    "T32n1636_024:0141b25": "自餘別明增長福因。如寶雲經偈云。",
    "T32n1636_024:0141b26": " 若諸菩薩  嚴持香花  奉獻如來",
    "T32n1636_024:0141b27": " 及佛塔廟  以此回向  願諸眾生",
    "T32n1636_024:0141b28": " 離破戒垢  得佛戒香  若諸菩薩",
    "T32n1636_024:0141b29": " 以淨香水  掃灑塗地  以此回向",
    "T32n1636_024:0141c01": " 願諸眾生  離惡威儀  脩善法式",
    "T32n1636_024:0141c02": " 整肅圓滿  若諸菩薩  嚴持花蓋",
    "T32n1636_024:0141c03": " 而以奉獻  以此回向  願諸眾生",
    "T32n1636_024:0141c04": " 離煩惱熱  若入伽藍  發如是心",
    "T32n1636_024:0141c05": " 令諸眾生  入涅盤城  出伽藍時",
    "T32n1636_024:0141c06": " 發如是心  願令眾生  越生死獄",
    "T32n1636_024:0141c07": " 若開戶牖  發如是心  願令眾生",
    "T32n1636_024:0141c08": " 開聖智門  若閉戶牖  發如是心",
    "T32n1636_024:0141c09": " 願令眾生  閉惡趣門  若安坐時",
    "T32n1636_024:0141c10": " 發如是心  願令眾生  坐菩提場",
    "T32n1636_024:0141c11": " 右&#x8107;臥時  發如是心  願令眾生",
    "T32n1636_024:0141c12": " 安住涅盤  從臥起時  發如是心",
    "T32n1636_024:0141c13": " 願令眾生  離纏蓋障  若往便利",
    "T32n1636_024:0141c14": " 發如是心  願令眾生  趣大覺路",
    "T32n1636_024:0141c15": " 正便利時  發如是心  願令眾生",
    "T32n1636_024:0141c16": " 拔三毒箭  若洗淨時  發如是心",
    "T32n1636_024:0141c17": " 願令眾生  洗煩惱垢  若洗手時",
    "T32n1636_024:0141c18": " 發如是心  願令眾生  離穢濁業",
    "T32n1636_024:0141c19": " 若洗足時  發如是心  願令眾生",
    "T32n1636_024:0141c20": " 離障塵坌  嚼齒木時  發如是心",
    "T32n1636_024:0141c21": " 願令眾生  捨諸垢染  又彼菩薩",
    "T32n1636_024:0141c22": " 若身所作  一切善業  持以回向",
    "T32n1636_024:0141c23": " 利益安樂  一切眾生  若禮如來",
    "T32n1636_024:0141c24": " 及佛塔廟  發如是心  願令眾生",
    "T32n1636_024:0141c25": " 常得人天  之所禮敬"
}