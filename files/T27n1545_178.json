{
    "T27n1545_178:0892a20": "阿毘達磨大毘婆沙論卷第一百",
    "T27n1545_178:0892a21": "七十八",
    "T27n1545_178:0892a23": "五百大阿羅漢等造",
    "T27n1545_178:0892a24": "三藏法師玄奘奉 詔譯",
    "T27n1545_178:0892a25": "定蘊第七中不還納息第四之五",
    "T27n1545_178:0892a26": "[0892a26] 問如說菩薩經三劫阿僧企耶。修四波羅",
    "T27n1545_178:0892a27": "蜜多而得圓滿。謂施波羅蜜多。戒波羅蜜",
    "T27n1545_178:0892a28": "多。精進波羅蜜多。般若波羅蜜多。當言於",
    "T27n1545_178:0892a29": "何時分修何波羅蜜多而得圓滿。答有說。",
    "T27n1545_178:0892b01": "若菩薩行布施時。不為慳&#x608B;之所屈伏。",
    "T27n1545_178:0892b02": "當言施波羅蜜多圓滿。持淨戒時不為惡",
    "T27n1545_178:0892b03": "戒之所陵雜。當言戒波羅蜜多圓滿。起精",
    "T27n1545_178:0892b04": "進時不為懈怠之所退敗。當言精進波羅",
    "T27n1545_178:0892b05": "蜜多圓滿。修般若時不為惡慧之所嬈濁。",
    "T27n1545_178:0892b06": "當言般若波羅蜜多圓滿。有說。若時菩薩但",
    "T27n1545_178:0892b07": "以悲心能施一切一切種物。乃至身命頭目",
    "T27n1545_178:0892b08": "髓腦都無少許戀著之心。齊此名為施波羅",
    "T27n1545_178:0892b09": "蜜多圓滿。若時菩薩橫被有情斬截手足。",
    "T27n1545_178:0892b10": "割劓耳鼻。或斫身分。乃至無完如芥子許。",
    "T27n1545_178:0892b11": "爾時無有一念瞋心。況欲加報。齊此名為",
    "T27n1545_178:0892b12": "戒波羅蜜多圓滿。若時菩薩心勇猛故。經七",
    "T27n1545_178:0892b13": "晝夜一足而立不瞚而視。以一伽他讚歎",
    "T27n1545_178:0892b14": "於佛。而無一念懈倦之心。齊此名為精進",
    "T27n1545_178:0892b15": "波羅蜜多圓滿。若時菩薩名瞿頻陀精求菩",
    "T27n1545_178:0892b16": "提。聰慧第一論難無敵。世共稱仰。齊此名",
    "T27n1545_178:0892b17": "為般若波羅蜜多圓滿。或說。乃至坐金剛",
    "T27n1545_178:0892b18": "座入金剛喻定。將證無上正等菩提。齊此",
    "T27n1545_178:0892b19": "方名般若波羅蜜多圓滿。如是說者。此等",
    "T27n1545_178:0892b20": "所說皆依一時。一行增上說為圓滿。如實義",
    "T27n1545_178:0892b21": "者。得盡智時此四波羅蜜多方得圓滿。外",
    "T27n1545_178:0892b22": "國師說。有六波羅蜜多。謂於前四加忍靜",
    "T27n1545_178:0892b23": "慮。迦濕彌羅國諸論師言。後二波羅蜜多即",
    "T27n1545_178:0892b24": "前四所攝。謂忍攝在戒中。靜慮攝在般若。",
    "T27n1545_178:0892b25": "戒慧滿時即名彼滿故。復有別說。六波羅",
    "T27n1545_178:0892b26": "蜜多。謂於前四加聞及忍。若時菩薩能遍",
    "T27n1545_178:0892b27": "受持如來所說十二分教。齊此聞波羅蜜多",
    "T27n1545_178:0892b28": "名為圓滿。若時菩薩自稱忍辱被羯利王",
    "T27n1545_178:0892b29": "割截支體。曾無一念忿恨之心。反以慈言",
    "T27n1545_178:0892c01": "誓饒益彼。齊此忍波羅蜜多名為圓滿。此",
    "T27n1545_178:0892c02": "二亦在前四中攝。忍如前說聞攝在慧。雖",
    "T27n1545_178:0892c03": "諸功德皆可名為波羅蜜多。而依顯了增上",
    "T27n1545_178:0892c04": "義說。故唯有四。問修此四波羅蜜多時。",
    "T27n1545_178:0892c05": "於一一劫阿僧企耶逢事幾佛。答初劫阿僧",
    "T27n1545_178:0892c06": "企耶逢事七萬五千佛。最初名釋迦牟尼最",
    "T27n1545_178:0892c07": "後名寶髻。第二劫阿僧企耶逢事七萬六千",
    "T27n1545_178:0892c08": "佛。最初即寶髻最後名然燈。第三劫阿僧企",
    "T27n1545_178:0892c09": "耶逢事七萬七千佛。最初即然燈最後名勝",
    "T27n1545_178:0892c10": "觀。於修相異熟業九十一劫中逢事六佛。最",
    "T27n1545_178:0892c11": "初即勝觀最後名迦葉波。當知此依釋迦菩",
    "T27n1545_178:0892c12": "薩說。若餘菩薩不定。如是釋迦菩薩於迦",
    "T27n1545_178:0892c13": "葉波佛時。四波羅蜜多先隨分滿。相異熟業",
    "T27n1545_178:0892c14": "今善圓滿。從此贍部洲歿生&#x89A9;史多天。受",
    "T27n1545_178:0892c15": "天趣最後異熟。問何故菩薩唯於&#x89A9;史多天",
    "T27n1545_178:0892c16": "受天趣最後異熟。不於餘天耶。脅尊者言。",
    "T27n1545_178:0892c17": "此不應問。若上若下俱亦生疑。然生彼天",
    "T27n1545_178:0892c18": "不違法相。有說。&#x89A9;史多天是千世界天趣",
    "T27n1545_178:0892c19": "之中猶如齊法。是故菩薩唯生彼天。有說。",
    "T27n1545_178:0892c20": "下天放逸上天根鈍。唯&#x89A9;史多天離二過失。",
    "T27n1545_178:0892c21": "菩薩怖畏放逸厭患鈍根。故唯生彼。有說。",
    "T27n1545_178:0892c22": "下天煩惱利上天煩惱數。&#x89A9;史多天離此二",
    "T27n1545_178:0892c23": "種。菩薩厭此二類煩惱。故生彼天。有說。菩",
    "T27n1545_178:0892c24": "薩唯造作增長彼天處業。故唯生彼。有說。",
    "T27n1545_178:0892c25": "唯&#x89A9;史多天壽量與菩薩成佛及贍部洲人",
    "T27n1545_178:0892c26": "見佛業熟時分相稱。謂人間經五十七俱胝",
    "T27n1545_178:0892c27": "六十千歲。能化所化善根應熟。彼即是&#x89A9;史",
    "T27n1545_178:0892c28": "多天壽量。是故菩薩唯生彼天。若生上天",
    "T27n1545_178:0892c29": "壽量未盡善根已熟。若生下天壽量已盡善",
    "T27n1545_178:0893a01": "根未熟。故不生彼。有說。為化&#x89A9;史多天",
    "T27n1545_178:0893a02": "無量樂法菩薩眾故。謂彼天中有九廊院。廊",
    "T27n1545_178:0893a03": "各十二踰繕那量。樂法菩薩常滿其中。補",
    "T27n1545_178:0893a04": "處菩薩晝夜六時恒為說法。上下天處無如",
    "T27n1545_178:0893a05": "是事。有說。菩薩恒時樂處中行。故於最後",
    "T27n1545_178:0893a06": "生處中&#x89A9;史多天。從彼歿已生中印度劫比",
    "T27n1545_178:0893a07": "羅筏窣&#x89A9;城。於夜中分踰城出家。依處中",
    "T27n1545_178:0893a08": "行成等正覺。為諸有情說處中法。於夜中",
    "T27n1545_178:0893a09": "分入般涅槃。由此唯生&#x89A9;史多天。非餘天",
    "T27n1545_178:0893a10": "處。問何緣菩薩於最後有唯從天歿不從",
    "T27n1545_178:0893a11": "人來。答有說。於諸趣中天趣勝故。有說。",
    "T27n1545_178:0893a12": "從天上來人所重故。有說。從天來時有神",
    "T27n1545_178:0893a13": "變事。從人趣來無如是事。有說。人中無",
    "T27n1545_178:0893a14": "有如是壽量如&#x89A9;史多與善根熟時相稱",
    "T27n1545_178:0893a15": "可故。有說。&#x89A9;史多天樂法菩薩業增上力。",
    "T27n1545_178:0893a16": "令此菩薩必生彼天為說法故。有說。菩薩",
    "T27n1545_178:0893a17": "彼有生天業定應受故。有說。若菩薩頻",
    "T27n1545_178:0893a18": "生人中而成佛者。則生厭賤不受化故。問",
    "T27n1545_178:0893a19": "何不即於&#x89A9;史多天成正等覺。而必來",
    "T27n1545_178:0893a20": "人間耶。答隨諸佛法故。謂過殑伽沙數",
    "T27n1545_178:0893a21": "諸佛世尊。皆於人中而取正覺故。復次天",
    "T27n1545_178:0893a22": "趣身非阿耨多羅三藐三菩提所依止故。復",
    "T27n1545_178:0893a23": "次唯人智見猛利能得阿耨多羅三藐三菩",
    "T27n1545_178:0893a24": "提故。復次諸天耽著妙欲。於入正性離生得",
    "T27n1545_178:0893a25": "果離染等事非增上故。復次人趣根性猛利",
    "T27n1545_178:0893a26": "多分能受如來正法。天趣不爾。復次最後有",
    "T27n1545_178:0893a27": "菩薩必受胎生。天趣唯化生故。復次有二事",
    "T27n1545_178:0893a28": "處佛出世間。一有厭心。二有猛利智。當知",
    "T27n1545_178:0893a29": "此二唯人趣有。復次人天並是法器。為欲俱",
    "T27n1545_178:0893b01": "攝故來人間。若在天上則人無由往。又",
    "T27n1545_178:0893b02": "不可令天上成佛。來人間化人當疑佛。是",
    "T27n1545_178:0893b03": "幻所作不受法故。是以菩薩人間成佛。然菩",
    "T27n1545_178:0893b04": "薩住&#x89A9;史多宮。彼壽量盡將下生時。先觀",
    "T27n1545_178:0893b05": "四事。一觀時分。二觀處所。三觀種姓。四觀",
    "T27n1545_178:0893b06": "依器。觀時分者。觀諸世間於何時中佛",
    "T27n1545_178:0893b07": "應出世。即知從人壽八萬歲。乃至百歲時佛",
    "T27n1545_178:0893b08": "應出世。今正是時。觀處所者。謂觀世間",
    "T27n1545_178:0893b09": "於何方處佛應出世。即知於贍部洲中印",
    "T27n1545_178:0893b10": "度佛應出世。非邊地達絮蔑戾車中。觀種",
    "T27n1545_178:0893b11": "姓者。謂觀世間何種姓中佛應出世。即知",
    "T27n1545_178:0893b12": "或剎帝利或婆羅門種姓中佛應出世。隨彼",
    "T27n1545_178:0893b13": "時強勝者即生其中。觀依器者。謂觀世間",
    "T27n1545_178:0893b14": "何等女人。父母種姓並皆清淨。胎藏寬博無",
    "T27n1545_178:0893b15": "諸過失。能持菩薩那羅延力所合成身經十",
    "T27n1545_178:0893b16": "月日。即知贍部洲中有是女人名字某甲堪",
    "T27n1545_178:0893b17": "為依器。菩薩如是觀四事已。即告行道天",
    "T27n1545_178:0893b18": "子言。汝可巡告&#x89A9;史多天眾。&#x5374;後七日。補",
    "T27n1545_178:0893b19": "處菩薩當從此歿生贍部洲中印度劫比羅",
    "T27n1545_178:0893b20": "筏窣&#x89A9;城。廣作佛事。諸欲隨者當發往願。",
    "T27n1545_178:0893b21": "行道天子歡喜敬諾。乘己所有迅疾神通。遍",
    "T27n1545_178:0893b22": "告&#x89A9;史多天眾言。天仙當知。&#x5374;後七日補",
    "T27n1545_178:0893b23": "處菩薩當下贍部洲。生中印度劫比羅筏窣",
    "T27n1545_178:0893b24": "&#x89A9;城。廣作佛事。仁等天眾欲隨從者當發",
    "T27n1545_178:0893b25": "往願。爾時便有五百天子。尋聲即發隨下",
    "T27n1545_178:0893b26": "生願。至第七日。菩薩便與五百天子。一時",
    "T27n1545_178:0893b27": "從&#x89A9;史多天沒。於贍部洲中印度劫比羅筏",
    "T27n1545_178:0893b28": "窣&#x89A9;城俱時而生。皆為釋種助宣佛事。當",
    "T27n1545_178:0893b29": "知此說釋迦菩薩。若餘菩薩隨其所應。",
    "T27n1545_178:0893c01": "[0893c01] 如說慈氏。汝於來世當得作佛。乃至廣說。",
    "T27n1545_178:0893c02": "問何故作此論。答為欲分別契經故。如世",
    "T27n1545_178:0893c03": "尊說。於未來世人壽八萬歲時。此贍部洲其",
    "T27n1545_178:0893c04": "地寬廣。人民熾盛安隱豐樂。村邑城廓&#x9DC4;鳴",
    "T27n1545_178:0893c05": "相接。女人年五百歲爾乃行嫁。彼時諸人身",
    "T27n1545_178:0893c06": "雖勝妙然有三患。一者大小便利。二者寒",
    "T27n1545_178:0893c07": "熱飢渴。三者貪婬老病。有轉輪王名曰餉",
    "T27n1545_178:0893c08": "佉。威伏四方如法化世。成就七寶。所謂輪",
    "T27n1545_178:0893c09": "寶象寶馬寶珠寶女寶主藏臣寶主兵臣寶。",
    "T27n1545_178:0893c10": "千子具足。勇健端政能摧怨敵。極大海際",
    "T27n1545_178:0893c11": "地平如掌。無有丘坑砂礫毒刺。人皆和睦",
    "T27n1545_178:0893c12": "慈心相向。兵戈不用以正自守。王有寶臺。",
    "T27n1545_178:0893c13": "高千尋量廣十六分。種種莊嚴持施福田興",
    "T27n1545_178:0893c14": "大福業。其後不久剃除鬚髮。以信出家勤",
    "T27n1545_178:0893c15": "修梵行。於現法中成阿羅漢。即能自知。我",
    "T27n1545_178:0893c16": "生已盡梵行已立所作已辦不受後有。得般",
    "T27n1545_178:0893c17": "涅槃。時佛說是語已。眾中阿氏多苾芻。即",
    "T27n1545_178:0893c18": "從座起恭敬合掌而白佛言。世尊。願我於",
    "T27n1545_178:0893c19": "未來世當得作彼餉佉輪王。威伏四方如",
    "T27n1545_178:0893c20": "法化世。廣說乃至得般涅槃。爾時世尊",
    "T27n1545_178:0893c21": "呵叱彼曰。癡人云何不欲一死而求再死",
    "T27n1545_178:0893c22": "願於來世作餉佉輪王。乃至廣說。然阿氏",
    "T27n1545_178:0893c23": "多如汝所願。汝於來世定得作彼餉佉輪",
    "T27n1545_178:0893c24": "王。降伏四方如法化世。廣說乃至得般涅",
    "T27n1545_178:0893c25": "槃。復告大眾。未來人壽八萬歲時有佛出",
    "T27n1545_178:0893c26": "世。名曰慈氏如來應正等覺明行圓滿善逝",
    "T27n1545_178:0893c27": "世間解無上丈夫調御士天人師佛薄伽梵。如",
    "T27n1545_178:0893c28": "我今者十號具足。彼佛復於此世間天魔大",
    "T27n1545_178:0893c29": "梵沙門婆羅門天人眾中。自稱我是。如來應",
    "T27n1545_178:0894a01": "正等覺。乃至佛薄伽梵。具足證得自在通慧。",
    "T27n1545_178:0894a02": "亦自了知我生已盡梵行已立所作已辦不",
    "T27n1545_178:0894a03": "受後有得大涅槃。復為有情宣說正法。",
    "T27n1545_178:0894a04": "開示初善中善後善。文義巧妙純一圓滿清",
    "T27n1545_178:0894a05": "白梵行。為諸人天正開梵行令廣修學。無",
    "T27n1545_178:0894a06": "量百千徒眾圍遶。無量慈種弟子侍衛。作大",
    "T27n1545_178:0894a07": "饒益。如我今者亦於此世間天魔大梵。廣說",
    "T27n1545_178:0894a08": "乃至。無量釋種弟子侍衛作大饒益。時佛說",
    "T27n1545_178:0894a09": "是語已。眾中慈氏菩薩即從座起。恭敬合掌",
    "T27n1545_178:0894a10": "而白佛言。世尊。願我於未來世當得作彼",
    "T27n1545_178:0894a11": "慈氏如來應正等覺。廣說乃至。如今世尊亦",
    "T27n1545_178:0894a12": "為無量釋種弟子侍衛作大饒益。爾時世尊",
    "T27n1545_178:0894a13": "聞彼語已起前際智。審觀慈氏三無數劫",
    "T27n1545_178:0894a14": "修四波羅蜜多得圓滿不。即如實知皆已",
    "T27n1545_178:0894a15": "圓滿。復審觀彼百大劫中修相異熟業得圓",
    "T27n1545_178:0894a16": "滿不。即如實知除金色相業餘皆圓滿。由",
    "T27n1545_178:0894a17": "此佛告大生主喬答彌言。汝今可以此金",
    "T27n1545_178:0894a18": "色衣布施眾僧。若供養僧當知亦名供養",
    "T27n1545_178:0894a19": "於我佛時預知眾僧得此金色衣已。有是",
    "T27n1545_178:0894a20": "因緣應慈氏得慈氏得已必當施我。乃至",
    "T27n1545_178:0894a21": "廣說。由此因緣金色業滿。此中或說。佛欲",
    "T27n1545_178:0894a22": "令彼金色業滿。告阿難陀言。汝可為我覓",
    "T27n1545_178:0894a23": "新金色衣。吾欲持與慈氏。時阿難陀如教",
    "T27n1545_178:0894a24": "即得。尋時跪進。世尊得已命慈氏言。汝可",
    "T27n1545_178:0894a25": "取此新金色衣。慈氏承命然不敢取。佛言。",
    "T27n1545_178:0894a26": "但取。任汝奉施佛上首僧。所以者何。汝於",
    "T27n1545_178:0894a27": "未來當由此福饒益世間故。慈氏敬諾取",
    "T27n1545_178:0894a28": "已奉施佛上首僧。由此因緣。金色業滿。有",
    "T27n1545_178:0894a29": "說。慈氏金色相業亦先圓滿。然佛令彼施金",
    "T27n1545_178:0894b01": "色衣者。欲顯功德雖滿而無厭足勸引",
    "T27n1545_178:0894b02": "他故。世尊起前際智觀慈氏前際已。復起",
    "T27n1545_178:0894b03": "後際智審觀未來人壽八萬歲時。慈氏有",
    "T27n1545_178:0894b04": "得阿耨多羅三藐三菩提所依身不。即知彼",
    "T27n1545_178:0894b05": "有。復審觀察彼於爾時為有堪能得菩提",
    "T27n1545_178:0894b06": "不。即知彼能。世尊觀彼前後際已。即讚慈",
    "T27n1545_178:0894b07": "氏菩薩言。善哉善哉。汝能發此廣大思願",
    "T27n1545_178:0894b08": "為欲饒益無量有情。誠為快善。復告慈氏。",
    "T27n1545_178:0894b09": "如汝所願。汝於來世人壽八萬歲時。當得",
    "T27n1545_178:0894b10": "作佛名曰慈氏如來應正等覺。廣說乃至。無",
    "T27n1545_178:0894b11": "量慈種弟子侍衛作大饒益。如我今者亦",
    "T27n1545_178:0894b12": "為無量釋種弟子侍衛作大饒益。問阿氏多",
    "T27n1545_178:0894b13": "及慈氏俱求未來八萬歲時身。何故世尊訶",
    "T27n1545_178:0894b14": "阿氏多而讚慈氏。答阿氏多苾芻於有起",
    "T27n1545_178:0894b15": "意樂起勝解起欣慕起希望起尋求故",
    "T27n1545_178:0894b16": "佛訶之。慈氏菩薩不於有起意樂。乃至尋",
    "T27n1545_178:0894b17": "求。然於利樂諸有情事起意樂。乃至尋求",
    "T27n1545_178:0894b18": "故佛讚之。復次阿氏多求世間輪王位故佛",
    "T27n1545_178:0894b19": "訶之。慈氏求出世法輪王位故佛讚之。如",
    "T27n1545_178:0894b20": "是求流轉王位。求還滅王位說亦爾。復次",
    "T27n1545_178:0894b21": "阿氏多求自利樂故佛訶之。慈氏求利樂",
    "T27n1545_178:0894b22": "他故佛讚之。如是求自饒益求饒益他",
    "T27n1545_178:0894b23": "說亦爾。契經雖作是說。慈氏汝於來世人",
    "T27n1545_178:0894b24": "壽八萬歲時當得作佛。名慈氏如來應正",
    "T27n1545_178:0894b25": "等覺。乃至廣說。而不分別此何智於何轉。",
    "T27n1545_178:0894b26": "契經是此論所依根本。彼所不分別者今",
    "T27n1545_178:0894b27": "應分別。故作斯論。問如說慈氏汝於來世",
    "T27n1545_178:0894b28": "當得作佛。名慈氏如來應正等覺。此何智。",
    "T27n1545_178:0894b29": "答因智道智。此即如來觀察慈氏前後際智。",
    "T27n1545_178:0894c01": "問此於何轉。答有於相異熟業轉。由此",
    "T27n1545_178:0894c02": "名因智。有於無漏根力覺支道支得阿耨多",
    "T27n1545_178:0894c03": "羅三藐三菩提轉由此名道智。此即如來",
    "T27n1545_178:0894c04": "觀察慈氏前際相異熟業圓滿不。圓滿智於",
    "T27n1545_178:0894c05": "因轉故說名因智。及是觀察慈氏後際。無漏",
    "T27n1545_178:0894c06": "根力覺支道支得無上正等菩提。智於道轉",
    "T27n1545_178:0894c07": "故說名道智。然此二智俱是世俗智攝。以非",
    "T27n1545_178:0894c08": "十六行相智故。或有身中雖有三十二相",
    "T27n1545_178:0894c09": "而無聖法。謂異生轉輪王。或有身中雖有",
    "T27n1545_178:0894c10": "聖法而無三十二相。謂非輪王聲聞等。或",
    "T27n1545_178:0894c11": "有身中有三十二相亦有聖法而非佛。謂",
    "T27n1545_178:0894c12": "餉佉王等得聖道已。或有身中無三十二",
    "T27n1545_178:0894c13": "相亦無聖法。謂餘異生。一切佛身必有無",
    "T27n1545_178:0894c14": "上三十二相及無上聖法。謂正等菩提。問何",
    "T27n1545_178:0894c15": "故此中唯說於相異熟業轉名因智。不說",
    "T27n1545_178:0894c16": "於四波羅蜜多轉名因智耶。答應說而不",
    "T27n1545_178:0894c17": "說者。當知此義有餘。復次相異熟業近。四",
    "T27n1545_178:0894c18": "波羅蜜多遠此中說近不說遠。復次相異熟",
    "T27n1545_178:0894c19": "業修時顯了人天共知。四波羅蜜多不爾。此",
    "T27n1545_178:0894c20": "中隨顯而說。復次修相異熟業時。菩提決",
    "T27n1545_178:0894c21": "定趣亦決定。修四波羅蜜多時。雖菩提決",
    "T27n1545_178:0894c22": "定。而趣未決定。是故不說。復次此中說知",
    "T27n1545_178:0894c23": "身近因菩提近因。相異熟業是身近因。無漏",
    "T27n1545_178:0894c24": "根力等是菩提近因。四波羅蜜多及不淨觀",
    "T27n1545_178:0894c25": "等非二近因。是故不說。",
    "T27n1545_178:0894c26": "[0894c26] 如說。此苾芻即於現法當辨聖旨。乃至廣",
    "T27n1545_178:0894c27": "說。問何故作此論。答為欲分別契經義故。",
    "T27n1545_178:0894c28": "如自恣經說。此苾芻即於現法當辨聖",
    "T27n1545_178:0894c29": "旨能自了知。我生已盡梵行已立所作已辦。",
    "T27n1545_178:0895a01": "不受後有得般涅槃。彼經雖作是說。而",
    "T27n1545_178:0895a02": "不分別此何智於何轉。彼經是此論所依根",
    "T27n1545_178:0895a03": "本。彼所不說者今應說之。故作斯論。問",
    "T27n1545_178:0895a04": "如說此苾芻即於現法當辨聖旨此何智。",
    "T27n1545_178:0895a05": "答道智。問此於何轉。答此於無漏根力覺",
    "T27n1545_178:0895a06": "支道支得諸漏永盡轉由此名道智。此即",
    "T27n1545_178:0895a07": "如來觀諸苾芻無漏根力覺支道支得諸漏",
    "T27n1545_178:0895a08": "永盡智於道轉故說名道智。此亦是世俗智",
    "T27n1545_178:0895a09": "攝。以非無漏十六行相智故。問此中何故",
    "T27n1545_178:0895a10": "不說因智。答有說。此中應作是說。此何",
    "T27n1545_178:0895a11": "智。答因智道智。此於何轉。答有於順解脫",
    "T27n1545_178:0895a12": "分善根等轉由此名因智。有於無漏根力",
    "T27n1545_178:0895a13": "覺支道支得諸漏永盡轉由此名道智。而",
    "T27n1545_178:0895a14": "不作是說者。當知此義有餘。有說。無上",
    "T27n1545_178:0895a15": "菩提加行廣大三無數劫百劫乃成彼因可",
    "T27n1545_178:0895a16": "重。是故說觀彼智。聲聞菩提加行狹小。謂",
    "T27n1545_178:0895a17": "極速者三生便得。第一生下種。第二生成熟。",
    "T27n1545_178:0895a18": "第三生解脫。因非可重故不說觀彼智。有",
    "T27n1545_178:0895a19": "說。菩薩相異熟業所依種性等決定故說",
    "T27n1545_178:0895a20": "知彼智。聲聞順解脫分善根所依種性等不",
    "T27n1545_178:0895a21": "決定故不說知彼智。有說。佛有二事勝。",
    "T27n1545_178:0895a22": "一所依身。二所得菩提。故觀彼所因具說",
    "T27n1545_178:0895a23": "知二種因智。聲聞但有所得菩提勝。非所",
    "T27n1545_178:0895a24": "依身故但說知菩提因智。有說。知順解脫",
    "T27n1545_178:0895a25": "分善根等智前亦不說。故於此中不應為",
    "T27n1545_178:0895a26": "問。願智云何。乃至廣說。問何故作此論。答",
    "T27n1545_178:0895a27": "前雖說願智作用。而未說彼自性。今欲說",
    "T27n1545_178:0895a28": "之故作斯論。問願智云何。答如阿羅漢成",
    "T27n1545_178:0895a29": "就神通得心自在。隨欲知義發正願已。便",
    "T27n1545_178:0895b01": "入邊際第四靜慮。從定起已如願皆知。隨",
    "T27n1545_178:0895b02": "欲知義者。問何故阿羅漢欲知義耶。答三",
    "T27n1545_178:0895b03": "因緣故。一為饒益弟子故。二為住持佛法",
    "T27n1545_178:0895b04": "故。三為知世間安不安故。饒益弟子者。謂",
    "T27n1545_178:0895b05": "阿羅漢於諸弟子修觀行時。法應觀彼入",
    "T27n1545_178:0895b06": "聖久近。我壽盡來某甲能入正性離生不。設",
    "T27n1545_178:0895b07": "不能入者我命終後。有餘能教令得入不。",
    "T27n1545_178:0895b08": "如此皆以願智故知。是等名為饒益弟子。",
    "T27n1545_178:0895b09": "住持佛法者。謂阿羅漢或有經營窣堵波毘",
    "T27n1545_178:0895b10": "訶羅僧伽藍等佛法僧事時。法應觀察久",
    "T27n1545_178:0895b11": "近成辦。盡我壽來為能辦不。設不辦者我",
    "T27n1545_178:0895b12": "命終後。為有餘人能續辦不。或有國王大",
    "T27n1545_178:0895b13": "臣長者及商主等欲於佛法作衰損事。有",
    "T27n1545_178:0895b14": "阿羅漢念欲化之。即便觀察彼可化不。設",
    "T27n1545_178:0895b15": "可化者為久近耶。我壽盡未化事果不。設",
    "T27n1545_178:0895b16": "不果者我命終後有能續不。此等皆以願",
    "T27n1545_178:0895b17": "智故知。諸如是事名住持佛法。知世間安",
    "T27n1545_178:0895b18": "不安者。謂阿羅漢或時觀察所在國土及時",
    "T27n1545_178:0895b19": "分中。當有豐儉怖畏安隱疾疫等事。欲令自",
    "T27n1545_178:0895b20": "他知趣捨故起願智知。如昔於此迦濕彌",
    "T27n1545_178:0895b21": "羅國有王名鑠迦。為縛喝國王入境侵奪。",
    "T27n1545_178:0895b22": "時王鑠迦即率兵士欲與交戰。彼王本性",
    "T27n1545_178:0895b23": "慈仁恒懼惡業。竊作是念。不知我今戰必",
    "T27n1545_178:0895b24": "得勝存王位不。脫當不遂徒殺人民。更招",
    "T27n1545_178:0895b25": "殃罪死墮地獄。曾聞某甲僧伽藍中。有阿",
    "T27n1545_178:0895b26": "羅漢得妙願智。我當往問。念已即往。歸誠",
    "T27n1545_178:0895b27": "禮敬請決所疑。彼阿羅漢便答王曰。我雖",
    "T27n1545_178:0895b28": "曾得此智然資緣闕故。身力羸劣久不現",
    "T27n1545_178:0895b29": "前。時王即以種種飲食上妙資具而供給",
    "T27n1545_178:0895c01": "之。尊者未幾能起願智即為觀察。便見彼",
    "T27n1545_178:0895c02": "縛喝王必當奪得鑠迦王位作大饒益。見",
    "T27n1545_178:0895c03": "已即報鑠迦王言。王當失國願自思勉。鑠",
    "T27n1545_178:0895c04": "迦敬諾。即率左右及將眷屬。捨國而去往",
    "T27n1545_178:0895c05": "投他土。由此因緣諸阿羅漢欲知彼義。入",
    "T27n1545_178:0895c06": "邊際第四靜慮者。問何故名邊際第四靜慮",
    "T27n1545_178:0895c07": "耶。答此於第四靜慮。為表為極為稠林。故",
    "T27n1545_178:0895c08": "名邊際第四靜慮。即是最勝品第四靜慮義。",
    "T27n1545_178:0895c09": "猶如樹端樹中最勝名樹邊際。有說。此是",
    "T27n1545_178:0895c10": "表智極智稠林智等諸功德法所依處。故名",
    "T27n1545_178:0895c11": "邊際第四靜慮。謂無量等種種功德熏相續",
    "T27n1545_178:0895c12": "已。方起此定故。依此定所起功德。於諸功",
    "T27n1545_178:0895c13": "德為表為極為稠林。猶如醍醐牛味中勝。",
    "T27n1545_178:0895c14": "有說。此應名後際第四靜慮。際有三。一前",
    "T27n1545_178:0895c15": "際二中際三後際。此三即過去現在未來。如",
    "T27n1545_178:0895c16": "其次第。此中前際二智所知。謂宿住隨念智。",
    "T27n1545_178:0895c17": "及願智。中際亦二智所知。謂他心智及願智。",
    "T27n1545_178:0895c18": "後際唯願智所知。以未來境中唯有此智。是",
    "T27n1545_178:0895c19": "故此智名後際智。能起此定名為後際第",
    "T27n1545_178:0895c20": "四靜慮。有說。此應名未至際第四靜慮。際",
    "T27n1545_178:0895c21": "有三種。一未至際二至際三至已際。此三即",
    "T27n1545_178:0895c22": "未來現在過去。如其次第。如知現在名至",
    "T27n1545_178:0895c23": "際智。知過去名至已際智。如是此智多分",
    "T27n1545_178:0895c24": "知未來故名未至際智。能起此定名未至",
    "T27n1545_178:0895c25": "際第四靜慮。有說。此但應名邊際第四靜",
    "T27n1545_178:0895c26": "慮。所以者何。邊者名現在蘊界處。際者名",
    "T27n1545_178:0895c27": "過去未來。如於現在蘊界處有現見智轉。",
    "T27n1545_178:0895c28": "如是於過去未來亦有現見智轉。故此智",
    "T27n1545_178:0895c29": "名邊際智。能起此定名為邊際第四靜慮。",
    "T27n1545_178:0896a01": "從定起已如願皆知者。問為在定知為起",
    "T27n1545_178:0896a02": "定知。若爾何失。若在定知。何故此中說從",
    "T27n1545_178:0896a03": "定起已如願皆知。若起定知。何故須入邊",
    "T27n1545_178:0896a04": "際第四靜慮耶。答即在定能知。問何故此中",
    "T27n1545_178:0896a05": "說從定起已如願皆知。答此於說時名知",
    "T27n1545_178:0896a06": "由說顯知故。復次爾時令他知故說名為",
    "T27n1545_178:0896a07": "知。有說。起定能知。問何故復入第四靜慮。",
    "T27n1545_178:0896a08": "答邊際第四靜慮是知方便。要入彼定此",
    "T27n1545_178:0896a09": "智生故。如是說者。初說為善以在定能知",
    "T27n1545_178:0896a10": "起定說故。",
    "T27n1545_178:0896a11": "[0896a11] 問願智自性是何。答自性是慧。如自性如",
    "T27n1545_178:0896a12": "是我物性相本性亦爾。已說自性。所以今當",
    "T27n1545_178:0896a13": "說。問何故名願智。答如願能知故名願智。",
    "T27n1545_178:0896a14": "問為如自願能知。為如他願能知耶。答",
    "T27n1545_178:0896a15": "如自願亦知。如他願亦知。隨所有願皆能",
    "T27n1545_178:0896a16": "知故。復次知所有願故名願智。願有二種。",
    "T27n1545_178:0896a17": "謂菩提願及有願。菩提願者如慈氏等願。有",
    "T27n1545_178:0896a18": "願者如阿氏多等願。知此等願故名願智。",
    "T27n1545_178:0896a19": "復次智隨願起故名願智。謂此智殊勝。要由",
    "T27n1545_178:0896a20": "先願作意加行所引發故。如來雖無作意",
    "T27n1545_178:0896a21": "加行。而亦必有心願為先。有說。此應名",
    "T27n1545_178:0896a22": "期智以所知境微細甚深。必起要期方能",
    "T27n1545_178:0896a23": "知故。有說。此應名妙智以諸智中此最勝",
    "T27n1545_178:0896a24": "故。如世間說妙飲食妙衣服等。彼於勝說",
    "T27n1545_178:0896a25": "妙聲。此亦如是。然此願智。界者色界。地者",
    "T27n1545_178:0896a26": "在第四靜慮地。所依者依欲界身。行相者作",
    "T27n1545_178:0896a27": "十六行相。或餘行相所緣者緣一切法。念住",
    "T27n1545_178:0896a28": "者通四念住。智者舊阿毘達磨者說唯一世",
    "T27n1545_178:0896a29": "俗智。有餘師說。八智性除盡無生。所以者",
    "T27n1545_178:0896b01": "何。彼非見性願智是見性故。如是說者。唯",
    "T27n1545_178:0896b02": "一世俗智。三摩地俱者不與三摩地俱。唯",
    "T27n1545_178:0896b03": "有漏故。根相應者捨根相應。世者墮三世。",
    "T27n1545_178:0896b04": "緣三世及離世。善不善無記者是善緣三種。",
    "T27n1545_178:0896b05": "三界繫不繫者唯色界繫。緣三界繫及不繫。",
    "T27n1545_178:0896b06": "學無學非學非無學者是非學非無學。緣三",
    "T27n1545_178:0896b07": "種。見所斷修所斷不斷者是修所斷。緣三種。",
    "T27n1545_178:0896b08": "緣名緣義者通緣名義。緣自相續他相續",
    "T27n1545_178:0896b09": "非相續者通緣三種。何處起者。欲界起非",
    "T27n1545_178:0896b10": "色無色界。欲界中唯人趣非餘。人趣中唯",
    "T27n1545_178:0896b11": "三洲非北洲。三洲中男女身俱能起。尊者瞿",
    "T27n1545_178:0896b12": "沙筏摩作如是說。唯贍部洲能起非餘洲。",
    "T27n1545_178:0896b13": "唯男子能起非女人。所以者何。願智殊勝。要",
    "T27n1545_178:0896b14": "依增上猛利之身。餘二洲及女身皆羸劣故。",
    "T27n1545_178:0896b15": "如是說者初說為善。三洲男女身皆增上猛",
    "T27n1545_178:0896b16": "利。以皆能得心自在及定自在故。若不爾",
    "T27n1545_178:0896b17": "者。經不應說大生主為上首五百苾芻尼。",
    "T27n1545_178:0896b18": "於一日中俱捨壽行而般涅槃。彼若不得",
    "T27n1545_178:0896b19": "邊際第四靜慮則不能捨於壽行。既於此",
    "T27n1545_178:0896b20": "得何獨不能發起願智。問何等補特伽羅",
    "T27n1545_178:0896b21": "能起此智。答聖者非異生。聖中無學。非",
    "T27n1545_178:0896b22": "有學。無學中唯不時解脫。非時解脫。所以者",
    "T27n1545_178:0896b23": "何。若於定得自在及相續。不為煩惱所持",
    "T27n1545_178:0896b24": "者能起願智。諸異生及信勝解二事俱無。見",
    "T27n1545_178:0896b25": "至雖於定得自在。而相續為煩惱所持。時",
    "T27n1545_178:0896b26": "解脫雖相續不為煩惱所持。而於定不得",
    "T27n1545_178:0896b27": "自在。是故皆不能發起。願智唯有不時解",
    "T27n1545_178:0896b28": "脫於定得自在。及相續不為煩惱所持故。",
    "T27n1545_178:0896b29": "能起願智。",
    "T27n1545_178:0896c01": "說一切有部發智大毘婆沙論卷第一百七"
}