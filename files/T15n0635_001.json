{
    "T15n0635_001:0488b14": "No. 635",
    "T15n0635_001:0488b15": "佛說弘道廣顯三昧經卷第一",
    "T15n0635_001:0488b16": "(一名入金剛問定意經)",
    "T15n0635_001:0488b18": "西晉月氏三藏竺法護譯",
    "T15n0635_001:0488b19": "得普智心品第一",
    "T15n0635_001:0488b20": "[0488b20] 聞如是：[0488b20] 一時佛遊王舍國鷲山之頂，與大比",
    "T15n0635_001:0488b21": "丘眾千二百五十人，諸菩薩八千人俱。于時",
    "T15n0635_001:0488b22": "世尊！廣為無數百千諸眾而所圍繞敷演",
    "T15n0635_001:0488b23": "說法。",
    "T15n0635_001:0488b24": "[0488b24] 爾時有龍王名阿耨達(晉言無熱)，宿造德本遵修",
    "T15n0635_001:0488b25": "菩薩堅住大乘，行六度無極，以具滿相勤救",
    "T15n0635_001:0488b26": "眾生化道無極。曾事九十六億諸佛，積累功",
    "T15n0635_001:0488b27": "德不可稱數，執權方便普現五道拔諸愚冥，",
    "T15n0635_001:0488b28": "使修菩薩無欲之行，懷慈四等濟度一切；傷",
    "T15n0635_001:0488b29": "愍罪類故現為龍，化龍億數使免殃行。自處",
    "T15n0635_001:0488c01": "于池率諸眷屬八千萬眾，又將婇女十四",
    "T15n0635_001:0488c02": "萬人，周匝導從調作倡伎，其音和雅乘龍感",
    "T15n0635_001:0488c03": "動，協懷威德神變自由，齎眾雜花奉最妙香，",
    "T15n0635_001:0488c04": "擎持幡蓋而詣世尊。至輒稽首敬問如來，尋",
    "T15n0635_001:0488c05": "以所持香華、雜寶、繒綵、幡蓋，重調音樂欣心",
    "T15n0635_001:0488c06": "敬意，與眾眷屬及諸婇女俱進詣佛，則前長",
    "T15n0635_001:0488c07": "跪肅然叉手，而白佛言：「欲問如來、無著、平等",
    "T15n0635_001:0488c08": "最正覺！菩薩所應行道當云何？唯蒙聽許乃",
    "T15n0635_001:0488c09": "能敢問？」[0488c09] 爾時世尊告龍王曰：「恣汝所問，勿",
    "T15n0635_001:0488c10": "疑勿難所欲，如來、至真、等正覺當隨敷散解",
    "T15n0635_001:0488c11": "釋汝心。」",
    "T15n0635_001:0488c12": "[0488c12] 時阿耨達得為神尊所聽質疑，心益欣悅，而",
    "T15n0635_001:0488c13": "白佛言：「天師最尊人中聖導，猛如師子感變",
    "T15n0635_001:0488c14": "無量，吾問如來普及眾生，亦為菩薩大士之",
    "T15n0635_001:0488c15": "故，為世師者拔過俗法，志行清淨明盡因緣，",
    "T15n0635_001:0488c16": "濟度群生作無請友，心普安救誘育立之，執",
    "T15n0635_001:0488c17": "持無畏、十種力，進伏眾魔降諸外道，心無穢",
    "T15n0635_001:0488c18": "行，被堅金剛大德之鎧，志不有惓，積德因緣",
    "T15n0635_001:0488c19": "不可計量，施、戒、忍、進、定、智已備，心等一切蠲",
    "T15n0635_001:0488c20": "除雜相、棄捐二見，以越智度解因緣法，已入",
    "T15n0635_001:0488c21": "深奧難極之要，去離聲聞、緣一覺念，不捨大",
    "T15n0635_001:0488c22": "乘一切智心，意行堅強常得自在，身淨無垢暉",
    "T15n0635_001:0488c23": "曜明徹，志若虛空，無數諸劫意不惓者，逮獲",
    "T15n0635_001:0488c24": "總持，降除貪穢自大貢高，等如逝者，空、無相、",
    "T15n0635_001:0488c25": "願，以過如住夢幻影響野馬水月，於斯諸法",
    "T15n0635_001:0488c26": "等解不動，重三寶教奉而敬之，轉其法輪而",
    "T15n0635_001:0488c27": "無所礙，欣悅信樂皆自得之。如優曇花億世",
    "T15n0635_001:0488c28": "希出，志靜安獨普有具相，宿樹恭恪明賢大",
    "T15n0635_001:0488c29": "士，尊修上義法住若此，為彼正士故問如來。",
    "T15n0635_001:0489a01": "唯願如來、至真、等正覺！解說菩薩大士所行，",
    "T15n0635_001:0489a02": "得遊法門入金剛德果達深妙，使其修應獲",
    "T15n0635_001:0489a03": "總持場，以四諦行順化聲聞使解要真，導眾",
    "T15n0635_001:0489a04": "緣覺靜起因緣，獎以一心使等正覺，欲達諸",
    "T15n0635_001:0489a05": "法當入大乘，曉入大乘能伏魔場，散棄疑結",
    "T15n0635_001:0489a06": "過度罪惱，普知眾生意志所行，積最辯達布",
    "T15n0635_001:0489a07": "演諸法，隨一切願化示所欲。[0489a07] 「善哉！世尊、如來、",
    "T15n0635_001:0489a08": "無著、平等正覺！廣為賢明大士之故普弘演",
    "T15n0635_001:0489a09": "說，使諸菩薩得致智力；降己自大得法上力；",
    "T15n0635_001:0489a10": "曉解央行不有所造；使得施力，所有無惜惠",
    "T15n0635_001:0489a11": "不望報；使得戒力，等除眾罪而過諸願；使得",
    "T15n0635_001:0489a12": "忍力，於諸苦法受生之處身命無惜；得精進",
    "T15n0635_001:0489a13": "力，積眾德本志常無惓；使得定力，善寂居靜",
    "T15n0635_001:0489a14": "解定要行，使得慧力，而過邪見疑冥昧昧：曉",
    "T15n0635_001:0489a15": "權方便濟度眾生，明了勸助具達五通，天眼",
    "T15n0635_001:0489a16": "無限，徹聽、知心、神足、明宿，以此遊樂。果大辯",
    "T15n0635_001:0489a17": "才，辯才句義無盡不斷，便得總持志無恍",
    "T15n0635_001:0489a18": "忽。令逮海印三昧正定，進隨普智果同一",
    "T15n0635_001:0489a19": "味；得佛志定習樂通行，永常奉尊而無障蔽；",
    "T15n0635_001:0489a20": "逮法志定勉進定意，長久聞法都無限礙；崇",
    "T15n0635_001:0489a21": "眾志定普令一切奉不退眾；得施志定，俗貨",
    "T15n0635_001:0489a22": "法施不有遺惜，具足於戒；行念靜定使速得",
    "T15n0635_001:0489a23": "佛，心而無忘；昇天志定，常念兜述一生補處，",
    "T15n0635_001:0489a24": "志樂菩薩清高之行。」[0489a24] 爾時龍王質疑畢訖，悅",
    "T15n0635_001:0489a25": "心怡懌，重以讚頌啟問世尊：",
    "T15n0635_001:0489a26": "「大仁願說現世義，  菩薩德行所當入；",
    "T15n0635_001:0489a27": " 內性志操所應修，  興發何道行云何？",
    "T15n0635_001:0489a28": " 順導以慈行入悲，  意以度眾護濟念；",
    "T15n0635_001:0489a29": " 弘化定智使清淨，  願垂哀傷而普說。",
    "T15n0635_001:0489b01": " 誘眾止意及意斷，  根、力、神足行如是！",
    "T15n0635_001:0489b02": " 演道七覺散示眾，  願說彼德所應奉。",
    "T15n0635_001:0489b03": " 施調撿戒德具足，  忍力普行及精進；",
    "T15n0635_001:0489b04": " 慧志因緣轉無量，  云何度彼蒙說之？",
    "T15n0635_001:0489b05": " 辯才通達勉愚冥，  志行詳審常清淨；",
    "T15n0635_001:0489b06": " 諸起生者即覺知，  唯願為諸菩薩說。",
    "T15n0635_001:0489b07": " 欣悅之德有歡豫，  聖種七財是行最；",
    "T15n0635_001:0489b08": " 樂遊閑居及修靜，  唯蒙慈尊廣度說。",
    "T15n0635_001:0489b09": " 辯才行具云何得？  深致總持永安住；",
    "T15n0635_001:0489b10": " 弘法要說常無斷，  聞輒奉行終不忘。",
    "T15n0635_001:0489b11": " 寂滅清淨而行觀，  覺意深邃智廣博；",
    "T15n0635_001:0489b12": " 其慧難究德無邊，  解行云何應菩薩？",
    "T15n0635_001:0489b13": " 制持魔力與怒意，  毀壞外道眾邪類；",
    "T15n0635_001:0489b14": " 勇德難動若大山，  月明至遊弘說之。",
    "T15n0635_001:0489b15": " 曉空無想性所在，  解了野馬及幻法；",
    "T15n0635_001:0489b16": " 夢想體像計皆無，  唯願世尊指示說！」",
    "T15n0635_001:0489b17": "[0489b17] 於是世尊告龍王曰：「善哉善哉！快甚無比，乃",
    "T15n0635_001:0489b18": "自發心啟疑如來。今汝所問承宿功德，已顯",
    "T15n0635_001:0489b19": "大悲為眾志友，不勞生死弗斷三寶。王之質",
    "T15n0635_001:0489b20": "疑用是故也，聞以諦聽受而思惟，吾當廣說",
    "T15n0635_001:0489b21": "菩薩大士應所修行，彼此無限果最要法。」[0489b21] 時",
    "T15n0635_001:0489b22": "龍王言：「大善。世尊！願樂思聽聞輒受行，宣布",
    "T15n0635_001:0489b23": "十方勸進無惓。」",
    "T15n0635_001:0489b24": "[0489b24] 於是世尊答龍王曰：「有一法行，菩薩應者相",
    "T15n0635_001:0489b25": "好備具得諸佛法。何謂為一？造起道意不捨",
    "T15n0635_001:0489b26": "眾生，是謂一行致諸佛法。[0489b26] 「又有三十二事得",
    "T15n0635_001:0489b27": "普智心，當勤樂行專意守習。何謂三十二？御",
    "T15n0635_001:0489b28": "修內性，執上最志，昇行大慈，堅固大悲，志",
    "T15n0635_001:0489b29": "慕無厭，發於精進，仂具猛勵，而德強力。又",
    "T15n0635_001:0489c01": "踰踊勢，安靜無煩，為眾忍任，習近善友。專",
    "T15n0635_001:0489c02": "行法事，執御權化，施備忍行，樂於撿戒，諂",
    "T15n0635_001:0489c03": "想已無，滅斷偽&#x4FAB;，言行相應。志存反復，常",
    "T15n0635_001:0489c04": "有愧色，內自慚恥。已調怡悅，根行至信，意",
    "T15n0635_001:0489c05": "而制御，得持功德，志遠小道，樂弘大乘行，",
    "T15n0635_001:0489c06": "觀一切三寶之事使其不斷。是謂，龍王！三十",
    "T15n0635_001:0489c07": "二法，菩薩應此逮普智心。",
    "T15n0635_001:0489c08": "[0489c08] 「又復龍王！有十六事進增普智顯力弘軌。",
    "T15n0635_001:0489c09": "何謂十六進普智耶？施行眾濟，具戒無缺，忍",
    "T15n0635_001:0489c10": "應調忍，果上精進，致定諸行，已具智慧。信行",
    "T15n0635_001:0489c11": "悉足，供事如來，遊靜樂閑，備六堅法，有最",
    "T15n0635_001:0489c12": "十善。飾身口意，德具操行，知足樂靜。身三",
    "T15n0635_001:0489c13": "勸彼，修勝定觀諸德得備。是謂十六行法之",
    "T15n0635_001:0489c14": "事，應相祥福演大智心，顯持佛世流化自",
    "T15n0635_001:0489c15": "由。",
    "T15n0635_001:0489c16": "[0489c16] 「又復龍王！其普智心，以二十二事而除邪徑，",
    "T15n0635_001:0489c17": "以其大乘志修普智。何謂二十二事？行過聲",
    "T15n0635_001:0489c18": "聞、緣一覺意，已下貢高，無我自大，消去諂事。",
    "T15n0635_001:0489c19": "抑俗雜言，遠棄非戒，拔恚怒根，免&#x5374;魔事，",
    "T15n0635_001:0489c20": "除去蔽礙。不章師訓耗滅罪除，省己切惻，不",
    "T15n0635_001:0489c21": "論彼非。習離惡友，遠逆良善。去非六度，又",
    "T15n0635_001:0489c22": "逝貪惜，戒無不消。已棄諍訟，而離懈怠，於",
    "T15n0635_001:0489c23": "迷自正。捨諸無知，斷去無便，&#x5374;去惡行。是謂",
    "T15n0635_001:0489c24": "菩薩普智釋除二十二邪軌，速應權慧永無",
    "T15n0635_001:0489c25": "懈退。",
    "T15n0635_001:0489c26": "[0489c26] 「又復龍王！二十二踊事，進順隨行得普智",
    "T15n0635_001:0489c27": "心而不可當，諸魔波旬及魔官屬并與外道",
    "T15n0635_001:0489c28": "降而&#x5374;之。何謂二十二？踊過戒事，踊過於定，",
    "T15n0635_001:0489c29": "亦踊過智而過慧行，踊過權化，亦過大慈，踊",
    "T15n0635_001:0490a01": "過大悲。以要言之，過空、相、願、我、人、壽命，過離",
    "T15n0635_001:0490a02": "眾見及發因緣，過心自淨承覺神聖，過於識",
    "T15n0635_001:0490a03": "念應不應見，過大金剛堅固之行。是謂，龍王！",
    "T15n0635_001:0490a04": "菩薩所行二十二踊法致普智心。一切眾魔",
    "T15n0635_001:0490a05": "及諸魔身并邪、外道不得自在，無敢當者悉",
    "T15n0635_001:0490a06": "降&#x5374;之。[0490a06] 「又復龍王！其普智心，依二行處致",
    "T15n0635_001:0490a07": "普智心。何謂為二？如其所言修應行處，諸功",
    "T15n0635_001:0490a08": "德本觀道行處。是謂二事普智行處。[0490a08] 「復有二",
    "T15n0635_001:0490a09": "事，其普智心而不可毀。何謂二事？在於眾生",
    "T15n0635_001:0490a10": "無增異心，於諸殃行濟以大悲。是謂二事普",
    "T15n0635_001:0490a11": "智無毀。[0490a11] 「又復龍王！其普智心有二重法而無",
    "T15n0635_001:0490a12": "過者，生死之黨及眾聲聞并諸緣覺無能勝",
    "T15n0635_001:0490a13": "踰。何謂為二？執權方便，深行智慧。是為二事",
    "T15n0635_001:0490a14": "普智重法。",
    "T15n0635_001:0490a15": "[0490a15] 「又有二事休普智心。何謂為二？處毀無疑滯",
    "T15n0635_001:0490a16": "結之心，在在不安樂俗諸樂。是謂二事休",
    "T15n0635_001:0490a17": "普智心。",
    "T15n0635_001:0490a18": "[0490a18] 「復有二事護普智心。何謂為二？不志聲聞、緣",
    "T15n0635_001:0490a19": "覺行地，觀&#x89A9;大乘至美之德。是謂二事護普",
    "T15n0635_001:0490a20": "智心。",
    "T15n0635_001:0490a21": "[0490a21] 「復有二事妨普智心。何謂為二？志常多&#x4FAB;，內",
    "T15n0635_001:0490a22": "性懷諂。是即二事妨普智心。",
    "T15n0635_001:0490a23": "[0490a23] 「復有二事不妨普智。何謂為二？專修直信，行",
    "T15n0635_001:0490a24": "于無諂。是謂二事不妨普智。[0490a24] 「又有四事蓋普",
    "T15n0635_001:0490a25": "智心。何謂為四？數亂正法，於諸菩薩、賢明",
    "T15n0635_001:0490a26": "達士亦不奉敬，常無恭恪，不覺魔事。是為四",
    "T15n0635_001:0490a27": "事蓋普智心。",
    "T15n0635_001:0490a28": "[0490a28] 「復有四事，於普智心而無其蓋。何謂為四？護",
    "T15n0635_001:0490a29": "持正法，謙恭受聽，尊重菩薩視若世尊，常覺",
    "T15n0635_001:0490b01": "魔事。是為四事普智無蓋。",
    "T15n0635_001:0490b02": "[0490b02] 「又有五事致普智心。何謂為五？所行無望於",
    "T15n0635_001:0490b03": "生死漏用戒德故，不捨一切以大悲故，憎、愛",
    "T15n0635_001:0490b04": "無二身命施故，財利周惠供事法故。是為五",
    "T15n0635_001:0490b05": "事得致普智。",
    "T15n0635_001:0490b06": "[0490b06] 「復有五事進普智心。何謂為五？習善知識，不",
    "T15n0635_001:0490b07": "患生死，志遠無益，去非時心，求諸佛智。是",
    "T15n0635_001:0490b08": "為五事進普智心。",
    "T15n0635_001:0490b09": "[0490b09] 「復有五事在普智心，過諸聲聞、緣覺一覺念。",
    "T15n0635_001:0490b10": "何謂為五？過聲聞脫，過緣覺脫，過眾智心，過",
    "T15n0635_001:0490b11": "諸吾我，又過習結。是為五事過諸行法。",
    "T15n0635_001:0490b12": "[0490b12] 「復有五事於普智心而有其悅。何謂為五？悅",
    "T15n0635_001:0490b13": "過惡道，悅審普智，悅具覺慧，悅戒無厭，悅解",
    "T15n0635_001:0490b14": "眾行。是為五事普智之悅。",
    "T15n0635_001:0490b15": "[0490b15] 「復有五事發普智心，得五力助不溺生死。何",
    "T15n0635_001:0490b16": "謂為五？無其怒恨用忍力故，能滿諸願用德",
    "T15n0635_001:0490b17": "力故，降己自大以智力故，勤勢廣聞用慧",
    "T15n0635_001:0490b18": "力故，過眾恐怯無畏力故。是為五事致諸助",
    "T15n0635_001:0490b19": "力。",
    "T15n0635_001:0490b20": "[0490b20] 「復有五事在普智心得五清淨。何謂為五？體",
    "T15n0635_001:0490b21": "眾穢行淨，諸墮者因緣諸根無惑淨之，隨順",
    "T15n0635_001:0490b22": "諸時以觀淨之，行治於等權道淨之，一切諸",
    "T15n0635_001:0490b23": "法化轉淨之。是為五事普智清淨。",
    "T15n0635_001:0490b24": "[0490b24] 「復有五事得普智明。何謂為五？明解無欲，明",
    "T15n0635_001:0490b25": "己彼心，明於五句，明達慧行，明眼無礙。是",
    "T15n0635_001:0490b26": "為五事致普智明。",
    "T15n0635_001:0490b27": "[0490b27] 「復有五事廣普智心。何謂為五？以其五種、五",
    "T15n0635_001:0490b28": "根、五莖、五枝、五葉、五花、五果。[0490b28] 「何謂為五種？日",
    "T15n0635_001:0490b29": "修志修，而淨內性，等觀人物，求習脫行，弘於",
    "T15n0635_001:0490c01": "權變。是為五種。[0490c01] 「何謂五根？以大慈悲，德本無",
    "T15n0635_001:0490c02": "厭，勸進眾生，使免小乘，不志餘道。是為五",
    "T15n0635_001:0490c03": "根。[0490c03] 「何謂五莖？曉權方便，慧度無極，示導人",
    "T15n0635_001:0490c04": "民，護持正法，等觀喜怒。是為五莖。[0490c04] 「何謂五",
    "T15n0635_001:0490c05": "枝？施度無極，戒度無極，忍度無極，進度無",
    "T15n0635_001:0490c06": "極，定度無極。是為五枝。[0490c06] 「何謂五葉？樂進聞",
    "T15n0635_001:0490c07": "戒，求處空靜，常志出家，心安佛種，所遊無",
    "T15n0635_001:0490c08": "礙。是為五葉。[0490c08] 「何謂五花？得文相具積滿德",
    "T15n0635_001:0490c09": "故，眾好繡備種種施故，七覺財具心無雜故，",
    "T15n0635_001:0490c10": "致有顯辯不蔽法故，深達總持聞無忘故。是",
    "T15n0635_001:0490c11": "為五花。[0490c11] 「何謂五果？昇致戒果，已得度果，達緣",
    "T15n0635_001:0490c12": "覺果，又得菩薩不退轉果，獲佛法果。是曰",
    "T15n0635_001:0490c13": "五果。[0490c13] 「斯謂，龍王！菩薩七五三十五事廣普智",
    "T15n0635_001:0490c14": "樹道寶行也，修應之者得佛不難。」",
    "T15n0635_001:0490c15": "[0490c15] 佛告龍王：「其有菩薩欲受持此普智心樹深",
    "T15n0635_001:0490c16": "妙明顯要行句者，當勤加習普智寶樹。如是",
    "T15n0635_001:0490c17": "龍王！吾視一切諸法功德，莫不由斯寶樹奧",
    "T15n0635_001:0490c18": "義；諸發無上正真道意，悉皆因是普智寶樹",
    "T15n0635_001:0490c19": "至要句也。譬如，龍王！選植樹種，知此已致樹",
    "T15n0635_001:0490c20": "之根、莖、枝、葉、花、果而甚盛茂也。如是，龍王！其",
    "T15n0635_001:0490c21": "有能受普智心種，斯已得致諸佛賢聖最上",
    "T15n0635_001:0490c22": "慧法三十七品。是故，龍王！欲入普智所行功",
    "T15n0635_001:0490c23": "德、欲轉法輪，當受持此，精修誦讀專心習",
    "T15n0635_001:0490c24": "行，廣為一切宣傳布演。如是，龍王，勤受學此。」",
    "T15n0635_001:0490c25": "[0490c25] 當佛說斯普智心品法語之時，諸龍眾中七",
    "T15n0635_001:0490c26": "萬二千，皆發無上正真道意；龍王太子及諸",
    "T15n0635_001:0490c27": "婇女萬四千人，悉皆逮得柔順法忍；五千菩",
    "T15n0635_001:0490c28": "薩承宿德本悉得法忍。[0490c28] 時阿耨達并餘龍王",
    "T15n0635_001:0490c29": "及諸眷屬，自乘神力踊昇虛空，興香之雲忽",
    "T15n0635_001:0491a01": "便普布，調和美香及末栴檀，微雨如來及眾",
    "T15n0635_001:0491a02": "會上。又化琦妙珠交露蓋，遍覆王舍一國境",
    "T15n0635_001:0491a03": "界，而悉歡悅於上歌詠至真如來積祚巍巍",
    "T15n0635_001:0491a04": "聖德無量，列住雲日各現半身光文虛空，一",
    "T15n0635_001:0491a05": "切眾會莫不見者也。",
    "T15n0635_001:0491a06": "清淨道品第二",
    "T15n0635_001:0491a07": "[0491a07] 於是龍王復白佛言：「甚未曾有。唯然，世尊！乃",
    "T15n0635_001:0491a08": "若如來博為眾生說道俗及心普智心行德",
    "T15n0635_001:0491a09": "所應。又唯，世尊、如來、無著、平等正覺！願演散",
    "T15n0635_001:0491a10": "說菩薩之行，修應清純明賢所由，得道清淨使",
    "T15n0635_001:0491a11": "其終已，長久無垢不中有懈，無惓弗退至得",
    "T15n0635_001:0491a12": "十力、四無所畏，而得具足諸佛之法。」[0491a12] 爾時世",
    "T15n0635_001:0491a13": "尊告阿耨達：「善哉龍王！勤思念行，吾當廣說",
    "T15n0635_001:0491a14": "菩薩大士清淨道品。」[0491a14] 阿耨達曰：「甚善世尊！幸",
    "T15n0635_001:0491a15": "蒙授教，唯願說之。」[0491a15] 於時聖尊告龍王曰：「菩",
    "T15n0635_001:0491a16": "薩行有八直正道，當勤受持。何謂為八？六度",
    "T15n0635_001:0491a17": "無極道，恩行之道，得五通道，行四等道，及八",
    "T15n0635_001:0491a18": "正道，等眾生道，三脫門道，入法忍道。如此，龍",
    "T15n0635_001:0491a19": "王！是為菩薩八正行道。[0491a19] 「何謂菩薩度無極道？",
    "T15n0635_001:0491a20": "度無極道者，諸所布施勸彼普智。何則然者？",
    "T15n0635_001:0491a21": "不以無勸施成普智，其行勸助於德本者，斯",
    "T15n0635_001:0491a22": "得施度無極名目；又及行戒、忍、進、定、智，亦以",
    "T15n0635_001:0491a23": "勸助彼普智心，乃得慧度無極名目，是曰菩",
    "T15n0635_001:0491a24": "薩度無極道。[0491a24] 「恩行道者，含受眾生。何則然者？",
    "T15n0635_001:0491a25": "以彼菩薩演示法度，菩薩行恩含受一切，覆",
    "T15n0635_001:0491a26": "以四恩廣為說法，而使眾生順受戒化。是四",
    "T15n0635_001:0491a27": "恩道。[0491a27] 「神足道者，&#x89A9;諸佛土天眼徹視，見眾一",
    "T15n0635_001:0491a28": "切生者終者，又見十方諸佛世尊、弟子圍遶，",
    "T15n0635_001:0491a29": "悉見如是；於諸佛土以其天眼，應當所採而",
    "T15n0635_001:0491b01": "採受之。又其天耳聽諸佛言聞輒受行，在於",
    "T15n0635_001:0491b02": "眾生及諸類人，而皆明曉悉了知盡，為隨說",
    "T15n0635_001:0491b03": "法得識宿命，不忘前世所作功德。又具神足",
    "T15n0635_001:0491b04": "遊過無數諸佛國土，應以神足當得度者，輒",
    "T15n0635_001:0491b05": "弘神足而度脫之，是神足應道。[0491b05] 「又何謂為四",
    "T15n0635_001:0491b06": "等行道？其隨修淨梵志中者并及諸餘色像，",
    "T15n0635_001:0491b07": "天子！知彼意行隨順化日，斯則慈悲、是為喜",
    "T15n0635_001:0491b08": "護，建立以道使彼應度。此謂菩薩四等行道。",
    "T15n0635_001:0491b09": "[0491b09] 「其八正道普悉行之，聲聞所由、緣覺依因，大",
    "T15n0635_001:0491b10": "乘亦然！是謂賢聖八直正道。[0491b10] 「何謂心等諸眾",
    "T15n0635_001:0491b11": "生道？當為此興、不為是興，為斯可說、為此不",
    "T15n0635_001:0491b12": "應，是有賢德、此非福人，斯為盡應、此復不應，",
    "T15n0635_001:0491b13": "行等菩薩盡除此意，是謂心等諸眾生道。[0491b13] 「何",
    "T15n0635_001:0491b14": "謂菩薩三脫門道？得致以空斷諸妄見，以其",
    "T15n0635_001:0491b15": "無相除眾念想應與不應，以其無願永離三",
    "T15n0635_001:0491b16": "界。是謂菩薩三脫門道。[0491b16] 「何謂得致法忍之道？",
    "T15n0635_001:0491b17": "受拜菩薩，菩薩自覺行應於忍，得為諸佛世",
    "T15n0635_001:0491b18": "尊所決授者無上正真道意。是謂菩薩不起",
    "T15n0635_001:0491b19": "忍道。[0491b19] 「菩薩致此八直正道，弘化流布權導無",
    "T15n0635_001:0491b20": "礙。」[0491b20] 時佛說是八正道已，二萬四千天龍及人",
    "T15n0635_001:0491b21": "悉逮應此八道行也。",
    "T15n0635_001:0491b22": "[0491b22] 「若是，龍王！菩薩以此八直正道等塗一歸，用",
    "T15n0635_001:0491b23": "無等故，莫有能與菩薩比者，亦無其侶、獨步",
    "T15n0635_001:0491b24": "三界，靜一心時修致慧行，應當所得已自",
    "T15n0635_001:0491b25": "果之，明達諸法而如本無，斯謂如來！是曰",
    "T15n0635_001:0491b26": "龍王八正之道。為彼一切，凡諸若干眾生所",
    "T15n0635_001:0491b27": "行，興種種說，而此要說等同一向以無望",
    "T15n0635_001:0491b28": "說，歸未至說也。[0491b28] 「云何於此道清淨耶？曰：道",
    "T15n0635_001:0491b29": "無垢，用無塵故；是道無瑕，本無念故；是道無",
    "T15n0635_001:0491c01": "冥，慧照明故；是道無著，本清淨故；道常無生，",
    "T15n0635_001:0491c02": "無所滅故；道如永無，本無有故；道無漏穢，三",
    "T15n0635_001:0491c03": "界淨故；是道寂然，過凡行故；道無可至，無",
    "T15n0635_001:0491c04": "有去故；道無所來，無從來故；道恒無住，過諸",
    "T15n0635_001:0491c05": "欲故；道無所處，過眾見故；道無勝者，過諸魔",
    "T15n0635_001:0491c06": "故；道大弘覆，外道不及故；道永離妄，自大",
    "T15n0635_001:0491c07": "者故；道無所容，不修入故；是道極遠，用希望",
    "T15n0635_001:0491c08": "故；道為永離，過愚夫行故；道可果致，修行",
    "T15n0635_001:0491c09": "者故；是道夷易，樂勤行故；道極平坦，住正見",
    "T15n0635_001:0491c10": "故；是道無妨，修無毀故；是道無礙，等正行",
    "T15n0635_001:0491c11": "故；是道無垢，三毒淨故；是道清淨，終無著",
    "T15n0635_001:0491c12": "故。是謂菩薩道之清淨。[0491c12] 「若是菩薩於清淨道",
    "T15n0635_001:0491c13": "務進勤修又應行者，彼於法性已悉清淨，得",
    "T15n0635_001:0491c14": "淨我性亦以而過。法性淨故則數性淨；數",
    "T15n0635_001:0491c15": "性淨故無數性淨；無數淨故得三界淨；三界",
    "T15n0635_001:0491c16": "淨故眼識性淨；眼識淨故意識性淨；意識淨",
    "T15n0635_001:0491c17": "故得空性淨；空性淨故諸法性淨；用是淨故",
    "T15n0635_001:0491c18": "則諸法等等淨；如空空等淨故得眾生淨。以",
    "T15n0635_001:0491c19": "諸淨故便無其二亦不著二，無二淨故則道",
    "T15n0635_001:0491c20": "清淨，以斯言之清淨道也。彼無眾念亦不念",
    "T15n0635_001:0491c21": "道，諸念悉淨若如泥洹，於彼永無，是謂無念。",
    "T15n0635_001:0491c22": "應無所念，無念道者亦無識念，其道都無心",
    "T15n0635_001:0491c23": "意識行，以此言之清淨道也。」[0491c23] 說是清淨道品",
    "T15n0635_001:0491c24": "法時，二萬天人皆得法忍。",
    "T15n0635_001:0491c25": "[0491c25] 時阿耨達復白佛言：「云何，世尊！菩薩大士修",
    "T15n0635_001:0491c26": "是清淨而應向道？」[0491c26] 聖尊告曰：「如是，龍王！菩薩",
    "T15n0635_001:0491c27": "大士欲行斯清淨道意者，當曉淨行，亦使其",
    "T15n0635_001:0491c28": "身、口、意清淨。[0491c28] 「何謂身淨？己身已空，解諸身",
    "T15n0635_001:0491c29": "空；身之寂靜，解諸身寂；身之已脫，解諸身脫；",
    "T15n0635_001:0492a01": "身之怠慢，解諸身怠；身之如影，解諸身影。是",
    "T15n0635_001:0492a02": "謂菩薩清淨道也。又云身淨，身行無生，其有",
    "T15n0635_001:0492a03": "生死觀於無生，彼以無生而等生死，則其",
    "T15n0635_001:0492a04": "知身亦曉身行。何謂身行？去來生法，來無",
    "T15n0635_001:0492a05": "盡法，見在景法，終無盡法。其無盡者，是謂身",
    "T15n0635_001:0492a06": "行。",
    "T15n0635_001:0492a07": "[0492a07] 「又復身法因緣合會，其因緣者，則空無想",
    "T15n0635_001:0492a08": "淡然無念。若此，龍王！是像法觀，斯謂身淨。",
    "T15n0635_001:0492a09": "又若如來身之無漏、不墮三界，觀身無漏如",
    "T15n0635_001:0492a10": "如本無，以無漏身不墮三界。彼無漏身能入",
    "T15n0635_001:0492a11": "生死，其無漏際無惓捨退，以無漏身示現色",
    "T15n0635_001:0492a12": "身。如此現已，亦不念滅身之法本。如如來",
    "T15n0635_001:0492a13": "身淨，眾生身淨、己身亦淨，等如本無，是謂菩",
    "T15n0635_001:0492a14": "薩行應清淨。[0492a14] 「何謂口言為應清淨？一切賢愚",
    "T15n0635_001:0492a15": "言皆清淨。所以者何？用等相故。凡夫劣勢",
    "T15n0635_001:0492a16": "著於音聲，若信不諦憂喜無常，樂於顛倒。觀",
    "T15n0635_001:0492a17": "察眾生無本，都無婬、怒、癡欲。何則然者？以",
    "T15n0635_001:0492a18": "諸字說聲出皆淨，無欲、恚、愚，亦無其著，以此",
    "T15n0635_001:0492a19": "謂之一切言淨。[0492a19] 「以言言之，何者為言？以欲、恚、",
    "T15n0635_001:0492a20": "癡而為言耶？諸垢為言乎？言者無著，不著",
    "T15n0635_001:0492a21": "眼、耳、鼻、口、身、心。所言風像，風動聲出，因緣合",
    "T15n0635_001:0492a22": "會使有聲耳；所言如響，賢愚所言皆同如響；",
    "T15n0635_001:0492a23": "所可言者，不住於內亦不出外，於其中間而",
    "T15n0635_001:0492a24": "不可得，住本所念及其所行，出於言者并所",
    "T15n0635_001:0492a25": "念想無住無想。是謂，龍王。如來所言及其眾",
    "T15n0635_001:0492a26": "生一切音聲皆空、非真，損斯法耳！」[0492a26] 曰：「唯，世",
    "T15n0635_001:0492a27": "尊！如來所言斯不諦耶？」[0492a27] 曰：「是。龍王！如來審諦。",
    "T15n0635_001:0492a28": "所以者何？如來諦故，解知諸法非真非諦。又",
    "T15n0635_001:0492a29": "復龍王！如來所言隨字音聲，皆答眾生一切",
    "T15n0635_001:0492b01": "音聲，爾故眾生亦轉法輪，而亦不知法之義",
    "T15n0635_001:0492b02": "順，以此報應使其行之，隨如等滅眾苦之事",
    "T15n0635_001:0492b03": "曉解諸法，行了如是。眾生音聲已無所住，在",
    "T15n0635_001:0492b04": "諸煩惱而常閑靜，現出欲言於著無著，聲",
    "T15n0635_001:0492b05": "出所言講論談語，其如法者不有違錯，是謂",
    "T15n0635_001:0492b06": "菩薩口言清淨。",
    "T15n0635_001:0492b07": "[0492b07] 「何謂菩薩心為清淨？其心本者不可染污。所",
    "T15n0635_001:0492b08": "以者何？心本淨故。其所可謂客欲垢蔽，菩",
    "T15n0635_001:0492b09": "薩於斯不有所著，了解以權於本自淨。又",
    "T15n0635_001:0492b10": "其心行不撰德本，彼德本者了識心本，以此",
    "T15n0635_001:0492b11": "心行慈及眾生，識了知彼空無我、人，其心德",
    "T15n0635_001:0492b12": "本助勸於道知等彼道。觀如是者斯謂心淨。",
    "T15n0635_001:0492b13": "以此淨心，與諸婬、恚、愚行者俱，而永不受欲、",
    "T15n0635_001:0492b14": "怒、癡垢；與操行俱，不著諸穢。是謂菩薩身三",
    "T15n0635_001:0492b15": "清淨。」[0492b15] 說斯清淨道品法時，三萬菩薩逮補生",
    "T15n0635_001:0492b16": "處。",
    "T15n0635_001:0492b17": "道無習品第三",
    "T15n0635_001:0492b18": "[0492b18] 「又復龍王！其菩薩者乘是淨心，生於欲界而",
    "T15n0635_001:0492b19": "在形界，與諸天俱處眾梵中詳安靜然，在",
    "T15n0635_001:0492b20": "中進止無勝動者；又斯菩薩能降諸天化道",
    "T15n0635_001:0492b21": "以權，或生形界而在欲界，現如有家與諸眾",
    "T15n0635_001:0492b22": "生周旋坐起，不與有勞、弗慢眾生，亦無自輕。",
    "T15n0635_001:0492b23": "彼以斯淨，諸定正受盡自為定，不隨正定而",
    "T15n0635_001:0492b24": "有所生。何則然者？以彼菩薩執權方便心應",
    "T15n0635_001:0492b25": "淨故。若此，龍王！菩薩曉解清淨行者，當修",
    "T15n0635_001:0492b26": "清淨已而習道。[0492b26] 「如是，龍王！菩薩不習以求道",
    "T15n0635_001:0492b27": "習；不習無習以想道習，亦不習於望道之習",
    "T15n0635_001:0492b28": "亦不求習；了解道習不習所生；冀向道習不",
    "T15n0635_001:0492b29": "習行滅而為道習；亦不求習以為道習；不習",
    "T15n0635_001:0492c01": "無習為道之習；不習執捨以習道習；不我人",
    "T15n0635_001:0492c02": "壽，不身無常、不身性苦、不身有我、不身夢幻",
    "T15n0635_001:0492c03": "野馬影響；亦不身空、無相、無願；不身無欲法",
    "T15n0635_001:0492c04": "身習道。以要言旨，身性諸情，亦不興有十二",
    "T15n0635_001:0492c05": "因緣，乃至老死無欲之法，不數無數道無二",
    "T15n0635_001:0492c06": "習，不俗無俗、不漏無漏、不犯無犯，不二之習",
    "T15n0635_001:0492c07": "以求道習。又復諸法無習之習，是道無習，斯",
    "T15n0635_001:0492c08": "謂道習不習之習。如空無習亦不無習，當如",
    "T15n0635_001:0492c09": "此習是道無習；無相、無願，彼不作習亦非無習，",
    "T15n0635_001:0492c10": "當作是習。無[禾*禺]不[禾*禺]諸法無住，勤習如此",
    "T15n0635_001:0492c11": "乃應道習。」[0492c11] 當佛世尊說是清淨行無所習道",
    "T15n0635_001:0492c12": "品法時，三萬二千天及世人悉皆逮得無所",
    "T15n0635_001:0492c13": "從生法樂之忍；五萬天人宿不發心於菩薩",
    "T15n0635_001:0492c14": "者，皆發無上正真道意；七萬菩薩逮得法忍。",
    "T15n0635_001:0492c15": "爾時一切同聲而言：「世尊！其有族姓之子及",
    "T15n0635_001:0492c16": "族姓女，逮聞說是清淨道品無習法者，其值",
    "T15n0635_001:0492c17": "聞已心無驚恐不捨退者，是皆受習如來無",
    "T15n0635_001:0492c18": "上正真道意，得轉諸佛所轉法輪。又唯，世",
    "T15n0635_001:0492c19": "尊！是輩菩薩悉獲無上正真道意，為無量人",
    "T15n0635_001:0492c20": "分布斯法，亦復當坐師子之座，當於天上、天",
    "T15n0635_001:0492c21": "下、人中極師子吼，猶若如今如來之吼，悉降",
    "T15n0635_001:0492c22": "魔眾伏摧外道，顯樹法幡熾法煇明，震雷",
    "T15n0635_001:0492c23": "法鼓已鳴能降法雨。」[0492c23] 爾時世尊見諸天、龍、神",
    "T15n0635_001:0492c24": "之眾，人與非人又及四輩，聞其至說莫不悅",
    "T15n0635_001:0492c25": "懌。於是如來為阿耨達重復弘演，而說頌",
    "T15n0635_001:0492c26": "云：",
    "T15n0635_001:0492c27": "「道非習可得，  無乃興習想；",
    "T15n0635_001:0492c28": " 其道行如此，  棄離習念行。",
    "T15n0635_001:0492c29": " 不望求習道，  蕩除眾異想；",
    "T15n0635_001:0493a01": " 其道都無習，  清淨像明月。",
    "T15n0635_001:0493a02": " 若有起習想，  無處亦不習；",
    "T15n0635_001:0493a03": " 已過無習處，  得致最上道。",
    "T15n0635_001:0493a04": " 道為無我念，  亦不與空習；",
    "T15n0635_001:0493a05": " 是道無有二，  安快而無上。",
    "T15n0635_001:0493a06": " 命壽亦如此，  無人及與言；",
    "T15n0635_001:0493a07": " 其道不有人，  無命亦無住。",
    "T15n0635_001:0493a08": " 諸有習道者，  而欲住於空；",
    "T15n0635_001:0493a09": " 斯去聖路遠，  是不應道習。",
    "T15n0635_001:0493a10": " 道亦無有空，  以捨於有習；",
    "T15n0635_001:0493a11": " 如本同一相，  永空空於空。",
    "T15n0635_001:0493a12": " 道為無起相，  亦不有滅相；",
    "T15n0635_001:0493a13": " 不起亦無滅，  彼悉為道習。",
    "T15n0635_001:0493a14": " 吾音譬如幻，  解想當如此；",
    "T15n0635_001:0493a15": " 持想行所習，  道當何從生？",
    "T15n0635_001:0493a16": " 道為都過俗，  彼不有身習；",
    "T15n0635_001:0493a17": " 亦無滅身行，  可得致於習。",
    "T15n0635_001:0493a18": " 是身根之家，  本無所演廣；",
    "T15n0635_001:0493a19": " 彼不有餘求，  本無不可得。",
    "T15n0635_001:0493a20": " 其習是道者，  當如如本無；",
    "T15n0635_001:0493a21": " 如本知本無，  是謂應道習。",
    "T15n0635_001:0493a22": " 諸法之本無，  所覺若如幻；",
    "T15n0635_001:0493a23": " 解行而致此，  乃應道之習。",
    "T15n0635_001:0493a24": " 若其不至道，  所作如不住；",
    "T15n0635_001:0493a25": " 無能止其行，  佛法不由道。",
    "T15n0635_001:0493a26": " 若如所習道，  并及與無習；",
    "T15n0635_001:0493a27": " 所演為如此，  以住於本無。",
    "T15n0635_001:0493a28": " 有限餘道者，  劣乘之所依；",
    "T15n0635_001:0493a29": " 是者無上道，  本乘所因由。",
    "T15n0635_001:0493b01": " 諸興此道者，  以致而無住；",
    "T15n0635_001:0493b02": " 斯則顯行德，  可致應道習。",
    "T15n0635_001:0493b03": " 道正而無嶮，  端直且平坦；",
    "T15n0635_001:0493b04": " 勤親行此道，  永離眾邪&#x8FF9;。",
    "T15n0635_001:0493b05": " 若如卿龍王！  自住其宮室；",
    "T15n0635_001:0493b06": " 不動於所處，  降雨充大海。",
    "T15n0635_001:0493b07": " 大士亦如是！  習道如所行；",
    "T15n0635_001:0493b08": " 法身而不動，  能滿於智海。",
    "T15n0635_001:0493b09": " 又如仁龍王！  在於大地上；",
    "T15n0635_001:0493b10": " 以雨遍充足，  其不有身著。",
    "T15n0635_001:0493b11": " 菩薩德如斯！  行此之所習；",
    "T15n0635_001:0493b12": " 用法滿眾生，  其內無所著。",
    "T15n0635_001:0493b13": " 若如阿耨達！  龍王大神變；",
    "T15n0635_001:0493b14": " 勝道德如是，  感動普十方。",
    "T15n0635_001:0493b15": " 眾生墮邪徑，  諸墮受著見；",
    "T15n0635_001:0493b16": " 其住是道者，  將順度無為。",
    "T15n0635_001:0493b17": " 已住於斯道，  菩薩果大稱；",
    "T15n0635_001:0493b18": " 能降魔波旬，  并及邪外行。",
    "T15n0635_001:0493b19": " 得道如其如，  如道無能動；",
    "T15n0635_001:0493b20": " 踊過諸俗法，  其行譬蓮花。",
    "T15n0635_001:0493b21": " 道心無有愚，  是行為住止；",
    "T15n0635_001:0493b22": " 千數諸眾生，  化度立以道。",
    "T15n0635_001:0493b23": " 以常住斯道，  得致於五旬；",
    "T15n0635_001:0493b24": " 神足諸感動，  為眾廣說法。",
    "T15n0635_001:0493b25": " 諸事悉清淨，  身口及與意；",
    "T15n0635_001:0493b26": " 當願賢聖道，  人性不可識。",
    "T15n0635_001:0493b27": " 忍行為無著，  其往所可至；",
    "T15n0635_001:0493b28": " 斯得如來處，  示道諸眾生。",
    "T15n0635_001:0493b29": " 生死於至歸，  斯處則如來！",
    "T15n0635_001:0493c01": " 其往似若至，  此為無所至。",
    "T15n0635_001:0493c02": " 眾生所可至，  當念彼上處；",
    "T15n0635_001:0493c03": " 學最佛之道，  遊樂以幻法。",
    "T15n0635_001:0493c04": " 其作是習道，  弘道之所習；",
    "T15n0635_001:0493c05": " 彼眾德儀行，  諸佛所稱歎。",
    "T15n0635_001:0493c06": " 其德無有邊，  終不可極盡；",
    "T15n0635_001:0493c07": " 如此習道者，  不習亦無住。",
    "T15n0635_001:0493c08": " 彼處不咎魔，  眾都不著行；",
    "T15n0635_001:0493c09": " 其順此道者，  不起亦無滅。",
    "T15n0635_001:0493c10": " 已得意志行，  總持弘大辯；",
    "T15n0635_001:0493c11": " 施惠及戒忍，  遂增進若海。",
    "T15n0635_001:0493c12": " 身口穢以無，  心潔乃清淨；",
    "T15n0635_001:0493c13": " 垢消永無瑕，  修應此道者。",
    "T15n0635_001:0493c14": " 得昇於知達，  所行習深妙；",
    "T15n0635_001:0493c15": " 難動惠無即，  守習是道者。",
    "T15n0635_001:0493c16": " 其諸最正覺，  過去與當來，",
    "T15n0635_001:0493c17": " 現在亦如是，  致道世所歸。",
    "T15n0635_001:0493c18": " 彼已離眾難，  值世遭難遇；",
    "T15n0635_001:0493c19": " 永為諸佛子，  其聞此法者。",
    "T15n0635_001:0493c20": " 快哉諸眾生，  至善聞斯法；",
    "T15n0635_001:0493c21": " 真應奉如來，  其樂是經者。",
    "T15n0635_001:0493c22": " 有曉此道者，  能斷諸情態；",
    "T15n0635_001:0493c23": " 紹德具眾相，  得應三界將。」"
}