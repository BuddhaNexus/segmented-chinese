{
    "T11n0312_016:0739b12": "佛說如來不思議祕密大乘經卷",
    "T11n0312_016:0739b13": "第十六",
    "T11n0312_016:0739b15": "譯經三藏朝散大夫試光祿卿",
    "T11n0312_016:0739b16": "光梵大師賜紫沙門臣惟淨等",
    "T11n0312_016:0739b17": "奉 詔譯",
    "T11n0312_016:0739b18": "護世品第十九之一",
    "T11n0312_016:0739b19": "[0739b19] 爾時金剛手菩薩大祕密主勸請世尊宣說",
    "T11n0312_016:0739b20": "正法，作是白言：「惟願世尊！為未發菩提心眾",
    "T11n0312_016:0739b21": "生隨宜說法令入法理，即當發起大菩提心",
    "T11n0312_016:0739b22": "住不退轉。又此夜叉、羅剎、必舍左、乾闥婆、隱",
    "T11n0312_016:0739b23": "密神、摩&#x777A;羅伽等諸眾會，令彼長夜利益安",
    "T11n0312_016:0739b24": "樂善行相應，獲得勝中最勝高顯，而不減失",
    "T11n0312_016:0739b25": "諸善法分。」",
    "T11n0312_016:0739b26": "[0739b26] 爾時世尊普告金剛手菩薩大祕密主等諸眾",
    "T11n0312_016:0739b27": "會言：「諸仁者！汝等諦聽極善作意，我今宣說，",
    "T11n0312_016:0739b28": "為令一切悉入法理諸修善行善男子、善女",
    "T11n0312_016:0739b29": "人等，普令獲得最勝高顯，於善法分而不壞",
    "T11n0312_016:0739c01": "失。」于是金剛手菩薩大祕密主等諸眾會一",
    "T11n0312_016:0739c02": "心善聽。",
    "T11n0312_016:0739c03": "[0739c03] 佛告大眾：「諸仁者！若善男子、善女人深發阿",
    "T11n0312_016:0739c04": "耨多羅三藐三菩提心已，即能具信廣多清",
    "T11n0312_016:0739c05": "淨，欲見諸聖、樂聞正法，善捨無&#x608B;、手出無盡，",
    "T11n0312_016:0739c06": "善樂積集施作福行，捨心具足。於布施中樂",
    "T11n0312_016:0739c07": "行平等，無障礙心、無濁染心，信有業報，離諸",
    "T11n0312_016:0739c08": "分別疑惑猶豫，善惡業果而不壞失。如是知",
    "T11n0312_016:0739c09": "已，於命緣等不應作者而悉不作，不殺生、不",
    "T11n0312_016:0739c10": "偷盜、不邪染、不妄言、不綺語、不兩舌、不惡口、不",
    "T11n0312_016:0739c11": "貪、不瞋、不邪見，於此十善業道堅持積集，於",
    "T11n0312_016:0739c12": "其十種不善業道捨而不作，普行淨信，與沙",
    "T11n0312_016:0739c13": "門婆羅門及有戒有德者正道法中同修淨",
    "T11n0312_016:0739c14": "行。於諸善法多聞勤行，深固作意善行相應，",
    "T11n0312_016:0739c15": "寂靜調伏常說愛語，攝伏他論修善離惡，無",
    "T11n0312_016:0739c16": "高無下無毀無譽，隨起正念住等引心，閉三",
    "T11n0312_016:0739c17": "有門息滅諸病，離諸重擔超越疑惑出離諸",
    "T11n0312_016:0739c18": "有。如是知者，即於諸佛及聲聞弟子，若沙門",
    "T11n0312_016:0739c19": "若婆羅門善知識所，隨其所應親近恭敬承",
    "T11n0312_016:0739c20": "事尊奉。彼等善知識所聽受正法示教利喜，",
    "T11n0312_016:0739c21": "謂說布施感大富果，持戒生天，多聞大慧淨觀",
    "T11n0312_016:0739c22": "不亂，此行布施即是布施報，此行慳&#x608B;即是",
    "T11n0312_016:0739c23": "慳吝報，此持戒即是持戒報，此毀戒即是毀",
    "T11n0312_016:0739c24": "戒報，此忍辱即是忍辱報，此瞋恚即是瞋恚",
    "T11n0312_016:0739c25": "報，此精進即是精進報，此懈怠即是懈怠報，",
    "T11n0312_016:0739c26": "此禪定即是禪定報，此散亂即是散亂報，此",
    "T11n0312_016:0739c27": "勝慧即是勝慧報，此惡慧即是惡慧報，此身",
    "T11n0312_016:0739c28": "善作即是身善作報，此身惡作即是身惡作",
    "T11n0312_016:0739c29": "報，此語善作即是語善作報，此語惡作即是",
    "T11n0312_016:0740a01": "語惡作報，此意善作即是意善作報，此意惡",
    "T11n0312_016:0740a02": "作即是意惡作報，此是善此是不善，此應作",
    "T11n0312_016:0740a03": "此不應作，此業作已於長夜中得利益安樂",
    "T11n0312_016:0740a04": "善行相應，此業作已於長夜中無利苦惱得",
    "T11n0312_016:0740a05": "不善行相應。如是等法，於善知識所聞其所",
    "T11n0312_016:0740a06": "說示教利喜。又復觀察知是法器，即為宣說",
    "T11n0312_016:0740a07": "甚深之法，謂空無相無願加行等法。復說無",
    "T11n0312_016:0740a08": "生無起、無我無人無眾生無壽者甚深緣起之",
    "T11n0312_016:0740a09": "法，此法是有此即有得，此法是無此即無得。",
    "T11n0312_016:0740a10": "此法若有此即是生，此法若無此即是滅。此",
    "T11n0312_016:0740a11": "是無明緣行、行緣識、識緣名色、名色緣六處、",
    "T11n0312_016:0740a12": "六處緣觸、觸緣受、受緣愛、愛緣取、取緣有、",
    "T11n0312_016:0740a13": "有緣生、生緣老死憂悲苦惱，如是即一大苦",
    "T11n0312_016:0740a14": "蘊生。若法不有此即無得，即是滅法，謂無明",
    "T11n0312_016:0740a15": "滅即行滅、行滅即識滅、識滅即名色滅、名色",
    "T11n0312_016:0740a16": "滅即六處滅、六處滅即觸滅、觸滅即受滅、受",
    "T11n0312_016:0740a17": "滅即愛滅、愛滅即取滅、取滅即有滅、有滅即",
    "T11n0312_016:0740a18": "生滅、生滅即老死憂悲苦惱滅，如是即一大",
    "T11n0312_016:0740a19": "苦蘊滅。此等諸法若生若滅，於勝義諦中無",
    "T11n0312_016:0740a20": "有少法可得。何以故？一切法緣生故，無主宰、",
    "T11n0312_016:0740a21": "無作者、無受者，因緣故轉。然於是中無法可",
    "T11n0312_016:0740a22": "轉，亦非無轉亦無異法。隨轉和合施設三界，",
    "T11n0312_016:0740a23": "但以煩惱業轉故有施設。愚迷之者於不實",
    "T11n0312_016:0740a24": "法中觀以為實，智者應知無有少法作者可",
    "T11n0312_016:0740a25": "得，以作者不可得故，無法可轉亦非無轉。如",
    "T11n0312_016:0740a26": "是所說甚深之法，若能聞已不生疑惑，是人",
    "T11n0312_016:0740a27": "即入一切法無障礙性，不著色、受、想、行、識，不",
    "T11n0312_016:0740a28": "著眼色、耳聲、鼻香、舌味、身觸、意法，眼識乃至",
    "T11n0312_016:0740a29": "意識，信一切法自性本空，信一切法自性本",
    "T11n0312_016:0740b01": "離。[0740b01] 「諸仁者！彼信不退菩薩，信是法故即不減",
    "T11n0312_016:0740b02": "失見佛聞法承事淨眾，在在所生常得見佛，",
    "T11n0312_016:0740b03": "聽受正法承事淨眾，常生有佛世時。隨彼生",
    "T11n0312_016:0740b04": "已，發起精進勤求善法。以精進故，於白衣舍",
    "T11n0312_016:0740b05": "無義利事，謂妻子男女、奴婢眷屬及所作用，",
    "T11n0312_016:0740b06": "而悉棄捨，及盛年戲樂不生愛著，起賢善心，",
    "T11n0312_016:0740b07": "願於諸佛世尊清淨教中正信出家。得出家",
    "T11n0312_016:0740b08": "已近善知識，與善知識同登善道，而能獲得",
    "T11n0312_016:0740b09": "諸善意樂。聽聞善法，隨所聞已真實修行，不",
    "T11n0312_016:0740b10": "以語飾勝慧具足，發起精進勤求多聞。隨所",
    "T11n0312_016:0740b11": "聞法，為他廣說無所希求，所得名聞利養無",
    "T11n0312_016:0740b12": "愛著心，以如實語為他說法，隨聞隨住亦然。",
    "T11n0312_016:0740b13": "如實為他說法，使聽法者獲得大慈，於一切",
    "T11n0312_016:0740b14": "眾生起大悲心。於彼多聞而不厭捨，於身命",
    "T11n0312_016:0740b15": "緣少欲喜足寂靜圓滿，增長善行樂閑寂處。",
    "T11n0312_016:0740b16": "隨所聞法審觀其義，於諸義理攝而無散。不",
    "T11n0312_016:0740b17": "著於文歸趣實義，普為一切天人世間非但",
    "T11n0312_016:0740b18": "為己勤修勝行。廣為眾生勤求無上最勝之",
    "T11n0312_016:0740b19": "智，令他眾生於佛智中得不放逸。[0740b19] 「此復云何",
    "T11n0312_016:0740b20": "名不放逸？所謂最初調攝諸根見眼色等，不",
    "T11n0312_016:0740b21": "取於相、不著相好，諸色境中於味於染如實",
    "T11n0312_016:0740b22": "知故，常求出離。耳聲、鼻香、舌味、身觸、意法亦",
    "T11n0312_016:0740b23": "然，智了知已，不取於相、不著相好，於味於染",
    "T11n0312_016:0740b24": "如實知故，常求出離。此名不放逸。復次不放",
    "T11n0312_016:0740b25": "逸者，能於自心善調伏已，亦復隨應攝護他",
    "T11n0312_016:0740b26": "心，煩惱染愛而善息除，法愛隨轉，欲尋瞋尋",
    "T11n0312_016:0740b27": "害尋止而不行，貪瞋癡等諸不善根亦悉不",
    "T11n0312_016:0740b28": "行，復能制止身語意業諸不善行，不深固作",
    "T11n0312_016:0740b29": "意而亦不起。以要言之，一切罪不善法皆悉",
    "T11n0312_016:0740c01": "除斷，此名不放逸。[0740c01] 「諸仁者！此如是等不放",
    "T11n0312_016:0740c02": "逸法，菩薩勤行即得淨信而不放逸。大祕密",
    "T11n0312_016:0740c03": "主！汝等當知，信之一法廣多清淨，即能常時",
    "T11n0312_016:0740c04": "專求善法。若具信補特伽羅，於他世中離惡",
    "T11n0312_016:0740c05": "趣怖，亦復不墮諸惡作心，而常獲得眾聖稱",
    "T11n0312_016:0740c06": "讚。",
    "T11n0312_016:0740c07": "[0740c07] 「復次祕密主！住法行人即能獲得正法善趣",
    "T11n0312_016:0740c08": "常樂見佛，安住聖道得大自在。得自在已，復",
    "T11n0312_016:0740c09": "令他人普皆圓滿自在之法，住菩提心得如",
    "T11n0312_016:0740c10": "來智。又祕密主！若人欲得最勝妙樂，應當",
    "T11n0312_016:0740c11": "畢竟善修正行修涅槃法。大祕密主！今此眾",
    "T11n0312_016:0740c12": "會皆承宿善根力故來集此，善修正行於諸",
    "T11n0312_016:0740c13": "善根而不減失。云何善根得不減失？謂修不",
    "T11n0312_016:0740c14": "放逸行。是故若天若人所有善根皆不減失。",
    "T11n0312_016:0740c15": "何以故？彼不放逸心善護諸境故，能離一切",
    "T11n0312_016:0740c16": "貪愛欲染，近習法愛，即能制止欲瞋害尋，復",
    "T11n0312_016:0740c17": "能息除不深固作意諸不善法，離貪瞋癡，於",
    "T11n0312_016:0740c18": "身語意&#x9E81;重過失而悉止息，乃至一切諸善",
    "T11n0312_016:0740c19": "法分若有減失皆悉不行。此名不放逸。若人",
    "T11n0312_016:0740c20": "信解不放逸法，即能隨順諸精進事，以精進",
    "T11n0312_016:0740c21": "不放逸故，是人乃能積集修作淨信功德。由",
    "T11n0312_016:0740c22": "修淨信及不放逸精進法故，即能修作正念",
    "T11n0312_016:0740c23": "正知。以正念正知故，即於一切菩提分法而",
    "T11n0312_016:0740c24": "不壞失。若具淨信、不放逸、精進、正念正知者，",
    "T11n0312_016:0740c25": "即能勤修深固之法。[0740c25] 「大祕密主！菩薩若於深",
    "T11n0312_016:0740c26": "固法中得解脫者，即於有於無如實能知。此",
    "T11n0312_016:0740c27": "中云何是有？云何是無？謂正修聖解脫法，此",
    "T11n0312_016:0740c28": "即是有；若不正修聖解脫法，此即是無。若有",
    "T11n0312_016:0740c29": "業有報，此即是有；若無業無報，此即是無。若",
    "T11n0312_016:0741a01": "世俗諦中眼耳鼻舌身意，此即是有；勝義諦",
    "T11n0312_016:0741a02": "中眼耳鼻舌身意，此即是無。菩薩於大菩提",
    "T11n0312_016:0741a03": "發起精進即有；於大菩提懈怠即無。顛倒所",
    "T11n0312_016:0741a04": "起五蘊即有；無因所起之法即無。色是無常、",
    "T11n0312_016:0741a05": "是苦、是壞滅法即有；色是常、是堅牢、是相續、",
    "T11n0312_016:0741a06": "是不壞滅、是安住法即無。受想行識是無常、",
    "T11n0312_016:0741a07": "是苦、是壞滅法即有；受想行識是常是堅牢、",
    "T11n0312_016:0741a08": "是相續、是不壞滅、是安住法即無。無明緣行",
    "T11n0312_016:0741a09": "即有；不實無明行即無。行緣識即有；不實行",
    "T11n0312_016:0741a10": "識即無。識緣名色即有；不實識名色即無。名",
    "T11n0312_016:0741a11": "色緣六處即有；不實名色六處即無。六處緣",
    "T11n0312_016:0741a12": "觸即有；不實六處觸即無。觸緣受即有；不實",
    "T11n0312_016:0741a13": "觸受即無。受緣愛即有；不實受愛即無。愛緣",
    "T11n0312_016:0741a14": "取即有；不實愛取即無。取緣有即有；不實取",
    "T11n0312_016:0741a15": "有即無。有緣生即有；不實生有即無。生緣老",
    "T11n0312_016:0741a16": "死憂悲苦惱即有；不實生老死憂悲苦惱即",
    "T11n0312_016:0741a17": "無。布施得大富即有；布施感貧窮即無。持戒",
    "T11n0312_016:0741a18": "生天即有；持戒墮惡趣即無。多聞具大慧即",
    "T11n0312_016:0741a19": "有；多聞成染慧即無。禪觀不散亂即有；禪觀",
    "T11n0312_016:0741a20": "散亂即無。不深固作意生起煩惱即有；深固",
    "T11n0312_016:0741a21": "作意生起煩惱即無。不起增上慢人趣證涅",
    "T11n0312_016:0741a22": "槃即有；增上慢人得佛授記即無。於一切處",
    "T11n0312_016:0741a23": "通達空即有；於內執我即無。以智勤行得解",
    "T11n0312_016:0741a24": "脫即有；我慢相應出離者即無。又若我人眾",
    "T11n0312_016:0741a25": "生壽者，於不實五蘊中求其實法即無。[0741a25] 「復次",
    "T11n0312_016:0741a26": "大祕密主！勤行不放逸深固作意菩薩，於有",
    "T11n0312_016:0741a27": "於無如實了知，世間一切智者許可。如實知",
    "T11n0312_016:0741a28": "已，雖行於有而不取著，雖行於無亦不取著，",
    "T11n0312_016:0741a29": "即能通達諸佛世尊所說實義。◎"
}