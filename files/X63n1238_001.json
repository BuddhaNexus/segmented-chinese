{
    "X63n1238_001:0222a02": "No. 1238",
    "X63n1238_001:0222a03": "寶鏡三昧原宗辨謬說",
    "X63n1238_001:0222a05": "洞下衡南大義山沙門 淨訥 述",
    "X63n1238_001:0222a06": "[0222a06] 世尊凡為說法。或先舉喻。次舉法。或先舉法。次舉喻。",
    "X63n1238_001:0222a07": "謂之法喻相參。以曉未悟。此古今說法之恒規也。雲",
    "X63n1238_001:0222a08": "巖寶鏡三昧。建章二十六句。廣舉大法為案。恐人以",
    "X63n1238_001:0222a09": "文害義。故引嬰兒喻作證。所謂如世嬰兒。五相完具。",
    "X63n1238_001:0222a10": "不去不來。不起不住。婆婆和和。有句無句。下復舉重",
    "X63n1238_001:0222a11": "離一喻曰。如離六爻。偏正回互。疊而為三。變盡成五。",
    "X63n1238_001:0222a12": "此謂以喻合喻。使人了了無疑。雲巖惟取重離一卦",
    "X63n1238_001:0222a13": "為喻。此外&#x7ADD;無干涉。故曰疊而為三。變盡成五。所云",
    "X63n1238_001:0222a14": "三疊五變。是法數。非卦數。是藉卦之陰陽二爻。以明",
    "X63n1238_001:0222a15": "偏正回互之義。以疊三喻三德。變五喻五位。五本乎",
    "X63n1238_001:0222a16": "三。三本乎一。合上嬰兒喻。雖有五相。而具於一人。恐",
    "X63n1238_001:0222a17": "人於此起三五異見。乃重說二喻曰。如荎草味。如金",
    "X63n1238_001:0222a18": "剛杵。草雖五味。具於一枚。杵雖三相。具於一事。前後",
    "X63n1238_001:0222a19": "四喻皆以總攝別。以體攝用。諄諄發明三德五位。悉",
    "X63n1238_001:0222a20": "本乎一心。故斷章取義。專取重離為喻。即事顯理。以",
    "X63n1238_001:0222a21": "彰正偏妙&#x53F6;之旨。何得浪談易理。認婉喻為正解乎。",
    "X63n1238_001:0222a22": "或曰。何謂三德。曰法身。般若。解脫。是也。何謂五位。曰",
    "X63n1238_001:0222a23": "正中偏。偏中正。正中來。兼中至。兼中到。此洞山之建",
    "X63n1238_001:0222a24": "立也。以至五位君臣。五位功勳。五位王子。皆原此爾",
    "X63n1238_001:0222b01": "立。名異而體同。其所本者。亦從大教住行向地等妙",
    "X63n1238_001:0222b02": "發來。故舉五則攝盡一切差別無餘也。",
    "X63n1238_001:0222b03": "[0222b03] 或曰。三德於重離。如何分配。曰初疊即重離初爻二",
    "X63n1238_001:0222b04": "爻二。二疊即三爻四爻二。三疊即五爻六爻二。每一",
    "X63n1238_001:0222b05": "疊取陰陽兩爻為喻。在卦乃乘承比應。是世間之道。",
    "X63n1238_001:0222b06": "在法乃體用回互。是出世間之道。故借喻以顯其法",
    "X63n1238_001:0222b07": "也。",
    "X63n1238_001:0222b08": "[0222b08] 如初疊卦義兩爻一陽一陰。首得乾之初九。為少陽",
    "X63n1238_001:0222b09": "而居陽位。取乾元善長之本。以喻初住之根本智。無",
    "X63n1238_001:0222b10": "一法當情。所謂正位也。次得坤之六二。為少陰而居",
    "X63n1238_001:0222b11": "陰位。取敬以直內義。以方外之德用。喻初住之普賢",
    "X63n1238_001:0222b12": "行。涉大功勳。所謂偏位也。智行互參。直透過五十二",
    "X63n1238_001:0222b13": "位而回入妙有。五位一貫。故初成般若德也。",
    "X63n1238_001:0222b14": "[0222b14] 如二疊卦義兩爻純陽。初得乾之九三。為太陽而居",
    "X63n1238_001:0222b15": "陽位。次得乾之九四。為老陽而居陰位。剛柔互徹。理",
    "X63n1238_001:0222b16": "事合明。故於法喻大智。已滿大行。已圓成等正覺。故",
    "X63n1238_001:0222b17": "次成法身德也。",
    "X63n1238_001:0222b18": "[0222b18] 如三疊卦義兩爻一陰一陽。首得坤之六五。為太陰",
    "X63n1238_001:0222b19": "而居太陽之位。次得乾之上九。為老陽而居老陰之",
    "X63n1238_001:0222b20": "位。其動而無動。靜而無靜。動靜恒如。非離非即。故於",
    "X63n1238_001:0222b21": "法喻五位。佛果已畢。隱勝現劣。隨類化身。非凡而凡。",
    "X63n1238_001:0222b22": "非聖而聖。生佛二習。悉皆融化。故末成解脫德也。",
    "X63n1238_001:0222b23": "[0222b23] 或曰。五位於重離五變。如何分配。曰即以六爻。從下",
    "X63n1238_001:0222b24": "至上。而互成五變也。每一變用上下二爻陰陽交徹。",
    "X63n1238_001:0222c01": "以喻偏正回互之旨。首以初爻之少陽。比二爻之少",
    "X63n1238_001:0222c02": "陰。為一變。陽剛而陰柔。喻初位正中偏。以明從體",
    "X63n1238_001:0222c03": "起用。寂而常照也。次即二爻之少陰。比三爻之太陽",
    "X63n1238_001:0222c04": "。陰極而陽生。喻第二位偏中正。以明攝用歸體。照",
    "X63n1238_001:0222c05": "而常寂也。次即三爻之太陽。比四爻之老陽[一/一]。陽極",
    "X63n1238_001:0222c06": "而暗動。喻第三位正中來。以明體用圓明。功位齊彰。",
    "X63n1238_001:0222c07": "寂照一如也。次即四爻之老陽。比五爻之老陰。為",
    "X63n1238_001:0222c08": "陽隱於陰。陰升於陽。隱顯自在。觸背俱非。喻第四位",
    "X63n1238_001:0222c09": "兼中至。以明道後普賢行。行彌法界。機彼無遺。非寂",
    "X63n1238_001:0222c10": "非照也。次即五爻之老陰。比六爻之老陽。陰居陽",
    "X63n1238_001:0222c11": "位。明用無窮。陽居陰位。大功不宰。頭頭上顯。事事無",
    "X63n1238_001:0222c12": "礙。喻第五位兼中到。以明聖凡一際。生佛兩忘。齊與",
    "X63n1238_001:0222c13": "法界。而法界量滅。寂照同泯也。",
    "X63n1238_001:0222c14": "[0222c14] 此雲巖所引。重離一卦。觀爻相。有如此回互之妙。乃",
    "X63n1238_001:0222c15": "拈來為喻。初以六爻分三疊。以象三德。次以六爻分",
    "X63n1238_001:0222c16": "五變。以象五位。不動本卦。而三五之體用回互。位位",
    "X63n1238_001:0222c17": "本自天然。有如伏羲神禹。見河洛二圖。陰陽法數。遂",
    "X63n1238_001:0222c18": "援數以窮理。堪為儒宗。兼可通於釋宗。作人天之眼",
    "X63n1238_001:0222c19": "目也。若覺範之非理變卦。非理配法。其違戾儒佛之",
    "X63n1238_001:0222c20": "旨。遺害於千古之後。滔滔而莫之返。可不痛乎。",
    "X63n1238_001:0222c21": "[0222c21] 辯謬諸條不錄。莫大義以明。則諸謬自消矣。茲更",
    "X63n1238_001:0222c22": "錄諸師建立宗旨大意數條觀之。則不墮邪謬矣。",
    "X63n1238_001:0222c23": "[0222c23] 第一雲巖如離六爻偏正回互者。此單取爻相。奇",
    "X63n1238_001:0222c24": "偶發明。五位回互。所謂錯然則吉。不可犯忤。觀錯然",
    "X63n1238_001:0223a01": "二字。則知指奇偶為言。若各居本位。則滯在觸背。乃",
    "X63n1238_001:0223a02": "犯忤之過也。即此可知。是取奇偶。非取卦義。明矣。即",
    "X63n1238_001:0223a03": "如正偏五位。亦是秉華嚴住行向地等妙為宗。不然。",
    "X63n1238_001:0223a04": "何不停四至六。是知先德准此五位為式。乃建立五",
    "X63n1238_001:0223a05": "位正偏。詳而示之。初位正中偏之正者。乃的指大悟",
    "X63n1238_001:0223a06": "一真法界之空如來藏性為體。是道前文殊之智。舍",
    "X63n1238_001:0223a07": "事就理為宗也。纔入正位。不許坐著。坐著則成滲漏。",
    "X63n1238_001:0223a08": "故著一偏字。以遣我執。乃能從體起用也。第二位偏",
    "X63n1238_001:0223a09": "中正之偏者。與初位偏字稍別。謂是從體起用。五十",
    "X63n1238_001:0223a10": "二位大行。多涉有為。舍理就事。轉功就位。是大悟已",
    "X63n1238_001:0223a11": "後。證不空如來藏性為用。纔涉功勳。不許坐著。坐著",
    "X63n1238_001:0223a12": "則成滲漏。故著一正字。以遣法執。方能圓滿佛果。此",
    "X63n1238_001:0223a13": "一正字。乃道後之後得智。是以諸佛果地覺之正。本",
    "X63n1238_001:0223a14": "初位諸佛因地心之正。而為言也。此兩位是圓教五",
    "X63n1238_001:0223a15": "十二位智行互融因果一如之般若德也。如善財初",
    "X63n1238_001:0223a16": "見文殊。末見普賢。是智行圓滿佛果之位。無二無別",
    "X63n1238_001:0223a17": "也。第三正中來者。此一正字。是攝前因果一如之正。",
    "X63n1238_001:0223a18": "為佛果已滿。方堪垂法利生。是初住八相成道。已證",
    "X63n1238_001:0223a19": "法身德。而現應化二身。善赴&#x7FA3;機。故曰正中來也。第",
    "X63n1238_001:0223a20": "四兼中至者。此明道後普賢行。謂兼前三位之旨。至",
    "X63n1238_001:0223a21": "者周也。謂佛果之後。乃純是利他之行。一一周&#x5FA7;法",
    "X63n1238_001:0223a22": "界。而無遺矣。如華嚴現等法界身雲利等法界眾生。",
    "X63n1238_001:0223a23": "故曰至也。第五位兼中到者。謂到此位。兼前四位。一",
    "X63n1238_001:0223a24": "齊泯&#x8E2A;絕跡。生佛如如。依正如如。是一真法界。並無",
    "X63n1238_001:0223b01": "三世十方迷悟聖凡之跡。故曰到也。到者墮也。不然。",
    "X63n1238_001:0223b02": "則三漏齊犯。故以三墮齊收。而成解解德也。然此五",
    "X63n1238_001:0223b03": "位即一位。故復引荎草。而為喻也。五位皆屬建立。為",
    "X63n1238_001:0223b04": "方便接引。故喻如嬰兒也。三德本乎一心。故喻如金",
    "X63n1238_001:0223b05": "剛杵也。此略言雲巖建旨之妙。如是。",
    "X63n1238_001:0223b06": "[0223b06] 第二洞山价祖。根正偏。復建五位功勳者。蓋恐學人",
    "X63n1238_001:0223b07": "坐著正偏。遂以乾慧為足。則道果難臻。故於各位下。",
    "X63n1238_001:0223b08": "建立功勳。以明五位進修淺深之旨。其於正中偏下。",
    "X63n1238_001:0223b09": "立向位者。謂念念趨向根本不動智佛。始得其正。則",
    "X63n1238_001:0223b10": "知初位以趨向。為功勳也。於偏中正下。立奉位者。謂",
    "X63n1238_001:0223b11": "五十二位階級。念念奉重佛果為宗。始得佛果圓滿。",
    "X63n1238_001:0223b12": "故以奉重。為功勳也。於正中來下。立功位者。謂乘前",
    "X63n1238_001:0223b13": "五十二位有修有證之功。而至妙覺無修無證之果。",
    "X63n1238_001:0223b14": "故獨以大功。為功勳也。於兼中至下。立共功者。謂道",
    "X63n1238_001:0223b15": "後普賢行。乃攝化無餘。必須感應道交。方堪受化。所",
    "X63n1238_001:0223b16": "謂賓主交光。真俗一致。故以共功。為功勳也。於兼中",
    "X63n1238_001:0223b17": "到下。立功功位者。謂前四位。是有為無為之道。通屬",
    "X63n1238_001:0223b18": "自利利他邊事。而心佛眾生。不能泯跡。於此位。乃得",
    "X63n1238_001:0223b19": "心佛眾生同歸實際。是以智遣智。渾合如如。故曰功",
    "X63n1238_001:0223b20": "功也。",
    "X63n1238_001:0223b21": "[0223b21] 第三曹山寂祖。又根功勳。而立五位君臣者。此明正",
    "X63n1238_001:0223b22": "偏五位尊卑主伴之德相也。故於正中偏下。立君視",
    "X63n1238_001:0223b23": "臣。是喻從體起用之德相也。於偏中正下。立臣奉君。",
    "X63n1238_001:0223b24": "是喻攝用歸體之德相也。於正中來下。立君位居中。",
    "X63n1238_001:0223c01": "是喻因果一如。理事互融之德相也。於兼中至下。立",
    "X63n1238_001:0223c02": "臣位。是喻道後普賢大行純是利他。為冥應&#x7FA3;生之",
    "X63n1238_001:0223c03": "德相也。於兼中到下。立君臣道合。是喻凡聖同泯。正",
    "X63n1238_001:0223c04": "符華嚴六相之壞相也。",
    "X63n1238_001:0223c05": "[0223c05] 第四石霜諸祖。又根正偏功勳君臣之制。而立五位",
    "X63n1238_001:0223c06": "王子者。此單明五位權實二智之差別也。五位皆以",
    "X63n1238_001:0223c07": "生為言者。顯二智之發生也。五位皆以王為言者。顯",
    "X63n1238_001:0223c08": "尊卑自在之義也。五位皆以子為言者。顯智種嗣息",
    "X63n1238_001:0223c09": "之義也。蓋物物有智。常被五蘊八識所覆。必值佛祖",
    "X63n1238_001:0223c10": "啟迪。乃能開發。從始至終。權實不同。故應五位次第",
    "X63n1238_001:0223c11": "建立。始盡萬法源底。於初位下。立為誕生王子者。謂",
    "X63n1238_001:0223c12": "即根本無明。而成不動之智。此智向者隱覆。今乃初",
    "X63n1238_001:0223c13": "發。是根本智。故喻為誕生也。於第二位下。立為朝生",
    "X63n1238_001:0223c14": "者。是從真際。起大功勳。破九界無明。起十度大行。已",
    "X63n1238_001:0223c15": "涉有為。是差別智。故喻為朝生也。前位是夜半正明。",
    "X63n1238_001:0223c16": "此位是天曉不露。故名回互。於第三位下。立為末生",
    "X63n1238_001:0223c17": "者。是功位已滿。即補處位。唯此最後一生。即便八相",
    "X63n1238_001:0223c18": "成道。是後得智。故喻為末生也。於第四位下。立為化",
    "X63n1238_001:0223c19": "生者。是道後普賢行。乃冥應&#x7FA3;機之種智。而變化莫",
    "X63n1238_001:0223c20": "測。故直云化生也。於第五位下。立為內生者。是攝前",
    "X63n1238_001:0223c21": "四位。齊至法界。而法界量滅。同歸實際。是一真法界",
    "X63n1238_001:0223c22": "大寂滅忍。當生亦不生。故喻如內生也。",
    "X63n1238_001:0223c23": "[0223c23] 以上四種建立同異之旨。總不外始祖重離六爻一",
    "X63n1238_001:0223c24": "喻。所謂疊三成五天然自成之妙。是顯自性因果一",
    "X63n1238_001:0224a01": "周。與華嚴六相義。無二無別。故余已悉於辯謬之中。",
    "X63n1238_001:0224a02": "毫無可惑。今復見以曹山君臣五位之圖。前後移置",
    "X63n1238_001:0224a03": "者。故再為詳明之。如謂正中之君位。可移置於初位。",
    "X63n1238_001:0224a04": "第四臣位。可移置於二位。第一君視臣。可移置於第",
    "X63n1238_001:0224a05": "三位。第二臣奉君。可移置於第四位。將復謂雲巖正",
    "X63n1238_001:0224a06": "位之正中來。洞山正位之功位。石霜正位之末生王",
    "X63n1238_001:0224a07": "子。皆可移在初位乎。三種正位。斷不可移。則知三家",
    "X63n1238_001:0224a08": "先後各二位。皆不可移。明矣。若明此四種建立必不",
    "X63n1238_001:0224a09": "可移。即知雲巖重離六爻之喻詎容損益絲毫。而吾",
    "X63n1238_001:0224a10": "於辯謬集中。所詳三疊五變之義。彰明較著。復何疑",
    "X63n1238_001:0224a11": "哉。即以先代君臣五位黑白間錯之圖式。參對重離",
    "X63n1238_001:0224a12": "奇偶陰陽之爻象。與正偏功勳王子三種建立之法",
    "X63n1238_001:0224a13": "式。位位貼體。參合無不相符。如以日照日。至此則知",
    "X63n1238_001:0224a14": "石門所撰。巽兌中孚大過之卦義。內紹外紹之王種",
    "X63n1238_001:0224a15": "義。大慧所註。宰相將軍庶民之子。黑處說白。白處說",
    "X63n1238_001:0224a16": "黑。回互之義。豈不大相刺謬也哉。諸家隨聲逐響。而",
    "X63n1238_001:0224a17": "宗其說。大似謗佛謗祖。慎之慎之。"
}