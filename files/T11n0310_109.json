{
    "T11n0310_109:0608a02": "大寶積經卷第一百九",
    "T11n0310_109:0608a04": "隋天竺三藏闍那崛多譯",
    "T11n0310_109:0608a05": "賢護長者會第三十九之一",
    "T11n0310_109:0608a06": "[0608a06] 如是我聞：[0608a06] 一時佛在王舍大城，住迦蘭陀長",
    "T11n0310_109:0608a07": "者竹園，與諸比丘眾千二百五十人俱，所作",
    "T11n0310_109:0608a08": "已辦不受後有，長老舍利弗為眾之首。時諸",
    "T11n0310_109:0608a09": "比丘圍遶世尊欲聽受法，身心調順無有睡",
    "T11n0310_109:0608a10": "眠。當於爾時，如來世尊面貌容色，猶如初日",
    "T11n0310_109:0608a11": "開敷蓮花，端嚴顯耀微笑熙怡。爾時彼諸比",
    "T11n0310_109:0608a12": "丘等作如是念：「今婆伽婆欲宣說何等法門，",
    "T11n0310_109:0608a13": "面相乃然如是光顯？」當於彼時有一最大巨",
    "T11n0310_109:0608a14": "富商主長者之子，名跋陀羅波梨(隋言賢護)，與其",
    "T11n0310_109:0608a15": "一千眷屬圍遶，威力欲似震動大地，安詳徐",
    "T11n0310_109:0608a16": "步向世尊前。爾時賢護長者之子，宿福因緣",
    "T11n0310_109:0608a17": "受天果報，身體柔軟猶如初出新嫩花枝，",
    "T11n0310_109:0608a18": "詣於佛所。到佛所已，觀見如來最勝最妙容",
    "T11n0310_109:0608a19": "色，寂靜澄定功德藏身，猶如金樹光耀顯赫",
    "T11n0310_109:0608a20": "遍滿竹林。是時賢護即於佛所生淨信心，",
    "T11n0310_109:0608a21": "合十指掌作如是念：「於世間中得大名聞，此",
    "T11n0310_109:0608a22": "不虛說，謂言薩婆若、多陀阿伽度、阿羅呵、三",
    "T11n0310_109:0608a23": "藐三佛陀者，斯真實也。」爾時賢護即便低頭",
    "T11n0310_109:0608a24": "頂禮佛足，兩膝著地一心舉頭，諦視世尊目",
    "T11n0310_109:0608a25": "未曾瞬。如是瞻仰如來之時，其身儼然不傾",
    "T11n0310_109:0608a26": "不動。",
    "T11n0310_109:0608a27": "[0608a27] 爾時世尊見跋陀羅波梨長者，內心如是生",
    "T11n0310_109:0608a28": "渴仰已，如來即更身放妙光。而彼光明出照",
    "T11n0310_109:0608a29": "之時，其跋陀羅波梨長者即得無畏，從地而",
    "T11n0310_109:0608b01": "起遶佛三匝，復更頂禮佛世尊足。禮已長跪",
    "T11n0310_109:0608b02": "而白佛言：「唯願世尊哀愍於我，唯願世尊教",
    "T11n0310_109:0608b03": "示於我。大聖世尊！我於佛邊信心未久，是故",
    "T11n0310_109:0608b04": "世尊但當為我隨逐現事說一法門。我今渴",
    "T11n0310_109:0608b05": "仰欲聞諸法，以生死中煩惱所逼、多有疑惑",
    "T11n0310_109:0608b06": "心恒分別，以是義故唯願世尊慈悲憐愍，為",
    "T11n0310_109:0608b07": "我說法令我決疑。大聖世尊！我無正知故有",
    "T11n0310_109:0608b08": "迷惑，不知出離生老病死煩惱海津。唯大聖",
    "T11n0310_109:0608b09": "尊是一切智，世間希有猶如意珠，能與一切",
    "T11n0310_109:0608b10": "眾生諸樂令成就故。又復世尊猶如父母，為",
    "T11n0310_109:0608b11": "令一切諸眾生等得善果報，即是根本。」",
    "T11n0310_109:0608b12": "[0608b12] 爾時世尊告跋陀羅波梨長者作如是言：",
    "T11n0310_109:0608b13": "「跋陀羅波梨！若有疑者，今恣汝問，我當為汝",
    "T11n0310_109:0608b14": "分別解說。」爾時跋陀羅波梨長者蒙佛印可，",
    "T11n0310_109:0608b15": "內懷歡喜欲問心疑，即便起立&#x5374;住一面。住",
    "T11n0310_109:0608b16": "一面已，其身威光圓滿具足。[0608b16] 爾時長老阿難",
    "T11n0310_109:0608b17": "比丘既見彼已，即白佛言：「希有世尊！此長者",
    "T11n0310_109:0608b18": "子跋陀羅波梨，身光德力勝諸王威，殊妙絕",
    "T11n0310_109:0608b19": "群端正可愛，於世間內獨無有雙。」",
    "T11n0310_109:0608b20": "[0608b20] 爾時世尊告阿難言：「長老阿難！汝今欲聞此",
    "T11n0310_109:0608b21": "跋陀羅波梨長者家中所有眾樂事乎？乃至",
    "T11n0310_109:0608b22": "具足說其受於快樂果報，雖復忉利帝釋天",
    "T11n0310_109:0608b23": "王猶不能及，況復人間此閻浮提能得及者，",
    "T11n0310_109:0608b24": "無有是處。唯除一人，長者童子名蘇摩浮帝",
    "T11n0310_109:0608b25": "(隋言真月)。」[0608b25] 爾時阿難即白佛言：「唯然世尊！此跋陀",
    "T11n0310_109:0608b26": "羅婆梨長者家宅之中有何殊勝，世尊乃爾",
    "T11n0310_109:0608b27": "稱譽？」",
    "T11n0310_109:0608b28": "[0608b28] 爾時佛告長老阿難：「汝當至心諦聽諦受。是",
    "T11n0310_109:0608b29": "長者子所有資財善根廣大，我今為汝次第",
    "T11n0310_109:0608c01": "宣說。阿難！是長者子，凡有六萬最大商主恒",
    "T11n0310_109:0608c02": "隨其後，彼諸商主各有無量奇異財寶種種",
    "T11n0310_109:0608c03": "富饒。其跋陀羅波梨家內，恒常鋪設六萬上",
    "T11n0310_109:0608c04": "妙六合床榻，雜色被褥以覆其上，復以真緋",
    "T11n0310_109:0608c05": "雜色繒綵用為倚枕，持來兩邊雜色妙衣憍",
    "T11n0310_109:0608c06": "奢耶等，一一之處皆有四具，又火浣布及以",
    "T11n0310_109:0608c07": "&#x9E81;紵。諸是四方土地所出種種衣服眾雜異",
    "T11n0310_109:0608c08": "物，皆悉具足莊嚴其家。彼之衣裳悉皆柔軟，",
    "T11n0310_109:0608c09": "猶如手掌清潔光潤。其宅處處周遍皆懸真",
    "T11n0310_109:0608c10": "珠瓔珞以為挍飾。復有六萬婇女，端正殊絕",
    "T11n0310_109:0608c11": "身體柔軟細滑，閑於戲笑善巧語言，姿態艷",
    "T11n0310_109:0608c12": "美承接人意，瞋恚見之自然歡喜、憂慼遇者",
    "T11n0310_109:0608c13": "便生欣慰，調謔音詞開心悅目，並皆孝順瞻",
    "T11n0310_109:0608c14": "仰己夫婦禮具足，於餘男子遠離欲心。或復",
    "T11n0310_109:0608c15": "有時自知慚愧羞恥，合掌低眉曲躬恭敬，專",
    "T11n0310_109:0608c16": "向其夫無復餘顧。或復有時各各為其夫婿",
    "T11n0310_109:0608c17": "別憐愛故，心生&#x59AC;嫉爭&#x9B2A;相嫌，皺眉蹙頞猶",
    "T11n0310_109:0608c18": "如深鉤，假此為戲實無&#x59AC;心。手爪纖長指節",
    "T11n0310_109:0608c19": "圓傭，踝腕細密以欲醉身，妖冶顧眄行步",
    "T11n0310_109:0608c20": "庠序進止逶迤。髮彩紺青細潤柔軟，巧為結",
    "T11n0310_109:0608c21": "梳能驚惑人，在於如是等諸婇女之中或侍",
    "T11n0310_109:0608c22": "或憑。彼諸婇女皆專奉夫，清淨名聞處處流",
    "T11n0310_109:0608c23": "布。然此婇女種姓最大，處其家中亦好名聞，",
    "T11n0310_109:0608c24": "並堪匹偶大家為嫡婦。有如是種種等莊嚴，",
    "T11n0310_109:0608c25": "長者賢護家中不可稱量宅甚寬曠。又其長",
    "T11n0310_109:0608c26": "者欲食之時，則有六萬雜種羹臛飯食微妙香",
    "T11n0310_109:0608c27": "美，猶若天&#x53A8;無有異也。其飯悉是糠糧，色味",
    "T11n0310_109:0608c28": "充盈具八功德，隨意進噉入口便銷，食已隨",
    "T11n0310_109:0608c29": "順無所妨礙，果報感致稱心自然。又復食已",
    "T11n0310_109:0609a01": "身體光鮮無諸臭穢。又其長者家內復有六",
    "T11n0310_109:0609a02": "萬輦輿，各以種種珍奇莊嚴，真珠間錯上下",
    "T11n0310_109:0609a03": "正等，悉有妙衣以覆其上，又以香花各各布",
    "T11n0310_109:0609a04": "散。水灑於地無有塵埃清淨潤澤。又其家內",
    "T11n0310_109:0609a05": "復有種種最上音聲，手打指彈及以氣吹，其",
    "T11n0310_109:0609a06": "響微妙鳴亮入神，歌曲正得猶白鴿聲心所",
    "T11n0310_109:0609a07": "樂聞，如此微妙莊嚴其家。又其家內園林樹木",
    "T11n0310_109:0609a08": "扶&#x758E;茂盛，花卉交加紅紫鮮潔。其樹林間復",
    "T11n0310_109:0609a09": "有諸鳥，各各出好音聲，其音和雅猶如天宮、",
    "T11n0310_109:0609a10": "約須彌山眾寶合成、龍窟無異。又然種種燈",
    "T11n0310_109:0609a11": "明，其燈光明無風動搖，處處洞徹朗夜赫奕",
    "T11n0310_109:0609a12": "與晝不殊。又復其家所住國界有六萬城，其",
    "T11n0310_109:0609a13": "城各有街巷相當，樓櫓&#x5374;敵悉皆具足。彼城",
    "T11n0310_109:0609a14": "處處諸國商人往來聚集，種種形狀、種種語",
    "T11n0310_109:0609a15": "言，種種珍奇眾雜寶貨共相貿易填咽城",
    "T11n0310_109:0609a16": "市，百千萬眾不可勝計。又彼諸城周匝四邊，",
    "T11n0310_109:0609a17": "園圃雜樹數百千種，花果繁茂枝葉扶&#x758E;，蜂",
    "T11n0310_109:0609a18": "眾競來採其香味。又彼諸城多有象馬及諸",
    "T11n0310_109:0609a19": "車乘。[0609a19] 「阿難！彼諸城內所有大富長者居士商",
    "T11n0310_109:0609a20": "主及以商人，恒常一心皆共稱嘆跋陀羅波",
    "T11n0310_109:0609a21": "梨所有功德，合十指掌頂禮讚詠，況彼名聞",
    "T11n0310_109:0609a22": "心皆願樂欲得&#x89A9;見。又其國主波斯匿王，見",
    "T11n0310_109:0609a23": "跋陀羅波梨長者資財富饒形勢福德，自身",
    "T11n0310_109:0609a24": "卑愻猶如貧人羨其財寶。",
    "T11n0310_109:0609a25": "[0609a25] 「阿難！其彼真月長者童子，每一食時即有千",
    "T11n0310_109:0609a26": "種珍味，晨昏左右所須自然。又有五千婇",
    "T11n0310_109:0609a27": "女圍遶承奉以為娛樂。阿難！是真月長者童",
    "T11n0310_109:0609a28": "子所受快樂，比天帝釋已勝千倍，匹於跋",
    "T11n0310_109:0609a29": "陀羅波梨形貌顏色庫藏資財受樂果報，百",
    "T11n0310_109:0609b01": "倍不及其一。",
    "T11n0310_109:0609b02": "[0609b02] 「復次阿難！是跋陀羅波梨長者有一妙車名",
    "T11n0310_109:0609b03": "為奪意，奇巧精麗人間所無。而此車中有天",
    "T11n0310_109:0609b04": "寶座。其車純以天諸雜寶雕飾間錯，彼諸天",
    "T11n0310_109:0609b05": "寶馬瑙金剛真珠珍貝，光明顯曜如虛空星，",
    "T11n0310_109:0609b06": "莊嚴如是。其車行時迅疾如風。阿難！跋陀羅",
    "T11n0310_109:0609b07": "波梨意欲至於海內採珍寶時，坐彼車中如",
    "T11n0310_109:0609b08": "意即至，受快樂已若欲還家應念便至。」",
    "T11n0310_109:0609b09": "[0609b09] 爾時阿難頂禮佛足，合掌恭敬而白佛言：「希",
    "T11n0310_109:0609b10": "有世尊！此跋陀羅波梨長者往昔造何等善",
    "T11n0310_109:0609b11": "根，今世乃爾受斯果報？」[0609b11] 爾時世尊告阿難",
    "T11n0310_109:0609b12": "言：「長老阿難！汝欲知者應當諦聽。此之因緣",
    "T11n0310_109:0609b13": "皆由過去於諸佛邊種殖善根，今得如是勝",
    "T11n0310_109:0609b14": "上果報。阿難！我念往昔有一如來出現於世，",
    "T11n0310_109:0609b15": "名曰樂光多陀阿伽度、阿羅訶、三藐三佛陀。",
    "T11n0310_109:0609b16": "阿難！爾時此跋陀羅波梨長者於彼佛邊作",
    "T11n0310_109:0609b17": "聲聞僧，名為法髻，持戒不完多有毀缺，而善",
    "T11n0310_109:0609b18": "宣說諸佛教法開示未聞。是大法師，一聞總",
    "T11n0310_109:0609b19": "持修多羅藏亦持律藏，為諸眾生常說法要，",
    "T11n0310_109:0609b20": "博識辯聰義味甚深，音聲朗徹令人樂聞，得",
    "T11n0310_109:0609b21": "聽法者心生歡喜，永即不復墮諸惡道。阿",
    "T11n0310_109:0609b22": "難！彼以如是法施因緣，九十一劫恒生天人",
    "T11n0310_109:0609b23": "端正富貴。阿難！是長者子所得妙車因緣報",
    "T11n0310_109:0609b24": "者，我更為汝次第解說。阿難！是跋陀羅波梨",
    "T11n0310_109:0609b25": "長者於彼樂光佛世作法師時，見諸梵行持",
    "T11n0310_109:0609b26": "戒比丘羸瘦頓乏力弱無堪，凡有所須悉皆",
    "T11n0310_109:0609b27": "布施，復造鞋襪靴履等物歡喜施與。藉此功",
    "T11n0310_109:0609b28": "德，今感妙車如意果報。",
    "T11n0310_109:0609b29": "[0609b29] 「復次阿難！往昔有佛，號曰迦葉多陀阿伽度、",
    "T11n0310_109:0609c01": "阿羅呵、三藐三佛陀。爾時彼佛告長者言：『於",
    "T11n0310_109:0609c02": "未來世有佛，名曰釋迦牟尼多陀阿伽度、阿",
    "T11n0310_109:0609c03": "羅呵、三藐三佛陀，彼佛世尊當授汝記。』阿",
    "T11n0310_109:0609c04": "難！此跋陀羅波梨長者，我須教之令其生解。」",
    "T11n0310_109:0609c05": "[0609c05] 爾時阿難重白佛言：「希有世尊！此長者子如",
    "T11n0310_109:0609c06": "是富饒多蓄財產，而性柔和不生貢高，在於",
    "T11n0310_109:0609c07": "五欲不染其心。」[0609c07] 佛告阿難：「汝今當知，凡是智",
    "T11n0310_109:0609c08": "者，不以資財及諸五欲心生憍傲。阿難！此長",
    "T11n0310_109:0609c09": "者子以妙法因，多受種種無盡福報。」[0609c09] 爾時跋",
    "T11n0310_109:0609c10": "陀羅波梨長者蒙佛許可欲問所疑，即便一",
    "T11n0310_109:0609c11": "心在於佛前，長跪合掌而白佛言：「大慈世尊",
    "T11n0310_109:0609c12": "攝受一切眾生、哀愍眾生。我今心中有疑欲",
    "T11n0310_109:0609c13": "問，唯願世尊為我解說使得斷疑。」[0609c13] 爾時佛告",
    "T11n0310_109:0609c14": "跋陀羅波梨長者子言：「跋陀羅波梨！汝心有",
    "T11n0310_109:0609c15": "疑欲斷除者，今正是時。恣汝所問，我當為汝",
    "T11n0310_109:0609c16": "分別解說。」",
    "T11n0310_109:0609c17": "[0609c17] 爾時跋陀羅波梨長者即白佛言：「世尊！諸眾",
    "T11n0310_109:0609c18": "生等知有神識，而是神識猶如寶篋未開之",
    "T11n0310_109:0609c19": "時，不知其中是何等寶。世尊！此之神識相貌",
    "T11n0310_109:0609c20": "云何？復何因緣名為神識？世尊！云何人死無",
    "T11n0310_109:0609c21": "手&#x811A;眼，命終之時諸根欲滅諸大欲分，而此",
    "T11n0310_109:0609c22": "神識云何從此身中而得移出？世尊！而此神",
    "T11n0310_109:0609c23": "識復云何色？復云何體？從於身中云何得離？",
    "T11n0310_109:0609c24": "此識云何捨於此身成就別身？云何捨此諸",
    "T11n0310_109:0609c25": "大諸入向於後世，云何成就各各別身？世尊！",
    "T11n0310_109:0609c26": "人今既死，未來諸入云何隨順？云何此世作",
    "T11n0310_109:0609c27": "諸善根，於未來世受於果報？既是此世諸入",
    "T11n0310_109:0609c28": "陰等造作善根，其人云何更復於後別諸陰",
    "T11n0310_109:0609c29": "中受其果報？云何此識彼處得身？云何諸入",
    "T11n0310_109:0610a01": "體隨彼處？」",
    "T11n0310_109:0610a02": "[0610a02] 爾時世尊讚長者言：「善哉善哉。跋陀羅波梨！",
    "T11n0310_109:0610a03": "如是如是，如汝所問。汝今至心諦聽諦受，",
    "T11n0310_109:0610a04": "我當為汝說神識去來移滅。跋陀羅波梨！猶",
    "T11n0310_109:0610a05": "如風大，雖無形色不可&#x89A9;見，然由因緣而現",
    "T11n0310_109:0610a06": "形色。現形色者其義云何？譬如風吹動諸樹",
    "T11n0310_109:0610a07": "木，發起山壁水崖觸已作聲，以冷熱因緣所",
    "T11n0310_109:0610a08": "生是故能受，然彼風體不可得見。手足目等",
    "T11n0310_109:0610a09": "亦復如是不可得見，於諸色上增益勝處，或",
    "T11n0310_109:0610a10": "黑或白。跋陀羅波梨！如是如是，此神識界亦",
    "T11n0310_109:0610a11": "復如是，不可以色得見，亦不至色體，但以",
    "T11n0310_109:0610a12": "所入行作體而現色。此識界亦復然。當須知",
    "T11n0310_109:0610a13": "云何於彼處此識界得名受觸法界耶？復云",
    "T11n0310_109:0610a14": "何此識界捨此身已後受愛觸等？譬如風界",
    "T11n0310_109:0610a15": "能移香氣，故知此花香從風吹來。而其風界",
    "T11n0310_109:0610a16": "實不持花香而來，亦非無風而花香能來。彼",
    "T11n0310_109:0610a17": "香無色，彼風亦無色，其彼聞香根亦無色。跋",
    "T11n0310_109:0610a18": "陀羅波梨！如是如是，彼死人識欲移，持觸受",
    "T11n0310_109:0610a19": "等及諸界已，有於彼世以父母和合故然後",
    "T11n0310_109:0610a20": "可知有識，其識有故即知有受有觸和合而",
    "T11n0310_109:0610a21": "成。猶如勝人識強勝故有香根，香根勝故有",
    "T11n0310_109:0610a22": "勝香。復有二身勝故有二事勝可見，二事勝",
    "T11n0310_109:0610a23": "者所謂色觸。其風多故花香亦多，如是如是，",
    "T11n0310_109:0610a24": "以識大故受亦大，受大故識亦大，識大故諸",
    "T11n0310_109:0610a25": "界亦大，然知此善此惡也。譬如畫師既善成",
    "T11n0310_109:0610a26": "就板，隨欲出向作即能為，善意解故隨色能",
    "T11n0310_109:0610a27": "作。然彼畫師若無色不可現色，如是如是，此",
    "T11n0310_109:0610a28": "識成就六色身，所謂因眼見色所有識智，因",
    "T11n0310_109:0610a29": "眼見色者實無有色，因耳聞聲者亦無色，因",
    "T11n0310_109:0610b01": "鼻聞香者亦無色，因舌知味者亦無色，因身",
    "T11n0310_109:0610b02": "覺觸者彼觸亦無色，因意有諸大者彼亦無",
    "T11n0310_109:0610b03": "色，所有知者亦無色，當知彼境界內亦無有",
    "T11n0310_109:0610b04": "色。如是次第此識當知皆亦無色，當應如是",
    "T11n0310_109:0610b05": "觀。而汝問此識云何捨此身至於彼世者，跋",
    "T11n0310_109:0610b06": "陀羅波梨！夫命終時此識以業持故，此業及",
    "T11n0310_109:0610b07": "命盡時，譬如入寂滅三昧人有識身體，此識",
    "T11n0310_109:0610b08": "身體滅已，然後入寂滅內住。如是如是，此識",
    "T11n0310_109:0610b09": "於死人邊捨身及以諸大，捨已唯有念力，如",
    "T11n0310_109:0610b10": "是知我是彼某甲。凡人捨身之時，有二種觸",
    "T11n0310_109:0610b11": "正念。何等為二？一者正念，二者觸。而彼人命",
    "T11n0310_109:0610b12": "終之時，於身有觸二受：一身受，二念受。死後",
    "T11n0310_109:0610b13": "念有觸。",
    "T11n0310_109:0610b14": "[0610b14] 「復次汝問識者何義？然有子能生牙，從智生",
    "T11n0310_109:0610b15": "識即名為念，是故智及子故名為識。然後還",
    "T11n0310_109:0610b16": "受於觸，苦樂智知故名為識。後復受善惡，亦",
    "T11n0310_109:0610b17": "能知善惡境界故名為識。猶如從子生牙，其",
    "T11n0310_109:0610b18": "身成就故名為識。",
    "T11n0310_109:0610b19": "[0610b19] 「復次跋陀羅波梨！汝又問言此識云何捨身",
    "T11n0310_109:0610b20": "已移向彼者，譬如鏡中照現身形，又如泥團",
    "T11n0310_109:0610b21": "模內鑄出身形，又復如日出時能滅諸暗。其",
    "T11n0310_109:0610b22": "日沒已還復生暗，然而彼暗無有常定，非無",
    "T11n0310_109:0610b23": "常定之處，然彼暗無色無受不可見。如是此",
    "T11n0310_109:0610b24": "識生身已，如暗離明身生亦然。其人不見此",
    "T11n0310_109:0610b25": "識，然識受此身。譬如婦人受胎，然不知此我",
    "T11n0310_109:0610b26": "懷胎為男為女、或黑或白、或諸根具以不具、",
    "T11n0310_109:0610b27": "或手足正等。以不然彼在胎之者，或以熱食",
    "T11n0310_109:0610b28": "觸故覺已即動。如是如是，此識來去伸縮共",
    "T11n0310_109:0610b29": "眼開閉，昔所造諸業故，所有境界即笑語言",
    "T11n0310_109:0610c01": "等。諸有所生得色身內住識，然諸眾生不知",
    "T11n0310_109:0610c02": "我身內所住識有何體。跋陀羅波梨！此識善",
    "T11n0310_109:0610c03": "成就故，流至於一切諸有，然諸有不染著。跋",
    "T11n0310_109:0610c04": "陀羅波梨！諸有及識六根境界，是六界處有",
    "T11n0310_109:0610c05": "四大處、有五陰處。跋陀羅波梨！如是識等境",
    "T11n0310_109:0610c06": "界汝當知。跋陀羅波梨！譬如木人以一機關",
    "T11n0310_109:0610c07": "作一切諸事，走跳現種種諸伎。跋陀羅波",
    "T11n0310_109:0610c08": "梨！於汝意云何？彼木人有何因緣作如是事？」",
    "T11n0310_109:0610c09": "[0610c09] 跋陀羅波梨白佛言：「世尊！如來所問非我境",
    "T11n0310_109:0610c10": "界，我無智能答。」[0610c10] 佛復言：「跋陀羅波梨！彼者由",
    "T11n0310_109:0610c11": "巧智慧力作種種事。而彼巧業無有色，以智",
    "T11n0310_109:0610c12": "所生。如是如是，此身人由識巧故生，而此種",
    "T11n0310_109:0610c13": "種身由識所作。此識造身故生，而此識無有",
    "T11n0310_109:0610c14": "可盡。猶法界修熏故，往昔諸身憶念意成就。",
    "T11n0310_109:0610c15": "猶如日光，此識應須當見。譬如日光照於穢",
    "T11n0310_109:0610c16": "濁臭惡諸尸，亦不為其所染，而其臭穢不離",
    "T11n0310_109:0610c17": "日光所生。如是如是，此識欲初生在糞穢所",
    "T11n0310_109:0610c18": "食諸不淨，又在&#x732A;狗等腹內受胎，然彼識不",
    "T11n0310_109:0610c19": "為臭穢所染。",
    "T11n0310_109:0610c20": "[0610c20] 「復次跋陀羅波梨！此識捨身已，隨善惡所行。",
    "T11n0310_109:0610c21": "此義何也？此識捨此身體即受彼罪福。譬如",
    "T11n0310_109:0610c22": "風界從山首出至於瞻婆林，因觸故受微妙",
    "T11n0310_109:0610c23": "香，至臭穢之處、或至諸尸臭處，跋陀羅波梨！",
    "T11n0310_109:0610c24": "彼風隨至多處而取多氣，至彼即多。猶如彼",
    "T11n0310_109:0610c25": "風界將彼香氣過，而彼風界無有色，及彼香",
    "T11n0310_109:0610c26": "亦無色。如是如是，此識捨身已將善惡而移，",
    "T11n0310_109:0610c27": "如是次第而去。彼識欲移，猶如睡夢人知一",
    "T11n0310_109:0610c28": "切諸物有，身不移本處。如是如是，有福亦生。",
    "T11n0310_109:0610c29": "欲移識時，猶如夢見諸事，然此識不從咽喉",
    "T11n0310_109:0611a01": "出，亦不從諸孔出，其識出時亦復不求諸",
    "T11n0310_109:0611a02": "孔。」[0611a02] 爾時跋陀羅波梨頂禮佛足白佛言：「世尊！",
    "T11n0310_109:0611a03": "云何或雞卵鵝卵在[穀-禾+卵]內，其[穀-禾+卵]無孔，云何知",
    "T11n0310_109:0611a04": "識別而[穀-禾+卵]不破？其識云何移徙？」[0611a04] 佛告跋陀",
    "T11n0310_109:0611a05": "羅波梨：「譬如以瞻婆等諸花熏烏麻，善熟",
    "T11n0310_109:0611a06": "然後壓取油，而言此是瞻婆等花油。如彼香",
    "T11n0310_109:0611a07": "不破壞烏麻而香氣移徙，彼香不著烏麻，因",
    "T11n0310_109:0611a08": "麻及花共和合故香氣相著，然彼香氣不從",
    "T11n0310_109:0611a09": "麻子邊求孔然後入，因彼二故其香移徙。如",
    "T11n0310_109:0611a10": "是如是，此識不破壞卵[穀-禾+卵]。妙香移徙，此識轉",
    "T11n0310_109:0611a11": "移亦復如是，汝當如是知。",
    "T11n0310_109:0611a12": "[0611a12] 「復次此識不移徙，猶如日火摩尼寶等光明，",
    "T11n0310_109:0611a13": "應如是見。復次此識移徙，猶如種子所至地",
    "T11n0310_109:0611a14": "方種子，而彼種子擲置地內，生牙莖葉花果",
    "T11n0310_109:0611a15": "子，或白或赤或黑，各有自味力成熟。而彼",
    "T11n0310_109:0611a16": "地界是一水火風大亦然。如是如是，此識有",
    "T11n0310_109:0611a17": "一法界，一切諸有中成就身然後生，或黑或",
    "T11n0310_109:0611a18": "白或赤等色、或本性剛強、或本性調柔。",
    "T11n0310_109:0611a19": "[0611a19] 「復次跋陀羅波梨！命終之時，此神識捨身已，",
    "T11n0310_109:0611a20": "成後身種子因，欲作手足等體。而當時未有",
    "T11n0310_109:0611a21": "身分，而彼捨地分取法界分，而彼諸界共念",
    "T11n0310_109:0611a22": "和合。然彼念以信敬力故，法界念和合，取識",
    "T11n0310_109:0611a23": "不離識，而法界可見，亦不離法界識有因。然",
    "T11n0310_109:0611a24": "彼識風為助，自餘法界皆為微妙，所謂念界",
    "T11n0310_109:0611a25": "受界法界色界。」",
    "T11n0310_109:0611a26": "[0611a26] 爾時跋陀羅白佛言：「世尊！彼識云何有色？」[0611a26] 佛",
    "T11n0310_109:0611a27": "告跋陀羅波梨：「凡有二種色：一者內，二者外。",
    "T11n0310_109:0611a28": "言內色者何？所謂眼也。外者是色。若有眼識",
    "T11n0310_109:0611a29": "彼名內色；耳內聲外，鼻內香外，舌內味外，身",
    "T11n0310_109:0611b01": "內觸外，意內法外。跋陀羅波梨！譬如生盲之",
    "T11n0310_109:0611b02": "人夜睡眠中，夢見種種天妙諸色最勝最上，",
    "T11n0310_109:0611b03": "而彼人見已生最勝喜樂。睡眠覺已便即不",
    "T11n0310_109:0611b04": "見，及至天曉而向他說：『諸人輩！聽我昨夜眠",
    "T11n0310_109:0611b05": "中夢也。我見最妙最上端正婦女之形，復見",
    "T11n0310_109:0611b06": "丈夫百千數眾，復見園林。此中彼處我皆夢",
    "T11n0310_109:0611b07": "見。或有人身體柔軟，手足端嚴臂膊傭長，身",
    "T11n0310_109:0611b08": "體纖細腰跨正等。』而彼生盲夢中所見諸人，",
    "T11n0310_109:0611b09": "身體形容及莊嚴瓔珞皆悉具說。爾時彼生盲",
    "T11n0310_109:0611b10": "人如是所說形體，生識不見。於汝意云何？彼",
    "T11n0310_109:0611b11": "生盲之人睡眠所夢，云何得見？」",
    "T11n0310_109:0611b12": "[0611b12] 跋陀羅波梨白佛言：「善哉世尊！唯願為我解",
    "T11n0310_109:0611b13": "說此事，云何得見？」[0611b13] 佛告跋陀羅波梨：「跋陀羅",
    "T11n0310_109:0611b14": "波梨！汝當知以內眼因智力，彼生盲人在",
    "T11n0310_109:0611b15": "夢中見，非實眼見。跋陀羅波梨！如夢中人見",
    "T11n0310_109:0611b16": "色少時正念其死，人見內色亦復如是。復次",
    "T11n0310_109:0611b17": "跋陀羅波梨！更為汝解。其死人神識如種子",
    "T11n0310_109:0611b18": "移。譬如種子散於地上受取四大，如是此識",
    "T11n0310_109:0611b19": "受正念已、受受已、受善及不善已、捨身已然",
    "T11n0310_109:0611b20": "後移。」[0611b20] 跋陀羅波梨復問世尊：「云何此識受善",
    "T11n0310_109:0611b21": "及不善識然後移？」[0611b21] 佛告跋陀羅波梨：「譬如蓮",
    "T11n0310_109:0611b22": "花色摩尼寶隨色影變，若置黑影形即變黑，",
    "T11n0310_109:0611b23": "若置白中即變為白，隨其影形所在之處，彼",
    "T11n0310_109:0611b24": "摩尼寶即同其色，所安置處隨其地分色即",
    "T11n0310_109:0611b25": "隨變。如是此識受善及惡而即移去，亦復如",
    "T11n0310_109:0611b26": "是。」",
    "T11n0310_109:0611b27": "[0611b27] 爾時跋陀羅波梨復問佛言：「世尊！此神識何",
    "T11n0310_109:0611b28": "體而現？」[0611b28] 佛告跋陀羅波梨：「此神識無形，無聚",
    "T11n0310_109:0611b29": "處、無積貯處，畢竟不可得、不可得言。此神",
    "T11n0310_109:0611c01": "識有生有滅有惱，亦不可言。跋陀羅波梨！譬",
    "T11n0310_109:0611c02": "如從子生牙，亦不可得爛子生牙，亦非壞",
    "T11n0310_109:0611c03": "子生牙，而彼好子乃生牙成就。跋陀羅波",
    "T11n0310_109:0611c04": "梨！於汝意云何？彼子牙住何處？或在莖、或",
    "T11n0310_109:0611c05": "在葉、或在根，為彼子在樹枝？如是如是，此識",
    "T11n0310_109:0611c06": "於身體無處倚住，不在眼、不在耳、不在鼻，乃",
    "T11n0310_109:0611c07": "至亦不在意。猶如從子生牙，所生子牙者",
    "T11n0310_109:0611c08": "以取受為本，彼處取故即便受胎，受胎已即",
    "T11n0310_109:0611c09": "有觸，如生牙已依時即有枝葉花，有枝葉花",
    "T11n0310_109:0611c10": "即有子。如是如是，此識先成就身體，身體成",
    "T11n0310_109:0611c11": "就已其神識無處可住，亦不離神識有身。",
    "T11n0310_109:0611c12": "如彼種子從樹熟已然後有子，非生果有子。",
    "T11n0310_109:0611c13": "如是如是，此身命終之時，從身體中此神識",
    "T11n0310_109:0611c14": "顯現以受和合，以愛相縛以念相執，善攀緣",
    "T11n0310_109:0611c15": "和合、或非善攀緣和合，以風界相持，智熏逐",
    "T11n0310_109:0611c16": "業緣，父母和合，然後此識顯現。跋陀羅波",
    "T11n0310_109:0611c17": "梨！譬如善成就好明鏡見面形，非無其面得",
    "T11n0310_109:0611c18": "見面形，亦非無明鏡可有面形。如明鏡及面",
    "T11n0310_109:0611c19": "兩緣和合得有面形，而其面形無有色，亦無",
    "T11n0310_109:0611c20": "受亦無有識，但隨身轉動其鏡內形亦轉動，",
    "T11n0310_109:0611c21": "如身言語移徙轉動申縮俯仰，隨所作者，其",
    "T11n0310_109:0611c22": "鏡內面形亦作如是事相顯現。跋陀羅波梨！",
    "T11n0310_109:0611c23": "於汝意云何？其面形因何事故而現形鏡中？」",
    "T11n0310_109:0611c24": "[0611c24] 跋陀羅波梨白佛言：「世尊！因人身體故現彼",
    "T11n0310_109:0611c25": "鏡中如是形，隨其身色面亦有如是色，彼形",
    "T11n0310_109:0611c26": "亦如是色，或諸根具足或不具足，彼面形於",
    "T11n0310_109:0611c27": "明鏡中亦復如是現其形相。」[0611c27] 「跋陀羅波梨！如",
    "T11n0310_109:0611c28": "彼明鏡成就面形，以有身故彼明鏡中現形。",
    "T11n0310_109:0611c29": "如是此身因識有受有取有識有諸行思念",
    "T11n0310_109:0612a01": "成就身體。言彼明鏡者，彼緣父母和合。當知",
    "T11n0310_109:0612a02": "如身滅已無有識形。如彼明鏡現面形已，又",
    "T11n0310_109:0612a03": "清水中更見面形。如此識捨此身形已，至於",
    "T11n0310_109:0612a04": "彼復受餘諸陰。譬如尼拘陀樹子或優曇婆",
    "T11n0310_109:0612a05": "羅等諸樹子雖復細小，而能生極大樹枝。生",
    "T11n0310_109:0612a06": "大樹枝已，捨彼形復更餘處生。而彼子界捨",
    "T11n0310_109:0612a07": "樹形已，隨時乾枯無復本味。其本味滅已，彼",
    "T11n0310_109:0612a08": "樹便即乾枯萎悴。如是此識微細無定色形，",
    "T11n0310_109:0612a09": "生諸身已更復捨，更成就前別體。猶如大麥",
    "T11n0310_109:0612a10": "小麥烏麻小粒大粒等子，隨所地方散處，於",
    "T11n0310_109:0612a11": "彼地方即便著根。如是如是，此識所有眾生",
    "T11n0310_109:0612a12": "身內移於彼處，即有取有受而住，或受福或",
    "T11n0310_109:0612a13": "受罪，從此世移至彼世。猶如蜜蜂見其味",
    "T11n0310_109:0612a14": "於花內，取其味香而捨其花更移別花，或捨",
    "T11n0310_109:0612a15": "惡花移至好花。坐花上已，樂著彼花取彼香",
    "T11n0310_109:0612a16": "味。如是如是，此神識以多善根，或受天身。受",
    "T11n0310_109:0612a17": "天身已，以惡果故或復受地獄、畜生、餓鬼等",
    "T11n0310_109:0612a18": "身，受已復受別身。而此神識云何須觀？譬如",
    "T11n0310_109:0612a19": "&#x6B1D;金香子、或紅藍花子、或分陀利花子，其體",
    "T11n0310_109:0612a20": "本隨分色不定，而彼子內不可見牙亦無定",
    "T11n0310_109:0612a21": "色。而彼子入地得水潤澤即便生牙，有牙",
    "T11n0310_109:0612a22": "已然後生花。而彼色不可以子得見，亦不離",
    "T11n0310_109:0612a23": "子有牙及色。如是如是，此識捨此身已欲成",
    "T11n0310_109:0612a24": "彼身，彼肉團內未有諸根，何況諸入。既無諸",
    "T11n0310_109:0612a25": "根及入，豈可有天眼天耳及香味觸？體得有",
    "T11n0310_109:0612a26": "知理豈可知。我於彼時作如是諸業，我過去",
    "T11n0310_109:0612a27": "如是身體，但因識而受。譬如蠶虫以自身口",
    "T11n0310_109:0612a28": "出於絲縷作繭，纏繞其身於中即死。如是如",
    "T11n0310_109:0612a29": "是，此識自生身已還自造業，猶如蠶虫出絲",
    "T11n0310_109:0612b01": "纏繞，即自滅身移向於彼。譬如蓮花生於水",
    "T11n0310_109:0612b02": "中即有妙色香味，而彼花內無水正體而可",
    "T11n0310_109:0612b03": "得見。彼花滅已，所有地方置子於中，即有",
    "T11n0310_109:0612b04": "色香所住。如是如是，此識所移之處，諸根境",
    "T11n0310_109:0612b05": "界無共移者，受亦無移；其所移者唯有法",
    "T11n0310_109:0612b06": "界。譬如如意珠隨所至之處，有須之物即隨",
    "T11n0310_109:0612b07": "念得。猶如日天光明，自隨逐日而行，日所至",
    "T11n0310_109:0612b08": "處光亦至彼。如是如是，此神識所移至處，受",
    "T11n0310_109:0612b09": "想法界等相隨不離。",
    "T11n0310_109:0612b10": "[0612b10] 「復次！此識捨身已取一切諸有。聚集取已，無",
    "T11n0310_109:0612b11": "肉無骨來就後身。彼取色身有及諸觸等事，",
    "T11n0310_109:0612b12": "以天眼觀見善惡受取。譬如小棗千年棗、菴",
    "T11n0310_109:0612b13": "摩羅果、迦毘陀等，果成就時各有一味，或",
    "T11n0310_109:0612b14": "苦或酢、或甘或&#x918E;，等諸六味。而彼諸果熟已，",
    "T11n0310_109:0612b15": "在所地方其味在內，子移彼處各自有味。如",
    "T11n0310_109:0612b16": "是如是，此識子所移之處，彼自有觸隨福及",
    "T11n0310_109:0612b17": "無福，以有及念自隨而移。",
    "T11n0310_109:0612b18": "[0612b18] 「復次！此識捨身時作如是念：『如我今捨此身",
    "T11n0310_109:0612b19": "故，名此念識。為識知善業不善業，知此業隨",
    "T11n0310_109:0612b20": "我而行，知我隨此業而行。』如是等知，故名為",
    "T11n0310_109:0612b21": "識。",
    "T11n0310_109:0612b22": "[0612b22] 「復次！此身知造一切諸業，故名為識。猶如風",
    "T11n0310_109:0612b23": "界，或時冷、或時熱，或時隨臭有氣、或時因香",
    "T11n0310_109:0612b24": "有氣，故知為風。如是此識體無有色，以取因",
    "T11n0310_109:0612b25": "色故、或欲取因故、或見取因故、或持戒求報",
    "T11n0310_109:0612b26": "取因故，乃至有受，受因故受身體色成就，故",
    "T11n0310_109:0612b27": "言為識。」",
    "T11n0310_109:0612b28": "[0612b28] 爾時彼眾中有一長者童子，名曰蘇摩浮坻",
    "T11n0310_109:0612b29": "(音多尼反，隋言真月)，從座而起，合十指掌而白佛言：「世",
    "T11n0310_109:0612c01": "尊！其色云何須觀？取云何須觀？欲取云何",
    "T11n0310_109:0612c02": "須觀？見取云何須觀？戒取云何須觀？」[0612c02] 佛告真",
    "T11n0310_109:0612c03": "月：「凡有智者欲知汝所問，當如是知。真月！",
    "T11n0310_109:0612c04": "若有善色、若有非善色，從肉團時須觀筋血、",
    "T11n0310_109:0612c05": "脈及氣脈、髑髏縫腦、大腸小腸、肺心肝腎、",
    "T11n0310_109:0612c06": "脾膽諸藏、脂[月*冊]髓血、痰陰涕唾、不淨臭穢",
    "T11n0310_109:0612c07": "非常可畏。毛髮髭鬢皮膚裹覆聚集，聚已所",
    "T11n0310_109:0612c08": "有諸色皆為四大所成。四大者，取色以成身，",
    "T11n0310_109:0612c09": "故名取色。蘇摩坻！彼身以父母和合成牢&#x9795;",
    "T11n0310_109:0612c10": "者，彼即是地大。所有稀軟者，彼名為水大。所",
    "T11n0310_109:0612c11": "有煖成熟者，彼名為火大。所有搖動屈伸者，",
    "T11n0310_109:0612c12": "彼名為風大。所有知者，彼名聲香味觸等界。",
    "T11n0310_109:0612c13": "所念知者，故名為識。」",
    "T11n0310_109:0612c14": "[0612c14] 爾時蘇摩浮坻復白佛言：「世尊！云何死時捨",
    "T11n0310_109:0612c15": "彼色界？云何彼識從彼身出？云何彼身捨已",
    "T11n0310_109:0612c16": "作如是知，此是我身？」[0612c16] 佛報真月言：「真月！受此",
    "T11n0310_109:0612c17": "身正住之時，身業既盡捨於諸大。譬如以乳和",
    "T11n0310_109:0612c18": "水以火煎煮，以得熱氣乳水各別，而彼乳所",
    "T11n0310_109:0612c19": "有脂膩味彼無有色。真月！如是如是，死人身",
    "T11n0310_109:0612c20": "別，諸大亦有別，神識亦有別。然彼識取諸大",
    "T11n0310_109:0612c21": "及取法界已，以法界熏念，取善及惡至於來",
    "T11n0310_109:0612c22": "世。譬如摩訶迦良那藥蘇(隋言大真藥蘇)，取種種藥",
    "T11n0310_109:0612c23": "味力煎，其內或有辛或有苦、或有醋或有",
    "T11n0310_109:0612c24": "&#x918E;、或有淡或有甜，取諸味已入體成熟。色香",
    "T11n0310_109:0612c25": "等味取已，彼蘇體捨移而成藥味。此識亦復",
    "T11n0310_109:0612c26": "如是，捨身已取善及惡及取法界，此識移去。",
    "T11n0310_109:0612c27": "言彼蘇味體者，即以喻身。言彼諸藥和合聚",
    "T11n0310_109:0612c28": "集者，喻彼諸根。言諸藥色香味觸者，喻識移",
    "T11n0310_109:0612c29": "去故言識。諸味將去者，即是識移。應當如是",
    "T11n0310_109:0613a01": "觀。言人色別異者，或善色或惡色。或入體大",
    "T11n0310_109:0613a02": "真藥蘇熟消，即是喻善業。當如是觀。若言因",
    "T11n0310_109:0613a03": "彼大真蘇食已出痿黃色，即是喻不善業。當",
    "T11n0310_109:0613a04": "如是觀。如大摩訶迦良那藥蘇寶者，如是此",
    "T11n0310_109:0613a05": "識。應當觀如摩訶迦良那藥蘇取諸藥色味，",
    "T11n0310_109:0613a06": "取已成大真藥蘇，而彼蘇無有手足及諸根，",
    "T11n0310_109:0613a07": "但取彼味。如是如是，此識捨身已及捨諸界，",
    "T11n0310_109:0613a08": "唯取法界。取受已，取善及惡而去。真月！彼人",
    "T11n0310_109:0613a09": "捨身已，於來世得正念得天念，或見六欲諸",
    "T11n0310_109:0613a10": "天，或見十六大地獄，或見身體諸根具足。彼",
    "T11n0310_109:0613a11": "於爾時作如是知，此是我身也。彼人命終之",
    "T11n0310_109:0613a12": "時，彼念見種種相，或見微妙輦輿、或見微妙",
    "T11n0310_109:0613a13": "園林。其園林內有種種樹木，新生蓊&#x6B1D;可愛，",
    "T11n0310_109:0613a14": "或有妙池，或見種種成就諸事。彼見如是等",
    "T11n0310_109:0613a15": "諸相，心生歡喜。生歡喜已，安隱如法取命",
    "T11n0310_109:0613a16": "終，而彼人神識猶如乘馬。應當如是觀。言",
    "T11n0310_109:0613a17": "乘馬者，譬如有人在戰場內，身著好牢鎧甲，",
    "T11n0310_109:0613a18": "善持馬控轡速疾騙騎。如是此識，著攀緣鎧",
    "T11n0310_109:0613a19": "甲善果報，速疾乘出入息捨諸界諸入等。",
    "T11n0310_109:0613a20": "捨已取後生諸梵天，乃至阿迦膩吒等天微",
    "T11n0310_109:0613a21": "妙之處。」"
}