{
    "X56n0949_014:0886a01": "閑居編第十四",
    "X56n0949_014:0886a02": "宋孤山沙門 智圓 著",
    "X56n0949_014:0886a03": "漉囊贊(并序)",
    "X56n0949_014:0886a04": "[0886a04] 予慨漉囊之設墜地久矣&#x751E;循義淨內法傳栽製之",
    "X56n0949_014:0886a05": "既製之患不能行之遂為贊以簡兜率律師實有望",
    "X56n0949_014:0886a06": "於敢而用也。",
    "X56n0949_014:0886a07": "[0886a07] 能仁立教以慈為本爰制漉囊俾蟲無損載濾載揚",
    "X56n0949_014:0886a08": "飲用何傷仁慈在心造次不忘尚憫微物巨者安忽",
    "X56n0949_014:0886a09": "異類之卑者尚然同類之尊者寧悖去聖既遙漉囊",
    "X56n0949_014:0886a10": "道消規模裁製杳若塵飄於鑠義淨以慈為性制度",
    "X56n0949_014:0886a11": "孔明率之護命顧我後學仰止先覺製而不用心忸",
    "X56n0949_014:0886a12": "顏怍存羊識禮無舛大體法物既備慈門亦啟吾友",
    "X56n0949_014:0886a13": "兜率持律第一漉囊告成行用無日欲仁仁至疇云",
    "X56n0949_014:0886a14": "喪失。",
    "X56n0949_014:0886a15": "漉囊志",
    "X56n0949_014:0886a16": "[0886a16] 釋氏之立教博施而濟眾根慈而祗仁念水之有微",
    "X56n0949_014:0886a17": "蟲也故制其徒有事於飲用者漉之以緻練之囊復",
    "X56n0949_014:0886a18": "揚於泉以圖存活噫非夫仁慈之大博濟之極者其",
    "X56n0949_014:0886a19": "孰能留心於至微之物乎去聖既遠制度頹壞殆耳",
    "X56n0949_014:0886a20": "其空言而不目其事實也今之僧尚不識其規模狀",
    "X56n0949_014:0886a21": "貌況稟之而日行乎吾&#x751E;戚戚於是因率義淨之說",
    "X56n0949_014:0886a22": "而裁製之謂其簡且要也(義淨內法傳曰熟絹四尺捉邊長挽攝取兩頭刺使",
    "X56n0949_014:0886a23": "相著兩角施帶兩畔置&#x920E;中安橫杖張開尺六兩邊繫柱下以盆盛)既成懸之草堂以",
    "X56n0949_014:0886a24": "備法物之數爾(釋氏法物有六三衣一&#x9262;漉囊坐具)若乃取而用之則",
    "X56n0949_014:0886b01": "未能也或曰既製之必用之製而不用不如不製無",
    "X56n0949_014:0886b02": "乃行詐乎吾愀然而對曰不吾知也夫吾之不用實",
    "X56n0949_014:0886b03": "大用於世也何哉夫仲尼之為教也莫不好生而惡",
    "X56n0949_014:0886b04": "殺乎叔世不能守其道失其禮則昆蟲未蟄有火而",
    "X56n0949_014:0886b05": "田者春有圍其澤者掩其群者取其麛卵者斯謂暴",
    "X56n0949_014:0886b06": "天物也抑又兄有不慈於弟者父有不慈於子者師",
    "X56n0949_014:0886b07": "有不慈於資者君有不慈於民者苟見漉囊之製乃",
    "X56n0949_014:0886b08": "曰釋氏於水中至微者尚慈而恕之況昆蟲乎況禽",
    "X56n0949_014:0886b09": "獸乎況麛卵乎況為弟為子為資為民乎我安得不",
    "X56n0949_014:0886b10": "稟仲尼之道以好生仁恕惻隱為心乎吾苟不能好",
    "X56n0949_014:0886b11": "生仁恕惻隱者非但為仲尼之罪人實包羞於釋氏",
    "X56n0949_014:0886b12": "也禮度由是修仁風由是行故曰吾之不用實大用",
    "X56n0949_014:0886b13": "於世也其或後來有忿吾之不用勇於漉用者亦由",
    "X56n0949_014:0886b14": "吾之不用也故吾之製漉囊雖詐亦有裨於儒釋也",
    "X56n0949_014:0886b15": "或者&#x6159;而退。",
    "X56n0949_014:0886b16": "出生圖紀(并序)",
    "X56n0949_014:0886b17": "[0886b17] 儒禮食必祭其先君子有事不忘本也釋氏之出生",
    "X56n0949_014:0886b18": "具云出眾生食&#x8462;祭曠野鬼神及鬼子母沙門用心",
    "X56n0949_014:0886b19": "憫異類也不忘本仁也憫異類慈也兩者同出而異",
    "X56n0949_014:0886b20": "名今觀後學鮮測厥由遂使出生事乖謹潔於檀越",
    "X56n0949_014:0886b21": "家則或雜以所棄處眾堂則盤器污雜因圖其形容",
    "X56n0949_014:0886b22": "紀其事跡以示來者且祭神如神在享于克誠在儒",
    "X56n0949_014:0886b23": "尚然況稟佛制今眾居宜以淨器聚歛安此像前良",
    "X56n0949_014:0886b24": "久施飛走鱗介之屬檀越家當於僧食畢取其生飯",
    "X56n0949_014:0886c01": "併著一器供彼形像然後散之然律亦許二食時先",
    "X56n0949_014:0886c02": "送食供養(寄歸傳亦云復於行末安食一盤以供訶利帝母也)若或先供則眾",
    "X56n0949_014:0886c03": "僧不須各出竊恐於時未安今宜各出然後聚而供",
    "X56n0949_014:0886c04": "之既人別用心則咸思佛制庶幾上士勤而行之所",
    "X56n0949_014:0886c05": "謂賢者之祭必受其福也。",
    "X56n0949_014:0886c06": "[0886c06] 涅槃南本第十五云佛遊曠野聚落有一鬼神即以",
    "X56n0949_014:0886c07": "曠野為名食肉殺生復於其聚日食一人佛為說法",
    "X56n0949_014:0886c08": "愚不受教佛即化身為大力鬼動其宮殿彼鬼出宮",
    "X56n0949_014:0886c09": "距逆見佛所化&#x8E83;地悶絕佛以慈手摩身即還起坐",
    "X56n0949_014:0886c10": "作如是言快哉今日還得身命是大神王赦我&#x8AD0;咎",
    "X56n0949_014:0886c11": "佛現本身復為說法令彼鬼神受不殺戒是日曠野",
    "X56n0949_014:0886c12": "村中有一長者次應當死鬼神得已即以施佛佛為",
    "X56n0949_014:0886c13": "立字名手長者鬼白佛言我及眷屬唯仰血肉以自",
    "X56n0949_014:0886c14": "存活今已受戒當何資立佛即答言從今當敕聲聞",
    "X56n0949_014:0886c15": "弟子隨有修行佛法之處悉當令其施汝飲食以是",
    "X56n0949_014:0886c16": "因緣為諸比丘制如是戒汝等從今常當施彼曠野",
    "X56n0949_014:0886c17": "鬼神食若有住處不能施者當知是輩非我弟子即",
    "X56n0949_014:0886c18": "是天魔徒黨眷屬寄歸傳第一云施主初置聖僧供",
    "X56n0949_014:0886c19": "次乃行食以奉僧眾復於行末安食一盤以供呵利",
    "X56n0949_014:0886c20": "底母其母先身因事發願食王舍城所有兒童遂受",
    "X56n0949_014:0886c21": "藥叉身生五百兒日&#x98F1;王城男女佛遂藏其稚子名",
    "X56n0949_014:0886c22": "愛兒母遂覓之佛告曰汝子五百一尚見憐況復餘",
    "X56n0949_014:0886c23": "人但一二乎佛因化之令受五戒乃請佛曰我兒五",
    "X56n0949_014:0886c24": "百今何食焉佛言苾芻等住處寺家日日每設祭食",
    "X56n0949_014:0887a01": "令汝等充&#x98F1;故西方諸寺每於門屋處或在食&#x53A8;邊",
    "X56n0949_014:0887a02": "素&#x7575;母形抱一兒子於膝下或五或三以表其像每",
    "X56n0949_014:0887a03": "日於前盛陳供食母乃四天王部眾也大豐勢力其",
    "X56n0949_014:0887a04": "有疾病無兒息饗禱焉皆遂願詳說如律神州先有",
    "X56n0949_014:0887a05": "名鬼子母也(今詳此方佛寺皆於門壁&#x7575;二神神後一女&#x8462;其遺像既二俱受祭故并&#x7575;之",
    "X56n0949_014:0887a06": "或有立居士像者&#x76D6;手長者也西壁即曠野之身東壁即佛所化者今明受祭唯圖曠野之像焉)。"
}