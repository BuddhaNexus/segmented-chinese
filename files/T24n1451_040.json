{
    "T24n1451_040:0407c23": "根本說一切有部毘奈耶雜事",
    "T24n1451_040:0407c24": "卷第四十",
    "T24n1451_040:0407c26": "三藏法師義淨奉　制譯",
    "T24n1451_040:0407c27": "第八門第十子攝頌之六五百之餘及七",
    "T24n1451_040:0407c28": "百結集事",
    "T24n1451_040:0407c29": "爾時迦攝波告鄔波離曰：「世尊於何處制第一",
    "T24n1451_040:0408a01": "學處？」鄔波離以清徹音答曰：「世尊於波羅痆",
    "T24n1451_040:0408a02": "斯。」「此為誰說？」「即五苾芻。」「其事云何？」「謂齊整著",
    "T24n1451_040:0408a03": "裙不太高不太下，應當學。」說是語已，諸阿",
    "T24n1451_040:0408a04": "羅漢俱入邊際定，以願力故觀察世間還從",
    "T24n1451_040:0408a05": "定起。爾時摩訶迦攝波作如是念：「我已結集",
    "T24n1451_040:0408a06": "世尊所說最初學處，於同梵行無有違逆亦",
    "T24n1451_040:0408a07": "無訶厭，是故當知此毘奈耶是佛所說。」復",
    "T24n1451_040:0408a08": "告鄔波離：「世尊何處說第二學處？」時鄔波離",
    "T24n1451_040:0408a09": "以清徹音答曰：「於婆羅痆斯。」「此為誰說？」「即五",
    "T24n1451_040:0408a10": "苾芻。」「其事云何？」「謂齊整披三衣，應當學。」說是",
    "T24n1451_040:0408a11": "語已，諸阿羅漢俱入邊際定，以願力故觀察",
    "T24n1451_040:0408a12": "世間還從定起。時迦攝波作如是念：「我已結",
    "T24n1451_040:0408a13": "集世尊第二學處。」廣如上說。復告鄔波離：「世",
    "T24n1451_040:0408a14": "尊何處說第三學處？」鄔波離以清徹音答曰：",
    "T24n1451_040:0408a15": "「於羯蘭鐸迦村。」「此為誰說？」「即羯蘭鐸迦子蘇",
    "T24n1451_040:0408a16": "陣那苾芻。」「其事云何？」「謂若苾芻受禁戒，於",
    "T24n1451_040:0408a17": "餘苾芻乃至畜生行婬欲者，得波羅市迦罪，",
    "T24n1451_040:0408a18": "亦不得同住。」說是語已，諸阿羅漢俱入邊際",
    "T24n1451_040:0408a19": "定，以願力故觀察世間還從定起。時迦攝波",
    "T24n1451_040:0408a20": "作是如念：「我已結集，廣說如前。」自餘學處，世",
    "T24n1451_040:0408a21": "尊或於王宮聚落，為諸苾芻廣制學處，時鄔",
    "T24n1451_040:0408a22": "波離悉皆具說。諸阿羅漢既結集已，此名波",
    "T24n1451_040:0408a23": "羅市迦法、此名僧伽伐尸沙法、此名二不定",
    "T24n1451_040:0408a24": "法、三十捨墮法、九十波逸底迦法、四波羅底",
    "T24n1451_040:0408a25": "提舍尼法、眾多學法、七滅諍法，此是初制、此",
    "T24n1451_040:0408a26": "是隨制、此是定制、此是隨聽；如是出家、如是",
    "T24n1451_040:0408a27": "受近圓，如是單白、白二、白四羯磨，如是應度、",
    "T24n1451_040:0408a28": "如是不應度、如是作褒灑陀、如是作安居、如",
    "T24n1451_040:0408a29": "是作隨意及以諸事乃至雜事、此是尼陀那",
    "T24n1451_040:0408b01": "目得迦等。既結集毘奈耶已，具壽鄔波離從",
    "T24n1451_040:0408b02": "高座下。時迦攝波作如是念：「後世之人少智",
    "T24n1451_040:0408b03": "鈍根，依文而解不達深義。我今宜可自說摩",
    "T24n1451_040:0408b04": "窒里迦，欲使經律義不失故。」作是念已，便作",
    "T24n1451_040:0408b05": "白二羯磨，白眾令知。眾既許已，即昇高座告",
    "T24n1451_040:0408b06": "諸苾芻曰：「摩窒里迦我今自說，於所了義皆",
    "T24n1451_040:0408b07": "令明顯。所謂：四念處、四正勤、四神足、五根、五",
    "T24n1451_040:0408b08": "力、七菩提分、八聖道分；四無畏、四無礙解、四",
    "T24n1451_040:0408b09": "沙門果、四法句無諍願智，及邊際定空無相",
    "T24n1451_040:0408b10": "無願雜修諸定正入現觀，及世俗智苫摩他",
    "T24n1451_040:0408b11": "毘鉢舍那法集法蘊，如是總名摩窒里迦。」說",
    "T24n1451_040:0408b12": "是語已，諸阿羅漢俱入邊際定，次第觀已還",
    "T24n1451_040:0408b13": "從定起，如前廣說。是故當知！此是蘇怛羅、",
    "T24n1451_040:0408b14": "此是毘奈耶、此是阿毘達磨，是佛真教。如是",
    "T24n1451_040:0408b15": "集已。",
    "T24n1451_040:0408b16": "時地上藥叉咸發大聲作如是說：「仁等應知！",
    "T24n1451_040:0408b17": "聖者大迦攝波為上首，與五百阿羅漢，共集",
    "T24n1451_040:0408b18": "如來三藏聖教。由是因緣天眾增盛阿蘇羅",
    "T24n1451_040:0408b19": "減少。」居空藥叉聞是說已，亦發大聲徹四大",
    "T24n1451_040:0408b20": "王眾、三十三天、夜摩、覩史、多樂、變化、他化、自",
    "T24n1451_040:0408b21": "在、梵眾、梵輔、大梵、少光、無量光、極光、淨、少淨、",
    "T24n1451_040:0408b22": "無量淨、遍淨、無雲、福生、廣果、無煩、無熱、善現、",
    "T24n1451_040:0408b23": "善見天等，須臾之間其聲上徹色究竟天。此",
    "T24n1451_040:0408b24": "諸天等咸發聲言：「諸天增盛，阿蘇羅減少。」時",
    "T24n1451_040:0408b25": "五百阿羅漢既結集已，此即名為五百結集。",
    "T24n1451_040:0408b26": "爾時大迦攝波而說頌曰：",
    "T24n1451_040:0408b27": "「仁等結集法王教，　　皆為愍念諸群生；",
    "T24n1451_040:0408b28": "　所有言說量無邊，　　今並纂集無遺闕；",
    "T24n1451_040:0408b29": "　世間愚癡不能了；　　為作明燈除眼曀。」",
    "T24n1451_040:0408c01": "時具壽大迦攝波復作是念：「三藏聖教我已",
    "T24n1451_040:0408c02": "結集，今以定力，觀察世尊所說教法得久住",
    "T24n1451_040:0408c03": "世，所應作者依如來說並已作了。如來法王",
    "T24n1451_040:0408c04": "示我正道如教奉行，我已少分報佛慈恩。誰",
    "T24n1451_040:0408c05": "能盡報如來恩德？世尊大師所有遺教，利益",
    "T24n1451_040:0408c06": "眾生並皆纂集，久離大師無復依怙，五蘊臭",
    "T24n1451_040:0408c07": "身荷負勞倦，涅槃時至無宜久留。」作是念已",
    "T24n1451_040:0408c08": "而說頌曰：",
    "T24n1451_040:0408c09": "「我已結集牟尼教，　　為令正法得增長；",
    "T24n1451_040:0408c10": "　久住利益於世間，　　饒益眾生離諸惑。",
    "T24n1451_040:0408c11": "　無羞恥者已折伏，　　有慚愧者皆攝受；",
    "T24n1451_040:0408c12": "　所作利益事已周，　　今我宜應趣圓寂。」",
    "T24n1451_040:0408c13": "時大迦攝波告阿難陀曰：「汝今知不？世尊言",
    "T24n1451_040:0408c14": "教付囑於我而般涅槃，我今復欲入般涅槃，",
    "T24n1451_040:0408c15": "轉以教法付囑於汝，當善護持。」又復告曰：「我",
    "T24n1451_040:0408c16": "滅度後，於王舍城有商主妻當生一子，其子",
    "T24n1451_040:0408c17": "生時以奢搦迦衣裹身而出，因即名為奢搦",
    "T24n1451_040:0408c18": "迦(即是麻類，此方先無，高共人等，堪織為布。舊云商那和修者訛)，後因入海求諸珍",
    "T24n1451_040:0408c19": "貨安隱迴還，於佛教中遂設佛陀五年大會，",
    "T24n1451_040:0408c20": "當得出家，所有佛教轉付於彼。」作是語已，時",
    "T24n1451_040:0408c21": "迦攝波復作是念：「世尊大悲修諸苦行是真",
    "T24n1451_040:0408c22": "善友，無量功德共所莊嚴，遺身舍利隨所在",
    "T24n1451_040:0408c23": "處，我今皆當恭敬供養而入涅槃。」作是念已，",
    "T24n1451_040:0408c24": "以神通力往四大制底，謂生處、成佛處、轉法",
    "T24n1451_040:0408c25": "輪處、涅槃處、并餘舍利塔處至誠供養。即",
    "T24n1451_040:0408c26": "入龍宮供養佛牙已，騰空即往三十三天欲",
    "T24n1451_040:0408c27": "禮佛牙。時天帝釋及諸天等，見迦攝波恭敬",
    "T24n1451_040:0408c28": "禮拜，問言：「何故得來至此？」尊者報曰：「我欲",
    "T24n1451_040:0408c29": "最後供養世尊所有舍利牙塔。」時諸天等聞",
    "T24n1451_040:0409a01": "最後言，心生憂惱默然而住。是時帝釋即持",
    "T24n1451_040:0409a02": "佛牙與迦攝波，尊者受牙置於手掌，瞻視不",
    "T24n1451_040:0409a03": "瞬便安頂上。復以曼陀羅華及諸蓮華牛頭",
    "T24n1451_040:0409a04": "香末，布於牙上以申供養，為天帝釋及諸天",
    "T24n1451_040:0409a05": "等略說法已，從須彌頂沒王舍城出。",
    "T24n1451_040:0409a06": "爾時大迦攝波復作是念：「我先已許欲涅槃",
    "T24n1451_040:0409a07": "時報未生怨王。」作是念已便詣王宮，告門人",
    "T24n1451_040:0409a08": "曰：「為我通王，云：『迦攝波今在門首欲見大王。』」",
    "T24n1451_040:0409a09": "時守門人聞是語已，便入宮中既至王前正",
    "T24n1451_040:0409a10": "屬王睡，即還却出報迦攝波曰：「聖者！大王現",
    "T24n1451_040:0409a11": "睡。」尊者報言：「汝宜更去為我覺王。」守門人曰：",
    "T24n1451_040:0409a12": "「王性暴惡難可侵犯。我今不敢，恐王瞋責刑",
    "T24n1451_040:0409a13": "戮於我。」迦攝波告曰：「若如是者，待王覺後為",
    "T24n1451_040:0409a14": "我報知：『大迦攝波為欲涅槃，來就王門與王",
    "T24n1451_040:0409a15": "取別。』」作是語已便往雞足山中，於三峯內敷",
    "T24n1451_040:0409a16": "草而坐，作如是念：「我今宜以世尊所授糞掃",
    "T24n1451_040:0409a17": "納衣用覆於身，令身乃至慈氏下生。彼薄伽",
    "T24n1451_040:0409a18": "梵以我此身，示諸弟子及諸大眾令生厭離。」",
    "T24n1451_040:0409a19": "即便入定三峯覆身，猶如密室不壞而住。復",
    "T24n1451_040:0409a20": "作是念：「若未生怨王來至於此，山即為開。",
    "T24n1451_040:0409a21": "若王不見我身便嘔熱血而死。」念已入定捨",
    "T24n1451_040:0409a22": "其壽行。是時大地六種震動，流星下落諸方",
    "T24n1451_040:0409a23": "赫焰，於虛空中諸天擊鼓。爾時具壽大迦攝",
    "T24n1451_040:0409a24": "波，踊身空中現諸神變，或流清水或放火光，",
    "T24n1451_040:0409a25": "遍起密雲降注洪雨。作是事已，入石室中右",
    "T24n1451_040:0409a26": "脇而臥重壘雙足，入無餘依妙涅槃界。",
    "T24n1451_040:0409a27": "爾時釋梵諸天咸作是念：「何因緣故大地震",
    "T24n1451_040:0409a28": "動？」便共觀察乃見迦攝波入於涅槃，即與無",
    "T24n1451_040:0409a29": "量百千萬億天眾，各持嗢鉢羅華、拘勿頭華、",
    "T24n1451_040:0409b01": "分多利華，及牛頭栴檀沈水香末，皆詣尊者",
    "T24n1451_040:0409b02": "身所，以種種天華及妙香末，散其身上而為",
    "T24n1451_040:0409b03": "供養，既供養已三山即合上皆密覆。時彼諸",
    "T24n1451_040:0409b04": "天既離尊者，生大悲惱作如是語：「佛般涅槃",
    "T24n1451_040:0409b05": "憂懷未息，如何今者復屬悲哀？畢鉢羅巖舊",
    "T24n1451_040:0409b06": "住諸天空名而已，所有勝法亦復隨行。摩揭",
    "T24n1451_040:0409b07": "陀國無復光彩，貧窮眾生福田斷絕，所有",
    "T24n1451_040:0409b08": "善法皆亦銷亡。如第二佛入般涅槃，頓於今",
    "T24n1451_040:0409b09": "時法山隤壞，法船傾沒法樹崩摧，法海枯竭",
    "T24n1451_040:0409b10": "魔眾歡喜，所有正法教化眾生，及利益事悉",
    "T24n1451_040:0409b11": "當隱沒。」時彼諸天作如是等悲歎語已，禮",
    "T24n1451_040:0409b12": "尊者足欻然不現。時未生怨王於其睡中作",
    "T24n1451_040:0409b13": "如是夢，見宮中舍棟梁摧折忽然驚覺。其守",
    "T24n1451_040:0409b14": "門人見王睡覺，便以迦攝所囑之語具奏王",
    "T24n1451_040:0409b15": "知，王聞是語悶絕于地。時諸輔佐以清冷水",
    "T24n1451_040:0409b16": "灑面乃蘇，往竹林園見阿難陀，五體投地悲",
    "T24n1451_040:0409b17": "啼號哭作如是言：「我聞尊者大迦攝波入般",
    "T24n1451_040:0409b18": "涅槃。」時阿難陀即共王去，詣鷄足山(舊云鷄足，由尊者在",
    "T24n1451_040:0409b19": "中，後人喚為尊足。又嶺有佛跡，然鷄足、尊足，梵音相濫也)，示尊者處。既至山已，",
    "T24n1451_040:0409b20": "諸大藥叉便開三山，王既見已，復見諸天以",
    "T24n1451_040:0409b21": "曼陀羅華，及諸蓮華栴檀沈水，種種華香而",
    "T24n1451_040:0409b22": "供養處。時王即便舉手悲號悶絕投地，猶如",
    "T24n1451_040:0409b23": "大樹斬斷其根，良久方起便欲拾薪。時阿難",
    "T24n1451_040:0409b24": "陀見是事已，告言：「大王！何為拾薪？」答言：「欲焚。」",
    "T24n1451_040:0409b25": "尊者告曰：「勿作是語。此尊者身以定守持，乃",
    "T24n1451_040:0409b26": "至慈氏菩薩當來下生，與九十六俱胝聲聞",
    "T24n1451_040:0409b27": "而為隨從來詣於此，取尊者遺身示諸聲聞。",
    "T24n1451_040:0409b28": "云：『此迦攝波，是釋迦牟尼佛上首弟子，於少",
    "T24n1451_040:0409b29": "欲知足中行杜多行最為第一。釋迦牟尼所",
    "T24n1451_040:0409c01": "說教法，能為結集建立法眼。』時諸聲聞當作",
    "T24n1451_040:0409c02": "是念：『過去世中人身卑小佛身廣大。』時彼世",
    "T24n1451_040:0409c03": "尊便持迦攝波僧伽胝衣，示聲聞眾：『此是釋",
    "T24n1451_040:0409c04": "迦牟尼應正等覺所披僧伽胝服。』時九十六俱",
    "T24n1451_040:0409c05": "胝聲聞，聞是語已便證阿羅漢果，皆悉勤行",
    "T24n1451_040:0409c06": "杜多少欲知足之行。是故尊者有此遺身以",
    "T24n1451_040:0409c07": "定力持。不可焚燎，可於其上造窣覩波。」時王",
    "T24n1451_040:0409c08": "出後，三山還合蓋覆其身，於上造塔。王禮阿",
    "T24n1451_040:0409c09": "難陀足，白言：「尊者！我不見佛入般涅槃，亦復",
    "T24n1451_040:0409c10": "不覩尊者迦攝波滅度。若聖者涅槃，我當願",
    "T24n1451_040:0409c11": "見。」尊者便許。時奢搦迦從大海中安隱來至，",
    "T24n1451_040:0409c12": "安置物已往竹林園。時阿難陀在香臺門首",
    "T24n1451_040:0409c13": "而作經行，彼既見已禮足言曰：「我從大海安",
    "T24n1451_040:0409c14": "隱來至，是三寶力，我今願設五年法會供養",
    "T24n1451_040:0409c15": "佛僧。世尊今者在何方處？」答言：「子！佛已涅",
    "T24n1451_040:0409c16": "槃。」時奢搦迦聞悶絕于地，水灑穌息，又問：「尊",
    "T24n1451_040:0409c17": "者舍利子、大目乾連，及大迦攝波皆在何處？」",
    "T24n1451_040:0409c18": "答曰：「並已涅槃。」聞極憂慼，即便廣設五年會",
    "T24n1451_040:0409c19": "已，尊者言：「子！於佛法內四攝行中已作財攝，",
    "T24n1451_040:0409c20": "今者更應作法攝事。」答言：「大德！今作何事？」尊",
    "T24n1451_040:0409c21": "者言：「子！汝可於佛教中出家修行。」答言：「如是",
    "T24n1451_040:0409c22": "應作。」尊者即與出家并授近圓，羯磨既了",
    "T24n1451_040:0409c23": "遂發誓願：「始從今日乃至盡形，常著奢搦迦",
    "T24n1451_040:0409c24": "衣。」此苾芻聰明聞持一領便受，其阿難陀親",
    "T24n1451_040:0409c25": "於佛所受持八萬法蘊，奢搦迦盡皆領受，具",
    "T24n1451_040:0409c26": "足三明洞閑三藏。時阿難陀與諸苾芻在竹",
    "T24n1451_040:0409c27": "林園，有一苾芻而說頌曰：",
    "T24n1451_040:0409c28": "「若人壽百歲，　　不見水白鶴；",
    "T24n1451_040:0409c29": "　不如一日生，　　得見水白鶴。」",
    "T24n1451_040:0410a01": "時阿難陀聞已告彼苾芻曰：「汝所誦者，大師",
    "T24n1451_040:0410a02": "不作是語。然佛世尊作如是說：",
    "T24n1451_040:0410a03": "「『若人壽百歲，　　不了於生滅；",
    "T24n1451_040:0410a04": "　　不如一日生，　　得了於生滅。』",
    "T24n1451_040:0410a05": "「汝今應知，世有二人常謗聖教：",
    "T24n1451_040:0410a06": "「『不信性多瞋，　　雖信顛倒解；",
    "T24n1451_040:0410a07": "　　妄執於經義，　　如象溺深泥。",
    "T24n1451_040:0410a08": "　　彼當自損失，　　由其無智慧；",
    "T24n1451_040:0410a09": "　　邪解聽無益，　　如毒藥應知。",
    "T24n1451_040:0410a10": "　　是故諸智者，　　聽已能正行；",
    "T24n1451_040:0410a11": "　　煩惑漸銷除，　　當得離繫果。』」",
    "T24n1451_040:0410a12": "彼聞教已便告其師，師曰：",
    "T24n1451_040:0410a13": "「阿難陀老闇，　　無力能憶持；",
    "T24n1451_040:0410a14": "　出言多忘失，　　未必可依信。",
    "T24n1451_040:0410a15": "「汝但依舊如是誦持。」時尊者阿難陀，覆來聽",
    "T24n1451_040:0410a16": "察，見依謬說，報言：「子！我已告汝，世尊不作",
    "T24n1451_040:0410a17": "是說。」時彼苾芻悉以師語白尊者知。尊者聞",
    "T24n1451_040:0410a18": "已作如是念：「今此苾芻我親教授，既不用語，",
    "T24n1451_040:0410a19": "知欲如何？假令尊者舍利子、大目乾連、摩訶",
    "T24n1451_040:0410a20": "迦攝波事亦同此。彼諸大德並已涅槃，如來",
    "T24n1451_040:0410a21": "慈善根力，能令法眼住世千年。」乃傷歎曰：",
    "T24n1451_040:0410a22": "「尊宿已過去，　　新者不齊行；",
    "T24n1451_040:0410a23": "　寂慮我一身，　　猶如殼中鳥。",
    "T24n1451_040:0410a24": "　過去親皆散，　　知識亦隨亡；",
    "T24n1451_040:0410a25": "　於諸知識中，　　無過定中念。",
    "T24n1451_040:0410a26": "　所有世間燈，　　明照除眾闇；",
    "T24n1451_040:0410a27": "　能破愚癡惑，　　此等亦皆無。",
    "T24n1451_040:0410a28": "　所化者無邊，　　能導者但一；",
    "T24n1451_040:0410a29": "　如野孤制底，　　殘林唯一樹。」",
    "T24n1451_040:0410b01": "時具壽阿難陀告奢搦迦苾芻曰：「尊者大迦",
    "T24n1451_040:0410b02": "攝波，以世尊教付囑於我已般涅槃。我今轉",
    "T24n1451_040:0410b03": "付於汝，而取滅度，汝可守護，當於末度羅",
    "T24n1451_040:0410b04": "國有牟論荼山可造住處，於此國中有長者",
    "T24n1451_040:0410b05": "子，世尊已記當為寺主。又此國內有賣香人",
    "T24n1451_040:0410b06": "名曰笈多，當有一子名鄔波笈多，汝度出家。",
    "T24n1451_040:0410b07": "世尊記彼，名為無相好佛。然我涅槃百年之",
    "T24n1451_040:0410b08": "後大作佛事。」奢搦迦聞是語已白言：「如鄔波",
    "T24n1451_040:0410b09": "馱耶教。」尊者報言：「汝可善住，我般涅槃，并白",
    "T24n1451_040:0410b10": "王知。」時阿難陀復作是念：「我若於此般涅槃",
    "T24n1451_040:0410b11": "者，未生怨王與廣嚴城久相違背，我身舍利",
    "T24n1451_040:0410b12": "必不共分。若於廣嚴城中取涅槃者，未生怨",
    "T24n1451_040:0410b13": "王亦不得分。我今宜可於弶伽河流中而",
    "T24n1451_040:0410b14": "取滅度。」作是念已即便欲往。時未生怨王，因",
    "T24n1451_040:0410b15": "睡夢見己之傘蓋其竿摧折，王作夢已忽然",
    "T24n1451_040:0410b16": "驚覺。其守門人見王睡覺，便以阿難陀所囑",
    "T24n1451_040:0410b17": "之語，具白王知。王聞語已悶絕于地，水灑方",
    "T24n1451_040:0410b18": "穌作如是言：「尊者阿難於其何處而般涅槃？」",
    "T24n1451_040:0410b19": "時奢搦迦以頌報王：",
    "T24n1451_040:0410b20": "「今此尊者從佛生，　　隨佛守護於法藏；",
    "T24n1451_040:0410b21": "　求證涅槃斷生死，　　由是已向廣嚴城。」",
    "T24n1451_040:0410b22": "爾時未生怨王聞此語已，嚴駕四兵往弶伽",
    "T24n1451_040:0410b23": "河邊。是時廣嚴城舊住諸天，於虛空中告諸",
    "T24n1451_040:0410b24": "人曰：",
    "T24n1451_040:0410b25": "「尊者慶喜世間燈，　　哀愍群生眾無量；",
    "T24n1451_040:0410b26": "　心懷悲感將圓寂，　　今者來至廣嚴城。」",
    "T24n1451_040:0410b27": "時廣嚴城栗[女*占]毘子，整四兵眾往至河邊。時",
    "T24n1451_040:0410b28": "未生怨王，禮尊雙足合掌白言：",
    "T24n1451_040:0410b29": "「世尊目若青蓮華，　　緣盡於斯證真滅；",
    "T24n1451_040:0410c01": "　仁今復欲求圓寂，　　唯願於此為留身。」",
    "T24n1451_040:0410c02": "時廣嚴城所有人眾，亦復遙禮請為留身。尊",
    "T24n1451_040:0410c03": "者見已作如是念，說伽他曰：",
    "T24n1451_040:0410c04": "「我今欲為未生怨，　　栗[女*占]毘子情生恨；",
    "T24n1451_040:0410c05": "　若在廣嚴留舍利，　　王城人眾復傷悲。",
    "T24n1451_040:0410c06": "　宜可半身與王舍，　　半身留為廣嚴城；",
    "T24n1451_040:0410c07": "　兩處和解不相爭，　　各得隨情申供養。」",
    "T24n1451_040:0410c08": "是時尊者將欲涅槃，此之大地六種震動。時",
    "T24n1451_040:0410c09": "有仙人將門徒五百，乘空而來到尊者所，合",
    "T24n1451_040:0410c10": "掌白言：「大德！我今願於善說法律，出家近圓",
    "T24n1451_040:0410c11": "成苾芻性。」是時尊者作如是念：「云何令我弟",
    "T24n1451_040:0410c12": "子今來至此？」便以通力即於水中絕人行路，",
    "T24n1451_040:0410c13": "纔起念已有五百弟子一時俱至。尊者即於",
    "T24n1451_040:0410c14": "水中變為洲地四絕人蹤，與五百人出家受",
    "T24n1451_040:0410c15": "具。正作白時，其五百人得不還果，第三羯磨",
    "T24n1451_040:0410c16": "時，斷諸煩惱證阿羅漢。由其大仙出家近圓，",
    "T24n1451_040:0410c17": "在日中時復在水中，為此時人喚為日中或名",
    "T24n1451_040:0410c18": "水中(本云末田地那，末田是中，地那是日，因以為名喚為日中。或云末田鐸迦，末田是中，鐸迦是水。由在",
    "T24n1451_040:0410c19": "水中出家，即以為名喚為水中。舊為末田地者，但出其名，皆未詳所以，故為注出)。是時尊者",
    "T24n1451_040:0410c20": "所作已了，禮阿難足作如是語：「世尊最後度",
    "T24n1451_040:0410c21": "彼善賢先證圓寂，我亦如是前入涅槃，我不",
    "T24n1451_040:0410c22": "欲見鄔波馱耶般涅槃事。」尊者報言：「子！世尊",
    "T24n1451_040:0410c23": "以教付迦攝波然後涅槃，大迦攝波轉付於",
    "T24n1451_040:0410c24": "我我今付汝，所有教法當善護持。世尊記曰：",
    "T24n1451_040:0410c25": "『迦濕彌羅國，床臥之具所須易得，與定相應",
    "T24n1451_040:0410c26": "最為第一。』佛復記汝：『我涅槃後滿百歲時，有",
    "T24n1451_040:0410c27": "一苾芻名末田地那，令我教法流行此國。』是",
    "T24n1451_040:0410c28": "故汝今應可於彼宣揚聖化。」答言：「如是應作。」",
    "T24n1451_040:0410c29": "尊者慶喜即現神變，如水滅火而般涅槃，遂",
    "T24n1451_040:0411a01": "分半身與未生怨，半與廣嚴城眾。頌曰：",
    "T24n1451_040:0411a02": "「以利智金剛，　　解自身令破；",
    "T24n1451_040:0411a03": "　半與王城主，　　半與廣嚴人。」",
    "T24n1451_040:0411a04": "時廣嚴城得半身已，造窣覩波而興供養，未",
    "T24n1451_040:0411a05": "生怨王於波吒離造塔供養。爾時尊者日中",
    "T24n1451_040:0411a06": "作如是念：「我親教師囑如是語：『迦濕彌羅國",
    "T24n1451_040:0411a07": "流通佛教。世尊亦記：「當來之世，有苾芻名曰",
    "T24n1451_040:0411a08": "日中，於迦濕彌羅國調伏毒龍其名忽弄，流",
    "T24n1451_040:0411a09": "行我教。」』我今宜可滿大師意。」即往其國加趺",
    "T24n1451_040:0411a10": "而坐，此國是龍之所守護，自非擾亂龍難調",
    "T24n1451_040:0411a11": "伏，即便入定令此國地六種震動。龍見地動",
    "T24n1451_040:0411a12": "便擊雷電，降注洪雨來怖尊者。是時尊者即",
    "T24n1451_040:0411a13": "入慈定，龍威雖盛苾芻衣角亦不能動。龍即",
    "T24n1451_040:0411a14": "降雹於尊者上，變成天華繽紛亂墜。龍加忿",
    "T24n1451_040:0411a15": "怒更下刀斧諸雜器仗，皆悉變成拘物頭華，",
    "T24n1451_040:0411a16": "散其身上。空中頌曰：",
    "T24n1451_040:0411a17": "「空中下雷雹，　　變作妙蓮華；",
    "T24n1451_040:0411a18": "　假使刀杖臨，　　悉是諸瓔珞。",
    "T24n1451_040:0411a19": "　龍現大威怒，　　山峰皆墜墮；",
    "T24n1451_040:0411a20": "　尊者雪山王，　　光淨無傾動。」",
    "T24n1451_040:0411a21": "由慈定力火刀毒藥皆不能害，龍見其事生",
    "T24n1451_040:0411a22": "大希有，詣尊者所作如是言：「聖者！今何所須？」",
    "T24n1451_040:0411a23": "答曰：「汝可容我安置之處。」龍曰：「此事難為。」",
    "T24n1451_040:0411a24": "尊者曰：「世尊令我此處居止，又云：『迦濕彌羅",
    "T24n1451_040:0411a25": "國房舍臥具所須易求，與定相應最為第一。』」",
    "T24n1451_040:0411a26": "問曰：「是佛記耶？」答曰：「實爾。」龍曰：「可須幾地？」",
    "T24n1451_040:0411a27": "答曰：「加趺坐處。」龍曰：「此即施與。」尊者加趺",
    "T24n1451_040:0411a28": "壓九峪口，龍曰：「尊者可有幾許門徒？」尊者",
    "T24n1451_040:0411a29": "入定觀知：「有五百阿羅漢來住於此。」龍曰：「隨",
    "T24n1451_040:0411b01": "意，若一人欠少我當奪地。」尊者云：「爾。凡於其",
    "T24n1451_040:0411b02": "處若有受者即有施主，我今欲於此處令諸",
    "T24n1451_040:0411b03": "人眾共來居止。」龍言：「任意。」是時四方人至，尊",
    "T24n1451_040:0411b04": "者即領親自封疆城邑聚落，既安置已，諸人",
    "T24n1451_040:0411b05": "共來白尊者曰：「我等居人且蒙安隱，活命支",
    "T24n1451_040:0411b06": "濟其事如何？」尊者即便以神通力，將諸人眾",
    "T24n1451_040:0411b07": "往香醉山，告諸人曰：「皆可拔取欝金香根。」時",
    "T24n1451_040:0411b08": "香醉山中有諸大龍，見拔香時悉皆忿怒欲",
    "T24n1451_040:0411b09": "降雷雹，尊者遂令調伏，具告其事。龍白言：「尊",
    "T24n1451_040:0411b10": "者！如來教法當住幾時？」尊者答言：「住世千年。」",
    "T24n1451_040:0411b11": "龍言：「共立盟要，乃至如來教法住世以來當",
    "T24n1451_040:0411b12": "隨意用。」尊者曰：「善。」即與諸人各持香根，還",
    "T24n1451_040:0411b13": "迦濕彌羅種植增廣，乃至佛教未滅以來不",
    "T24n1451_040:0411b14": "令虧失。是時尊者既令四方諸人善安置已，",
    "T24n1451_040:0411b15": "即現種種神通之事，令諸施主及同梵行者",
    "T24n1451_040:0411b16": "皆得歡喜，猶如火滅入無餘涅槃。時彼諸人",
    "T24n1451_040:0411b17": "各以牛頭栴檀香木焚葬餘骸，即於其處造",
    "T24n1451_040:0411b18": "窣覩波。時尊者奢搦迦度鄔波笈多(此云小護)",
    "T24n1451_040:0411b19": "令出家已，遂令佛教廣得流布，告鄔波笈多",
    "T24n1451_040:0411b20": "曰：「汝今應知！如來大師以其教法，付囑大迦",
    "T24n1451_040:0411b21": "攝波便入涅槃。時大迦攝波亦以教法，付我",
    "T24n1451_040:0411b22": "鄔波馱耶而入涅槃。鄔波馱耶以法付我亦",
    "T24n1451_040:0411b23": "入涅槃，我今以法付囑於汝當般涅槃。汝今",
    "T24n1451_040:0411b24": "宜於聖教，當善護持勿令虧滅。佛所制者皆",
    "T24n1451_040:0411b25": "應奉行。」時奢搦迦作是教已，與諸施主及同",
    "T24n1451_040:0411b26": "梵行，方便說法令歡喜已，即現種種神變之",
    "T24n1451_040:0411b27": "事，上騰火焰下注清流，入無餘依妙涅槃界。",
    "T24n1451_040:0411b28": "爾時鄔波笈多以法付囑具壽地底迦(此云有媿)，",
    "T24n1451_040:0411b29": "此既弘通正法教已，轉付具壽黑色(梵云訖里瑟拏)，次",
    "T24n1451_040:0411c01": "復轉付具壽善見(梵云蘇跌里舍那)。如是等諸大龍象",
    "T24n1451_040:0411c02": "皆已遷化，大師圓寂佛日既沈世無依怙，如",
    "T24n1451_040:0411c03": "是漸次至一百一十年後。",
    "T24n1451_040:0411c04": "爾時廣嚴城諸苾芻等，作十種不清淨事，違",
    "T24n1451_040:0411c05": "逆世尊所制教法，不順蘇怛羅、不依毘柰耶，",
    "T24n1451_040:0411c06": "乖違正理，諸苾芻等將為清淨皆共遵行，於",
    "T24n1451_040:0411c07": "經律中不見其事。云何為十？",
    "T24n1451_040:0411c08": "一者時諸苾芻作非法不和羯磨、非法和羯",
    "T24n1451_040:0411c09": "磨、法不和羯磨，是諸大眾聞此說時高聲共",
    "T24n1451_040:0411c10": "許，此即名為高聲共許淨法。斯乃違背佛教",
    "T24n1451_040:0411c11": "乖越正理，不順蘇怛羅、不依毘柰耶。時廣嚴",
    "T24n1451_040:0411c12": "城諸苾芻等，作不清淨將為清淨，覩斯非法，",
    "T24n1451_040:0411c13": "云何捨而不問，稱揚宣說皆共遵行？二者時",
    "T24n1451_040:0411c14": "諸苾芻作非法不和羯磨、非法和羯磨、法不",
    "T24n1451_040:0411c15": "和羯磨。諸人見時悉皆隨喜，此即名為隨喜",
    "T24n1451_040:0411c16": "淨法。斯乃違背佛教乖越正理，不順蘇怛羅、",
    "T24n1451_040:0411c17": "不依毘奈耶，時諸苾芻將為清淨，稱揚宣說",
    "T24n1451_040:0411c18": "皆共遵行。",
    "T24n1451_040:0411c19": "三者諸苾芻自手掘地或教人掘，此即名為",
    "T24n1451_040:0411c20": "舊事淨法，廣說如上，乃至皆共遵行。",
    "T24n1451_040:0411c21": "四者諸苾芻以筩盛鹽，自手捉觸守持而用，",
    "T24n1451_040:0411c22": "和合時藥噉食隨情，此即名為鹽事淨法，乃",
    "T24n1451_040:0411c23": "至皆共遵行。",
    "T24n1451_040:0411c24": "五者諸苾芻未行一驛半驛，便別眾食，此即",
    "T24n1451_040:0411c25": "名為道行淨法，乃至皆共遵行。",
    "T24n1451_040:0411c26": "六者諸苾芻不作餘食法，二指噉食，此即名",
    "T24n1451_040:0411c27": "為二指淨法，乃至皆共遵行。七者諸苾芻和",
    "T24n1451_040:0411c28": "水飲酒，此即名為治病淨法，乃至皆共遵行。",
    "T24n1451_040:0411c29": "八者諸苾芻當以乳酪一升和水攪之，非時",
    "T24n1451_040:0412a01": "飲用，此即名為酪漿淨法，乃至皆共遵行。",
    "T24n1451_040:0412a02": "九者諸苾芻作新坐具，不以故者佛一張手",
    "T24n1451_040:0412a03": "重帖而自受用，此乃名為坐具淨法，乃至皆",
    "T24n1451_040:0412a04": "共遵行。",
    "T24n1451_040:0412a05": "十者諸苾芻躬持好鉢塗拭香華，即令求寂",
    "T24n1451_040:0412a06": "持以巡門，普告諸人，作如是語：「遍廣嚴城現",
    "T24n1451_040:0412a07": "在人物，及四遠來商客之類，若有布施，若金、",
    "T24n1451_040:0412a08": "若銀、貝齒之類置鉢中者，得大利益富樂無",
    "T24n1451_040:0412a09": "窮。」既多獲利，所有金寶皆共分張，此即名為",
    "T24n1451_040:0412a10": "金寶淨法。斯乃違背佛教乖越正理，不順蘇",
    "T24n1451_040:0412a11": "呾羅、不依毘奈耶，時諸苾芻作不淨事將為",
    "T24n1451_040:0412a12": "清淨，稱揚宣說皆共遵行。",
    "T24n1451_040:0412a13": "爾時具壽阿難陀在廣嚴城，有弟子名曰樂",
    "T24n1451_040:0412a14": "欲(梵云薩婆迦摩)，是阿羅漢住八解脫，少欲知足省",
    "T24n1451_040:0412a15": "緣而住。此有弟子在婆颯婆聚落號曰名稱",
    "T24n1451_040:0412a16": "(梵云耶舍)，亦阿羅漢住八解脫，與五百弟子人間",
    "T24n1451_040:0412a17": "遊行至廣嚴城。時諸苾芻欲分利物，授事人",
    "T24n1451_040:0412a18": "來告尊者名稱曰：「僧伽獲利今欲共分，可來",
    "T24n1451_040:0412a19": "受取。」報言：「具壽！此之物利，從何而得？是誰所",
    "T24n1451_040:0412a20": "施？」彼即如前所得物處具告其事。尊者聞已",
    "T24n1451_040:0412a21": "作如是念：「唯於此事有惡疱生，為更有餘事？」",
    "T24n1451_040:0412a22": "即入定觀察，乃見於戒慢緩作諸惡行，共",
    "T24n1451_040:0412a23": "作十種非法之事。見已欲令法久住故，即便",
    "T24n1451_040:0412a24": "往詣尊者樂欲處，禮雙足已，白言：「尊者！苾芻",
    "T24n1451_040:0412a25": "合作如是高聲共許法耶(實是非法，見作之時大眾高聲共許為法)？」尊者",
    "T24n1451_040:0412a26": "問曰：「何謂共許法？」答曰：「此廣嚴城諸苾芻，",
    "T24n1451_040:0412a27": "作非法不和羯磨、非法和羯磨、法不和羯磨，",
    "T24n1451_040:0412a28": "而大眾高聲共許此事，此即名為高聲共許",
    "T24n1451_040:0412a29": "淨法。是事合不？」尊者曰：「不應如是。」問曰：「如",
    "T24n1451_040:0412b01": "來何處制不許為？」答曰：「於瞻波城。」復問：「為誰？」",
    "T24n1451_040:0412b02": "答曰：「為六眾。」問：「得何罪？」答言：「得惡作罪。」「尊者",
    "T24n1451_040:0412b03": "此是第一事，斯乃違背佛教乖越正理，不順",
    "T24n1451_040:0412b04": "蘇呾羅、不依毘柰耶。而諸苾芻作不清淨將",
    "T24n1451_040:0412b05": "為清淨，稱揚宣說皆共遵行。尊者不應縱捨",
    "T24n1451_040:0412b06": "如斯惡事。」彼聞是語默然而住，答曰：「此事已",
    "T24n1451_040:0412b07": "知。」又問：「尊者！合作如是隨喜法耶？」尊者問曰：",
    "T24n1451_040:0412b08": "「何謂隨喜法？」答曰：「此諸苾芻作非法不和羯",
    "T24n1451_040:0412b09": "磨，又作非法和羯磨，又作法不和羯磨，而大",
    "T24n1451_040:0412b10": "眾隨喜，此即名為隨喜淨法。是事合不？」尊者",
    "T24n1451_040:0412b11": "曰：「不應如是。」問曰：「如來何處制不許為？」答",
    "T24n1451_040:0412b12": "曰：「於瞻波城。」復問：「為誰？」答：「為六眾。」問：「得何罪？」",
    "T24n1451_040:0412b13": "答言：「得惡作罪。」「尊者！此是第二事，斯乃違背",
    "T24n1451_040:0412b14": "佛教，廣說如前，乃至尊者不應縱捨如斯惡",
    "T24n1451_040:0412b15": "事。」默然而住，此事已知。又問：「尊者合作如",
    "T24n1451_040:0412b16": "是舊事淨法不？」尊者問曰：「何謂舊事淨法？」答",
    "T24n1451_040:0412b17": "曰：「此諸苾芻自手掘地，或復教人，而大眾將",
    "T24n1451_040:0412b18": "為舊事淨法。是事合不？」尊者曰：「不應如是。」",
    "T24n1451_040:0412b19": "問曰：「如來何處制不許為？」答曰：「於室羅伐城。」",
    "T24n1451_040:0412b20": "復問：「為誰？」答：「為六眾。」問：「得何罪？」答言：「得墮",
    "T24n1451_040:0412b21": "罪。」「尊者！此是第三事。斯乃違背佛教，廣說如",
    "T24n1451_040:0412b22": "前，乃至尊者不應縱捨如斯惡事。」默然而住，",
    "T24n1451_040:0412b23": "此事已知。又問：「尊者！合作如是鹽事淨法不？」",
    "T24n1451_040:0412b24": "尊者問曰：「何謂鹽事淨法？」答曰：「此諸苾芻，以",
    "T24n1451_040:0412b25": "筩盛鹽守持而用，和合時藥噉食隨情，將",
    "T24n1451_040:0412b26": "為鹽淨。是事合不？」尊者曰：「不應如是。」問曰：「如",
    "T24n1451_040:0412b27": "來何處制不許為？」答曰：「於王舍城。」復問：「為",
    "T24n1451_040:0412b28": "誰？」答：「為具壽舍利弗。」問：「得何罪？」答言：「得波逸",
    "T24n1451_040:0412b29": "底迦罪。」「尊者！此是第四事，斯乃違背佛教，廣",
    "T24n1451_040:0412c01": "說如前，乃至尊者不應縱捨如斯惡事。」默然",
    "T24n1451_040:0412c02": "而住，此事已知。又問：「尊者！合作如是道行淨",
    "T24n1451_040:0412c03": "不？」尊者問曰：「何謂道行淨法？」答曰：「此諸苾",
    "T24n1451_040:0412c04": "芻或行一驛半驛，便別眾食，將為道行淨。是",
    "T24n1451_040:0412c05": "事合不？」尊者曰：「不應如是。」問曰：「如來何處制",
    "T24n1451_040:0412c06": "不許為？」答曰：「於王舍城。」復問：「為誰？」答：「為天",
    "T24n1451_040:0412c07": "授。」問：「得何罪？」答言：「得波逸底迦罪。」「尊者！此是",
    "T24n1451_040:0412c08": "第五事，斯乃違背佛教，廣說如前，乃至尊者",
    "T24n1451_040:0412c09": "不應縱捨如斯惡事。」默然而住，此事已知。又",
    "T24n1451_040:0412c10": "問：「尊者！合作如是二指淨法不？」尊者問曰：「何",
    "T24n1451_040:0412c11": "謂二指淨法？」答曰：「此諸苾芻不作餘食法，",
    "T24n1451_040:0412c12": "而以二指食噉，將為二指淨法。是事合不？」",
    "T24n1451_040:0412c13": "尊者曰：「不應如是。」問曰：「如來何處制不許為？」",
    "T24n1451_040:0412c14": "答曰：「於室羅伐城。」復問：「為誰？」答：「為善來。」問得：",
    "T24n1451_040:0412c15": "「何罪？」答言：「得波逸底迦罪。」「尊者此是第六事，",
    "T24n1451_040:0412c16": "斯乃違背佛教，廣說如前，乃至尊者不應縱",
    "T24n1451_040:0412c17": "捨如斯惡事。」默然而住，此事已知。又問：「尊者！",
    "T24n1451_040:0412c18": "合作如是治病淨法不？」尊者問曰：「何謂治病",
    "T24n1451_040:0412c19": "淨法？」答曰：「此諸苾芻以水和酒，攪而飲用，將",
    "T24n1451_040:0412c20": "為淨法。是事合不？」尊者曰：「不應如是。」問曰：",
    "T24n1451_040:0412c21": "「如來何處制不許為？」答曰：「於室羅伐城。」復問：",
    "T24n1451_040:0412c22": "「為誰？」答：「為善來。」問：「得何罪？」答言：「得波逸底",
    "T24n1451_040:0412c23": "迦。」「尊者此是第七事，斯乃違背佛教，廣說如",
    "T24n1451_040:0412c24": "前，乃至尊者不應縱捨如斯惡事。」默然而住，",
    "T24n1451_040:0412c25": "此事已知。",
    "T24n1451_040:0412c26": "又問：「尊者！合作如是酪漿淨法不？」尊者問曰：",
    "T24n1451_040:0412c27": "「何謂酪漿淨法？」答曰：「此諸苾芻以乳酪一升，",
    "T24n1451_040:0412c28": "和水攪之非時飲用，將為酪漿淨法。是事合",
    "T24n1451_040:0412c29": "不？」尊者曰：「不應如是。」",
    "T24n1451_040:0413a01": "問曰：「如來何處制不許為？」答曰：「於室羅伐",
    "T24n1451_040:0413a02": "城。」復問：「為誰。」答：「為十七眾苾芻。」問：「得何罪？」答",
    "T24n1451_040:0413a03": "曰：「得波逸底迦。」「尊者！此是第八事，斯乃違",
    "T24n1451_040:0413a04": "背佛教，廣說如前，乃至尊者不應縱捨如斯",
    "T24n1451_040:0413a05": "惡事。」默然而住，此事已知。",
    "T24n1451_040:0413a06": "又問：「尊者！合作如是坐具淨法不？」尊者問曰：",
    "T24n1451_040:0413a07": "「何謂坐具淨法？」答曰：「此諸苾芻作新坐具，",
    "T24n1451_040:0413a08": "不以故者佛一張手重帖而自受用，將為坐",
    "T24n1451_040:0413a09": "具淨法。是事合不？」尊者曰：「不應如是」。問曰：",
    "T24n1451_040:0413a10": "「如來何處制不許為？」答曰：「於室羅伐城。」復問：",
    "T24n1451_040:0413a11": "「為誰？」答：「為六眾苾芻。」問：「得何罪？」答言：「得波逸",
    "T24n1451_040:0413a12": "底迦。」「尊者！此是第九事，斯乃違背佛教，廣說",
    "T24n1451_040:0413a13": "如前，乃至尊者不應縱捨如斯惡事。」默然而",
    "T24n1451_040:0413a14": "住，此事已知。",
    "T24n1451_040:0413a15": "又問：「尊者！合作如是金寶淨法不？」尊者問曰：",
    "T24n1451_040:0413a16": "「何謂金寶淨法？」答曰：「此諸苾芻莊飾妙鉢，持",
    "T24n1451_040:0413a17": "以巡門，乞諸金寶貝齒之類，眾共分張，將為",
    "T24n1451_040:0413a18": "金寶淨法。是事合不？」尊者曰：「不應如是。」問",
    "T24n1451_040:0413a19": "曰：「如來何處制不許為？」答曰：「於毘柰耶。」復問：",
    "T24n1451_040:0413a20": "「為誰？」答：「為六眾苾芻及餘苾芻。」問得：「何罪？」答",
    "T24n1451_040:0413a21": "言：「得捨墮罪。」「尊者！此是第十事。",
    "T24n1451_040:0413a22": "又於《相應阿笈摩．佛語品處寶頂經》中說。又",
    "T24n1451_040:0413a23": "於《長阿笈摩．戒蘊品處》說。又於《中阿笈摩．相",
    "T24n1451_040:0413a24": "應品處羯恥那經》中說。又於《增一阿笈摩．第",
    "T24n1451_040:0413a25": "四第五品處》中說，斯乃違背佛教。」尊者答曰：",
    "T24n1451_040:0413a26": "「若如是者，汝可餘處自求善黨，我當與汝為",
    "T24n1451_040:0413a27": "法伴侶。」時具壽名稱從尊者樂欲聞是語已，",
    "T24n1451_040:0413a28": "便入第四邊際靜慮已，即向安住聚落。彼有",
    "T24n1451_040:0413a29": "苾芻名曰奢侘(此云諂曲)，是尊者阿難陀弟子，獲",
    "T24n1451_040:0413b01": "阿羅漢住八解脫。是時名稱詣奢侘所，頂禮",
    "T24n1451_040:0413b02": "足已白言：「尊者！合作如是共許淨法不？」尊者",
    "T24n1451_040:0413b03": "問曰：「何謂共許淨法？」答曰：「此諸苾芻作非法",
    "T24n1451_040:0413b04": "不和羯磨、非法和羯磨、法不和羯磨，共許淨",
    "T24n1451_040:0413b05": "法。是事合不？」尊者曰：「不應如是。」問曰：「如來",
    "T24n1451_040:0413b06": "何處制不許為？」答曰：「於瞻波城。」復問：「為誰？」答：",
    "T24n1451_040:0413b07": "「為六眾苾芻。」問：「得何罪？」答言：「惡作罪。」「尊者！此",
    "T24n1451_040:0413b08": "是第一事，斯乃違背佛教，如前廣說，乃至十",
    "T24n1451_040:0413b09": "事。」尊者答曰：「若如是者，汝可餘處自求善",
    "T24n1451_040:0413b10": "黨，我當與汝為法伴侶。」彼即辭去，便往僧羯",
    "T24n1451_040:0413b11": "世城。彼有婆瑳尊者，是阿難陀弟子，獲阿羅",
    "T24n1451_040:0413b12": "漢住八解脫。是時名稱詣婆瑳所，頂禮足已",
    "T24n1451_040:0413b13": "白言：「尊者！合作如是共許淨法不？」尊者問曰：",
    "T24n1451_040:0413b14": "「何謂共許淨法？」答問同前，廣說乃至十事。奉",
    "T24n1451_040:0413b15": "辭便往波吒離子城。彼有具壽名曰曲安，是",
    "T24n1451_040:0413b16": "時曲安住滅盡定，名稱復向具壽善意處，廣",
    "T24n1451_040:0413b17": "說十事，乃至奉辭詣流轉城。彼有具壽難勝，",
    "T24n1451_040:0413b18": "亦為廣說如前十事，乃至頂禮奉辭而去。詣",
    "T24n1451_040:0413b19": "大惠城，彼有具壽善見，亦為廣說如前十事，",
    "T24n1451_040:0413b20": "乃至頂禮奉辭而去。次詣俱生城，彼有具壽",
    "T24n1451_040:0413b21": "妙星，亦為廣說如前十事。是時具壽妙星聞",
    "T24n1451_040:0413b22": "其說已作如是念：「而此具壽先來我處，為當",
    "T24n1451_040:0413b23": "亦至餘處說耶？」乃知已向餘處，妙星念曰：「今",
    "T24n1451_040:0413b24": "此具壽遠涉長途必當疲苦。」告言：「汝可住此",
    "T24n1451_040:0413b25": "且為歇息，我往求黨。」是時名稱即住，妙星便",
    "T24n1451_040:0413b26": "往。是時廣嚴城中諸苾芻，悉皆往詣名稱弟",
    "T24n1451_040:0413b27": "子之處，問曰：「汝鄔波馱耶今在何處？」答言：",
    "T24n1451_040:0413b28": "「往求善黨。」復問曰：「何故求黨？」答言：「為擯汝",
    "T24n1451_040:0413b29": "等。」告曰：「我等有何違犯而欲驅擯？」名稱弟子",
    "T24n1451_040:0413c01": "廣陳其事，彼諸苾芻曰：「汝鄔波馱耶所為",
    "T24n1451_040:0413c02": "不善，佛已涅槃，於遺法中何故相惱？我等隨",
    "T24n1451_040:0413c03": "緣且為活計。」於彼眾中有諸苾芻，共相議曰：",
    "T24n1451_040:0413c04": "「斯言誠實不諂。汝等具壽所為，不順聲聞、行",
    "T24n1451_040:0413c05": "違逆事。我等先聞世尊正法住一千年，時今",
    "T24n1451_040:0413c06": "未過令教隱沒。彼今求黨護持正法，而欲驅",
    "T24n1451_040:0413c07": "擯甚為妙善，由是義故令諸惡人不慢於戒、",
    "T24n1451_040:0413c08": "惡疱不生。」而諸苾芻咸皆恐懼，莫能加報默",
    "T24n1451_040:0413c09": "然一邊，互相議曰：「具壽名稱，已往求黨為驅",
    "T24n1451_040:0413c10": "擯事，何故默住？」彼言：「我欲何為？」答曰：「彼既",
    "T24n1451_040:0413c11": "求黨，我等亦求，何能驅擯？」或言：「若如是者，當",
    "T24n1451_040:0413c12": "有諍起可共逃竄。」或言：「欲何處去？所至之處",
    "T24n1451_040:0413c13": "還有斯過，可求容恕從乞歡喜。」或言：「彼定不",
    "T24n1451_040:0413c14": "與我等歡喜，宜可且住於此，名稱所有弟子",
    "T24n1451_040:0413c15": "門人，我等當以衣鉢、瓶絡、銅椀、腰絛先相資",
    "T24n1451_040:0413c16": "贈，令彼情悅方乞歡喜。」咸言：「是善方便。」或與",
    "T24n1451_040:0413c17": "僧伽胝衣、或與七條、或與五條、或與裙僧脚",
    "T24n1451_040:0413c18": "欹、或與襯身衣、或有與鉢、或與水羅，如是供",
    "T24n1451_040:0413c19": "給漸相容忍，住處中位。",
    "T24n1451_040:0413c20": "是時具壽名稱既求善黨來至廣嚴，弟子門",
    "T24n1451_040:0413c21": "人頂禮足已，白言：「鄔波馱耶求黨得不？」報言：",
    "T24n1451_040:0413c22": "「諸子！不久善黨自來相助。」諸弟子言：「鄔波馱",
    "T24n1451_040:0413c23": "耶！此事已過願可迴心，大師既滅教亦隨去，",
    "T24n1451_040:0413c24": "任緣活命何為惱他？」名稱聞已作如是念：「我",
    "T24n1451_040:0413c25": "諸弟子未曾聞說如此之語，看其形勢定受",
    "T24n1451_040:0413c26": "他求。」告言：「諸具壽！我於汝等未曾聞說如此",
    "T24n1451_040:0413c27": "之語，汝等不有受他求情耶？」時諸弟子咸皆",
    "T24n1451_040:0413c28": "默然。是時名稱令使往告善黨曰：「惡黨漸增",
    "T24n1451_040:0413c29": "宜速來赴，佛法大事不可遷延。」說伽他曰：",
    "T24n1451_040:0414a01": "「應速更遲，　　應遲返速，　　此乖正理，",
    "T24n1451_040:0414a02": "　是愚所行。　　得惡名稱，　　遠離善友，",
    "T24n1451_040:0414a03": "　所作衰損，　　如月漸黑。　　應遲者遲，",
    "T24n1451_040:0414a04": "　應速者速，　　此順正理，　　智者所知。",
    "T24n1451_040:0414a05": "　得好名稱，　　親近善友，　　所作增長，",
    "T24n1451_040:0414a06": "　如月漸白。」",
    "T24n1451_040:0414a07": "即鳴揵稚，便有六百九十九阿羅漢悉皆來",
    "T24n1451_040:0414a08": "集，咸是具壽阿難陀弟子。爾時尊者曲安，入",
    "T24n1451_040:0414a09": "滅盡定不聞揵稚聲，時諸苾芻皆集會已，具",
    "T24n1451_040:0414a10": "壽名稱作如是念：「我若稱名而白眾者，必大",
    "T24n1451_040:0414a11": "忿諍，宜可平懷普告。」即詣上座處蹲踞合掌",
    "T24n1451_040:0414a12": "而住。時曲安尊者從滅盡定起，是時有天告",
    "T24n1451_040:0414a13": "聖者曲安曰：「何為安然？有諸同學六百九十",
    "T24n1451_040:0414a14": "九阿羅漢，皆來集會住廣嚴城，欲為結集令",
    "T24n1451_040:0414a15": "法久住，可宜速往。」以神通力於波吒離沒於",
    "T24n1451_040:0414a16": "廣嚴出便扣其門，諸苾芻問曰：「是誰？」曲安尊",
    "T24n1451_040:0414a17": "者伽他報曰：",
    "T24n1451_040:0414a18": "「住在波吒離子城，　　持律沙門多聞者；",
    "T24n1451_040:0414a19": "　於中有人來至此，　　佇立門首諸根寂。」",
    "T24n1451_040:0414a20": "門內苾芻曰：「於餘亦有諸根寂靜耶？可道名",
    "T24n1451_040:0414a21": "字。」曲安答曰：",
    "T24n1451_040:0414a22": "「住在波吒離子城，　　持律沙門多聞者；",
    "T24n1451_040:0414a23": "　於中有人來至此，　　佇立門首斷諸疑。」",
    "T24n1451_040:0414a24": "苾芻報曰：「於餘亦有斷諸疑耶？」尊者復答：",
    "T24n1451_040:0414a25": "「住在波吒離子城，　　持律沙門多聞者；",
    "T24n1451_040:0414a26": "　於中有人來至此，　　佇立門首名曲安。」",
    "T24n1451_040:0414a27": "苾芻曰：「善來！善來！今可入來。」既入院已，諸苾",
    "T24n1451_040:0414a28": "芻皆起相迎，問訊頂禮還依次坐。時具壽名",
    "T24n1451_040:0414a29": "稱見諸尊者坐已陳說十事，白言：「諸具壽！合",
    "T24n1451_040:0414b01": "作如是共許淨法不？」問曰：「何謂共許淨法？」答",
    "T24n1451_040:0414b02": "曰：「如有苾芻作非法不和羯磨、又作非法和",
    "T24n1451_040:0414b03": "羯磨、又作法不和羯磨，名為共許淨法，是事",
    "T24n1451_040:0414b04": "合不？」尊者曰：「不應爾。」問曰：「在何處制？」答曰：「瞻",
    "T24n1451_040:0414b05": "波城。」復問：「為誰？」答：「為六眾苾芻。」問：「得何罪？」答：",
    "T24n1451_040:0414b06": "「得惡作罪。」「尊者！此是第一事，斯乃違背佛教。」",
    "T24n1451_040:0414b07": "廣說十事問答同前已，即共結集。以言白已，",
    "T24n1451_040:0414b08": "即鳴揵稚，住廣嚴城所有苾芻，皆來集會次",
    "T24n1451_040:0414b09": "第而坐。時尊者名稱復為大眾廣陳十事，論",
    "T24n1451_040:0414b10": "說是非悉皆共許。時有七百阿羅漢共為結",
    "T24n1451_040:0414b11": "集，故云七百結集。",
    "T24n1451_040:0414b12": "攝前內頌曰：",
    "T24n1451_040:0414b13": "　高聲及隨喜、　　掘地酒盛鹽、",
    "T24n1451_040:0414b14": "　半驛二指病、　　酪漿坐具寶。",
    "T24n1451_040:0414b15": "　廣嚴安住大聚落，　　從天下處僧羯奢，",
    "T24n1451_040:0414b16": "　波吒離子流轉城，　　大惠俱生處有七，",
    "T24n1451_040:0414b17": "　尊者樂欲及名稱，　　尊者奢他婆颯婆，",
    "T24n1451_040:0414b18": "　善意曲安與難勝，　　善見妙星人有九。",
    "T24n1451_040:0414b19": "根本說一切有部毘奈耶雜事卷第四十"
}