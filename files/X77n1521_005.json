{
    "X77n1521_005:0040b21": "(古今圖書集成)釋教部彚考卷第五",
    "X77n1521_005:0040b23": "元",
    "X77n1521_005:0040b24": "元設宣政院。掌釋教僧徒及吐蕃之境。置院使。同知",
    "X77n1521_005:0040c01": "副使。參議。經歷。都事。照磨之屬。諸元帥府。招討司。安",
    "X77n1521_005:0040c02": "撫司。萬戶府。皆隸焉　按元史百官志。宣政院秩從",
    "X77n1521_005:0040c03": "一品。掌釋教僧徒及吐蕃之境。而隸治之。遇吐蕃有",
    "X77n1521_005:0040c04": "事則為分院往鎮。亦別有印。如大征伐。則會樞府議",
    "X77n1521_005:0040c05": "其用人則自為選。其為選則軍民通攝。僧俗並用。至",
    "X77n1521_005:0040c06": "元初。立總制院。領以國師。二十五年。因唐制。吐蕃來",
    "X77n1521_005:0040c07": "朝。見於宣政殿。之故更名宣政院。置院使二員同知",
    "X77n1521_005:0040c08": "二員。副使二員。參議二員。經歷二員。都事四員。管勾",
    "X77n1521_005:0040c09": "一員。照磨一員。二十六年。置斷事官四員。二十八年。",
    "X77n1521_005:0040c10": "增僉院。同僉各。一員。元貞元年。增院判一員。大德四",
    "X77n1521_005:0040c11": "年。罷斷事官。至大初。省院使一員。至治三年。置院使",
    "X77n1521_005:0040c12": "六員。天曆二年。罷功德使司。歸宣政。定置院使一十",
    "X77n1521_005:0040c13": "員從一品。同知二員正二品。副使二員從二品。僉院",
    "X77n1521_005:0040c14": "二員正三品。同僉三員正四品。院判三員正五品。參",
    "X77n1521_005:0040c15": "議二員正五品。經歷二員從五。品都事三員從七品。",
    "X77n1521_005:0040c16": "照磨一員。管勾一員。並正八品掾史十五人。蒙古必",
    "X77n1521_005:0040c17": "闍赤二人。回回掾史二人。怯里馬赤四人。知印二人。",
    "X77n1521_005:0040c18": "宣使十五人。典吏有差。",
    "X77n1521_005:0040c19": "斷事官四員從三品。經歷知事各一員。令史五人。",
    "X77n1521_005:0040c20": "知印奏差。譯史通事各一人。至元二十五年。始置",
    "X77n1521_005:0040c21": "　客省使秩從五品。大使二員副使一員。至元二",
    "X77n1521_005:0040c22": "十五年。置　大都規運提點所。秩正四品。達魯花",
    "X77n1521_005:0040c23": "赤一員。提點一員。大使一員。副使一員。至元二十",
    "X77n1521_005:0040c24": "八年。置　上都規運提點所。秩正四品。達魯花赤",
    "X77n1521_005:0041a01": "一員。提點一員。大使一員。副使一員。知事一員。至",
    "X77n1521_005:0041a02": "元二十八年。置　大都提舉資善庫。秩從五品。達",
    "X77n1521_005:0041a03": "魯花赤一員。提舉一員。同提舉一員。副提舉一員。",
    "X77n1521_005:0041a04": "掌錢帛之事。至元二十六年。置　上都利貞庫。秩",
    "X77n1521_005:0041a05": "從七品。提領一員。副使一員。掌飲膳好事金銀諸",
    "X77n1521_005:0041a06": "物元貞元年。置　大濟倉監支納一員大使一員",
    "X77n1521_005:0041a07": "　興教寺管房。提領一員　吐蕃等處宣慰司都",
    "X77n1521_005:0041a08": "元帥府秩從二品。宣慰使五員　經歷二員。都事",
    "X77n1521_005:0041a09": "二員。照磨一員。捕盜官二員。儒學教授一員。鎮撫",
    "X77n1521_005:0041a10": "二員。其屬二　脫思麻路軍民萬戶府。秩正三品。",
    "X77n1521_005:0041a11": "達魯花赤一員。萬戶一員。副達魯花赤一員。副萬",
    "X77n1521_005:0041a12": "戶一員。經歷一員。知事一員。鎮撫一員　西夏中",
    "X77n1521_005:0041a13": "興河州等處軍民總管府。秩正三品。達魯花赤一",
    "X77n1521_005:0041a14": "員。總管一員。同知一員。治中一員。府判二員。經歷",
    "X77n1521_005:0041a15": "一員。知事一員。屬官稅務。提領寧河縣官寧河脫",
    "X77n1521_005:0041a16": "脫禾孫五員。寧河弓甲匠達魯花赤　洮州元帥",
    "X77n1521_005:0041a17": "府。秩從三品。達魯花赤一員。元帥二員。知事一員",
    "X77n1521_005:0041a18": "　十八族元帥府。秩從三品。達魯花赤一員。元帥",
    "X77n1521_005:0041a19": "一員。同知一員。知事一員　積石州元帥府。達魯",
    "X77n1521_005:0041a20": "花赤一員。元帥一員。同知一員。知事一員。脫脫禾",
    "X77n1521_005:0041a21": "孫一員　禮店文州蒙古漢軍西蕃軍民元帥府。",
    "X77n1521_005:0041a22": "秩正三品。達魯花赤一員。元帥一員。同知一員。經",
    "X77n1521_005:0041a23": "歷知事各一員　鎮撫二員。蒙古奧魯官一員。蒙",
    "X77n1521_005:0041a24": "古奧魯相副官一員　禮店文州蒙古漢軍奧魯",
    "X77n1521_005:0041b01": "軍民千戶所。秩從五品。達魯花赤一員。千戶一員。",
    "X77n1521_005:0041b02": "副千戶一員。總把五員。百戶八員　禮店文州蒙",
    "X77n1521_005:0041b03": "古漢軍西蕃軍民上千戶所。秩正四品。達魯花赤",
    "X77n1521_005:0041b04": "一員。千戶一員。百戶一員。新附千戶二員　禮店",
    "X77n1521_005:0041b05": "階州西水蒙古漢軍西蕃軍民總把二員　吐蕃",
    "X77n1521_005:0041b06": "等處招討使司。秩正三品。招討使二員。知事一員。",
    "X77n1521_005:0041b07": "鎮撫一員。其屬附　脫思麻探馬軍四萬戶。府秩",
    "X77n1521_005:0041b08": "正三品。萬戶五員。千戶八員。經歷一員。鎮撫一員",
    "X77n1521_005:0041b09": "　脫思麻路新附軍千戶所。秩從。五品達魯花赤",
    "X77n1521_005:0041b10": "一員。千戶一員。副千戶一員　文扶州西路南路",
    "X77n1521_005:0041b11": "底牙等處萬戶府。秩從三品。達魯花赤一員。萬戶",
    "X77n1521_005:0041b12": "二員　鳳翔等處千戶所。秩從五品。達魯花赤一",
    "X77n1521_005:0041b13": "員。千戶一員。百戶二員　慶陽寧環等處管軍總",
    "X77n1521_005:0041b14": "把一員　文州課程倉糧官一員　岷州十八族",
    "X77n1521_005:0041b15": "週迴捕盜官二員　常陽帖城阿不籠等處萬戶",
    "X77n1521_005:0041b16": "府。秩從三品。達魯花赤一員。千戶一員　階文扶",
    "X77n1521_005:0041b17": "州等處蕃漢軍上千戶所。秩正五品。達魯花赤一",
    "X77n1521_005:0041b18": "員。千戶二員　貴德州達魯花赤知州各一員。同",
    "X77n1521_005:0041b19": "知州判各一員。脫脫禾孫一員。捕盜官一員。必",
    "X77n1521_005:0041b20": "呈萬戶府。達魯花赤二員。萬戶四員　松潘客疊",
    "X77n1521_005:0041b21": "威茂州等處軍民安撫使司。秩正三品。達魯花赤",
    "X77n1521_005:0041b22": "一員。安撫使一員。同知一員。僉事一員。經歷知事",
    "X77n1521_005:0041b23": "照磨各一員。鎮撫一員威州保寧縣茂州文山縣",
    "X77n1521_005:0041b24": "文川縣皆隸焉　靜州茶上必里溪安鄉等二十六",
    "X77n1521_005:0041c01": "族軍民千戶所。達魯花赤一員。千戶一員　龍木",
    "X77n1521_005:0041c02": "頭都留等二十二族軍民千戶所。達魯花赤一員。",
    "X77n1521_005:0041c03": "千戶一員　岳希蓬蘿蔔村等處二十二族軍民",
    "X77n1521_005:0041c04": "千戶所。達魯花赤一員千戶一員　折藏萬戶府。",
    "X77n1521_005:0041c05": "達魯花赤一員萬戶一員　吐蕃等路宣慰使司",
    "X77n1521_005:0041c06": "都元帥府。宣慰使四員。同知二員。副使一員。經歷",
    "X77n1521_005:0041c07": "都事各二員。捕盜官三員。鎮撫二員　朵甘思田",
    "X77n1521_005:0041c08": "地裏管軍民都元帥府。都元帥一員。經歷一員。鎮",
    "X77n1521_005:0041c09": "撫一員　剌馬兒剛等處招討使司。達魯花赤一員。",
    "X77n1521_005:0041c10": "招討使一員。經歷一員　奔不田地裏招討使司。",
    "X77n1521_005:0041c11": "招討使一員。經歷一員。鎮撫一員　奔不兒亦思",
    "X77n1521_005:0041c12": "剛百姓達魯花赤一員　碉門魚通黎雅長河西",
    "X77n1521_005:0041c13": "寧遠等處軍民安撫使司。秩正三品。達魯花赤一",
    "X77n1521_005:0041c14": "員。安撫使一員。同知一員。副使一員僉事一員。經",
    "X77n1521_005:0041c15": "歷知事照磨各一員。鎮撫二員　六番招討使司。",
    "X77n1521_005:0041c16": "達魯花赤一員。招討使一員經歷一員。知事一員。",
    "X77n1521_005:0041c17": "雅州嚴道縣名山縣隸之　天全招討使司。達魯",
    "X77n1521_005:0041c18": "花赤一員。招討二員。經歷知事各一員　魚通路",
    "X77n1521_005:0041c19": "萬戶府。達魯花赤一員。萬戶一員。經歷知事各一",
    "X77n1521_005:0041c20": "員。黎州隸之　碉門魚通等處管軍守鎮萬戶府",
    "X77n1521_005:0041c21": "達魯花赤一員。萬戶二員。經歷知事各一員。鎮撫",
    "X77n1521_005:0041c22": "二員。千戶八員。百戶二十員彈壓四員。　長河西",
    "X77n1521_005:0041c23": "管軍萬戶府。達魯花赤一員。萬戶二員　長河西",
    "X77n1521_005:0041c24": "裏管軍招討使司。招討使二員。經歷一員　朵甘",
    "X77n1521_005:0042a01": "思招討使一員　朵甘思哈答李唐魚通等處錢",
    "X77n1521_005:0042a02": "糧總管府。達魯花赤一員。總管一員。副總管一員。",
    "X77n1521_005:0042a03": "答剌答脫脫禾孫一員。哈裏脫脫禾孫一員。朵甘",
    "X77n1521_005:0042a04": "思瓮吉剌滅吉思千戶一員　亦思馬兒甘萬戶",
    "X77n1521_005:0042a05": "府。達魯花赤一員。萬戶二員　烏思藏納里速古",
    "X77n1521_005:0042a06": "魯孫等三路宣慰使司都元帥府。宣慰使五員。同",
    "X77n1521_005:0042a07": "知二員。副使一員。經歷一員。鎮撫一員。捕盜司官",
    "X77n1521_005:0042a08": "一員。其屬附見　納里速古兒孫元帥二員　烏",
    "X77n1521_005:0042a09": "思藏管蒙古軍都元帥二員　擔裏管軍招討使",
    "X77n1521_005:0042a10": "一員　烏思藏等處轉運一員　沙魯思地裏管",
    "X77n1521_005:0042a11": "民萬戶一員　搽里八田地裏管民萬戶一員",
    "X77n1521_005:0042a12": "　烏思藏田地裏管民萬戶一員　速兒麻加瓦田",
    "X77n1521_005:0042a13": "地裏管民官一員　撒剌田地裏管民官一員",
    "X77n1521_005:0042a14": "　出蜜萬戶一員　嗷籠答剌萬戶一員　思答籠",
    "X77n1521_005:0042a15": "剌萬戶一員　伯木古魯萬戶一員　湯卜赤八",
    "X77n1521_005:0042a16": "千戶四員　加麻瓦萬戶一員　扎由萬戶瓦一",
    "X77n1521_005:0042a17": "員　牙里不藏思八萬戶府。達魯花赤一員。萬戶",
    "X77n1521_005:0042a18": "一員。千戶一員擔裏脫脫禾孫一員　迷兒軍萬",
    "X77n1521_005:0042a19": "戶府。達魯花赤一員。萬戶一員。初厚江八千戶一",
    "X77n1521_005:0042a20": "員。卜兒八官一員。",
    "X77n1521_005:0042a21": "憲宗元年夏六月。以僧海雲掌釋教事　按元史憲",
    "X77n1521_005:0042a22": "宗本紀云云。",
    "X77n1521_005:0042a23": "世祖中統元年十二月。以梵僧八合思八為帝師授",
    "X77n1521_005:0042a24": "以玉印。統釋教　按元史世祖本紀云云。",
    "X77n1521_005:0042b01": "中統三年。作佛事　按元史世祖本紀。中統三年十",
    "X77n1521_005:0042b02": "一月乙酉。太白犯鉤鈐。丁亥勅聖安寺。作佛頂金輪",
    "X77n1521_005:0042b03": "會。十二月作佛事於昊天寺。七晝夜賜銀萬五千兩",
    "X77n1521_005:0042b04": "中統四年。以建太廟作佛事　按元史世祖本紀。中",
    "X77n1521_005:0042b05": "統四年三月癸卯。初建太廟　按續文獻通考。建太",
    "X77n1521_005:0042b06": "廟命僧作佛事七晝夜。歲以為常。",
    "X77n1521_005:0042b07": "至元元年。遣僧祈雨　按元史世祖本紀。至元元年",
    "X77n1521_005:0042b08": "四月壬子。東平太原平陽旱。分遣西僧祈雨。",
    "X77n1521_005:0042b09": "至元二年。詔州郡設僧錄等官。設三學講。三禪會",
    "X77n1521_005:0042b10": "　按元史世祖本紀。至元二年二月甲子。詔諭總統所。",
    "X77n1521_005:0042b11": "僧人通五大部經者。為中選。以有德業者。為州郡僧",
    "X77n1521_005:0042b12": "錄判正副都綱等官。仍干各路。設三學。講三禪會。",
    "X77n1521_005:0042b13": "至元三年。詔僧道祈福。以僧機為總統　按元史世",
    "X77n1521_005:0042b14": "祖本紀。至元三年夏四月庚午。勅僧道祈福於中都",
    "X77n1521_005:0042b15": "寺觀。詔以僧機為總統。居慶壽寺。",
    "X77n1521_005:0042b16": "至元四年春正月。禁僧官侵理民訟　按元史世祖",
    "X77n1521_005:0042b17": "本紀云云。",
    "X77n1521_005:0042b18": "至元六年。作佛事於太廟。詔升國師八思巴。號大寶",
    "X77n1521_005:0042b19": "法王賜玉印　按元史世祖本紀。至元六年十二月。",
    "X77n1521_005:0042b20": "作佛事於太廟。七晝夜　按八思巴傳。八思巴者土",
    "X77n1521_005:0042b21": "番薩斯迦人族。欵氏也。世祖即位。尊為國師。授以玉",
    "X77n1521_005:0042b22": "印。命製蒙古新字。至元六年。詔頒行天下。詔曰朕惟",
    "X77n1521_005:0042b23": "字以書言。言以紀事。此古今通制。我國家。肇基朔方。",
    "X77n1521_005:0042b24": "俗尚簡古。未遑制作施用文字。因用漢楷及畏吾字。",
    "X77n1521_005:0042c01": "以達本朝之言。考諸遼金。以及遐方諸國。例各有字。",
    "X77n1521_005:0042c02": "今文治寖興。字書有闕。於一代制度。實為未備。故特",
    "X77n1521_005:0042c03": "命國師八思巴。創為蒙古新字。譯寫一切文字。期於",
    "X77n1521_005:0042c04": "順言達事而已。自今以往。凡有璽書頒降者。並用蒙",
    "X77n1521_005:0042c05": "古新字。仍各以其國字副之遂升號八思巴。曰大寶",
    "X77n1521_005:0042c06": "法王。更賜玉印。",
    "X77n1521_005:0042c07": "至元七年。禁僧冒據民田。更定其服色。是年啟建白",
    "X77n1521_005:0042c08": "傘蓋佛事歲以為常。請膽巴金剛上師。住持仁王寺",
    "X77n1521_005:0042c09": "　按元史世祖本紀。至元七年閏十一月。詔諭西夏",
    "X77n1521_005:0042c10": "提刑按察司管民官。禁僧徒冒據民田。十二月建大",
    "X77n1521_005:0042c11": "護國仁王寺於高良河。勅更定僧服色　按祭祀志。",
    "X77n1521_005:0042c12": "至元七年。以帝師八思巴之言。於大明殿御座上。置",
    "X77n1521_005:0042c13": "白傘蓋一頂。用素段泥金書梵字於其上。謂鎮伏邪",
    "X77n1521_005:0042c14": "魔。護安國剎。自後每歲二月十五日。於大殿。啟建白",
    "X77n1521_005:0042c15": "傘蓋佛事。用諸色儀仗社直。迎引傘蓋。周遊皇城內",
    "X77n1521_005:0042c16": "外。云與眾生。祓除不祥。導迎福祉。歲正月十五日。宣",
    "X77n1521_005:0042c17": "政院同中書省奏請。先期中書奉旨。移文樞密院八",
    "X77n1521_005:0042c18": "衛。撥傘鼓手一百二十人。殿後軍甲馬五百人。擾舁",
    "X77n1521_005:0042c19": "監壇漢關羽神轎軍。及雜用五百人。宣政院所轄宮",
    "X77n1521_005:0042c20": "寺三百六十所。掌供應佛像壇面幢幡寶蓋車鼓頭",
    "X77n1521_005:0042c21": "旗三百六十壇。每壇擎執擡舁二十六人。鈸鼓僧一",
    "X77n1521_005:0042c22": "十二人。大都路掌供各色金門大社一百二十隊。教",
    "X77n1521_005:0042c23": "坊司雲和署掌大樂鼓板杖鼓篳篥龍笛琵琶箏[竺二+秦]",
    "X77n1521_005:0042c24": "七色四百人。興和署掌妓女雜扮隊戲一百五十人。",
    "X77n1521_005:0043a01": "祥和署掌雜把戲男女一百五十人。儀鳳司掌漢人",
    "X77n1521_005:0043a02": "回回河西三色細樂每色各三隊三百二十四人。凡",
    "X77n1521_005:0043a03": "執役者。皆官給鎧甲袍服器仗。以鮮麗整齊為尚。珠",
    "X77n1521_005:0043a04": "玉金繡。裝束奇巧。首尾排列。三十餘里。都城士女。閭",
    "X77n1521_005:0043a05": "閻聚觀。禮部官點視諸色隊仗。刑部官巡綽喧閙。樞",
    "X77n1521_005:0043a06": "密院官分守城門。而中書省官一員總督視之。先二",
    "X77n1521_005:0043a07": "日於西鎮國寺迎太子遊四門。舁高塑像。且儀仗入",
    "X77n1521_005:0043a08": "城。十四日帝師率梵僧五百人。於大明殿。內建佛事。",
    "X77n1521_005:0043a09": "至十五日。恭請傘蓋於御座奉置寶輿諸儀衛隊仗。",
    "X77n1521_005:0043a10": "列殿前。諸色社直暨諸壇面。列崇天門外。迎引出宮。",
    "X77n1521_005:0043a11": "至慶壽寺具素食。食罷起行。從西宮門外垣海子南",
    "X77n1521_005:0043a12": "岸入厚載紅門。由東華門。過延春門而西。帝及后妃",
    "X77n1521_005:0043a13": "公主。於五德殿門外塔金脊吾殿綵樓而觀焉。及諸",
    "X77n1521_005:0043a14": "隊仗社直送金傘還宮。復恭置御榻上。帝師僧眾作",
    "X77n1521_005:0043a15": "佛事。至十六日散。謂之游皇城。六月中。上京亦如之",
    "X77n1521_005:0043a16": "　按續文獻通考。至元七年。詔請瞻巴金剛上師。住",
    "X77n1521_005:0043a17": "持仁王寺。普度僧員。",
    "X77n1521_005:0043a18": "至元八年。五月己巳。修佛事於瓊華島　按元史世",
    "X77n1521_005:0043a19": "祖本紀云云。",
    "X77n1521_005:0043a20": "至元九年。遣使祀興國寺。又集僧誦大藏經　按元",
    "X77n1521_005:0043a21": "史世祖本紀。至元九年春正月。勅燕王遣使持香旛。",
    "X77n1521_005:0043a22": "祀五臺興國寺。秋七月集都城僧誦大藏經九會。十",
    "X77n1521_005:0043a23": "二月建大聖壽萬安寺。",
    "X77n1521_005:0043a24": "至元十一年。以亦鄰真襲帝師位　按元史世祖本",
    "X77n1521_005:0043b01": "紀。至元十一年三月。帝師八合思八歸土番國。以其",
    "X77n1521_005:0043b02": "弟益鄰真襲位。建大護國仁王寺成。",
    "X77n1521_005:0043b03": "至元十三年。設資戒會。又命國師作佛事　按元史",
    "X77n1521_005:0043b04": "世祖本紀。至元十三年二月辛酉。車駕幸上都。設資",
    "X77n1521_005:0043b05": "戒大會於順德府開元寺。閏三月甲子。禁西番僧持",
    "X77n1521_005:0043b06": "軍器。九月壬辰朔。命國師益鄰真。作佛事於太廟。辛",
    "X77n1521_005:0043b07": "酉設資戒會於京師。",
    "X77n1521_005:0043b08": "至元十四年二月。詔以僧亢吉益鄰真加加瓦。並為",
    "X77n1521_005:0043b09": "江南總攝掌釋教。除僧租賦。禁擾寺宇者　按元史",
    "X77n1521_005:0043b10": "世祖本紀云云。",
    "X77n1521_005:0043b11": "至元十六年命散都修佛事。置大護國仁王寺總管",
    "X77n1521_005:0043b12": "府。帝師卒勅設齋賜號　按元史世祖本紀。至元十",
    "X77n1521_005:0043b13": "六年夏四月令泉州僧。依宋例。輸稅以給軍餉。五月",
    "X77n1521_005:0043b14": "丙寅。勅江南僧司文移母輙入遞。七月命散都修佛",
    "X77n1521_005:0043b15": "事十有五日。八月置大護國仁王寺總管府。十二月",
    "X77n1521_005:0043b16": "建聖壽萬安寺於京城。帝師亦鄰吉卒。勅諸國教師",
    "X77n1521_005:0043b17": "禪師百有八人。即大都萬安寺。設齋圓戒賜衣　按",
    "X77n1521_005:0043b18": "八思巴傳。至元十六年。八思巴卒。訃聞賻贈有加賜",
    "X77n1521_005:0043b19": "號。皇天之下一人之上。宣文輔治。大聖至德。普覺真",
    "X77n1521_005:0043b20": "智。佑國如意大寶法王西天佛子。大元帝師。",
    "X77n1521_005:0043b21": "至元十七年。立都功德使司賜國師掌教所印。又印",
    "X77n1521_005:0043b22": "造戒本。頒諸路僧人　按元史世祖本紀。至元十七",
    "X77n1521_005:0043b23": "年三月乙卯。立都功德使司從二品。掌奏帝師所統",
    "X77n1521_005:0043b24": "僧人。五月辛酉。賜國師掌教所印。十二月勅鏤板印",
    "X77n1521_005:0043c01": "造帝師八合思八新譯戒本五百部。頒降諸路僧人",
    "X77n1521_005:0043c02": "至元十九年。罷都功德使。詔帝師答耳麻八剌剌吉。",
    "X77n1521_005:0043c03": "統領釋教　按元史世祖本紀。至元十九年夏四月。",
    "X77n1521_005:0043c04": "禁土番僧給驛太煩擾害於民。自今非奉旨勿給。秋",
    "X77n1521_005:0043c05": "七月闍婆國貢金佛塔冬。十一月罷都功德使脫烈",
    "X77n1521_005:0043c06": "其修設佛事妄費官物。皆徵還之。十二月詔立帝師",
    "X77n1521_005:0043c07": "答耳麻八剌剌吉塔。掌玉印統領諸國釋教。造帝師",
    "X77n1521_005:0043c08": "八合思八舍利塔。",
    "X77n1521_005:0043c09": "至元二十年。春正三月。臺臣言五臺山造寺伐木及",
    "X77n1521_005:0043c10": "南城建新寺役重。詔罷之　按元史世祖本紀云云",
    "X77n1521_005:0043c11": "至元二十一年。以宋陵冢金銀寶器。修天衣寺　按",
    "X77n1521_005:0043c12": "元史世祖本紀。至元二十一年春二月。立法輪竿於",
    "X77n1521_005:0043c13": "大內萬壽山高百尺。秋九月丙申以江南總攝楊璉",
    "X77n1521_005:0043c14": "真加。發宋陵冢所收金銀寶器。修天衣寺。",
    "X77n1521_005:0043c15": "至元二十二年。毀宋郊天臺為佛寺。大集諸路僧。作",
    "X77n1521_005:0043c16": "資戒會。　按元史世祖本紀。至元二十二年春正月。",
    "X77n1521_005:0043c17": "毀宋郊天臺桑哥言。楊璉真加云。會稽有泰寧寺宋",
    "X77n1521_005:0043c18": "毀之以建寧宗等攢宮。錢塘有龍華寺宋毀之以為",
    "X77n1521_005:0043c19": "南郊皆勝地也。宣復為寺以為皇上東宮祈壽。時寧",
    "X77n1521_005:0043c20": "宗等攢宮已毀建寺。勅毀郊天臺亦建寺焉。辛卯發",
    "X77n1521_005:0043c21": "諸衛軍六千八百人。給護國寺修造。十二月集諸路",
    "X77n1521_005:0043c22": "僧四萬於西京普恩寺。作資戒會七日夜命帝師也",
    "X77n1521_005:0043c23": "憐八合失甲自羅二思八等。遞作佛事於萬安興教",
    "X77n1521_005:0043c24": "慶壽等寺。凡一十九會。",
    "X77n1521_005:0044a01": "至元二十三年。以亦攝思憐為帝師。命西僧作佛事。",
    "X77n1521_005:0044a02": "凡三十會　按元史世祖本紀。至元二十三年春正",
    "X77n1521_005:0044a03": "月。以江南廢寺田土為人占據者。悉付總統楊璉真",
    "X77n1521_005:0044a04": "加修寺。是歲以亦攝思憐為帝師。命西僧遞作佛事",
    "X77n1521_005:0044a05": "於萬壽山玉塔殿萬安寺凡三十會。",
    "X77n1521_005:0044a06": "至元二十四年。十二月癸亥。立尚乘寺。是歲命西僧",
    "X77n1521_005:0044a07": "監臧宛卜卜思哥等作佛事。坐靜於大殿寢殿萬壽",
    "X77n1521_005:0044a08": "山五臺山等寺。凡三十三會　按元史世祖本紀云",
    "X77n1521_005:0044a09": "云。",
    "X77n1521_005:0044a10": "至元二十五年。以宋宮室為塔寺。改釋教總制院。為",
    "X77n1521_005:0044a11": "宣政院。是歲作佛事。凡五十四會　按元史世祖本",
    "X77n1521_005:0044a12": "紀。至元二十五年春二月。江淮總攝楊璉真加言。以",
    "X77n1521_005:0044a13": "宋宮室為塔一為寺五已成。詔以水陸地百五十頃",
    "X77n1521_005:0044a14": "養之。夏四月甲戌。萬安寺成。佛像及窗壁。皆金飾之。",
    "X77n1521_005:0044a15": "凡費金五百四十兩有奇。水銀二百四十斤遼陽省",
    "X77n1521_005:0044a16": "新附軍逃還各衛者。令助造尚書省仍命分道招集",
    "X77n1521_005:0044a17": "之。冬十月瀛國公。趙[顯頁]學佛法於土番。十一月改釋",
    "X77n1521_005:0044a18": "教總制院。為宣政院。秩從一品。印用三臺。十二月命",
    "X77n1521_005:0044a19": "亦思麻等七百餘人。作佛事。坐靜於玉塔殿寢殿。萬",
    "X77n1521_005:0044a20": "壽山護國仁王等寺凡五十四會。",
    "X77n1521_005:0044a21": "至元二十六年。詔集僧誦梵寺所貯經。命帝師及西",
    "X77n1521_005:0044a22": "僧作佛事　按元史世祖本紀。至元二十六年冬十",
    "X77n1521_005:0044a23": "二月。詔天下梵寺所貯藏經。集僧看誦。仍給所費。俾",
    "X77n1521_005:0044a24": "為歲例。幸大聖壽萬安寺置旃檀佛像。命帝師及西",
    "X77n1521_005:0044b01": "僧。作佛事坐靜二十會。",
    "X77n1521_005:0044b02": "至元二十七年。立營田提舉司。掌僧寺貲產。禁諸王",
    "X77n1521_005:0044b03": "遣僧建寺擾民。是歲作佛事凡七十二會　按元史",
    "X77n1521_005:0044b04": "世祖本紀。至元二十七年三月。立江南營田提舉司。",
    "X77n1521_005:0044b05": "秩從五品。掌僧寺貲產。六月繕寫金字藏經。凡糜金",
    "X77n1521_005:0044b06": "三千二百四十四兩。九月乙巳。禁諸王遣僧建寺撥",
    "X77n1521_005:0044b07": "民。是歲命帝師西僧。遞作佛事。坐靜於萬壽山厚載",
    "X77n1521_005:0044b08": "門茶罕腦兒聖壽萬安寺桓州南屏庵雙泉等所。凡",
    "X77n1521_005:0044b09": "七十二會。",
    "X77n1521_005:0044b10": "至元二十八年。以輦真朮納思為釋教都總統。授吃",
    "X77n1521_005:0044b11": "剌思八斡節兒為帝師　按元史世祖本紀。至元二",
    "X77n1521_005:0044b12": "十八年春二月癸酉。以隴西四川總攝輦真朮納思。",
    "X77n1521_005:0044b13": "為諸路釋教都總統。五月遣脫脫塔剌海忽辛三人",
    "X77n1521_005:0044b14": "追究僧官江淮總攝楊璉真加等盜用官物。辛亥罷",
    "X77n1521_005:0044b15": "脫脫塔剌海忽辛等理算僧官錢穀十二月宣政院",
    "X77n1521_005:0044b16": "臣言。宋全太后瀛國公母子以為僧尼。有地三百六",
    "X77n1521_005:0044b17": "十頃。乞如例免徵其租從之。辛卯授吃剌思八斡節",
    "X77n1521_005:0044b18": "兒為帝師。統領諸國僧尼釋教事。宣政院上天下寺",
    "X77n1521_005:0044b19": "宇四萬二千三百一十八區僧尼二十一萬三千一",
    "X77n1521_005:0044b20": "百四十八人。",
    "X77n1521_005:0044b21": "至元二十九年。給還楊璉真加。土田人口之隸僧坊",
    "X77n1521_005:0044b22": "者。詔聽僧食鹽不輸課。是歲修佛事七十二會　按",
    "X77n1521_005:0044b23": "元史世祖本紀。至元二十九年春三月壬戌。給還楊",
    "X77n1521_005:0044b24": "璉真加。土田人口之隸僧坊者。初璉真加重賂桑哥。",
    "X77n1521_005:0044c01": "擅發宋諸陵。取其寶玉。凡發冢一百有一所戕人命",
    "X77n1521_005:0044c02": "四攘盜詐掠諸贓為鈔十一萬六千二百錠。田二萬",
    "X77n1521_005:0044c03": "三千畆。金銀珠玉寶器稱是。臺省諸臣乞正典刑。以",
    "X77n1521_005:0044c04": "示天下。帝猶貸之死。而給還其人口土田。六月戊辰",
    "X77n1521_005:0044c05": "詔聽僧食鹽不輸課。十二月命國師諸僧呪師修佛",
    "X77n1521_005:0044c06": "事七十二會。",
    "X77n1521_005:0044c07": "至元三十年。冬十月戊申。僧官總統以下有妻者罷",
    "X77n1521_005:0044c08": "之。是歲作佛事祈福五十一　按元史世祖本紀云",
    "X77n1521_005:0044c09": "云。",
    "X77n1521_005:0044c10": "至元三十一年。成宗即位。以合剌思八斡節而為帝",
    "X77n1521_005:0044c11": "師　按元史成宗本紀。至元三十一年夏四月即位。",
    "X77n1521_005:0044c12": "六月以合剌思八斡節而為帝師賜玉印。冬十二月",
    "X77n1521_005:0044c13": "用帝師奏。釋京師大辟三十人杖以下百人。賜諸鰥",
    "X77n1521_005:0044c14": "寢貧民鈔二百錠。",
    "X77n1521_005:0044c15": "成宗元貞元年。以國忌飯僧七萬。賜帝師佛冠及玉",
    "X77n1521_005:0044c16": "印。是歲大建佛寺　按元史成宗本紀。元貞元年春",
    "X77n1521_005:0044c17": "正月壬戌。以國忌即大聖壽萬安寺。飯僧七萬。二月",
    "X77n1521_005:0044c18": "製寶玉五方佛冠賜帝師。三月以東作方殷。罷諸不",
    "X77n1521_005:0044c19": "急營造。惟帝師塔及張法師宮不罷。四月丙午為皇",
    "X77n1521_005:0044c20": "太后建佛事於五臺山。以前工部尚書。涅只為將作",
    "X77n1521_005:0044c21": "院使。領工部事。燕南河北道肅政廉訪使宋德柔為",
    "X77n1521_005:0044c22": "工部尚書。董其役。以大都保定真定平陽太原大同",
    "X77n1521_005:0044c23": "河間大名順德廣平十路。應其所需。五月戊寅以魯",
    "X77n1521_005:0044c24": "國大長公主建佛寺於應昌。給鈔千錠金五十兩。九",
    "X77n1521_005:0045a01": "月乙亥用帝師奏。釋大辟三人杖以下四十七人。冬",
    "X77n1521_005:0045a02": "十二月荊南僧普照等偽撰佛書。有不道語。伏誅。甲",
    "X77n1521_005:0045a03": "子賜帝師雙龍紐玉印。",
    "X77n1521_005:0045a04": "大德元年。皇太后將往佛寺祈祝。李元禮止之　按",
    "X77n1521_005:0045a05": "元史成宗本紀。大德元年春三月。五臺山佛寺成。皇",
    "X77n1521_005:0045a06": "太后將親往祈祝。監察御史李元禮上封事止之。五",
    "X77n1521_005:0045a07": "月給鈔千錠建臨洮佛寺。",
    "X77n1521_005:0045a08": "大德二年三月戊子。詔僧人犯奸盜詐偽。聽有司專",
    "X77n1521_005:0045a09": "決。輕者與僧官約斷約不至者罪之　按元史成宗",
    "X77n1521_005:0045a10": "本紀云云。",
    "X77n1521_005:0045a11": "大德三年。命補陀僧使日本。罷江南諸路釋教總統",
    "X77n1521_005:0045a12": "所　按元史成宗本紀。大德三年春三月癸巳。命妙",
    "X77n1521_005:0045a13": "慈弘濟大師江浙釋教總統。補陀僧一山齎詔使日",
    "X77n1521_005:0045a14": "本。詔曰。有司奏陳向者世祖皇帝常遣補陀禪僧如",
    "X77n1521_005:0045a15": "智及王積翁等兩奉璽書。通好日本。咸以中途有阻",
    "X77n1521_005:0045a16": "而還。爰自朕臨御以來。綏懷諸國。薄海內外。靡有遐",
    "X77n1521_005:0045a17": "遺。日本之好宜復通問今如智已老。補陀寧一山道",
    "X77n1521_005:0045a18": "行素高。可令往諭。附商舶以行庶可必達。朕特從其",
    "X77n1521_005:0045a19": "請蓋欲成先帝遺意耳。至於惇好息民之事。王其審",
    "X77n1521_005:0045a20": "圖之。五月壬午。罷江南諸路釋教總統所。秋七月庚",
    "X77n1521_005:0045a21": "辰。中書省臣言。江南諸寺佃戶五十餘萬。本皆編民。",
    "X77n1521_005:0045a22": "自楊總攝冒入寺籍宜加釐正。從之。",
    "X77n1521_005:0045a23": "大德五年。賜諸寺地仍賜鈔　按元史成宗本紀。大",
    "X77n1521_005:0045a24": "德五年。春二月戊戌。賜昭應宮興教寺地各百頃興",
    "X77n1521_005:0045b01": "教仍賜鈔萬五千錠。上都乾元寺地九十頃。鈔皆如",
    "X77n1521_005:0045b02": "興教之數。萬安寺地六百頃。鈔萬錠。南寺地百二十",
    "X77n1521_005:0045b03": "頃。鈔如萬安之數。七月癸丑。詔禁畏吾兒僧陰陽巫",
    "X77n1521_005:0045b04": "覡道人呪師。自今有大祠禱必請而行。違者罪之。命",
    "X77n1521_005:0045b05": "御史臺檢照。宣政院并僧司案牘。",
    "X77n1521_005:0045b06": "大德六年。詔僧犯罪御史臺與宣政院同鞫。以星變",
    "X77n1521_005:0045b07": "命設水陸大會　按元史成宗本紀。大德六年春正",
    "X77n1521_005:0045b08": "月詔。自今僧官僧人犯罪。御史臺與內外宣政院同",
    "X77n1521_005:0045b09": "鞫。宣政院官徇情不公者。聽御史臺治之三月壬寅。",
    "X77n1521_005:0045b10": "太陰犯輿鬼。命僧設水陸大會七晝夜。十一月詔江",
    "X77n1521_005:0045b11": "南寺觀。凡續置民田及民。以施入為名者。並輸租充",
    "X77n1521_005:0045b12": "役。",
    "X77n1521_005:0045b13": "大德七年。罷修寺工役禁僧人以修寺擾民。又罷白",
    "X77n1521_005:0045b14": "雲宗攝所仁王寺營田提舉司及僧官有妻者。按元",
    "X77n1521_005:0045b15": "史成宗本紀。大德七年三月。罷修建僧寺工役。夏四",
    "X77n1521_005:0045b16": "月左丞相答剌罕言。僧人修佛事畢。必釋重囚。有殺",
    "X77n1521_005:0045b17": "人及妻妾殺夫者。皆指名釋之。生者苟免死者負冤。於",
    "X77n1521_005:0045b18": "福何有。帝嘉納之五月辛巳。詔僧人與民均當差役。",
    "X77n1521_005:0045b19": "秋七月禁僧人以修建寺宇為名。齎諸王令旨。乘傳",
    "X77n1521_005:0045b20": "擾民。罷江南白雲宗攝所其田令依例輸租。八月己",
    "X77n1521_005:0045b21": "丑罷護國仁王寺。元設江南營田提舉司。九月丙子",
    "X77n1521_005:0045b22": "罷僧官有妻者。十一月甲子命依十二章斷僧官罪",
    "X77n1521_005:0045b23": "大德八年。以輦真監藏為帝師　按元史成宗本紀。",
    "X77n1521_005:0045b24": "大德八年春正月庚午以輦真監藏為帝師冬十一",
    "X77n1521_005:0045c01": "月丁卯。復免僧人租。壬申詔僧姦盜人者。聽有司專",
    "X77n1521_005:0045c02": "決。",
    "X77n1521_005:0045c03": "大德九年。以相加班為帝師　按元史成宗本紀。大",
    "X77n1521_005:0045c04": "德九年。春正月戊午。帝師輦真監藏卒。賻金五百兩",
    "X77n1521_005:0045c05": "銀千兩幣帛萬匹。鈔三千錠。仍建塔寺。二月乙未建",
    "X77n1521_005:0045c06": "大天壽萬寧寺。三月庚戌以吃剌八思斡節兒姪相",
    "X77n1521_005:0045c07": "加班為帝師。冬十月常州僧錄林起祐以官田二百",
    "X77n1521_005:0045c08": "八十頃。冒為己業施河西寺勅募民耕種。輸其租於",
    "X77n1521_005:0045c09": "官。",
    "X77n1521_005:0045c10": "大德十年。罷江南白雲宗都僧錄司　按元史成宗",
    "X77n1521_005:0045c11": "本紀。大德十年春正月戊午。罷江南白雲宗都僧錄",
    "X77n1521_005:0045c12": "司。汰其民歸州縣。僧歸各寺。田悉輸租。五月癸未詔",
    "X77n1521_005:0045c13": "西番僧往還者。不許馳驛。給以舟車。",
    "X77n1521_005:0045c14": "大德十一年。武宗即位。以別不花建寺為國祝釐詔",
    "X77n1521_005:0045c15": "厚賜之。又詔諸寺僧誦藏經為三宮祈福。以中書省",
    "X77n1521_005:0045c16": "言。詔省佛事。又詔作佛事毋釋重囚　按元史武宗",
    "X77n1521_005:0045c17": "本紀。大德十一年五月即位。六月徽政使[仁二+瓜]頭等言。",
    "X77n1521_005:0045c18": "別不花以私錢建寺。為國祝釐。其父為諸王斡忽所",
    "X77n1521_005:0045c19": "害。請賜以斡忽所得歲賜命以五年與之。甲寅勅內",
    "X77n1521_005:0045c20": "郡江南高麗四川雲南諸寺僧。誦藏經。為三宮祈福。",
    "X77n1521_005:0045c21": "八月丙午建佛閣於五臺寺。九月皇太子建佛寺。請",
    "X77n1521_005:0045c22": "買民地益之。給鈔萬七百錠有奇。十一月建佛寺於",
    "X77n1521_005:0045c23": "五臺山。十二月丁巳。以中書省言國用浩穰。民貧歲",
    "X77n1521_005:0045c24": "歉。詔宣政院。併省佛事。中書省臣言。自元貞以來。以",
    "X77n1521_005:0046a01": "作佛事之故。放釋有罪。失於太寬。故有司無所遵守。",
    "X77n1521_005:0046a02": "今請凡內外犯法之人。悉歸有司。依法裁決。從之。十",
    "X77n1521_005:0046a03": "二月勅內庭作佛事。母釋重囚。以輕囚釋之。",
    "X77n1521_005:0046a04": "武宗至大元年。立營繕署及白雲宗攝所。又立萬億",
    "X77n1521_005:0046a05": "河渠司以僧為之。又以西番僧為翰林承旨。是歲大",
    "X77n1521_005:0046a06": "建佛寺。為水陸大會　按元史武宗本紀。至大元年",
    "X77n1521_005:0046a07": "春二月。發軍五千百人。修五臺山佛寺。己未。以皇太",
    "X77n1521_005:0046a08": "子建佛寺。立營繕署。秩五品。三月復立白雲宗攝所。",
    "X77n1521_005:0046a09": "秩從二品。設官三員。五月丙子以西番僧從駕上都。",
    "X77n1521_005:0046a10": "途中擾民。禁之禁白蓮社。毀其祠宇以其人還隸民",
    "X77n1521_005:0046a11": "籍。八月戊申立中都萬億司寧夏立河渠司。秩五品",
    "X77n1521_005:0046a12": "官二員。參以二僧為之。冬十月甲辰。從帝師請以釋",
    "X77n1521_005:0046a13": "教都總管朵兒只八。兼領囊八地產錢物。為都總管",
    "X77n1521_005:0046a14": "府達魯花赤。總其財賦。以西蕃僧教瓦班。為翰林承",
    "X77n1521_005:0046a15": "旨。乙巳改護國仁王寺昭應規運總管府為會福院。",
    "X77n1521_005:0046a16": "秩從二品。十一月以軍五千人。供造寺工役。辛巳以",
    "X77n1521_005:0046a17": "銀七百五十兩。鈔二千二百錠。幣帛三百匹。施昊天",
    "X77n1521_005:0046a18": "寺。為水陸大會。癸未皇太后造寺五臺山。摘軍六千",
    "X77n1521_005:0046a19": "五百人供其役。閏十一月勅河西僧戶準先朝定制。",
    "X77n1521_005:0046a20": "從軍輸稅。一與民同。",
    "X77n1521_005:0046a21": "至大二年。罷白雲宗攝所。立頭陀禪錄司。詔僧俗相",
    "X77n1521_005:0046a22": "犯照舊法治租稅亦不許奏免。又詔封西僧子為寧",
    "X77n1521_005:0046a23": "國公賜金印　按元史武宗本紀。至大二年三月辛",
    "X77n1521_005:0046a24": "卯。罷杭州白雲宗攝所。立湖廣頭陀禪錄司。六月以",
    "X77n1521_005:0046b01": "皇太子言宣政院先奉旨毆西番僧者截其手詈之",
    "X77n1521_005:0046b02": "者斷其舌。此法昔所未聞。有乖國典且於僧無益。僧",
    "X77n1521_005:0046b03": "俗相犯已。有明憲。乞更其令。又言宣政院文案不檢",
    "X77n1521_005:0046b04": "覈於憲章有礙。遵舊制為宣。並從之。九月以大都城",
    "X77n1521_005:0046b05": "南建佛寺。十二月封西僧迷不韻子。為寧國公。賜金",
    "X77n1521_005:0046b06": "印。",
    "X77n1521_005:0046b07": "至大三年。營五臺寺。改承華普慶寺總管府。為崇祥",
    "X77n1521_005:0046b08": "監。封僧亦憐真乞烈思。為文國公。是歲立規運總管",
    "X77n1521_005:0046b09": "府。又改為隆禧院　按元史武宗本紀。至大三年春",
    "X77n1521_005:0046b10": "正月。營五臺寺。役工匠千四百人。軍三千五百人。夏",
    "X77n1521_005:0046b11": "四月改大承華普慶寺總管府。為崇祥監。六月庚戌",
    "X77n1521_005:0046b12": "立規運都總管府。秩正三品。領大崇恩福元寺錢糧。",
    "X77n1521_005:0046b13": "置提舉司。資用庫。大益倉隸之。冬十月封僧亦憐真",
    "X77n1521_005:0046b14": "乞烈思為文國公。賜金印。十一月壬午。改大崇恩福",
    "X77n1521_005:0046b15": "元寺規運總管府。為隆禧院。秩二品。",
    "X77n1521_005:0046b16": "至大四年。仁宗即位。賜國師板的答。鈔萬錠建寺。又",
    "X77n1521_005:0046b17": "以西僧藏不班八為國師。賜玉印。又大賜普慶寺",
    "X77n1521_005:0046b18": "　按元史仁宗本紀。至大四年春正月。武宗崩。二月戊",
    "X77n1521_005:0046b19": "申。罷運江南所印佛經。御史臺臣言。白雲宗總攝所",
    "X77n1521_005:0046b20": "統江南為僧之有髮者不養父母。避役損民。乞追收",
    "X77n1521_005:0046b21": "所受璽書銀印。勒還民籍。從之。丁卯命西番僧。非奉",
    "X77n1521_005:0046b22": "璽書驛券。及無西番宣慰司文牒者。勿輙至京師。仍",
    "X77n1521_005:0046b23": "戒黃河津吏。驗問禁。止罷總統所及各處僧錄僧正",
    "X77n1521_005:0046b24": "都綱司。凡僧人訴訟。悉歸有司。三月庚寅帝即位。夏",
    "X77n1521_005:0046c01": "四月罷僧道也里可溫答失蠻頭陀白雲宗諸諸司。",
    "X77n1521_005:0046c02": "五月癸未賜國師板的答鈔萬錠以建寺於舊城。六",
    "X77n1521_005:0046c03": "月己未。復置長信寺。閏七月辛亥。以西僧藏不班八",
    "X77n1521_005:0046c04": "為國師。賜玉印。冬十月己巳。勅繪武帝御容。奉安大",
    "X77n1521_005:0046c05": "崇恩福元寺月四上祭。辛未賜大普慶寺金千兩。銀",
    "X77n1521_005:0046c06": "五千兩。鈔萬錠。西錦綵縀紗羅布帛萬端。田八萬畝。",
    "X77n1521_005:0046c07": "邸舍四百間。丁丑禁諸僧寺。母得冒侵民田。辛巳罷",
    "X77n1521_005:0046c08": "宣政院理問僧人詞訟。",
    "X77n1521_005:0046c09": "仁宗皇慶元年。陛崇祥監。為崇祥院。置五臺寺濟民",
    "X77n1521_005:0046c10": "局。又賜西僧金幣及諸寺地。勅拘還回回合的先降",
    "X77n1521_005:0046c11": "璽書　按元史仁宗本紀。皇慶元年春正月癸卯。勅",
    "X77n1521_005:0046c12": "諸僧犯奸盜詐偽鬬訟。仍令有司專治之。己未陛崇",
    "X77n1521_005:0046c13": "祥監。為崇祥院。秩正二品。二月壬申。遣使賜西僧金",
    "X77n1521_005:0046c14": "五千兩。銀二萬五千兩。幣帛三萬九千九百匹。三月",
    "X77n1521_005:0046c15": "置五臺寺濟民局。秩從五品。賜汴梁路上方寺地百",
    "X77n1521_005:0046c16": "頃。夏四月辛未。給鈔萬錠。修香山永安寺。六月壬申",
    "X77n1521_005:0046c17": "賜崇福寺河南官地百頃。十二月勅回回合的。如舊",
    "X77n1521_005:0046c18": "祈福。凡詞訟悉歸有司。仍拘還先降璽書。",
    "X77n1521_005:0046c19": "皇慶二年。勅修佛事。以蔬食。毋釋重囚諸王駙馬佛",
    "X77n1521_005:0046c20": "寺毋微田擾民僧俗辨訟。令有司及主僧同問　按",
    "X77n1521_005:0046c21": "元史仁宗本紀。皇慶二年春二月。各寺修佛事日用",
    "X77n1521_005:0046c22": "羊九千四百四十。勅遵舊制。易以蔬食。丁亥功德使",
    "X77n1521_005:0046c23": "亦憐真等。以佛事奏釋重囚。不允。賜西僧搠思吉斡",
    "X77n1521_005:0046c24": "節兒鈔萬錠。夏四月乙酉。御史臺臣言西僧以作佛",
    "X77n1521_005:0047a01": "事之故。累釋重囚。外任之官身犯刑憲。輙營。求內旨",
    "X77n1521_005:0047a02": "以免罪。諸王駙馬寺觀臣僚土田每歲徵租。亦極為",
    "X77n1521_005:0047a03": "擾民。請悉革其幣。制曰可六月乙亥詔諭僧俗辨訟",
    "X77n1521_005:0047a04": "有司。及主僧同問。續置土田。如例輸稅。秋七月癸巳。",
    "X77n1521_005:0047a05": "以作佛事。釋囚徒二十九人。九月以相兒加思巴為",
    "X77n1521_005:0047a06": "帝師。勅鎮江路建銀山寺。勿徒寺傍塋冢。",
    "X77n1521_005:0047a07": "延祐元年。以作佛事擇釋獄囚　按元史仁宗本紀",
    "X77n1521_005:0047a08": "延祐元年三月乙巳。以僧人作佛事。擇釋獄囚。命中",
    "X77n1521_005:0047a09": "書審察。閏三月罷呪僧月給俸。六月甲辰。拘河西僧。",
    "X77n1521_005:0047a10": "免輸租。賦璽書。",
    "X77n1521_005:0047a11": "延祐二年。春正月己巳。置大聖壽萬安寺都總管府。",
    "X77n1521_005:0047a12": "秩正三品。二月庚子詔以公哥羅古羅思監藏班藏",
    "X77n1521_005:0047a13": "卜為帝師。賜玉印。仍詔天下冬十月授白雲宗主沈",
    "X77n1521_005:0047a14": "明仁榮祿大夫司空　按元史仁宗本紀云云。",
    "X77n1521_005:0047a15": "延祐三年。賜諸寺田。置織佛像提調所。禁僧以所佩",
    "X77n1521_005:0047a16": "印。移文有司　按元史仁宗本紀。延祐三年春正月",
    "X77n1521_005:0047a17": "壬戌。賜上都開元寺江浙田二百頃。華嚴寺百頃。秋",
    "X77n1521_005:0047a18": "七月辛酉。賜普慶寺益都田百七十頃。八月戊戌置",
    "X77n1521_005:0047a19": "織佛像工匠提調所。秩七品設官二員。十一月大萬",
    "X77n1521_005:0047a20": "寧寺住持僧米普雲濟。以所佩國公印。移文有司。紊",
    "X77n1521_005:0047a21": "亂官政。勅禁之。",
    "X77n1521_005:0047a22": "延祐四年。給帝師寺廩食及鈔。禁總攝沈明仁以印",
    "X77n1521_005:0047a23": "移文有司　按元史仁宗本紀。延祐四年春正月己",
    "X77n1521_005:0047a24": "未。給帝師寺廩食鈔萬錠。六月癸亥禁總攝沈明仁",
    "X77n1521_005:0047b01": "所佩司空印。毋移文有司　按八思巴傳。延祐四年。",
    "X77n1521_005:0047b02": "宣徽使會每歲內庭佛事。所供。其費以斤數者。用麵",
    "X77n1521_005:0047b03": "四十三萬九千五百。油七萬九千。酥二萬一千八百",
    "X77n1521_005:0047b04": "七十。蜜二萬七千三百。",
    "X77n1521_005:0047b05": "延祐五年。書金字藏經。陞印經提舉司。為延福監。置",
    "X77n1521_005:0047b06": "永福寺都總管府。是歲以作佛事釋囚　按元史仁",
    "X77n1521_005:0047b07": "宗本紀。延祐五年二月。給。書西天字維摩經金三千",
    "X77n1521_005:0047b08": "兩。三月給金九百兩。銀百五十兩。書金字藏經。夏四",
    "X77n1521_005:0047b09": "月陞印經提舉司。為延福監。秩正三品。九月甲戌。以",
    "X77n1521_005:0047b10": "作佛事。釋重囚三人。輕囚五十三人。辛巳置大永福",
    "X77n1521_005:0047b11": "寺都總管府。秩三品。冬十月勅僧人除宋舊有及朝",
    "X77n1521_005:0047b12": "廷撥賜土田免租稅。餘田與民一體科徵。壬辰建帝",
    "X77n1521_005:0047b13": "師巴思八殿於大興教寺。給鈔萬錠。",
    "X77n1521_005:0047b14": "延祐六年。授僧從吉祥等大司空司徒及開府儀同",
    "X77n1521_005:0047b15": "三司。又大賜諸寺鈔。仍陞乾元寺提點所。為總管府。",
    "X77n1521_005:0047b16": "是歲以作佛事。釋輕重囚　按元史仁宗本紀。延祐",
    "X77n1521_005:0047b17": "六年春二月。特授僧從吉祥榮祿大夫大司空。如榮",
    "X77n1521_005:0047b18": "祿大夫大司徒。僧文吉祥開府儀同三司。三月壬午",
    "X77n1521_005:0047b19": "賜大興教寺僧齋食鈔二萬錠。六月壬子賜大乾元",
    "X77n1521_005:0047b20": "寺鈔萬錠。俾營子錢供繕修之費仍陞其提點所。為",
    "X77n1521_005:0047b21": "總管府。給銀印。秩正三品。給鈔四十萬錠。秋七月甲",
    "X77n1521_005:0047b22": "戌。皇姊大長公主祥哥剌吉作佛事。釋全寧府重囚",
    "X77n1521_005:0047b23": "二十七人。勅按問全寧守臣阿從不法。仍追所釋囚",
    "X77n1521_005:0047b24": "還獄。命分簡奴兒及流囚罪稍輕者。屯田肇州。九月",
    "X77n1521_005:0047c01": "癸巳。以作佛事釋大辟囚七人。流以下囚。六人。十月",
    "X77n1521_005:0047c02": "中書省臣言。白雲宗總攝沈明仁強奪民田二萬頃。",
    "X77n1521_005:0047c03": "誑誘愚俗十萬人。私賂近侍。妄受名爵。已奉旨追奪。",
    "X77n1521_005:0047c04": "請汰其徒。還所奪民田。其諸不法事。宜令覈問。有旨。",
    "X77n1521_005:0047c05": "朕知沈明仁姦惡。其嚴鞫之。",
    "X77n1521_005:0047c06": "延祐七年。英宗以白雲宗攝沈明仁坐罪詔籍冒為",
    "X77n1521_005:0047c07": "白雲僧者為民。罷諸僧濫爵。及即位以西僧為法師",
    "X77n1521_005:0047c08": "授金印。大作佛事建佛寺。又詔各郡建帝師殿。召西",
    "X77n1521_005:0047c09": "僧。赴京師　按元史仁宗本紀。延祐七年春正月辛",
    "X77n1521_005:0047c10": "卯。江浙行省丞相。黑驢言白雲僧沈明仁擅度僧四",
    "X77n1521_005:0047c11": "千八百餘人獲鈔四萬餘錠。既已辭伏。今遣其徒沈",
    "X77n1521_005:0047c12": "崇勝潛赴京師。行賄求援。請逮赴江浙。併治其罪。從",
    "X77n1521_005:0047c13": "之　按英宗本紀七年春正月。仁宗崩。二月壬子罷",
    "X77n1521_005:0047c14": "造永福寺。丁巳修佛事。丁卯白雲宗攝沈明仁為不",
    "X77n1521_005:0047c15": "法坐罪。詔籍江南冒為白雲僧者為民。己巳修鎮雷",
    "X77n1521_005:0047c16": "佛事於京城四門。罷上都乾元寺規運總管府。奪僧",
    "X77n1521_005:0047c17": "輦真吃剌思等所受司徒國公制。仍銷其印。三月帝",
    "X77n1521_005:0047c18": "即位。甲午作佛事於寶慈殿。夏四月以西僧牙八的",
    "X77n1521_005:0047c19": "里為元水延教三藏法師。授金印。乙丑仁宗喪卒哭",
    "X77n1521_005:0047c20": "作佛事。七日五月己卯。禁僧馳驛。仍收元給璽書。壬",
    "X77n1521_005:0047c21": "寅監察御史請罷僧道濫爵及建寺之費。丙午御史",
    "X77n1521_005:0047c22": "劉恒請興義倉。及奪僧道官。六月京師疫。修佛事於",
    "X77n1521_005:0047c23": "萬壽山。辛酉詔免僧人雜役。辛未修寧夏欽察魯佛",
    "X77n1521_005:0047c24": "事。給鈔二百一十二萬貫。秋七月乙未。賜西僧沙加",
    "X77n1521_005:0048a01": "鈔萬五千貫。九月甲申。建壽安山寺。給鈔千萬貫。冬",
    "X77n1521_005:0048a02": "十月壬子。作佛事於文德殿。四十日庚申。勅譯佛書。",
    "X77n1521_005:0048a03": "乙丑幸大護國仁王寺帝師請以醮八兒監藏為土",
    "X77n1521_005:0048a04": "番宣慰司都元師。從之。庚午命拜住督造壽安山寺。",
    "X77n1521_005:0048a05": "十一月丁亥。作佛事於光天殿。丁酉詔各郡。建帝師",
    "X77n1521_005:0048a06": "八思巴殿。其制視孔子廟有加。十二月庚戌。鑄銅為",
    "X77n1521_005:0048a07": "佛像。置玉德殿。壬戌召西僧輦真哈剌思赴京師。勅",
    "X77n1521_005:0048a08": "所過郡縣肅迎。己巳勅罷明年二月八日迎佛。",
    "X77n1521_005:0048a09": "英宗至治元年。大建佛寺作佛像。及金浮屠又金書",
    "X77n1521_005:0048a10": "西番經製御服珠袈裟。又以僧法洪為司徒遣使賜",
    "X77n1521_005:0048a11": "西番僧金銀幣帛。有差　按元史英宗本紀。至治元",
    "X77n1521_005:0048a12": "年春正月丁丑。修佛事於文德殿。以壽安山造佛寺",
    "X77n1521_005:0048a13": "置庫掌財帛。秩從七品。二月己酉。作仁宗神御殿於",
    "X77n1521_005:0048a14": "普慶寺。辛亥調軍三千五百人。修。上都華嚴寺。大永",
    "X77n1521_005:0048a15": "福寺成賜金五百兩。銀二千五百兩。鈔五十萬貫。幣",
    "X77n1521_005:0048a16": "帛萬匹監察御史觀音保鎖咬兒哈的迷失成珪李",
    "X77n1521_005:0048a17": "謙亨諫造壽安山佛寺。殺觀音保鎖咬兒哈的迷失",
    "X77n1521_005:0048a18": "杖珪謙亨竄於奴兒干地。丁卯以僧法洪為釋源宗",
    "X77n1521_005:0048a19": "主。授榮祿大夫司徒三月丙子建帝。師八思巴寺",
    "X77n1521_005:0048a20": "於京師。辛巳遣使賜西番撒思加地僧金二百五十",
    "X77n1521_005:0048a21": "兩。銀二千二百兩。袈裟二萬。幣帛旛茶。各有差。壬午",
    "X77n1521_005:0048a22": "遣呪師朵兒只往牙濟班十二國取佛經。癸未製御",
    "X77n1521_005:0048a23": "服珠袈裟。乙酉寶集寺金書西番波若經。成置大內",
    "X77n1521_005:0048a24": "香殿。益壽安山造寺役軍。五月丙子。毀上都回回寺",
    "X77n1521_005:0048b01": "以其地。營帝師殿。丁亥修佛事於大安閣。六月作金",
    "X77n1521_005:0048b02": "浮屠於上都。藏佛舍利。冬十二月。車駕幸西僧灌頂",
    "X77n1521_005:0048b03": "寺。命帝師公哥羅古羅思監藏班藏卜。詣西番受具",
    "X77n1521_005:0048b04": "足戒。賜金千三百五十兩。銀四千五十兩。幣帛萬匹",
    "X77n1521_005:0048b05": "鈔五十萬貫。乙丑置中瑞司。冶銅五十萬斤。作壽安",
    "X77n1521_005:0048b06": "山寺佛像。",
    "X77n1521_005:0048b07": "至治二年。以西僧為司徒。又以西僧疾。詔為釋囚。復",
    "X77n1521_005:0048b08": "賜鈔。遣迎帝師於宣德府。是歲稅江浙僧寺田。括僧",
    "X77n1521_005:0048b09": "有妻者為民　按元史英宗本紀。至治二年春正月",
    "X77n1521_005:0048b10": "癸巳。以西僧羅藏為司徒。二月西僧亦思剌蠻展普",
    "X77n1521_005:0048b11": "疾。詔為釋大辟囚一人。笞罪二十人。三月庚辰。勅江",
    "X77n1521_005:0048b12": "浙僧寺田。除宋故有永業。及世祖所賜者。餘悉稅之",
    "X77n1521_005:0048b13": "閏五月癸卯禁白蓮佛事。九月辛亥。幸壽安山寺。賜",
    "X77n1521_005:0048b14": "監役官鈔人五千貫。丙寅西僧班吉疾。賜鈔五萬貫。",
    "X77n1521_005:0048b15": "十一月括江南僧有妻者為民。乙卯遣西僧高主瓦。",
    "X77n1521_005:0048b16": "迎帝師宣德府十二月西僧灌頂疾請釋囚。帝曰釋",
    "X77n1521_005:0048b17": "囚祈福。豈為師惜。朕思惡人屢赦。反害善良。何福之",
    "X77n1521_005:0048b18": "有。",
    "X77n1521_005:0048b19": "至治三年。建佛寺。勅金書藏經。又勅天下諸司。命僧",
    "X77n1521_005:0048b20": "誦經十萬部。又勅釋囚放生。是年泰定帝即位。大作",
    "X77n1521_005:0048b21": "佛事　按元史英宗本紀。至治三年春正月壬寅。命",
    "X77n1521_005:0048b22": "太僕寺僧給牝馬百匹。供世祖仁宗御容殿祭祀。二",
    "X77n1521_005:0048b23": "月癸亥朔。作上都華嚴寺八思巴帝師寺。及拜住第",
    "X77n1521_005:0048b24": "役軍六千二百人。丁亥勅金書藏經二部。命拜住等",
    "X77n1521_005:0048c01": "總之夏四月壬戌朔。勅天下諸司。命僧誦經十萬部。",
    "X77n1521_005:0048c02": "甲戌勅都功德使闊兒魯。至京師。釋囚大辟三十一",
    "X77n1521_005:0048c03": "人。杖五十七以上者六十九人。放籠禽十萬。令有司",
    "X77n1521_005:0048c04": "償其直。勅京師萬安慶壽聖安普慶四寺。揚子江金",
    "X77n1521_005:0048c05": "山寺。五臺萬聖祐國寺。作水陸佛事。七晝夜　按泰",
    "X77n1521_005:0048c06": "定。帝本紀。至治三年八月即位。冬十月癸亥。修佛事",
    "X77n1521_005:0048c07": "於大明殿。十一月車駕次於中都修佛事於昆剛殿。",
    "X77n1521_005:0048c08": "十二月丙子。命嶺北守邊諸王徹徹禿月修佛事。以",
    "X77n1521_005:0048c09": "却宼兵。己卯命僧作佛事於大內。以厭雷。塑馬哈吃",
    "X77n1521_005:0048c10": "剌佛像於延春閣之徽清亭下。",
    "X77n1521_005:0048c11": "泰定帝泰定元年。大作佛事。受戒於帝師。又繪帝師",
    "X77n1521_005:0048c12": "像。頒各行省。俾塑祀之。是歲宋本等請罷僧濫爵張",
    "X77n1521_005:0048c13": "珪等請罷功德使司稅僧田遣僧有妻者為民不聽",
    "X77n1521_005:0048c14": "　按元史泰定帝本紀。泰定元年春正月。命僧諷西",
    "X77n1521_005:0048c15": "番經於光天殿二月己未。修西番佛事於壽安山寺。",
    "X77n1521_005:0048c16": "曰星吉思吃剌。曰闊兒魯弗卜。曰水朵兒麻。曰颯間",
    "X77n1521_005:0048c17": "十里喃家經僧四十人。三年乃罷。甲子作佛事命僧",
    "X77n1521_005:0048c18": "百八人及倡優百戲導帝師游京城。癸未宣諭也里",
    "X77n1521_005:0048c19": "可溫。各如教具戒。三月監察御史宋本李嘉賓傳巖",
    "X77n1521_005:0048c20": "起言太尉司徒司空三公之職。濫假僧人。及會福殊",
    "X77n1521_005:0048c21": "祥二院。並辱名爵。請罷之。不報。夏四月。修佛事於壽",
    "X77n1521_005:0048c22": "昌殿。甲戌命呪師作佛事厭雷。六月丁卯。大幄殿成",
    "X77n1521_005:0048c23": "作。鎮雷坐靜佛事。辛未修黑牙蠻答哥佛事於水晶",
    "X77n1521_005:0048c24": "殿。癸酉帝受佛戒於帝師。秋七月丙午。以畏兀字驛",
    "X77n1521_005:0049a01": "西番經置長慶寺。以宦者阿亦伯為寺卿。八月辛未。",
    "X77n1521_005:0049a02": "繪帝師八思色像十一。頒各行省俾塑祀之。九月乙",
    "X77n1521_005:0049a03": "巳。昭獻元聖皇后忌日修佛事。飯僧萬萬人。冬十月",
    "X77n1521_005:0049a04": "丙子。命帝師作佛事於延春閣。辛丑造金寶蓋飾。以",
    "X77n1521_005:0049a05": "七寶。貯佛舍利　按張珪傳。泰定元年六月。車駕在",
    "X77n1521_005:0049a06": "上都。先是帝以灾異。詔百官集議珪。乃與樞密院。御",
    "X77n1521_005:0049a07": "史臺。翰林集賢兩院官。極論當世得失。與左右司員",
    "X77n1521_005:0049a08": "外郎宋文瓚詣上都奏之。其議曰累朝斡耳朵所立。",
    "X77n1521_005:0049a09": "長秋承徽長寧寺。及邊鎮屯戍。別議處之。自古聖君。",
    "X77n1521_005:0049a10": "惟誠於治政。可以動天地感鬼神。初未甞徼福於僧",
    "X77n1521_005:0049a11": "道。以厲民病國也。且以至元三十年言之。醮祠佛事",
    "X77n1521_005:0049a12": "之目。止百有二。大德七年。再立功德使司。積五百有",
    "X77n1521_005:0049a13": "餘。今年一僧其目。明年即指為例。已倍四之上矣。僧",
    "X77n1521_005:0049a14": "徒又復營幹近侍。買作佛事。指以算卦。欺昧奏請。增",
    "X77n1521_005:0049a15": "修布施莽齋。自稱特奉。傳奉所司。不敢較問。供給恐",
    "X77n1521_005:0049a16": "後。況佛以清淨為本。不奔不欲。而僧徒貪慕貨利。自",
    "X77n1521_005:0049a17": "違其教。一事所需金銀鈔幣。不同數計。歲用鈔數千",
    "X77n1521_005:0049a18": "萬錠。數倍於至元間矣。凡所供物。悉為己有。布施等",
    "X77n1521_005:0049a19": "鈔。復出其外。生民脂膏縱其所欲。取以自利。畜養妻",
    "X77n1521_005:0049a20": "子。彼既行不修潔。適足褻慢天神。何以要福。比年佛",
    "X77n1521_005:0049a21": "事愈繁。累朝享國不永。致災愈速。事無應驗。斷可知",
    "X77n1521_005:0049a22": "矣。臣等議宜罷功德使司。其在至元三十年以前。及",
    "X77n1521_005:0049a23": "累朝忌日醮祠佛事名目。止令宣政院主領修舉。餘",
    "X77n1521_005:0049a24": "悉減罷。近侍之屬。並不得巧計壇奏。妄增名目。若有",
    "X77n1521_005:0049b01": "特奉傳奉從中書。復奏乃行。",
    "X77n1521_005:0049b02": "泰定二年。詔僧寺續置田與民均役。罷西僧修佛事。",
    "X77n1521_005:0049b03": "及金書藏經。是歲帝與皇后。俱受佛戒於帝師。濮州",
    "X77n1521_005:0049b04": "鄄城縣。請徒堯塚上佛寺。御史乞更正僧人給驛法。",
    "X77n1521_005:0049b05": "俱不報　按元史泰定帝本紀。泰定二年正月。中書",
    "X77n1521_005:0049b06": "省臣言。江南民貧僧富。諸寺觀田土。非宋舊置。并累",
    "X77n1521_005:0049b07": "朝所賜者。請仍舊制。與民均役。從之。二月己亥。命西",
    "X77n1521_005:0049b08": "僧作燒壇佛事於延華閣。四月丁酉。濮州鄄城縣言。",
    "X77n1521_005:0049b09": "城西堯塚上有佛寺。請徙之。不報。七月癸亥。修大乾",
    "X77n1521_005:0049b10": "元寺。庚午以國用不足。罷書金字藏經。壬申御史臺",
    "X77n1521_005:0049b11": "臣言。西僧修佛事。所費不貲。於國無益。宜除罷。從之。",
    "X77n1521_005:0049b12": "冬十月乙未。皇后亦憐真八剌。受佛戒於帝師。丁巳",
    "X77n1521_005:0049b13": "幸大承華普慶寺。祀昭獻元聖皇后於影堂。賜僧鈔",
    "X77n1521_005:0049b14": "千錠。十二月乙酉。帝復受佛戒於帝師　按帝師八",
    "X77n1521_005:0049b15": "思巴傳。泰定二年。西臺御史李昌言。甞經平凉府靜",
    "X77n1521_005:0049b16": "會定西等州。見西番僧佩金字圓符絡繹道途。馳騎",
    "X77n1521_005:0049b17": "累百。傳舍至不能容。則假館民舍。因迫逐男子奸污",
    "X77n1521_005:0049b18": "女婦。奉元一路。自正月至七月往返者。百八十五次",
    "X77n1521_005:0049b19": "用馬至八百四十餘匹。較之諸王行省之使。十多六",
    "X77n1521_005:0049b20": "七。驛戶無所控訴。臺察莫得誰何。且國家之製圓符。",
    "X77n1521_005:0049b21": "本為邊防警報之虞。僧人何事而輙佩之。乞更正僧",
    "X77n1521_005:0049b22": "人給驛法。且令臺憲得以糾察。不報。",
    "X77n1521_005:0049b23": "奉定三年。大修佛事。建寺書經鑄銅佛像。以帝師兄",
    "X77n1521_005:0049b24": "尚公主錫王爵。賜帝師金銀鈔幣以萬計。又賜諸寺",
    "X77n1521_005:0049c01": "鈔及土田　按元史泰定帝本紀。泰定三年春二月",
    "X77n1521_005:0049c02": "乙未。修佛事厭雷於崇天門。丙申建顯宗神御殿於",
    "X77n1521_005:0049c03": "慮師寺。賜額曰大天源延壽寺。勅以金書西番字藏",
    "X77n1521_005:0049c04": "緣。甲戌建殊祥寺於五臺山。賜田三百頃。三月甲子。",
    "X77n1521_005:0049c05": "命功德使司簡。歲修佛事。一百二十七。遣僧修佛事",
    "X77n1521_005:0049c06": "於臨洮鳳翔星吉兒宗山等處。五月乙巳。修鎮雷佛",
    "X77n1521_005:0049c07": "事三十一所。乙卯以帝師兄鎖南藏卜。領西番三道",
    "X77n1521_005:0049c08": "宣慰司事。尚公主。錫王爵。秋七月壬子。皇后受牙蠻",
    "X77n1521_005:0049c09": "答哥戒於水精殿。甲寅幸大乾元寺。勅鑄五方佛銅",
    "X77n1521_005:0049c10": "像九月辛亥。命帝師還京。修灑淨佛事於大明興聖",
    "X77n1521_005:0049c11": "隆福三宮。冬十月壬午帝師以疾還撤思加之地。賜",
    "X77n1521_005:0049c12": "金銀鈔幣萬計。勅中書省。遣官從行備供億。賜大天",
    "X77n1521_005:0049c13": "源延聖寺鈔二萬錠。吉安臨江二路田千頃。中書省",
    "X77n1521_005:0049c14": "臣言養給軍民必藉地利。世祖建大宣文弘教等寺。",
    "X77n1521_005:0049c15": "賜永業。當時已號虗費。而成宗復搆天壽萬寧寺。較",
    "X77n1521_005:0049c16": "之世祖。用增倍半。若武宗之崇恩福元仁。宗之承華",
    "X77n1521_005:0049c17": "普慶。租榷所入。益又甚焉。英宗鑿山開寺。損兵傷農。",
    "X77n1521_005:0049c18": "而卒無益。夫土地祖宗所有。子孫當共惜之。臣恐茲",
    "X77n1521_005:0049c19": "後藉為口實。妄興工役。徼福利以逞私欲。惟陛下察",
    "X77n1521_005:0049c20": "之。帝嘉納焉。十一月癸卯中書省臣言。西僧每假元",
    "X77n1521_005:0049c21": "辰。疏釋重囚。有乖政典。請罷之。有旨。自今當釋者。勅",
    "X77n1521_005:0049c22": "宗正府審覆。以皇子小薛夜啼。命帝師修佛事。釋重",
    "X77n1521_005:0049c23": "囚三人。置大承華普慶寺總管府。罷規運提點所",
    "X77n1521_005:0049c24": "　按帝師八思巴傳。元起朔方。固已崇尚釋教。及得西",
    "X77n1521_005:0050a01": "域。世祖以其地廣而險。遠民獷而好鬬。思有以因其",
    "X77n1521_005:0050a02": "俗而柔其人。乃郡縣土番之地。設官分職而領之於",
    "X77n1521_005:0050a03": "帝師。乃立宣政院。其為使位居第二者。必以僧為之。",
    "X77n1521_005:0050a04": "出帝師所辟舉。而總其政於內外者。師臣以下。亦必",
    "X77n1521_005:0050a05": "僧俗並用。而軍民通攝於是帝師之命。與詔勅並行",
    "X77n1521_005:0050a06": "於西土。百年之間。朝廷所以敬禮而尊信之者。無所",
    "X77n1521_005:0050a07": "不用其至。雖帝后妃主。皆因受戒。而為之膜拜。正衙",
    "X77n1521_005:0050a08": "朝會。百官班列。而帝師亦或專席於坐隅。且每帝即",
    "X77n1521_005:0050a09": "位之始。降詔褒護。必勅章佩監絡珠為字以賜。蓋其",
    "X77n1521_005:0050a10": "重之如此。其未至而迎之。則中書大臣。馳驛累百騎",
    "X77n1521_005:0050a11": "以往。所過供億送迎。比至京師。則勅大府。假法駕半",
    "X77n1521_005:0050a12": "仗。以為前導。詔省臺院官以及百司庶府。並服銀鼠",
    "X77n1521_005:0050a13": "質孫。用每歲二月八日迎佛威儀往迓。且命禮部尚",
    "X77n1521_005:0050a14": "書郎中。專督迎接。及其卒而歸葬舍利。又命百官。出",
    "X77n1521_005:0050a15": "郭祭餞。大德九年。專遣平章政事鐵木兒。乘傳護送。",
    "X77n1521_005:0050a16": "賻金五百兩。銀千兩。幣帛萬匹。鈔三千錠。皇慶二年。",
    "X77n1521_005:0050a17": "加至賻金五千兩。銀一萬五千兩。錦綺雜綵。共一萬",
    "X77n1521_005:0050a18": "七千匹。雖其昆弟子姓之往來。有司亦供億無乏。泰",
    "X77n1521_005:0050a19": "定間。以帝師弟公哥亦思監將至。詔中書持羊酒郊",
    "X77n1521_005:0050a20": "勞。而其兄瑣南藏卜遂尚公主封白蘭王。賜金印。給",
    "X77n1521_005:0050a21": "圓符。其弟子之號司空司徒國公。佩金玉印章者。前",
    "X77n1521_005:0050a22": "後相望。為其徒者。怙勢恣睢。日新月盛。氣燄熏灼。延",
    "X77n1521_005:0050a23": "於四方。為害不可勝言。",
    "X77n1521_005:0050a24": "泰定四年。皇子受佛戒於智果寺。以西僧為帝師。賜",
    "X77n1521_005:0050b01": "玉印　按元史泰定帝本紀。泰定四年春正月庚申。",
    "X77n1521_005:0050b02": "皇子允丹藏卜。受佛戒於智果寺。二月帝師參馬亦",
    "X77n1521_005:0050b03": "思吉思卜長出亦思宅卜卒。命塔失鐵木兒紐澤。監",
    "X77n1521_005:0050b04": "修佛事。三月命西僧作止風佛事。夏四月甲午。以西",
    "X77n1521_005:0050b05": "僧公哥列思巴沖納思監藏班藏卜為帝師。賜玉印。",
    "X77n1521_005:0050b06": "仍詔諭天下僧。冬十月癸卯。命帝師作佛事於大天",
    "X77n1521_005:0050b07": "源延聖。",
    "X77n1521_005:0050b08": "致和元年。作佛事。帝受佛戒於帝師　按元史泰定",
    "X77n1521_005:0050b09": "帝本紀。致和元年春正月。命帝師修佛事於禁中。三",
    "X77n1521_005:0050b10": "月乙卯。帝御興聖殿。受無量壽佛戒於帝師。庚辰命",
    "X77n1521_005:0050b11": "僧千人。修佛事於鎮國寺。丙戌詔帝師。命僧修佛事",
    "X77n1521_005:0050b12": "於鹽官州。仍造浮屠二百一十六。以厭海溢。",
    "X77n1521_005:0050b13": "文宗天曆元年。大作佛寺　按元史文宗本紀。天曆",
    "X77n1521_005:0050b14": "元年秋九月。命高昌僧。作佛事於延春閣。又命也里",
    "X77n1521_005:0050b15": "可溫。於顯懿莊聖皇后神御殿。作佛事。冬十月己丑",
    "X77n1521_005:0050b16": "朔。命西僧作佛事。十一月辛未。遣西僧作佛事於興",
    "X77n1521_005:0050b17": "和新內。戊寅作佛事於五臺寺。十二月丙午。幸大崇",
    "X77n1521_005:0050b18": "恩福元寺。謁武宗神御殿。分命諸僧。於大明殿延春",
    "X77n1521_005:0050b19": "閣興聖宮隆福宮萬歲山。作佛寺。又命西僧百人。作",
    "X77n1521_005:0050b20": "佛事於徽猷閣。七日。",
    "X77n1521_005:0050b21": "天曆二年。建佛寺置總管府。及營繕提點。總其工役。",
    "X77n1521_005:0050b22": "並給以永業。又大作佛事。受佛戒於帝師。給金銀鈔",
    "X77n1521_005:0050b23": "幣。送故帝師舍利還其國。免僧尼一切徭役　按元",
    "X77n1521_005:0050b24": "史文宗本紀。天曆二年。春正月丙寅。帝幸大崇恩福",
    "X77n1521_005:0050c01": "元寺。己巳賜內外軍士四萬二千二百七十人。鈔各",
    "X77n1521_005:0050c02": "一錠。作佛事。中書省臣言。佛事歲費。以今較舊增多。",
    "X77n1521_005:0050c03": "金千一百五十兩。銀六千二百兩。鈔五萬六千二百",
    "X77n1521_005:0050c04": "錠。幣帛三萬四千餘匹。請悉減汰。從之。二月建遊皇",
    "X77n1521_005:0050c05": "城佛事。三月己巳。命改集慶潛邸。建大龍翔集慶寺。",
    "X77n1521_005:0050c06": "夏四月丁酉。給鈔萬錠。為集慶大龍翔寺。置永業。河",
    "X77n1521_005:0050c07": "南廉訪司言。河南府路。以兵旱民飢。乞括江淮僧道",
    "X77n1521_005:0050c08": "餘糧以賑。從之。五月以儲慶司所貯金三千錠。銀百",
    "X77n1521_005:0050c09": "錠。建大承天護聖寺。乙亥幸大聖壽萬安寺。作佛事",
    "X77n1521_005:0050c10": "於世祖神御殿。又於玉德殿及大天源延聖寺作佛",
    "X77n1521_005:0050c11": "事。秋八月庚子。命阿榮趙世安。督造建康龍翔集慶",
    "X77n1521_005:0050c12": "寺。甲寅置隆祥總管府。秩正三品。總建大承天護聖",
    "X77n1521_005:0050c13": "寺工役。九月乙卯朔。作佛事於大明殿興聖隆福諸",
    "X77n1521_005:0050c14": "宮。市故宋太后全氏田。為大承天護聖寺永業。己未",
    "X77n1521_005:0050c15": "立龍翔萬壽營繕提點所。海南營繕提點所。並秩正",
    "X77n1521_005:0050c16": "四品。隸龍翔總管府。冬十月己丑。立大承天護聖寺",
    "X77n1521_005:0050c17": "營繕提點所。秩正五品。甲辰畏兀僧百八人。作佛事",
    "X77n1521_005:0050c18": "於興聖殿。戊申作佛事於廣寒殿。庚戌以親祀太廟",
    "X77n1521_005:0050c19": "禮成。詔天下罷大承天護聖寺工役。十一月乙卯。以",
    "X77n1521_005:0050c20": "立皇后詔天下。受佛戒於帝師。作佛事六十日。后八",
    "X77n1521_005:0050c21": "不沙請為明宗資冥福。命帝師率羣僧作佛事。七日",
    "X77n1521_005:0050c22": "於大天源延聖寺。皇后以銀五萬兩。助建大承天護",
    "X77n1521_005:0050c23": "聖寺。西夏僧總統封國公。沖卜卒。其弟監藏班臧卜",
    "X77n1521_005:0050c24": "襲職。仍以璽書印章與之。丙寅改普慶修寺人匠提",
    "X77n1521_005:0051a01": "舉司。為營繕提點所。秩從五品。隸隆祥總管府。以平",
    "X77n1521_005:0051a02": "江官田百五十頃。賜大龍翔集慶寺。及大崇禧萬壽",
    "X77n1521_005:0051a03": "寺。十二月以西僧輦真吃剌思為帝師。詔僧尼。徭役",
    "X77n1521_005:0051a04": "一切無有所與。辛卯命帝師。率其徒作佛事於凝暉",
    "X77n1521_005:0051a05": "閣。詔諸僧寺田自金宋所有。及累朝賜予者。悉除其",
    "X77n1521_005:0051a06": "租。其有當輸租者。仍免其役。僧還俗者。聽復為僧。己",
    "X77n1521_005:0051a07": "亥遣使驛致故帝師舍利還其國。給以金五百兩。銀",
    "X77n1521_005:0051a08": "二千五百兩。鈔千五百錠。幣五千匹。壬寅命江浙行",
    "X77n1521_005:0051a09": "省。印佛經二十七藏。甲辰以明年正月武宗忌辰。命",
    "X77n1521_005:0051a10": "高麗漢僧三百四十人。預誦佛經二藏於大崇恩福",
    "X77n1521_005:0051a11": "元寺。壬子織武宗御容成。即神御殿作佛事　按蓋",
    "X77n1521_005:0051a12": "苗傳。苗擢監察御史。天曆初。文宗詔以建康潛邸為",
    "X77n1521_005:0051a13": "佛寺。務窮壯麗。毀民居七十餘家。仍以御史大夫。督",
    "X77n1521_005:0051a14": "其役。苗上封事曰。臣聞。使民以時。使臣以禮。自古未",
    "X77n1521_005:0051a15": "有不由斯道。而致隆平者。陛下龍潛建業之時。居民",
    "X77n1521_005:0051a16": "困於供給。幸而獲覩今日之運。百姓跂足舉首。以望",
    "X77n1521_005:0051a17": "非常之恩。今奪農時。以剏佛寺。又廢民居。使之家破",
    "X77n1521_005:0051a18": "產蕩。豈聖人御天下之道乎。昔漢高帝興於豐沛。為",
    "X77n1521_005:0051a19": "復兩縣。光武中興。南陽免稅三年。既不務此。而隆重",
    "X77n1521_005:0051a20": "佛氏。何以滿斯民之望哉。且佛以慈悲為心。方便為",
    "X77n1521_005:0051a21": "教。今尊佛氏。而害生民。無乃違其方便之教乎。臺臣",
    "X77n1521_005:0051a22": "職專糾察。表正百司。今乃委以修繕之役。豈其禮哉。",
    "X77n1521_005:0051a23": "書奏。御史大夫。果免督役。",
    "X77n1521_005:0051a24": "至順元年。帝及皇后。燕王。明宗皇子。並受佛戒。大賜",
    "X77n1521_005:0051b01": "諸寺鈔幣田土為永業。遣使齎金銀詣杭州。書佛經。",
    "X77n1521_005:0051b02": "命河南諸行省。誦藏經。是歲以中書省臣言。減上都",
    "X77n1521_005:0051b03": "歲作佛事百六十五所。為百四所。永為例　按元史",
    "X77n1521_005:0051b04": "文宗本紀。至順元年春正月。遣使齎金千五百兩。銀",
    "X77n1521_005:0051b05": "五百兩。詣杭州書佛經。賜海南大興龍普明寺。鈔萬",
    "X77n1521_005:0051b06": "錠。市永業地。戊寅賜隆禧總管府。田千頃。二月丁酉。",
    "X77n1521_005:0051b07": "帝及皇后。燕王阿剌忒納答剌。並受佛戒。己亥命明",
    "X77n1521_005:0051b08": "宗皇子。受佛戒。詔諭樞密院。以屯田子粒鈔萬錠。助",
    "X77n1521_005:0051b09": "建佛寺。免其軍卒土木之役。命市故瀛國公趙[顯頁]田。",
    "X77n1521_005:0051b10": "為大龍翔集慶寺永業。御史臺臣言。不必予其直。帝",
    "X77n1521_005:0051b11": "曰。吾建寺為子孫黎民計。若取人田。而不予直。非朕",
    "X77n1521_005:0051b12": "志也。夏四月壬午朔。命西僧作佛事。於仁智殿。自是",
    "X77n1521_005:0051b13": "日始。至十二月終罷。以陝西饑。勅有司作佛事七日。",
    "X77n1521_005:0051b14": "壬辰。以所籍張珪諸子田四百頃。賜大承天護聖寺",
    "X77n1521_005:0051b15": "為永業。壬寅括益都般陽寧海閑田十六萬二千九",
    "X77n1521_005:0051b16": "十頃。賜大承天護聖寺為永業。立益都廣農提舉司。",
    "X77n1521_005:0051b17": "及益都般陽寧海諸提領所。並隸隆祥總管府。五月",
    "X77n1521_005:0051b18": "己卯。遣使詣五臺山作佛事。六月命河南湖廣江西",
    "X77n1521_005:0051b19": "甘肅行省。誦藏經六百五十部。施鈔三萬錠。秋七月",
    "X77n1521_005:0051b20": "命西僧。為皇子燕王作佛事。閏七月籍鎖住野里牙",
    "X77n1521_005:0051b21": "等庫藏田宅奴僕牧畜。給大承天護聖寺為永業。中",
    "X77n1521_005:0051b22": "書省臣言。內外佛寺三百六十七所。用金銀鈔幣不",
    "X77n1521_005:0051b23": "貲。今國用不充。宜從裁省。命省人及宣政院臣。裁減",
    "X77n1521_005:0051b24": "上都歲作佛事。百六十五所。定為百四所。令有司永",
    "X77n1521_005:0051c01": "為歲例。八月有言蔚州廣靈縣地產銀者。詔中書大",
    "X77n1521_005:0051c02": "禧院。遣人涖其事。歲所得銀。歸大承天護聖寺。辛酉",
    "X77n1521_005:0051c03": "以世祖是月生。命京師率僧百七十人作佛事。九月",
    "X77n1521_005:0051c04": "丙午。命西僧作佛事於大明殿。至治初以白雲宗田。",
    "X77n1521_005:0051c05": "給壽安山寺為永業。至是其僧沈明琦以為言。有旨",
    "X77n1521_005:0051c06": "令中書省改正之。十一月命帝師率西僧作佛事。內",
    "X77n1521_005:0051c07": "外凡八所。以是日始。歲終罷。十二月詔龍翔集慶寺",
    "X77n1521_005:0051c08": "工役佛事。江南行臺。悉給之。丁卯命西僧於興聖光",
    "X77n1521_005:0051c09": "天宮十六所。作佛事。",
    "X77n1521_005:0051c10": "至順二年。加僧寶峯司徒。立廣教總管府。以掌僧尼",
    "X77n1521_005:0051c11": "之政。又以僧為國師。賜金玉印。大建寺作佛事。以金",
    "X77n1521_005:0051c12": "書佛經。是歲以宣政院臣言。列聖神御殿。及諸寺佛",
    "X77n1521_005:0051c13": "事。歲二百十六。勅汰其十六。為定式　按元史文宗",
    "X77n1521_005:0051c14": "本紀。至順二年春正月庚辰。住持大承天護聖寺僧",
    "X77n1521_005:0051c15": "寶峯加司徒。丁亥以壽安山英宗所建寺未成。詔中",
    "X77n1521_005:0051c16": "書省給鈔十萬錠供其費。仍命燕鐵木兒撒迪等。總",
    "X77n1521_005:0051c17": "督其工役。戊子以晉邸部民劉元良等二萬四千餘",
    "X77n1521_005:0051c18": "戶。隸壽安山大昭孝寺為永業戶。二月戊申。立廣教",
    "X77n1521_005:0051c19": "總管府。以掌僧尼之政。凡十六所。曰京畿山後道。曰",
    "X77n1521_005:0051c20": "河東山右道。曰遼東山北道。曰河南荊北道。曰兩淮",
    "X77n1521_005:0051c21": "江北道。曰湖北湖南道。曰浙西江東道。曰浙東福建",
    "X77n1521_005:0051c22": "道。曰江西廣東道。曰廣西兩海道。曰燕南諸路。曰山",
    "X77n1521_005:0051c23": "東諸路。曰陝西諸路。曰甘肅諸路。曰四川諸路。曰雲",
    "X77n1521_005:0051c24": "南諸路。秩正三品。府設達魯花赤總管同知府事判",
    "X77n1521_005:0052a01": "官。各一員。宣政院選流內官。擬注以聞。總管則僧為",
    "X77n1521_005:0052a02": "之。己未命西僧為皇子古納答剌作佛事一周歲。甲",
    "X77n1521_005:0052a03": "子中書省臣言。陛下不用經費。不勞人民。創建大承",
    "X77n1521_005:0052a04": "天護聖寺。臣等願上嚮所易鈔本十萬錠。銀六百錠。",
    "X77n1521_005:0052a05": "助建寺之需。從之。甲戌命田賦總管府稅鑛銀。輸大",
    "X77n1521_005:0052a06": "承天護聖寺。三月特令沙津愛護持必剌忒納失里。",
    "X77n1521_005:0052a07": "為三藏國師。賜玉印。戊子以西僧旭你迭八答剌班",
    "X77n1521_005:0052a08": "的。為三藏國師。賜金印。以籍入速速班丹徹理帖木",
    "X77n1521_005:0052a09": "兒貲產。賜大承天護聖寺。為永業。庚子以將幸上都。",
    "X77n1521_005:0052a10": "命西僧作佛事於乘輿次舍之所。夏四月命西僧於",
    "X77n1521_005:0052a11": "五臺及霧靈山作佛事。各一月。為皇太子古訥答剌",
    "X77n1521_005:0052a12": "祈福。發衛卒三千。助大承天護聖寺工役。詔以泥金",
    "X77n1521_005:0052a13": "畏兀字書無量壽佛經千部。五月丙戌太禧宗禋院",
    "X77n1521_005:0052a14": "臣言。累朝所建大萬安等十二寺。舊額僧三千一百",
    "X77n1521_005:0052a15": "五十人。歲例給糧。今其徒猥多。請汰去九百四十三",
    "X77n1521_005:0052a16": "人。制可。乙未詔以泥金書佛經一藏。甲辰宣政院臣",
    "X77n1521_005:0052a17": "言。舊制列聖神御殿。及諸寺所作佛事。每歲計二百",
    "X77n1521_005:0052a18": "十六。今汰其十六。為定式。制可。秋七月命西僧於大",
    "X77n1521_005:0052a19": "都萬歲山憫忠閣。作佛事。起八月八日。至車駕還大",
    "X77n1521_005:0052a20": "都日止。九月御史臺臣言。大聖壽萬安寺壇主司徒",
    "X77n1521_005:0052a21": "嚴吉祥。盜公物畜妻孥。宜免其司徒壇主之職。從之。",
    "X77n1521_005:0052a22": "冬十月辛酉。命西僧作佛事於興聖宮。十有五日。",
    "X77n1521_005:0052a23": "至順三年。置興瑞司。掌中宮佛事。以作佛事。釋囚。遣",
    "X77n1521_005:0052a24": "使往帝師所居。以珠織制書諭其屬。仍分賜鈔幣。又",
    "X77n1521_005:0052b01": "給僧司徒印。是歲寧宗即位。以皇弟受戒於西僧",
    "X77n1521_005:0052b02": "　按元史文宗本紀。至順三年三月。置興瑞司。掌中宮",
    "X77n1521_005:0052b03": "歲作佛事。秩正三品。乙未以帝師泛舟於西山高梁",
    "X77n1521_005:0052b04": "訶。調衛士三百挽舟。四月以作佛事祈福。釋御史臺",
    "X77n1521_005:0052b05": "所囚定興劉縣尹及刑部囚二十六人。五月遣使往",
    "X77n1521_005:0052b06": "帝師所居撤思吉牙之地。以珠織制書宣諭其屬。仍",
    "X77n1521_005:0052b07": "給鈔四千錠。幣帛各五千匹。分賜之。辛卯復以司徒",
    "X77n1521_005:0052b08": "印。給萬安寺僧嚴吉祥。詔給鈔五萬錠。修帝師巴思",
    "X77n1521_005:0052b09": "八影殿。秋七月乙亥。命僧於鐵幡竿修佛事。施金百",
    "X77n1521_005:0052b10": "兩。銀千兩。幣帛各五百匹。布二千匹。鈔萬錠　按寧",
    "X77n1521_005:0052b11": "宗本紀。至順三年十月。帝即位。以皇弟燕帖古思。受",
    "X77n1521_005:0052b12": "戒於西僧加兒麻哇剌。",
    "X77n1521_005:0052b13": "順帝元統二年。詔節佛事冗費　按元史順帝本紀。",
    "X77n1521_005:0052b14": "元統二年春正月癸卯。勅僧道與民一體充役。三月",
    "X77n1521_005:0052b15": "甲辰。中書省臣言。興和路起建佛事。一路所費。為鈔",
    "X77n1521_005:0052b16": "萬三千五百三十餘錠。請依上都大都例給饍僧錢。",
    "X77n1521_005:0052b17": "節其冗費。從之。夏四月乙酉。中書省臣言。佛事布施",
    "X77n1521_005:0052b18": "費用太廣。以世祖時較之。歲增金三十八錠。銀二百",
    "X77n1521_005:0052b19": "三錠四十兩。繪帛六萬一千六百餘匹。鈔二萬九千",
    "X77n1521_005:0052b20": "二百五十餘錠。請除累朝期年忌日之外。餘皆罷。從",
    "X77n1521_005:0052b21": "之。",
    "X77n1521_005:0052b22": "至元元年冬十二月。詔凡有妻室之僧。令還俗為民。",
    "X77n1521_005:0052b23": "既而復聽為僧　按元史順帝本紀云云。",
    "X77n1521_005:0052b24": "至元二年。冬十一月丁巳。遣河南行省。平章政事玥",
    "X77n1521_005:0052c01": "珞普華於西番為僧。十二月以燕鐵木兒居第。賜灌",
    "X77n1521_005:0052c02": "頂國師曩哥星吉。號大覺海寺。塑千佛於其內。",
    "X77n1521_005:0052c03": "至元三年冬十二月。徵西域僧伽剌麻。至京師。號灌",
    "X77n1521_005:0052c04": "頂國師。賜玉印。",
    "X77n1521_005:0052c05": "至元五年。春正月癸亥。禁濫予僧人名爵。",
    "X77n1521_005:0052c06": "至正元年春正月。命永明寺。寫金字經一藏　按以",
    "X77n1521_005:0052c07": "上俱元史順帝本紀云云。",
    "X77n1521_005:0052c08": "至正二年。以納麟言。行宣政院。設崇教所。治僧獄訟",
    "X77n1521_005:0052c09": "　按元史順帝本紀。不載　按納麟傳。至正二年。麟",
    "X77n1521_005:0052c10": "除行宣政院使。上天竺耆舊僧彌戒。徑山耆舊僧惠",
    "X77n1521_005:0052c11": "州。恣縱犯法。納麟皆坐以重罪。請行宣政院設崇教",
    "X77n1521_005:0052c12": "所。擬行省理問官。秩四品。以治僧獄訟。從之。",
    "X77n1521_005:0052c13": "至正三年。冬十二月丙申。詔寫金字藏經。",
    "X77n1521_005:0052c14": "至正六年。冬十二月甲申。詔復立大護國仁王寺。詔",
    "X77n1521_005:0052c15": "應宮財用規運總管府。凡貸民間錢二十六萬餘錠",
    "X77n1521_005:0052c16": "至正七年。春二月甲戌朔。興聖宮作佛事。賜鈔二千",
    "X77n1521_005:0052c17": "錠。三月壬申。遣使修上都大乾元寺。冬十一月。撥山",
    "X77n1521_005:0052c18": "東地土十六萬二千餘頃。屬大承天護聖寺。",
    "X77n1521_005:0052c19": "至正十三年。春正月庚午朔。用帝師請。釋放在京罪",
    "X77n1521_005:0052c20": "囚。三月甲申。詔修大承天護聖寺。賜鈔二萬錠　按",
    "X77n1521_005:0052c21": "以上俱元史順帝本紀云云。",
    "X77n1521_005:0052c22": "至正十四年。作朵思哥兒好事建佛寺。皇太子以修",
    "X77n1521_005:0052c23": "佛事釋囚　按元史順帝本紀。至正十四年春正月",
    "X77n1521_005:0052c24": "丁丑。帝謂脫脫曰。朕甞作朵思哥兒好事。迎白傘蓋",
    "X77n1521_005:0053a01": "遊皇城。實為天下生靈之故。今命剌麻選僧一百八",
    "X77n1521_005:0053a02": "人。仍作朵思哥兒好事。凡所用物。官自給之。毋擾於",
    "X77n1521_005:0053a03": "民。二月建清河大壽元忠國寺。以江浙廢寺田歸之。",
    "X77n1521_005:0053a04": "冬十一月皇太子修佛事。釋京師死罪以下囚　按",
    "X77n1521_005:0053a05": "帝師八思巴傳。歲時祝釐禱祠之常號稱好事者。其",
    "X77n1521_005:0053a06": "目不一。有曰鎮雷阿藍納四。華言慶讚也。有曰亦思",
    "X77n1521_005:0053a07": "滿藍。華言藥師壇也。有曰搠思串卜。華言護城也。有",
    "X77n1521_005:0053a08": "曰朵兒禪。華言大施食也。有曰朵兒只列朵四。華言",
    "X77n1521_005:0053a09": "美妙金剛迴遮施食也。有曰察兒哥朵四。華言迴遮",
    "X77n1521_005:0053a10": "也。有曰籠哥兒。華言風輪也。有曰喒朵四。華言作施",
    "X77n1521_005:0053a11": "食也。有曰出朵兒。華言出水濟六道也。有曰黨剌朵",
    "X77n1521_005:0053a12": "四。華言迴遮施食也。有曰典朵兒。華言常川施食也。",
    "X77n1521_005:0053a13": "有曰坐靜。有曰魯朝。華言獅子吼道場也。有曰黑牙",
    "X77n1521_005:0053a14": "蠻答哥。華言黑獄帝主也。有曰搠思江朵兒麻。華言",
    "X77n1521_005:0053a15": "護江神施食也。有曰赤思古林搠。華言自受主戒也。",
    "X77n1521_005:0053a16": "有曰鎮雷坐靜。有曰吃剌察坐靜。華言祕密坐靜也。",
    "X77n1521_005:0053a17": "有曰斟惹。華言文殊菩薩也。有曰古林朵思。華言至",
    "X77n1521_005:0053a18": "尊大黑神迴遮施食也。有曰歇白咱剌。華言大喜樂",
    "X77n1521_005:0053a19": "也。有曰必思禪。華言無量壽也。有曰覩思哥兒。華言",
    "X77n1521_005:0053a20": "白傘蓋呪也。有曰收札沙剌。華言五護陀羅尼經也。",
    "X77n1521_005:0053a21": "有曰阿昔答撒答昔里。華言八十頌般若經也。有曰",
    "X77n1521_005:0053a22": "撒思納屯。華言大理天神呪也。有曰闊兒魯弗卜屯。",
    "X77n1521_005:0053a23": "華言大輪金剛呪也。有曰且八迷屯。華言無量壽經",
    "X77n1521_005:0053a24": "也。有曰亦思羅八。華言最勝王經也。有曰撒思納屯。",
    "X77n1521_005:0053b01": "華言護神呪也。有曰南占屯。華言懷相金剛也。有曰",
    "X77n1521_005:0053b02": "卜魯八。華言呪法也。又有作擦擦者。以泥作小浮屠",
    "X77n1521_005:0053b03": "也。又有作答兒剛者。其作答兒剛者。或一作二所。以",
    "X77n1521_005:0053b04": "至七所。作擦擦者。或十萬二十萬。以至三十萬。又甞",
    "X77n1521_005:0053b05": "造浮屠二百一十有六。實以七寶珠玉。半置海畔。半",
    "X77n1521_005:0053b06": "置水中。以鎮海災。",
    "X77n1521_005:0053b07": "至正二十二年。皇太子召西番高麗諸僧。列坐清寧",
    "X77n1521_005:0053b08": "殿　按元史順帝本紀。至正二十二年。冬十二月。皇",
    "X77n1521_005:0053b09": "太子常坐清寧殿。分布長席。列坐西番高麗諸僧。皇",
    "X77n1521_005:0053b10": "太子曰。李好文先生教我儒書多年。尚不省其義。今",
    "X77n1521_005:0053b11": "聽佛法。一夜即能曉焉。於是頗崇尚佛學。",
    "X77n1521_005:0053b12": "至正二十四年。秋八月。禁止西番僧人好事　按元",
    "X77n1521_005:0053b13": "史順帝本紀云云。",
    "X77n1521_005:0053b15": "(古今圖書集成)"
}