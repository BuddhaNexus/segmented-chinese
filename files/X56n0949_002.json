{
    "X56n0949_002:0872a12": "閑居編第二",
    "X56n0949_002:0872a14": "大宋孤山沙門　智圓　著",
    "X56n0949_002:0872a15": "遺教經疏序",
    "X56n0949_002:0872a16": "夫法身無象不生不滅至理絕言非小非大既而茫",
    "X56n0949_002:0872a17": "茫萬彚迷而不復冥冥群有流以忘返是故能仁大",
    "X56n0949_002:0872a18": "覺運無緣至慈出五濁惡世應物現形隨機授道或",
    "X56n0949_002:0872a19": "頓霑大益或漸入佛乘或圓機未熟終稟小化託餘",
    "X56n0949_002:0872a20": "佛而決了指他國以會歸既一期事息故雙林告滅",
    "X56n0949_002:0872a21": "巍巍聖德蕩蕩玄化包十方而非廣亘九世而非遠",
    "X56n0949_002:0872a22": "蓋不可得而思議焉佛遺教經者其終稟小化之謂",
    "X56n0949_002:0872a23": "與將慮夫滅度之後也戒珠掩耀法乳澆薄乃於中",
    "X56n0949_002:0872a24": "夜有茲顧命於是乎澡身浴德者游泳於解脫之淵",
    "X56n0949_002:0872b01": "跂高履尚者馳驚於清淨之道正法由斯而久住諸",
    "X56n0949_002:0872b02": "天於是以致敬王臣庶幾其化士民寅亮其風大矣",
    "X56n0949_002:0872b03": "哉遺教之益也如此非夫大悲淳至俯哀未習者其",
    "X56n0949_002:0872b04": "孰能臻於此耶在昔天竺馬鳴論之於前楊隋靈裕",
    "X56n0949_002:0872b05": "疏之於後逮乎李唐懷素律師者亦有斯述慨茲兩",
    "X56n0949_002:0872b06": "疏今也則亡遂使茲經傳授道息嗟乎法雨諐期炎",
    "X56n0949_002:0872b07": "炎之火宅莫救辨雷匿響蠢蠢之迷蟄未發每一思",
    "X56n0949_002:0872b08": "及甞疚于懷由是不揆檮昧彌縫其闕用馬鳴之章",
    "X56n0949_002:0872b09": "句遵智者之法門依經辨理亦已備矣雖不足以下",
    "X56n0949_002:0872b10": "武前哲而聊可以詒謀來裔云。",
    "X56n0949_002:0872b11": "瑞應經疏序",
    "X56n0949_002:0872b12": "夫真身湛爾非色象之可見妙道寂然豈文字之能",
    "X56n0949_002:0872b13": "說至哉能儒調御妙覺真人得非色像之法身證無",
    "X56n0949_002:0872b14": "文字之妙道觀乎三界憫彼羣迷於是乎非身現身",
    "X56n0949_002:0872b15": "俯提弱喪無說而說下擊童蒙既而機有利鈍故法",
    "X56n0949_002:0872b16": "分高下譬諸鑒明不動妍醜因形而現水性無變方",
    "X56n0949_002:0872b17": "圓逐器而改若乃深求其致則咸會一如仰觀本懷",
    "X56n0949_002:0872b18": "則唯為大事盛矣美矣蓋不可得而思議焉太子本",
    "X56n0949_002:0872b19": "起瑞應經者如來演說旨趣淵博恭明翻譯文辭炳",
    "X56n0949_002:0872b20": "爛言本起者則碇光與記言瑞應者則王宮誕爾總",
    "X56n0949_002:0872b21": "茲二事立此美號蓋小機之所見乃鹿野之始說陳",
    "X56n0949_002:0872b22": "乎事則陟遐自邇指乎理則極深研幾實照昏衢之",
    "X56n0949_002:0872b23": "耀靈裂惑網之太阿也嗟乎古無贊述世弗流通予",
    "X56n0949_002:0872b24": "實無似輒為解釋雖鴻筆麗藻大有愧於前修而考",
    "X56n0949_002:0872c01": "文責實亦無慚於來學云。",
    "X56n0949_002:0872c02": "觀普賢行法經疏序",
    "X56n0949_002:0872c03": "夫觀普賢行法經者乃法華三昧之要門一實境界",
    "X56n0949_002:0872c04": "之直道也論事儀則六根顯過考理觀則一心本空",
    "X56n0949_002:0872c05": "實生死海之巨航煩惱病之良藥矣嗟乎至與後學",
    "X56n0949_002:0872c06": "弗傳遂扶疾含毫為經作疏雖擘肌分理未能符於",
    "X56n0949_002:0872c07": "聖心而合異離堅或可益於來裔也。",
    "X56n0949_002:0872c08": "佛說阿彌陀經疏序",
    "X56n0949_002:0872c09": "夫心性之為體也明乎靜乎一而已矣無凡聖焉無",
    "X56n0949_002:0872c10": "依正焉無延促焉無淨穢焉及其感物而動隨緣而",
    "X56n0949_002:0872c11": "變則為六凡焉為三聖焉有依焉有正焉依正既作",
    "X56n0949_002:0872c12": "則身壽有延促矣國土有淨穢矣吾佛大聖人得明",
    "X56n0949_002:0872c13": "靜之一者也乃假道於慈託宿於悲將欲敺群迷使",
    "X56n0949_002:0872c14": "復其本於是乎無身而示身無土而示土延其壽淨",
    "X56n0949_002:0872c15": "其土俾其欣促其壽穢其土俾其厭既欣且厭則漸",
    "X56n0949_002:0872c16": "誘之策行矣是故釋迦現有量而取穢土非欲其厭",
    "X56n0949_002:0872c17": "邪彌陀現無量而取淨土非欲其欣乎此則折之彼",
    "X56n0949_002:0872c18": "則攝之使其復本而達性耳故淨名曰隨所調伏眾",
    "X56n0949_002:0872c19": "生而取佛土者其是之謂乎雖寶樓金池為悅目之",
    "X56n0949_002:0872c20": "翫而非惑蕩之色而能達唯心無境矣雖風樹鳥聲",
    "X56n0949_002:0872c21": "有入耳之娛而非惉懘之音而能念三寶有歸矣夫",
    "X56n0949_002:0872c22": "如是則復乎明淨之體者如轉掌耳經云眾生生者",
    "X56n0949_002:0872c23": "皆是阿鞞跋致是也大矣哉聖人之善權也如此是",
    "X56n0949_002:0872c24": "故群經森列而偏讚淨方其有旨哉佛說阿彌陀經",
    "X56n0949_002:0873a01": "者其偏讚之謂歟吾愛其辭簡而理明其文約而事",
    "X56n0949_002:0873a02": "備足可以誘弱喪而擊童蒙焉於是約龍樹之宗準",
    "X56n0949_002:0873a03": "智者之說依經辨理為之義疏若極深研幾則吾豈",
    "X56n0949_002:0873a04": "敢庶乎有助於真風為益於後昆爾。",
    "X56n0949_002:0873a06": "閑居編第二"
}