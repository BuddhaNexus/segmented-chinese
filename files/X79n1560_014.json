{
    "X79n1560_014:0519c03": "禪林僧寶傳卷第十四",
    "X79n1560_014:0519c05": "宋明白庵居沙門 惠洪 撰",
    "X79n1560_014:0519c06": "神鼎諲禪師",
    "X79n1560_014:0519c07": "[0519c07] 禪師洪諲者。襄水人也。傳失其氏(或云生於扈氏)。隱于衡嶽",
    "X79n1560_014:0519c08": "之三生藏。有湘陰男子。邦稱右族。來游福嚴。即諲室。",
    "X79n1560_014:0519c09": "見諲氣貌閑靖。一&#x9262;掛壁。莫能親&#x758E;之。傾愛之忘去。",
    "X79n1560_014:0519c10": "謂曰。師寧甘長客于人。亦欲住山乎。我家神鼎之下。",
    "X79n1560_014:0519c11": "鄰寺吾世植福之地。久無住持者。可俱往。諲笑曰諾。",
    "X79n1560_014:0519c12": "乃以己馬馱諲還。諲至。設魚鼓粥飯。如諸方。一年而",
    "X79n1560_014:0519c13": "成叢席。十年而有眾三十輩。僧契嵩少時游焉。諲坐",
    "X79n1560_014:0519c14": "堂上。受其展。指庭下兩小甕。&#x54A4;曰。汝來乃其時寺。今",
    "X79n1560_014:0519c15": "年始有醬食矣。明日將粥。一力挾筐。取物投僧&#x9262;中。",
    "X79n1560_014:0519c16": "嵩睨上下。有即咀嚼者。有置之自若者。嵩袖之下堂",
    "X79n1560_014:0519c17": "出。以觀皆碎餅餌。問諸耆老。曰此寺自來不&#x7151;粥。脫",
    "X79n1560_014:0519c18": "有檀越請應供。諲次第撥僧赴之。祝令攜乾殘者。歸",
    "X79n1560_014:0519c19": "納庫下。碎焙之。均而分俵。以當&#x9EAB;也。堂頭言。汝來適",
    "X79n1560_014:0519c20": "丁其時。良然。嵩大驚。有木&#x7240;一。夜則諲坐其上。三十",
    "X79n1560_014:0519c21": "輩者環之。聽其誨語。諲曰。洞山頌曰。貪瞋癡。太無知。",
    "X79n1560_014:0519c22": "果賴今朝捉得伊。行即打。坐即槌。分付心王子細推。",
    "X79n1560_014:0519c23": "無量劫來不解脫。問汝三人知不知。古人與麼道。神",
    "X79n1560_014:0519c24": "鼎即不然。貪瞋痴。實無知。十二時中任從伊。行即往。坐",
    "X79n1560_014:0520a01": "即隨。分付心王無可為。無量劫來元解脫。何須更問",
    "X79n1560_014:0520a02": "知不知。又&#x751E;曰。無量劫來賃屋住。至今不識主人公。",
    "X79n1560_014:0520a03": "借問諸人還識主人公也未。良久云。若有人問神鼎。",
    "X79n1560_014:0520a04": "向伊道作麼作麼。又云。不得作主人公話會參。智度",
    "X79n1560_014:0520a05": "寺沙門本延。謁諲夜語。還謂郡將曰。諲公所謂。本色",
    "X79n1560_014:0520a06": "老宿。惜陸沈山中。郡以禮請開法。諲辭免不得已曰。",
    "X79n1560_014:0520a07": "山僧年十八游方。亦無正意參禪。只欲往東京。聽一",
    "X79n1560_014:0520a08": "兩本經論。以答平生。何期行到汝州。忽值風發吹上",
    "X79n1560_014:0520a09": "首山。見箇老和尚。劈頭槌一槌。當時浹背汗流。禮&#x5374;",
    "X79n1560_014:0520a10": "三拜。如今思量。悔不當初。束縛送去首山後。&#x5374;歸鄉",
    "X79n1560_014:0520a11": "井。古寺閑房。任運過時。豈不快哉。雖然如是。官不容",
    "X79n1560_014:0520a12": "鍼。私通車馬。今日有一炷香。也要對眾燒&#x5374;。供養此",
    "X79n1560_014:0520a13": "老。只是汝州土宜。乃升座問答罷。又曰。齋會已具。僧",
    "X79n1560_014:0520a14": "俗已集。問答已畢。佛法成辦。只將此善。上祝 今上",
    "X79n1560_014:0520a15": "皇帝聖壽無疆。便下座。道俗懽呼。以為未始見也。於",
    "X79n1560_014:0520a16": "是諲聲名普聞。僧問。鳥窠侍者。欲往諸方。學習佛法",
    "X79n1560_014:0520a17": "去。鳥窠但吹布毛。便悟去。如何。諲曰。此事即知。此人",
    "X79n1560_014:0520a18": "久積淨業。曠劫修行。方能了解。乃拈布毛舉似。復吹",
    "X79n1560_014:0520a19": "之曰。會麼。不得辜負老僧。良久曰。我在首山。與汾陽",
    "X79n1560_014:0520a20": "師兄。曾如此說。汾陽作偈曰。侍者初心慕勝緣。辭師",
    "X79n1560_014:0520a21": "擬去學參禪。鳥窠知是根機熟。吹毛當下得心安。看",
    "X79n1560_014:0520a22": "他吐露。終是作家。又曾同作拄杖子偈。昭曰。一條拄",
    "X79n1560_014:0520a23": "杖刺蝎。勁直螺紋爆節。尋常肩上橫擔。大地乾坤挑",
    "X79n1560_014:0520a24": "斡。[翟*支]開懵鈍頑痴。打破&#x5222;俐尖黠。如今卓在面前。諸",
    "X79n1560_014:0520b01": "方作麼拈掇。我即不與麼道。僧曰。願聞和尚偈。偈曰。",
    "X79n1560_014:0520b02": "得處不在高&#x5CEF;。亦非淺谿深壑。如今幸得扶持。老病",
    "X79n1560_014:0520b03": "是為依托。僧問。有問首山。如何是佛法大意。答曰。我",
    "X79n1560_014:0520b04": "不將小意對闍梨。諲曰。若有問神鼎。但向道。此一問",
    "X79n1560_014:0520b05": "豈是小意。會麼。首山大似擔水河頭賣。神鼎只解就",
    "X79n1560_014:0520b06": "窩裏打。良久曰。相見不揚眉。君東我亦西。有時示眾",
    "X79n1560_014:0520b07": "曰。雨下階頭濕。晴乾又沒泥。姨姨娘姊妹。嫂嫂阿哥",
    "X79n1560_014:0520b08": "妻。若與麼會得。猶是長連&#x7240;上粥飯僧。作麼生道得",
    "X79n1560_014:0520b09": "一句。作箇出格道人。有麼。良久云。適來有一人。為蛇",
    "X79n1560_014:0520b10": "畫足。踣跳上梵天。[祝/土]著帝釋鼻孔。帝釋惡發。雨似盆",
    "X79n1560_014:0520b11": "傾。諸人還覺袈裟濕麼。有僧自汾州來(傳是舉道者)。諲倚",
    "X79n1560_014:0520b12": "拄杖曰。一朵&#x5CEF;巒上。獨樹不成林時如何。僧曰。水分",
    "X79n1560_014:0520b13": "江樹淺。遠澗碧泉深。又問。作麼生是回互之機。僧曰。",
    "X79n1560_014:0520b14": "盲人無眼。又問曰。我在眾時。不會汾陽一偈。上座久",
    "X79n1560_014:0520b15": "在法席。必然明了。僧曰。請和尚舉看。諲曰。鵝王飛鳥",
    "X79n1560_014:0520b16": "去。馬頭嶺上住。天高&#x8462;不得。大家總上路作麼。僧舉",
    "X79n1560_014:0520b17": "起坐具曰。萬年松在祝融&#x5CEF;。諲曰。不要上座答話。試",
    "X79n1560_014:0520b18": "說看。僧曰。忽憶少年曾覽照。十分光彩臉邊紅。即拂",
    "X79n1560_014:0520b19": "衣去。諲曰。弄巧成拙。僧請益首山答佛話。諲作偈曰。",
    "X79n1560_014:0520b20": "新婦騎驢阿家牽。誰後復誰先。張三與李四。拱手賀",
    "X79n1560_014:0520b21": "堯年。從上諸聖。總皆然。起坐忪[怡-台+諸]沒兩般。有問又須",
    "X79n1560_014:0520b22": "向伊道。新婦騎驢阿家牽。乃又曰。雖然如此。猶未盡",
    "X79n1560_014:0520b23": "首山大意。進曰。如何盡首山大意。諲曰。天長地久。日",
    "X79n1560_014:0520b24": "月齊明。又作偈曰。長安甚樂到人稀(千聖同源)。到者方知",
    "X79n1560_014:0520c01": "不是歸(方可較些子)。直道&#x9008;超凡聖外(有人不肯在)。猶是曹谿",
    "X79n1560_014:0520c02": "第二機(青霄有路)。郴州道俗。即山迎請。住王莽山。不赴。僧",
    "X79n1560_014:0520c03": "問。佛不違眾生之願。為甚有請不赴。諲曰。莫錯怪老",
    "X79n1560_014:0520c04": "僧好。有偈曰。一月普現一切水。一切水月一月攝。若",
    "X79n1560_014:0520c05": "人解了如斯意。大地眾生無不徹。諲德臘俱高。叢林",
    "X79n1560_014:0520c06": "尊仰之。如古趙州。同曰神鼎。閑書壁作偈曰。壽報七",
    "X79n1560_014:0520c07": "十六。千足與萬足。若問西來意。彼此莫相觸。何付囑。",
    "X79n1560_014:0520c08": "報你張三李四叔。山又青水又綠。歿時年八十餘。諲",
    "X79n1560_014:0520c09": "少年時。與耆宿數人。游湘中。一僧舉論宗乘。頗博敏。",
    "X79n1560_014:0520c10": "會野飯山店供辦。而僧論說不已。諲曰。上人言三界",
    "X79n1560_014:0520c11": "惟心萬法惟識。惟識惟心。眼聲耳色。何人之語。僧曰。",
    "X79n1560_014:0520c12": "法眼大師偈也。諲曰。其義如何。對曰。惟心故根境不",
    "X79n1560_014:0520c13": "相到。惟識故聲色摐然。諲曰。舌味是根境否。對曰是。",
    "X79n1560_014:0520c14": "諲以箸挾菜置口中。含胡而言。曰何謂相入耶。坐者",
    "X79n1560_014:0520c15": "相顧大驚。莫能加答。諲曰。路塗之樂。終未到家。見解",
    "X79n1560_014:0520c16": "入微。不名見道。參須實參。悟須實悟。閻羅大王。不怕",
    "X79n1560_014:0520c17": "多語。",
    "X79n1560_014:0520c18": "[0520c18] 贊曰。不欲爭&#x8657;氣於形&#x8FF9;之間。唯務&#x53CE;實&#x52B9;於言意",
    "X79n1560_014:0520c19": "之表者。憃叟論也。予觀神鼎。殆庶幾。無媿此言。得道",
    "X79n1560_014:0520c20": "時未壯。隱于南嶽二十年。乃領住持事。又二十年。方",
    "X79n1560_014:0520c21": "開堂說法。然皆緣起於他。寔非己意。譬如夜月行空。",
    "X79n1560_014:0520c22": "任運而去至。於甘枯淡。以遂夙志。依林樾以終天年。",
    "X79n1560_014:0520c23": "可以追&#x5AD3;其師也。",
    "X79n1560_014:0520c24": "谷山崇禪師",
    "X79n1560_014:0521a01": "[0521a01] 禪師名行崇。不知何許人也。初住福州報恩寺。後住",
    "X79n1560_014:0521a02": "潭州谷山寺。嗣保福展禪師。雪&#x5CEF;之的孫也。崇謂門",
    "X79n1560_014:0521a03": "弟子曰。吾雖不在。未&#x751E;不為諸兄弟。若委悉報恩&#x751E;",
    "X79n1560_014:0521a04": "為人處。許汝出意想知解。五陰身田。若委不得。猶待",
    "X79n1560_014:0521a05": "報恩。開兩片皮。方是為人。保汝未出得意想知解。所",
    "X79n1560_014:0521a06": "以古人喚作鬼家活計。蝦蟆衣下客。欲得速疾相應。",
    "X79n1560_014:0521a07": "即如今立地。便證。驗取識取。有什麼罪過。不然。根思",
    "X79n1560_014:0521a08": "遲回。且以日及夜。究尋將去。忽然一日&#x89B0;見。更莫以",
    "X79n1560_014:0521a09": "少為足。更能研窮究竟。乃至婬坊酒肆。若觸若淨。若",
    "X79n1560_014:0521a10": "好若惡。以汝所見事&#x89B0;教。盡是此境界。入如入律。若",
    "X79n1560_014:0521a11": "更見一法。如絲髮許。不見此箇事。我說為無明翳障。",
    "X79n1560_014:0521a12": "直須不見有法。是別底法。方得圓備。到遮裏。更能翻",
    "X79n1560_014:0521a13": "擲自由。開合不成痕縫。如水入水。如火入火。如風入",
    "X79n1560_014:0521a14": "風。如空入空。若能如是。直下提一口&#x5292;。刺斷天下人",
    "X79n1560_014:0521a15": "疑網。一如不作相似。所以古人道。繁興大用。舉必全",
    "X79n1560_014:0521a16": "真。若有箇漢。到與麼境界。誰敢向前說是說非。何以",
    "X79n1560_014:0521a17": "故。此人是箇漢。超諸限量。透出因果。一切處管束此",
    "X79n1560_014:0521a18": "人不得。兄弟若能如是。即可。若未得如此。且直須好",
    "X79n1560_014:0521a19": "與。莫取次發言吐氣。沉墜&#x5374;汝無量劫。莫到與麼時。",
    "X79n1560_014:0521a20": "便道報恩不道。",
    "X79n1560_014:0521a21": "[0521a21] 贊曰。洞山清稟禪師。作澄心堂錄。錄崇語句。細味之。",
    "X79n1560_014:0521a22": "骨氣不減巖頭。恨不能多見。崇寧之初。衝虎至谷山。",
    "X79n1560_014:0521a23": "塔塚莫辨。事&#x8FF9;零落。不可考究。坐而太息。作偈曰。行",
    "X79n1560_014:0521a24": "盡湘西十里松。到門&#x5374;立數諸&#x5CEF;。崇公事&#x8FF9;無尋處。",
    "X79n1560_014:0521b01": "庭下春泥見虎蹤。",
    "X79n1560_014:0521b02": "慧林圓照本禪師",
    "X79n1560_014:0521b03": "[0521b03] 圓照禪師。諱宗本。出於管氏。常州無錫人也。性質直。",
    "X79n1560_014:0521b04": "少緣飾。貌豐碩。言無枝葉。年十九。師事蘇州承天永",
    "X79n1560_014:0521b05": "安道昇。方道價重。叢林歸之者如雲。本弊衣垢面。操",
    "X79n1560_014:0521b06": "井臼。典炊爨。以供給之。夜則入室參道。昇曰。頭陀荷",
    "X79n1560_014:0521b07": "眾良苦。亦疲勞乎。對曰。若捨一法。不名滿足菩提。實",
    "X79n1560_014:0521b08": "欲此生身證。其敢言勞。昇陰奇之。又十年。剃髮受具。",
    "X79n1560_014:0521b09": "服勤三年。乃辭昇。游方&#x5FA7;參。初至池州景德。謁義懷",
    "X79n1560_014:0521b10": "禪師。言下契悟。眾未有知者。&#x751E;為侍者。而喜寢。鼻息",
    "X79n1560_014:0521b11": "齁齁。聞者厭之。言於懷。懷笑曰。此子吾家精進幢也。",
    "X79n1560_014:0521b12": "汝輩他日。當依賴之。無多談。眾乃驚。及懷公徙住越",
    "X79n1560_014:0521b13": "之天衣。常之薦福。本皆從之。治平初。懷公退居吳江",
    "X79n1560_014:0521b14": "之聖壽院。部使者李公復圭。過懷公。夜語曰。瑞光法",
    "X79n1560_014:0521b15": "席&#x8657;。願得有道衲子主之。懷指本曰。無踰此道人者",
    "X79n1560_014:0521b16": "耳。既至瑞光。集眾擊鼓。鼓&#x8F19;墮。圓轉震響。眾驚&#x5374;。有",
    "X79n1560_014:0521b17": "僧出呼曰。此和尚法雷。震地之祥也。俄失僧所在。自",
    "X79n1560_014:0521b18": "是法席日盛。眾至五百人。杭州太守陳公襄。以承天",
    "X79n1560_014:0521b19": "興教。二剎堅請。欲往而蘇人留之益甚。又以淨慈懇",
    "X79n1560_014:0521b20": "請之曰。借師三年。為此邦植福。不敢久占。本嘖嘖曰。",
    "X79n1560_014:0521b21": "誰不欲作福。蘇人識其意。聽赴之。學者又倍於瑞光。",
    "X79n1560_014:0521b22": "既而蘇人。以萬壽龍華二剎。請擇居之。迎者千餘人。",
    "X79n1560_014:0521b23": "曰。始借吾師三年。今九載矣。義當見還。欲奪以歸。杭",
    "X79n1560_014:0521b24": "州守使。縣尉持卒徒護之。乃不敢奪。元豐五年。以道",
    "X79n1560_014:0521c01": "場付其門人善本。而居於瑞&#x5CEF;庵。蘇人聞之謀奪之。",
    "X79n1560_014:0521c02": "懼力不勝。欲發而未敢也。時會待制曾公孝序。適在",
    "X79n1560_014:0521c03": "蘇。&#x8462;&#x751E;問道於本。而得其至要。因謁之庵中。具舟江",
    "X79n1560_014:0521c04": "津。既辭去。本送之登舟。語笑中載而歸。以慰蘇人之",
    "X79n1560_014:0521c05": "思。於是歸本於穹窿山福臻院。時年六十三矣。未幾",
    "X79n1560_014:0521c06": " 神宗皇帝。闢相國寺六十有四院為八。禪二律六。",
    "X79n1560_014:0521c07": "以中貴人梁從政。董其事。驛召本主慧林。既至。遣使",
    "X79n1560_014:0521c08": "問勞三日 詔演法於寺之門。萬眾拜瞻。法會殊勝。",
    "X79n1560_014:0521c09": "以為彌勒從天而降人間也。翌日召對 延和殿。有",
    "X79n1560_014:0521c10": "司使習儀而後引。既對山呼罷。登殿賜坐。即就坐盤",
    "X79n1560_014:0521c11": "足跏趺。侍衛驚相顧。本自若也。賜茶至。舉盞長吸。又",
    "X79n1560_014:0521c12": "蕩撼之 上問受業何寺。對曰承天永安 上喜其",
    "X79n1560_014:0521c13": "真喻。以方興禪宗。宜善開導之旨。既退 上目送之。",
    "X79n1560_014:0521c14": "謂左右曰。真福慧僧也。及上元日 車駕幸相國寺。",
    "X79n1560_014:0521c15": "止禪眾無出迎。師奉承 睿獎。闡揚佛事。都邑四方。",
    "X79n1560_014:0521c16": "人以大信 神宗登遐。召本入福寧殿說法。左右以",
    "X79n1560_014:0521c17": "本&#x751E;為 先帝所禮敬。見之嗚咽。不自勝 哲宗加",
    "X79n1560_014:0521c18": "號禪師。皇叔荊王親齎&#x52D1;授之。元祐元年。以老求歸",
    "X79n1560_014:0521c19": " 朝廷從其請 &#x52D1;任便雲游。所至不得抑令住持。",
    "X79n1560_014:0521c20": "因欣然升座。辭眾曰。本是無家客。那堪任便遊。順風",
    "X79n1560_014:0521c21": "加櫓櫂。船子下楊州。既出都城。王公貴人。送者車騎",
    "X79n1560_014:0521c22": "相屬。本誨之曰。歲月不可把玩。老病不與人期。唯勤",
    "X79n1560_014:0521c23": "修勿怠。是真相為。聞者莫不流涕。其真慈善導。感人",
    "X79n1560_014:0521c24": "如此。非特然也。其住瑞光。民有屠牛者。牛逸赴本。跪",
    "X79n1560_014:0522a01": "若自訴。遂買而畜之。其住淨慈。歲大旱。湖井皆竭。寺",
    "X79n1560_014:0522a02": "之西隅。有甘泉自湧。得金鰻魚。因浚為井。投魚其間。寺",
    "X79n1560_014:0522a03": "眾千餘人。汲以不竭。民張氏有女子死。夢其母曰。我",
    "X79n1560_014:0522a04": "以罪為蛇。既覺得蛇於棺下。持以詣本。乃為說法。復",
    "X79n1560_014:0522a05": "置故處。俄有黑蟬。翔棺上。而蛇失所在。母祝曰。若我",
    "X79n1560_014:0522a06": "女。當入籠中。當持汝再詣淨慈。如其祝。本復為說法。",
    "X79n1560_014:0522a07": "是夕夢女曰。二報已解脫矣。其顯化異類。又如此。本",
    "X79n1560_014:0522a08": "平居恂恂。未&#x751E;以辯博為事。至其說法。則雖盛名隆",
    "X79n1560_014:0522a09": "勢。無所少假。高麗僧統義天。以王子奉國命。使於我",
    "X79n1560_014:0522a10": "朝。聞本名。請以弟子禮。見問其所得。以華嚴經對。師",
    "X79n1560_014:0522a11": "曰。華嚴經三身佛。報身說耶。化身說耶。法身說耶。義",
    "X79n1560_014:0522a12": "天曰。法身說。本曰法身&#x5FA7;周沙界。當時聽眾。何處蹲",
    "X79n1560_014:0522a13": "立。義天茫然自失。欽服益加。太子少保李公端愿。世",
    "X79n1560_014:0522a14": "以佛學自名。本問曰。十方同聚會。箇箇學無為。既曰",
    "X79n1560_014:0522a15": "無為。作麼生學。李公不能答。雪竇道法。至本大盛。老",
    "X79n1560_014:0522a16": "居靈巖。閉門頹然。而四方從者相望。於道不釋也。元",
    "X79n1560_014:0522a17": "符二年十二月甲子。將入滅沐浴而臥。門弟子環擁",
    "X79n1560_014:0522a18": "請曰。和尚道&#x5FA7;天下(或一本云。名滿天下)。今日不可無偈。幸強",
    "X79n1560_014:0522a19": "起安座。本熟視曰。癡子。我尋常尚懶作偈。今日特地",
    "X79n1560_014:0522a20": "圖箇什麼。尋常要臥便臥。不可今日特地坐也。素筆",
    "X79n1560_014:0522a21": "大書五字曰。後事付守榮。擲筆憨臥。若熟睡。然撼之",
    "X79n1560_014:0522a22": "已去矣。門弟子塔師全身於靈巖山。閱世八十。坐五",
    "X79n1560_014:0522a23": "十二夏。",
    "X79n1560_014:0522a24": "[0522a24] 贊曰。富鄭公居洛中。見顒華嚴。誦本之語。作偈寄之",
    "X79n1560_014:0522b01": "曰(或一本云。富鄭公弼。得心要於顒華嚴。有偈寄本曰)。因見顒師悟入深。寅緣",
    "X79n1560_014:0522b02": "傳得老師心。東南謾說江山遠。目對靈光與妙音。王",
    "X79n1560_014:0522b03": "顯謨漢之。初見本登座。以目四顧。乃證本心。余聞馬",
    "X79n1560_014:0522b04": "鳴云。如來在世。眾生色心殊勝。圓音一演。隨類得解。",
    "X79n1560_014:0522b05": "今去佛之世二千餘年。而能使王公貴人。聞風而悟。",
    "X79n1560_014:0522b06": "瞻顏而證。則常隨而親炙之者。可知矣。故江西八十",
    "X79n1560_014:0522b07": "餘人。而本則倍之。近代授法之盛。無能加者。非願宏",
    "X79n1560_014:0522b08": "法道。行契佛心。何以臻此哉(一本云。自瞻顏而證之下。但云。則其大願真慈",
    "X79n1560_014:0522b09": "之力。無愧紹隆之職者也)。"
}