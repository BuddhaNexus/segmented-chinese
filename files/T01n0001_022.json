{
    "T01n0001_022:0144a15": "佛說長阿含經卷第二十二",
    "T01n0001_022:0144a17": "後秦弘始年佛陀耶舍共竺佛念譯",
    "T01n0001_022:0144a18": "第四分世記經三中劫品第十一",
    "T01n0001_022:0144a19": "佛告比丘：「有三中劫。何等為三？一名刀兵",
    "T01n0001_022:0144a20": "劫，二名穀貴劫，三名疾疫劫。云何為刀兵",
    "T01n0001_022:0144a21": "劫？此世間人本壽四萬歲，其後稍減壽二萬",
    "T01n0001_022:0144a22": "歲，其後復減壽萬歲，轉壽千歲，轉壽五百歲，",
    "T01n0001_022:0144a23": "轉壽三百歲、二百歲，如今人壽於百歲少",
    "T01n0001_022:0144a24": "出多減；其後人壽稍減，當壽十歲，是時女",
    "T01n0001_022:0144a25": "人生五月行嫁。時，世間所有美味，酥油、蜜、",
    "T01n0001_022:0144a26": "石蜜、黑石蜜，諸有美味皆悉自然消滅，五穀",
    "T01n0001_022:0144a27": "不生，唯有稊稗。是時，有上服錦綾、繒絹、劫貝、",
    "T01n0001_022:0144a28": "芻摩皆無復有，唯有麤織草衣。爾時，此地",
    "T01n0001_022:0144a29": "純生荊棘、蚊虻、蜂蝎、蚖蛇、毒虫，金銀、琉璃、七",
    "T01n0001_022:0144b01": "寶珠玉自然沒地，唯有石沙穢惡充滿。是",
    "T01n0001_022:0144b02": "時，眾生但增十惡，不復聞有十善之名，乃",
    "T01n0001_022:0144b03": "無善名，況有行善者？爾時，人有不孝父母，",
    "T01n0001_022:0144b04": "不敬師長，能為惡者，則得供養，人所敬待，",
    "T01n0001_022:0144b05": "如今人孝順父母，敬事師長，能為善者，則",
    "T01n0001_022:0144b06": "得供養，人所敬待。彼人為惡，便得供養，",
    "T01n0001_022:0144b07": "亦復如是。時人命終墮畜生中，猶如今人",
    "T01n0001_022:0144b08": "得生天上。時，人相見懷毒害心，但欲相殺。",
    "T01n0001_022:0144b09": "猶如獵師見彼群鹿，但欲殺之，無一善念。",
    "T01n0001_022:0144b10": "其人如是，但欲相殺，無一善念。爾時，此地",
    "T01n0001_022:0144b11": "溝澗、溪谷、山陵、塠阜，無一平地，時，人行來恐怖",
    "T01n0001_022:0144b12": "惶懼，衣毛為竪。「時，七日中有刀劍劫起，時，人",
    "T01n0001_022:0144b13": "手執草木、瓦石，皆變成刀劍，刀劍鋒利，所",
    "T01n0001_022:0144b14": "擬皆斷，展轉相害。其中有黠慧者見刀兵相",
    "T01n0001_022:0144b15": "害，恐怖逃避，入山林、坑澗無人之處，七日藏",
    "T01n0001_022:0144b16": "避，心口自言：『我不害人，人勿害我。』其人於",
    "T01n0001_022:0144b17": "七日中，食草木根，以自存活，過七日已，還",
    "T01n0001_022:0144b18": "出山林。時，有一人得共相見，歡喜而言：『今",
    "T01n0001_022:0144b19": "見生人，今見生人。』猶如父母與一子別，久",
    "T01n0001_022:0144b20": "乃相見，歡喜踊躍，不能自勝。彼亦如是，歡",
    "T01n0001_022:0144b21": "喜踊躍，不能自勝。是時，人民於七日中，哭",
    "T01n0001_022:0144b22": "泣相向，復於七日中，共相娛樂，歡喜慶賀。時",
    "T01n0001_022:0144b23": "人身壞命終，皆墮地獄中。所以者何？斯由",
    "T01n0001_022:0144b24": "其人常懷瞋怒，害心相向，無慈仁故，是",
    "T01n0001_022:0144b25": "為刀兵劫。」",
    "T01n0001_022:0144b26": "佛告比丘：「云何為飢餓劫？爾時，人民多行",
    "T01n0001_022:0144b27": "非法，邪見顛倒，為十惡業，以行惡故，天不",
    "T01n0001_022:0144b28": "降雨，百草枯死，五穀不成，但有莖稈。云何",
    "T01n0001_022:0144b29": "為飢餓？爾時，人民收掃田里、街巷、道陌、糞土",
    "T01n0001_022:0144c01": "遺穀，以自存活，是為飢餓。復次，飢餓時，其",
    "T01n0001_022:0144c02": "人於街巷、市里、屠殺之處及丘塚間，拾諸骸",
    "T01n0001_022:0144c03": "骨，煮汁飲之，以此自存，是為白骨飢餓。",
    "T01n0001_022:0144c04": "復次，飢餓劫時，所種五穀盡變成草木，時，人",
    "T01n0001_022:0144c05": "取華煮汁而飲。復次，飢餓時，草木華落，覆在",
    "T01n0001_022:0144c06": "土下，時，人掘地取華煮食，以是自存，是為",
    "T01n0001_022:0144c07": "草木飢餓。爾時，眾生身壞命終，墮餓鬼中。所",
    "T01n0001_022:0144c08": "以者何？斯由其人於飢餓劫中，常懷慳貪，",
    "T01n0001_022:0144c09": "無施惠心，不肯分割，不念厄人故也，是",
    "T01n0001_022:0144c10": "為飢餓劫。」",
    "T01n0001_022:0144c11": "佛告比丘：「云何為疾疫劫？爾時，世人修行",
    "T01n0001_022:0144c12": "正法，正見，不顛倒見，具十善行。他方世界",
    "T01n0001_022:0144c13": "有鬼神來，此間鬼神放逸婬亂，不能護人，",
    "T01n0001_022:0144c14": "他方鬼神侵嬈此世間人，撾打捶杖，接其精",
    "T01n0001_022:0144c15": "氣，使人心亂，驅逼將去。猶如國王勅諸將",
    "T01n0001_022:0144c16": "帥有所守護，餘方有賊寇來侵嬈，此放逸",
    "T01n0001_022:0144c17": "之人劫於村國。此亦如是，他方世界有鬼",
    "T01n0001_022:0144c18": "神來，取此間人，撾打捶杖，接其精氣，驅",
    "T01n0001_022:0144c19": "逼將去。」佛告比丘：「正使此間鬼神不放逸",
    "T01n0001_022:0144c20": "婬亂，他方世界有大力鬼神來，此間鬼神",
    "T01n0001_022:0144c21": "畏怖避去，彼大鬼神侵嬈此人，撾打捶杖，",
    "T01n0001_022:0144c22": "接其精氣，殺之而去。譬如國王、若王大臣，",
    "T01n0001_022:0144c23": "遣諸將帥守衛人民，將帥清慎，無有放",
    "T01n0001_022:0144c24": "逸；他方有強猛將帥，人兵眾多來破村城，",
    "T01n0001_022:0144c25": "掠奪人物。彼亦如是，正使此間鬼神不敢",
    "T01n0001_022:0144c26": "放逸，他方世界有大力鬼神來，此間鬼神恐",
    "T01n0001_022:0144c27": "怖避去，彼大鬼神侵嬈此人，撾打捶杖，接其",
    "T01n0001_022:0144c28": "精氣，殺之而去。時，疾疫劫中人民身壞命終，",
    "T01n0001_022:0144c29": "皆生天上。所以者何？斯由時人慈心相向，展",
    "T01n0001_022:0145a01": "轉相問：『汝病差不？身安隱不？』以此因緣",
    "T01n0001_022:0145a02": "得生天上。是故名為疾疫劫。是為三中劫",
    "T01n0001_022:0145a03": "也。」",
    "T01n0001_022:0145a04": "佛說長阿含第四分世記經世本緣品第十",
    "T01n0001_022:0145a05": "二",
    "T01n0001_022:0145a06": "佛告比丘：「火災過已，此世天地還欲成時，",
    "T01n0001_022:0145a07": "有餘眾生福盡、行盡、命盡，於光音天命終，",
    "T01n0001_022:0145a08": "生空梵處，於彼生染著心，愛樂彼處，願餘",
    "T01n0001_022:0145a09": "眾生共生彼處。發此念已，有餘眾生福、行、",
    "T01n0001_022:0145a10": "命盡，於光音天身壞命終，生空梵處。時，先",
    "T01n0001_022:0145a11": "生梵天即自念言：『我是梵王大梵天王，無造",
    "T01n0001_022:0145a12": "我者，我自然有，無所承受，於千世界最得",
    "T01n0001_022:0145a13": "自在，善諸義趣，富有豐饒，能造化萬物，我",
    "T01n0001_022:0145a14": "即是一切眾生父母。』其後來諸梵復自念言：",
    "T01n0001_022:0145a15": "『彼先梵天即是梵王大梵天王，彼自然有，無",
    "T01n0001_022:0145a16": "造彼者，於千世界最尊第一，無所承受，",
    "T01n0001_022:0145a17": "善諸義趣，富有豐饒，能造萬物，是眾生父母，",
    "T01n0001_022:0145a18": "我從彼有。』彼梵天王顏貌容狀常如童子，是",
    "T01n0001_022:0145a19": "故梵王名曰童子。「或有是時，此世還成世間，",
    "T01n0001_022:0145a20": "眾生多有生光音天者，自然化生，歡喜為",
    "T01n0001_022:0145a21": "食，身光自照，神足飛空，安樂無礙，壽命長久。",
    "T01n0001_022:0145a22": "其後此世變成大水，周遍彌滿。當於爾時，",
    "T01n0001_022:0145a23": "天下大闇，無有日月、星辰、晝夜，亦無歲月、",
    "T01n0001_022:0145a24": "四時之數。其後此世還欲變時，有餘眾生",
    "T01n0001_022:0145a25": "福盡、行盡、命盡，從光音天命終，來生此間，",
    "T01n0001_022:0145a26": "皆悉化生，歡喜為食，身光自照，神足飛空，安",
    "T01n0001_022:0145a27": "樂無礙，久住此間。爾時，無有男女、尊卑、上",
    "T01n0001_022:0145a28": "下，亦無異名，眾共生世，故名眾生。「是時，此",
    "T01n0001_022:0145a29": "地有自然地味出，凝停於地，猶如醍醐，",
    "T01n0001_022:0145b01": "地味出時，亦復如是，猶如生酥，味甜如",
    "T01n0001_022:0145b02": "蜜。其後眾生以手試甞知為何味，初甞覺",
    "T01n0001_022:0145b03": "好，遂生味著。如是展轉甞之不已，遂生",
    "T01n0001_022:0145b04": "貪著，便以手掬，漸成摶食，摶食不已，餘",
    "T01n0001_022:0145b05": "眾生見，復效食之，食之不已。時，此眾生身",
    "T01n0001_022:0145b06": "體麤澁，光明轉滅，無復神足，不能飛行。爾",
    "T01n0001_022:0145b07": "時，未有日月，眾生光滅，是時，天地大闇，如",
    "T01n0001_022:0145b08": "前無異。其後久久，有大暴風吹大海水，深",
    "T01n0001_022:0145b09": "八萬四千由旬，使令兩披飄，取日宮殿，著",
    "T01n0001_022:0145b10": "須彌山半，安日道中，東出西沒，周旋天下。",
    "T01n0001_022:0145b11": "「第二日宮從東出西沒，時，眾生有言：『是即",
    "T01n0001_022:0145b12": "昨日也。』或言：『非昨也。』第三日宮繞須彌",
    "T01n0001_022:0145b13": "山，東出西沒，彼時眾生言：『定是一日。』日者，義",
    "T01n0001_022:0145b14": "言是前明因，是故名為日。日有二義：一曰",
    "T01n0001_022:0145b15": "住常度，二曰宮殿。「宮殿四方遠見故圓，寒溫",
    "T01n0001_022:0145b16": "和適，天金所成，頗梨間廁，二分天金，純真無",
    "T01n0001_022:0145b17": "雜，外內清徹，光明遠照，一分頗梨，純真無",
    "T01n0001_022:0145b18": "雜，外內清徹，光明遠照。日宮縱廣五十一",
    "T01n0001_022:0145b19": "由旬，宮牆及地薄如梓柏。」「宮牆七重，七重欄",
    "T01n0001_022:0145b20": "楯、七重羅網、七重寶鈴、七重行樹，周匝校飾",
    "T01n0001_022:0145b21": "以七寶成，金牆銀門，銀牆金門，琉璃牆水精",
    "T01n0001_022:0145b22": "門，水精牆琉璃門，赤珠牆馬碯門，馬碯牆赤",
    "T01n0001_022:0145b23": "珠門，車璩牆眾寶門，眾寶牆車璩門。又其欄",
    "T01n0001_022:0145b24": "楯，金欄銀桄，銀欄金桄，琉璃欄水精桄，水精",
    "T01n0001_022:0145b25": "欄琉璃桄，赤珠欄馬碯桄，馬碯欄赤珠桄，眾",
    "T01n0001_022:0145b26": "寶欄車璩桄，車璩欄眾寶桄。金網銀鈴，銀",
    "T01n0001_022:0145b27": "網金鈴，水精網琉璃鈴，琉璃網水精鈴，赤珠",
    "T01n0001_022:0145b28": "網馬碯鈴，馬碯網赤珠鈴，車璩網眾寶鈴，眾",
    "T01n0001_022:0145b29": "寶網車璩鈴。其金樹者銀葉華實，銀樹者金",
    "T01n0001_022:0145c01": "葉華實，琉璃樹者水精華實，水精樹者琉璃",
    "T01n0001_022:0145c02": "華實，赤珠樹者馬碯華實，馬碯樹者赤珠華",
    "T01n0001_022:0145c03": "實，車璩樹者眾寶華實，眾寶樹者車璩華",
    "T01n0001_022:0145c04": "實。宮牆四門，門有七階，周匝欄楯，樓閣臺",
    "T01n0001_022:0145c05": "觀、園林浴池，次第相比，生眾寶華，行行相當，",
    "T01n0001_022:0145c06": "種種果樹，華葉雜色，樹香芬馥，周流四遠，雜",
    "T01n0001_022:0145c07": "類眾鳥相和而鳴。「其日宮殿為五風所持：",
    "T01n0001_022:0145c08": "一曰持風，二曰養風，三曰受風，四曰轉風，",
    "T01n0001_022:0145c09": "五曰調風。日天子所止正殿，純金所造，高十",
    "T01n0001_022:0145c10": "六由旬，殿有四門，周匝欄楯。日天子座縱",
    "T01n0001_022:0145c11": "廣半由旬，七寶所成，清淨柔軟，猶如天衣。日",
    "T01n0001_022:0145c12": "天子自身放光照于金殿，金殿光照于日",
    "T01n0001_022:0145c13": "宮，日宮光出照四天下。日天子壽天五百",
    "T01n0001_022:0145c14": "歲，子孫相承，無有間異。其宮不壞，終于一",
    "T01n0001_022:0145c15": "劫。日宮行時，其日天子無有行意，言我行",
    "T01n0001_022:0145c16": "住，常以五欲自相娛樂。日宮行時，無數百千",
    "T01n0001_022:0145c17": "諸大天神在前導從，歡樂無倦，好樂捷疾，",
    "T01n0001_022:0145c18": "因是日天子名為捷疾。「日天子身出千光，",
    "T01n0001_022:0145c19": "五百光下照，五百光傍照，斯由宿業功德，故",
    "T01n0001_022:0145c20": "有此千光，是故日天子名為千光。宿業功",
    "T01n0001_022:0145c21": "德云何？或有一人供養沙門、婆羅門，濟諸",
    "T01n0001_022:0145c22": "窮乏，施以飲食、衣服、湯藥、象馬、車乘、房舍、燈",
    "T01n0001_022:0145c23": "燭，分布時與，隨其所須，不逆人意，供養持",
    "T01n0001_022:0145c24": "戒諸賢聖人。由彼種種無數法喜光明因緣，",
    "T01n0001_022:0145c25": "善心歡喜。如剎利王水澆頭種初登王位，善",
    "T01n0001_022:0145c26": "心歡喜，亦復如是。以此因緣，身壞命終，為",
    "T01n0001_022:0145c27": "日天子，得日宮殿，有千光明，故言善業得",
    "T01n0001_022:0145c28": "千光明。「復以何等故，名為宿業光明？或",
    "T01n0001_022:0145c29": "有人不殺生，不盜，不邪婬，不兩舌、惡口、",
    "T01n0001_022:0146a01": "妄言、綺語，不貪取，不瞋恚、邪見，以此因緣，",
    "T01n0001_022:0146a02": "善心歡喜。猶如四衢道頭有大浴池，清淨無",
    "T01n0001_022:0146a03": "穢，有人遠行，疲極熱渴，來入此池，澡浴清涼，",
    "T01n0001_022:0146a04": "歡喜愛樂。彼十善者，善心歡喜，亦復如是。",
    "T01n0001_022:0146a05": "其人身壞命終，為日天子，居日宮殿，有千",
    "T01n0001_022:0146a06": "光明，以是因緣故，名善業光明。「復以何緣",
    "T01n0001_022:0146a07": "名千光明？或有人不殺、不盜、不婬、不欺、不飲",
    "T01n0001_022:0146a08": "酒，以此因緣，善心歡喜，身壞命終，為日天",
    "T01n0001_022:0146a09": "子，居日宮殿，有千光明，以是因緣故，名善",
    "T01n0001_022:0146a10": "業千光明。「六十念頃名一羅耶，三十羅耶名摩",
    "T01n0001_022:0146a11": "睺多，百摩睺多名優波摩。日宮殿六月南行，",
    "T01n0001_022:0146a12": "日行三十里，極南不過閻浮提，日北行亦復",
    "T01n0001_022:0146a13": "如是。」「以何緣故日光炎熱？有十因緣。何",
    "T01n0001_022:0146a14": "等為十？一者須彌山外有佉陀羅山，高四萬",
    "T01n0001_022:0146a15": "二千由旬，頂廣四萬二千由旬，其邊無量，",
    "T01n0001_022:0146a16": "七寶所成，日光照山，觸而生熱，是為一緣",
    "T01n0001_022:0146a17": "日光炎熱。二者佉陀羅山表有伊沙陀山，高",
    "T01n0001_022:0146a18": "二萬一千由旬，縱廣二萬一千由旬，周匝無",
    "T01n0001_022:0146a19": "量，七寶所成，日光照山，觸而生熱，是為二",
    "T01n0001_022:0146a20": "緣日光炎熱。三者伊沙陀山表有樹提陀",
    "T01n0001_022:0146a21": "羅山，上高萬二千由旬，縱廣萬二千由旬，周",
    "T01n0001_022:0146a22": "匝無量，七寶所成，日光照山，觸而生熱，是",
    "T01n0001_022:0146a23": "為三緣日光炎熱。四者去樹提陀羅山表",
    "T01n0001_022:0146a24": "有山名善見，高六千由旬，縱廣六千由旬，",
    "T01n0001_022:0146a25": "周匝無量，七寶所成，日光照山，觸而生熱，",
    "T01n0001_022:0146a26": "是為四緣日光炎熱。五者善見山表有馬",
    "T01n0001_022:0146a27": "祀山，高三千由旬，縱廣三千由旬，周匝無量，",
    "T01n0001_022:0146a28": "七寶所成，日光照山，觸而生熱，是為五緣",
    "T01n0001_022:0146a29": "日光炎熱。六者去馬祀山表有尼彌陀羅",
    "T01n0001_022:0146b01": "山，高千二百由旬，縱廣千二百由旬，周匝無",
    "T01n0001_022:0146b02": "量，七寶所成，日光照山，觸而生熱，是為六",
    "T01n0001_022:0146b03": "緣日光炎熱。七者去尼彌陀羅山表有調",
    "T01n0001_022:0146b04": "伏山，高六百由旬，縱廣六百由旬，周匝無量，",
    "T01n0001_022:0146b05": "七寶所成，日光照山，觸而生熱，是為七緣",
    "T01n0001_022:0146b06": "日光炎熱。八者調伏山表有金剛輪山，高",
    "T01n0001_022:0146b07": "三百由旬，縱廣三百由旬，周匝無量，七寶所",
    "T01n0001_022:0146b08": "成，日光照山，觸而生熱，是為八緣日光炎",
    "T01n0001_022:0146b09": "熱。復次，上萬由旬有天宮殿，名為星宿，琉",
    "T01n0001_022:0146b10": "璃所成，日光照彼，觸而生熱，是為九緣日",
    "T01n0001_022:0146b11": "光炎熱。復次，日宮殿光照於大地，觸而生",
    "T01n0001_022:0146b12": "熱，是為十緣日光炎熱。」爾時，世尊以偈頌",
    "T01n0001_022:0146b13": "曰：",
    "T01n0001_022:0146b14": "「以此十因緣，　　日名為千光，",
    "T01n0001_022:0146b15": "　光明炎熾熱，　　佛日之所說。」",
    "T01n0001_022:0146b16": "佛告比丘：「何故冬日宮殿寒而不可近，有",
    "T01n0001_022:0146b17": "光而冷？有十三緣，雖光而冷。云何為十三？",
    "T01n0001_022:0146b18": "一者須彌山、佉陀羅山中間有水，廣八萬四",
    "T01n0001_022:0146b19": "千由旬，周匝無量，其水生雜華：優鉢羅華、拘",
    "T01n0001_022:0146b20": "勿頭、鉢頭摩、分陀利、須乾提華，日光所照，觸",
    "T01n0001_022:0146b21": "而生冷，是為一緣日光為冷。二者佉陀羅",
    "T01n0001_022:0146b22": "山、伊沙陀羅山中間有水，廣四萬二千由",
    "T01n0001_022:0146b23": "旬，縱廣四萬二千由旬，周匝無量，有水生",
    "T01n0001_022:0146b24": "諸雜華，日光所照，觸而生冷，是為二緣日",
    "T01n0001_022:0146b25": "光為冷。三者伊沙陀羅山去樹提陀羅山中",
    "T01n0001_022:0146b26": "間有水，廣二萬一千由旬，周匝無量，生諸",
    "T01n0001_022:0146b27": "雜華，日光所照，觸而生冷，是為三緣日光",
    "T01n0001_022:0146b28": "為冷。四者善見山、樹提山中間有水，廣萬",
    "T01n0001_022:0146b29": "二千由旬，周匝無量，生諸雜華，日光所照，",
    "T01n0001_022:0146c01": "觸而生冷，是為四緣日光為冷。五者善見",
    "T01n0001_022:0146c02": "山、馬祀山中間有水，廣六千由旬，生諸雜華，",
    "T01n0001_022:0146c03": "日光所照，觸而生冷，是為五緣日光為冷。",
    "T01n0001_022:0146c04": "六者馬祀山、尼彌陀羅山中間有水，廣千二",
    "T01n0001_022:0146c05": "百由旬，周匝無量，生諸雜華，日光所照，觸",
    "T01n0001_022:0146c06": "而生冷，是為六緣日光為冷。尼彌陀羅山、",
    "T01n0001_022:0146c07": "調伏山中間有水，廣六百由旬，周匝無量，",
    "T01n0001_022:0146c08": "生諸雜華，日光所照，觸而生冷，是為七緣",
    "T01n0001_022:0146c09": "日光為冷。調伏山、金剛輪山中間有水，廣三",
    "T01n0001_022:0146c10": "百由旬，周匝無量，生諸雜華，日光所照，觸",
    "T01n0001_022:0146c11": "而生冷，是為八緣日光為冷。復次，此閻浮",
    "T01n0001_022:0146c12": "利地大海江河，日光所照，觸而生冷，是為",
    "T01n0001_022:0146c13": "九緣日光為冷。閻浮提地河少，拘耶尼地水",
    "T01n0001_022:0146c14": "多，日光所照，觸而生冷，是為十緣日光為",
    "T01n0001_022:0146c15": "冷。拘耶尼河少，弗于逮水多，日光所照，觸而",
    "T01n0001_022:0146c16": "生冷，是為十一緣日光為冷。弗于逮河少，",
    "T01n0001_022:0146c17": "欝單曰河多，日光所照，觸而生冷，是為十",
    "T01n0001_022:0146c18": "二緣日光為冷。復次，日宮殿光照大海水，",
    "T01n0001_022:0146c19": "日光所照，觸而生冷，是為十三緣日光為",
    "T01n0001_022:0146c20": "冷。」佛時頌曰：",
    "T01n0001_022:0146c21": "「以此十三緣，　　日名為千光，",
    "T01n0001_022:0146c22": "　其光明清冷，　　佛日之所說。」",
    "T01n0001_022:0146c23": "佛告比丘：「月宮殿有時損質盈虧，光明損",
    "T01n0001_022:0146c24": "減，是故月宮名之為損。月有二義：一曰住",
    "T01n0001_022:0146c25": "常度，二曰宮殿。四方遠見故圓，寒溫和適，",
    "T01n0001_022:0146c26": "天銀、琉璃所成，二分天銀，純真無雜，內外清",
    "T01n0001_022:0146c27": "徹，光明遠照，一分琉璃，純真無雜，外內清徹，",
    "T01n0001_022:0146c28": "光明遠照。月宮殿縱廣四十九由旬，宮牆及",
    "T01n0001_022:0146c29": "地薄如梓柏，宮牆七重，七重欄楯、七重羅網、",
    "T01n0001_022:0147a01": "七重寶鈴、七重行樹，周匝校飾以七寶成，",
    "T01n0001_022:0147a02": "乃至無數眾鳥相和而鳴。「其月宮殿為五",
    "T01n0001_022:0147a03": "風所持：一曰持風，二曰養風，三曰受風，",
    "T01n0001_022:0147a04": "四曰轉風，五曰調風。月天子所止正殿，琉璃",
    "T01n0001_022:0147a05": "所造，高十六由旬，殿有四門，周匝欄楯。月",
    "T01n0001_022:0147a06": "天子座縱廣半由旬，七寶所成，清淨柔軟，",
    "T01n0001_022:0147a07": "猶如天衣。月天子身放光明，照琉璃殿，琉",
    "T01n0001_022:0147a08": "璃殿光照于月宮，月宮光出照四天下。月天",
    "T01n0001_022:0147a09": "子壽天五百歲，子孫相承，無有異系。其宮",
    "T01n0001_022:0147a10": "不壞，終于一劫。月宮行時，其月天子無有",
    "T01n0001_022:0147a11": "行意，言我行住，常以五欲自相娛樂。月宮",
    "T01n0001_022:0147a12": "行時，無數百千諸大天神常在前導，好樂",
    "T01n0001_022:0147a13": "無倦，好樂捷疾，因是月天名為捷疾。「月天",
    "T01n0001_022:0147a14": "子身出千光明，五百光下照，五百光傍照，斯",
    "T01n0001_022:0147a15": "由宿業功德故有此光明，是故月天子名",
    "T01n0001_022:0147a16": "曰千光。宿業功德云何？世間有人供養沙",
    "T01n0001_022:0147a17": "門、婆羅門，施諸窮乏飲食、衣服、湯藥、象馬、車",
    "T01n0001_022:0147a18": "乘、房舍、燈燭，分布時與，隨意所須，不逆人",
    "T01n0001_022:0147a19": "意，供養持戒諸賢聖人。猶是種種無數法",
    "T01n0001_022:0147a20": "喜，善心光明。如剎利王水澆頭種初登王位，",
    "T01n0001_022:0147a21": "善心歡喜，亦復如是。以是因緣，身壞命終，",
    "T01n0001_022:0147a22": "為月天子，月宮殿有千光明，故言善業得",
    "T01n0001_022:0147a23": "千光明。「復以何業得千光明？世間有人不",
    "T01n0001_022:0147a24": "殺，不盜，不邪婬，不兩舌、惡口、妄言、綺語，不貪",
    "T01n0001_022:0147a25": "取、瞋恚、邪見，以此因緣，善心歡喜。猶如四",
    "T01n0001_022:0147a26": "衢道頭有大浴池清淨無穢，有人遠行，疲極",
    "T01n0001_022:0147a27": "熱渴，來入此池，澡浴清涼，歡喜快樂。彼行",
    "T01n0001_022:0147a28": "十善者，善心歡喜，亦復如是。其人身壞命終，",
    "T01n0001_022:0147a29": "為月天子，居月宮殿，有千光明，以是因緣",
    "T01n0001_022:0147b01": "故，名善業千光。「復以何因緣得千光明？",
    "T01n0001_022:0147b02": "世間有人不殺、不盜、不婬、不欺、不飲酒，以此",
    "T01n0001_022:0147b03": "因緣，善心歡喜。身壞命終，為月天子，居月",
    "T01n0001_022:0147b04": "宮殿，有千光明，以是因緣故，名善業千光。",
    "T01n0001_022:0147b05": "六十念頃名一羅耶，三十羅耶名摩睺多，百",
    "T01n0001_022:0147b06": "摩睺多名優婆摩。若日宮殿六月南行，日",
    "T01n0001_022:0147b07": "行三十里，極南不過閻浮提，是時，月宮殿",
    "T01n0001_022:0147b08": "半歲南行，不過閻浮提；月北行亦復如是。",
    "T01n0001_022:0147b09": "「以何緣故月宮殿小小損減？有三因緣故",
    "T01n0001_022:0147b10": "月宮殿小小損減：一者月出於維，是為一",
    "T01n0001_022:0147b11": "緣故月損減。復次，月宮殿內有諸大臣身",
    "T01n0001_022:0147b12": "著青服，隨次而上，住處則青，是故月減，是",
    "T01n0001_022:0147b13": "為二緣月日日減。復次，日宮有六十光，光",
    "T01n0001_022:0147b14": "照於月宮，映使不現，是故所映之處月則",
    "T01n0001_022:0147b15": "損減。是為三緣月光損減。「復以何緣月光",
    "T01n0001_022:0147b16": "漸滿？復有三因緣使月光漸滿。何等為",
    "T01n0001_022:0147b17": "三？一者月向正方，是故月光滿。二者月宮諸",
    "T01n0001_022:0147b18": "臣盡著青衣，彼月天子以十五日處中而",
    "T01n0001_022:0147b19": "坐，共相娛樂，光明遍照，遏諸天光，故光普",
    "T01n0001_022:0147b20": "滿。猶如眾燈燭中燃大炬火，遏諸燈明。彼",
    "T01n0001_022:0147b21": "月天子亦復如是，以十五日在天眾中，",
    "T01n0001_022:0147b22": "遏絕眾明，其光獨照，亦復如是，是為二因",
    "T01n0001_022:0147b23": "緣。三者日天子雖有六十光照於月宮，十",
    "T01n0001_022:0147b24": "五日時月天子能以光明逆照，使不掩翳，",
    "T01n0001_022:0147b25": "是為三因緣月宮團滿無有損減。復以",
    "T01n0001_022:0147b26": "何緣月有黑影？以閻浮樹影在於月中，故",
    "T01n0001_022:0147b27": "月有影。」",
    "T01n0001_022:0147b28": "佛告比丘：「心當如月，清涼無熱，至檀越",
    "T01n0001_022:0147b29": "家，專念不亂。復以何緣有諸江河？因日",
    "T01n0001_022:0147c01": "月有熱，因熱有炙，因炙有汗，因汗成江",
    "T01n0001_022:0147c02": "河，故世間有江河。有何因緣世間有五種",
    "T01n0001_022:0147c03": "子？有大亂風，從不敗世界吹種子來生",
    "T01n0001_022:0147c04": "此國，一者根子，二者莖子，三者節子，四者",
    "T01n0001_022:0147c05": "虛中子，五者子子，是為五子。以此因緣，世",
    "T01n0001_022:0147c06": "間有五種子出。「此閻浮提日中時，弗于逮日",
    "T01n0001_022:0147c07": "沒，拘耶尼日出，鬱單曰夜半；拘耶尼日中",
    "T01n0001_022:0147c08": "閻浮提日沒，鬱單曰日出，弗于逮夜半；鬱",
    "T01n0001_022:0147c09": "單曰日中，拘耶尼日沒，弗于逮日出，閻浮",
    "T01n0001_022:0147c10": "提夜半；若弗于逮日中，鬱單曰日沒，閻浮",
    "T01n0001_022:0147c11": "提日出，拘耶尼夜半。閻浮提東方，弗于逮為",
    "T01n0001_022:0147c12": "西方；閻浮提為西方，拘耶尼為東方；拘",
    "T01n0001_022:0147c13": "耶尼為西方，鬱單曰為東方；鬱單曰為",
    "T01n0001_022:0147c14": "西方，弗于逮為東方。「所以閻浮提名閻浮",
    "T01n0001_022:0147c15": "者，下有金山，高三十由旬，因閻浮樹生，",
    "T01n0001_022:0147c16": "故得名為閻浮金。閻浮樹其果如蕈，其味",
    "T01n0001_022:0147c17": "如蜜。樹有五大孤，四面四孤，上有一孤，",
    "T01n0001_022:0147c18": "其東孤孤果乾闥和所食；其南孤者七",
    "T01n0001_022:0147c19": "國人所食：一曰拘樓國、二曰拘羅婆、三名",
    "T01n0001_022:0147c20": "毘提、四名善毘提、五名漫陀、六名婆羅、",
    "T01n0001_022:0147c21": "七名婆梨；其西孤果海虫所食；其北孤",
    "T01n0001_022:0147c22": "果者禽獸所食；其上孤果者星宿天所食。",
    "T01n0001_022:0147c23": "七大國北有七大黑山：一曰裸土，二曰白",
    "T01n0001_022:0147c24": "鶴，三曰守宮，四者仙山，五者高山，六者禪",
    "T01n0001_022:0147c25": "山，七者土山。此七黑山上有七婆羅門仙人，",
    "T01n0001_022:0147c26": "此七仙人住處，一名善帝，二名善光，三名守",
    "T01n0001_022:0147c27": "宮，四名仙人，五者護宮，六者伽那那，七者",
    "T01n0001_022:0147c28": "增益。」佛告比丘：「劫初眾生食地味已，久住",
    "T01n0001_022:0147c29": "於世，其食多者顏色麤悴，其食少者顏色光",
    "T01n0001_022:0148a01": "潤，然後乃知眾生顏色形貌優劣，互相是非，",
    "T01n0001_022:0148a02": "言：『我勝汝，汝不如我。』以其心存彼我，懷諍",
    "T01n0001_022:0148a03": "競故，地味消竭。又地皮生，狀如薄餅，色味",
    "T01n0001_022:0148a04": "香潔。爾時，眾生聚集一處，懊惱悲泣，椎胷",
    "T01n0001_022:0148a05": "而言：『咄哉為禍！今者地味初不復現。』猶如",
    "T01n0001_022:0148a06": "今人得盛美味，稱言美善，後復失之以為",
    "T01n0001_022:0148a07": "憂惱，彼亦如是憂惱悔恨。後食地皮，漸得",
    "T01n0001_022:0148a08": "其味，其食多者顏色麤悴，其食少者顏色潤",
    "T01n0001_022:0148a09": "澤，然後乃知眾生顏色形貌優劣，互相是非，",
    "T01n0001_022:0148a10": "言：『我勝汝，汝不如我。』以其心存彼我，懷諍",
    "T01n0001_022:0148a11": "競故，地皮消竭。「其後復有地膚出，轉更麤",
    "T01n0001_022:0148a12": "厚，色如天華，軟若天衣，其味如蜜。時，諸眾",
    "T01n0001_022:0148a13": "生復取共食，久住於世，食之多者顏色轉損，",
    "T01n0001_022:0148a14": "食甚少者顏色光澤，然後乃知眾生顏色形",
    "T01n0001_022:0148a15": "貌優劣，互相是非，言：『我勝汝，汝不如我。』以",
    "T01n0001_022:0148a16": "其心存彼我，懷諍競故，地膚消竭。其後復",
    "T01n0001_022:0148a17": "有自然粳米，無有糠糩，不加調和，備眾",
    "T01n0001_022:0148a18": "美味。爾時，眾生聚集而言：『咄哉為禍！今者地",
    "T01n0001_022:0148a19": "膚忽不復現。』猶如今人遭禍逢難，稱言：『苦",
    "T01n0001_022:0148a20": "哉！』爾時，眾生亦復如是懊惱悲歎。「其後眾生",
    "T01n0001_022:0148a21": "便共取粳米食之，其身麤醜，有男女形，互",
    "T01n0001_022:0148a22": "相瞻視，遂生欲想，共在屏處為不淨行。餘",
    "T01n0001_022:0148a23": "眾生見言：『咄此為非！云何眾生共生有如",
    "T01n0001_022:0148a24": "此事？』彼行不淨男子者，見他呵責，即自悔",
    "T01n0001_022:0148a25": "過言：『我所為非。』即身投地。其彼女人見其男",
    "T01n0001_022:0148a26": "子以身投地，悔過不起，女人即便送食。餘",
    "T01n0001_022:0148a27": "眾生見，問女人言：『汝持此食，欲以與誰？』答",
    "T01n0001_022:0148a28": "曰：『彼悔過眾生墮不善行者，我送食與之。』",
    "T01n0001_022:0148a29": "因此言故，世間便有不善夫主之名；以送",
    "T01n0001_022:0148b01": "飯與夫，因名之為妻。「其後眾生遂為婬",
    "T01n0001_022:0148b02": "逸，不善法增，為自障蔽，遂造屋舍，以此因",
    "T01n0001_022:0148b03": "緣故，始有舍名。其後眾生婬逸轉增，遂成",
    "T01n0001_022:0148b04": "夫妻。有餘眾生壽、行、福盡，從光音天命終，",
    "T01n0001_022:0148b05": "來生此間，在母胎中，因此世間有處胎名。",
    "T01n0001_022:0148b06": "爾時，先造瞻婆城，次造伽尸婆羅捺城，",
    "T01n0001_022:0148b07": "其次造王舍城。日出時造，即日出時成。以",
    "T01n0001_022:0148b08": "此因緣，世間便有城郭、郡邑王所治名。「爾時，",
    "T01n0001_022:0148b09": "眾生初食自然粳米時，朝收暮熟，暮收朝",
    "T01n0001_022:0148b10": "熟，收後復生，無有莖稈。時，有眾生默自",
    "T01n0001_022:0148b11": "念言：『日日收穫，疲勞我為？今當併取以供",
    "T01n0001_022:0148b12": "數日。』即時併穫，積數日粮。餘人於後語此",
    "T01n0001_022:0148b13": "人言：『今可相與共取粳米。』此人答曰：『我已",
    "T01n0001_022:0148b14": "先積，不須更取。汝欲取者，自隨意去。』後人",
    "T01n0001_022:0148b15": "復自念言：『前者能取二日餘粮，我豈不能取",
    "T01n0001_022:0148b16": "三日粮耶？』此人即積三日餘粮。復有餘人",
    "T01n0001_022:0148b17": "語言：『共取粮去來。』此人答曰：『我已取三日",
    "T01n0001_022:0148b18": "餘粮。汝欲取者，自隨汝意。』此人念言：『彼人",
    "T01n0001_022:0148b19": "能取三日粮，我豈不能取五日粮耶？』取",
    "T01n0001_022:0148b20": "五日粮已。時，眾生競積餘粮故，是時粳米",
    "T01n0001_022:0148b21": "便生糠糩，收已不生，有枯稈現。「爾時，眾",
    "T01n0001_022:0148b22": "生集在一處，懊惱悲泣，拍胷而言：『咄此為",
    "T01n0001_022:0148b23": "哉！』自悼責言：『我等本皆化生，以念為食，身光",
    "T01n0001_022:0148b24": "自照，神足飛空，安樂無礙。其後地味始生，色",
    "T01n0001_022:0148b25": "味具足，時，我等食此地味，久住於世。其食",
    "T01n0001_022:0148b26": "多者顏色轉麤，其食少者色猶光澤，於是",
    "T01n0001_022:0148b27": "眾生心懷彼我，生憍慢心言：「我色勝，汝色",
    "T01n0001_022:0148b28": "不如。」諍色憍慢故，地味消滅。更生地皮，色",
    "T01n0001_022:0148b29": "香味具。我等時復共取食之，久住於世。其",
    "T01n0001_022:0148c01": "食多者色轉麤悴，其食少者色猶光澤，於是",
    "T01n0001_022:0148c02": "眾生心懷彼我，生憍慢心言：「我色勝，汝色",
    "T01n0001_022:0148c03": "不如。」諍色憍慢故，地皮消滅。更生地膚，轉",
    "T01n0001_022:0148c04": "更麤厚，色香味具。我等時復共取食之，久住",
    "T01n0001_022:0148c05": "於世。其食多者色轉麤悴，其食少者色猶光",
    "T01n0001_022:0148c06": "澤，於是眾生心懷彼我，生憍慢心言：「我色",
    "T01n0001_022:0148c07": "勝，汝色不如。」諍色憍慢故，地膚滅。更生自",
    "T01n0001_022:0148c08": "然粳米，色香味具。我等時復共取食之，朝",
    "T01n0001_022:0148c09": "穫暮熟，暮穫朝熟，收以隨生，無有載收。",
    "T01n0001_022:0148c10": "由我爾時競共積聚故，便生糠糩，收已",
    "T01n0001_022:0148c11": "不生，現有根稈。我等今者寧可共封田",
    "T01n0001_022:0148c12": "宅，以分疅畔。』「時，即共分田以異疅畔，計",
    "T01n0001_022:0148c13": "有彼我。其後遂自藏己米，盜他田穀。餘眾",
    "T01n0001_022:0148c14": "生見已，語言：『汝所為非，汝所為非。云何自藏",
    "T01n0001_022:0148c15": "己物，盜他財物？』即呵責言：『汝後勿復為盜。』",
    "T01n0001_022:0148c16": "如是不已，猶復為盜，餘人復呵言：『汝所為",
    "T01n0001_022:0148c17": "非，何故不休？』即便以手杖打，將詣眾中，",
    "T01n0001_022:0148c18": "告眾人言：『此人自藏粳米，盜他田穀。』盜",
    "T01n0001_022:0148c19": "者復言：『彼人打我。』眾人聞已，懊惱涕泣，拊胷",
    "T01n0001_022:0148c20": "而言：『世間轉惡，乃是惡法生耶？』遂生憂結熱",
    "T01n0001_022:0148c21": "惱苦報，此是生、老、病、死之原，墜墮惡趣。有",
    "T01n0001_022:0148c22": "田宅疅畔別異，故生諍訟，以致怨讐，無能",
    "T01n0001_022:0148c23": "決者。『我等今者寧可立一平等主，善護人",
    "T01n0001_022:0148c24": "民，賞善罰惡，我等眾人各共減割以供給",
    "T01n0001_022:0148c25": "之。』「時，彼眾中有一人形質長大，容貌端正，甚",
    "T01n0001_022:0148c26": "有威德，眾人語言：『我等今欲立汝為主，善",
    "T01n0001_022:0148c27": "護人民，賞善罰惡，當共減割以相供給。』其",
    "T01n0001_022:0148c28": "人聞之，即受為主，應賞者賞，應罰者罰，於",
    "T01n0001_022:0148c29": "是始有民主之名。初民主有子，名曰珍寶。",
    "T01n0001_022:0149a01": "珍寶有子，名曰好味，好味有子，名曰靜齋，",
    "T01n0001_022:0149a02": "靜齋有子，名曰頂生，頂生有子，名曰善行，",
    "T01n0001_022:0149a03": "善行有子，名曰宅行，宅行有子，名曰妙味，",
    "T01n0001_022:0149a04": "妙味有子，名曰味帝，味帝有子，名曰水仙，",
    "T01n0001_022:0149a05": "水仙有子，名曰百智，百智有子，名曰嗜欲，",
    "T01n0001_022:0149a06": "嗜欲有子，名曰善欲，善欲有子，名曰斷結，",
    "T01n0001_022:0149a07": "斷結有子，名曰大斷結，大斷結有子，名曰",
    "T01n0001_022:0149a08": "寶藏，寶藏有子，名曰大寶藏，大寶藏有子，",
    "T01n0001_022:0149a09": "名曰善見，善見有子，名曰大善見，大善見",
    "T01n0001_022:0149a10": "有子，名曰無憂，無憂有子，名曰洲渚，洲渚",
    "T01n0001_022:0149a11": "有子，名曰殖生，殖生有子，名曰山岳，山",
    "T01n0001_022:0149a12": "岳有子，名曰神天，神天有子，名曰遣力，",
    "T01n0001_022:0149a13": "遣力有子，名曰牢車，牢車有子，名曰十",
    "T01n0001_022:0149a14": "車，十車有子，名曰百車，百車有子，名曰",
    "T01n0001_022:0149a15": "牢弓，牢弓有子，名曰百弓，百弓有子，名",
    "T01n0001_022:0149a16": "曰養牧，養牧有子，名曰善思。「從善思",
    "T01n0001_022:0149a17": "已來有十族，轉輪聖王相續不絕。一名伽",
    "T01n0001_022:0149a18": "[少/兔]麤，二名多羅婆，三名阿葉摩，四名",
    "T01n0001_022:0149a19": "持施，五名伽楞伽，六名瞻婆，七名拘",
    "T01n0001_022:0149a20": "羅婆，八者般闍羅，九者彌私羅，十者聲摩。",
    "T01n0001_022:0149a21": "伽[少/兔]麤王有五轉輪聖王，多羅婆王有五",
    "T01n0001_022:0149a22": "轉輪聖王，阿葉摩王有七轉輪聖王，持施",
    "T01n0001_022:0149a23": "王有七轉輪聖王，伽楞伽王有九轉輪聖",
    "T01n0001_022:0149a24": "王，瞻婆王有十四轉輪聖王，拘羅婆王有三",
    "T01n0001_022:0149a25": "十一轉輪聖王，般闍羅王有三十二轉輪聖",
    "T01n0001_022:0149a26": "王，彌私羅王有八萬四千轉輪聖王，聲摩",
    "T01n0001_022:0149a27": "王有百一轉輪聖王，最後有王，名大善生",
    "T01n0001_022:0149a28": "從。「聲摩王有子，名烏羅婆，烏羅婆有子，",
    "T01n0001_022:0149a29": "名渠羅婆，渠羅婆有子，名尼求羅，尼求羅",
    "T01n0001_022:0149b01": "有子，名師子頰，師子頰有子，名曰白淨",
    "T01n0001_022:0149b02": "王，白淨王有子，名菩薩，菩薩有子，名羅睺",
    "T01n0001_022:0149b03": "羅。由此本緣有剎利名。「爾時，有一眾生",
    "T01n0001_022:0149b04": "作是念言：『世間所有家屬萬物皆為刺棘癰",
    "T01n0001_022:0149b05": "瘡，今宜捨離，入山行道，靜處思惟。』時，即遠",
    "T01n0001_022:0149b06": "離家刺，入山靜處，樹下思惟，日日出山，",
    "T01n0001_022:0149b07": "入村乞食。村人見已，加敬供養，眾共稱善：",
    "T01n0001_022:0149b08": "『此人乃能捨離家累，入山求道，以其能離",
    "T01n0001_022:0149b09": "惡不善法。』因是稱曰為婆羅門。婆羅門眾中",
    "T01n0001_022:0149b10": "有不能行禪者，便出山林，遊於人間，自",
    "T01n0001_022:0149b11": "言：『我不能坐禪。』因是名曰無禪婆羅門，經",
    "T01n0001_022:0149b12": "過下村，為不善法，施行毒法，因是相生，遂",
    "T01n0001_022:0149b13": "便名毒。由此因緣，世間有婆羅門種。「彼眾",
    "T01n0001_022:0149b14": "生中習種種業以自營生，因是故世間有",
    "T01n0001_022:0149b15": "居士種。「彼眾生中習諸技藝以自生活，",
    "T01n0001_022:0149b16": "因是世間有首陀羅種。「世間先有此釋種",
    "T01n0001_022:0149b17": "出已，然後有沙門種。剎利種中有人自思",
    "T01n0001_022:0149b18": "惟：『世間恩愛汙穢不淨，何足貪著也？』於",
    "T01n0001_022:0149b19": "是捨家，剃除鬚髮，法服求道：『我是沙門！我",
    "T01n0001_022:0149b20": "是沙門！』婆羅門種、居士種、首陀羅種眾中",
    "T01n0001_022:0149b21": "有人自思惟：『世間恩愛汙穢不淨，何足貪",
    "T01n0001_022:0149b22": "著？』於是捨家，剃除鬚髮，法服求道：『我是沙",
    "T01n0001_022:0149b23": "門！我是沙門！』「若剎利眾中，有身行不善、口",
    "T01n0001_022:0149b24": "行不善、意行不善，行不善已，身壞命終，一",
    "T01n0001_022:0149b25": "向受苦。或婆羅門、居士、首陀羅，身行不善、",
    "T01n0001_022:0149b26": "口行不善、意行不善，彼行不善已，身壞命",
    "T01n0001_022:0149b27": "終，一向受苦。剎利種身行善、口行善、意念",
    "T01n0001_022:0149b28": "善，身壞命終，一向受樂。婆羅門、居士、首陀羅，",
    "T01n0001_022:0149b29": "身行善、口行善、意等念善，身壞命終，一向",
    "T01n0001_022:0149c01": "受樂。剎利種身中有二種行，口、意有二種",
    "T01n0001_022:0149c02": "行，彼身、意行二種已，身壞命終，受苦樂報。",
    "T01n0001_022:0149c03": "婆羅門、居士、首陀羅，身二種行，口、意二種行，",
    "T01n0001_022:0149c04": "彼身、意行二種行已，身壞命終，受苦樂報。",
    "T01n0001_022:0149c05": "「剎利眾中剃除鬚髮，服三法衣，出家求道，",
    "T01n0001_022:0149c06": "彼修七覺意，彼以信堅固出家為道，修無",
    "T01n0001_022:0149c07": "上梵行，於現法中自身作證：我生死已盡，梵",
    "T01n0001_022:0149c08": "行已立，所作已辦，更不受後有。婆羅門、居士、",
    "T01n0001_022:0149c09": "首陀羅剃除鬚髮，服三法衣，出家求道，彼",
    "T01n0001_022:0149c10": "修七覺意，彼以信堅固出家為道，修無上",
    "T01n0001_022:0149c11": "梵行，於現法中作證：我生死已盡，梵行已",
    "T01n0001_022:0149c12": "立，更不受後有。此四種中，出明行成，得阿",
    "T01n0001_022:0149c13": "羅漢為最第一。是時，梵天說是偈言：",
    "T01n0001_022:0149c14": "「『剎利生為最，　　能集諸種姓，",
    "T01n0001_022:0149c15": "　　明行成具足，　　天人中為最。』」",
    "T01n0001_022:0149c16": "佛告諸比丘：「彼梵天說此偈為善說，非",
    "T01n0001_022:0149c17": "不善說，善受，非不善受，我所印可。所以者",
    "T01n0001_022:0149c18": "何？我今如來、至真、等正覺亦說此偈：",
    "T01n0001_022:0149c19": "「『剎利生為最，　　能集諸種姓，",
    "T01n0001_022:0149c20": "　　明行成具足，　　天人中為最。』」",
    "T01n0001_022:0149c21": "爾時，諸比丘聞佛所說，歡喜奉行。",
    "T01n0001_022:0149c22": "長阿含具足，歸命一切智，一切眾安樂，眾",
    "T01n0001_022:0149c23": "生處無為，我亦在其例。",
    "T01n0001_022:0149c24": "佛說長阿含經卷第二十二"
}