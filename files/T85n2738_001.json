{
    "T85n2738_001:0129b03": "金剛經疏",
    "T85n2738_001:0129b05": "故女人以嗔為力。欲有所索必先嗔故。國王",
    "T85n2738_001:0129b06": "以嬌豪為力。羅漢以精進為力。諸佛以大悲",
    "T85n2738_001:0129b07": "為力。比丘以忍為力。故遺教經云。能行忍者。",
    "T85n2738_001:0129b08": "乃可名為有力大人。七佛偈云。忍辱第一道。",
    "T85n2738_001:0129b09": "佛說無為最出家惱他人不名為沙門。忍雖",
    "T85n2738_001:0129b10": "有三。今此中取無生法忍。何以故。依經起行。",
    "T85n2738_001:0129b11": "無人法二執故。文中有三。一能忍。二無苦。三",
    "T85n2738_001:0129b12": "有樂。此明能忍也。無生法忍。唯諸佛之所窮",
    "T85n2738_001:0129b13": "故。名如來忍辱波羅蜜。非餘人之能究故。說",
    "T85n2738_001:0129b14": "非波羅蜜。今言忍辱波羅蜜者。是如來清淨",
    "T85n2738_001:0129b15": "善根。非波羅蜜者。非二乘人善根。若然者",
    "T85n2738_001:0129b16": "依經起行。既生無生之勝忍。豈見苦受之所",
    "T85n2738_001:0129b17": "倦哉。故偈曰。",
    "T85n2738_001:0129b18": "　能忍於苦行　　以苦行有善",
    "T85n2738_001:0129b19": "　彼福不可量　　如是最勝義",
    "T85n2738_001:0129b20": "能忍於苦行者。依經起苦行能忍也。以苦行",
    "T85n2738_001:0129b21": "有善者。由此苦行以清淨忍善根為體故。言",
    "T85n2738_001:0129b22": "有善也。彼福不可量者。彼忍善根非餘人所",
    "T85n2738_001:0129b23": "惻量也。如是最勝義者。唯如來之所量也。故",
    "T85n2738_001:0129b24": "曰忍辱波羅蜜說非忍辱波羅蜜。",
    "T85n2738_001:0129b25": "經曰。何以故至無壽者相者。自下明無苦。一",
    "T85n2738_001:0129b26": "立無苦二證無苦。此立也。前明有若而能忍。",
    "T85n2738_001:0129b27": "此明有忍故無苦。何者若見自我他我之異。",
    "T85n2738_001:0129b28": "便見能害所害之殊。我於爾時依經修行。既",
    "T85n2738_001:0129b29": "無兩我之執。則不見歌利為能害我身為所",
    "T85n2738_001:0129c01": "害。既無兩害之體。苦受從誰兩生。論經云。",
    "T85n2738_001:0129c02": "無我相人相眾生相壽者。相無相亦非無相。",
    "T85n2738_001:0129c03": "真諦云。無我等相者無自相也。無相者無他",
    "T85n2738_001:0129c04": "也。亦非無相者非不有悲智相也。無著云。能",
    "T85n2738_001:0129c05": "忍者謂達法無我。故如經如來說羼提波羅",
    "T85n2738_001:0129c06": "蜜。案此謂無生法忍也。又云。云何知忍相若",
    "T85n2738_001:0129c07": "他於已起惡等時。無有我等相。不生嗔想。亦",
    "T85n2738_001:0129c08": "不於羼提波羅蜜中生有想。於非波羅蜜中",
    "T85n2738_001:0129c09": "生無想。案此解稍異。今明於忍度上不作法",
    "T85n2738_001:0129c10": "想。於非忍上不作非法想。故曰無相亦非無",
    "T85n2738_001:0129c11": "相也。此等雖有不饒益事。而是法思惟忍攝",
    "T85n2738_001:0129c12": "也。歌利王事。此中應廣說。",
    "T85n2738_001:0129c13": "經曰。何以故我於往昔至應生嗔恨者證也。",
    "T85n2738_001:0129c14": "更曉無苦義。節節支解害事極也。不生嗔恨",
    "T85n2738_001:0129c15": "忍力猛也。嗔恨因我執而生。我執既無嗔恨。",
    "T85n2738_001:0129c16": "從誰而作。然嗔是大惑。恨是小纏。大惑即可",
    "T85n2738_001:0129c17": "報之以殺心。小纏但可加之以楚毒。由嗔具",
    "T85n2738_001:0129c18": "五義故名大。恨不具故名小。如心說。",
    "T85n2738_001:0129c19": "經曰。須菩提又念過去至無壽者相者。明有",
    "T85n2738_001:0129c20": "樂也。前明有忍故無苦。此明無苦故有樂。何",
    "T85n2738_001:0129c21": "者作忍仙人顯有慈悲。無我等相明無嗔恨。",
    "T85n2738_001:0129c22": "無嗔恨故無苦。有慈悲故有樂。偈曰。",
    "T85n2738_001:0129c23": "　離我及恚相　　實無於苦惱",
    "T85n2738_001:0129c24": "　苦樂有慈悲　　如是苦行果",
    "T85n2738_001:0129c25": "案上半明無苦無自他相故。下半明有樂有",
    "T85n2738_001:0129c26": "悲智相故。由悲有樂。由智無苦。悲智和合故",
    "T85n2738_001:0129c27": "名共也。",
    "T85n2738_001:0129c28": "經曰。是故須菩提至三菩提心者。自下第二",
    "T85n2738_001:0129c29": "更防其過也。夫見苦而行苦者。則心疲而退",
    "T85n2738_001:0130a01": "沒。忘苦而行苦者。則心輕而進昇。為防退沒",
    "T85n2738_001:0130a02": "之行所以。教發無住之心也。文中有四。一示",
    "T85n2738_001:0130a03": "無住心。二示無住境。三示無住障。四示無住",
    "T85n2738_001:0130a04": "行。此明無住心也。夫菩提以無住為體。若能",
    "T85n2738_001:0130a05": "忘相發心。心即泯同無住。所以離相發心。即",
    "T85n2738_001:0130a06": "無住之體也。無著云。為顯示流轉苦對治故",
    "T85n2738_001:0130a07": "說應離一切想等。案流轉者謂生死流轉。若",
    "T85n2738_001:0130a08": "著相行施。則於流轉中有疲乏之苦。今為對",
    "T85n2738_001:0130a09": "治言離一切相也。偈曰。",
    "T85n2738_001:0130a10": "　為不捨心起　　修行及堅固",
    "T85n2738_001:0130a11": "　為忍波羅蜜　　習彼能學心",
    "T85n2738_001:0130a12": "為不捨心起者有二。一不捨菩提心。二不捨",
    "T85n2738_001:0130a13": "無相心也。故言應離一切相發阿耨菩提心。",
    "T85n2738_001:0130a14": "此則不捨心也。修行者謂不住色聲香味觸",
    "T85n2738_001:0130a15": "而修行也。堅固者若離於相修行堅固也。論",
    "T85n2738_001:0130a16": "釋發心修行何所為為忍波羅蜜。習彼能學",
    "T85n2738_001:0130a17": "心。案忍波羅蜜者。如來忍度也。能學心者。初",
    "T85n2738_001:0130a18": "地心也。今為求如來忍度發心修行。求初地",
    "T85n2738_001:0130a19": "能學之心也。又忍波羅蜜者。初地心也。能學",
    "T85n2738_001:0130a20": "心者。地前心也。故習地前無住心也。故曰習",
    "T85n2738_001:0130a21": "彼能學心。故論曰。入初地羼提波羅蜜。此",
    "T85n2738_001:0130a22": "名不住心。案不住者。不住法非法也。故無著",
    "T85n2738_001:0130a23": "云。於非法及法無我中皆不住故。",
    "T85n2738_001:0130a24": "經曰。不應住色生心至應生無所住心者。此",
    "T85n2738_001:0130a25": "示無住境也。不住色生心。令離報恩障。不住",
    "T85n2738_001:0130a26": "聲香味觸法生心。令離果報障。應生無所住",
    "T85n2738_001:0130a27": "也。令離相疑障也。真諦云。此中應具離三",
    "T85n2738_001:0130a28": "障。一己身。二報恩。三果報。己身者若著己身",
    "T85n2738_001:0130a29": "即起二見。謂常見斷見。由常故不求未來。由",
    "T85n2738_001:0130b01": "斷故不見未來。故障修行也。餘二可見。",
    "T85n2738_001:0130b02": "經曰。若心有住則為非住者。此示無住障也。",
    "T85n2738_001:0130b03": "若心有住住前二境則為非住不住菩提。若",
    "T85n2738_001:0130b04": "有此心便成障也。真諦云。若心有住者住三",
    "T85n2738_001:0130b05": "執也。三執者。一常見。二斷見。三有無見。為",
    "T85n2738_001:0130b06": "離常見故不令住法。為離斷見故不令住非",
    "T85n2738_001:0130b07": "法。為離有無見故即令住中道。前一破凡夫",
    "T85n2738_001:0130b08": "執分別性為有。次一破凡夫執依他性為無。",
    "T85n2738_001:0130b09": "後一破二乘執真實性亦有亦無。若不離此",
    "T85n2738_001:0130b10": "三執。即不與菩提相應故言非住也。",
    "T85n2738_001:0130b11": "經曰。是故佛說至布施者。此示無住行。夫昇",
    "T85n2738_001:0130b12": "高者必自述涉深者必自淺。是故欲入無住",
    "T85n2738_001:0130b13": "之心位者。應修無住之行也。無住心位初地",
    "T85n2738_001:0130b14": "已上。無住行位道種已還。故攝論云。願樂",
    "T85n2738_001:0130b15": "位六波羅蜜。雖是世間法能引出世心。真諦",
    "T85n2738_001:0130b16": "云。無住心者即真心。若與忍辱相應位在三",
    "T85n2738_001:0130b17": "地。若與施相應位在初地。若與戒相應位在",
    "T85n2738_001:0130b18": "二地。四地已上精進禪定智慧方便願力智。",
    "T85n2738_001:0130b19": "隨義應知。為不捨此真心故。離一切相發心",
    "T85n2738_001:0130b20": "修行也。通論地上束為四僧俱修六度。一無",
    "T85n2738_001:0130b21": "羞僧。謂破戒人。二啞羊僧。謂凡夫持戒。三",
    "T85n2738_001:0130b22": "有羞僧。謂二乘人四第一義僧。謂真菩薩。初",
    "T85n2738_001:0130b23": "三地修世間行相。同凡夫不堪斷決譬之啞",
    "T85n2738_001:0130b24": "羊。次四地修出世行相。同二乘不復作惡譬",
    "T85n2738_001:0130b25": "之有羞。後三地修出出世行。是菩薩自位不",
    "T85n2738_001:0130b26": "離雜道故稱第一義。一切淨土中有凡夫二",
    "T85n2738_001:0130b27": "乘者。悉須作此判之。若就實為論。則淨土",
    "T85n2738_001:0130b28": "中無復凡夫二乘故。往生論曰。女人及根缺。",
    "T85n2738_001:0130b29": "二乘種不生也。寄相則有故。觀經明三輩九",
    "T85n2738_001:0130c01": "品。則凡夫二乘亦往生也。波頗云。應佛淨土",
    "T85n2738_001:0130c02": "有凡夫二乘。報佛淨土則無。真諦云。凡夫",
    "T85n2738_001:0130c03": "二乘於穢土中見阿彌陀佛。諸菩薩於淨土",
    "T85n2738_001:0130c04": "中見阿彌陀佛。案此二說。報土則一向純淨。",
    "T85n2738_001:0130c05": "應土則有染有淨。",
    "T85n2738_001:0130c06": "經曰。須菩提菩薩至應如是布施者。自下約",
    "T85n2738_001:0130c07": "無住斷疑兩重。一約斷疑。二約自行斷。外化",
    "T85n2738_001:0130c08": "者疑曰。若其無住為誰修行。若見眾生可為",
    "T85n2738_001:0130c09": "應名住著眾生。今明約俗可言有為。約真即",
    "T85n2738_001:0130c10": "無所為故。偈曰。",
    "T85n2738_001:0130c11": "　修行為眾生　　如是因當識",
    "T85n2738_001:0130c12": "　眾生及彼事　　遠離亦應知",
    "T85n2738_001:0130c13": "上半明俗。下半明真。文有兩重。一約俗二約",
    "T85n2738_001:0130c14": "真。此約俗也。為利益一切眾生應如是布施",
    "T85n2738_001:0130c15": "者。明約俗有眾生可言有為故。言為利益一",
    "T85n2738_001:0130c16": "切眾生應如是布施。何以故。由約俗諦陰界",
    "T85n2738_001:0130c17": "入等有故。言利益者三檀分別。即登眾生捨",
    "T85n2738_001:0130c18": "三種苦。得三種樂。由資生檀故。令捨貧窮苦",
    "T85n2738_001:0130c19": "得巨富樂。由無畏檀故。令捨怖畏苦得安穩",
    "T85n2738_001:0130c20": "樂由法檀故。令捨生死苦得涅槃樂。菩薩所",
    "T85n2738_001:0130c21": "以能三檀利益眾生者。六真七似故。能利益",
    "T85n2738_001:0130c22": "眾生。六真者。謂以六度利益眾生也。以施",
    "T85n2738_001:0130c23": "令成善器。以戒令其禁守。以忍耐與違惡。以",
    "T85n2738_001:0130c24": "進助其順善。以定化令入法。以智斷其疑網。",
    "T85n2738_001:0130c25": "如偈說令器及禁耐惡與助善入法亦斷疑六",
    "T85n2738_001:0130c26": "行饒益事。七似者。一似母。二似父。三似善",
    "T85n2738_001:0130c27": "友。四似同侶。五似健奴五六似闍梨。七似和",
    "T85n2738_001:0130c28": "上。此七各有五業。合三十五種饒益。如法",
    "T85n2738_001:0130c29": "華讚述中說。由菩薩能具六真七似。能利益",
    "T85n2738_001:0131a01": "眾生故。言為利益一切眾生應如是布施也。",
    "T85n2738_001:0131a02": "經曰。如來說一切諸相至則非眾生。此約真",
    "T85n2738_001:0131a03": "也。意明約真得言無住。何者諸相是眾生之",
    "T85n2738_001:0131a04": "體。眾生即眾生之名。諸相非相。體空而非實。",
    "T85n2738_001:0131a05": "眾生非生名空。而是假名體空矣。何所住哉。",
    "T85n2738_001:0131a06": "故偈曰。",
    "T85n2738_001:0131a07": "　假名及陰事　　如來離彼相",
    "T85n2738_001:0131a08": "　諸佛無彼二　　以見實法故",
    "T85n2738_001:0131a09": "案初二句約真無住。後兩句證無住意。無彼",
    "T85n2738_001:0131a10": "二者無名及體也。餘可見。無著云。由不無眾",
    "T85n2738_001:0131a11": "生故。眾生相違時生疲乏。故顯示人無我法",
    "T85n2738_001:0131a12": "無我等。案此即約真無住也。真諦云。假名",
    "T85n2738_001:0131a13": "者有二。一通名。謂六道名。二別名。謂父母所",
    "T85n2738_001:0131a14": "立名。此二名若離六根六識名則不可得。故",
    "T85n2738_001:0131a15": "名是假。若離名色根識亦不可得。若離四大",
    "T85n2738_001:0131a16": "色亦不可得。不可即得是境無。境無故識無。",
    "T85n2738_001:0131a17": "識無故眾生名體並皆無也。名色無者分別",
    "T85n2738_001:0131a18": "無也。識無者依他無也。二既空矣。何所度",
    "T85n2738_001:0131a19": "哉。故言約真即無所為也。",
    "T85n2738_001:0131a20": "經曰。須菩提如來是真語者至不異語者者。",
    "T85n2738_001:0131a21": "前約外化明無住。此約自所明無住。疑曰。道",
    "T85n2738_001:0131a22": "若無住不應與果為因。若住果者何得復名",
    "T85n2738_001:0131a23": "無住。今明道雖不住。而能為因。此乃證真",
    "T85n2738_001:0131a24": "者云所通非理外者云能達。但可依我語。以",
    "T85n2738_001:0131a25": "取信憑聖教修行耳。文有二重。一勸信。二防",
    "T85n2738_001:0131a26": "過。此勸信也。五語為顯四意。真語說真智。如",
    "T85n2738_001:0131a27": "語說真如。實語說四諦之理。不誑語記三世",
    "T85n2738_001:0131a28": "之事。不異一語總定前四迴不可迴也。故偈",
    "T85n2738_001:0131a29": "曰。",
    "T85n2738_001:0131b01": "　果雖不住道　　而道能為因",
    "T85n2738_001:0131b02": "　以諸佛實語　　彼智有四種",
    "T85n2738_001:0131b03": "然初兩句明因果俱無住果。由離相故不住",
    "T85n2738_001:0131b04": "因中因。由離相故不住於果。雖各不住而因",
    "T85n2738_001:0131b05": "果相承。此則無住之中住也。問。無住之住豈",
    "T85n2738_001:0131b06": "非住耶。答。約俗則有因果得論有住非住。約",
    "T85n2738_001:0131b07": "真明無因果不得論有住不住也。故無著云。",
    "T85n2738_001:0131b08": "俗諦故有因果及菩提。次兩句總標五語。偈",
    "T85n2738_001:0131b09": "曰。",
    "T85n2738_001:0131b10": "　實智及小乘　　說摩訶衍法",
    "T85n2738_001:0131b11": "　及一切受記　　以不虛說故",
    "T85n2738_001:0131b12": "實智者謂真語也。小乘者實語也。摩訶衍者",
    "T85n2738_001:0131b13": "如語也。一切受記者不誑語也。以不虛說者",
    "T85n2738_001:0131b14": "不異語也。無著云。真語者為顯世諦相故。實",
    "T85n2738_001:0131b15": "語者為顯世諦修行。有煩惱及清淨故。如語",
    "T85n2738_001:0131b16": "者為第一義諦相故。不異語者為第一義修",
    "T85n2738_001:0131b17": "行。有煩惱及清淨故。案前二語明說俗為實。",
    "T85n2738_001:0131b18": "後二語明說真不虛。真諦云。真語謂如來自",
    "T85n2738_001:0131b19": "誓。自誓有二。一明如來所轉法輪。一切世",
    "T85n2738_001:0131b20": "間波羅門天魔等。無能翻我所說。二明如來",
    "T85n2738_001:0131b21": "立十號名。一切世間波羅門天魔等。無能破",
    "T85n2738_001:0131b22": "壞此名。由說真故名真語也。實語者約小",
    "T85n2738_001:0131b23": "乘說四諦三解脫門。一切諸法無自性空。空",
    "T85n2738_001:0131b24": "故無相。無相故無願。此但約人空說也。雖有",
    "T85n2738_001:0131b25": "三名總同一體。此說實故名實語也。如語者",
    "T85n2738_001:0131b26": "約大乘說三性三無性。即法空真如。謂三解",
    "T85n2738_001:0131b27": "脫門。此等三門能離三障故。佛性論云。知分",
    "T85n2738_001:0131b28": "別性通達空解脫門。能除肉煩惱。知依他性",
    "T85n2738_001:0131b29": "通達無願解脫門。能除皮煩惱。知真實性通",
    "T85n2738_001:0131c01": "達無相解脫門。能除心煩惱。初解脫障　次禪",
    "T85n2738_001:0131c02": "定障。後一切智障。離此三障悟。於如如說如",
    "T85n2738_001:0131c03": "如故名如語也。不誑語者記三世事必無錯",
    "T85n2738_001:0131c04": "謬。不同餘人有著不著。此四語皆從境得名",
    "T85n2738_001:0131c05": "也。",
    "T85n2738_001:0131c06": "經曰。須菩提如來所得法此法無實無虛者。",
    "T85n2738_001:0131c07": "防過也。前既舉言以勸信。或畏守言而失道。",
    "T85n2738_001:0131c08": "為防彼故。今對治之。此法者即目如來言教",
    "T85n2738_001:0131c09": "之法。此法是佛法辨之所通。是佛辭辨之所",
    "T85n2738_001:0131c10": "說。與佛相應故。是如來所得法。夫道處無言。",
    "T85n2738_001:0131c11": "守言則失道。所以此法無實。然言能示道離",
    "T85n2738_001:0131c12": "言不見道。所以此法無虛言。能示道故。指月",
    "T85n2738_001:0131c13": "之譬。與道處無言故。捨船之喻作也。偈曰。",
    "T85n2738_001:0131c14": "　隨順彼實智　　說不實不虛",
    "T85n2738_001:0131c15": "　如聞聲取證　　對治如是說",
    "T85n2738_001:0131c16": "上半立義。下半釋義。由如來言說。隨順實智",
    "T85n2738_001:0131c17": "故不虛。證理無言故不實。如聞聲取證對治。",
    "T85n2738_001:0131c18": "如是說者。謂聽法之時。離於二取。為破執言。",
    "T85n2738_001:0131c19": "是道非道故。言對治如是說也。故無著云。如",
    "T85n2738_001:0131c20": "來正覺法及說於中無實無妄。無實者如言",
    "T85n2738_001:0131c21": "說性非有故。案言說體虛自性空也。無妄者",
    "T85n2738_001:0131c22": "不如言說自性有故。案言說雖空。所顯之理",
    "T85n2738_001:0131c23": "自性有也。真諦云。非實非虛者凡有三意。一",
    "T85n2738_001:0131c24": "了不了。二至不至。三顯實事。初意者。依了",
    "T85n2738_001:0131c25": "文取理即非虛。依不了文取理則非實。次意",
    "T85n2738_001:0131c26": "者。尋言能至道則非虛。道處離言故則非實。",
    "T85n2738_001:0131c27": "後意者。言非實者。實是非實。言非虛者。實",
    "T85n2738_001:0131c28": "是非虛。虛實既實即顯□□實語也。然如來",
    "T85n2738_001:0131c29": "說法有實有虛。由四意四依□□□□嚴論",
    "T85n2738_001:0132a01": "說。一平等意。如說昔毘婆尸佛□□□□□",
    "T85n2738_001:0132a02": "如是等。案約法身因果平等。作如是說。二別",
    "T85n2738_001:0132a03": "義意。如說一切諸法無自性無生等。案前為",
    "T85n2738_001:0132a04": "二乘說人無我。今為菩薩說法無我。然前說",
    "T85n2738_001:0132a05": "人無我者。意在別義法無我也。三別時意。如",
    "T85n2738_001:0132a06": "說。若人願見阿彌陀佛皆得往生。此由別",
    "T85n2738_001:0132a07": "時得生故如是等。四別欲意。彼人有如是善",
    "T85n2738_001:0132a08": "根。如來或讚或□□彼少□□是故如是等。",
    "T85n2738_001:0132a09": "然此四□意者。事或實虛同以□□□意故",
    "T85n2738_001:0132a10": "名意也。立□□者為破八障。平等意者破輕",
    "T85n2738_001:0132a11": "佛障。有人云。為之□□爾生滅。生即有滅。佛",
    "T85n2738_001:0132a12": "與我同遂生輕慢。為破此□□平等意。過去",
    "T85n2738_001:0132a13": "毘婆尸佛即是我身。豈同汝生滅也。立別義",
    "T85n2738_001:0132a14": "意者。破輕法障。有人云。乃至嬰兒亦能見",
    "T85n2738_001:0132a15": "色聞聲。解人意義法有何難。破此障故。說三",
    "T85n2738_001:0132a16": "無性法入地方悟也。立別時意。破懈怠障。有",
    "T85n2738_001:0132a17": "人聞長時起行方生淨土。聞此即生懈怠。為",
    "T85n2738_001:0132a18": "破此障故。言□□□生不退也。立別欲意。破",
    "T85n2738_001:0132a19": "後五障。一破少欲障。□□已不持戒故。須毀",
    "T85n2738_001:0132a20": "施讚戒也。二破貪行障。謂貪□□境讚淨土",
    "T85n2738_001:0132a21": "也。三破慢行障。謂執自土為膝故。須□□",
    "T85n2738_001:0132a22": "妙淨土也。四破悔行障。謂推山壓佛不見臭",
    "T85n2738_001:0132a23": "□□生惱故。須說於佛起不饒益事得生善",
    "T85n2738_001:0132a24": "道。文□□佛事。此中應廣說。五為破不定障。",
    "T85n2738_001:0132a25": "有執二乘不定作佛。為破此障。須說受記及",
    "T85n2738_001:0132a26": "一乘也。於此五中。皆先□讚後毀故。言樂欲",
    "T85n2738_001:0132a27": "意也。四依者。莊嚴論名四節。一令□節。教",
    "T85n2738_001:0132a28": "諸聲聞入於法義令不怖色等有故。案令悟",
    "T85n2738_001:0132a29": "人無我也。二相節。於分別等三性無體無起",
    "T85n2738_001:0132b01": "自性清淨。說一切法故。案令菩薩悟法無我",
    "T85n2738_001:0132b02": "也。三對治節。依斷諸過對治障故。案通為前",
    "T85n2738_001:0132b03": "二人也。為小乘說□門令離四例。為大乘說",
    "T85n2738_001:0132b04": "如如令離八例。四祕密節。依□深語迴語方",
    "T85n2738_001:0132b05": "得義故。案為破外道□□□□□□不堅堅",
    "T85n2738_001:0132b06": "固解善住於顛倒□為□□□□□□□□",
    "T85n2738_001:0132b07": "不堅者本主煩惱。今乃目□□□□□□□",
    "T85n2738_001:0132b08": "□□能於不堅中堅固即不出□□□□□",
    "T85n2738_001:0132b09": "□□□□□謂解也。顛倒者謂常樂□□□",
    "T85n2738_001:0132b10": "□□□□□□□□即成聖者。良以善住之",
    "T85n2738_001:0132b11": "名通□□□□□□□□□□若執例則名",
    "T85n2738_001:0132b12": "凡解例則成聖□□□□□□□□□□煩",
    "T85n2738_001:0132b13": "惱所惱者煩惱之名目人法□□□□□□",
    "T85n2738_001:0132b14": "□□□□□惱所惱故不出生死。菩薩為□□",
    "T85n2738_001:0132b15": "□□□□□□□□相名為受用。受用法樂",
    "T85n2738_001:0132b16": "故。故真諦云□□□□□□□□□實有不",
    "T85n2738_001:0132b17": "達。是真無由執著虛妄□□□□□□□□",
    "T85n2738_001:0132b18": "□□見故。心有住著。以住著故不能得無",
    "T85n2738_001:0132b19": "□□□□□□□□□□遍不遍也。而言闇",
    "T85n2738_001:0132b20": "者有三一闇二□□□□□□□□□□闇",
    "T85n2738_001:0132b21": "日光能破大闇者二世□□□□□□□□",
    "T85n2738_001:0132b22": "□□□□謂生盲人曾有目者屬大□□□",
    "T85n2738_001:0132b23": "□□□□□□□□□皮肉心皮惑世間道",
    "T85n2738_001:0132b24": "能暫□故。但如闇□□□□□滅故。如大闇",
    "T85n2738_001:0132b25": "心惑。准菩薩登地方能除□□□□□□闇",
    "T85n2738_001:0132b26": "也。若菩薩心有住時。則墮十想不能證十七",
    "T85n2738_001:0132b27": "空□盲闇也。十想十七空如中邊論說。",
    "T85n2738_001:0132b28": "經曰。須菩提當來之世至受持讀誦者。從上",
    "T85n2738_001:0132b29": "初恒已來大意主明經□自此訖於後問義旨",
    "T85n2738_001:0132c01": "為顯修行。修行兩重。一□修。二美業勸修。四",
    "T85n2738_001:0132c02": "重。一教因。二示果。三舉劣。四顯勝。此教因",
    "T85n2738_001:0132c03": "也。能於此經修行處也。受持讀誦修行事也。",
    "T85n2738_001:0132c04": "修行有二種。一文二義。文有三種　一受二持",
    "T85n2738_001:0132c05": "三讀誦。義亦有三。一從他聽聞。二內自思惟。",
    "T85n2738_001:0132c06": "三如說修行。由此義故復成二德。一為說者",
    "T85n2738_001:0132c07": "能利他故。二為行者能自利故。由自利利他",
    "T85n2738_001:0132c08": "能顯法。有二種人有三種法。二者一顯能詮。",
    "T85n2738_001:0132c09": "謂十二部經。即是文字。二顯所詮。謂道及果。",
    "T85n2738_001:0132c10": "即修行義。人三者。一能持。二能說。三能行。",
    "T85n2738_001:0132c11": "能行者自利成熟一自善根故。能說者利他",
    "T85n2738_001:0132c12": "成熟他善根故。能持者利自他。由自憶持為",
    "T85n2738_001:0132c13": "他說故。然約文及義合有十種正行。一書寫。",
    "T85n2738_001:0132c14": "二供養。三傳流。四諦。五自讀。六憶持。七自"
}