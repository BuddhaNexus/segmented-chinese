{
    "T12n0375_033:0824a10": "大般涅槃經卷第三十三",
    "T12n0375_033:0824a12": "宋代沙門慧嚴等依泥洹經加之",
    "T12n0375_033:0824a13": "迦葉菩薩品第二十四之三",
    "T12n0375_033:0824a14": "「善男子！智不具足凡有五事，是人知已，求",
    "T12n0375_033:0824a15": "近善友，如是善友當觀是人貪欲、瞋恚、愚",
    "T12n0375_033:0824a16": "癡、思覺何者偏多。若知是人貪欲多者，即",
    "T12n0375_033:0824a17": "應為說不淨觀法；瞋恚多者，為說慈悲；思",
    "T12n0375_033:0824a18": "覺多者，教令數息；著我多者，當為分析十",
    "T12n0375_033:0824a19": "八界等。是人聞已，至心受持；心受持已，如法",
    "T12n0375_033:0824a20": "修行；如法行已，次第獲得四念處觀身受",
    "T12n0375_033:0824a21": "心法。得是觀已，次第復觀十二因緣；如是",
    "T12n0375_033:0824a22": "觀已，次得煖法。」",
    "T12n0375_033:0824a23": "迦葉菩薩白佛言：「世尊！一切眾生悉有煖",
    "T12n0375_033:0824a24": "法。何以故？如佛所說：三法和合名為眾生：",
    "T12n0375_033:0824a25": "一、壽，二、煖，三、識。若從是義，一切眾生應先",
    "T12n0375_033:0824a26": "有煖。云何如來說言煖法因善友生？」佛",
    "T12n0375_033:0824a27": "言：「善男子！如汝所問有煖法者，一切眾",
    "T12n0375_033:0824a28": "生至一闡提皆悉有之。如我今者所說煖",
    "T12n0375_033:0824a29": "法，要因方便然後乃得，本無今有。以是義",
    "T12n0375_033:0824b01": "故，非諸眾生一切先有。是故，汝今不應難",
    "T12n0375_033:0824b02": "言一切眾生皆有煖法。「善男子！如是煖",
    "T12n0375_033:0824b03": "法是色界法，非欲界有。若言一切眾生有者，",
    "T12n0375_033:0824b04": "欲界眾生亦皆應有；欲界無故，當知一切不必悉有。善男子！色界雖有，非一切",
    "T12n0375_033:0824b05": "有。何以故？我弟子有，外道則無。以是義故，",
    "T12n0375_033:0824b06": "一切眾生不必悉有。善男子！一切外道唯觀",
    "T12n0375_033:0824b07": "六行，我諸弟子具足十六行，是十六行，一",
    "T12n0375_033:0824b08": "切眾生不必悉有。」迦葉菩薩白佛言：「世尊！",
    "T12n0375_033:0824b09": "所言煖法，云何名煖？為自性煖？為他故",
    "T12n0375_033:0824b10": "煖？」佛言：「善男子！如是煖法自性是煖，非",
    "T12n0375_033:0824b11": "他故煖。」迦葉菩薩言：「世尊！如來先說馬師",
    "T12n0375_033:0824b12": "滿宿無有煖法。何以故？於三寶所無信心",
    "T12n0375_033:0824b13": "故，是故無煖，當知信心即是煖法。」「善男",
    "T12n0375_033:0824b14": "子！信非煖法。何以故？因於信心後得煖",
    "T12n0375_033:0824b15": "故。善男子！夫煖法者即是智慧。何以故？觀",
    "T12n0375_033:0824b16": "四諦故，是故名之為十六行，行即是智。善",
    "T12n0375_033:0824b17": "男子！如汝所問：『何因緣故名為煖？』者，善男",
    "T12n0375_033:0824b18": "子！夫煖法者即是八聖道之火相，故名為",
    "T12n0375_033:0824b19": "煖。善男子！譬如攢火，先有煖氣，次有",
    "T12n0375_033:0824b20": "火生，後則煙出。是無漏道亦復如是，煖者",
    "T12n0375_033:0824b21": "即是十六行也，火者即是須陀洹果，煙者即",
    "T12n0375_033:0824b22": "是修道斷結。」迦葉菩薩復白佛言：「世尊！如",
    "T12n0375_033:0824b23": "是煖法，亦是有法、亦是有為。是法報得色",
    "T12n0375_033:0824b24": "界五陰，是故名有；是因緣故，復名有為。若",
    "T12n0375_033:0824b25": "是有為，云何能為無漏道相？」佛言：「善男子！如",
    "T12n0375_033:0824b26": "是如是，如汝所說。善男子！如是煖法雖是",
    "T12n0375_033:0824b27": "有為、有法，還能破壞有為、有法，是故能為無",
    "T12n0375_033:0824b28": "漏道相。善男子！如人乘馬，亦愛、亦策。煖心",
    "T12n0375_033:0824b29": "亦爾，愛故受生、厭故觀行。是故雖復有法、",
    "T12n0375_033:0824c01": "有為，而能與彼正道作相。得煖法人七十",
    "T12n0375_033:0824c02": "三種、欲界十種。是人具足一切煩惱，從斷",
    "T12n0375_033:0824c03": "一分至于九分，如欲界初禪，乃至無所有",
    "T12n0375_033:0824c04": "處亦復如是，是名七十三種。如是等人得",
    "T12n0375_033:0824c05": "煖法已，則不復能斷於善根、作五逆罪、",
    "T12n0375_033:0824c06": "犯四重禁。是人二種：一、遇善友，二、遇惡友。",
    "T12n0375_033:0824c07": "遇惡友者，暫出還沒；遇善友者，遍觀四方。",
    "T12n0375_033:0824c08": "觀四方者即是頂法，是法雖復性是五陰、",
    "T12n0375_033:0824c09": "亦緣四諦，是故得名遍觀四方。得頂法已，",
    "T12n0375_033:0824c10": "次得忍法。是忍亦爾，性亦五陰、亦緣四諦。是",
    "T12n0375_033:0824c11": "人次得世第一法，是法雖復性是五陰、亦",
    "T12n0375_033:0824c12": "緣四諦。是人次第得苦法忍，忍性是慧，緣",
    "T12n0375_033:0824c13": "於一諦。如是忍法緣一諦已，乃至見斷煩",
    "T12n0375_033:0824c14": "惱、得須陀洹果，是名第四遍觀四方，四方",
    "T12n0375_033:0824c15": "者即是四諦。」",
    "T12n0375_033:0824c16": "迦葉菩薩白佛言：「世尊！如佛先說：『須陀洹",
    "T12n0375_033:0824c17": "人所斷煩惱猶如縱廣四十里水，其餘在",
    "T12n0375_033:0824c18": "者如一毛渧。』此中云何說斷三結名須陀",
    "T12n0375_033:0824c19": "洹：一者、我見，二者、非因見因，三者、疑網？世",
    "T12n0375_033:0824c20": "尊！何因緣故名須陀洹遍觀四方？復何因緣",
    "T12n0375_033:0824c21": "名須陀洹？復何因緣說須陀洹喻以[魚*昔]魚？」",
    "T12n0375_033:0824c22": "佛言：「善男子！須陀洹人雖復能斷無量煩",
    "T12n0375_033:0824c23": "惱，此三重故，亦攝一切須陀洹人所斷結故。",
    "T12n0375_033:0824c24": "善男子！譬如大王出遊巡時，雖有四兵，世",
    "T12n0375_033:0824c25": "人俱言王來、王去。何以故？世間重故。是三",
    "T12n0375_033:0824c26": "煩惱亦復如是。何因緣故名之為重？一切",
    "T12n0375_033:0824c27": "眾生常所起故、微難識故，故名為重。如",
    "T12n0375_033:0824c28": "是三結難可斷故、能為一切煩惱因故、是",
    "T12n0375_033:0824c29": "三對治之怨敵故，謂戒、定、慧。善男子！有諸眾",
    "T12n0375_033:0825a01": "生聞須陀洹能斷如是無量煩惱則生退",
    "T12n0375_033:0825a02": "心，便作是言：『眾生云何能斷如是無量煩",
    "T12n0375_033:0825a03": "惱？』是故，如來方便說三。「如汝所問：『何因緣",
    "T12n0375_033:0825a04": "故須陀洹人喻觀四方？』善男子！須陀洹人",
    "T12n0375_033:0825a05": "觀於四諦獲得四事：一者、住堅固道，二者、",
    "T12n0375_033:0825a06": "能遍觀察，三者、能如實見，四者、能壞大怨。",
    "T12n0375_033:0825a07": "堅固道者，是須陀洹所有五根無能動者，是",
    "T12n0375_033:0825a08": "故名為住堅固道；能遍觀者，悉能呵責內外",
    "T12n0375_033:0825a09": "煩惱；如實見者即是忍智；壞大怨者，謂四顛",
    "T12n0375_033:0825a10": "倒。「如汝所問：『何因緣故名須陀洹？』者，善男",
    "T12n0375_033:0825a11": "子！須名無漏，陀洹名修習，修習無漏故",
    "T12n0375_033:0825a12": "名須陀洹。善男子！復有須者名流。流有二",
    "T12n0375_033:0825a13": "種：一者、順流，二者、逆流。以逆流故，名須陀",
    "T12n0375_033:0825a14": "洹。」迦葉菩薩言：「世尊！若從是義，何因緣",
    "T12n0375_033:0825a15": "故斯陀含人、阿那含人、阿羅漢人不得名",
    "T12n0375_033:0825a16": "為須陀洹耶？」「善男子！從須陀洹乃至諸佛，",
    "T12n0375_033:0825a17": "亦得名為須陀洹；若斯陀含乃至諸佛無須",
    "T12n0375_033:0825a18": "陀洹，云何得名斯陀含乃至佛？一切眾生名",
    "T12n0375_033:0825a19": "有二種：一者、舊，二者、客。凡夫之時有世名",
    "T12n0375_033:0825a20": "字，既得道已更為立名，名須陀洹。以先得",
    "T12n0375_033:0825a21": "故，名須陀洹；以後得故，名斯陀含。是人亦",
    "T12n0375_033:0825a22": "名須陀洹、亦名斯陀含；乃至佛亦復如是。",
    "T12n0375_033:0825a23": "「善男子！流有二種：一者、解脫，二者、涅槃。一",
    "T12n0375_033:0825a24": "切聖人皆有是二，亦可得名須陀洹、亦名",
    "T12n0375_033:0825a25": "斯陀含；乃至佛亦復如是。「善男子！須陀洹者，",
    "T12n0375_033:0825a26": "亦名菩薩。何以故？菩薩者，即是盡智及無",
    "T12n0375_033:0825a27": "生智。須陀洹人亦復求索如是二智，是故當",
    "T12n0375_033:0825a28": "知須陀洹人得名菩薩。「須陀洹人亦得名",
    "T12n0375_033:0825a29": "覺。何以故？正覺見道斷煩惱故、正覺因果",
    "T12n0375_033:0825a30": "故、正覺共道及不共道故；斯陀含乃至阿羅",
    "T12n0375_033:0825b01": "漢亦復如是。「善男子！是須陀洹凡有二種：",
    "T12n0375_033:0825b02": "一者、利根，二者、鈍根。鈍根之人人天七返。",
    "T12n0375_033:0825b03": "是鈍根人復有五種：或有六返、五、四、三、二。",
    "T12n0375_033:0825b04": "利根之人現在獲得須陀洹果至阿羅漢",
    "T12n0375_033:0825b05": "果。「善男子！如汝所問：『何因緣故須陀洹",
    "T12n0375_033:0825b06": "人喻以[魚*昔]魚？』善男子！[魚*昔]魚有四事：一",
    "T12n0375_033:0825b07": "者、骨細故輕，二者、有翅故輕，三者、樂見光",
    "T12n0375_033:0825b08": "明，四者、銜物堅持。須陀洹人亦有四事：言",
    "T12n0375_033:0825b09": "骨細者，喻煩惱微；言有翅者，喻奢摩他、",
    "T12n0375_033:0825b10": "毘婆舍那；樂見光明，喻於見道；銜物堅持，喻",
    "T12n0375_033:0825b11": "聞如來說無常、苦、無我、不淨，堅持不捨。猶",
    "T12n0375_033:0825b12": "如魔王化作佛像，首羅長者見已心驚。魔",
    "T12n0375_033:0825b13": "見長者其心動已，即語長者：『我先所說四",
    "T12n0375_033:0825b14": "真諦者，是說不真，今當為汝更說五諦、六",
    "T12n0375_033:0825b15": "陰、十三入、十九界。』長者聞已，尋觀法相都無",
    "T12n0375_033:0825b16": "此理，是故堅持其心不動。」迦葉菩薩白佛言：",
    "T12n0375_033:0825b17": "「世尊！是須陀洹先得道故，名須陀洹？以初",
    "T12n0375_033:0825b18": "果故，名須陀洹？若先得道名須陀洹者，得",
    "T12n0375_033:0825b19": "苦法忍時，何故不得名須陀洹，乃名為向？",
    "T12n0375_033:0825b20": "若以初果名須陀洹，外道之人先斷煩惱",
    "T12n0375_033:0825b21": "至無所有處，修無漏道得阿那含果，何故",
    "T12n0375_033:0825b22": "不名為須陀洹？」「善男子！以初果故，名須陀",
    "T12n0375_033:0825b23": "洹。如汝所問：『外道之人先斷煩惱至無所",
    "T12n0375_033:0825b24": "有處，修無漏道得阿那含，何故不名須陀",
    "T12n0375_033:0825b25": "洹？』者，善男子！以初果故，名須陀洹，是人爾",
    "T12n0375_033:0825b26": "時具足八智及十六行。」迦葉言：「世尊！得阿",
    "T12n0375_033:0825b27": "那含人亦復如是，亦得八智、具十六行。何",
    "T12n0375_033:0825b28": "故不得名須陀洹？」「善男子！有漏十六行有",
    "T12n0375_033:0825b29": "二種：一者、共，二者、不共。無漏十六行亦有二",
    "T12n0375_033:0825c01": "種：一者、向果，二者、得果。八智亦二：一者、向",
    "T12n0375_033:0825c02": "果，二者、得果。須陀洹人捨共十六行、得不",
    "T12n0375_033:0825c03": "共十六行，捨向果八智、得果八智，阿那",
    "T12n0375_033:0825c04": "含人即不如是，是故初果名須陀洹。「善男",
    "T12n0375_033:0825c05": "子！須陀洹人緣於四諦，阿那含人唯緣一",
    "T12n0375_033:0825c06": "諦，是故初果名須陀洹。以是因緣，喻以[魚*昔]",
    "T12n0375_033:0825c07": "魚。「遍觀已行者，即是斯陀含繫心修道，為",
    "T12n0375_033:0825c08": "斷貪欲、瞋、癡、憍慢，如彼[魚*昔]魚遍觀方已，為",
    "T12n0375_033:0825c09": "食故行。",
    "T12n0375_033:0825c10": "「行已復住，喻阿那含得食已住。是阿那含凡",
    "T12n0375_033:0825c11": "有二種：一者、現在得阿那含，進修即得阿",
    "T12n0375_033:0825c12": "羅漢果，二者、貪著色界、無色界中寂靜三",
    "T12n0375_033:0825c13": "昧，是人不受欲界身故，名阿那含。是阿那",
    "T12n0375_033:0825c14": "含復有五種：一者、中般涅槃，二者、受身般涅",
    "T12n0375_033:0825c15": "槃，三者、行般涅槃，四者、無行般涅槃，五者、上",
    "T12n0375_033:0825c16": "流般涅槃。復有六種：五種如上，六、現在般",
    "T12n0375_033:0825c17": "涅槃。復有七種：六種如上，七、無色界般涅",
    "T12n0375_033:0825c18": "槃。「行般涅槃復有二種：或受二身、或受四",
    "T12n0375_033:0825c19": "身。若受二身，是名利根；若受四身，是名鈍",
    "T12n0375_033:0825c20": "根。復有二種：一者、精進無自在定，二者、懈",
    "T12n0375_033:0825c21": "怠有自在定。復有二種：一者、具精進定，二",
    "T12n0375_033:0825c22": "者、不具是二。「善男子！欲色眾生有二種業：",
    "T12n0375_033:0825c23": "一者、作業，二、受生業。中涅槃者唯有作業，",
    "T12n0375_033:0825c24": "無受生業，是故於中而般涅槃。捨欲界身，",
    "T12n0375_033:0825c25": "未至色界，以利根故於中涅槃，是中涅槃。",
    "T12n0375_033:0825c26": "「阿那含人有四種心：一者、非學非無學，二者、",
    "T12n0375_033:0825c27": "學，三者、無學，四者、非學非無學入於涅槃。",
    "T12n0375_033:0825c28": "「云何復名中般涅槃？善男子！是阿那含四",
    "T12n0375_033:0825c29": "種心中，二是涅槃、二非涅槃，是故名為中",
    "T12n0375_033:0826a01": "般涅槃。「受身涅槃復有二種：一者、作業。二者、",
    "T12n0375_033:0826a02": "生業。是人捨欲界身、受色界身，精勤修道，",
    "T12n0375_033:0826a03": "盡其壽命，入於涅槃。」迦葉菩薩言：「世尊！",
    "T12n0375_033:0826a04": "若言盡命入涅槃者，云何而言受身涅槃？」",
    "T12n0375_033:0826a05": "佛言：「善男子！是人受身然後乃斷三界煩",
    "T12n0375_033:0826a06": "惱，是故名為受身涅槃。「善男子！行般涅槃",
    "T12n0375_033:0826a07": "者常修行道，以有為三昧力故，能斷煩惱，",
    "T12n0375_033:0826a08": "入於涅槃，是名行般涅槃。「無行般涅槃者，",
    "T12n0375_033:0826a09": "是人定知當得涅槃，是故懈怠，亦以有為",
    "T12n0375_033:0826a10": "三昧力故，壽盡則得入於涅槃，是名無行",
    "T12n0375_033:0826a11": "般涅槃。「上流般涅槃者，若有人得第四禪",
    "T12n0375_033:0826a12": "已，是人生於初禪愛心，以是因緣退生初",
    "T12n0375_033:0826a13": "禪。是有二流：一、煩惱流，二者、道流。以道流",
    "T12n0375_033:0826a14": "故，是人壽盡生二禪愛，以愛因緣生於二",
    "T12n0375_033:0826a15": "禪；至第四禪亦復如是。是四禪中復有二",
    "T12n0375_033:0826a16": "種：一者、入無色界，二者、入五淨居。如是二",
    "T12n0375_033:0826a17": "人，一、樂三昧，二、樂智慧。樂智慧者，入五淨",
    "T12n0375_033:0826a18": "居；樂三昧者，入無色界。「如是二人，一者、修",
    "T12n0375_033:0826a19": "第四禪，有五階差，二者、不修。云何為五？下、",
    "T12n0375_033:0826a20": "中、上、上中、上上。修上上者，處無小天；修上",
    "T12n0375_033:0826a21": "中者，處善見天；修上品者，處善可見天；修",
    "T12n0375_033:0826a22": "中品者，處無熱天；修下品者，處少廣天。",
    "T12n0375_033:0826a23": "「如是二人，一、樂論議，二、樂寂靜。樂寂靜者，",
    "T12n0375_033:0826a24": "入無色界；樂論議者，處五淨居。「復有二種：",
    "T12n0375_033:0826a25": "一者、修熏禪，二者、不修熏禪。修熏禪者，入",
    "T12n0375_033:0826a26": "五淨居；不修熏禪者，生無色界，盡其壽",
    "T12n0375_033:0826a27": "命而般涅槃，是名上流般涅槃。若欲入於",
    "T12n0375_033:0826a28": "無色界者，即不能修四禪、五差；若修五",
    "T12n0375_033:0826a29": "差，則能呵責無色界定。」迦葉菩薩白佛言：",
    "T12n0375_033:0826b01": "「世尊！中涅槃者則是利根，若利根者，何不現",
    "T12n0375_033:0826b02": "在入涅槃耶？何故欲界有中涅槃，色界則",
    "T12n0375_033:0826b03": "無？」佛言：「善男子！是人現在四大羸劣，不能",
    "T12n0375_033:0826b04": "修道。雖有比丘四大康健，無有房舍、飲食、",
    "T12n0375_033:0826b05": "衣服、臥具、醫藥，眾緣不具，是故不得現在",
    "T12n0375_033:0826b06": "涅槃。「善男子！我昔一時在舍衛國阿那邠低",
    "T12n0375_033:0826b07": "精舍，有一比丘來至我所，作如是言：『世",
    "T12n0375_033:0826b08": "尊！我常修道而不能得須陀洹果至阿羅漢",
    "T12n0375_033:0826b09": "果。』我時即告阿難言：『汝今當為是比丘",
    "T12n0375_033:0826b10": "具諸所須。』爾時，阿難將是比丘至祇陀林，",
    "T12n0375_033:0826b11": "與好房舍。是時比丘語阿難言：『大德！唯願",
    "T12n0375_033:0826b12": "為我莊嚴房舍，淨潔修治，七寶嚴麗，懸繒",
    "T12n0375_033:0826b13": "幡蓋。』阿難言：『世間貧者乃名沙門，我當云何",
    "T12n0375_033:0826b14": "能辦是事？』是比丘言：『大德！若能為我作者，",
    "T12n0375_033:0826b15": "善；若不能者，我當還往至世尊所。』爾時，阿難",
    "T12n0375_033:0826b16": "即往佛所作如是言：『世尊！向者比丘從我",
    "T12n0375_033:0826b17": "求索種種莊嚴、七寶幡蓋，不審是事當云何",
    "T12n0375_033:0826b18": "耶？』我於爾時復告阿難：『汝今還去隨比丘",
    "T12n0375_033:0826b19": "意，所須之物為辦具之。』爾時，阿難即還房中，",
    "T12n0375_033:0826b20": "為是比丘事事具辦。比丘得已，繫念修道，",
    "T12n0375_033:0826b21": "不久即得須陀洹果至阿羅漢果。善男子！",
    "T12n0375_033:0826b22": "無量眾生應入涅槃，以所乏故，妨亂其心，",
    "T12n0375_033:0826b23": "是故不得。「善男子！復有眾生多憙教化，其",
    "T12n0375_033:0826b24": "心怱務不能得定，是故不得現在涅槃。「善",
    "T12n0375_033:0826b25": "男子！如汝所問：『何因緣故，捨欲界身有中",
    "T12n0375_033:0826b26": "涅槃，色界無。』者，善男子！是人觀於欲界煩惱",
    "T12n0375_033:0826b27": "因緣有二：一者、內，二者、外，而色界中無外",
    "T12n0375_033:0826b28": "因緣。欲界復有二種愛心：一者、欲愛，二者、",
    "T12n0375_033:0826b29": "食愛。觀是二愛，至心呵責；既呵責已，得入",
    "T12n0375_033:0826c01": "涅槃。是欲界中能得呵責諸麁煩惱——所謂慳",
    "T12n0375_033:0826c02": "貪、瞋、妬、無慚、無愧——以是因緣能得涅槃。又，",
    "T12n0375_033:0826c03": "欲界道其性勇健。何以故？得四果故。是故，",
    "T12n0375_033:0826c04": "欲界有中涅槃，色界中無。「善男子！中涅槃者",
    "T12n0375_033:0826c05": "凡有三種：謂上、中、下。上者，捨身未離欲界",
    "T12n0375_033:0826c06": "便得涅槃；中者，始離欲界，未至色界便得",
    "T12n0375_033:0826c07": "涅槃；下者，離欲界已，至色界邊乃得涅槃。",
    "T12n0375_033:0826c08": "喻以[魚*昔]魚得食已住，是人亦爾。云何名住？",
    "T12n0375_033:0826c09": "處在色界及無色界得受身故，是故名住；",
    "T12n0375_033:0826c10": "不受欲界、人、天、地獄、畜生、餓鬼，是故名住；",
    "T12n0375_033:0826c11": "已斷無量諸煩惱結，餘少在故，是故名住。",
    "T12n0375_033:0826c12": "復何因緣名之為住？終不造作共凡夫事，",
    "T12n0375_033:0826c13": "是故名住；自無所畏，不令他畏，是故名",
    "T12n0375_033:0826c14": "住；遠離二愛、慳貪、瞋恚，是故名住。",
    "T12n0375_033:0826c15": "「善男子！到彼岸者，喻阿羅漢、辟支佛、菩薩、佛，",
    "T12n0375_033:0826c16": "猶如神龜，水陸俱行。何因緣故喻之以龜？",
    "T12n0375_033:0826c17": "善藏五故。是阿羅漢乃至諸佛亦復如是，善",
    "T12n0375_033:0826c18": "覆五根，是故喻龜。言水陸者，水喻世間、",
    "T12n0375_033:0826c19": "陸喻出世。是諸聖等亦復如是，能觀一切",
    "T12n0375_033:0826c20": "惡煩惱故，到於彼岸，是故喻以水陸俱行。",
    "T12n0375_033:0826c21": "「善男子！如恒河中七種眾生，雖有魚龜之",
    "T12n0375_033:0826c22": "名，不離於水。如是微妙大涅槃中，從一闡",
    "T12n0375_033:0826c23": "提上至諸佛，雖有異名，然亦不離於佛性",
    "T12n0375_033:0826c24": "水。善男子！是七眾生，若善法、若不善法，若",
    "T12n0375_033:0826c25": "方便道、若解脫道、若次第道，若因、若果，悉是",
    "T12n0375_033:0826c26": "佛性。是名如來隨自意語。」迦葉菩薩言：「世尊！",
    "T12n0375_033:0826c27": "若有因則有果，若無因則無果。涅槃名果，",
    "T12n0375_033:0826c28": "常故無因。若無因者，云何名果？而是涅槃",
    "T12n0375_033:0826c29": "亦名沙門、名沙門果。云何沙門？云何沙門果？」",
    "T12n0375_033:0827a01": "「善男子！一切世間有七種果：一者、方便果，二",
    "T12n0375_033:0827a02": "者、報恩果，三者、親近果，四者、餘殘果，五者、平",
    "T12n0375_033:0827a03": "等果，六者、果報果，七者、遠離果。「方便果者，如",
    "T12n0375_033:0827a04": "世間人秋多收穀，咸相謂言：『得方便果。』方便",
    "T12n0375_033:0827a05": "果者，名業行果。如是果者有二種因：一者、近",
    "T12n0375_033:0827a06": "因，二者、遠因。近因者，所謂種子；遠因者，謂水、",
    "T12n0375_033:0827a07": "糞、人功。是名方便果。「報恩果者，如世間人供",
    "T12n0375_033:0827a08": "養父母，父母咸言：『我今已得恩養之果。』子",
    "T12n0375_033:0827a09": "能報恩，名之為果。如是果者因亦二種：一",
    "T12n0375_033:0827a10": "者、近因，二者、遠因。近者，即是父母過去純善",
    "T12n0375_033:0827a11": "之業；遠者，即是所生孝子。是名報恩果。「親近",
    "T12n0375_033:0827a12": "果者，譬如有人親近善友，或得須陀洹果",
    "T12n0375_033:0827a13": "至阿羅漢果，是人唱言：『我今已得親近果",
    "T12n0375_033:0827a14": "報。』如是果者因有二種：一者、近因，二者、遠",
    "T12n0375_033:0827a15": "因。近者，信心；遠者，善友。是名親近果。「餘殘",
    "T12n0375_033:0827a16": "果者，如因不殺得第三身，延年益壽，是名",
    "T12n0375_033:0827a17": "殘果。如是果者有二種因：一者、近因，二者、",
    "T12n0375_033:0827a18": "遠因。近者，即是身、口、意淨；遠者，即是延年益",
    "T12n0375_033:0827a19": "壽。是名殘果。「平等果者，謂世界器。如是果",
    "T12n0375_033:0827a20": "者亦二種因：一者、近因，二者、遠因。近因者，所",
    "T12n0375_033:0827a21": "謂眾生修十善業；遠因者，所謂三災。是名平",
    "T12n0375_033:0827a22": "等果。「果報果者，如人獲得清淨身已，修身、",
    "T12n0375_033:0827a23": "口、意清淨之業，是人便說：『我得果報果。』如",
    "T12n0375_033:0827a24": "是果者因有二種：一者、近因，二者、遠因。近",
    "T12n0375_033:0827a25": "因者，所謂現在身、口、意淨；遠因者，所謂過去",
    "T12n0375_033:0827a26": "身、口、意淨。是名果報果。「遠離果者，即是涅槃，",
    "T12n0375_033:0827a27": "離諸煩惱。一切善業是涅槃因，復有二種：",
    "T12n0375_033:0827a28": "一者、近因，二者、遠因。近者，即是三解脫門；",
    "T12n0375_033:0827a29": "遠因者，即無量世所修善法。「善男子！如世",
    "T12n0375_033:0827b01": "間法，或說生因、或說了因；出世之法亦復如",
    "T12n0375_033:0827b02": "是，亦說生因、亦說了因。善男子！三解脫門、",
    "T12n0375_033:0827b03": "三十七品能為一切煩惱作不生生因，亦",
    "T12n0375_033:0827b04": "為涅槃而作了因。善男子！遠離煩惱則得",
    "T12n0375_033:0827b05": "了了見於涅槃，是故涅槃唯有了因，無有",
    "T12n0375_033:0827b06": "生因。「善男子！如汝所問：『云何沙門那？云何",
    "T12n0375_033:0827b07": "沙門果？』者，善男子！沙門那者，即八正道；沙門",
    "T12n0375_033:0827b08": "果者，從道畢竟永斷一切貪、瞋、癡等。是名沙",
    "T12n0375_033:0827b09": "門那、沙門果。」迦葉菩薩言：「世尊！何因緣故八",
    "T12n0375_033:0827b10": "正道者名沙門那？」「善男子！世言沙門名乏，",
    "T12n0375_033:0827b11": "那者名道。如是道者，斷一切乏、斷一切道。",
    "T12n0375_033:0827b12": "以是義故，名八正道為沙門那。從是道中",
    "T12n0375_033:0827b13": "獲得果故，名沙門果。「善男子！又，沙門那者，",
    "T12n0375_033:0827b14": "如世間人有樂靜者亦名沙門。如是道者",
    "T12n0375_033:0827b15": "亦復如是，能令行者離身、口、意惡、邪命等，",
    "T12n0375_033:0827b16": "得樂寂靜，是故名之為沙門那。「善男子！如",
    "T12n0375_033:0827b17": "世下人能作上人，是名沙門。如是道者亦",
    "T12n0375_033:0827b18": "復如是，能令下人作上人故，是故得名為",
    "T12n0375_033:0827b19": "沙門那。「善男子！阿羅漢人修是道者得沙門",
    "T12n0375_033:0827b20": "果，是故得名到於彼岸。阿羅漢果者即是",
    "T12n0375_033:0827b21": "無學五分法身，戒、定、慧、解脫、解脫知見，因是",
    "T12n0375_033:0827b22": "五分得到彼岸，是故名為到於彼岸。到彼",
    "T12n0375_033:0827b23": "岸故而自說言：『我生已盡，梵行已立，所作已",
    "T12n0375_033:0827b24": "辦，更不受有。』「善男子！是阿羅漢永斷三世生",
    "T12n0375_033:0827b25": "因緣故，是故自說我生已盡；亦斷三界五",
    "T12n0375_033:0827b26": "陰身故，是故復言我生已盡；所修梵行已",
    "T12n0375_033:0827b27": "畢竟故，是故唱言梵行已立；又捨學道，亦",
    "T12n0375_033:0827b28": "名已立，如本所求今日已得，是故唱言所",
    "T12n0375_033:0827b29": "作已辦。修道得果亦言已辦，獲得盡智",
    "T12n0375_033:0827c01": "無生智故，唱言：『我生已盡，盡諸有結。』以",
    "T12n0375_033:0827c02": "是義故，名阿羅漢，得到彼岸。如阿羅漢，辟",
    "T12n0375_033:0827c03": "支佛亦復如是。菩薩及佛具足成就六波羅",
    "T12n0375_033:0827c04": "蜜，名到彼岸。是佛、菩薩得阿耨多羅三藐三",
    "T12n0375_033:0827c05": "菩提已，名為具足六波羅蜜。何以故？得六",
    "T12n0375_033:0827c06": "波羅蜜果故。以得果故，名為具足。",
    "T12n0375_033:0827c07": "「善男子！是七眾生不修身、不修戒、不修心、",
    "T12n0375_033:0827c08": "不修慧，不能修習如是四事，則能造作",
    "T12n0375_033:0827c09": "五逆重罪、能斷善根、犯四重禁、謗佛、法、僧，",
    "T12n0375_033:0827c10": "是故得名為常沈沒。「善男子！是七人中有",
    "T12n0375_033:0827c11": "能親近善知識者，至心聽受如來正法，內善",
    "T12n0375_033:0827c12": "思惟，如法而住，精勤修習身、戒、心、慧，是故得",
    "T12n0375_033:0827c13": "名渡生死河到於彼岸。若有說言一闡",
    "T12n0375_033:0827c14": "提人得阿耨多羅三藐三菩提者，是名染",
    "T12n0375_033:0827c15": "著；若言不得，是名虛妄。「善男子！是七種人，",
    "T12n0375_033:0827c16": "或有一人具七、或有七人各一。善男子！若",
    "T12n0375_033:0827c17": "有心口異想異說，言一闡提得阿耨多羅",
    "T12n0375_033:0827c18": "三藐三菩提者，當知是人謗佛、法、僧；若人",
    "T12n0375_033:0827c19": "心口異想異說，言一闡提不得阿耨多羅",
    "T12n0375_033:0827c20": "三藐三菩提，是人亦名謗佛、法、僧。善男子！",
    "T12n0375_033:0827c21": "若有說言八聖道分凡夫所得，是人亦名",
    "T12n0375_033:0827c22": "謗佛、法、僧；若有說言八聖道分非凡夫得，",
    "T12n0375_033:0827c23": "是人亦名謗佛、法、僧。善男子！若有說言一",
    "T12n0375_033:0827c24": "切眾生定有佛性、定無佛性，是人亦名謗",
    "T12n0375_033:0827c25": "佛、法、僧。善男子！是故，我於契經中說有二",
    "T12n0375_033:0827c26": "種人謗佛、法、僧：一者、不信，瞋恚心故；二者、雖",
    "T12n0375_033:0827c27": "信，不解義故。「善男子！若人信心無有智慧，",
    "T12n0375_033:0827c28": "是人則能增長無明；若有智慧、無有信心，",
    "T12n0375_033:0827c29": "是人則能增長邪見。善男子！不信之人，瞋恚",
    "T12n0375_033:0828a01": "心故，說言無有佛、法、僧寶；信者無慧，顛倒",
    "T12n0375_033:0828a02": "解義，令聞法者謗佛、法、僧。善男子！是故我",
    "T12n0375_033:0828a03": "說：『不信之人瞋恚心故、有信之人無智慧",
    "T12n0375_033:0828a04": "故，是人能謗佛、法、僧寶。』「善男子！若有說言",
    "T12n0375_033:0828a05": "『一闡提等，未生善法便得阿耨多羅三藐三",
    "T12n0375_033:0828a06": "菩提。』是人亦名謗佛、法、僧。若復有言：『一闡",
    "T12n0375_033:0828a07": "提人捨一闡提，於異身中得阿耨多羅三",
    "T12n0375_033:0828a08": "藐三菩提。』是人亦名謗佛、法、僧。若復說言：『一",
    "T12n0375_033:0828a09": "闡提人能生善根；生善根已，相續不斷，得",
    "T12n0375_033:0828a10": "阿耨多羅三藐三菩提，故言一闡提得阿耨",
    "T12n0375_033:0828a11": "多羅三藐三菩提。』當知是人不謗三寶。「善男",
    "T12n0375_033:0828a12": "子！若有人言：『一切眾生定有佛性，常、樂、我、",
    "T12n0375_033:0828a13": "淨，不作、不生，煩惱因緣故不可見。』當知是人",
    "T12n0375_033:0828a14": "謗佛、法、僧。若有說言：『一切眾生都無佛性，",
    "T12n0375_033:0828a15": "猶如兔角，從方便生，本無今有，已有還無。』",
    "T12n0375_033:0828a16": "當知是人謗佛、法、僧。若有說言：『眾生佛性",
    "T12n0375_033:0828a17": "非有，如虛空；非無，如兔角。何以故？虛空",
    "T12n0375_033:0828a18": "常故、兔角無故，是故得言亦有、亦無，有故",
    "T12n0375_033:0828a19": "破兔角、無故破虛空。』如是說者，不謗三",
    "T12n0375_033:0828a20": "寶。「善男子！夫佛性者，不名一法、不名十法、",
    "T12n0375_033:0828a21": "不名百法、不名千法、不名萬法。未得阿",
    "T12n0375_033:0828a22": "耨多羅三藐三菩提時，一切善、不善、無記盡",
    "T12n0375_033:0828a23": "名佛性。如來或時因中說果、果中說因，是",
    "T12n0375_033:0828a24": "名如來隨自意語。隨意語故，名為如來；隨意",
    "T12n0375_033:0828a25": "語故，名阿羅呵；隨意語故，名三藐三佛陀。」",
    "T12n0375_033:0828a26": "迦葉菩薩言：「世尊！如佛所說，眾生佛性猶",
    "T12n0375_033:0828a27": "如虛空。云何名為如虛空耶？」「善男子！虛空",
    "T12n0375_033:0828a28": "之性，非過去、非未來、非現在；佛性亦爾。善",
    "T12n0375_033:0828a29": "男子！虛空非過去。何以故？無現在故。法若",
    "T12n0375_033:0828b01": "現在，可說過去；以無現在，故無過去。亦",
    "T12n0375_033:0828b02": "無現在。何以故？無未來故。法若未來，可說",
    "T12n0375_033:0828b03": "現在；以無未來，故無現在。亦無未來。何以",
    "T12n0375_033:0828b04": "故？無現在、過去故。若有現在、過去，則有未",
    "T12n0375_033:0828b05": "來；以無現在、過去故，則無未來。以是義",
    "T12n0375_033:0828b06": "故，虛空之性非三世攝。「善男子！以虛空無",
    "T12n0375_033:0828b07": "故無有三世，不以有故無三世也。如虛空",
    "T12n0375_033:0828b08": "花非是有故，無有三世；虛空亦爾，非是有",
    "T12n0375_033:0828b09": "故，無有三世。善男子！無物者即是虛空；佛",
    "T12n0375_033:0828b10": "性亦爾。「善男子！虛空無故，非三世攝；佛性常",
    "T12n0375_033:0828b11": "故，非三世攝。善男子！如來已得阿耨多羅三",
    "T12n0375_033:0828b12": "藐三菩提，所有佛性、一切佛法常、無變易。以",
    "T12n0375_033:0828b13": "是義故，無有三世，猶如虛空。善男子！虛空",
    "T12n0375_033:0828b14": "無故，非內、非外；佛性常故，非內、非外。故說",
    "T12n0375_033:0828b15": "佛性猶如虛空。善男子！如世間中，無罣礙",
    "T12n0375_033:0828b16": "處名為虛空。如來得阿耨多羅三藐三菩提",
    "T12n0375_033:0828b17": "已，於一切佛法無有罣礙，故言佛性猶",
    "T12n0375_033:0828b18": "如虛空。以是因緣，我說佛性猶如虛空。」",
    "T12n0375_033:0828b19": "迦葉菩薩白佛言：「世尊！如來、佛性、涅槃，非",
    "T12n0375_033:0828b20": "三世攝而名為有。虛空亦非三世所攝，何",
    "T12n0375_033:0828b21": "故不得名為有耶？」佛言：「善男子！為非涅",
    "T12n0375_033:0828b22": "槃名為涅槃，為非如來名為如來，為非",
    "T12n0375_033:0828b23": "佛性名為佛性。云何名為非涅槃耶？所",
    "T12n0375_033:0828b24": "謂一切煩惱有為之法。為破如是有為煩",
    "T12n0375_033:0828b25": "惱，是名涅槃。非如來者，謂一闡提至辟支",
    "T12n0375_033:0828b26": "佛。為破如是一闡提等至辟支佛，是名",
    "T12n0375_033:0828b27": "如來。非佛性者，所謂一切牆壁、瓦石、無情之",
    "T12n0375_033:0828b28": "物。離如是等無情之物，是名佛性。善男子！",
    "T12n0375_033:0828b29": "一切世間無非虛空對於虛空。」迦葉菩薩白",
    "T12n0375_033:0828b30": "佛言：「世尊！世間亦無非四大對而猶得名",
    "T12n0375_033:0828c01": "四大是有。虛空無對，何故不得名之為",
    "T12n0375_033:0828c02": "有？」佛言：「善男子！若言：『涅槃非三世攝，虛空",
    "T12n0375_033:0828c03": "亦爾。』者，是義不然。何以故？涅槃是有，可見、",
    "T12n0375_033:0828c04": "可證，是色、足跡、章句，是有、是相、是緣、是歸依",
    "T12n0375_033:0828c05": "處，寂靜光明，安隱彼岸，是故得名非三世",
    "T12n0375_033:0828c06": "攝。虛空之性無如是法，是故名無。若有離",
    "T12n0375_033:0828c07": "於如是等法更有法者，應三世攝。虛空若",
    "T12n0375_033:0828c08": "同是有法者，不得非是三世所攝。「善男子！",
    "T12n0375_033:0828c09": "如世人說虛空名為無色、無對、不可覩見。",
    "T12n0375_033:0828c10": "若無色、無對、不可見者，即心數法；虛空若同",
    "T12n0375_033:0828c11": "心數法者，不得、不是三世所攝。若三世攝，",
    "T12n0375_033:0828c12": "即是四陰。是故，離四陰已，無有虛空。「復次，",
    "T12n0375_033:0828c13": "善男子！諸外道言：『夫虛空者即是光明。』若是",
    "T12n0375_033:0828c14": "光明，即是色法。虛空若爾，是色法者，即是無",
    "T12n0375_033:0828c15": "常。是無常故，三世所攝。云何外道說非三",
    "T12n0375_033:0828c16": "世？若三世攝則非虛空，亦可說言虛空是",
    "T12n0375_033:0828c17": "常。「善男子！復有人言虛空者即是住處。若",
    "T12n0375_033:0828c18": "有住處即是色法，而一切處皆是無常、三世",
    "T12n0375_033:0828c19": "所攝，虛空亦常、非三世攝。若說處者，知無",
    "T12n0375_033:0828c20": "虛空。復有說言虛空者即是次第。若是次第，",
    "T12n0375_033:0828c21": "即是數法；若是可數，即三世攝；若三世攝，云",
    "T12n0375_033:0828c22": "何言常？善男子！若復說言：『夫虛空者，不離",
    "T12n0375_033:0828c23": "三法：一者、空，二者、實，三者、空實。』若言空是，當",
    "T12n0375_033:0828c24": "知虛空是無常法。何以故？實處無故。若言",
    "T12n0375_033:0828c25": "實是，當知虛空亦是無常。何以故？空處無",
    "T12n0375_033:0828c26": "故。若空實是，當知虛空亦是無常。何以故？",
    "T12n0375_033:0828c27": "二處無故。是故，虛空名之為無。「善男子！如",
    "T12n0375_033:0828c28": "說虛空是可作法，如說去樹、去舍而作虛",
    "T12n0375_033:0828c29": "空，平作虛空覆於虛空、上於虛空畫虛空",
    "T12n0375_033:0829a01": "色，如大海水。是故，虛空是可作法。一切作法",
    "T12n0375_033:0829a02": "皆是無常，猶如瓦瓶；虛空若爾，應是無常。「善",
    "T12n0375_033:0829a03": "男子！世間人說一切法中無罣礙處名虛",
    "T12n0375_033:0829a04": "空者，是無礙處於一法所為具足有？為",
    "T12n0375_033:0829a05": "分有耶？若具足有，當知餘處則無虛空。若",
    "T12n0375_033:0829a06": "分有者，則是彼此可數之法；若是可數，當知",
    "T12n0375_033:0829a07": "無常。「善男子！若有人說：『虛空無礙，與有並",
    "T12n0375_033:0829a08": "合。』又復說言：『虛空在物，如器中果。』二俱不",
    "T12n0375_033:0829a09": "然。何以故？若言並合則有三種：一、異業合，",
    "T12n0375_033:0829a10": "如飛鳥集樹；二、共業合，如兩羊相觸；三、已",
    "T12n0375_033:0829a11": "合共合，如二雙指合在一處。若言異業共",
    "T12n0375_033:0829a12": "合，異則有二：一、是物業，二、虛空業。若空業",
    "T12n0375_033:0829a13": "合物，空則無常；若物業合空，物則不遍，如其",
    "T12n0375_033:0829a14": "不遍，是亦無常。若言：『虛空是常，其性不動，與",
    "T12n0375_033:0829a15": "動物合。』者，是義不然。何以故？虛空若常，物",
    "T12n0375_033:0829a16": "亦應常；物若無常，空亦無常。若言虛空亦常、",
    "T12n0375_033:0829a17": "無常，無有是處。若共業合，是義不然。何以",
    "T12n0375_033:0829a18": "故？虛空名遍，若與業合，業亦應遍；若是遍",
    "T12n0375_033:0829a19": "者，應一切遍；若一切遍，應一切合，不應說",
    "T12n0375_033:0829a20": "有合與不合。若言：『已合共合，如二雙指合。』",
    "T12n0375_033:0829a21": "是義不然。何以故？先無有合，後方合故。先",
    "T12n0375_033:0829a22": "無後有是無常法，是故不得說言虛空已合",
    "T12n0375_033:0829a23": "共合。如世間法先無後有，是物無常；虛空若",
    "T12n0375_033:0829a24": "爾，亦應無常。若言：『虛空在物，如器中果。』是",
    "T12n0375_033:0829a25": "義不然。何以故？如是虛空，先無器時在何",
    "T12n0375_033:0829a26": "處住？若有住處，虛空則多。如其多者，云何",
    "T12n0375_033:0829a27": "言常？言一？言遍？若使虛空離空有住，有物",
    "T12n0375_033:0829a28": "亦應離虛空住，是故當知無有虛空。「善男",
    "T12n0375_033:0829a29": "子！若有說言指住之處名為虛空，當知虛",
    "T12n0375_033:0829b01": "空是無常法。何以故？指有四方。若有四方，",
    "T12n0375_033:0829b02": "當知虛空亦有四方。一切常法都無方所，",
    "T12n0375_033:0829b03": "以有方故，虛空無常。若是無常，不離五陰，",
    "T12n0375_033:0829b04": "要離五陰，是無所有。「善男子！有法若從因",
    "T12n0375_033:0829b05": "緣住者，當知是法名為無常。善男子！譬如",
    "T12n0375_033:0829b06": "一切眾生樹木因地而住，地無常故，因地之",
    "T12n0375_033:0829b07": "物次第無常。善男子！如地因水，水無常故，",
    "T12n0375_033:0829b08": "地亦無常。如水因風，風無常故，水亦無常。",
    "T12n0375_033:0829b09": "風依虛空，虛空無常，故風亦無常。若無常",
    "T12n0375_033:0829b10": "者，云何說言虛空是常，遍一切處？虛空無故，",
    "T12n0375_033:0829b11": "非是過去、未來、現在；亦如兔角是無物故，",
    "T12n0375_033:0829b12": "非是過去、未來、現在。是故我說佛性常故，非",
    "T12n0375_033:0829b13": "三世攝；虛空無故，非三世攝。「善男子！我終",
    "T12n0375_033:0829b14": "不與世間共諍。何以故？世智說有，我亦說",
    "T12n0375_033:0829b15": "有；世智說無，我亦說無。」",
    "T12n0375_033:0829b16": "迦葉菩薩言：「世尊！菩薩摩訶薩具足幾法",
    "T12n0375_033:0829b17": "不與世諍，不為世法之所沾污？」佛言：「善",
    "T12n0375_033:0829b18": "男子！菩薩摩訶薩具足十法不與世諍，不",
    "T12n0375_033:0829b19": "為世法之所沾污。何等為十？一者、信心，",
    "T12n0375_033:0829b20": "二者、有戒，三者、親近善友，四者、內善思惟，五",
    "T12n0375_033:0829b21": "者、具足精進，六者、具足正念，七者、具足智",
    "T12n0375_033:0829b22": "慧，八者、具足正語，九者、樂於正法，十者、憐",
    "T12n0375_033:0829b23": "愍眾生。善男子！菩薩具足如是十法不與",
    "T12n0375_033:0829b24": "世諍，不為世法之所沾污，如優鉢羅花。」",
    "T12n0375_033:0829b25": "迦葉菩薩白佛言：「世尊！如佛所說：『世智",
    "T12n0375_033:0829b26": "說有，我亦說有；世智說無，我亦說無。』何等",
    "T12n0375_033:0829b27": "名為世智有、無？」佛言：「善男子！世智若說色",
    "T12n0375_033:0829b28": "是無常、苦、空、無我，乃至識亦如是。善男子！是",
    "T12n0375_033:0829b29": "名世智說有，我亦說有。善男子！世智說",
    "T12n0375_033:0829c01": "色無有常、樂、我、淨，受、想、行、識亦復如是。善",
    "T12n0375_033:0829c02": "男子！是名世智說無，我亦說無。」迦葉菩薩",
    "T12n0375_033:0829c03": "白佛言：「世尊！世間智者，即佛、菩薩、一切聖",
    "T12n0375_033:0829c04": "人。若諸聖人色是無常、苦、空、無我，云何如來",
    "T12n0375_033:0829c05": "說佛色身常、恒、無變？世間智者所說無法，云",
    "T12n0375_033:0829c06": "何如來說言是有？如來世尊作如是說，云",
    "T12n0375_033:0829c07": "何復言不與世諍，不為世法之所沾污？",
    "T12n0375_033:0829c08": "如來已離三種顛倒，所謂想倒、心倒、見倒，",
    "T12n0375_033:0829c09": "應說佛色實是無常，今乃說常，云何得名",
    "T12n0375_033:0829c10": "遠離顛倒，不與世諍？」佛言：「善男子！凡夫",
    "T12n0375_033:0829c11": "之色從煩惱生，是故智說色是無常、苦、空、無",
    "T12n0375_033:0829c12": "我；如來色者遠離煩惱，是故說是常、恒、無",
    "T12n0375_033:0829c13": "變。」",
    "T12n0375_033:0829c14": "迦葉菩薩言：「世尊！云何為色從煩惱生？」「善",
    "T12n0375_033:0829c15": "男子！煩惱三種，所謂欲漏、有漏、無明漏。智者",
    "T12n0375_033:0829c16": "應當觀是三漏所有罪過。所以者何？知罪",
    "T12n0375_033:0829c17": "過已，則能遠離。譬如醫師先診病脈，知病",
    "T12n0375_033:0829c18": "所在，然後授藥。「善男子！如人將盲，至蕀",
    "T12n0375_033:0829c19": "林中，捨之而還；盲人於後甚難得出，設得",
    "T12n0375_033:0829c20": "出者，身體壞盡。世間凡夫亦復如是，不能",
    "T12n0375_033:0829c21": "知見三漏過患則隨逐行；如其見者，則能遠",
    "T12n0375_033:0829c22": "離。知罪過已，雖受果報，果報輕微。「善男子！",
    "T12n0375_033:0829c23": "有四種人：一、作業時重，受報時輕；二、作業時",
    "T12n0375_033:0829c24": "輕，受報時重；三、作業時重，受報亦重；四、作業",
    "T12n0375_033:0829c25": "時輕，受報亦輕。善男子！若人能觀煩惱罪過，",
    "T12n0375_033:0829c26": "是人作業、受果俱輕。「善男子！有智之人作",
    "T12n0375_033:0829c27": "如是念：『我應遠離如是等漏，又復不應作",
    "T12n0375_033:0829c28": "如是等鄙惡之事。何以故？我今未得脫於",
    "T12n0375_033:0829c29": "地獄、餓鬼、畜生、人、天報故。我若修道，當因",
    "T12n0375_033:0830a01": "是力破壞諸苦。』是人觀已，貪欲、瞋恚、愚癡微",
    "T12n0375_033:0830a02": "弱。既見貪欲、瞋、癡輕已，其心歡喜，復作是",
    "T12n0375_033:0830a03": "念：『我今如是皆由修道因緣力故，令我得",
    "T12n0375_033:0830a04": "離不善之法，親近善法。是故現在得見正",
    "T12n0375_033:0830a05": "道，應當勤加而修習之。』是人因是勤修道",
    "T12n0375_033:0830a06": "力，遠離無量諸惡煩惱及離地獄、餓鬼、畜生、",
    "T12n0375_033:0830a07": "人、天果報。是故，我於契經中說當觀一切",
    "T12n0375_033:0830a08": "有漏煩惱及有漏因。何以故？有智之人若但",
    "T12n0375_033:0830a09": "觀漏、不觀漏因，則不能斷諸煩惱也。何",
    "T12n0375_033:0830a10": "以故？智者觀漏從是因生，我今斷因，漏則",
    "T12n0375_033:0830a11": "不生。「善男子！如彼醫師先斷病因，病則不",
    "T12n0375_033:0830a12": "生；智者先斷煩惱因者亦復如是。有智之",
    "T12n0375_033:0830a13": "人先當觀因，次觀果報，知從善因生於善",
    "T12n0375_033:0830a14": "果、知從惡因生於惡果，觀果報已，遠離",
    "T12n0375_033:0830a15": "惡因。觀果報已，復當次觀煩惱輕重；觀輕",
    "T12n0375_033:0830a16": "重已，先離重者；既離重已，輕者自去。善男",
    "T12n0375_033:0830a17": "子！智者若知煩惱、煩惱因、煩惱果報、煩惱輕",
    "T12n0375_033:0830a18": "重，是人爾時精勤修道，不息、不悔，親近善",
    "T12n0375_033:0830a19": "友，至心聽法，為滅如是諸煩惱故。「善男",
    "T12n0375_033:0830a20": "子！譬如病者，自知病輕必可除差，雖得苦",
    "T12n0375_033:0830a21": "藥，服之不悔。有智之人亦復如是，勤修聖",
    "T12n0375_033:0830a22": "道，歡喜不愁、不息、不悔。善男子！若人能知",
    "T12n0375_033:0830a23": "煩惱、煩惱因、煩惱果報、煩惱輕重，為除煩惱",
    "T12n0375_033:0830a24": "故勤修聖道，是人不從煩惱生色，受、想、",
    "T12n0375_033:0830a25": "行、識亦復如是。若不能知煩惱、煩惱因、煩",
    "T12n0375_033:0830a26": "惱果報、煩惱輕重，不勤修習，是人則從煩惱",
    "T12n0375_033:0830a27": "生色，受、想、行、識亦復如是。「善男子！知煩惱、煩",
    "T12n0375_033:0830a28": "惱因、煩惱果報、煩惱輕重，為斷煩惱修行",
    "T12n0375_033:0830a29": "道者，即是如來。以是因緣，如來色常乃至",
    "T12n0375_033:0830b01": "識常。善男子！不知煩惱、煩惱因、煩惱果報、煩",
    "T12n0375_033:0830b02": "惱輕重，不能修道，即是凡夫。是故，凡夫色",
    "T12n0375_033:0830b03": "是無常，受、想、行、識悉是無常。「善男子！世間智",
    "T12n0375_033:0830b04": "者，一切聖人、菩薩、諸佛說是二義，我亦如是",
    "T12n0375_033:0830b05": "說是二義。是故，我說不與世間智者共諍，",
    "T12n0375_033:0830b06": "不為世法之所沾污。」",
    "T12n0375_033:0830b07": "迦葉菩薩復白佛言：「世尊！如佛所說三有",
    "T12n0375_033:0830b08": "漏者，云何名為欲漏、有漏、無明漏耶？」佛言：",
    "T12n0375_033:0830b09": "「善男子！欲漏者，內惡覺觀因於外緣生於",
    "T12n0375_033:0830b10": "欲漏。是故，我昔在王舍城告阿難言：『阿難！",
    "T12n0375_033:0830b11": "汝今受此女人所說偈頌，是偈乃是過去諸",
    "T12n0375_033:0830b12": "佛之所宣說。』是故，一切內惡覺觀外諸因緣",
    "T12n0375_033:0830b13": "名之為欲，是名欲漏。「有漏者，色、無色界內",
    "T12n0375_033:0830b14": "諸惡法外諸因緣——除欲界中外諸因緣、內諸",
    "T12n0375_033:0830b15": "覺觀——是名有漏。「無明漏者，不能了知我及",
    "T12n0375_033:0830b16": "我所，不別內、外，名無明漏。「善男子！無明即",
    "T12n0375_033:0830b17": "是一切諸漏根本。何以故？一切眾生無明因",
    "T12n0375_033:0830b18": "緣於陰入界憶想作相，名為眾生，是名想",
    "T12n0375_033:0830b19": "倒、心倒、見倒。以是因緣，生一切漏。是故，我",
    "T12n0375_033:0830b20": "於十二部經說無明者即是貪因、瞋因、癡因。」",
    "T12n0375_033:0830b21": "迦葉菩薩言：「世尊！如來昔於十二部經說",
    "T12n0375_033:0830b22": "言不善思惟因緣生於貪欲、瞋、癡，今何因緣",
    "T12n0375_033:0830b23": "乃說無明？」「善男子！如是二法互為因果，",
    "T12n0375_033:0830b24": "互相增長，不善思惟生於無明，無明因緣",
    "T12n0375_033:0830b25": "生不善思惟。善男子！其能生長諸煩惱者，",
    "T12n0375_033:0830b26": "皆悉名為煩惱因緣；親近如是煩惱因緣，",
    "T12n0375_033:0830b27": "名為無明不善思惟。如子生牙，子是近",
    "T12n0375_033:0830b28": "因，四大遠因；煩惱亦爾。」迦葉菩薩白佛言：",
    "T12n0375_033:0830b29": "「世尊！如佛所說，無明即漏。云何復言因無",
    "T12n0375_033:0830c01": "明故生於諸漏？」佛言：「善男子！如我所說無",
    "T12n0375_033:0830c02": "明漏者，是內無明。因於無明生諸漏者，是",
    "T12n0375_033:0830c03": "內外因。若說無明漏，是名內倒，不識無常、",
    "T12n0375_033:0830c04": "苦、空、無我；若說一切煩惱因緣，是名不知",
    "T12n0375_033:0830c05": "外我、我所；若說無明漏，是名無始無終，從",
    "T12n0375_033:0830c06": "無明生陰入界等。」",
    "T12n0375_033:0830c07": "迦葉菩薩白佛言：「世尊！如佛所說，有智之",
    "T12n0375_033:0830c08": "人知於漏因。云何名為知於漏因？」「善男子！",
    "T12n0375_033:0830c09": "智者當觀：何因緣故生是煩惱？造作何行",
    "T12n0375_033:0830c10": "生此煩惱？於何時中生此煩惱？共誰住",
    "T12n0375_033:0830c11": "時生此煩惱？何處止住生此煩惱？觀何事",
    "T12n0375_033:0830c12": "已生於煩惱？受誰房舍、臥具、飲食、衣服、湯藥",
    "T12n0375_033:0830c13": "而生煩惱？何因緣故轉下作中、轉中作上、",
    "T12n0375_033:0830c14": "下業作中、中業作上？菩薩摩訶薩作是觀",
    "T12n0375_033:0830c15": "時，則得遠離生漏因緣。如是觀時，未生煩",
    "T12n0375_033:0830c16": "惱遮令不生，已生煩惱便得除滅。是故，我",
    "T12n0375_033:0830c17": "於契經中說智者當觀生煩惱因。」",
    "T12n0375_033:0830c18": "迦葉菩薩白佛言：「世尊！眾生一身，云何能起",
    "T12n0375_033:0830c19": "種種煩惱？」佛言：「善男子！如一器中有種種",
    "T12n0375_033:0830c20": "子，得水雨已，各各自生。眾生亦爾，器雖是",
    "T12n0375_033:0830c21": "一，愛因緣故而能生長種種煩惱。」",
    "T12n0375_033:0830c22": "迦葉菩薩言：「世尊！智者云何觀於果報？」「善男",
    "T12n0375_033:0830c23": "子！智者當觀：諸漏因緣能生地獄、餓鬼、畜",
    "T12n0375_033:0830c24": "生；是漏因緣得人天身，即是無常、苦、空、無我；",
    "T12n0375_033:0830c25": "是身器中得三種苦、三種無常；是漏因緣能",
    "T12n0375_033:0830c26": "令眾生作五逆罪、受諸惡報、能斷善根、犯",
    "T12n0375_033:0830c27": "四重禁、誹謗三寶。智者當觀：『我既受得如",
    "T12n0375_033:0830c28": "是之身，不應生起如是煩惱，受諸惡果。』」",
    "T12n0375_033:0830c29": "迦葉菩薩言：「世尊！有無漏果，復言智者斷",
    "T12n0375_033:0831a01": "諸果報。無漏果報在斷中不？諸得道人有",
    "T12n0375_033:0831a02": "無漏果，如其智者求無漏果，云何佛說一切",
    "T12n0375_033:0831a03": "智者應斷果報？若其斷者，今諸聖人云何",
    "T12n0375_033:0831a04": "得有？」「善男子！如來或時因中說果、果中說",
    "T12n0375_033:0831a05": "因。如世間人說泥即瓶、縷即是衣，是名因",
    "T12n0375_033:0831a06": "中說果；果中說因者，牛即水草、人即是食。",
    "T12n0375_033:0831a07": "我亦如是因中說果，先於經中作是說言：",
    "T12n0375_033:0831a08": "『我從心身(因心運身，故名心身)至梵天邊。』是名因中",
    "T12n0375_033:0831a09": "說果。果中說因，此六入者名過去業，是名",
    "T12n0375_033:0831a10": "果中說因。善男子！一切聖人真實無有無漏",
    "T12n0375_033:0831a11": "果報，一切聖人修道果報更不生漏，是故名",
    "T12n0375_033:0831a12": "為無漏果報。善男子！有智之人如是觀時，",
    "T12n0375_033:0831a13": "即得永滅煩惱果報。善男子！智者觀已，為",
    "T12n0375_033:0831a14": "斷如是煩惱果報修習聖道——聖道者，即空",
    "T12n0375_033:0831a15": "無相願——修是道已，能滅一切煩惱果報。」",
    "T12n0375_033:0831a16": "大般涅槃經卷第三十三"
}