{
    "T53n2122_026:0475c17": "法苑珠林卷第二十六",
    "T53n2122_026:0475c19": "西明寺沙門釋道世撰",
    "T53n2122_026:0475c20": "宿命篇第十八(此有四部)",
    "T53n2122_026:0475c21": "述意部引證部習氣部五通部",
    "T53n2122_026:0475c22": "述意部第一",
    "T53n2122_026:0475c23": "[0475c23] 夫業行參差。宿緣之途非一。壽命修短。明昧",
    "T53n2122_026:0475c24": "之理無常。良由業因善惡。致使報有冥爽。",
    "T53n2122_026:0475c25": "或有憶識多劫。或有緣念累代。或有但記一",
    "T53n2122_026:0475c26": "生。或有唯知現在。所以凡聖殊隔宿命延促。",
    "T53n2122_026:0475c27": "雖復託神感聖。習氣尚存。除惑見理。戲心",
    "T53n2122_026:0475c28": "猶在。自非位登十地行滿三祇。奚能永斷習",
    "T53n2122_026:0475c29": "因感茲勝報也。",
    "T53n2122_026:0476a01": "引證部第二",
    "T53n2122_026:0476a02": "[0476a02] 第一天趣中。依婆沙論云。亦有生處得智知",
    "T53n2122_026:0476a03": "他心等。然微細故不別說之。如上天報中已",
    "T53n2122_026:0476a04": "具說之。亦同下傍生鬼趣中述。故婆沙論云。",
    "T53n2122_026:0476a05": "所以者何。非田器故。有勝&#x89A9;相聞語智等。所",
    "T53n2122_026:0476a06": "覆損故有他心通及願智等。所映蔽故。評曰。",
    "T53n2122_026:0476a07": "應作是說。於四趣中生處得智。各知五趣。於",
    "T53n2122_026:0476a08": "理無違。",
    "T53n2122_026:0476a09": "[0476a09] 第二問人趣亦有本性念生智類。應能知他",
    "T53n2122_026:0476a10": "心等。何故不說。答應說而不說者。當知此義",
    "T53n2122_026:0476a11": "有餘。復次少故不說。謂人趣中得此智者。",
    "T53n2122_026:0476a12": "極少有故。而不說之。如婆沙論說。此皆從不",
    "T53n2122_026:0476a13": "惱害業能生此智。若有眾生能護身口不惱",
    "T53n2122_026:0476a14": "他者。在母胎時。其必寬容。不為冷熱二觸母",
    "T53n2122_026:0476a15": "腹不淨惡血所困。至出胎時。又復不為產門",
    "T53n2122_026:0476a16": "逼迫令心錯亂。以是因緣覺了惺寤念知前",
    "T53n2122_026:0476a17": "事。今不知者良由違前法故。忘失錯亂故。不",
    "T53n2122_026:0476a18": "能知也。問曰。各知幾趣耶。答曰。還如婆沙論",
    "T53n2122_026:0476a19": "說。天知五趣。人知四趣(除天)鬼知三趣。畜生知",
    "T53n2122_026:0476a20": "二趣。地獄唯知地獄之事。由勝故上得知下。",
    "T53n2122_026:0476a21": "下由劣故不知上。問曰。若由劣故不知上者。",
    "T53n2122_026:0476a22": "何故經說善住龍王伊&#x9262;羅龍王等能知帝釋",
    "T53n2122_026:0476a23": "勝人心之所念耶。答曰。如婆沙論說。此等皆",
    "T53n2122_026:0476a24": "是比知。非是正知。如彼帝釋欲與修羅戰時。",
    "T53n2122_026:0476a25": "善住龍王背上諸骨自然出聲。彼即念言。我",
    "T53n2122_026:0476a26": "今背骨出大音聲。定知諸天必欲與彼修羅",
    "T53n2122_026:0476a27": "共&#x9B2A;。定當須我。作是念已即使向彼帝釋邊",
    "T53n2122_026:0476a28": "去。又如帝釋欲游戲時。伊&#x9262;羅龍王背上自",
    "T53n2122_026:0476a29": "然有其香手現。彼則念言我今背上香手現。",
    "T53n2122_026:0476b01": "定知帝釋欲戲園林。必當須我。作是念已即",
    "T53n2122_026:0476b02": "自化身作象三十二頭。通其舊首合有三十",
    "T53n2122_026:0476b03": "三頭。於彼一一頭上各出六牙。一一牙上各",
    "T53n2122_026:0476b04": "出七大寶池。一一池中各出七莖蓮華。一一",
    "T53n2122_026:0476b05": "蓮華各出七葉。一一葉上出七寶臺。一一臺",
    "T53n2122_026:0476b06": "中起七寶帳。一一帳內有七天女。一一天女",
    "T53n2122_026:0476b07": "有七侍者。一一侍者有七妓女。一一妓女",
    "T53n2122_026:0476b08": "皆作天樂。作是化已屈申臂頃往詣帝釋殿",
    "T53n2122_026:0476b09": "前而住。帝釋見已即與眷屬昇其常頭之上。",
    "T53n2122_026:0476b10": "自餘三十二天輔臣各將眷屬昇餘三十二",
    "T53n2122_026:0476b11": "頭之上。昇已即便舉身陵空迅疾往詣遊",
    "T53n2122_026:0476b12": "戲之處。以此驗知。亦是比知。非是正知也。",
    "T53n2122_026:0476b13": "以此引事證知上得知下下不知上也。然此",
    "T53n2122_026:0476b14": "理未盡。如下狼知女心殺兒而去。此即下",
    "T53n2122_026:0476b15": "亦知上。何言下不知上耶。且據從多而說。",
    "T53n2122_026:0476b16": "上得知下下不得知上。若細尋求上下通知。",
    "T53n2122_026:0476b17": "不可具引。",
    "T53n2122_026:0476b18": "[0476b18] 又新婆沙論云。如王舍城內有一屠兒。名曰",
    "T53n2122_026:0476b19": "伽吒。是未生怨王少小知友。曾白太子。汝",
    "T53n2122_026:0476b20": "登王位與我何願。太子語言。當恣汝請。後未",
    "T53n2122_026:0476b21": "生怨害父自立。伽吒於是從王乞願王便告",
    "T53n2122_026:0476b22": "曰。隨汝意求。伽吒白言。願王許我王舍城中。",
    "T53n2122_026:0476b23": "獨行屠殺。王遂告曰。汝今云何求此惡願。豈",
    "T53n2122_026:0476b24": "不怖畏當來苦耶。屠兒白王。諸善惡業皆無",
    "T53n2122_026:0476b25": "有果。何所怖畏。王遂告曰。汝云何知。伽吒白",
    "T53n2122_026:0476b26": "王。我憶過去六生。於此王舍城中常行屠",
    "T53n2122_026:0476b27": "殺。最後生在三十三天中。多受快樂。從彼天",
    "T53n2122_026:0476b28": "歿來生此間。少小與王得為知友。故知善惡",
    "T53n2122_026:0476b29": "其果定無。王聞生疑。便往白佛。佛告王曰。",
    "T53n2122_026:0476c01": "此事不虛。然彼屠兒曾以一食施與獨覺。發",
    "T53n2122_026:0476c02": "邪願言。使我常於王舍城內獨行屠殺後得",
    "T53n2122_026:0476c03": "生天。由勝業因果遂其願。彼先勝業與果今",
    "T53n2122_026:0476c04": "盡。&#x5374;後七日定當命終生號叫地獄。次第受",
    "T53n2122_026:0476c05": "先屠業苦果。是故此智極知七生。復有說者。",
    "T53n2122_026:0476c06": "此極能憶五百生事。謂有苾芻自憶過去五",
    "T53n2122_026:0476c07": "百生中墮餓鬼趣。念彼所受飢渴苦時。遍身",
    "T53n2122_026:0476c08": "流污深心&#x6091;惱。息諸事業精進熾然。後經多",
    "T53n2122_026:0476c09": "時得預流果。復有苾芻自憶過去。五百生中",
    "T53n2122_026:0476c10": "墮地獄趣。念彼所受地獄苦時。諸毛孔中遍",
    "T53n2122_026:0476c11": "皆血流。身及衣服非常臭穢。每日詣水澡浴",
    "T53n2122_026:0476c12": "澣衣。眾人謂之計水為淨。",
    "T53n2122_026:0476c13": "[0476c13] 又薩婆多論。問曰。願智宿命智有何差別。答",
    "T53n2122_026:0476c14": "宿命智知過去。願智知三世。宿命智知有漏。",
    "T53n2122_026:0476c15": "願智二俱兼知。宿命智知自身過去。願智自",
    "T53n2122_026:0476c16": "他兼知。宿命智知一身二身次第得知。願智",
    "T53n2122_026:0476c17": "一念超知百劫。古時畜生所以能語。今時畜",
    "T53n2122_026:0476c18": "生所以不能語。謂劫初時先有人天未有三",
    "T53n2122_026:0476c19": "惡。盡從人天中來。以宿習近故。是以能語。",
    "T53n2122_026:0476c20": "今時畜生多從三惡道中來。是以不語。又婆",
    "T53n2122_026:0476c21": "沙論說。謂於生處自性能知過去宿命及知",
    "T53n2122_026:0476c22": "他心。於其生處不假修因自性而知。此智遍",
    "T53n2122_026:0476c23": "通五趣。然有強弱。三塗及天此四趣中作用",
    "T53n2122_026:0476c24": "則強。若在人趣用則微弱。何故如是。為人",
    "T53n2122_026:0476c25": "趣中有瞻相言智及有修禪發智乃至他心法",
    "T53n2122_026:0476c26": "等智。為此等智之所覆隱。是故雖有作用微",
    "T53n2122_026:0476c27": "隱不現。",
    "T53n2122_026:0476c28": "[0476c28] 如新婆沙論云。若論有情。見嶮隘處修令寬",
    "T53n2122_026:0476c29": "博。使往來者無有艱難。由彼業力在母腹中。",
    "T53n2122_026:0477a01": "[0477a01] 無迫窄苦。故得此智。或有餘說。若諸有情",
    "T53n2122_026:0477a02": "施他種種大妙飲食。由彼業力能引此智。若",
    "T53n2122_026:0477a03": "諸有情不造惱害他業。常作饒益他事。由",
    "T53n2122_026:0477a04": "斯業故在母腹中。不為風熱痰陰病等之",
    "T53n2122_026:0477a05": "所逼切。後出胎時無迫窄苦。是故能憶諸",
    "T53n2122_026:0477a06": "宿住事。故有是說。若諸有情住在母腹及",
    "T53n2122_026:0477a07": "出胎時。不受眾病迫窄苦者。皆應能憶過去",
    "T53n2122_026:0477a08": "生事。但由母病及迫窄苦悉皆忘之。",
    "T53n2122_026:0477a09": "[0477a09] 第三鬼趣中。亦有生處得智知他心等。云何",
    "T53n2122_026:0477a10": "知然。昔有女人。為鬼所魅羸瘦將死。&#x546A;師問",
    "T53n2122_026:0477a11": "鬼。汝今何為惱此女人。鬼便報言。此女過去",
    "T53n2122_026:0477a12": "五百生中常害我命。我亦過去五百生中常",
    "T53n2122_026:0477a13": "害彼命。怨怨相報于今未息。彼若能捨我亦",
    "T53n2122_026:0477a14": "捨之。&#x546A;師因報彼女人曰。汝若惜命當捨怨",
    "T53n2122_026:0477a15": "心。女人報言。我已捨矣。鬼觀女意都不捨怨。",
    "T53n2122_026:0477a16": "恐命不全妄言已捨。遂斷其命捨之而去。",
    "T53n2122_026:0477a17": "[0477a17] 第四畜生趣中。云何知有宿命智。答如婆沙",
    "T53n2122_026:0477a18": "論中。昔有一女。置兒在地。緣行他處。時有",
    "T53n2122_026:0477a19": "一狼將其兒去。其母見已趁而語言。汝狼何",
    "T53n2122_026:0477a20": "以將我兒去。狼即報言。汝是我怨。曾於五",
    "T53n2122_026:0477a21": "百生中常食我兒。我今還欲於五百生殺害",
    "T53n2122_026:0477a22": "汝子。此乃怨讎相報。理當法爾。何以生瞋。",
    "T53n2122_026:0477a23": "作是報已復更語言。若汝能捨怨害者。我則",
    "T53n2122_026:0477a24": "放汝之子。兒母報曰。我捨怨心。時狼即便",
    "T53n2122_026:0477a25": "起坐思惟。觀彼女人之心乃知不捨。還復語",
    "T53n2122_026:0477a26": "言。汝雖口言心猶不捨。作是語已即便斷其",
    "T53n2122_026:0477a27": "兒命而去。此乃自識宿命。亦知於彼女人之",
    "T53n2122_026:0477a28": "心。此為良驗。自餘鬼及天趣。並識宿命及知",
    "T53n2122_026:0477a29": "他心。前後諸篇經論具說。不煩重述。然此二",
    "T53n2122_026:0477b01": "智非是種智。論他心宿命二種智。唯據靜慮",
    "T53n2122_026:0477b02": "禪定發得。此乃報得行在散心。故知非也。",
    "T53n2122_026:0477b03": "[0477b03] 第五地獄趣中。云何得有自性宿命智生。答",
    "T53n2122_026:0477b04": "如涅槃經中。五百婆羅門為彼仙育國王殺",
    "T53n2122_026:0477b05": "已至於地獄。發三善念憶本所作。即其驗也。",
    "T53n2122_026:0477b06": "又如論說。地獄眾生亦能念知獄卒等心。亦",
    "T53n2122_026:0477b07": "是其驗也。",
    "T53n2122_026:0477b08": "宿習部第三",
    "T53n2122_026:0477b09": "[0477b09] 如佛說師子月佛本生經云。佛在王舍城迦",
    "T53n2122_026:0477b10": "蘭陀竹園。與大比丘眾千二百五十比丘百",
    "T53n2122_026:0477b11": "菩薩俱。爾時眾中有一菩薩比丘。名婆須蜜",
    "T53n2122_026:0477b12": "多。遊行竹園間緣樹上下。聲如獼猴。或施",
    "T53n2122_026:0477b13": "三鈴作那羅戲。時諸長者及行路人。競集看",
    "T53n2122_026:0477b14": "之。眾人集時身到空中。跳上樹端作獼猴聲。",
    "T53n2122_026:0477b15": "耆闍崛山八萬四千金色獼猴集菩薩所。菩",
    "T53n2122_026:0477b16": "薩復作種種變現令其歡喜。時諸大眾各作",
    "T53n2122_026:0477b17": "是言。沙門釋子。猶如戲兒幻惑眾人。所行",
    "T53n2122_026:0477b18": "惡事無人信用。乃與鳥獸作於非法。如是",
    "T53n2122_026:0477b19": "惡聲遍王舍城。有一梵志上啟大王。頻婆娑",
    "T53n2122_026:0477b20": "羅王聞此語嫌諸釋子。即&#x52C5;長者迦蘭陀曰。",
    "T53n2122_026:0477b21": "此諸釋子多聚獼猴在卿園中。為作何等。如",
    "T53n2122_026:0477b22": "來知不。長者啟王。婆須蜜多作變化事。令",
    "T53n2122_026:0477b23": "諸獼猴一時歡喜。諸天雨華持用供養。為作",
    "T53n2122_026:0477b24": "何等臣所不知。爾時大王前後導從。往詣佛",
    "T53n2122_026:0477b25": "所。遙見世尊。身放光明如紫金山。普令大",
    "T53n2122_026:0477b26": "眾同於金色。尊者蜜多及八萬四千獼猴亦",
    "T53n2122_026:0477b27": "作金色。時諸獼猴見大王來作種種變。中有",
    "T53n2122_026:0477b28": "採華奉大王者。大王見已與諸大眾俱至佛",
    "T53n2122_026:0477b29": "所。為佛作禮右繞三匝。&#x5374;坐一面白佛言。此",
    "T53n2122_026:0477c01": "諸獼猴。宿有何福身作金色。復有何罪生",
    "T53n2122_026:0477c02": "畜生中。尊者蜜多復宿殖何福生長者家出",
    "T53n2122_026:0477c03": "家學道。復有何罪雖生人中諸根具足不持",
    "T53n2122_026:0477c04": "戒行。與諸獼猴共為伴侶。歌語之聲悉如獼",
    "T53n2122_026:0477c05": "猴。使外道笑。唯願天尊。為我分別令我開",
    "T53n2122_026:0477c06": "解。佛告大王。諦聽善思念之。吾當為汝分",
    "T53n2122_026:0477c07": "別解說。乃往過去無量億劫之前。有佛出世。",
    "T53n2122_026:0477c08": "名曰然燈。彼佛滅後有諸比丘。於山澤中修",
    "T53n2122_026:0477c09": "行佛法。堅持禁戒如人護眼。因是即得阿羅",
    "T53n2122_026:0477c10": "漢。時空澤中有一獼猴至羅漢所。見於羅漢",
    "T53n2122_026:0477c11": "坐禪入定。即取羅漢座具被作袈裟。如沙",
    "T53n2122_026:0477c12": "門法。偏袒右肩。手擎香鑪繞比丘行。時彼",
    "T53n2122_026:0477c13": "比丘從定覺已。見此獼猴有好善心。即為彈",
    "T53n2122_026:0477c14": "指告獼猴言。法子。汝今應發無上道心。獼猴",
    "T53n2122_026:0477c15": "聞說歡喜踊躍。五體投地敬禮比丘。起復採",
    "T53n2122_026:0477c16": "華散比丘上。爾時比丘即為獼猴說三歸依。",
    "T53n2122_026:0477c17": "爾時獼猴即起合掌白言。大德。我今欲歸依",
    "T53n2122_026:0477c18": "佛法僧。比丘為受三歸已。次當懺悔具說罪",
    "T53n2122_026:0477c19": "業。我得羅漢能除眾生無量重罪。如是慇懃",
    "T53n2122_026:0477c20": "三為懺已告獼猴言。法子。汝今清淨。是名菩",
    "T53n2122_026:0477c21": "薩。汝今盡形受五戒已求阿耨菩提。爾時",
    "T53n2122_026:0477c22": "獼猴依教受已發願已竟。踊躍歡喜。走上高",
    "T53n2122_026:0477c23": "山緣樹墜死。由受五戒破畜生業。即生兜率",
    "T53n2122_026:0477c24": "天上值一生補處菩薩。為說無上道心。即持",
    "T53n2122_026:0477c25": "天華下空澤中供養羅漢。羅漢見已即便微",
    "T53n2122_026:0477c26": "笑。告言。天王。善惡之報如影隨形。終不相",
    "T53n2122_026:0477c27": "捨。而說偈言。",
    "T53n2122_026:0477c28": " 業能莊嚴身  處處隨取趣",
    "T53n2122_026:0477c29": " 不失法如券  業如負財人",
    "T53n2122_026:0478a01": " 汝今生天上  由於五戒業",
    "T53n2122_026:0478a02": " 前身落獼猴  從於犯戒生",
    "T53n2122_026:0478a03": " 持戒生天梯  破戒為鑊湯",
    "T53n2122_026:0478a04": " 我見持戒人  光明莊嚴身",
    "T53n2122_026:0478a05": " 七寶妙臺閣  諸天為給使",
    "T53n2122_026:0478a06": " 眾寶為床帳  摩尼華瓔珞",
    "T53n2122_026:0478a07": " 值遇未來佛  娛樂說勝法",
    "T53n2122_026:0478a08": " 我見破戒人  墮在泥犁中",
    "T53n2122_026:0478a09": " 鐵犁耕其舌  臥在鐵床上",
    "T53n2122_026:0478a10": " 融銅四面流  燒煮壞其身",
    "T53n2122_026:0478a11": " 或處於刀山  劍林及沸屎",
    "T53n2122_026:0478a12": " 灰河寒&#x6C37;獄  鐵丸飲鎔銅",
    "T53n2122_026:0478a13": " 如是等苦事  常為身瓔珞",
    "T53n2122_026:0478a14": " 若欲脫眾難  不墮三惡道",
    "T53n2122_026:0478a15": " 游處天上路  超越得涅槃",
    "T53n2122_026:0478a16": " 當勤持淨戒  布施修淨命",
    "T53n2122_026:0478a17": "[0478a17] 時阿羅漢說此偈已默然無聲。獼猴天子白",
    "T53n2122_026:0478a18": "言。大德。我前身時作何罪業生獼猴中。復有",
    "T53n2122_026:0478a19": "何福值遇大德。得免畜生生於天上。羅漢答",
    "T53n2122_026:0478a20": "言。乃往過去此閻浮提有佛出世。名曰寶慧",
    "T53n2122_026:0478a21": "如來。至涅槃後。於像法中。有一比丘。名蓮",
    "T53n2122_026:0478a22": "華藏。多與國王長者居士而為親友。邪命諂",
    "T53n2122_026:0478a23": "曲不持戒行。身壞命終落阿鼻獄。如蓮華敷。",
    "T53n2122_026:0478a24": "滿十八隔具受諸苦。壽命一劫。劫盡更生。如",
    "T53n2122_026:0478a25": "是經歷諸大地獄滿八萬四千劫。從地獄出",
    "T53n2122_026:0478a26": "墮餓鬼中。吞飲鎔銅經八萬四千歲。從餓",
    "T53n2122_026:0478a27": "鬼出復墮牛&#x732A;狗猴中。各五百身。緣前供養",
    "T53n2122_026:0478a28": "持戒比丘結誓要重。今復遇我得生天上。持",
    "T53n2122_026:0478a29": "戒比丘即我身是。放逸比丘即汝身是。獼猴",
    "T53n2122_026:0478b01": "天子聞此語已心驚毛&#x7AEA;。懺悔前罪即還天",
    "T53n2122_026:0478b02": "上。",
    "T53n2122_026:0478b03": "[0478b03] 佛告大王。彼獼猴者。雖是畜生。一見羅漢受",
    "T53n2122_026:0478b04": "持三歸及以五戒。緣前功德超越千劫極重",
    "T53n2122_026:0478b05": "惡業。得生天上值遇一生補處菩薩。從是已",
    "T53n2122_026:0478b06": "後值佛無數。淨修梵行具六波羅蜜。住不退",
    "T53n2122_026:0478b07": "地。於最後身次彌勒後當成阿耨菩提。佛號",
    "T53n2122_026:0478b08": "師子月如來。",
    "T53n2122_026:0478b09": "[0478b09] 佛告大王。欲知彼國師子月佛者。今此會中",
    "T53n2122_026:0478b10": "婆須蜜多比丘是也。王聞此語。即起合掌遍",
    "T53n2122_026:0478b11": "體流汗。悲泣雨淚悔過自責。向婆須蜜多。頭",
    "T53n2122_026:0478b12": "面著地接足為禮懺悔前罪。",
    "T53n2122_026:0478b13": "[0478b13] 佛告大王。欲知此等八萬四千金色獼猴者。",
    "T53n2122_026:0478b14": "乃是過去拘樓秦佛時。波羅柰國。俱睒彌",
    "T53n2122_026:0478b15": "國。二國之中共有八萬四千比丘尼。行諸非",
    "T53n2122_026:0478b16": "法犯諸重禁。狂愚無智如癡獼猴。見好比丘",
    "T53n2122_026:0478b17": "視之如賊。時有羅漢比丘尼。名善安隱。具",
    "T53n2122_026:0478b18": "為說法復懷忿恨。時羅漢尼見諸惡人不生",
    "T53n2122_026:0478b19": "善心。即起慈悲。身昇虛空作十八變。時諸",
    "T53n2122_026:0478b20": "惡人見變化已。各脫金環散阿羅漢尼上。願",
    "T53n2122_026:0478b21": "我生生身作金色。前所作惡今悉懺悔。時諸",
    "T53n2122_026:0478b22": "惡人身壞命終墮阿鼻地獄。次第經歷。至九",
    "T53n2122_026:0478b23": "十二劫常處地獄。從地獄出。五百身中常",
    "T53n2122_026:0478b24": "為餓鬼。從餓鬼出。一千身中常為獼猴。身作",
    "T53n2122_026:0478b25": "金色。大王當知。爾時八萬四千犯戒尼罵羅",
    "T53n2122_026:0478b26": "漢尼者。今此會中八萬四千諸金色獼猴是",
    "T53n2122_026:0478b27": "也。爾時供養諸惡比丘尼者。今大王是。此諸",
    "T53n2122_026:0478b28": "獼猴。因宿習故。持華持香供養大王。爾時。",
    "T53n2122_026:0478b29": "污彼比丘尼者。今瞿迦梨及王五百黃門是。",
    "T53n2122_026:0478c01": "佛告大王。身口意業不可不慎。",
    "T53n2122_026:0478c02": "[0478c02] 爾時王聞佛說。對佛懺悔慚愧自責。豁然",
    "T53n2122_026:0478c03": "意解成阿那含王所將八千人求王出家並",
    "T53n2122_026:0478c04": "成羅漢。餘一萬六千人皆發菩提心。八萬諸",
    "T53n2122_026:0478c05": "天亦俱發心。八萬四千金色獼猴。聞昔因緣",
    "T53n2122_026:0478c06": "慚愧自責。繞佛千匝向佛懺悔。各發無上菩",
    "T53n2122_026:0478c07": "提心。隨壽長短。命終之後。當生兜率天上",
    "T53n2122_026:0478c08": "值遇彌勒得不退轉。更過百萬億那由他阿",
    "T53n2122_026:0478c09": "僧祇恒河沙劫。當得成佛。八萬四千次第出",
    "T53n2122_026:0478c10": "世。同共一劫。劫名大光。同名普金光明王",
    "T53n2122_026:0478c11": "如來。",
    "T53n2122_026:0478c12": "[0478c12] 又處處經云。佛言。有憍梵&#x9262;提。已得阿羅漢",
    "T53n2122_026:0478c13": "道。反作牛齝。弟子問佛。何以故。佛言。是比",
    "T53n2122_026:0478c14": "丘前世宿命時。七百世作牛。今世得道。餘",
    "T53n2122_026:0478c15": "習未盡故作齝食。若依智度論。問何以作牛。",
    "T53n2122_026:0478c16": "答由過去世經他穀田。取五六粒粟口嘗吐",
    "T53n2122_026:0478c17": "地。以損他粟故作此牛。由作牛。多身故牛&#x811A;",
    "T53n2122_026:0478c18": "齝食也。",
    "T53n2122_026:0478c19": "五通部第四",
    "T53n2122_026:0478c20": "[0478c20] 如菩薩處胎經云。爾時有妙勝菩薩白佛言。",
    "T53n2122_026:0478c21": "世尊。五通菩薩修習何法得神通道。佛告妙",
    "T53n2122_026:0478c22": "勝。此欲界中善男子善女人。不須眼通。生",
    "T53n2122_026:0478c23": "便徹見一閻浮內眾生之類。&#x9E81;細好醜城郭",
    "T53n2122_026:0478c24": "樹木。或有人眼能觀二三四天下。不須眼通",
    "T53n2122_026:0478c25": "生便觀見。或有人不須眼通耳通。清徹聞一",
    "T53n2122_026:0478c26": "天下男聲女聲一切音聲。即能別知。一不修",
    "T53n2122_026:0478c27": "耳通。一一曉了。或有人不習不學自識宿命。",
    "T53n2122_026:0478c28": "吾從某處來生此間。父母種族名姓盡能別",
    "T53n2122_026:0478c29": "知。或有人不修習神通。知他人心行善惡趣",
    "T53n2122_026:0479a01": "向生處。有緣眾生無緣眾生。並悉能知。或",
    "T53n2122_026:0479a02": "有人身能飛行周旋往來。不修身通。身便能",
    "T53n2122_026:0479a03": "飛。無所觸礙。履空如地履地如空。佛告。",
    "T53n2122_026:0479a04": "善男子善女人。修眼聖通除色斷垢。三空",
    "T53n2122_026:0479a05": "定門便能得見一千天下二千天下三千大千",
    "T53n2122_026:0479a06": "天下。或有聞一千天下二千天下三千大千",
    "T53n2122_026:0479a07": "天下一切諸聲。善惡六道悉能曉了。或有人",
    "T53n2122_026:0479a08": "除去識垢內外無瑕。得意聖通自識宿命。一",
    "T53n2122_026:0479a09": "生二生乃至無數阿僧祇劫。所從來處。父母",
    "T53n2122_026:0479a10": "眷屬。國土清淨。悉能識知。或有人修十神",
    "T53n2122_026:0479a11": "通。解知法性。強記不忘。便能得知他人心念。",
    "T53n2122_026:0479a12": "一生二生乃至無數阿僧祇劫。所從來處。父",
    "T53n2122_026:0479a13": "母眷屬。國土清淨。名姓種族。皆悉知之。或有",
    "T53n2122_026:0479a14": "人思惟法觀。以心持身以身持心。睡眠覺寤",
    "T53n2122_026:0479a15": "意想如空。便能舉身一天下二天下乃至三",
    "T53n2122_026:0479a16": "千大千剎土。入地如空。山河石壁無所罣礙。",
    "T53n2122_026:0479a17": "或有人臨當成佛。以智慧力除眾生垢。坐樹",
    "T53n2122_026:0479a18": "王下不起于坐。故得成佛六通清徹。爾時世",
    "T53n2122_026:0479a19": "尊而說偈曰。",
    "T53n2122_026:0479a20": " 凡夫所得通  猶如諸飛鳥",
    "T53n2122_026:0479a21": " 有近亦有遠  不離生死道",
    "T53n2122_026:0479a22": " 佛通無礙法  真實無垢穢",
    "T53n2122_026:0479a23": " 念則到十方  往返不疲倦",
    "T53n2122_026:0479a24": " 以慈念眾生  得通無罣礙",
    "T53n2122_026:0479a25": " 仙人五通慧  轉退不成就",
    "T53n2122_026:0479a26": " 我通堅固法  要入涅槃門",
    "T53n2122_026:0479a27": "[0479a27] 爾時坐中有菩薩。名曰普光。前白佛言。未審",
    "T53n2122_026:0479a28": "六通識法。是一是若干。若識是一法如來金",
    "T53n2122_026:0479a29": "色神足道場游諸佛剎。為識致身。為身致識。",
    "T53n2122_026:0479b01": "若身致識則無六通。若識致身此名一法。無",
    "T53n2122_026:0479b02": "身無識。唯願世尊。報我此義。佛告普光菩",
    "T53n2122_026:0479b03": "薩。汝所問義為第一義問。為世俗義問。若世",
    "T53n2122_026:0479b04": "俗義問。識法若干無有定相。若第一義問則",
    "T53n2122_026:0479b05": "無身無識。何以故。分別識法自性空寂。無來",
    "T53n2122_026:0479b06": "無去。亦無染著。汝問金色此有為法五陰成",
    "T53n2122_026:0479b07": "就。非自然法。非第一義。我今為汝說識想法。",
    "T53n2122_026:0479b08": "菩薩六通身識共俱。非識先身後。非身先識",
    "T53n2122_026:0479b09": "後。何以故。法相自然。識不離身。身不離識。",
    "T53n2122_026:0479b10": "猶如二牛共其一軛。若黑牛前白牛後則種不",
    "T53n2122_026:0479b11": "成就。若白牛前黑牛後種亦不成。非黑牛前",
    "T53n2122_026:0479b12": "白牛後。非白牛前黑牛後。則種成就。神足道",
    "T53n2122_026:0479b13": "果亦復如是。身識共俱無有前後中間。如來",
    "T53n2122_026:0479b14": "色身有前有後有中間此世俗法。非第一義。",
    "T53n2122_026:0479b15": "於空寂法無有若干。",
    "T53n2122_026:0479b16": "[0479b16] 頌曰。",
    "T53n2122_026:0479b17": " 善惡宿熏習  感報各殊方",
    "T53n2122_026:0479b18": " 曾為鬼害怨  或作狼&#x8B90;殃",
    "T53n2122_026:0479b19": " 屠兒憶殺業  須蜜戲猴鄉",
    "T53n2122_026:0479b20": " 宿祐除患者  在處游天堂",
    "T53n2122_026:0479b21": " 觸類興清遘  目擊洞兼忘",
    "T53n2122_026:0479b22": " 凡聖欽嘉會  賢愚慶流芳",
    "T53n2122_026:0479b23": " 四生行善業  六趣感神光",
    "T53n2122_026:0479b24": " 苦樂雖殊別  同知命短長",
    "T53n2122_026:0479b25": "感應緣(略引九驗)",
    "T53n2122_026:0479b26": "晉羊太傅晉王練晉向靖宋釋曇諦",
    "T53n2122_026:0479b27": "魏釋乘師隋刺史崔彥武唐釋道綽",
    "T53n2122_026:0479b28": "唐劉善經唐沙門玄高",
    "T53n2122_026:0479b29": "[0479b29] 晉羊太傅祐。字叔子。泰山人也。西晉名臣",
    "T53n2122_026:0479c01": "聲冠區夏。年五歲時。嘗令乳母取先所弄指",
    "T53n2122_026:0479c02": "環。乳母曰。汝本無此。於何取耶祐曰。昔於",
    "T53n2122_026:0479c03": "東垣邊弄之落桑樹中。乳母曰。汝可自覓。",
    "T53n2122_026:0479c04": "祐曰。此非先宅。兒不知處。後因出門游望",
    "T53n2122_026:0479c05": "遙而東行。乳母隨之。至李氏家。乃入至東",
    "T53n2122_026:0479c06": "垣樹中探得小環。李家驚異曰。吾子昔",
    "T53n2122_026:0479c07": "有此環常愛弄之。七歲暴亡。亡後不知環處。",
    "T53n2122_026:0479c08": "此亡兒之物也。云何持去。祐持環走。李氏",
    "T53n2122_026:0479c09": "逐問之。乳母既說祐言。李氏悲喜遂欲求",
    "T53n2122_026:0479c10": "祐還為其兒。里中解喻然後得止。祐年長",
    "T53n2122_026:0479c11": "常患頭風。醫欲攻治。祐曰。吾生三日時頭",
    "T53n2122_026:0479c12": "首北戶。覺風吹頂意甚患之。但不能語耳。",
    "T53n2122_026:0479c13": "病源既久不可治也。祐後為荊州都督鎮襄",
    "T53n2122_026:0479c14": "陽。經給武當寺殊餘精舍。或問其故。祐",
    "T53n2122_026:0479c15": "默然。後因懺悔敘說因果。乃曰。前身承有諸",
    "T53n2122_026:0479c16": "罪。賴造此寺故獲申濟。所以使供養之情偏",
    "T53n2122_026:0479c17": "殷勤重也。",
    "T53n2122_026:0479c18": "[0479c18] 晉王練。字玄明。琅耶人也。宋侍中。父&#x73C9;字",
    "T53n2122_026:0479c19": "季琰。晉中書令。相識有一梵僧。每瞻&#x73C9;",
    "T53n2122_026:0479c20": "風彩甚敬悅之。輒語同學云。若我後生得為",
    "T53n2122_026:0479c21": "此人作子。於近願亦足矣。&#x73C9;聞而戲之曰。",
    "T53n2122_026:0479c22": "法師才行正可為弟子子耳。頃之沙門病亡。",
    "T53n2122_026:0479c23": "亡後歲餘而練生焉。始生能言。便解外國",
    "T53n2122_026:0479c24": "語。及絕國奇珍銅器珠貝。生所不見未聞",
    "T53n2122_026:0479c25": "其名。即而名之識其產出。又自然親愛諸梵",
    "T53n2122_026:0479c26": "過於漢人。咸謂沙門審其先身。故&#x73C9;字之曰",
    "T53n2122_026:0479c27": "阿練。遂為大名云。",
    "T53n2122_026:0479c28": "[0479c28] 晉向靖。字奉仁。河內人也。在吳興郡喪數歲",
    "T53n2122_026:0479c29": "女。女始病時弄小刀子。母奪取不與傷母",
    "T53n2122_026:0480a01": "手。喪後一年。母又產一女。女年四歲謂母曰。",
    "T53n2122_026:0480a02": "前時刀子何在。母曰無也。女曰。昔爭刀子",
    "T53n2122_026:0480a03": "故傷母手。云何無耶。母甚驚怪具以告靖。",
    "T53n2122_026:0480a04": "靖曰。先刀子猶在不。母曰。痛念前女。故不錄",
    "T53n2122_026:0480a05": "之。靖曰。可更覓數箇刀子合置一處令女自",
    "T53n2122_026:0480a06": "擇。女見大喜即取先者曰。此是兒許。父母",
    "T53n2122_026:0480a07": "大小乃知前女審其先身(右三驗出自冥祥記)。",
    "T53n2122_026:0480a08": "[0480a08] 宋崑崙山有釋曇諦。姓康。其先康居人。漢靈",
    "T53n2122_026:0480a09": "時移附中國。獻帝末亂移止吳興。諦父肜",
    "T53n2122_026:0480a10": "嘗為冀州別駕。母黃氏晝寢。夢見一僧呼黃",
    "T53n2122_026:0480a11": "為母。寄一麈尾并鐵鏤書鎮二枚。眠寤見兩",
    "T53n2122_026:0480a12": "物具存。因而懷孕生諦。諦年五歲。母以麈",
    "T53n2122_026:0480a13": "尾等示之。諦曰。秦王所餉。母曰。汝置何處。",
    "T53n2122_026:0480a14": "答云。不憶。至年十歲出家。學不從師悟自天",
    "T53n2122_026:0480a15": "發。後隨父之樊鄧。遇見關中僧[契-大+石]道人。忽",
    "T53n2122_026:0480a16": "喚[契-大+石]名。[契-大+石]曰。童子何以呼宿士名。諦曰。向",
    "T53n2122_026:0480a17": "者忽言。阿尚是諦沙彌。為眾僧採菜被野&#x732A;",
    "T53n2122_026:0480a18": "所傷。不覺失聲耳。[契-大+石]經為弘覺法師弟子。為",
    "T53n2122_026:0480a19": "僧採菜被野&#x732A;所傷。[契-大+石]初不憶此。乃詣諦父。",
    "T53n2122_026:0480a20": "諦父具說本末。并示書鎮麈尾等。[契-大+石]乃悟而",
    "T53n2122_026:0480a21": "泣曰。即先師弘覺法師也。師經為姚萇講法",
    "T53n2122_026:0480a22": "華。貧道為都講。姚萇餉師二物。今遂在此。",
    "T53n2122_026:0480a23": "追計弘覺捨命。正是寄物之日。復憶採菜之",
    "T53n2122_026:0480a24": "事。彌深悲仰。諦後游覽經籍遇目斯記。晚",
    "T53n2122_026:0480a25": "入吳虎丘寺。講禮易春秋各七遍。法華大",
    "T53n2122_026:0480a26": "品維摩各十五遍。又善文翰集有六卷。亦行",
    "T53n2122_026:0480a27": "於世。性愛林泉。後還吳興入故章崑崙山。閑",
    "T53n2122_026:0480a28": "居澗飲二十餘載。以宋元嘉末卒於山舍。春",
    "T53n2122_026:0480a29": "秋六十餘(右一驗出梁高僧傳)。",
    "T53n2122_026:0480b01": "[0480b01] 元魏之時。有北代乘禪師。常受持法華精勤",
    "T53n2122_026:0480b02": "不懈。命終中陰託河東薛氏為第五子。生而",
    "T53n2122_026:0480b03": "能言。自陳宿業不願處俗。其父任北棣州刺",
    "T53n2122_026:0480b04": "史。其第五郎隨任便往。中山至七帝寺。尋",
    "T53n2122_026:0480b05": "得前世本時弟子。語曰。汝頗憶從我渡水",
    "T53n2122_026:0480b06": "往狼山不。乘禪師者。即我身是。吾房中靈机",
    "T53n2122_026:0480b07": "可速除&#x5374;。弟子聞驗抱師悲慟哀傷。人眾道",
    "T53n2122_026:0480b08": "俗奇怪將為大徵。父母戀惜。恐其出家便與",
    "T53n2122_026:0480b09": "納室。爾後便忘宿命之事。而常興厭離常樂",
    "T53n2122_026:0480b10": "靜居(右一驗出唐高僧傳)。",
    "T53n2122_026:0480b11": "[0480b11] 隋開皇中。魏州刺史博陵崔彥武。因行部至",
    "T53n2122_026:0480b12": "一邑。愕然驚喜。謂從者曰。吾昔嘗在此邑中",
    "T53n2122_026:0480b13": "為人婦。今知家處。因乘馬入。循巷屈曲至",
    "T53n2122_026:0480b14": "一家。命叩門。主人公年老。走出拜謁。彥武入",
    "T53n2122_026:0480b15": "家。先昇其堂。視東壁上。去地六七尺有高",
    "T53n2122_026:0480b16": "隆處客謂主人曰。吾昔所讀法華經。并金",
    "T53n2122_026:0480b17": "釵五隻藏此壁中。經函是也。其經第七卷尾",
    "T53n2122_026:0480b18": "後紙火燒失文字。吾今每誦此經。至第七卷",
    "T53n2122_026:0480b19": "尾常忘失不能記得。因令左右鑿壁。果得經",
    "T53n2122_026:0480b20": "函。開第七卷尾。及金釵並如其言。主人洟",
    "T53n2122_026:0480b21": "泣曰。己妻存日常誦此經。釵亦是其處。彥",
    "T53n2122_026:0480b22": "武指庭前槐樹吾欲產時。自解頭髮置此樹",
    "T53n2122_026:0480b23": "空中。試令人探樹中果得髮。於是主人悲",
    "T53n2122_026:0480b24": "喜。彥留衣物厚給主人而去。崔尚書敦禮說",
    "T53n2122_026:0480b25": "云。然往年見盧文勵。說亦大同。但言齊州刺",
    "T53n2122_026:0480b26": "史不得姓名。未如崔具故依崔錄(右一驗出冥報記)。",
    "T53n2122_026:0480b27": "[0480b27] 唐并州玄中寺釋道綽。姓衛。并州汶水人也。",
    "T53n2122_026:0480b28": "清約雅素慧悟天開。承昔鸞師專崇習業。以",
    "T53n2122_026:0480b29": "貞觀二年四月八日。綽知命將盡。通告事相。",
    "T53n2122_026:0480c01": "聞而赴者滿于山寺。感見鸞師在七寶船上",
    "T53n2122_026:0480c02": "告綽云。汝淨土堂成。但餘報未盡。并見化",
    "T53n2122_026:0480c03": "佛住空天華下散。士女等眾以裙襟承得。薄",
    "T53n2122_026:0480c04": "滑可愛。又以蓮華乾地而[木*函]者。經七日乃",
    "T53n2122_026:0480c05": "萎。及餘善相不可殫記。至年七十忽然&#x9F53;齒",
    "T53n2122_026:0480c06": "新生如本。全無歷異。報力增強。自非行感倫",
    "T53n2122_026:0480c07": "通。詎能會斯嘉應也(右一驗出唐高僧傳)。",
    "T53n2122_026:0480c08": "[0480c08] 唐汾州隰城人劉善經。少小孤母所撫育。其",
    "T53n2122_026:0480c09": "母平生常習讀內典精勤苦行。以貞觀二十",
    "T53n2122_026:0480c10": "一年亡。善經哀毀過禮。哭聲不輟。至明年",
    "T53n2122_026:0480c11": "善經恍惚之間見其母曰。我為生時修福得",
    "T53n2122_026:0480c12": "受男身。今生於此縣南石趙村宋家。汝欲相",
    "T53n2122_026:0480c13": "見可即至彼也。言終不見。善經如言而往不",
    "T53n2122_026:0480c14": "移時而至彼。於是日宋家生男。善經因奉衣",
    "T53n2122_026:0480c15": "物具言由委。此男見在。善經常以母禮事",
    "T53n2122_026:0480c16": "之。隰州沙門善撫與善經舊知。見善經及鄉",
    "T53n2122_026:0480c17": "人所說。為餘令言之。",
    "T53n2122_026:0480c18": "[0480c18] 相州滏陽縣智力寺僧玄高。俗姓趙氏。其兄",
    "T53n2122_026:0480c19": "子先身於同村馬家為兒。馬家兒至貞觀末",
    "T53n2122_026:0480c20": "死。臨死之際顧謂母曰。兒於趙宗家有宿因",
    "T53n2122_026:0480c21": "緣。死後當與宗家為孫。宗即與其同村也。",
    "T53n2122_026:0480c22": "其母不信。乃以墨點兒左&#x8107;作一大黑子。",
    "T53n2122_026:0480c23": "趙家妻又夢。此兒來云。當與孃為息。因而有",
    "T53n2122_026:0480c24": "娠。夢中所見宛然馬家之子。產訖驗其墨子",
    "T53n2122_026:0480c25": "還在舊處。及兒年三歲無人導引。乃自向馬",
    "T53n2122_026:0480c26": "家云。此是兒舊舍也。于今現存。已年十四",
    "T53n2122_026:0480c27": "五。相州智力寺僧慧永法真等說之(右二驗出冥報",
    "T53n2122_026:0480c28": "拾遺)。◎"
}