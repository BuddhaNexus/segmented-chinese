{
    "T23n1444_002:1026a14": "根本說一切有部毘奈耶出家事",
    "T23n1444_002:1026a15": "卷第二",
    "T23n1444_002:1026a17": "大唐三藏義淨奉 制譯",
    "T23n1444_002:1026a18": "[1026a18] 此有度舍利目連緣。",
    "T23n1444_002:1026a19": "[1026a19] 爾時有教師名曰珊逝移，即便詣彼，問諸人",
    "T23n1444_002:1026a20": "曰：「此教師何處宴坐？」其教師先在房中，聞是",
    "T23n1444_002:1026a21": "語已便作是念：「我久在此，不聞說此宴坐之",
    "T23n1444_002:1026a22": "語。」時俱哩多等復作是念：「彼人宴坐，我等不",
    "T23n1444_002:1026a23": "應輒令起動，待坐起已，即應相見。」作是念已，",
    "T23n1444_002:1026a24": "便隱屏處。爾時珊逝移從宴坐起，諸根清淨。",
    "T23n1444_002:1026a25": "彼二知已，即便詣彼，白言：「仁者有何法眼？作",
    "T23n1444_002:1026a26": "何致示？有何殊勝？修何梵行？復得何果？」答曰：",
    "T23n1444_002:1026a27": "「我如是見、我如是說：實不妄語、不害眾生、常",
    "T23n1444_002:1026a28": "不生不死、不墮不滅，當生二梵天。」爾時彼二",
    "T23n1444_002:1026a29": "問曰：「所說何義？」答曰：「不妄語者，名為出家；",
    "T23n1444_002:1026b01": "不害生者，與一切法以為根本；常不生不死",
    "T23n1444_002:1026b02": "不墮不滅等處，是為涅槃；生二梵者，諸婆羅",
    "T23n1444_002:1026b03": "門等所修梵行，皆求彼處。」聞是語已，白言：「尊",
    "T23n1444_002:1026b04": "者，願與我等攝受出家、修行梵行。」即俱與彼",
    "T23n1444_002:1026b05": "二人出家。既出家已，四遠皆聞俱哩多等於",
    "T23n1444_002:1026b06": "珊逝移處而得出家。于時珊逝移多獲利養，",
    "T23n1444_002:1026b07": "即作是念：「我昔族望憍陳種姓，今時亦為憍",
    "T23n1444_002:1026b08": "陳種姓。今獲利養，莫不由彼二人福德，非我",
    "T23n1444_002:1026b09": "福故。」作是念已，時珊逝移先有五百弟子，常",
    "T23n1444_002:1026b10": "教論典。即命彼二，各領二百五十弟子，受其",
    "T23n1444_002:1026b11": "教法。時珊逝移便染時患，時鄔波底沙告俱",
    "T23n1444_002:1026b12": "哩多曰：「師今染患，汝求醫藥，為看侍耶？」答",
    "T23n1444_002:1026b13": "曰：「仁有智慧，宜應看侍，我當求藥。」時俱哩",
    "T23n1444_002:1026b14": "多求得諸藥根莖花等，與師噉服，其病轉加。",
    "T23n1444_002:1026b15": "于時教師即便微笑，底沙白言：「大人無緣，必",
    "T23n1444_002:1026b16": "不應笑。師今微笑，有何因緣？」師便告曰：「如汝",
    "T23n1444_002:1026b17": "所言。我向所笑，金洲有王名曰金主，命終欲",
    "T23n1444_002:1026b18": "焚，其妻悲惱亦自焚身。眾生愚癡，由慾所",
    "T23n1444_002:1026b19": "牽，欲情染故，受斯苦惱。」鄔波底沙白言：「何",
    "T23n1444_002:1026b20": "年日月有如是事？」答曰：「某年月日，及以時",
    "T23n1444_002:1026b21": "節。」其二弟子即便錄記。又白師曰：「我所出家，",
    "T23n1444_002:1026b22": "求斷生死。師既獲已，願今教我得斷生死。」師",
    "T23n1444_002:1026b23": "即答言：「我意出家，亦求此事。如汝所請，我不",
    "T23n1444_002:1026b24": "獲得。然十五日褒灑陀時，有諸天眾在於虛",
    "T23n1444_002:1026b25": "空，作如是語：『於釋種中，有童子生，於雪山所",
    "T23n1444_002:1026b26": "有河名曰分路，於彼河側有劫比羅仙人住",
    "T23n1444_002:1026b27": "處，有婆羅門善解天文及能占相。彼記童",
    "T23n1444_002:1026b28": "子當作轉輪聖王，彼若出家當證如來、應、正",
    "T23n1444_002:1026b29": "等覺，名聞十方。』」告弟子曰：「汝等於彼教中出",
    "T23n1444_002:1026c01": "家，修持梵行，不應自恃族種尊高，應修梵行，",
    "T23n1444_002:1026c02": "調伏諸根。汝等於彼，當得妙果，不受生死。」說",
    "T23n1444_002:1026c03": "先語已，而說伽他曰：",
    "T23n1444_002:1026c04": "「積聚皆消散，  崇高必墮落；",
    "T23n1444_002:1026c05": " 會合終別離，  有命咸歸死。」",
    "T23n1444_002:1026c06": "[1026c06] 爾時教師不久命終，諸弟子等以青黃赤白",
    "T23n1444_002:1026c07": "繒綵纏已，將向林中以禮焚訖。于時金洲有",
    "T23n1444_002:1026c08": "婆羅門名曰金髮，從彼來至王舍城中，到",
    "T23n1444_002:1026c09": "鄔波底沙處。時鄔波底沙問：「汝從何來？」答",
    "T23n1444_002:1026c10": "曰：「從金洲來。」「汝彼曾見希有事不？」答曰：「不見",
    "T23n1444_002:1026c11": "餘事，然金主王命終焚燒，其妻悲念亦自焚",
    "T23n1444_002:1026c12": "身。」便即問曰：「何年日月？」答曰：「某年月日，及",
    "T23n1444_002:1026c13": "以時節。」其鄔波底沙自撿私記，誠如師言。時",
    "T23n1444_002:1026c14": "俱哩多告鄔波底沙曰：「我之教師已證妙法，",
    "T23n1444_002:1026c15": "然師祕法不教我等。師若不證天耳法眼，寧",
    "T23n1444_002:1026c16": "知他方有如是事？」時俱哩多便作是念：「鄔波",
    "T23n1444_002:1026c17": "底沙聰明智慧，於教師處應得妙法，不教於",
    "T23n1444_002:1026c18": "我。」作是念已便即告曰：「共立誓言：『若先證得",
    "T23n1444_002:1026c19": "上妙法者，應相度脫。』」作是誓已，俱遊人間。",
    "T23n1444_002:1026c20": "[1026c20] 爾時菩薩年二十九，欲在王宮受五欲樂。既",
    "T23n1444_002:1026c21": "見生老病死，心生厭離，中夜踰城，往詣林藪。",
    "T23n1444_002:1026c22": "六年苦行，都無所獲，隨意喘息，便&#x98E1;美味乳",
    "T23n1444_002:1026c23": "酪等食，酥油塗身，以香湯浴，便即往詣軍營",
    "T23n1444_002:1026c24": "聚落，受歡喜、歡喜力二牧牛女十六倍乳糜。",
    "T23n1444_002:1026c25": "菩薩食已，時有黑色龍王，讚言：「善哉！」復有一",
    "T23n1444_002:1026c26": "人名曰常住，授與菩薩吉祥草已，即詣菩提",
    "T23n1444_002:1026c27": "樹下自敷斯草，其草不亂，便即右旋，於此草",
    "T23n1444_002:1026c28": "上結跏趺坐，端身正念，便即發要期之心：「我",
    "T23n1444_002:1026c29": "若諸漏不盡，終不起于此座。」",
    "T23n1444_002:1027a01": "[1027a01] 爾時菩薩應未證悟，便即降伏三十六萬俱",
    "T23n1444_002:1027a02": "胝惡魔，其魔各有百千鬼神眷屬。爾時菩薩",
    "T23n1444_002:1027a03": "以慈鎧仗降伏魔已，便證無上正等菩提。時",
    "T23n1444_002:1027a04": "有梵天來請世尊，於波羅&#x75C6;斯三轉法輪。時",
    "T23n1444_002:1027a05": "會聽者，有大臣子五十餘人，既聞法已，並請",
    "T23n1444_002:1027a06": "出家，及受近圓。",
    "T23n1444_002:1027a07": "[1027a07] 爾時世尊復詣聚落，名白[疊*毛]林。有六十人同",
    "T23n1444_002:1027a08": "為善伴，聞佛說已便得正信。復詣聚落名曰",
    "T23n1444_002:1027a09": "軍住，其聚落主有二女人：一字難陀、二名難",
    "T23n1444_002:1027a10": "陀波羅，聞佛說法，同前正信。復有一池名憂",
    "T23n1444_002:1027a11": "樓頻螺，其處有一大仙名曰迦攝，并諸弟子",
    "T23n1444_002:1027a12": "一千人俱，聞佛說法，咸請出家及受近圓。佛",
    "T23n1444_002:1027a13": "到伽耶頂制底所，有伽耶迦攝，示現三種神",
    "T23n1444_002:1027a14": "變事已，遂令迦攝住圓寂處。後往杖林，令摩",
    "T23n1444_002:1027a15": "揭陀主影勝大王得見真諦。與八萬天眾，及",
    "T23n1444_002:1027a16": "摩揭陀國婆羅門居士，至王舍城，住於竹林。",
    "T23n1444_002:1027a17": "[1027a17] 爾時世尊在竹林園羯蘭鐸迦池側。時鄔波",
    "T23n1444_002:1027a18": "底沙與俱哩多遊行人間，至王舍城，乃見城",
    "T23n1444_002:1027a19": "中寂靜，便作是念：「有二事因，令彼大城得寂",
    "T23n1444_002:1027a20": "靜住：或為有他怨怖；或緣有大威德沙門婆",
    "T23n1444_002:1027a21": "羅門。」作是念已，即行觀星，無他怨怖，面點三",
    "T23n1444_002:1027a22": "畫，漸次遊從。復有無量百千萬人，隨後而去。",
    "T23n1444_002:1027a23": "後於異時，面粧畫已，漸次遊從，隨後無有一",
    "T23n1444_002:1027a24": "人，便作是念：「我先遊從，乃有無量百千人眾",
    "T23n1444_002:1027a25": "隨從，今無一人，是事云何？」爾時諸佛常法如",
    "T23n1444_002:1027a26": "餘，佛即作念：「此異學人，一名地師、一名拘哩",
    "T23n1444_002:1027a27": "多，已於過去諸佛之所，多種善根、久修福業。",
    "T23n1444_002:1027a28": "猶如熱腫，時節若熟，逢緣發破，即得除愈。此",
    "T23n1444_002:1027a29": "人根熟，今正是時。」佛又觀其根器，云何得度？",
    "T23n1444_002:1027b01": "復於誰處而得有緣？觀知此人當於具足律",
    "T23n1444_002:1027b02": "儀人所而得發心，世尊即令馬勝苾芻往彼",
    "T23n1444_002:1027b03": "而度。時馬勝苾芻威儀庠序，諸天人眾見者",
    "T23n1444_002:1027b04": "發心。佛告馬勝：「汝可攝受二人。」既受&#x52C5;已歡",
    "T23n1444_002:1027b05": "喜默然，頂禮佛足，便即往去。爾時馬勝至明",
    "T23n1444_002:1027b06": "食時，著衣持&#x9262;，入王舍城，次第乞食，威儀庠",
    "T23n1444_002:1027b07": "序，顧若牛王。時鄔波底沙梵志出遊，乃見尊",
    "T23n1444_002:1027b08": "者馬勝，威儀具足，與世希奇，歎未曾有。于時",
    "T23n1444_002:1027b09": "鄔波底沙便作是念：「所有城中諸出家者，非",
    "T23n1444_002:1027b10": "與此等，我應問彼：『誰邊出家？所學何法？教師",
    "T23n1444_002:1027b11": "是誰？』」作是念已，便往近路而候尊者。于時尊",
    "T23n1444_002:1027b12": "者從彼而來，鄔波底沙見已，便即問曰：「誰是",
    "T23n1444_002:1027b13": "汝師？所學何法？誰邊出家？」馬勝答言：「我之大",
    "T23n1444_002:1027b14": "師，是釋迦種，沙門喬答摩，今證無上正等菩",
    "T23n1444_002:1027b15": "提。彼是我師，我依於彼，剃除鬢髮而為出",
    "T23n1444_002:1027b16": "家，修行梵行，讀誦教法。」爾時鄔波底沙告言：",
    "T23n1444_002:1027b17": "「具壽！願與我說，令我得聞。」馬勝報曰：「如來教",
    "T23n1444_002:1027b18": "法，甚深微妙，難解難知。我近出家，不能廣",
    "T23n1444_002:1027b19": "說。然我今者不能記文，略說其義。」底沙告曰：",
    "T23n1444_002:1027b20": "「願說其義。」爾時馬勝便以伽他而告之曰：",
    "T23n1444_002:1027b21": "「諸法從緣起，  如來說是因；",
    "T23n1444_002:1027b22": " 彼法因緣盡，  是大沙門說。」",
    "T23n1444_002:1027b23": "[1027b23] 說是頌已，時鄔波底沙即便離垢，證得法眼，",
    "T23n1444_002:1027b24": "法中之眼。得見法已，心無疑惑，情無畏懼，忽",
    "T23n1444_002:1027b25": "便起立，恭敬合掌，作如是言：「此是我師，此是",
    "T23n1444_002:1027b26": "正法。住此法者，更不墜墮，是無憂處。我從無",
    "T23n1444_002:1027b27": "量曠大劫來，未曾聞此甚深要法。」即告具壽：",
    "T23n1444_002:1027b28": "「大師世尊，今在何處？」答曰：「我之大師，在王舍",
    "T23n1444_002:1027b29": "城羯蘭鐸迦池側。」時鄔波底沙聞是語已，歡",
    "T23n1444_002:1027c01": "喜踊躍，恭敬合掌，右遶三匝，奉辭而去，便即",
    "T23n1444_002:1027c02": "往詣俱哩多處。時俱哩多遙見而來，告鄔波",
    "T23n1444_002:1027c03": "底沙曰：「汝今容貌，異常鮮潔，諸根清淨，為得",
    "T23n1444_002:1027c04": "甘露上妙法耶？」鄔波底沙答曰：「如是，如是！如",
    "T23n1444_002:1027c05": "汝所言。」時鄔波底沙具申上事，說伽他曰：",
    "T23n1444_002:1027c06": "「諸法從緣起，  如來說是因；",
    "T23n1444_002:1027c07": " 彼法因緣盡，  是大沙門說。」",
    "T23n1444_002:1027c08": "[1027c08] 爾時俱哩多聞是法已，告言：「具壽！更為我說。」",
    "T23n1444_002:1027c09": "時鄔波底沙復為重說：",
    "T23n1444_002:1027c10": "「諸法從緣起，  如來說是因；",
    "T23n1444_002:1027c11": " 彼法因緣盡，  是大沙門說。」",
    "T23n1444_002:1027c12": "[1027c12] 說是法已，時俱哩多便得離垢，證得法眼，法",
    "T23n1444_002:1027c13": "中之眼。既見法已，恭敬合掌，歡喜頂禮，作如",
    "T23n1444_002:1027c14": "是言：「此是正法，若住此者，不墮落處。我從無",
    "T23n1444_002:1027c15": "量俱胝劫來，未聞此法。」時俱哩多告鄔波底",
    "T23n1444_002:1027c16": "沙曰：「大師世尊今在何處？」答曰：「在王舍城羯",
    "T23n1444_002:1027c17": "蘭鐸迦池側。」聞是語已，又告鄔波底沙：「今宜",
    "T23n1444_002:1027c18": "共往，於彼出家，修行梵行。」答言：「甚善！」俱哩",
    "T23n1444_002:1027c19": "多曰：「問諸弟子，共許以不？」鄔波底沙報言：「善",
    "T23n1444_002:1027c20": "哉，善哉！汝是名德，眾所知識，應問弟子。」爾時",
    "T23n1444_002:1027c21": "俱哩多告諸弟子曰：「我與鄔波底沙，今欲往",
    "T23n1444_002:1027c22": "詣佛世尊所，出家學道，修行梵行。汝等云何？」",
    "T23n1444_002:1027c23": "弟子答曰：「我等所學，皆依師授。今鄔波馱耶",
    "T23n1444_002:1027c24": "隨佛出家，我等亦願隨佛出家。」師告言：「善！今",
    "T23n1444_002:1027c25": "正是時。」爾時鄔波底沙與俱哩多，各與二百",
    "T23n1444_002:1027c26": "五十弟子，即出王城，欲往羯蘭鐸迦竹林池",
    "T23n1444_002:1027c27": "所。[1027c27] 爾時具壽馬勝苾芻，去世尊不遠，在一樹",
    "T23n1444_002:1027c28": "下寂然宴坐。鄔波底沙既遙見已，告俱哩多",
    "T23n1444_002:1027c29": "曰：「為當先去禮世尊耶？為先於鄔波馱耶處",
    "T23n1444_002:1028a01": "而為聽法？」俱哩多曰：「應聽法處。」作是語已，俱",
    "T23n1444_002:1028a02": "詣尊者馬勝苾芻處，頭面禮足，退坐一面。爾",
    "T23n1444_002:1028a03": "時如來眾中有一婆羅門，先事月神，世尊為",
    "T23n1444_002:1028a04": "彼婆羅門而說伽他曰：",
    "T23n1444_002:1028a05": "「若人能了法，  無論老與少，",
    "T23n1444_002:1028a06": " 當須起恭敬，  猶如月初出。」",
    "T23n1444_002:1028a07": "[1028a07] 爾時會中，有一事火婆羅門，世尊復為而說",
    "T23n1444_002:1028a08": "頌曰：",
    "T23n1444_002:1028a09": "「若人能了法，  無論老與少，",
    "T23n1444_002:1028a10": " 當須起恭敬，  如火能淨穢。」",
    "T23n1444_002:1028a11": "[1028a11] 爾時鄔波底沙與俱哩多等，頂禮尊者馬勝",
    "T23n1444_002:1028a12": "足已，即詣佛所。爾時世尊與無量百千苾芻",
    "T23n1444_002:1028a13": "眾等前後圍遶，而為說法。世尊遙見俱哩多",
    "T23n1444_002:1028a14": "等，便告諸苾芻曰：「汝等見此二人，大眾圍遶",
    "T23n1444_002:1028a15": "而為上首不？」答言：「如是！我等已見。」世尊復",
    "T23n1444_002:1028a16": "言：「汝等當知，此二人等，於我法中，出家學",
    "T23n1444_002:1028a17": "道，於聲聞中，神通、智慧最為第一。」時俱哩",
    "T23n1444_002:1028a18": "多及鄔波底沙，至世尊所，頂禮佛足，退坐",
    "T23n1444_002:1028a19": "一面，白佛言：「世尊！願與我等，於善法中，出",
    "T23n1444_002:1028a20": "家近圓，成苾芻性，修持梵行。」",
    "T23n1444_002:1028a21": "[1028a21] 爾時世尊命彼二人：「善來苾芻！修行梵行。」佛",
    "T23n1444_002:1028a22": "既語已，時彼二人，鬚髮自落，袈裟著身，如曾",
    "T23n1444_002:1028a23": "剃髮已經七日，威儀具足如百歲苾芻，而",
    "T23n1444_002:1028a24": "攝頌曰：",
    "T23n1444_002:1028a25": " 世尊命善來，  諸根得寂靜，",
    "T23n1444_002:1028a26": " 髮落衣著身，  威儀如百夏。",
    "T23n1444_002:1028a27": "[1028a27] 時有眾多苾芻，食時著衣持&#x9262;，入王舍城，次",
    "T23n1444_002:1028a28": "第乞食。於其城內所是珊逝移諸弟子等，見",
    "T23n1444_002:1028a29": "諸苾芻，共相譏笑而說伽他曰：",
    "T23n1444_002:1028b01": "「佛於王舍城，  摩揭陀最勝；",
    "T23n1444_002:1028b02": " 珊逝悉度訖，  汝今當度誰？」",
    "T23n1444_002:1028b03": "[1028b03] 時諸苾芻聞是語已，便失威德，情不歡喜。乞",
    "T23n1444_002:1028b04": "食得已，還至本處，飯食已訖，收衣洗足，至世",
    "T23n1444_002:1028b05": "尊所，頂禮佛足，退坐一面。時諸苾芻白佛言：",
    "T23n1444_002:1028b06": "「世尊！我等食時，王城乞食，所有珊逝移弟子",
    "T23n1444_002:1028b07": "等種種譏嫌，具說上事。我等默然，無有威",
    "T23n1444_002:1028b08": "德，情懷不樂。」佛言：「彼若作如是語，汝應此答：",
    "T23n1444_002:1028b09": "「凡度應如法，  世尊教是正；",
    "T23n1444_002:1028b10": " 汝等有何知，  彼度是依法？",
    "T23n1444_002:1028b11": "[1028b11] 「若作此答，彼無威德，默然而去。」時諸苾芻著",
    "T23n1444_002:1028b12": "衣持&#x9262;，入王舍城，次第乞食。時珊逝移諸弟",
    "T23n1444_002:1028b13": "子等如上譏嫌，說伽他曰：",
    "T23n1444_002:1028b14": "「佛於王舍城，  摩揭陀最勝；",
    "T23n1444_002:1028b15": " 珊逝悉度訖，  汝今當度誰？」",
    "T23n1444_002:1028b16": "[1028b16] 時諸苾芻聞是語已，便說伽他答曰：",
    "T23n1444_002:1028b17": "「凡度應如法，  世尊教是正；",
    "T23n1444_002:1028b18": " 汝等有何知，  彼度是依法？」",
    "T23n1444_002:1028b19": "[1028b19] 時珊逝移弟子，聞是語已，威德俱失，默然退",
    "T23n1444_002:1028b20": "散。後於異時，摩吒羅婆羅門夫妻俱亡，底沙",
    "T23n1444_002:1028b21": "婆羅門及妻舍利，命亦終歿。俱瑟恥羅從南",
    "T23n1444_002:1028b22": "方還，將無後世論至那剌陀聚落。有守門人",
    "T23n1444_002:1028b23": "問曰：「具壽！汝是俱瑟恥囉不？」答言：「如是。眾",
    "T23n1444_002:1028b24": "人得知。」問守門人曰：「摩吒囉婆羅門今在何",
    "T23n1444_002:1028b25": "處？」答言：「已死。」又問：「其妻及底沙等。」具答如",
    "T23n1444_002:1028b26": "前。又問：「舍利子今在何處？」答言：「在王舍城。",
    "T23n1444_002:1028b27": "有一大師名曰珊逝移，近出世間，於彼出家。」",
    "T23n1444_002:1028b28": "俱瑟恥羅便作是言：「婆羅門法，不應出家，此",
    "T23n1444_002:1028b29": "非善事。」作是語已，漸次而行至王舍城，問諸",
    "T23n1444_002:1028c01": "人曰：「珊逝移大師今在何處？」諸人答言：「大師",
    "T23n1444_002:1028c02": "已死。所有弟子悉於沙門喬答摩處，於彼出",
    "T23n1444_002:1028c03": "家。」歎言：「甚善！彼既記言：『當作轉輪聖王，彼若",
    "T23n1444_002:1028c04": "作王，舍利子應為大臣。』」[1028c04] 爾時長爪梵志聞是",
    "T23n1444_002:1028c05": "說已，即詣佛所，作如是語：「沙門喬答摩！一切",
    "T23n1444_002:1028c06": "我法，所有見等，皆我不欲。所有事火，作如是",
    "T23n1444_002:1028c07": "見、作如是說：『我所見者，悉離悉除，亦離變",
    "T23n1444_002:1028c08": "易。若離此見、不取相續，更不取餘見。』沙門",
    "T23n1444_002:1028c09": "喬答摩！我如是見，我如是解。世人所見，多",
    "T23n1444_002:1028c10": "與事火相違。又說如是見解，皆住此道。汝喬",
    "T23n1444_002:1028c11": "答摩！作如是見、如是解不？又事火論曰：『若沙",
    "T23n1444_002:1028c12": "門婆羅門等，能捨此見，不取餘見，如是此等，",
    "T23n1444_002:1028c13": "真沙門婆羅門，是微妙處。又事火者，皆住三",
    "T23n1444_002:1028c14": "見。云何為三？一者一切不欲、二者一切欲、三",
    "T23n1444_002:1028c15": "者一切願不欲，乃至出家。』」",
    "T23n1444_002:1028c16": "[1028c16] 佛告諸苾芻：「於我聲聞弟子之中，明解聰利，",
    "T23n1444_002:1028c17": "俱瑟恥羅苾芻，最為第一。」[1028c17] 時具壽舍利子，斷",
    "T23n1444_002:1028c18": "諸煩惱，證阿羅漢果。時諸苾芻咸皆有疑，請",
    "T23n1444_002:1028c19": "世尊曰：「此舍利子先作何業？由彼業故，感得",
    "T23n1444_002:1028c20": "利智、深智、無疑惑智。」[1028c20] 佛言：「諸苾芻！汝等應",
    "T23n1444_002:1028c21": "聽。其舍利子，先所作業，還應自得，非於餘處，",
    "T23n1444_002:1028c22": "廣說乃至果報還自受等。乃往古昔，於一聚",
    "T23n1444_002:1028c23": "落有婆羅門，娶妻未久便誕一息。不經多年",
    "T23n1444_002:1028c24": "復生一女，俱漸長大。父母遇病，皆悉身亡。時",
    "T23n1444_002:1028c25": "彼童子既遭憂慼，念往山林，即&#x643A;其妹共至",
    "T23n1444_002:1028c26": "林所，採拾花果以自支持。汝等苾芻！如大黑",
    "T23n1444_002:1028c27": "蛇，有五過患。云何為五？一者多瞋、二者多",
    "T23n1444_002:1028c28": "恨、三者作惡、四者無恩、五者利毒。應知女",
    "T23n1444_002:1028c29": "人亦有五過：一者多瞋、二者多恨、三者作",
    "T23n1444_002:1029a01": "惡、四者無恩、五者利毒。云何名為女人利",
    "T23n1444_002:1029a02": "毒？凡諸女人，多懷猛利染欲之心。是時童女",
    "T23n1444_002:1029a03": "既至成人，欲心漸盛，告其兄曰：『我今不能常",
    "T23n1444_002:1029a04": "&#x98E1;花果以自存命，可往人間求請飲食。』時兄",
    "T23n1444_002:1029a05": "將妹共出山林，往婆羅門家而行乞食。兩俱",
    "T23n1444_002:1029a06": "齊喚，主人出看，見而告曰：『隱居之人亦畜妻",
    "T23n1444_002:1029a07": "室？』兄曰：『此非我妻，是親妹也。』即問兄曰：『曾",
    "T23n1444_002:1029a08": "娉人未？』彼報言：『未。』『若如是者，何不與我？』答",
    "T23n1444_002:1029a09": "曰：『此已遠離世間惡法。』女心欲盛，報其兄曰：",
    "T23n1444_002:1029a10": "『豈我林中食諸花果不能活耶？然我不堪煩",
    "T23n1444_002:1029a11": "惱所逼，共辭林野遠至人間，今可以我與婆",
    "T23n1444_002:1029a12": "羅門。』兄曰：『我實不能嫁娶於汝，此是惡法，非",
    "T23n1444_002:1029a13": "我所為。汝有俗心，任情所欲。』時婆羅門知女",
    "T23n1444_002:1029a14": "心已，延入家中，大會宗親，納以為婦，報其兄",
    "T23n1444_002:1029a15": "曰：『今與我同宅而居，別為一室。』兄曰：『我不求",
    "T23n1444_002:1029a16": "欲，當樂出家。』妹曰：『共立要契，方可隨情。』兄",
    "T23n1444_002:1029a17": "曰：『是何言要？』妹曰：『若其證得殊勝果者，可來",
    "T23n1444_002:1029a18": "相見。』兄曰：『善哉！如汝所願。』即便辭去，至隱",
    "T23n1444_002:1029a19": "士所而為出家。由彼宿世善根力故，遂於三",
    "T23n1444_002:1029a20": "十七品菩提分法，無師自悟，證獨覺果，便作",
    "T23n1444_002:1029a21": "是念：『我先與妹，共立要契，今可往看。』便至其",
    "T23n1444_002:1029a22": "所，上昇虛空，身現神變，上出火光，下流清",
    "T23n1444_002:1029a23": "水，奇相非一，縱身而下。諸凡夫人見神通時，",
    "T23n1444_002:1029a24": "心疾迴轉，猶如大樹崩倒於地，頂禮尊足，白",
    "T23n1444_002:1029a25": "言：『大兄！今得如是殊妙勝德。』答言：『我證。』白",
    "T23n1444_002:1029a26": "言：『兄為資身，須得飲食。我為求福，願興供",
    "T23n1444_002:1029a27": "養，可住於此。』答曰：『汝無自在，可入報夫。』即",
    "T23n1444_002:1029a28": "白夫言：『仁今知不？我兄出家，成就禁戒，得上",
    "T23n1444_002:1029a29": "妙果，世間第一。我欲供養，不敢自專。若見許",
    "T23n1444_002:1029b01": "者，於三月中，飲食資給。』答言：『賢首！彼不出",
    "T23n1444_002:1029b02": "家，我雖不欲，終須供濟；況已出家，獲殊勝",
    "T23n1444_002:1029b03": "道。今隨汝意，供養三月。』其三月中，種種上妙",
    "T23n1444_002:1029b04": "供給其兄。三月既滿，即以上[疊*毛]刀子及針，即",
    "T23n1444_002:1029b05": "便奉施。兄既受已，以刀割截，刀子善利，裁割",
    "T23n1444_002:1029b06": "迅疾。其妹見已，便即蹲踞，作如是言：『願我根",
    "T23n1444_002:1029b07": "性，如此刀子，得善迅利，乃至未來，成就利智。』",
    "T23n1444_002:1029b08": "于時獨覺取衣縫刺，善用針線，縫刺無礙。妹",
    "T23n1444_002:1029b09": "便發願：『願我今身，乃至未來，令我智慧，猶若",
    "T23n1444_002:1029b10": "此針，智慧深遠，通達無礙。』」[1029b10] 爾時佛告諸苾芻：",
    "T23n1444_002:1029b11": "「勿生異念。往昔婆羅門女者，豈異人乎？今舍",
    "T23n1444_002:1029b12": "利弗是。由彼過去供養獨覺，奉施刀子及白",
    "T23n1444_002:1029b13": "[疊*毛]等，廣發誓願。由此善根，今得利智聰明第",
    "T23n1444_002:1029b14": "一。汝等苾芻！當知黑業，還得黑報。若行白業，",
    "T23n1444_002:1029b15": "還得白報，乃至廣說，如上應知。」[1029b15] 時諸苾芻咸",
    "T23n1444_002:1029b16": "皆有疑，白世尊曰：「具壽舍利弗，昔作何業？今",
    "T23n1444_002:1029b17": "得非貴族種，非極下賤，處中而生，數數出家。」",
    "T23n1444_002:1029b18": "[1029b18] 佛告諸苾芻：「汝等應聽！乃往過去，有一國王，",
    "T23n1444_002:1029b19": "娶妻不久，自恣慾樂乃至遊獵，不經多年便",
    "T23n1444_002:1029b20": "誕一息。其子長大，見其父王非法化世，便作",
    "T23n1444_002:1029b21": "是念：『我父滅度，當墮地獄。我紹王位，亦同斯",
    "T23n1444_002:1029b22": "苦。我應往於善法律中，出家修道乃至梵行。』",
    "T23n1444_002:1029b23": "作是念已，即詣父所，白言：『大王！願王放我出",
    "T23n1444_002:1029b24": "家。』王告子曰：『所有種種祭祠天等，皆求富貴。",
    "T23n1444_002:1029b25": "汝是太子，乘象之種，王位在即。汝今何故而",
    "T23n1444_002:1029b26": "求出家？』種種呵責，不放出家。後於異時，太子",
    "T23n1444_002:1029b27": "乘象出城遊觀，見一貧人持葉乞食，告曰：『賢",
    "T23n1444_002:1029b28": "首！我是貴種，不得出家。汝非貴種，何不出",
    "T23n1444_002:1029b29": "家？』答言：『我無衣&#x9262;，云何出家？』報言：『賢首！我",
    "T23n1444_002:1029c01": "當與汝三衣&#x9262;等，汝應出家。』答言：『極善！』于時",
    "T23n1444_002:1029c02": "太子如上付與。時有五通仙人，在一樹下樂",
    "T23n1444_002:1029c03": "寂宴坐。于時太子及與乞士，俱詣仙人處。太",
    "T23n1444_002:1029c04": "子下象，至仙人處，白言：『聖者！願與出家。』時彼",
    "T23n1444_002:1029c05": "仙人即與出家。太子告言：『我今欲去，汝若得",
    "T23n1444_002:1029c06": "道及與證果，願令相報。』彼即答言：『如仁所",
    "T23n1444_002:1029c07": "言。』既出家已，即往靜處宴坐修定，遂於三十",
    "T23n1444_002:1029c08": "七品菩提分法無師自悟，證獨覺果，便作是",
    "T23n1444_002:1029c09": "念：『我所證果，皆由太子。我應於彼今可往看，",
    "T23n1444_002:1029c10": "示現神變。』作是念已，便至其所，上昇虛空，種",
    "T23n1444_002:1029c11": "種神變，乃至火光，下流水等，廣如上說。時諸",
    "T23n1444_002:1029c12": "人等見神變已，心疾迴轉，猶如大樹崩倒於",
    "T23n1444_002:1029c13": "地，咸皆頂禮，白言：『聖者！今證如是殊勝果耶？』",
    "T23n1444_002:1029c14": "答言：『我證。』太子見已，作如是念：『彼所獲者",
    "T23n1444_002:1029c15": "皆悉由我，我不出家證斯果者，莫不皆由高",
    "T23n1444_002:1029c16": "族家生？』作是念已，便發誓願：『唯願我等，生生",
    "T23n1444_002:1029c17": "世世，勿於高族家生及以下賤，處中而生，令",
    "T23n1444_002:1029c18": "我無障，易得出家。』汝等苾芻，勿生異念，往",
    "T23n1444_002:1029c19": "太子者，豈與人乎？今舍利弗是。由彼昔時誓",
    "T23n1444_002:1029c20": "願力故，今生出家，自在無礙。當知果報，自",
    "T23n1444_002:1029c21": "作自受。若作白業還得白報，若作黑業還得",
    "T23n1444_002:1029c22": "黑報，乃至善惡，廣說如前。汝等苾芻！當如是",
    "T23n1444_002:1029c23": "學。」[1029c23] 時諸苾芻咸皆有疑，唯佛世尊能斷疑惑，",
    "T23n1444_002:1029c24": "諸苾芻等白世尊言：「此具壽舍利弗，作何福",
    "T23n1444_002:1029c25": "業成熟善根，於聲聞中，智慧第一？」[1029c25] 佛言：「由昔",
    "T23n1444_002:1029c26": "過去發願力故。」諸苾芻等白言：「世尊！作何誓",
    "T23n1444_002:1029c27": "願？唯佛慈悲，為我廣說。」佛告諸苾芻：「汝等應",
    "T23n1444_002:1029c28": "聽！乃往過去，此賢劫中人壽二萬歲時，有佛",
    "T23n1444_002:1029c29": "出世號曰迦攝波，十號具足。此舍利弗有一",
    "T23n1444_002:1030a01": "教師，迦葉佛所而得出家。迦攝波佛記舍利",
    "T23n1444_002:1030a02": "師：『汝於聲聞眾中，聰明智慧最為第一，乃至",
    "T23n1444_002:1030a03": "梵行而無虧缺。然無果報，非獲於果。』至師命",
    "T23n1444_002:1030a04": "終時廣發誓願：『我所修行梵行功德，以此善",
    "T23n1444_002:1030a05": "根，願迦葉波佛與彼嗢怛囉婆羅門，當來世",
    "T23n1444_002:1030a06": "時，人壽百歲有佛出世，號曰釋迦牟尼應正",
    "T23n1444_002:1030a07": "等覺，十號具足，於彼教中而得出家，斷諸煩",
    "T23n1444_002:1030a08": "惱乃至漏盡，證阿羅漢果。』爾時舍利弗，今所",
    "T23n1444_002:1030a09": "獲果，一如師願。由彼願力故，今舍利弗，諸聲",
    "T23n1444_002:1030a10": "聞中智慧第一。」[1030a10] 時諸苾芻咸皆有疑，唯佛能",
    "T23n1444_002:1030a11": "斷，白世尊曰：「彼具壽大目乾連，先作何業？成",
    "T23n1444_002:1030a12": "熟善根，諸聲聞中，神通第一。」[1030a12] 佛告諸苾芻：「汝",
    "T23n1444_002:1030a13": "等應聽！彼大目乾連，乃往過去，善行善業，積",
    "T23n1444_002:1030a14": "聚善根，乃至果報，廣說如前。」",
    "T23n1444_002:1030a15": "[1030a15] 佛告諸苾芻：「乃往過去波羅奈城，去斯不遠，",
    "T23n1444_002:1030a16": "有一仙人於彼居止，心行慈悲，憐愍有情。于",
    "T23n1444_002:1030a17": "時有一採樵貧人，負薪至彼，疲極偃息。仙人",
    "T23n1444_002:1030a18": "見已，極生憐愍，遂作是念：『此貧窮人，先世不",
    "T23n1444_002:1030a19": "種修行善根，雖得人身，受斯辛苦而得衣食。",
    "T23n1444_002:1030a20": "我今應度此人出家，令修梵行。』作是念已，告",
    "T23n1444_002:1030a21": "言：『賢子！汝受辛苦，何不出家？』答言：『大仙！我",
    "T23n1444_002:1030a22": "是貧人，採樵活命，誰能見是度我出家？』告",
    "T23n1444_002:1030a23": "言：『賢首！我當度汝，令得出家。儻若獲果，願",
    "T23n1444_002:1030a24": "當相報。』答言：『聖者！必若證果，必當相報。』時",
    "T23n1444_002:1030a25": "彼仙人即與出家。既出家已，而逐靜處修禪",
    "T23n1444_002:1030a26": "習定，遂於三十七品菩提分法無師自悟，證",
    "T23n1444_002:1030a27": "獨覺果，便作是念：『我所證果，皆由仙人。我應",
    "T23n1444_002:1030a28": "覆誓，往看相報。』作是念已，至其仙所，上昇虛",
    "T23n1444_002:1030a29": "空，下流清水，乃至火光，十八變等，如前廣",
    "T23n1444_002:1030b01": "說。其仙見已，心疾迴轉，猶如大樹，崩倒於",
    "T23n1444_002:1030b02": "地，便發願言：『願我所修無量功德，於當來世",
    "T23n1444_002:1030b03": "所有威德如汝所有，神通第一。』汝等苾芻！勿",
    "T23n1444_002:1030b04": "生異念。往仙人者，豈異人乎？即大目乾連是",
    "T23n1444_002:1030b05": "也。當知果報黑白業等，廣如上說。汝等苾芻！",
    "T23n1444_002:1030b06": "應如是學。」[1030b06] 時諸苾芻咸皆有疑，唯佛能斷，來",
    "T23n1444_002:1030b07": "白佛言：「此大目乾連，復作何業，於大德中，神",
    "T23n1444_002:1030b08": "通第一？」",
    "T23n1444_002:1030b09": "[1030b09] 佛告諸苾芻：「汝等應聽！乃往過去，此賢劫中",
    "T23n1444_002:1030b10": "迦攝波佛出現世時，以誓願故，廣如上說。」[1030b10] 時",
    "T23n1444_002:1030b11": "諸苾芻咸皆有疑，唯佛能斷，來白世尊：「具壽",
    "T23n1444_002:1030b12": "憍陳如，先世作何善業？成熟善根，能四如意",
    "T23n1444_002:1030b13": "解，今時利根明了。」佛告諸苾芻：「於此賢劫中，",
    "T23n1444_002:1030b14": "過去有佛出現，名迦攝波，有教師修持梵行",
    "T23n1444_002:1030b15": "不獲果報，臨命終時發誓願故，如前廣說。」[1030b15] 於",
    "T23n1444_002:1030b16": "佛住世之時，若有出家近圓者，皆來於世尊",
    "T23n1444_002:1030b17": "所，佛言：「善來苾芻！」鬚髮自落，袈裟著身，自",
    "T23n1444_002:1030b18": "然持&#x9262;，即為出家近圓。別有一人，在外遠國，",
    "T23n1444_002:1030b19": "於苾芻處來求出家。彼苾芻將此人，來於佛",
    "T23n1444_002:1030b20": "所，欲與出家近圓。其人在路身亡，乃不得出",
    "T23n1444_002:1030b21": "家。時諸苾芻緣此事故，來白佛言，具如上說。",
    "T23n1444_002:1030b22": "爾時世尊便作是念：「疲乏我聲聞，若有人求",
    "T23n1444_002:1030b23": "出家近圓，在遠國者，我許於苾芻僧眾與彼",
    "T23n1444_002:1030b24": "出家近圓。」時佛世尊集諸苾芻，告言：「緣此事",
    "T23n1444_002:1030b25": "故，從今已後，若有求出家者，許苾芻僧眾與",
    "T23n1444_002:1030b26": "出家與近圓。」佛許此事已，彼苾芻眾不知云",
    "T23n1444_002:1030b27": "何與出家與近圓？以緣白佛。時世尊告諸苾",
    "T23n1444_002:1030b28": "芻：「但有人來求出家者，當問諸難。若無障難",
    "T23n1444_002:1030b29": "者，然後與受三歸。即令合掌[跍*月]跪，當自稱名，",
    "T23n1444_002:1030c01": "盡一形世，歸依佛兩足尊、歸依法離欲尊、歸",
    "T23n1444_002:1030c02": "依僧眾中尊。後與受五學處、十戒、二百五十",
    "T23n1444_002:1030c03": "戒。廣如餘說。」",
    "T23n1444_002:1030c04": "[1030c04] 既出家近圓已，於阿遮離、鄔波馱耶處，無怕",
    "T23n1444_002:1030c05": "懼心，所作之事，皆無所問。時諸苾芻以緣白",
    "T23n1444_002:1030c06": "佛。",
    "T23n1444_002:1030c07": "[1030c07] 爾時世尊告諸苾芻：「我今為諸弟子，制其學",
    "T23n1444_002:1030c08": "處：若諸弟子所作事業，以水洒地，及瞿摩耶",
    "T23n1444_002:1030c09": "塗壇掃地，及修理衣&#x9262;，食噉等事，不告白師，",
    "T23n1444_002:1030c10": "及有客苾芻，先不相識，來至房中，應白師知。",
    "T23n1444_002:1030c11": "唯除五事，餘悉皆白。若不如是，得越法罪。言",
    "T23n1444_002:1030c12": "五事者，所謂嚼齒木、飲淨水、大小便利，及四",
    "T23n1444_002:1030c13": "十九尋內禮制底，此不應白二師。所有縫衣",
    "T23n1444_002:1030c14": "等事，弟子應白：『師勿自勞，我當代作。』若如是",
    "T23n1444_002:1030c15": "者善；不如是者，得越法罪。師若為福及眾作，",
    "T23n1444_002:1030c16": "不代無犯。二師有病，須勤看侍，應白師言；所",
    "T23n1444_002:1030c17": "須醫藥及以飲食，應隨師意，不得違情。若如",
    "T23n1444_002:1030c18": "是者善；若不如是，同前得罪。若二師有犯，同",
    "T23n1444_002:1030c19": "住弟子應善方便白二師言：『師犯如是惡",
    "T23n1444_002:1030c20": "作之罪，師應發露。』廣說如上。二師邪見，大眾",
    "T23n1444_002:1030c21": "為作驅擯等令出住處。弟子應須於大眾處，",
    "T23n1444_002:1030c22": "慇懃求謝，令眾歡喜。又須白師：『勿作惡見。』方",
    "T23n1444_002:1030c23": "便正諫令捨是事，令眾及師，和合樂住。若不",
    "T23n1444_002:1030c24": "如是，得越法罪，乃至廣說，如上應知，若二師",
    "T23n1444_002:1030c25": "犯僧伽伐尸沙罪，弟子應須令師發露。若復",
    "T23n1444_002:1030c26": "僧伽與其二師行遍住法及以意喜，不得與",
    "T23n1444_002:1030c27": "善苾芻同室眠臥等事。若如法悔，罪根及業，",
    "T23n1444_002:1030c28": "悉皆除滅，同善苾芻，乃至復本等，廣如上說。",
    "T23n1444_002:1030c29": "若如是者善；若不依行者，得越法罪。其弟子",
    "T23n1444_002:1031a01": "等慇懃諫悔；弟子有過，師亦慇懃呵責令改。」"
}