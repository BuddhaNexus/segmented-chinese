{
    "T29n1563_026:0898c02": "阿毘達磨藏顯宗論卷第二十六",
    "T29n1563_026:0898c04": "尊者眾賢造",
    "T29n1563_026:0898c05": "三藏法師玄奘奉 詔譯",
    "T29n1563_026:0898c06": "辯隨眠品第六之二",
    "T29n1563_026:0898c07": "[0898c07] 九十八隨眠中。幾由所緣故隨增。幾由相應",
    "T29n1563_026:0898c08": "故隨增。頌曰。",
    "T29n1563_026:0898c09": " 未斷遍隨眠  於自地一切",
    "T29n1563_026:0898c10": " 非遍於自部  所緣故隨增",
    "T29n1563_026:0898c11": " 非無漏上緣  無攝有違故",
    "T29n1563_026:0898c12": " 隨於相應法  相應故隨增",
    "T29n1563_026:0898c13": "[0898c13] 論曰。遍行隨眠差別有二。謂於自界地他界",
    "T29n1563_026:0898c14": "地遍行。不遍隨眠差別亦二。謂有漏無漏緣。",
    "T29n1563_026:0898c15": "且遍行中自界地者。普於五部自界地法所",
    "T29n1563_026:0898c16": "緣隨增。不遍行中有漏緣者。唯於自部自",
    "T29n1563_026:0898c17": "界地法所緣隨增。不遍行中無漏緣者。及遍",
    "T29n1563_026:0898c18": "行中他界緣者。於所緣境無隨增義。所以者",
    "T29n1563_026:0898c19": "何。彼所緣境非所攝受及相違故。謂若有法",
    "T29n1563_026:0898c20": "為此地中身見及愛攝為己有。可有為此身",
    "T29n1563_026:0898c21": "見愛地中所有隨眠所緣隨增理。言隨增者。",
    "T29n1563_026:0898c22": "謂諸隨眠於此法中隨住增長。即是隨縛增",
    "T29n1563_026:0898c23": "惛滯義。如衣有潤塵隨住中。如有潤田種子",
    "T29n1563_026:0898c24": "增長。非諸無漏及上地法為諸下身見愛攝",
    "T29n1563_026:0898c25": "為己有故。緣彼下惑非所緣隨增。以不隨縛",
    "T29n1563_026:0898c26": "增惛滯故。若下地生求上地等。是善法欲。",
    "T29n1563_026:0898c27": "非謂染污。為求離染此欲生故。聖道涅槃及",
    "T29n1563_026:0898c28": "上地法與能緣彼下惑相違。故彼二亦無所",
    "T29n1563_026:0898c29": "緣隨增理。如於炎石足不隨住。如火焰中鵝",
    "T29n1563_026:0899a01": "不增長。此隨眠起。親由所依。然正起時兼託",
    "T29n1563_026:0899a02": "彼境。如是已辯所緣隨增。隨何隨眠。於相應",
    "T29n1563_026:0899a03": "法。由相應故於彼隨增。所說隨增。謂至未",
    "T29n1563_026:0899a04": "斷。故初頌首摽未斷言。由此應知。諸緣無漏",
    "T29n1563_026:0899a05": "他界地煩惱唯相應隨增。諸緣有漏自界地",
    "T29n1563_026:0899a06": "遍具有所緣相應隨增。去來隨眠有隨增不。",
    "T29n1563_026:0899a07": "應言定有。能發得故。若異此者。諸異生類無",
    "T29n1563_026:0899a08": "染心位應離隨眠。然世尊言。幼稚童子嬰孩",
    "T29n1563_026:0899a09": "眠病。雖無染欲而有欲貪隨眠隨增。故說隨",
    "T29n1563_026:0899a10": "增。乃至未斷。若彼已斷即無所緣。相應隨增",
    "T29n1563_026:0899a11": "隨眠寧有。彼猶不失隨眠相故。謂由對治壞",
    "T29n1563_026:0899a12": "其勢力。故不隨增。然彼隨眠體相不失。故言",
    "T29n1563_026:0899a13": "猶有。或據曾當有此用故。今雖無用亦號隨",
    "T29n1563_026:0899a14": "眠。如失國王猶存王號。工匠停作其名尚存。",
    "T29n1563_026:0899a15": "九十八隨眠中。幾不善幾無記。頌曰。",
    "T29n1563_026:0899a16": " 上二界隨眠  及欲身邊見",
    "T29n1563_026:0899a17": " 彼俱癡無記  所餘皆不善",
    "T29n1563_026:0899a18": "[0899a18] 論曰。色無色界一切隨眠。四支五支定所伏",
    "T29n1563_026:0899a19": "故。無有勢力招異熟果。故彼皆是無記性攝。",
    "T29n1563_026:0899a20": "若謂彼能招異熟果。應上二界有非愛受。染",
    "T29n1563_026:0899a21": "招愛受理不成故。然無聖道成無記失。唯有",
    "T29n1563_026:0899a22": "漏法有異熟故。此種類中無異熟者。方可說",
    "T29n1563_026:0899a23": "為無記性故。身邊二見及相應癡。欲界繫者",
    "T29n1563_026:0899a24": "亦無記性。顛倒轉故。寧非不善。且有身見。順",
    "T29n1563_026:0899a25": "善行故。違斷善故。定非不善。愛慢雖有順修",
    "T29n1563_026:0899a26": "福行。而由見力引彼令起。又斷善時。為強因",
    "T29n1563_026:0899a27": "故背善友故。欲俱不善邊執見中執斷邊者。",
    "T29n1563_026:0899a28": "計生斷故。不違涅槃。順厭離門。故非不善。如",
    "T29n1563_026:0899a29": "世尊說。若起此見我於一切皆不忍受。當知",
    "T29n1563_026:0899b01": "此見不順貪欲隨順無貪。乃至廣說。又世尊",
    "T29n1563_026:0899b02": "說。於諸外道諸見趣中此見最勝。謂我不有。",
    "T29n1563_026:0899b03": "我所亦不有。我當不有。我所當不有。執常邊",
    "T29n1563_026:0899b04": "見順我見生。是無記理如我見說。餘欲界繫",
    "T29n1563_026:0899b05": "一切隨眠。與上相違皆是不善。於此不善諸",
    "T29n1563_026:0899b06": "隨眠中。有幾能為不善根體。頌曰。",
    "T29n1563_026:0899b07": " 不善根欲界  貪瞋不善癡",
    "T29n1563_026:0899b08": "[0899b08] 論曰。唯欲界繫一切貪瞋及不善癡不善根",
    "T29n1563_026:0899b09": "攝。如其次第。世尊說為貪瞋癡三不善根體。",
    "T29n1563_026:0899b10": "唯不善煩惱為不善法。根名不善根。宗義如",
    "T29n1563_026:0899b11": "是。豈不一切已生惡法皆為後因。非唯三種",
    "T29n1563_026:0899b12": "無越二理。以不善根翻對善根而建立故。何",
    "T29n1563_026:0899b13": "緣不建立不慢等善根。五識身中無惡慢等",
    "T29n1563_026:0899b14": "可翻對故。又具五義立不善根。謂通五部遍",
    "T29n1563_026:0899b15": "依六識。是隨眠性發惡身語。斷善根時為勝",
    "T29n1563_026:0899b16": "加行。慢等不爾。如不善法有不善根。無記法",
    "T29n1563_026:0899b17": "中有是根不。亦有。云何。頌曰。",
    "T29n1563_026:0899b18": " 無記根有三  無記愛癡慧",
    "T29n1563_026:0899b19": " 非餘二高故  外方立四種",
    "T29n1563_026:0899b20": " 中愛見慢癡  三定皆癡故",
    "T29n1563_026:0899b21": "[0899b21] 論曰。迦濕彌羅國諸毘婆沙師。說無記根亦",
    "T29n1563_026:0899b22": "有三種。謂諸無記愛癡慧三。一切應知無記",
    "T29n1563_026:0899b23": "根攝。慧根通攝有覆無覆。根是因義。無覆無",
    "T29n1563_026:0899b24": "記慧亦能為因。故無記根攝。此三有力生諸",
    "T29n1563_026:0899b25": "無記。何緣疑慢非無記根。疑二趣轉慢高轉",
    "T29n1563_026:0899b26": "故。謂疑猶豫二趣動轉。故不立根。根堅住故。",
    "T29n1563_026:0899b27": "慢高舉相向上而轉。故不立根。根趣下故。世",
    "T29n1563_026:0899b28": "間共見根相如是。隱於土下故名為根。是體",
    "T29n1563_026:0899b29": "下垂上生苗義。此三如彼。故亦名根。餘非隨",
    "T29n1563_026:0899c01": "眠。或無勝用。故不立彼為無記根。外方諸師",
    "T29n1563_026:0899c02": "立此有四。謂諸無記愛見慢癡無記名中。遮",
    "T29n1563_026:0899c03": "善惡故。何緣此四立無記根。以諸愚夫修上",
    "T29n1563_026:0899c04": "定者。不過依託愛見慢三。此三皆依無明力",
    "T29n1563_026:0899c05": "轉。故立此四為無記根。彼作是言。無覆無記",
    "T29n1563_026:0899c06": "慧力劣故非無記根。根義必依堅牢立故。由",
    "T29n1563_026:0899c07": "慢力故。諸瑜伽師退失百千殊勝功德。故慢",
    "T29n1563_026:0899c08": "力勝立無記根。此四能生無記染法。諸契經",
    "T29n1563_026:0899c09": "中。說有十四諸無記事。彼為同此非善不善",
    "T29n1563_026:0899c10": "名無記耶。不爾。云何。應捨置故。謂問記論總",
    "T29n1563_026:0899c11": "有四種。其四者何。頌曰。",
    "T29n1563_026:0899c12": " 應一向分別  反詰捨置記",
    "T29n1563_026:0899c13": " 如死生殊勝  我蘊一異等",
    "T29n1563_026:0899c14": "[0899c14] 論曰。等言兼攝有約異門。且問四者。一應一",
    "T29n1563_026:0899c15": "向記二應分別記。三應反詰記。四應捨置記。",
    "T29n1563_026:0899c16": "此四如次。如有問者問死生勝我一異等。記",
    "T29n1563_026:0899c17": "有四者。謂答四問。若作是問。一切生者皆當",
    "T29n1563_026:0899c18": "死耶。應一向記一切生者皆定當死。若作是",
    "T29n1563_026:0899c19": "問。一切死者皆當生耶。應分別記有煩惱者",
    "T29n1563_026:0899c20": "死已當生。無煩惱者死已不生。若作是問。人",
    "T29n1563_026:0899c21": "為勝劣。應反詰記。為何所方。為方諸天。為方",
    "T29n1563_026:0899c22": "惡趣。若言方天。應記人劣。若言方惡趣應",
    "T29n1563_026:0899c23": "記人勝。若作是問。蘊與有情為一為異。應捨",
    "T29n1563_026:0899c24": "置記。有情無實故。一異性不成。如馬角等利",
    "T29n1563_026:0899c25": "鈍等性。已辯隨眠不善無記。今應思擇。何等",
    "T29n1563_026:0899c26": "隨眠。於何事繫。何名為事。事雖非一。而於此",
    "T29n1563_026:0899c27": "中辯所繫事。此復有二。謂就依緣及部類辯。",
    "T29n1563_026:0899c28": "就依緣者。謂眼識俱所有隨眠。唯於色處為",
    "T29n1563_026:0899c29": "所緣繫。於自相應諸心心所。意處法處為相",
    "T29n1563_026:0900a01": "應繫。如是乃至。若身識俱所有隨眠。唯於觸",
    "T29n1563_026:0900a02": "處為所緣繫。於自相應諸心心所。意處法處",
    "T29n1563_026:0900a03": "為相應繫。若意識俱所有隨眠。於十二處為",
    "T29n1563_026:0900a04": "所緣繫。於自相應諸心心所。意處法處為相",
    "T29n1563_026:0900a05": "應繫。就部類者。謂見苦斷遍行隨眠。於五部",
    "T29n1563_026:0900a06": "法為所緣繫。於自相應諸心心所為相應繫。",
    "T29n1563_026:0900a07": "見苦所斷非遍隨眠。唯於自部為所緣繫。於",
    "T29n1563_026:0900a08": "自相應諸心心所為相應繫。如是一切隨應",
    "T29n1563_026:0900a09": "當說。就三世辯。何等有情。有何隨眠。能繫何",
    "T29n1563_026:0900a10": "事。頌曰。",
    "T29n1563_026:0900a11": " 若於此事中  未斷貪瞋慢",
    "T29n1563_026:0900a12": " 過現若已起  未來意遍行",
    "T29n1563_026:0900a13": " 五可生自世  不生亦遍行",
    "T29n1563_026:0900a14": " 餘過未遍行  現正緣能繫",
    "T29n1563_026:0900a15": "[0900a15] 論曰。若有情類於此事中隨眠隨增名繫此",
    "T29n1563_026:0900a16": "事。夫為能繫必是未斷。故初未斷如應遍流。",
    "T29n1563_026:0900a17": "且諸隨眠總有二種。一者自相。謂貪瞋慢。二",
    "T29n1563_026:0900a18": "者共相。謂見疑癡。貪瞋慢三是自相惑。諸聖",
    "T29n1563_026:0900a19": "教內屢有明文。且如經言。告衣袋母。汝眼於",
    "T29n1563_026:0900a20": "色若不見時。彼色為緣起欲貪不。不爾大德。",
    "T29n1563_026:0900a21": "乃至廣說。又契經說。佛告大母。汝意云何。諸",
    "T29n1563_026:0900a22": "所有色。非汝眼見。非汝曾見。非汝當見。非希",
    "T29n1563_026:0900a23": "求見。汝為因此起欲起貪起親起愛起阿賴",
    "T29n1563_026:0900a24": "耶起尼延底起耽著不。不爾大德。乃至廣說。",
    "T29n1563_026:0900a25": "故此事中有貪瞋慢。於過去世已生未斷。現",
    "T29n1563_026:0900a26": "在已生能繫此事。以貪瞋慢是自相惑。非諸",
    "T29n1563_026:0900a27": "有情定遍起故。豈不已斷繫義便無。既說繫",
    "T29n1563_026:0900a28": "言已顯未斷。何緣說此被未來繫。復說過去",
    "T29n1563_026:0900a29": "已生未斷。此未斷言應成無用。無無用過。此",
    "T29n1563_026:0900b01": "未斷言顯有品別漸次斷故。即於此論次下",
    "T29n1563_026:0900b02": "文中。亦說未來意遍行等。謂彼貪等九品不",
    "T29n1563_026:0900b03": "同。修道斷時九品別斷。有緣此事上品隨眠。",
    "T29n1563_026:0900b04": "已起已滅已得永斷。彼於此事尚有未來餘",
    "T29n1563_026:0900b05": "品隨眠。未起未滅未得永斷猶能為繫。是故",
    "T29n1563_026:0900b06": "本論於此義中雖說未來愛等所繫。而於過",
    "T29n1563_026:0900b07": "去說未斷言。故未斷言深成有用。然過去世",
    "T29n1563_026:0900b08": "此品隨眠。得永斷時。未來亦斷。容有餘",
    "T29n1563_026:0900b09": "品未來隨眠。能繫此事未得永斷。以未來世",
    "T29n1563_026:0900b10": "意識相應貪瞋慢三遍緣三世。雖於此事或",
    "T29n1563_026:0900b11": "生不生。但未斷時皆名能繫。未來五識相應",
    "T29n1563_026:0900b12": "貪瞋。若未斷可生。唯繫未來世。由此已顯",
    "T29n1563_026:0900b13": "五識相應可生隨眠。若至過去唯繫過去。至",
    "T29n1563_026:0900b14": "現亦爾。義准若與意識相應可生隨眠。若至",
    "T29n1563_026:0900b15": "過現未斷容繫非自世法。非唯意識相應隨",
    "T29n1563_026:0900b16": "眠。若在未來能縛三世。諸與五識相應隨",
    "T29n1563_026:0900b17": "眠。若定不生亦縛三世。謂彼境界。或在未",
    "T29n1563_026:0900b18": "來。或在現在。或在過去。彼雖已得畢竟不",
    "T29n1563_026:0900b19": "生。而未斷時性能繫縛所餘一切見起無明。",
    "T29n1563_026:0900b20": "去來未斷遍縛三世。由此三種是共相惑。一",
    "T29n1563_026:0900b21": "切有情俱遍縛故。若現在世正緣境時。隨其",
    "T29n1563_026:0900b22": "所應能縛此事。以何為證知貪等惑緣過去",
    "T29n1563_026:0900b23": "等三世境生即於其中能為繫縛。由聖教證。",
    "T29n1563_026:0900b24": "故契經言。欲貪處法總有三種。一者過去欲",
    "T29n1563_026:0900b25": "貪處法。二者未來欲貪處法。三者現在欲貪",
    "T29n1563_026:0900b26": "處法。若緣過去欲貪處法生於欲貪。此欲貪",
    "T29n1563_026:0900b27": "生當言於彼過去諸法繫非離繫。乃至廣說。",
    "T29n1563_026:0900b28": "又契經言。若於過去未來現在所見色中起",
    "T29n1563_026:0900b29": "愛起恚。應知於此非色繫眼非眼繫色。此中",
    "T29n1563_026:0900c01": "欲貪是真能繫。如是等類聖教非一。為有去",
    "T29n1563_026:0900c02": "來於彼說繫。應言彼有。有相如何。異畢竟",
    "T29n1563_026:0900c03": "無。及現在有為實為假。應言是實。有實假",
    "T29n1563_026:0900c04": "相云何應知。為境生覺。是總有相。若無所待",
    "T29n1563_026:0900c05": "於中生覺。是實有相。如色受等。若有所待於",
    "T29n1563_026:0900c06": "中生覺。是假有相。如瓶軍等。不可定執。過去",
    "T29n1563_026:0900c07": "未來唯是假有。無假依故又無所待。能生覺",
    "T29n1563_026:0900c08": "故。謂緣去來現世三境。如次無待生宿住念。",
    "T29n1563_026:0900c09": "求未來願了他心智。過去未來既有所說。實",
    "T29n1563_026:0900c10": "有相故決定實有。然實有法復有二種。一有",
    "T29n1563_026:0900c11": "作用。二唯有體。有作用法復有二種。一有功",
    "T29n1563_026:0900c12": "能。二功能闕。由此已釋。唯有體者。諸假有法",
    "T29n1563_026:0900c13": "亦有二種。一者依實。二者依假。此二如次如",
    "T29n1563_026:0900c14": "瓶如軍。然有功能不名作用。所有作用亦名",
    "T29n1563_026:0900c15": "功能。據別功能前說有闕。以如是理蘊在心",
    "T29n1563_026:0900c16": "中。應固立宗去來定有。由有因果染離染",
    "T29n1563_026:0900c17": "事。自性非虛說為實有。非如現在得實有名。",
    "T29n1563_026:0900c18": "現見世間有同時法。體相雖一而有性殊。如",
    "T29n1563_026:0900c19": "地界等內外性異。受等自他樂等性別。此性",
    "T29n1563_026:0900c20": "與有理定無差。性既有殊。有必有別。由是",
    "T29n1563_026:0900c21": "地等體相雖同而可說為內外性別。受等領",
    "T29n1563_026:0900c22": "等體相雖同。而可說為樂等性別。又如眼等。",
    "T29n1563_026:0900c23": "在一相續清淨所造色體相同。而於其中有",
    "T29n1563_026:0900c24": "性類別。以見聞等功能別故。非於此中功能",
    "T29n1563_026:0900c25": "異有可有性等功能差別。然見等功能即眼",
    "T29n1563_026:0900c26": "等有。由功能別故有性定別。故知諸法有同",
    "T29n1563_026:0900c27": "一時體相無差。有性類別。既現見有法體同",
    "T29n1563_026:0900c28": "時。體相無差有性類別。故知諸法歷三世時。",
    "T29n1563_026:0900c29": "體相無差有性類別。故過未有與現有異。寧",
    "T29n1563_026:0901a01": "知三世容皆實有。頌曰。",
    "T29n1563_026:0901a02": " 三世有由說  二有境果故",
    "T29n1563_026:0901a03": " 說三世有故  許說一切有",
    "T29n1563_026:0901a04": "[0901a04] 論曰。實有過去未來現在。了教正理俱極成",
    "T29n1563_026:0901a05": "故。現在諸法實有極成。何教理證去來實有。",
    "T29n1563_026:0901a06": "且由經中世尊說故。謂世尊說。過去未來色",
    "T29n1563_026:0901a07": "尚非常。何況現在。若能如是觀色非常。則",
    "T29n1563_026:0901a08": "諸多聞聖弟子眾。於過去色勤修厭捨。於",
    "T29n1563_026:0901a09": "未來色勤斷欣求。現在色中勤厭離滅。若過",
    "T29n1563_026:0901a10": "去色非有。不應多聞聖弟子眾於過去色勤",
    "T29n1563_026:0901a11": "修厭捨。以過去色是有。故應多聞聖弟子眾",
    "T29n1563_026:0901a12": "於過去色勤修厭捨。若未來色非有。不應多",
    "T29n1563_026:0901a13": "聞聖弟子眾於未來色勤斷欣求。以未來色",
    "T29n1563_026:0901a14": "是有。故應多聞聖弟子眾於未來色勤斷欣",
    "T29n1563_026:0901a15": "求。又契經言。業雖過去盡滅變壞。而猶是有。",
    "T29n1563_026:0901a16": "何緣知此。所引契經。說有去來。定是了義曾",
    "T29n1563_026:0901a17": "無餘處。決定遮止。猶如補特伽羅等故。謂雖",
    "T29n1563_026:0901a18": "處處說有補特伽羅。而可說為實無有體。又",
    "T29n1563_026:0901a19": "契經等分明遮故。由此說有補特伽羅。所有",
    "T29n1563_026:0901a20": "契經皆非了義。又如經說。應害父母。理亦應",
    "T29n1563_026:0901a21": "是不了義經。以餘經言。是無間業。無間必墮",
    "T29n1563_026:0901a22": "捺落迦故。又如經言。諸習欲者無有惡業而",
    "T29n1563_026:0901a23": "不能作。此亦應是不了義經。以餘經中遮諸",
    "T29n1563_026:0901a24": "聖者由故思造諸惡業故。如是等類隨應當",
    "T29n1563_026:0901a25": "知。非此分明決定說有去來世已。復於餘處",
    "T29n1563_026:0901a26": "分明決定遮有去來。可以准知。此非了義。然",
    "T29n1563_026:0901a27": "此決定是了義說。以越餘經不了相故。豈不",
    "T29n1563_026:0901a28": "亦有遮去來經。如勝義空契經中說。眼根生",
    "T29n1563_026:0901a29": "位無所從來。眼根滅時無所造集。本無今有",
    "T29n1563_026:0901b01": "有已還去。若未來世先有眼根。則不應言本",
    "T29n1563_026:0901b02": "無今有。此意遮眼來從火輪。或從自性或從",
    "T29n1563_026:0901b03": "自在。眼根滅時還造集彼。為顯正義故次復",
    "T29n1563_026:0901b04": "言。本無今有有已還去。因中無果故說本無。",
    "T29n1563_026:0901b05": "或約作用故說今有。又具二緣識方生故。謂",
    "T29n1563_026:0901b06": "契經說。識二緣生。如契經言。眼色為緣生於",
    "T29n1563_026:0901b07": "眼識。如是乃至意法為緣生於意識。若未來",
    "T29n1563_026:0901b08": "世非實有者。能緣彼識應闕二緣。既說二緣",
    "T29n1563_026:0901b09": "能生於識。此則唯說實及假依。為根為境方",
    "T29n1563_026:0901b10": "能生識。二唯用彼為自性故。非無可為二緣",
    "T29n1563_026:0901b11": "所攝。由此知佛已方便遮無為所緣識亦得",
    "T29n1563_026:0901b12": "起。既緣過未識亦得生。故知去來體是實有。",
    "T29n1563_026:0901b13": "又一切識必有境故。謂見有境識方得生。如",
    "T29n1563_026:0901b14": "世尊言。各各了別彼彼境相。名識取蘊所了",
    "T29n1563_026:0901b15": "者何。謂色至法。非彼經說。有識無境。由此",
    "T29n1563_026:0901b16": "應知。緣去來識定有境故。實有去來。又已",
    "T29n1563_026:0901b17": "謝業有當果故。謂先所造善不善業。待緣招",
    "T29n1563_026:0901b18": "當愛非愛果。思擇業處已廣成立。非業無間",
    "T29n1563_026:0901b19": "異熟果生。非當果生時異熟因現在。若過去",
    "T29n1563_026:0901b20": "法其體已無。則應無因有果生義。或應彼果",
    "T29n1563_026:0901b21": "畢竟不生。由此應知去來實有。諸有處俗及",
    "T29n1563_026:0901b22": "出家人。信有如前所辯三世。及有真實三種",
    "T29n1563_026:0901b23": "無為。方可自稱說一切有。以唯說有如是法",
    "T29n1563_026:0901b24": "故。許彼是說一切有宗。餘則不然。有增減",
    "T29n1563_026:0901b25": "故。謂增益論者。說有真實補特伽羅。及前",
    "T29n1563_026:0901b26": "諸法。分別論者。唯說有現及過去世未與果",
    "T29n1563_026:0901b27": "業。剎那論者。唯說有現一剎那中十二處體。",
    "T29n1563_026:0901b28": "假有論者。說現在世所有諸法亦唯假有。都",
    "T29n1563_026:0901b29": "無論者。說一切法都無自性皆似空花。此等",
    "T29n1563_026:0901c01": "皆非說一切有。經唯總說一切有者。謂十二",
    "T29n1563_026:0901c02": "處曾不別說。唯現在有無有去來。處處經說",
    "T29n1563_026:0901c03": "去來是有。故說一切有通三世無為。唯執現",
    "T29n1563_026:0901c04": "在少分有論。不應自稱說一切有。如說現在",
    "T29n1563_026:0901c05": "唯假有論及都無論。不可自稱說一切有。彼",
    "T29n1563_026:0901c06": "亦應爾。由彼所言違背聖教及正理故。為遮",
    "T29n1563_026:0901c07": "實有補特伽羅。及為總開有所知法。佛為梵",
    "T29n1563_026:0901c08": "志說如是言。一切有者唯十二處。是故去來",
    "T29n1563_026:0901c09": "決定實有。如是所許一切有宗。自古師承差",
    "T29n1563_026:0901c10": "別有幾。誰所立世最善可依。頌曰。",
    "T29n1563_026:0901c11": " 此中有四種  類相位待異",
    "T29n1563_026:0901c12": " 第三約作用  立世最為善",
    "T29n1563_026:0901c13": "[0901c13] 論曰。尊者法救作如是說。由類不同三世有",
    "T29n1563_026:0901c14": "異。彼謂諸法行於世時。由類有殊非體有異。",
    "T29n1563_026:0901c15": "如破金器作餘物時。形雖有殊而體無異。",
    "T29n1563_026:0901c16": "又如乳變成於酪時。捨味勢等非捨顯色。如",
    "T29n1563_026:0901c17": "是諸法行於世時。從未來至現在。從現在入",
    "T29n1563_026:0901c18": "過去。雖捨得類非捨得體。尊者妙音作如是",
    "T29n1563_026:0901c19": "說。由相有別三世有異。彼謂諸法行於世時。",
    "T29n1563_026:0901c20": "過去正與過去相合。而不名為離現未相。未",
    "T29n1563_026:0901c21": "來正與未來相合。而不名為離過現相。現在",
    "T29n1563_026:0901c22": "正與現在相合。而不名為離過未相。如人正",
    "T29n1563_026:0901c23": "染一妻室時。於餘姬媵不名離染。尊者世友",
    "T29n1563_026:0901c24": "作如是說。由位不同三世有異。彼謂諸法行",
    "T29n1563_026:0901c25": "於世時。至位位中作異異說。由位有別非體",
    "T29n1563_026:0901c26": "有異。如運一籌。置一名一。置百名百。置千",
    "T29n1563_026:0901c27": "名千。尊者覺天作如是說。由待有別三世有",
    "T29n1563_026:0901c28": "異。彼謂諸法行於世時。前後相待立名有",
    "T29n1563_026:0901c29": "異。非體非類非相有殊。如一女人待前待",
    "T29n1563_026:0902a01": "後。如其次第名女名母。如是諸法行於世時。",
    "T29n1563_026:0902a02": "待現未名過去。待過現名未來。待過未名現",
    "T29n1563_026:0902a03": "在。此四種說。一切有中傅說最初執法轉變。",
    "T29n1563_026:0902a04": "故應置在數論朋中。今謂不然。非彼尊者。",
    "T29n1563_026:0902a05": "說有為法其體是常歷三世時法隱法顯。但",
    "T29n1563_026:0902a06": "說諸法行於世時。體相雖同而性類異。此與",
    "T29n1563_026:0902a07": "尊者世友分同。何容判同數論外道第二第",
    "T29n1563_026:0902a08": "四立世相雜。故此四中第三最善。以約作用",
    "T29n1563_026:0902a09": "位有差別。由位不同立世有異。如我所辯。",
    "T29n1563_026:0902a10": "實有去來不違法性。聖教所許。若撥去來便",
    "T29n1563_026:0902a11": "違法性。毀謗聖教。有多過失。由此應知。尊者",
    "T29n1563_026:0902a12": "世友所立實有過去未來。符理順經無能傾",
    "T29n1563_026:0902a13": "動。謂彼尊者作如是言。佛於經中說有三世。",
    "T29n1563_026:0902a14": "此三世異云何建立。約作用立三世有異。謂",
    "T29n1563_026:0902a15": "一切行作用未有。名為未來。有作用時。名為",
    "T29n1563_026:0902a16": "現在。作用已滅。名為過去。非體有殊。此作用",
    "T29n1563_026:0902a17": "名為何所目。目有為法引果功能。即餘性",
    "T29n1563_026:0902a18": "生時。能為因性義。若能依此立世有殊。或能",
    "T29n1563_026:0902a19": "作餘無過辯異。智者應許名鑒理人。若有由",
    "T29n1563_026:0902a20": "迷立世別理。怖他難故棄捨聖言。或了義經",
    "T29n1563_026:0902a21": "撥為不了。許有現在言無去來。或許唯現仍",
    "T29n1563_026:0902a22": "是假有。或總非撥三世皆無。此等皆違聖教",
    "T29n1563_026:0902a23": "正理。智者應斥為迷理人。然我且依尊者世",
    "T29n1563_026:0902a24": "友。約作用立三世有殊。隨己堪能排諸過難。",
    "T29n1563_026:0902a25": "是故三世實有義成。諸有智人應隨信學。已",
    "T29n1563_026:0902a26": "辯隨眠。於如是位繫如是事。復應思擇諸事",
    "T29n1563_026:0902a27": "未斷。彼必被繫耶。設事被繫。彼必未斷耶。若",
    "T29n1563_026:0902a28": "事未斷。彼必被繫有事被繫。而非未斷繫非",
    "T29n1563_026:0902a29": "未斷。其相云何。頌曰。",
    "T29n1563_026:0902b01": " 於見苦已斷  餘緣此隨眠",
    "T29n1563_026:0902b02": " 及前品已斷  餘緣此猶繫",
    "T29n1563_026:0902b03": "[0902b03] 論曰。且見道位。苦智已生集智未生。見苦所",
    "T29n1563_026:0902b04": "斷諸事已斷。見集所除遍行隨眠若未永斷。",
    "T29n1563_026:0902b05": "能緣此者於此猶繫。及修道位隨何道生。九",
    "T29n1563_026:0902b06": "品事中前品已斷。餘未斷品所有隨眠。能緣",
    "T29n1563_026:0902b07": "此者於此猶繫。及聲兼明前前已斷後後未",
    "T29n1563_026:0902b08": "斷。皆能繫義。何事有幾隨眠隨增。此中但應",
    "T29n1563_026:0902b09": "辯所緣相。謂辯何法何識所緣。則易了知。",
    "T29n1563_026:0902b10": "此所繫事定有爾所隨眠隨增。且法與識數",
    "T29n1563_026:0902b11": "各有幾。諸法雖多略為十六。三界五部及諸",
    "T29n1563_026:0902b12": "無漏。能緣彼識名數亦然。此中何法為幾識",
    "T29n1563_026:0902b13": "境。頌曰。",
    "T29n1563_026:0902b14": " 見苦集修斷  若欲界所繫",
    "T29n1563_026:0902b15": " 自界三色一  無漏識所行",
    "T29n1563_026:0902b16": " 色自下各三  上一淨識境",
    "T29n1563_026:0902b17": " 無色通三界  各三淨識行",
    "T29n1563_026:0902b18": " 見滅道所斷  皆增自識行",
    "T29n1563_026:0902b19": " 無漏三界中  後三淨識境",
    "T29n1563_026:0902b20": "[0902b20] 論曰。若欲界繫見苦見集修所斷法。各五識",
    "T29n1563_026:0902b21": "緣。謂自界三。即如前說。及色界一。即修所",
    "T29n1563_026:0902b22": "斷。無漏第五。皆容緣故。且欲界繫見苦斷法",
    "T29n1563_026:0902b23": "為自界三。識所緣者。謂欲見苦所斷一切。及",
    "T29n1563_026:0902b24": "欲見集所斷遍行。欲修所斷善無記識。色修",
    "T29n1563_026:0902b25": "所斷善識非餘。無漏識中。唯法智品見集修",
    "T29n1563_026:0902b26": "斷。如應當知。若色界繫。即前所說三部諸法",
    "T29n1563_026:0902b27": "各八識緣。謂自下三皆如前說。及上界一即",
    "T29n1563_026:0902b28": "修所斷。無漏第八皆容緣故。且色界繫。見苦",
    "T29n1563_026:0902b29": "斷法為自界三。及上界一識所緣者。准前應",
    "T29n1563_026:0902c01": "知。為下界三。識所緣者。謂欲見苦見集所斷",
    "T29n1563_026:0902c02": "上緣相應修斷善識。若無漏識唯類智品。見",
    "T29n1563_026:0902c03": "集修斷。如應當知。若無色繫。即前所說三部",
    "T29n1563_026:0902c04": "諸法各十識緣。謂三界三皆如前說。無漏第",
    "T29n1563_026:0902c05": "十皆容緣故。准色界繫如應當知。見滅見道",
    "T29n1563_026:0902c06": "所斷諸法。應知一一增自識緣。此復云何。",
    "T29n1563_026:0902c07": "謂欲界繫見滅所斷為六識緣。五識即如前",
    "T29n1563_026:0902c08": "增欲見滅斷見道所斷。義准應知。色無色繫",
    "T29n1563_026:0902c09": "見滅道斷隨應為九十一識緣八十如前各增",
    "T29n1563_026:0902c10": "自識。若無漏法為十識緣。謂三界中各後",
    "T29n1563_026:0902c11": "三部。即見滅道修所斷識。無漏第十皆容緣",
    "T29n1563_026:0902c12": "故。不委釋者。如應當思。應以如前所略建立",
    "T29n1563_026:0902c13": "十六法。識蘊在心中。思擇隨眠所隨增事。恐",
    "T29n1563_026:0902c14": "文煩廣略示方隅。且有問言。所繫事內眼",
    "T29n1563_026:0902c15": "根有幾隨眠隨增。應觀眼根總唯有二。謂欲",
    "T29n1563_026:0902c16": "色界各修所斷此隨所應欲色修斷及彼遍行",
    "T29n1563_026:0902c17": "隨眠隨增。若有問言。緣眼根識復有幾種",
    "T29n1563_026:0902c18": "隨眠隨增。應觀此識總有八種。謂欲色界各",
    "T29n1563_026:0902c19": "有三識。即見苦集所斷遍俱及修所斷。合而",
    "T29n1563_026:0902c20": "成六。無色界一。即修所斷空處近分所攝善",
    "T29n1563_026:0902c21": "識。無漏第八皆緣眼根。且應了知一切無漏。",
    "T29n1563_026:0902c22": "決定不為隨眠隨增。前七隨應欲色各三部。",
    "T29n1563_026:0902c23": "無色修斷遍隨眠隨增。謂欲界繫。見苦所斷",
    "T29n1563_026:0902c24": "遍行俱識。欲見苦斷見集斷遍。隨眠隨增翻",
    "T29n1563_026:0902c25": "此應知。見集斷識修所斷識。欲修所斷及諸",
    "T29n1563_026:0902c26": "遍行。隨眠隨增准此應知。色界三識。無色",
    "T29n1563_026:0902c27": "善識。能緣第四靜慮眼根。無色修斷及彼遍",
    "T29n1563_026:0902c28": "行隨眠隨增。若復有問言。緣緣眼根。識復有",
    "T29n1563_026:0902c29": "幾種隨眠隨增。應觀此識有十三種。謂於",
    "T29n1563_026:0903a01": "三界各有四識。除見滅斷。合成十二。并諸無",
    "T29n1563_026:0903a02": "漏識能緣緣眼根。此隨所應三界四部。除見",
    "T29n1563_026:0903a03": "滅斷隨眠隨增。謂欲界繫。見苦所斷遍行俱",
    "T29n1563_026:0903a04": "識能緣眼根。此識容為欲見苦斷。見集斷遍",
    "T29n1563_026:0903a05": "修道所斷善無記識。及色界繫修斷善識。并",
    "T29n1563_026:0903a06": "法智品無漏識緣。此諸能緣緣眼根識。隨應",
    "T29n1563_026:0903a07": "欲界見苦見集修道所斷。色修所斷及彼遍",
    "T29n1563_026:0903a08": "行。隨眠隨增。餘隨所應。當如理釋。乃至無漏",
    "T29n1563_026:0903a09": "緣眼根識。此識容為三界所繫。見道所斷無",
    "T29n1563_026:0903a10": "漏緣識。修所斷善無漏識緣。此諸能緣緣眼",
    "T29n1563_026:0903a11": "根識。隨應三界見道所斷。修所斷遍隨眠隨",
    "T29n1563_026:0903a12": "增。若別疏條前十二種。各有爾所隨眠隨增。",
    "T29n1563_026:0903a13": "應言欲界見苦所斷。諸緣緣識。欲見苦斷見",
    "T29n1563_026:0903a14": "集斷遍隨眠隨增。翻此應知。見集斷識修所",
    "T29n1563_026:0903a15": "斷識。欲修所斷及諸遍行隨眠隨增。見道斷",
    "T29n1563_026:0903a16": "識欲見道斷。及諸遍行隨眠隨增。然無漏緣",
    "T29n1563_026:0903a17": "唯相應縛。所餘但作所緣隨增。准此應知。色",
    "T29n1563_026:0903a18": "無色界有差別者。見道斷識欲界上界。如次",
    "T29n1563_026:0903a19": "應知緣法類品緣眼根識。餘所繫事例眼應",
    "T29n1563_026:0903a20": "思。今於此中復應思擇。若心由彼名有隨眠。",
    "T29n1563_026:0903a21": "彼於此心定隨增不。此不決定。謂彼隨眠未",
    "T29n1563_026:0903a22": "斷隨增。非已斷故。如本論說。彼於此心或有",
    "T29n1563_026:0903a23": "隨增。或不隨增。云何隨增。謂彼隨眠與此心",
    "T29n1563_026:0903a24": "相應。及緣心未斷。云何不隨增。謂彼隨眠與",
    "T29n1563_026:0903a25": "此心相應。已得永斷。何等名曰有隨眠心。有",
    "T29n1563_026:0903a26": "隨眠名依何義立。復由何等名有隨眠。且前",
    "T29n1563_026:0903a27": "所言。三界各五部十五種識名有隨眠心。如",
    "T29n1563_026:0903a28": "是諸心各有二種。謂遍非遍行。有漏無漏",
    "T29n1563_026:0903a29": "緣。染不染心。有差別故。依二義立有隨眠名。",
    "T29n1563_026:0903b01": "一是隨眠所隨增故。二以隨眠為助伴故。由",
    "T29n1563_026:0903b02": "隨眠故名有隨眠。相應隨眠通斷未斷。所緣",
    "T29n1563_026:0903b03": "唯未斷心名有隨眠。云何與心相應煩惱。乃",
    "T29n1563_026:0903b04": "至未斷於心隨增。謂彼隨眠能引起得。於心",
    "T29n1563_026:0903b05": "相續能為拘礙。又與來世為同類因。引相續",
    "T29n1563_026:0903b06": "中心等流起故。乃至未斷說於心隨增。斷則",
    "T29n1563_026:0903b07": "不然。無隨增義。非由斷故。令彼離心。故雖已",
    "T29n1563_026:0903b08": "斷而名有彼。以助伴性不可壞故。謂對治力",
    "T29n1563_026:0903b09": "於相續中能遮隨眠令不現起。及能遮彼所",
    "T29n1563_026:0903b10": "引起得。於心相續不為拘礙。故說已斷。相",
    "T29n1563_026:0903b11": "應隨眠。無隨增理。非對治力能遮隨眠俱",
    "T29n1563_026:0903b12": "行伴性。故彼雖已斷心名有隨眠。若諸隨",
    "T29n1563_026:0903b13": "眠緣心未斷。隨心斷未斷於心隨增故。恒令",
    "T29n1563_026:0903b14": "心得有隨眠名。若彼緣心隨眠已斷。心不",
    "T29n1563_026:0903b15": "由彼名有隨眠。道力令心離隨眠故。雖為",
    "T29n1563_026:0903b16": "助伴及能所緣。俱非道力能令相離。而對助",
    "T29n1563_026:0903b17": "伴能所緣&#x758E;。故此有名。唯據未斷助伴性",
    "T29n1563_026:0903b18": "親。斷亦名有。此中身見相應之心。由所相應",
    "T29n1563_026:0903b19": "無明身見隨增伴性。名有隨眠。由自部餘",
    "T29n1563_026:0903b20": "見集斷遍唯隨增性名有隨眠。所餘俱非。故",
    "T29n1563_026:0903b21": "非有彼。其餘見苦見集所斷遍不遍心。如理",
    "T29n1563_026:0903b22": "應思。見滅所斷邪見俱心。由所相應無明邪",
    "T29n1563_026:0903b23": "見隨增伴性。名有隨眠。由自部攝有漏緣遍",
    "T29n1563_026:0903b24": "唯隨增性。名有隨眠。所餘俱非。故非有彼。",
    "T29n1563_026:0903b25": "其餘見滅見道所斷。若緣無漏緣有漏心。如",
    "T29n1563_026:0903b26": "其所應例應思擇。修道所斷貪相應心。由所",
    "T29n1563_026:0903b27": "相應無明及愛隨增伴性。名有隨眠。由自部",
    "T29n1563_026:0903b28": "餘及諸遍行唯隨增性。名有隨眠。所餘俱非。",
    "T29n1563_026:0903b29": "故非有彼。餘修所斷煩惱俱心。如其所應例",
    "T29n1563_026:0903c01": "應思擇。諸修所斷不染污心。由自部攝隨眠",
    "T29n1563_026:0903c02": "及遍唯隨增性。名有隨眠。如是所論皆約未",
    "T29n1563_026:0903c03": "斷。彼若斷已有伴性者。唯由伴性名有隨眠。",
    "T29n1563_026:0903c04": "依此義門應作略說。頌曰。",
    "T29n1563_026:0903c05": " 有隨眠心二  謂有染無染",
    "T29n1563_026:0903c06": " 有染心通二  無染局隨增",
    "T29n1563_026:0903c07": "[0903c07] 論曰。有隨眠心總有二種。有染無染心差別",
    "T29n1563_026:0903c08": "故。於中有染所有隨眠。若未斷時。相應具二",
    "T29n1563_026:0903c09": "所緣唯一。若已斷時。相應有一所緣都無。彼",
    "T29n1563_026:0903c10": "無染心所有煩惱。唯未斷位名有隨眠。斷已",
    "T29n1563_026:0903c11": "都無。非助伴故。此緣無染所有隨眠。在有心",
    "T29n1563_026:0903c12": "前。或俱時斷。斷緣染者通前後俱。相應與心",
    "T29n1563_026:0903c13": "必俱時斷。故染通二。名有隨眠。無染局一。有",
    "T29n1563_026:0903c14": "隨增性。"
}