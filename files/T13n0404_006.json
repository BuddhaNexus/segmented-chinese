{
    "T13n0404_006:0636a07": "大集大虛空藏菩薩所問經卷第",
    "T13n0404_006:0636a08": "六",
    "T13n0404_006:0636a10": "開府儀同三司特進試鴻臚卿肅國",
    "T13n0404_006:0636a11": "公食邑三千戶賜紫贈司空謚大鑑",
    "T13n0404_006:0636a12": "正號大廣智大興善寺三藏沙門",
    "T13n0404_006:0636a13": "不空奉　詔譯",
    "T13n0404_006:0636a14": "爾時，寶吉祥菩薩問大虛空藏菩薩言：「仁",
    "T13n0404_006:0636a15": "者！汝已淨出世間道耶？」虛空藏菩薩言：「善男",
    "T13n0404_006:0636a16": "子！如是，已淨。」復問言：「云何已淨？」答言：「我清",
    "T13n0404_006:0636a17": "淨故，已淨。」復問言：「云何我清淨？」答言：「世間",
    "T13n0404_006:0636a18": "清淨故我清淨。」復問言：「云何世間清淨？」答",
    "T13n0404_006:0636a19": "言：「善男子！色前際清淨，無去故；色後際清淨，",
    "T13n0404_006:0636a20": "無來故；色中際清淨，不住故；如是受、想、行、",
    "T13n0404_006:0636a21": "識；識前際清淨，無去故；識後際清淨，無來故；",
    "T13n0404_006:0636a22": "識中際清淨，不住故。善男子！是故名為世間",
    "T13n0404_006:0636a23": "清淨。」復問：「仁者！如是世間清淨，欲何所顯？」",
    "T13n0404_006:0636a24": "答言：「善男子！顯一切法悉皆清淨。」復問：「云何",
    "T13n0404_006:0636a25": "顯一切法清淨？」答曰：「以智慧故，知一切法前",
    "T13n0404_006:0636a26": "際、後際之分齊故。」復問：「云何一切法前、後分",
    "T13n0404_006:0636a27": "齊？」答曰：「不斷、不常故。」復問：「於彼不斷、不常，是",
    "T13n0404_006:0636a28": "何言說？」答曰：「不斷、不常是不生、不滅言說。」復",
    "T13n0404_006:0636a29": "問：「於彼不生、不滅，是何言說？」答曰：「不生、不滅",
    "T13n0404_006:0636b01": "是無言說。」復問：「云何法無言說？」答曰：「是法無",
    "T13n0404_006:0636b02": "數故。」復言：「仁者！法若無數，云何隨於名數？」答",
    "T13n0404_006:0636b03": "曰：「善男子！譬如虛空不隨名數，但以名數假",
    "T13n0404_006:0636b04": "名虛空，如是名數即非名數。」復問：「云何數非",
    "T13n0404_006:0636b05": "數門？」答曰：「數門者說有為法，非數門者說無",
    "T13n0404_006:0636b06": "為法；又數非數法皆是無為，是故佛說，應以",
    "T13n0404_006:0636b07": "智慧遠離一切稱量數法；於有為數以識稱",
    "T13n0404_006:0636b08": "量如理觀察，爾時不見是法應斷是不應斷；",
    "T13n0404_006:0636b09": "是法應證是不應證；是法應修是不應修；不",
    "T13n0404_006:0636b10": "見諸法亦不作限量。若無見無量，是時即獲",
    "T13n0404_006:0636b11": "無所執著，得無悕望。若無悕望則無所緣，得",
    "T13n0404_006:0636b12": "無所緣則得無我，若得無我則無所執。云",
    "T13n0404_006:0636b13": "何無所執？不執色是常、無常；不執受、想、行、",
    "T13n0404_006:0636b14": "識是常、無常；不執色是苦、是樂；不執受、想、",
    "T13n0404_006:0636b15": "行、識是苦、是樂；不執色是我、無我，乃至不",
    "T13n0404_006:0636b16": "執識是我、無我；不執色是淨、非淨，乃至不",
    "T13n0404_006:0636b17": "執識是淨、非淨；不執色是空、非空，乃至不執",
    "T13n0404_006:0636b18": "識是空、非空；即獲無所執著三摩地。得是三",
    "T13n0404_006:0636b19": "摩地已，常起大悲度諸有情，不見流轉生死",
    "T13n0404_006:0636b20": "煩惱。所以者何？生死、涅槃性無別故。於諸有",
    "T13n0404_006:0636b21": "情現見涅槃，亦知自身本來涅槃，是名菩薩",
    "T13n0404_006:0636b22": "般涅槃行。「善男子！云何菩薩般涅槃行？般涅",
    "T13n0404_006:0636b23": "槃者名無有觀行迴向薩婆若。於薩婆若不",
    "T13n0404_006:0636b24": "作色求，不作受、想、行、識求；以無求心住清淨",
    "T13n0404_006:0636b25": "戒滿足本願，於一切法不見增、減，獲於平等",
    "T13n0404_006:0636b26": "住於法界。由住法界行菩薩行，亦無行法而",
    "T13n0404_006:0636b27": "為所行。善男子！是為菩薩般涅槃行。」復問：「云",
    "T13n0404_006:0636b28": "何無行、有行觀察涅槃？」「善男子！菩薩作意觀",
    "T13n0404_006:0636b29": "察涅槃，名為有行證於無行，以無行故名為",
    "T13n0404_006:0636c01": "涅槃。復次，菩薩於言說詮表不生分別，名為",
    "T13n0404_006:0636c02": "涅槃。又涅槃者名為彼岸，而彼岸者無有諸",
    "T13n0404_006:0636c03": "相，於彼諸相心不取著，名為涅槃。又彼岸",
    "T13n0404_006:0636c04": "者名無分別，於彼不起分別心故名為涅槃。",
    "T13n0404_006:0636c05": "又彼岸者無阿賴耶，於彼不起阿賴耶心故",
    "T13n0404_006:0636c06": "名為涅槃。善男子！如是行已名為菩薩般涅",
    "T13n0404_006:0636c07": "槃行。」爾時世尊讚虛空藏菩薩言：「善哉，善哉！",
    "T13n0404_006:0636c08": "正士！快說此法契於菩薩般涅槃行。」說此法",
    "T13n0404_006:0636c09": "時，會中有五百菩薩，得無生法忍。",
    "T13n0404_006:0636c10": "爾時，大虛空藏菩薩摩訶薩白佛言：「世尊！由",
    "T13n0404_006:0636c11": "於如來智慧光明照曜我等故得斯辯，非我",
    "T13n0404_006:0636c12": "能也。譬如日光照閻浮提所有色像，如是世",
    "T13n0404_006:0636c13": "尊大調御士慧光明力，能令我等曉了諸法，",
    "T13n0404_006:0636c14": "亦復如是。」",
    "T13n0404_006:0636c15": "爾時，寶吉祥菩薩謂虛空藏菩薩言：「善男子！",
    "T13n0404_006:0636c16": "汝今云何隱其自智，皆言盡是如來加持？」虛",
    "T13n0404_006:0636c17": "空藏言：「一切菩薩所獲辯才，皆是如來之所",
    "T13n0404_006:0636c18": "加持，非唯於我。善男子！若無如來所說諸法，",
    "T13n0404_006:0636c19": "菩薩從何而有辯才？」寶吉祥言：「若因如來生菩",
    "T13n0404_006:0636c20": "薩辯，當知佛辯可移轉耶？」虛空藏言：「如來",
    "T13n0404_006:0636c21": "辯才無有移轉，但為其因。以因如來所說之",
    "T13n0404_006:0636c22": "法，生菩薩辯。譬如無明不轉至行，但為行",
    "T13n0404_006:0636c23": "因，生起行故；如是佛辯無所移轉，但為作因，",
    "T13n0404_006:0636c24": "生菩薩辯。又如象、馬、人聲不轉至谷，因彼等",
    "T13n0404_006:0636c25": "聲生於谷響，故彼聲等但與谷響而作其因；",
    "T13n0404_006:0636c26": "佛辯亦爾無有移轉，但與菩薩辯才作因。」寶",
    "T13n0404_006:0636c27": "吉祥言：「如來常說甚深緣生，又說諸法而無",
    "T13n0404_006:0636c28": "所生。善男子！豈無緣生一切法耶？」虛空藏言：",
    "T13n0404_006:0636c29": "「若緣有作者，是法有生。因緣之法無有作者，",
    "T13n0404_006:0637a01": "是故諸法說無有生。」寶吉祥言：「如來今者出",
    "T13n0404_006:0637a02": "現於世，豈非生耶？」虛空藏言：「若真如有生，",
    "T13n0404_006:0637a03": "可說如來有其生也。若許真如無有生者，不",
    "T13n0404_006:0637a04": "應徵責如來出世以為有生；是故無生說為",
    "T13n0404_006:0637a05": "如來。如來者，於一切法隨所覺悟，名為如來。",
    "T13n0404_006:0637a06": "汝善男子復云何言如來生耶？此應置答。」復",
    "T13n0404_006:0637a07": "問：「云何置答？」對曰：「如法性住，是名為置。」復",
    "T13n0404_006:0637a08": "問：「法性云何住？」虛空藏言：「住不生不滅不住",
    "T13n0404_006:0637a09": "非不住，是名法性住。如法性住無所住，一",
    "T13n0404_006:0637a10": "切諸法亦復如是住無所住。如來亦爾，住無",
    "T13n0404_006:0637a11": "所住；不生不滅非住非不住，如是非住非不",
    "T13n0404_006:0637a12": "住，名如來住處。善男子！言如來生者，是著",
    "T13n0404_006:0637a13": "一邊；言不生者亦著一邊。離此二邊，名為",
    "T13n0404_006:0637a14": "中道。善男子！觀如來者應如是觀，若異觀者",
    "T13n0404_006:0637a15": "非正觀也。」寶吉祥言：「如來生義，如是甚深，",
    "T13n0404_006:0637a16": "住無所住，不生、不滅。」虛空藏言：「善男子！若解",
    "T13n0404_006:0637a17": "此佛生之義者，不生增上。」復問：「善男子！云何",
    "T13n0404_006:0637a18": "名增上？」虛空藏言：「增上者名增益句，謂於",
    "T13n0404_006:0637a19": "無中妄生增益，法無增益。若能於法不生增",
    "T13n0404_006:0637a20": "益，名平等句、無等句、無句、無句句、無文字",
    "T13n0404_006:0637a21": "句、無了別句，於彼無心、意、識所行無所行句；",
    "T13n0404_006:0637a22": "其無所行句，譬如空中實無鳥跡，假以言說",
    "T13n0404_006:0637a23": "說鳥跡聲。如是如來實無有生，假以言說說",
    "T13n0404_006:0637a24": "佛出世。其智慧者，方能曉了不生句義。所以",
    "T13n0404_006:0637a25": "者何？此不生句義，即是一切諸法自性。所謂",
    "T13n0404_006:0637a26": "無生，而此無生亦無自性。無自性者無有所",
    "T13n0404_006:0637a27": "住，無所住際是一切法際，住一切法際名為",
    "T13n0404_006:0637a28": "實際，亦名邊際，際遍一切處故。由是證得一",
    "T13n0404_006:0637a29": "切法實際，猶如虛空平等無有限齊，彼法實",
    "T13n0404_006:0637b01": "際亦無限齊。若限齊際者，不名一切法實際。",
    "T13n0404_006:0637b02": "如是平等一切法實際則我際，知我際則知",
    "T13n0404_006:0637b03": "一切有情際。若知一切有情際則知一切法",
    "T13n0404_006:0637b04": "實際；是實際是我際，是一切有情際，是一",
    "T13n0404_006:0637b05": "切法際，是名盡際；夫盡際者涅槃之謂也！",
    "T13n0404_006:0637b06": "證此理者名得涅槃。又一切法者無有相待，",
    "T13n0404_006:0637b07": "離相對治；譬如虛空無能對治，如是諸法亦",
    "T13n0404_006:0637b08": "無對治。若言有涅槃可入可求，是生滅見，",
    "T13n0404_006:0637b09": "此法應生此法應滅；彼人則為行於生滅，不",
    "T13n0404_006:0637b10": "知涅槃平等一性。以不知故則著諸法妄生",
    "T13n0404_006:0637b11": "諍論，如世尊言，若知我教授，應知則為滿足",
    "T13n0404_006:0637b12": "沙門最勝功德。」爾時，具壽阿難陀白佛言：「甚",
    "T13n0404_006:0637b13": "奇！世尊！大虛空藏菩薩無礙辯才，乃能如是",
    "T13n0404_006:0637b14": "由自身證，能作斯說。」時大虛空藏菩薩語阿",
    "T13n0404_006:0637b15": "難陀言：「大德！不應說言我自身證。所以者何？",
    "T13n0404_006:0637b16": "我身即虛空，以身虛空故，知一切法悉為虛",
    "T13n0404_006:0637b17": "空。云何大德言我身證？」阿難陀言：「身若空",
    "T13n0404_006:0637b18": "者，汝以何身而作佛事？」虛空藏言：「以法身",
    "T13n0404_006:0637b19": "故，法身者無有遷變，蘊、處、界等不生、不滅，非",
    "T13n0404_006:0637b20": "顛倒身得隨意現，意所成身而作佛事。」阿難",
    "T13n0404_006:0637b21": "陀言：「大士！汝證法身耶？」虛空藏言：「大德！如",
    "T13n0404_006:0637b22": "我所解，離法無身，我身即法、法即我身。若法、",
    "T13n0404_006:0637b23": "若身無有二相故言身證。」阿難陀言：「大士！若",
    "T13n0404_006:0637b24": "身證者，汝得阿羅漢耶？」答言：「無所得故而得。",
    "T13n0404_006:0637b25": "所以者何？阿羅漢者，善能通達無諍法故，",
    "T13n0404_006:0637b26": "不染、不恚亦不癡故。」復言：「大士！若如是者，汝",
    "T13n0404_006:0637b27": "應究竟般涅槃耶？」虛空藏言：「大德！阿羅漢者",
    "T13n0404_006:0637b28": "不般涅槃。何以故？知一切法究竟涅槃，斷涅",
    "T13n0404_006:0637b29": "槃想；但諸異生作是分別言我涅槃，乃至分",
    "T13n0404_006:0637c01": "別計有種種涅槃差別。」阿難陀言：「大士！如汝",
    "T13n0404_006:0637c02": "所說，菩薩非阿羅漢，非異生、非學、非無學、",
    "T13n0404_006:0637c03": "非辟支佛、非菩薩、非如來。」虛空藏言：「善哉，善",
    "T13n0404_006:0637c04": "哉！具壽阿難陀！以非阿羅漢、非異生、非學、非",
    "T13n0404_006:0637c05": "無學、非辟支佛、非菩薩、非如來故，菩薩於一",
    "T13n0404_006:0637c06": "切處皆能示現，亦不住於一切位地。」說是法",
    "T13n0404_006:0637c07": "時，會中有五百阿羅漢，各各脫身所著上服，",
    "T13n0404_006:0637c08": "而以供養虛空藏菩薩，作如是言：「願一切有",
    "T13n0404_006:0637c09": "情獲得辯才如虛空藏。」爾時，大虛空藏菩薩",
    "T13n0404_006:0637c10": "以加持力故，令其所奉上妙法衣，盡入虛空",
    "T13n0404_006:0637c11": "隱而不現。彼等羅漢、苾芻，問虛空藏菩薩言：",
    "T13n0404_006:0637c12": "「大士！如是等衣，為何所在？」虛空藏言：「並入於",
    "T13n0404_006:0637c13": "我虛空庫藏。」",
    "T13n0404_006:0637c14": "爾時，世尊熙怡微笑。阿難陀白佛言：「世尊！何",
    "T13n0404_006:0637c15": "因緣故而現微笑？如來微笑非無因緣，唯願",
    "T13n0404_006:0637c16": "演說。」佛告阿難陀言：「彼諸苾芻所奉衣服，",
    "T13n0404_006:0637c17": "以虛空藏菩薩威神力故，令衣盡入虛空庫",
    "T13n0404_006:0637c18": "藏，往彼袈裟幢世界山王如來所而作佛事。",
    "T13n0404_006:0637c19": "虛空藏菩薩所說法音，於彼世界皆從袈裟",
    "T13n0404_006:0637c20": "之所流出。無量菩薩聞此法已，皆得無生法",
    "T13n0404_006:0637c21": "忍。阿難陀當知！菩薩神通智勝，以如是等種",
    "T13n0404_006:0637c22": "種言音，成就有情。以是因緣故我笑耳！」說是",
    "T13n0404_006:0637c23": "法時，忽於空中雨無量日月光花，皆如火色",
    "T13n0404_006:0637c24": "昔所未見。花中出聲而作是言：「若人聞此大",
    "T13n0404_006:0637c25": "虛空藏菩薩所說不退法印得生信解，必定",
    "T13n0404_006:0637c26": "當趣菩提道場。」",
    "T13n0404_006:0637c27": "爾時，阿難陀白佛言：「世尊！如是之花從何所",
    "T13n0404_006:0637c28": "來？」佛告阿難陀：「有一梵王名光莊嚴，為百",
    "T13n0404_006:0637c29": "千世界主。是彼梵天為供養虛空藏菩薩故",
    "T13n0404_006:0638a01": "雨如是花。」阿難陀言：「世尊！我等咸願見彼梵",
    "T13n0404_006:0638a02": "王。」佛言：「且待須臾，汝當自見。」",
    "T13n0404_006:0638a03": "爾時，光莊嚴梵王，與諸梵眾六十萬八千人，",
    "T13n0404_006:0638a04": "前後圍遶，從彼天沒至於佛前，頭面禮足右",
    "T13n0404_006:0638a05": "遶三匝，退坐一面合掌向佛，白言：「甚奇，世尊！",
    "T13n0404_006:0638a06": "此虛空藏菩薩不可思議，具足淨戒威德、三",
    "T13n0404_006:0638a07": "摩地威德、神通威德、智慧威德、滿願威德、善",
    "T13n0404_006:0638a08": "巧方便威德、增上意樂威德、法身自在威德、",
    "T13n0404_006:0638a09": "身莊嚴威德、口、意莊嚴威德、於一切法自在",
    "T13n0404_006:0638a10": "威德。世尊！是虛空藏菩薩，都不從於身、口、意",
    "T13n0404_006:0638a11": "業勤發示現一切化事，但由往昔修習之力，",
    "T13n0404_006:0638a12": "積集善根滿足諸佛甚深之行；由此能作大",
    "T13n0404_006:0638a13": "師子吼。」佛言：「如是，如是！梵王！如汝所說，菩",
    "T13n0404_006:0638a14": "薩皆由昔善根力積集福智資糧，而於無上",
    "T13n0404_006:0638a15": "正等菩提誓不退轉，能現如是神通化事。」",
    "T13n0404_006:0638a16": "爾時，光莊嚴梵王白佛言：「世尊！云何為菩薩",
    "T13n0404_006:0638a17": "善根？云何為福？云何為智？」佛告梵王言：「善根",
    "T13n0404_006:0638a18": "者，謂諸有情最初發於阿耨多羅三藐三菩",
    "T13n0404_006:0638a19": "提心；福者，謂發心已，超於一切聲聞、緣覺，為",
    "T13n0404_006:0638a20": "諸有情修行布施、持戒，及修所成一切福業。",
    "T13n0404_006:0638a21": "智者，謂以所集善根迴向薩婆若故。復次，善",
    "T13n0404_006:0638a22": "根者謂淨意樂無矯誑故；福者加行積集一",
    "T13n0404_006:0638a23": "切福故；智者增上意樂悉殊勝故。復次，善根",
    "T13n0404_006:0638a24": "者於諸善法願堅固故；福者集善資糧無厭",
    "T13n0404_006:0638a25": "足故；智者所有善根觀如幻故。復次，善根",
    "T13n0404_006:0638a26": "者謂獲善友；福者不捨善友；智者數問善友。",
    "T13n0404_006:0638a27": "復次，善根者樂求佛法；福者所聞不忘；智者",
    "T13n0404_006:0638a28": "悅於法樂。復次，善根者常求佛法；福者說法",
    "T13n0404_006:0638a29": "無所悕望；智者於法無悋。復次，善根者常樂",
    "T13n0404_006:0638b01": "聽法；福者如理觀察；智者如法修行。復次，",
    "T13n0404_006:0638b02": "善根者常樂見佛；福者常供養佛；智者隨順",
    "T13n0404_006:0638b03": "佛教。復次，善根者謂獲出家；福者修聖種行；",
    "T13n0404_006:0638b04": "智者樂住蘭若。復次，善根者善能修習少欲",
    "T13n0404_006:0638b05": "知足；福者於諸衣食任運不貪；智者於所受",
    "T13n0404_006:0638b06": "用任運無染。復次，善根者修念處觀；福者滿",
    "T13n0404_006:0638b07": "四正斷；智者獲如意足。復次，善根者謂入信",
    "T13n0404_006:0638b08": "根；福者修於進念；智者觀三摩地慧。復次，",
    "T13n0404_006:0638b09": "善根者住於五力；福者隨順覺支；智者入聖",
    "T13n0404_006:0638b10": "道智。復次，善根者心住妙理；福者求奢摩他",
    "T13n0404_006:0638b11": "資糧；智者得毘鉢舍那善巧。復次，善根者謂",
    "T13n0404_006:0638b12": "施所成福業事；福者謂戒所成福業事；智者",
    "T13n0404_006:0638b13": "謂修所成福業事。復次，善根者謂增上戒學；",
    "T13n0404_006:0638b14": "福者增上心學；智者增上慧學。復次，善根者",
    "T13n0404_006:0638b15": "說悔諸罪；福者隨喜眾善；智者勸請諸佛。",
    "T13n0404_006:0638b16": "復次，善根者捨諸所有；福者不悕望報；智者",
    "T13n0404_006:0638b17": "迴向菩提。復次，善根者於戒要期；福者持戒",
    "T13n0404_006:0638b18": "不缺；智者持戒迴向。復次，善根者於諸有情",
    "T13n0404_006:0638b19": "不懷損害；福者所聞惡語而能忍受；智者能",
    "T13n0404_006:0638b20": "捨身命成就有情。復次，善根者勤求善法不",
    "T13n0404_006:0638b21": "生厭倦；福者以所有善根迴施有情；智者積",
    "T13n0404_006:0638b22": "集善根迴向菩提。復次，善根者謂能修習諸",
    "T13n0404_006:0638b23": "禪支等；福者謂獲禪定一切善根；智者從諸",
    "T13n0404_006:0638b24": "禪定現生欲界。復次，善根者慧力多聞；福者",
    "T13n0404_006:0638b25": "所聞觀察；智者慧得圓滿。復次，善根者等視",
    "T13n0404_006:0638b26": "有情；福者證得慈定；智者慈心平等猶如虛",
    "T13n0404_006:0638b27": "空。復次，善根者謂修習三地資糧；福者積集",
    "T13n0404_006:0638b28": "四地資糧；智者圓滿八、九、十地資糧。復次，善",
    "T13n0404_006:0638b29": "根者謂初發心菩薩；福者住行菩薩；智者不",
    "T13n0404_006:0638c01": "退菩薩。復次，善根者謂平等行；福者相好莊",
    "T13n0404_006:0638c02": "嚴；智者無見頂相。復次，善根者莊嚴佛土；",
    "T13n0404_006:0638c03": "福者心念惠施；智者利諸有情。復次，善根者",
    "T13n0404_006:0638c04": "聞說魔業；福者覺察魔業；智者能超魔業。",
    "T13n0404_006:0638c05": "復次，善根者謂具大悲；福者善巧方便；智者",
    "T13n0404_006:0638c06": "謂修般若。復次，善根者莊嚴菩提道場；福者",
    "T13n0404_006:0638c07": "善能摧壞諸魔；智者謂一剎那心相應慧成",
    "T13n0404_006:0638c08": "於正覺。梵王！如是名為善根、福、智。」",
    "T13n0404_006:0638c09": "爾時，光莊嚴梵王白佛言：「甚奇，世尊！能以三",
    "T13n0404_006:0638c10": "句義說一切法。」時大虛空藏菩薩摩訶薩告",
    "T13n0404_006:0638c11": "光莊嚴梵天言：「梵天！有一句能攝一切法。云",
    "T13n0404_006:0638c12": "何為一？謂性空句。所以者何？由一切法同空",
    "T13n0404_006:0638c13": "性故。是謂一句。復有一句攝一切法，謂無",
    "T13n0404_006:0638c14": "相句、無願句，皆攝一切法。如是廣說，乃至無",
    "T13n0404_006:0638c15": "行句、離欲句、寂靜句、無阿賴耶句、法界句、真",
    "T13n0404_006:0638c16": "如句、實際句、不生句、不起句、涅槃句，各攝",
    "T13n0404_006:0638c17": "一切法亦如是。復次，梵王！欲者是離欲句，以",
    "T13n0404_006:0638c18": "離欲性即是欲故；一切佛法亦同是性。嗔者",
    "T13n0404_006:0638c19": "是離嗔句，以離嗔性即是嗔故；一切佛法亦",
    "T13n0404_006:0638c20": "同是性。癡者是離癡句，以離癡性即是癡故；",
    "T13n0404_006:0638c21": "一切佛法亦同是性。乃至身見者是無身見",
    "T13n0404_006:0638c22": "句，以無身見性即是身見故；一切佛法亦同",
    "T13n0404_006:0638c23": "是性。色者是無色句，以無色性即是色故；",
    "T13n0404_006:0638c24": "一切佛法亦同是性。如是受、想、行、識，識者是",
    "T13n0404_006:0638c25": "無識句，以無了別性即是識故；一切佛法亦",
    "T13n0404_006:0638c26": "同是性。如是廣說處、界、十二緣生，無明者即",
    "T13n0404_006:0638c27": "是明句，以明性即是無明故；一切佛法亦同",
    "T13n0404_006:0638c28": "是性。乃至生者是不生句，以不生性即是生",
    "T13n0404_006:0638c29": "故；一切佛法亦同是性。一切法句者是無法",
    "T13n0404_006:0639a01": "句，以無法性即是諸佛法故；一切佛法亦同",
    "T13n0404_006:0639a02": "是性。梵王！是為一句攝一切法。若菩薩入此",
    "T13n0404_006:0639a03": "法門者，則於一句入一切佛法。梵王！譬如大",
    "T13n0404_006:0639a04": "海吞納眾流，是一一句攝一切法亦復如是。",
    "T13n0404_006:0639a05": "譬如虛空能包萬像，此一一句攝一切法亦",
    "T13n0404_006:0639a06": "復如是。是故此句無盡展轉無量。譬如算師",
    "T13n0404_006:0639a07": "數以算籌布在局上，然局中無籌、籌中無局",
    "T13n0404_006:0639a08": "而能展轉成無量數，如是一句成無量句亦",
    "T13n0404_006:0639a09": "復如是。梵王！如是等百千劫所說校量佛法，",
    "T13n0404_006:0639a10": "若身、若心皆無所得，亦不可以數知。何以故？",
    "T13n0404_006:0639a11": "一切法者是佛法故，是佛法者即非法故。所",
    "T13n0404_006:0639a12": "以者何？以想分別、以想遍知，假名說故；於中",
    "T13n0404_006:0639a13": "無相亦非無相、無法非無法，究竟無相。此相",
    "T13n0404_006:0639a14": "清淨自相遠離，猶如虛空同一自性；佛法亦",
    "T13n0404_006:0639a15": "爾，性相皆空。」虛空藏菩薩說是法時，於彼梵",
    "T13n0404_006:0639a16": "眾二萬二千梵天，皆發阿耨多羅三藐三菩",
    "T13n0404_006:0639a17": "提心。復次，五千梵王，以宿植善根獲無生法",
    "T13n0404_006:0639a18": "忍。",
    "T13n0404_006:0639a19": "大集大虛空藏菩薩所問經卷第六"
}