{
    "T06n0220_332:0699c24": "大般若波羅蜜多經卷第三百三",
    "T06n0220_332:0699c25": "十二",
    "T06n0220_332:0699c27": "三藏法師玄奘奉　詔譯",
    "T06n0220_332:0699c28": "初分善學品第五十三之二",
    "T06n0220_332:0699c29": "「善現！是菩薩摩訶薩行深般若波羅蜜多，應",
    "T06n0220_332:0700a01": "習近空三摩地，應安住空三摩地，應修行空",
    "T06n0220_332:0700a02": "三摩地，而於實際不應作證；應習近無相、無",
    "T06n0220_332:0700a03": "願三摩地，應安住無相、無願三摩地，應修行",
    "T06n0220_332:0700a04": "無相、無願三摩地，而於實際不應作證。應習",
    "T06n0220_332:0700a05": "近四念住，應安住四念住，應修行四念住，而",
    "T06n0220_332:0700a06": "於實際不應作證；應習近四正斷、四神足、五",
    "T06n0220_332:0700a07": "根、五力、七等覺支、八聖道支，應安住四正斷",
    "T06n0220_332:0700a08": "乃至八聖道支，應修行四正斷乃至八聖道",
    "T06n0220_332:0700a09": "支，而於實際不應作證。如是乃至應習近佛",
    "T06n0220_332:0700a10": "十力，應發趣佛十力，應修行佛十力，而於實",
    "T06n0220_332:0700a11": "際不應作證；應習近四無所畏、四無礙解、大",
    "T06n0220_332:0700a12": "慈、大悲、大喜、大捨、十八佛不共法，應發趣四",
    "T06n0220_332:0700a13": "無所畏乃至十八佛不共法，應修行四無所",
    "T06n0220_332:0700a14": "畏乃至十八佛不共法，而於實際不應作證。",
    "T06n0220_332:0700a15": "「善現！是菩薩摩訶薩雖習近空三摩地，安住",
    "T06n0220_332:0700a16": "空三摩地，修行空三摩地，而不證預流果，亦",
    "T06n0220_332:0700a17": "不證一來、不還、阿羅漢果，亦復不證獨覺菩",
    "T06n0220_332:0700a18": "提；雖習近無相、無願三摩地，安住無相、無願",
    "T06n0220_332:0700a19": "三摩地，修行無相、無願三摩地，而不證預流",
    "T06n0220_332:0700a20": "果，亦不證一來、不還、阿羅漢果，亦復不證獨",
    "T06n0220_332:0700a21": "覺菩提；雖習近四念住，安住四念住，修行四",
    "T06n0220_332:0700a22": "念住，而不證預流果，亦不證一來、不還、阿羅",
    "T06n0220_332:0700a23": "漢果，亦復不證獨覺菩提；雖習近四正斷、四",
    "T06n0220_332:0700a24": "神足、五根、五力、七等覺支、八聖道支，安住四",
    "T06n0220_332:0700a25": "正斷乃至八聖道支，修行四正斷乃至八聖",
    "T06n0220_332:0700a26": "道支，而不證預流果，亦不證一來、不還、阿羅",
    "T06n0220_332:0700a27": "漢果，亦復不證獨覺菩提。「善現！是菩薩摩訶",
    "T06n0220_332:0700a28": "薩由此因緣，不墮聲聞及獨覺地，疾證無上",
    "T06n0220_332:0700a29": "正等菩提。",
    "T06n0220_332:0700b01": "「善現！譬如壯士威猛勇健，形貌端嚴見者歡",
    "T06n0220_332:0700b02": "喜，具最清淨圓滿眷屬，於諸兵法學至究竟，",
    "T06n0220_332:0700b03": "善持器仗，安固不動，六十四能、十八明處，一",
    "T06n0220_332:0700b04": "切伎術無不善巧，眾人欽仰皆悉敬伏，善事",
    "T06n0220_332:0700b05": "業故功少利多，由此諸人恭敬供養、尊重讚",
    "T06n0220_332:0700b06": "歎，彼於爾時倍增喜躍而自慶慰。有因緣故，",
    "T06n0220_332:0700b07": "扶將老弱及諸眷屬發趣他方，中路經過險",
    "T06n0220_332:0700b08": "難曠野，其間多有惡獸、劫賊、怨家潛伏諸怖",
    "T06n0220_332:0700b09": "畏事，眷屬小大無不驚惶，其人自恃威猛勇",
    "T06n0220_332:0700b10": "健，多諸伎術身意泰然，安慰父母并諸眷",
    "T06n0220_332:0700b11": "屬，幸勿憂懼必令無苦。彼人於是以善巧術，",
    "T06n0220_332:0700b12": "將諸眷屬到安隱處，既免危難，歡娛受樂。然",
    "T06n0220_332:0700b13": "彼壯士於曠野中，惡獸、怨賊無加害意。所以",
    "T06n0220_332:0700b14": "者何？自恃威勇具諸伎術，無所畏故。善現",
    "T06n0220_332:0700b15": "當知！諸菩薩摩訶薩亦復如是，愍生死苦諸",
    "T06n0220_332:0700b16": "有情故，發趣無上正等菩提，普緣有情起四",
    "T06n0220_332:0700b17": "無量，住四無量俱行之心，精勤修習布施、淨",
    "T06n0220_332:0700b18": "戒、安忍、精進、靜慮、般若波羅蜜多，令速圓滿。",
    "T06n0220_332:0700b19": "是菩薩摩訶薩於此六種波羅蜜多未圓滿位，",
    "T06n0220_332:0700b20": "為欲修學一切智智不證漏盡，雖住空、無相、",
    "T06n0220_332:0700b21": "無願解脫門，然不隨其勢力而轉，亦不為彼",
    "T06n0220_332:0700b22": "障所牽奪，於解脫門亦不作證。由不證故不",
    "T06n0220_332:0700b23": "墮聲聞及獨覺地，必趣無上正等菩提。",
    "T06n0220_332:0700b24": "「善現！如堅翅鳥飛騰虛空，自在翱翔久不墮",
    "T06n0220_332:0700b25": "地，雖依空戲而不據空，亦不為空之所拘礙。",
    "T06n0220_332:0700b26": "善現當知！諸菩薩摩訶薩亦復如是，雖於空、",
    "T06n0220_332:0700b27": "無相、無願解脫門數數習近、安住、修行而不",
    "T06n0220_332:0700b28": "作證，由不證故不墮聲聞及獨覺地，修佛十",
    "T06n0220_332:0700b29": "力、四無所畏、四無礙解、大慈、大悲、大喜、大捨、十",
    "T06n0220_332:0700c01": "八佛不共法、一切智智，若未圓滿，終不依空、",
    "T06n0220_332:0700c02": "無相、無願三三摩地而證漏盡。",
    "T06n0220_332:0700c03": "「善現！譬如壯夫善閑射術，欲現己伎仰射虛",
    "T06n0220_332:0700c04": "空，為令空中箭不墮地，復以後箭射前箭筈，",
    "T06n0220_332:0700c05": "如是展轉經於多時，箭箭相承不令墮落，若",
    "T06n0220_332:0700c06": "欲令墮便止後箭，爾時諸箭方頓墮落。善現",
    "T06n0220_332:0700c07": "當知！諸菩薩摩訶薩亦復如是，行深般若波",
    "T06n0220_332:0700c08": "羅蜜多，方便善巧所攝受故，乃至無上正等",
    "T06n0220_332:0700c09": "菩提，因行善根未皆成熟，終不中道證於實",
    "T06n0220_332:0700c10": "際。若得無上正等菩提，因行善根一切成熟，",
    "T06n0220_332:0700c11": "爾時菩薩方證實際，便得無上正等菩提。是",
    "T06n0220_332:0700c12": "故，善現！諸菩薩摩訶薩行深般若波羅蜜多，",
    "T06n0220_332:0700c13": "皆應如是審諦觀察，如前所說諸法實相。」",
    "T06n0220_332:0700c14": "爾時，具壽善現白佛言：「世尊！諸菩薩摩訶薩",
    "T06n0220_332:0700c15": "能為難事，雖學諸法真如、法界、法性、不虛妄",
    "T06n0220_332:0700c16": "性、不變異性、平等性、離生性、法定、法住、實際、虛",
    "T06n0220_332:0700c17": "空界、不思議界，雖學諸法內空、外空、內外空、",
    "T06n0220_332:0700c18": "空空、大空、勝義空、有為空、無為空、畢竟空、無際",
    "T06n0220_332:0700c19": "空、散空、無變異空、本性空、自相空、共相空、一切",
    "T06n0220_332:0700c20": "法空、不可得空、無性空、自性空、無性自性空，",
    "T06n0220_332:0700c21": "雖學苦、集、滅、道聖諦，雖學四念住、四正斷、四",
    "T06n0220_332:0700c22": "神足、五根、五力、七等覺支、八聖道支，雖學空、",
    "T06n0220_332:0700c23": "無相、無願解脫門，而於中道不墮聲聞及獨",
    "T06n0220_332:0700c24": "覺地，退失無上正等菩提。世尊！是菩薩摩訶",
    "T06n0220_332:0700c25": "薩甚為希有。」佛告善現：「諸菩薩摩訶薩於諸",
    "T06n0220_332:0700c26": "有情誓不捨故，謂作是願：『若諸有情未得解",
    "T06n0220_332:0700c27": "脫，我終不捨所起加行。』善現！諸菩薩摩訶薩",
    "T06n0220_332:0700c28": "願力殊勝，常作是念：『一切有情若未解脫，我",
    "T06n0220_332:0700c29": "終不捨。』由起如是廣大心故，於其中道必不",
    "T06n0220_332:0701a01": "退落。善現！諸菩薩摩訶薩恒作是念：『我不應",
    "T06n0220_332:0701a02": "捨一切有情必令解脫，然諸有情行不正法，",
    "T06n0220_332:0701a03": "我為度彼應數引發寂靜空、無相、無願解脫",
    "T06n0220_332:0701a04": "門，雖數引發而不取證。』善現！是菩薩摩訶薩",
    "T06n0220_332:0701a05": "成就善巧方便力故，雖數現起三解脫門，而",
    "T06n0220_332:0701a06": "於中間不證實際，乃至未得一切智智，要得",
    "T06n0220_332:0701a07": "無上正等菩提方乃取證。",
    "T06n0220_332:0701a08": "「復次，善現！諸菩薩摩訶薩於甚深處常樂觀",
    "T06n0220_332:0701a09": "察，謂樂觀察內空、外空、內外空、空空、大空、勝",
    "T06n0220_332:0701a10": "義空、有為空、無為空、畢竟空、無際空、散空、無變",
    "T06n0220_332:0701a11": "異空、本性空、自相空、共相空、一切法空、不可得",
    "T06n0220_332:0701a12": "空、無性空、自性空、無性自性空，亦樂觀察四",
    "T06n0220_332:0701a13": "念住、四正斷、四神足、五根、五力、七等覺支、八聖",
    "T06n0220_332:0701a14": "道支及空、無相、無願解脫門等皆自相空。「善",
    "T06n0220_332:0701a15": "現！是菩薩摩訶薩作此觀已，生如是念：『諸有",
    "T06n0220_332:0701a16": "情類由惡友力，於長夜中起我想執、有情想",
    "T06n0220_332:0701a17": "執、命者想執、生者想執、養者想執、士夫想",
    "T06n0220_332:0701a18": "執、補特伽羅想執、意生想執、儒童想執、作者",
    "T06n0220_332:0701a19": "想執、受者想執、知者想執、見者想執，由此想",
    "T06n0220_332:0701a20": "執行有所得，輪迴生死受種種苦。為斷有情",
    "T06n0220_332:0701a21": "如是想執，應趣無上正等菩提，為諸有情說",
    "T06n0220_332:0701a22": "深妙法，令斷想執離生死苦。』「善現！是菩薩摩",
    "T06n0220_332:0701a23": "訶薩爾時雖習空解脫門，而不依此證於實",
    "T06n0220_332:0701a24": "際；雖習無相、無願解脫門，亦不依此證於實",
    "T06n0220_332:0701a25": "際。以於實際不取證故，不墮預流、一來、不還、",
    "T06n0220_332:0701a26": "阿羅漢果，亦復不墮獨覺菩提。「善現！是菩薩",
    "T06n0220_332:0701a27": "摩訶薩由如是念，行深般若波羅蜜多，成就",
    "T06n0220_332:0701a28": "善根不證實際，雖於實際未即作證，而不退",
    "T06n0220_332:0701a29": "失四靜慮，亦不退失四無量、四無色定；亦不",
    "T06n0220_332:0701b01": "退失四念住，亦不退失四正斷、四神足、五根、",
    "T06n0220_332:0701b02": "五力、七等覺支、八聖道支；亦不退失八解脫，",
    "T06n0220_332:0701b03": "亦不退失八勝處、九次第定、十遍處；亦不退",
    "T06n0220_332:0701b04": "失空解脫門，亦不退失無相、無願解脫門；亦",
    "T06n0220_332:0701b05": "不退失內空，亦不退失外空、內外空、空空、大",
    "T06n0220_332:0701b06": "空、勝義空、有為空、無為空、畢竟空、無際空、散空、",
    "T06n0220_332:0701b07": "無變異空、本性空、自相空、共相空、一切法空、不",
    "T06n0220_332:0701b08": "可得空、無性空、自性空、無性自性空；亦不退",
    "T06n0220_332:0701b09": "失真如，亦不退失法界、法性、不虛妄性、不變",
    "T06n0220_332:0701b10": "異性、平等性、離生性、法定、法住、實際、虛空界、不",
    "T06n0220_332:0701b11": "思議界；亦不退失苦聖諦，亦不退失集、滅、道",
    "T06n0220_332:0701b12": "聖諦；亦不退失布施波羅蜜多，亦不退失淨",
    "T06n0220_332:0701b13": "戒、安忍、精進、靜慮、般若波羅蜜多；亦不退失",
    "T06n0220_332:0701b14": "五眼，亦不退失六神通；亦不退失一切陀羅",
    "T06n0220_332:0701b15": "尼門，亦不退失一切三摩地門；亦不退失佛",
    "T06n0220_332:0701b16": "十力，亦不退失四無所畏、四無礙解、十八佛",
    "T06n0220_332:0701b17": "不共法，亦不退失大慈、大悲、大喜、大捨；亦不",
    "T06n0220_332:0701b18": "退失無忘失法，亦不退失恒住捨性；亦不退",
    "T06n0220_332:0701b19": "失一切智，亦不退失道相智、一切相智。「善現！",
    "T06n0220_332:0701b20": "是菩薩摩訶薩爾時成就一切菩提分法，乃",
    "T06n0220_332:0701b21": "至證得無上正等菩提，於諸功德終不衰減。",
    "T06n0220_332:0701b22": "善現！是菩薩摩訶薩行深般若波羅蜜多，方",
    "T06n0220_332:0701b23": "便善巧所攝受故，剎那剎那白法增益，諸根",
    "T06n0220_332:0701b24": "猛利超過一切聲聞、獨覺。",
    "T06n0220_332:0701b25": "「復次，善現！若菩薩摩訶薩恒作是念：『諸有情",
    "T06n0220_332:0701b26": "類於長夜中，其心常為四倒所倒，謂常想倒、",
    "T06n0220_332:0701b27": "心倒、見倒，若樂想倒、心倒、見倒，若我想倒、",
    "T06n0220_332:0701b28": "心倒、見倒，若淨想倒、心倒、見倒。我為如是諸",
    "T06n0220_332:0701b29": "有情故，應趣無上正等菩提，修諸菩薩摩訶",
    "T06n0220_332:0701c01": "薩行，證得無上大菩提時，為諸有情說無倒",
    "T06n0220_332:0701c02": "法，謂說生死無常、無樂、無我、無淨，唯有涅槃",
    "T06n0220_332:0701c03": "寂靜微妙，具足種種常、樂、我、淨真實功德。』善",
    "T06n0220_332:0701c04": "現！是菩薩摩訶薩成就此念，行深般若波羅",
    "T06n0220_332:0701c05": "蜜多，方便善巧所攝受故，於佛十力、四無所",
    "T06n0220_332:0701c06": "畏、四無礙解、大慈、大悲、大喜、大捨、十八佛不共",
    "T06n0220_332:0701c07": "法，若未圓滿終不證入如來勝定。「善現！是菩",
    "T06n0220_332:0701c08": "薩摩訶薩爾時雖習空、無相、無願解脫門入",
    "T06n0220_332:0701c09": "出自在，而於實際未即作證，乃至無上正等",
    "T06n0220_332:0701c10": "菩提，因行功德未善圓滿，不證實際及餘功",
    "T06n0220_332:0701c11": "德，若得無上正等菩提，乃可證得。善現！是菩",
    "T06n0220_332:0701c12": "薩摩訶薩爾時雖於諸餘功德修未圓滿，而",
    "T06n0220_332:0701c13": "於無願三摩地門修已圓滿。",
    "T06n0220_332:0701c14": "「復次，善現！若菩薩摩訶薩恒作是念：『諸有情",
    "T06n0220_332:0701c15": "類於長夜中，行有所得，謂執有我，或執有有",
    "T06n0220_332:0701c16": "情、命者、生者、養者、士夫、補特伽羅、意生、儒童、作",
    "T06n0220_332:0701c17": "者、受者、知者、見者；或執有色，或執有受、想、行、",
    "T06n0220_332:0701c18": "識；或執有眼處，或執有耳、鼻、舌、身、意處；或執",
    "T06n0220_332:0701c19": "有色處，或執有聲、香、味、觸、法處；或執有眼界，",
    "T06n0220_332:0701c20": "或執有耳、鼻、舌、身、意界；或執有色界，或執有",
    "T06n0220_332:0701c21": "聲、香、味、觸、法界；或執有眼識界，或執有耳、鼻、",
    "T06n0220_332:0701c22": "舌、身、意識界；或執有眼觸，或執有耳、鼻、舌、身、",
    "T06n0220_332:0701c23": "意觸；或執有眼觸為緣所生諸受，或執有耳、",
    "T06n0220_332:0701c24": "鼻、舌、身、意觸為緣所生諸受；或執有地界，或",
    "T06n0220_332:0701c25": "執有水、火、風、空、識界；或執有無明，或執有行、",
    "T06n0220_332:0701c26": "識、名色、六處、觸、受、愛、取、有、生、老死；或執有十善",
    "T06n0220_332:0701c27": "業道；或執有四靜慮，或執有四無量、四無色",
    "T06n0220_332:0701c28": "定；或執有四攝事。我為如是諸有情故，應趣",
    "T06n0220_332:0701c29": "無上正等菩提，修諸菩薩摩訶薩行，證得無",
    "T06n0220_332:0702a01": "上大菩提時，令諸有情永斷如是有所得執。』",
    "T06n0220_332:0702a02": "「善現！是菩薩摩訶薩成就此念，行深般若波",
    "T06n0220_332:0702a03": "羅蜜多，方便善巧所攝受故，於佛十力、四無",
    "T06n0220_332:0702a04": "所畏、四無礙解、大慈、大悲、大喜、大捨、十八佛不",
    "T06n0220_332:0702a05": "共法，若未圓滿不證實際。善現！是菩薩摩訶",
    "T06n0220_332:0702a06": "薩爾時雖於無相、無願三摩地門非不修習，",
    "T06n0220_332:0702a07": "而但於空三摩地門修已圓滿。",
    "T06n0220_332:0702a08": "「復次，善現！若菩薩摩訶薩行深般若波羅蜜",
    "T06n0220_332:0702a09": "多，見諸有情由惡友力，長夜執著無量種相，",
    "T06n0220_332:0702a10": "所謂執著女相、男相、色相、聲相、香相、味相、觸相、",
    "T06n0220_332:0702a11": "法相，恒作是念：『我為如是諸有情類，應趣無",
    "T06n0220_332:0702a12": "上正等菩提，修諸菩薩摩訶薩行，證得無上",
    "T06n0220_332:0702a13": "大菩提時，令諸有情永無如是諸相執著。』「善",
    "T06n0220_332:0702a14": "現！是菩薩摩訶薩成就此念，行深般若波羅",
    "T06n0220_332:0702a15": "蜜多，方便善巧所攝受故，於佛十力、四無所",
    "T06n0220_332:0702a16": "畏、四無礙解、大慈、大悲、大喜、大捨、十八佛不共",
    "T06n0220_332:0702a17": "法，若未圓滿不證實際。善現！是菩薩摩訶薩",
    "T06n0220_332:0702a18": "爾時雖於空、無願三摩地門非不修習，而於",
    "T06n0220_332:0702a19": "無相三摩地門修已圓滿。",
    "T06n0220_332:0702a20": "「復次，善現！若菩薩摩訶薩已善修學布施、淨",
    "T06n0220_332:0702a21": "戒、安忍、精進、靜慮、般若波羅蜜多，已善安住",
    "T06n0220_332:0702a22": "內空、外空、內外空、空空、大空、勝義空、有為空、",
    "T06n0220_332:0702a23": "無為空、畢竟空、無際空、散空、無變異空、本性空、",
    "T06n0220_332:0702a24": "自相空、共相空、一切法空、不可得空、無性空、自",
    "T06n0220_332:0702a25": "性空、無性自性空，已善安住真如、法界、法性、",
    "T06n0220_332:0702a26": "不虛妄性、不變異性、平等性、離生性、法定、法住、",
    "T06n0220_332:0702a27": "實際、虛空界、不思議界，已善安住苦、集、滅、道",
    "T06n0220_332:0702a28": "聖諦，已善修學四念住、四正斷、四神足、五根、",
    "T06n0220_332:0702a29": "五力、七等覺支、八聖道支，已善修學空、無相、",
    "T06n0220_332:0702b01": "無願解脫門，已善修學乃至佛十力、四無所",
    "T06n0220_332:0702b02": "畏、四無礙解、大慈、大悲、大喜、大捨、十八佛不共",
    "T06n0220_332:0702b03": "法及餘無量無邊佛法。善現！是菩薩摩訶薩",
    "T06n0220_332:0702b04": "成就如是功德智慧，若於生死發起樂想或",
    "T06n0220_332:0702b05": "說為樂，或於三界安住執著，無有是處。",
    "T06n0220_332:0702b06": "「善現！若菩薩摩訶薩已善修學菩提分法、一",
    "T06n0220_332:0702b07": "切如來、應、正等覺及諸菩薩摩訶薩眾法，應試",
    "T06n0220_332:0702b08": "問：『若菩薩摩訶薩欲證無上正等菩提，云何",
    "T06n0220_332:0702b09": "修學菩提分法，而不證空、無相、無願、無生、無",
    "T06n0220_332:0702b10": "滅、無作、無為、無性、實際？由不證故，不墮預流、",
    "T06n0220_332:0702b11": "一來、不還、阿羅漢果、獨覺菩提，而勤修習甚",
    "T06n0220_332:0702b12": "深般若波羅蜜多常無所執？』「善現！是菩薩摩",
    "T06n0220_332:0702b13": "訶薩得此問時，若作是答：『諸菩薩摩訶薩欲",
    "T06n0220_332:0702b14": "證無上正等菩提，但應思惟空、無相、無願、無",
    "T06n0220_332:0702b15": "生、無滅、無作、無為、無性、實際，及餘一切菩提",
    "T06n0220_332:0702b16": "分法，不應修學。』善現當知！是菩薩摩訶薩",
    "T06n0220_332:0702b17": "未蒙如來、應、正等覺授於無上正等菩提不退",
    "T06n0220_332:0702b18": "轉記。何以故？善現！是菩薩摩訶薩未能開",
    "T06n0220_332:0702b19": "示、記別、顯了住不退轉位菩薩摩訶薩修學法",
    "T06n0220_332:0702b20": "相。「善現！是菩薩摩訶薩得此問時，若作是答：",
    "T06n0220_332:0702b21": "『諸菩薩摩訶薩欲證無上正等菩提，應正思",
    "T06n0220_332:0702b22": "惟空、無相、無願、無生、無滅、無作、無為、無性、實",
    "T06n0220_332:0702b23": "際，及餘一切菩提分法，亦應方便，如前所說，",
    "T06n0220_332:0702b24": "善巧修學，而不作證。』善現當知！是菩薩摩訶",
    "T06n0220_332:0702b25": "薩已蒙如來、應、正等覺授於無上正等菩提",
    "T06n0220_332:0702b26": "不退轉記。何以故？善現！是菩薩摩訶薩已",
    "T06n0220_332:0702b27": "能開示、記別、顯了住不退轉位菩薩摩訶薩修",
    "T06n0220_332:0702b28": "學法相。「善現！若菩薩摩訶薩未能開示、記別、",
    "T06n0220_332:0702b29": "顯了住不退轉位菩薩摩訶薩修學法相，當",
    "T06n0220_332:0702c01": "知是菩薩摩訶薩未善修學布施、淨戒、安忍、",
    "T06n0220_332:0702c02": "精進、靜慮、般若波羅蜜多菩提分法，未入薄",
    "T06n0220_332:0702c03": "地，未如諸餘住不退轉位菩薩摩訶薩開示、",
    "T06n0220_332:0702c04": "記別、顯了、安住不退轉地。善現！若菩薩摩",
    "T06n0220_332:0702c05": "訶薩已能開示、記別、顯了住不退轉位菩薩",
    "T06n0220_332:0702c06": "摩訶薩修學法相，當知是菩薩摩訶薩已",
    "T06n0220_332:0702c07": "善修學布施、淨戒、安忍、精進、靜慮、般若波羅蜜",
    "T06n0220_332:0702c08": "多菩提分法，已入薄地，已如諸餘住不退",
    "T06n0220_332:0702c09": "轉位菩薩摩訶薩開示、記別、顯了、安住不退",
    "T06n0220_332:0702c10": "轉地。」時，具壽善現白佛言：「世尊！頗有未得",
    "T06n0220_332:0702c11": "不退轉菩薩摩訶薩能作如是如實答不？」佛",
    "T06n0220_332:0702c12": "言：「善現！有菩薩摩訶薩雖未得不退轉，而",
    "T06n0220_332:0702c13": "能於此作如實答。善現！是菩薩摩訶薩雖",
    "T06n0220_332:0702c14": "未得不退轉，而能修習布施、淨戒、安忍、精進、",
    "T06n0220_332:0702c15": "靜慮、般若波羅蜜多菩提分法，已得成熟覺",
    "T06n0220_332:0702c16": "慧猛利，若聞、不聞，能如實答，如不退轉位菩",
    "T06n0220_332:0702c17": "薩摩訶薩。」具壽善現復白佛言：「世尊！多有",
    "T06n0220_332:0702c18": "菩薩摩訶薩修行無上正等菩提，少有能如",
    "T06n0220_332:0702c19": "實答，如不退轉位菩薩摩訶薩已善修治地，",
    "T06n0220_332:0702c20": "未善修治地而安住故。」佛言：「善現！如是！如",
    "T06n0220_332:0702c21": "是！如汝所說。何以故？善現！少有菩薩摩訶",
    "T06n0220_332:0702c22": "薩得受如是不退轉地微妙慧記，若有得受",
    "T06n0220_332:0702c23": "如是記者，皆能於此作如實答。善現！若能",
    "T06n0220_332:0702c24": "作此如實答者，當知是菩薩摩訶薩善根明",
    "T06n0220_332:0702c25": "利，世間天、人、阿素洛等不能破壞。◎",
    "T06n0220_332:0702c26": "「◎復次，善現！若菩薩摩訶薩乃至夢中，亦不",
    "T06n0220_332:0702c27": "愛樂稱讚聲聞及獨覺地，於三界法亦不舉心",
    "T06n0220_332:0702c28": "愛樂稱讚，常觀諸法如夢、如幻、如響、如像、如",
    "T06n0220_332:0702c29": "光影、如陽焰、如變化事、如尋香城，雖如是觀",
    "T06n0220_332:0703a01": "察而不證實際。善現當知！是菩薩摩訶薩不",
    "T06n0220_332:0703a02": "退轉相。",
    "T06n0220_332:0703a03": "「復次，善現！若菩薩摩訶薩夢見如來、應、正等",
    "T06n0220_332:0703a04": "覺，有無量眾、無量百眾、無量千眾、無量百千",
    "T06n0220_332:0703a05": "眾、無量俱胝眾、無量百俱胝眾、無量千俱胝眾、",
    "T06n0220_332:0703a06": "無量百千俱胝眾、無量那庾多眾、無量百那庾",
    "T06n0220_332:0703a07": "多眾、無量千那庾多眾、無量百千那庾多眾，",
    "T06n0220_332:0703a08": "謂苾芻、苾芻尼、鄔波索迦、鄔波斯迦、天、龍、藥",
    "T06n0220_332:0703a09": "叉、健達縛、阿素洛、揭路荼、緊捺洛、莫呼洛伽、",
    "T06n0220_332:0703a10": "人非人等，恭敬圍繞而為說法，既聞法已善",
    "T06n0220_332:0703a11": "解義趣，解義趣已精進修行，法隨法行及和",
    "T06n0220_332:0703a12": "敬行并隨法行。善現當知！是菩薩摩訶薩不",
    "T06n0220_332:0703a13": "退轉相。",
    "T06n0220_332:0703a14": "「復次，善現！若菩薩摩訶薩夢見如來、應、正等",
    "T06n0220_332:0703a15": "覺，具三十二大士夫相，八十隨好圓滿莊嚴，",
    "T06n0220_332:0703a16": "圓光一尋周匝照曜，與苾芻眾踊在空中，",
    "T06n0220_332:0703a17": "現大神通說正法要，化作化士令到他方無",
    "T06n0220_332:0703a18": "邊佛土施作佛事。善現當知！是菩薩摩訶薩",
    "T06n0220_332:0703a19": "不退轉相。",
    "T06n0220_332:0703a20": "「復次，善現！若菩薩摩訶薩夢見狂賊破壞村",
    "T06n0220_332:0703a21": "城，或見火起焚燒聚落，或見虎、狼、師子、猛獸、",
    "T06n0220_332:0703a22": "毒蛇、惡蝎欲來害身，或見怨家欲斬其首，或",
    "T06n0220_332:0703a23": "見父母、兄弟、姊妹、妻子、親友臨欲命終，或見",
    "T06n0220_332:0703a24": "自身寒熱飢渴及餘苦事之所逼惱。見如是",
    "T06n0220_332:0703a25": "等可怖畏事，不驚不懼亦不憂惱，從夢覺已",
    "T06n0220_332:0703a26": "即能思惟：『三界虛假皆如夢見，我證無上大",
    "T06n0220_332:0703a27": "菩提時，為諸有情宣說三界一切虛妄，皆如",
    "T06n0220_332:0703a28": "夢境。』善現當知！是菩薩摩訶薩不退轉相。",
    "T06n0220_332:0703a29": "「復次，善現！若菩薩摩訶薩乃至夢中見有地",
    "T06n0220_332:0703b01": "獄、傍生、鬼界諸有情類，便作是念：『我當精勤",
    "T06n0220_332:0703b02": "修諸菩薩摩訶薩行，速趣無上正等菩提，願",
    "T06n0220_332:0703b03": "得無上大菩提時，我佛土中無有地獄、傍生、",
    "T06n0220_332:0703b04": "鬼界諸有情類，乃至無有諸惡趣名。』從夢",
    "T06n0220_332:0703b05": "覺已亦作是念。善現當知！是菩薩摩訶薩當",
    "T06n0220_332:0703b06": "作佛時，彼佛土中定無惡趣。何以故？善現！",
    "T06n0220_332:0703b07": "若夢若覺諸法無二無二分故。善現當知！是",
    "T06n0220_332:0703b08": "菩薩摩訶薩不退轉相。",
    "T06n0220_332:0703b09": "「復次，善現！若菩薩摩訶薩夢中見火燒地獄",
    "T06n0220_332:0703b10": "等諸有情類，或復見燒城邑、聚落，便發誓願：",
    "T06n0220_332:0703b11": "『若我已受不退轉記，當得無上正等菩提，願",
    "T06n0220_332:0703b12": "此大火即時頓滅變為清涼。』善現！此菩薩摩",
    "T06n0220_332:0703b13": "訶薩作是願已，夢中見火即時滅者，當知是",
    "T06n0220_332:0703b14": "為不退轉菩薩摩訶薩，作是願已若火不滅，",
    "T06n0220_332:0703b15": "當知未得不退轉地。善現當知！是菩薩摩訶",
    "T06n0220_332:0703b16": "薩不退轉相。",
    "T06n0220_332:0703b17": "「復次，善現！若菩薩摩訶薩覺時現見大火卒",
    "T06n0220_332:0703b18": "起，燒諸城邑，或燒聚落，便作是念：『我在夢",
    "T06n0220_332:0703b19": "中或在覺位，曾見自有不退轉地諸行、狀、相，",
    "T06n0220_332:0703b20": "未審虛實，若我所見是實有者，願此大火即",
    "T06n0220_332:0703b21": "時頓滅變為清涼。』善現！此菩薩摩訶薩作是",
    "T06n0220_332:0703b22": "誓願發誠諦言，爾時大火即頓滅者，當知是",
    "T06n0220_332:0703b23": "為不退轉菩薩摩訶薩，作是誓願發誠諦言",
    "T06n0220_332:0703b24": "火不滅者，當知未得不退轉地。善現當知！是",
    "T06n0220_332:0703b25": "菩薩摩訶薩不退轉相。",
    "T06n0220_332:0703b26": "「復次，善現！若菩薩摩訶薩覺時見火燒諸城",
    "T06n0220_332:0703b27": "邑或燒聚落，便作是念：『我在夢中或在覺位，",
    "T06n0220_332:0703b28": "曾見自有不退轉地諸行、狀、相，若我所見定",
    "T06n0220_332:0703b29": "是實有，必得無上大菩提者，願此大火即時",
    "T06n0220_332:0703c01": "頓滅變為清涼。』善現！是菩薩摩訶薩發此誓",
    "T06n0220_332:0703c02": "願誠諦言已，爾時大火不為頓滅，然燒一家",
    "T06n0220_332:0703c03": "越置一家復燒一家，或燒一巷越置一巷復",
    "T06n0220_332:0703c04": "燒一巷，如是展轉其火乃滅。善現！是菩薩",
    "T06n0220_332:0703c05": "摩訶薩應自了知決定已得不退轉地，然被",
    "T06n0220_332:0703c06": "燒者由彼有情造作增長壞正法業，彼由此",
    "T06n0220_332:0703c07": "業先墮惡趣，無量劫中受正苦報，今生人趣",
    "T06n0220_332:0703c08": "受彼餘殃，或由此業當墮惡趣，經無量劫受",
    "T06n0220_332:0703c09": "正苦報，今在人趣先現少殃。善現當知！是",
    "T06n0220_332:0703c10": "菩薩摩訶薩不退轉相。",
    "T06n0220_332:0703c11": "「復次，善現！由前所說種種因緣，知是不退轉",
    "T06n0220_332:0703c12": "菩薩摩訶薩。復有成就諸行、狀、相，知是不退",
    "T06n0220_332:0703c13": "轉菩薩摩訶薩，當為汝說，汝應諦聽！」善現",
    "T06n0220_332:0703c14": "答言：「唯然！願說！」佛告善現：「若菩薩摩訶薩見",
    "T06n0220_332:0703c15": "有男子或有女人，現為非人之所魅著，便作",
    "T06n0220_332:0703c16": "是念：『若諸如來、應、正等覺知我已得清淨意",
    "T06n0220_332:0703c17": "樂，授我無上正等菩提不退轉記。若我久發",
    "T06n0220_332:0703c18": "清淨作意，求證無上正等菩提，遠離聲聞、獨",
    "T06n0220_332:0703c19": "覺意樂，不以聲聞、獨覺作意求證無上正等",
    "T06n0220_332:0703c20": "菩提。若我當來必得無上正等菩提，窮未來",
    "T06n0220_332:0703c21": "際利益安樂諸有情類。若十方界現在實有",
    "T06n0220_332:0703c22": "無量如來、應、正等覺說微妙法利樂有情，彼",
    "T06n0220_332:0703c23": "諸如來、應、正等覺無所不見、無所不知、無",
    "T06n0220_332:0703c24": "所不解、無所不證，現知、見、覺一切有情意樂",
    "T06n0220_332:0703c25": "差別，願垂照察我心所念及誠諦言。若我實",
    "T06n0220_332:0703c26": "能修菩薩行，必得無上正等菩提，救拔有情",
    "T06n0220_332:0703c27": "生死苦者，願是男子或此女人，不為非人之",
    "T06n0220_332:0703c28": "所擾惱，彼隨我語即當捨去。』「善現！是菩薩",
    "T06n0220_332:0703c29": "摩訶薩作此語時，若彼非人不為去者，當知",
    "T06n0220_332:0704a01": "是菩薩摩訶薩未蒙如來、應、正等覺曾授無上",
    "T06n0220_332:0704a02": "正等菩提不退轉記。善現！是菩薩摩訶薩作",
    "T06n0220_332:0704a03": "此語時，若彼非人即為去者，當知是菩薩摩",
    "T06n0220_332:0704a04": "訶薩已蒙如來、應、正等覺授彼無上正等菩",
    "T06n0220_332:0704a05": "提不退轉記。善現！若菩薩摩訶薩成就如是",
    "T06n0220_332:0704a06": "諸行、狀、相，當知是為不退轉菩薩摩訶薩。",
    "T06n0220_332:0704a07": "「復次，善現！有菩薩摩訶薩未善修學布施波",
    "T06n0220_332:0704a08": "羅蜜多，未善修學淨戒、安忍、精進、靜慮、般若",
    "T06n0220_332:0704a09": "波羅蜜多；未善安住內空，未善安住外空、內",
    "T06n0220_332:0704a10": "外空、空空、大空、勝義空、有為空、無為空、畢竟空、",
    "T06n0220_332:0704a11": "無際空、散空、無變異空、本性空、自相空、共相空、",
    "T06n0220_332:0704a12": "一切法空、不可得空、無性空、自性空、無性自性",
    "T06n0220_332:0704a13": "空；未善安住真如，未善安住法界、法性、不虛",
    "T06n0220_332:0704a14": "妄性、不變異性、平等性、離生性、法定、法住、實際、",
    "T06n0220_332:0704a15": "虛空界、不思議界；未善安住苦聖諦，未善安",
    "T06n0220_332:0704a16": "住集、滅、道聖諦；未善修學四念住，未善修學",
    "T06n0220_332:0704a17": "四正斷、四神足、五根、五力、七等覺支、八聖道",
    "T06n0220_332:0704a18": "支；未善修學四靜慮，未善修學四無量、四無",
    "T06n0220_332:0704a19": "色定；未善修學八解脫，未善修學八勝處、九",
    "T06n0220_332:0704a20": "次第定、十遍處；未善修學空解脫門，未善修",
    "T06n0220_332:0704a21": "學無相、無願解脫門；未善修學陀羅尼門，未",
    "T06n0220_332:0704a22": "善修學三摩地門；未入菩薩正性離生，未具",
    "T06n0220_332:0704a23": "修習一切佛法，遠離菩薩方便善巧，未免惡",
    "T06n0220_332:0704a24": "魔之所惱亂，於諸魔事未能覺了，不自度量",
    "T06n0220_332:0704a25": "善根厚薄，學諸菩薩發誠諦言便為惡魔之",
    "T06n0220_332:0704a26": "所誑惑。「善現！是菩薩摩訶薩見有男子或",
    "T06n0220_332:0704a27": "有女人，現為非人之所魅著，即便輕爾發誠",
    "T06n0220_332:0704a28": "諦言：『若我已從過去諸佛受得無上正等菩",
    "T06n0220_332:0704a29": "提不退轉記，令是男子或此女人，不為非人",
    "T06n0220_332:0704b01": "之所擾惱，彼隨我語速當捨去。』善現！是菩",
    "T06n0220_332:0704b02": "薩摩訶薩作此語已，爾時惡魔為惑亂故，即",
    "T06n0220_332:0704b03": "便驅逼非人令去。所以者何？善現！惡魔威",
    "T06n0220_332:0704b04": "力勝彼非人，是故非人受魔教勅即便捨去。",
    "T06n0220_332:0704b05": "善現！是菩薩摩訶薩見此事已，歡喜踊躍作",
    "T06n0220_332:0704b06": "是念言：『非人今去是吾威力。所以者何？非",
    "T06n0220_332:0704b07": "人隨我所發誓願，即便放此男子、女人，無別",
    "T06n0220_332:0704b08": "緣故。』「善現！是菩薩摩訶薩不能覺知惡魔所",
    "T06n0220_332:0704b09": "作，謂是己力妄生歡喜，恃此輕弄諸餘菩薩",
    "T06n0220_332:0704b10": "言：『我已從過去諸佛受得無上正等菩提不",
    "T06n0220_332:0704b11": "退轉記，所發誓願皆不唐捐，汝等未蒙諸佛",
    "T06n0220_332:0704b12": "授記，不應相學發誠諦言，設有要期必空無",
    "T06n0220_332:0704b13": "果。』善現！是菩薩摩訶薩輕弄毀訾諸菩薩故，",
    "T06n0220_332:0704b14": "妄恃少能，於諸功德生長多種增上慢故，遠",
    "T06n0220_332:0704b15": "離無上正等菩提，不能證得一切智智。善現！",
    "T06n0220_332:0704b16": "是菩薩摩訶薩以無善巧方便力故，生長多",
    "T06n0220_332:0704b17": "品增上慢故，輕蔑毀訾諸菩薩故，雖勤精進",
    "T06n0220_332:0704b18": "而墮聲聞或獨覺地。善現！是菩薩摩訶薩薄",
    "T06n0220_332:0704b19": "福德故，所作善業發誠諦言皆起魔事。善現！",
    "T06n0220_332:0704b20": "是菩薩摩訶薩不能親近供養恭敬、尊重讚",
    "T06n0220_332:0704b21": "歎諸善知識，不能請問得不退轉菩薩行相，",
    "T06n0220_332:0704b22": "不能諮受諸惡魔軍，所作事業由斯魔縛轉",
    "T06n0220_332:0704b23": "復堅牢。所以者何？善現！是菩薩摩訶薩不",
    "T06n0220_332:0704b24": "久修行布施、淨戒、安忍、精進、靜慮、般若波羅蜜",
    "T06n0220_332:0704b25": "多，乃至遠離方便善巧故，為惡魔之所擾亂。",
    "T06n0220_332:0704b26": "是故，善現！諸菩薩摩訶薩應善覺知種種魔",
    "T06n0220_332:0704b27": "事。」",
    "T06n0220_332:0704b28": "爾時，具壽善現即白佛言：「世尊！云何菩薩摩",
    "T06n0220_332:0704b29": "訶薩不久修行布施、淨戒、安忍、精進、靜慮、般若",
    "T06n0220_332:0704c01": "波羅蜜多，不久安住內空、外空、內外空、空空、",
    "T06n0220_332:0704c02": "大空、勝義空、有為空、無為空、畢竟空、無際空、散",
    "T06n0220_332:0704c03": "空、無變異空、本性空、自相空、共相空、一切法空、",
    "T06n0220_332:0704c04": "不可得空、無性空、自性空、無性自性空，不久",
    "T06n0220_332:0704c05": "安住真如、法界、法性、不虛妄性、不變異性、平等",
    "T06n0220_332:0704c06": "性、離生性、法定、法住、實際、虛空界、不思議界，",
    "T06n0220_332:0704c07": "不久安住苦、集、滅、道聖諦，不久修行四念住、",
    "T06n0220_332:0704c08": "四正斷、四神足、五根、五力、七等覺支、八聖道",
    "T06n0220_332:0704c09": "支，不久修行四靜慮、四無量、四無色定，不",
    "T06n0220_332:0704c10": "久修行八解脫、八勝處、九次第定、十遍處，不",
    "T06n0220_332:0704c11": "久修行空、無相、無願解脫門，不久修行陀羅",
    "T06n0220_332:0704c12": "尼門、三摩地門，未入菩薩正性離生，未具修",
    "T06n0220_332:0704c13": "行一切佛法，遠離菩薩方便善巧，為諸惡魔",
    "T06n0220_332:0704c14": "之所擾亂？」佛言：「善現！惡魔變作種種形像，",
    "T06n0220_332:0704c15": "至此菩薩摩訶薩前方便誑言：『咄！善男子！汝",
    "T06n0220_332:0704c16": "自知不？過去諸佛已曾授汝大菩提記，汝於",
    "T06n0220_332:0704c17": "無上正等菩提決定當得不復退轉，汝身名",
    "T06n0220_332:0704c18": "某，父母名某，兄弟名某，姊妹名某，親友眷屬",
    "T06n0220_332:0704c19": "乃至七世父母宗親各名為某，汝身生在某",
    "T06n0220_332:0704c20": "方某國某城某邑某聚落中，汝在某年某月",
    "T06n0220_332:0704c21": "某日某時某宿相王中生。』善現！如是惡魔若",
    "T06n0220_332:0704c22": "見此菩薩心行柔軟、根性遲鈍，便詐記言：『汝",
    "T06n0220_332:0704c23": "於先世亦心行柔軟、根性遲鈍。』如是惡魔若",
    "T06n0220_332:0704c24": "見此菩薩心行剛強、根性猛利，便詐記言：『汝",
    "T06n0220_332:0704c25": "於先世亦心行剛強、根性猛利。』如是惡魔若",
    "T06n0220_332:0704c26": "見此菩薩居阿練若、或居塚間、或居露地、",
    "T06n0220_332:0704c27": "或居樹下、或常乞食、或一受食、或一坐食、或",
    "T06n0220_332:0704c28": "一鉢食、或糞掃衣、或但三衣、或常坐不臥、或",
    "T06n0220_332:0704c29": "好舊敷具、或少欲、或喜足、或樂遠離、或具",
    "T06n0220_332:0705a01": "正念、或樂靜定、或具妙慧、或不重利養、或不",
    "T06n0220_332:0705a02": "貴名譽、或好廉儉不塗其足、或減睡眠、或不",
    "T06n0220_332:0705a03": "掉舉、或好少言、或樂軟語，如是惡魔見此",
    "T06n0220_332:0705a04": "菩薩種種行已便詐記言：『汝於先世已曾如",
    "T06n0220_332:0705a05": "是居阿練若、或居塚間，廣說乃至少言軟語。",
    "T06n0220_332:0705a06": "所以者何？汝今成就如是種種杜多功德世",
    "T06n0220_332:0705a07": "間共見，汝於先世決定亦有如是種種殊勝",
    "T06n0220_332:0705a08": "功德，應自慶慰勿得自輕。』「善現！是菩薩摩",
    "T06n0220_332:0705a09": "訶薩聞此惡魔說其先世并當來世有勝功",
    "T06n0220_332:0705a10": "德，及說現在自身親族名字差別、生處、生時，",
    "T06n0220_332:0705a11": "兼讚種種杜多功德，聞已歡喜心生憍慢，凌",
    "T06n0220_332:0705a12": "蔑毀罵諸餘菩薩。「善現！爾時，惡魔知此菩薩",
    "T06n0220_332:0705a13": "其心暗鈍，復告之言：『汝有如是功德相狀，過",
    "T06n0220_332:0705a14": "去如來、應、正等覺定已授汝大菩提記，汝於",
    "T06n0220_332:0705a15": "無上正等菩提必當證得不復退轉。』「善現！是",
    "T06n0220_332:0705a16": "時惡魔為擾亂故，或矯現作出家形像，或矯",
    "T06n0220_332:0705a17": "現作在家形像，或矯現作父母形像，或矯現",
    "T06n0220_332:0705a18": "作兄弟形像，或矯現作姊妹形像，或矯現作",
    "T06n0220_332:0705a19": "親友形像，或矯現作梵志形像，或矯現作師",
    "T06n0220_332:0705a20": "範形像，或矯現作天、龍、藥叉、人非人等種種",
    "T06n0220_332:0705a21": "形像，至此菩薩摩訶薩所作如是言：『過去如",
    "T06n0220_332:0705a22": "來、應、正等覺久已授汝大菩提記，汝於無上",
    "T06n0220_332:0705a23": "正等菩提決定當得不復退轉。何以故？諸不",
    "T06n0220_332:0705a24": "退轉位菩薩摩訶薩功德相狀汝皆具有，應",
    "T06n0220_332:0705a25": "自尊重勿生猶豫。』「善現！如我所說實得不退",
    "T06n0220_332:0705a26": "轉菩薩摩訶薩諸行、狀、相，是菩薩摩訶薩懷",
    "T06n0220_332:0705a27": "增上慢實皆非有。善現當知！是菩薩摩訶薩",
    "T06n0220_332:0705a28": "魔所執持，為魔所魅。何以故？是菩薩摩訶薩",
    "T06n0220_332:0705a29": "於得不退轉菩薩摩訶薩諸行、狀、相實皆未",
    "T06n0220_332:0705b01": "有，但聞惡魔說其功德及說名字、生處、生時",
    "T06n0220_332:0705b02": "少分似實，便生憍慢輕弄毀罵諸餘菩薩。是",
    "T06n0220_332:0705b03": "故，善現！若菩薩摩訶薩欲得無上正等菩提，",
    "T06n0220_332:0705b04": "應善覺知如是魔事。",
    "T06n0220_332:0705b05": "大般若波羅蜜多經卷第三百三十二"
}