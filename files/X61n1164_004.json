{
    "X61n1164_004:0675a06": "靈峰蕅益大師選定淨土十要卷第四",
    "X61n1164_004:0675a07": "[0675a07] 述曰。列次淨土十要。以教經居初。以行經居次",
    "X61n1164_004:0675a08": "二次三。皆尊經以明道也。若夫作論通經闡揚",
    "X61n1164_004:0675a09": "淨土。則當以天台智者大師十疑論奉為頍弁。",
    "X61n1164_004:0675a10": "厥義有三。一。智者乃釋迦後身人。是大聖故。二。",
    "X61n1164_004:0675a11": "陳隋之世接踵遠祖。時亦在先故。三。此十問答",
    "X61n1164_004:0675a12": "統淨宗一切疑問。振菩提大道之綱。斷疑生信",
    "X61n1164_004:0675a13": "厥功最巨。故雖後世種種異見像季未生其間。",
    "X61n1164_004:0675a14": "破立未能盡應末法邪僻之病。而綱宗所被何",
    "X61n1164_004:0675a15": "疑不遣。故次教行二經。列當論部之首。",
    "X61n1164_004:0675a17": "No. 1164-6a",
    "X61n1164_004:0675a18": " 淨土十疑論序",
    "X61n1164_004:0675a19": "[0675a19] 宋無為子楊傑云。愛不重不生娑婆。念不一不生極",
    "X61n1164_004:0675a20": "樂。娑婆穢土也。極樂淨土也。娑婆之壽有量。彼土則",
    "X61n1164_004:0675a21": "無量矣。娑婆備諸苦。彼土則無苦矣。娑婆隨業輪轉",
    "X61n1164_004:0675b01": "生死。彼土則永證無生法忍。若願度生任意自在。不",
    "X61n1164_004:0675b02": "為業縛矣。淨穢壽量苦樂生死如是差別。而眾生冥",
    "X61n1164_004:0675b03": "然不如。可不哀哉。阿彌陀佛。淨土攝受之主也。釋迦",
    "X61n1164_004:0675b04": "如來。指導淨土之師也。觀音．勢至。助佛揚化者也。是",
    "X61n1164_004:0675b05": "以一代教典處處叮嚀勸往生也。阿彌乘大願船。泛",
    "X61n1164_004:0675b06": "生死海。不著此岸不留彼岸不止中流。唯以濟度為",
    "X61n1164_004:0675b07": "佛事。經云。聞阿彌陀佛。執持名號。一日至七日。一心",
    "X61n1164_004:0675b08": "不亂。臨命終時。佛與聖眾現在其前。是人心不顛倒",
    "X61n1164_004:0675b09": "即得往生。又經云。十方眾生聞我名。憶念我國。植諸",
    "X61n1164_004:0675b10": "德本。至心迴向。不果遂者不取正覺。祇洹精舍無常",
    "X61n1164_004:0675b11": "院。令病者面西作往生淨土想。蓋彌陀光明&#x5FA7;照法",
    "X61n1164_004:0675b12": "界。念佛眾生攝取不捨。聖凡一體機感相應。諸佛心",
    "X61n1164_004:0675b13": "內眾生塵塵極樂。眾生心中淨土念念彌陀。吾以是",
    "X61n1164_004:0675b14": "觀之。智慧者易生。能斷疑故。禪定者易生。不散亂故。",
    "X61n1164_004:0675b15": "持戒者易生。遠諸染故。布施者易生。不我有故。忍辱",
    "X61n1164_004:0675b16": "者易生。不瞋恚故。精進者易生。不退轉故。不造善不",
    "X61n1164_004:0675b17": "作惡者易生。念能一故。諸惡已作業報已現者易生。",
    "X61n1164_004:0675b18": "實慚懼故。雖有眾善。若無誠心深心迴向發願心者。",
    "X61n1164_004:0675b19": "則不得上上品生矣。噫彌陀甚易持。淨土甚易往。眾",
    "X61n1164_004:0675b20": "生不能持不能往。佛如眾生何。夫造惡業入苦趣。念",
    "X61n1164_004:0675c01": "彌陀生極樂。皆佛言也。世人憂墮獄而疑往生。不亦",
    "X61n1164_004:0675c02": "惑哉。晉遠法師與高士劉遺民等結社廬山。蓋致精",
    "X61n1164_004:0675c03": "於此。爾後七百年。僧俗修持感應非一。見於傳記豈",
    "X61n1164_004:0675c04": "誣也哉。然贊輔彌陀教觀。其書山積。唯智者十疑論",
    "X61n1164_004:0675c05": "最為首冠。引聖言。決&#x7FA3;惑。萬年闇室。日至頓有餘光。",
    "X61n1164_004:0675c06": "千里水程。舟具不勞自力。非法藏後身不能也。傑於",
    "X61n1164_004:0675c07": "都下獲斯文。讀示所知無不生信。自遭酷罰感寤益",
    "X61n1164_004:0675c08": "深。將廣其傳。因為序引。",
    "X61n1164_004:0675c10": "No. 1164-6",
    "X61n1164_004:0675c11": " 淨土十疑論",
    "X61n1164_004:0675c12": "隋 天台 智者大師 說",
    "X61n1164_004:0675c13": "第一疑[0675c13] 問。諸佛菩薩以大悲為業。秪應願生三界。於",
    "X61n1164_004:0675c14": "五濁三塗中救苦。因何求生淨土自安其生。捨離眾",
    "X61n1164_004:0675c15": "生無大慈悲。專為自利障菩提道。答。菩薩有二種。久",
    "X61n1164_004:0675c16": "行菩薩道得無生忍者。實當所責。未得忍已還及初",
    "X61n1164_004:0675c17": "發心凡夫。要須常不離佛忍力成就。方堪處三界於",
    "X61n1164_004:0675c18": "惡世中救苦眾生。智度論具縛凡夫有大悲心。願生",
    "X61n1164_004:0675c19": "惡世救苦眾生。無有是處。何以故。惡世界煩惱強。無",
    "X61n1164_004:0675c20": "忍力。隨境轉。聲色所縛自墮三塗。焉能救眾生。假令",
    "X61n1164_004:0676a01": "得生人中。聖道難得。或因施戒修福得作國王大臣",
    "X61n1164_004:0676a02": "富貴自在。縱遇善知識不&#x808E;信用。貪迷放逸廣造眾",
    "X61n1164_004:0676a03": "罪。乘此惡業一入三塗。經無量劫從地獄出受貧賤",
    "X61n1164_004:0676a04": "身。若不逢善知識。還墮地獄。如此輪迴至於今日。人",
    "X61n1164_004:0676a05": "皆如是。此名難行道也。故維摩經自疾不能救而能",
    "X61n1164_004:0676a06": "救疾人。智度論如二人各有親眷為水所溺。一人情",
    "X61n1164_004:0676a07": "急直入水救。無方便力彼此俱沒。一人有方便。取筏",
    "X61n1164_004:0676a08": "乘之悉皆得脫。新發意菩薩亦復如是。未得忍力不",
    "X61n1164_004:0676a09": "能救生。為此當須近佛得無生忍已。方能救生如得",
    "X61n1164_004:0676a10": "船者。又論云。嬰兒不得離母。離母或墮阬井渴乳而",
    "X61n1164_004:0676a11": "死。鳥子翅羽未成。依樹傅枝不能遠去。翅翮成就方",
    "X61n1164_004:0676a12": "能飛空自在無礙。凡夫無力。唯得專念阿彌陀佛使",
    "X61n1164_004:0676a13": "成三昧。以業成故。臨終斂念得生決定不疑。見彌陀",
    "X61n1164_004:0676a14": "佛證無生忍已。還來三界。乘無生忍船救苦眾生。廣",
    "X61n1164_004:0676a15": "施佛事任意自在。故論云。遊戲地獄行者。生彼國得",
    "X61n1164_004:0676a16": "無生忍已。還入生死教化地獄受苦眾生。以是因緣",
    "X61n1164_004:0676a17": "求生淨土願識其教。十住婆沙論名易行道也。",
    "X61n1164_004:0676a18": "第二疑[0676a18] 問諸法體空本來無生平等寂滅。今乃捨此",
    "X61n1164_004:0676a19": "求彼豈不乖理。經云。淨土先淨其心。心淨即佛土淨。",
    "X61n1164_004:0676a20": "此云何通。答。釋有二義。一總答。二別答。總答者。若言",
    "X61n1164_004:0676b01": "求生西方彌陀淨土是捨此求彼。不中理者。汝執住",
    "X61n1164_004:0676b02": "此不求西方。是捨彼著此。此還成病。不中理也。又轉",
    "X61n1164_004:0676b03": "計亦不求生彼亦不求生此者。則斷滅見。金剛般若",
    "X61n1164_004:0676b04": "云。汝若作是念發阿耨菩提者。說諸法斷滅。莫作是",
    "X61n1164_004:0676b05": "念。發菩提心者於法不說斷滅相。二別答者。夫不生",
    "X61n1164_004:0676b06": "不滅者。於生緣中諸法和合不守自性。求於生體亦",
    "X61n1164_004:0676b07": "不可得。此生生時無所從來。故名不生。諸法散時不",
    "X61n1164_004:0676b08": "守自性。言我散滅。此散滅時去無所至。故言不滅。非",
    "X61n1164_004:0676b09": "謂因緣生外別有不生不滅。亦非不求生淨土喚作",
    "X61n1164_004:0676b10": "無生。中論因緣所生法。我說即是空。亦名為假名。亦",
    "X61n1164_004:0676b11": "名中道義。又。諸法不自生。亦不從他生。不共不無因。",
    "X61n1164_004:0676b12": "是故知無生。維摩經雖知諸佛國。及與眾生空。而常",
    "X61n1164_004:0676b13": "修淨土。教化諸&#x7FA3;生。又云。造立宮室。若依空地隨意",
    "X61n1164_004:0676b14": "無礙。若依&#x8657;空終不能成。諸佛說法常依二諦。不壞",
    "X61n1164_004:0676b15": "假名而說諸法實相。智者熾然求生淨土。達生體不",
    "X61n1164_004:0676b16": "可得即真無生。此謂心淨即佛土淨。愚者為生所縛。",
    "X61n1164_004:0676b17": "聞生即作生解。聞無生即作無生解。不知生即無生",
    "X61n1164_004:0676b18": "無生即生。不達此理橫相是非。瞋他求生淨土。幾許",
    "X61n1164_004:0676b19": "誣哉。此是謗法罪人邪見外道也。",
    "X61n1164_004:0676b20": "第三疑[0676b20] 問。十方一切淨土。法性平等功德亦等。行者",
    "X61n1164_004:0676c01": "普念一切功德。生一切淨土。今偏求一佛淨土。與平",
    "X61n1164_004:0676c02": "等性乖。答。一切諸佛土皆平等。但眾生根鈍濁亂者",
    "X61n1164_004:0676c03": "多。若不繫一境。三昧難成。專念阿彌陀佛即是一相",
    "X61n1164_004:0676c04": "三昧。以心專至。得生彼國。隨願往生經。普廣菩薩問。",
    "X61n1164_004:0676c05": "十方悉有淨土。何故偏讚西方。佛告普廣。閻浮提眾",
    "X61n1164_004:0676c06": "生心多濁亂。偏讚一佛淨土。使專心一境即得往生。",
    "X61n1164_004:0676c07": "若總念一切佛。境寬則心散漫。三昧難成。故不得生。",
    "X61n1164_004:0676c08": "又求一佛功德與一切佛功德無異。以同一佛法性",
    "X61n1164_004:0676c09": "故。為此念阿彌陀佛即念一切佛。生一淨土即生一",
    "X61n1164_004:0676c10": "切淨土。華嚴經。一切諸佛身。即是一佛身。一心一智",
    "X61n1164_004:0676c11": "慧。力無畏亦然。又云。譬如淨滿月。普應一切水。影像",
    "X61n1164_004:0676c12": "雖無量。本月未曾二。如是無礙智。成就等正覺。應現",
    "X61n1164_004:0676c13": "一切剎。佛身無有二。智者以譬喻得解。能達一切月",
    "X61n1164_004:0676c14": "影即一月影。一月影即一切月影。月體無二故。一佛",
    "X61n1164_004:0676c15": "即一切佛。一切佛即一佛。法身無二故。熾然念一佛。",
    "X61n1164_004:0676c16": "說即是念一切佛也。",
    "X61n1164_004:0676c17": "第四疑[0676c17] 問。十方佛土。隨念一土隨得往生。何偏念彌",
    "X61n1164_004:0676c18": "陀佛。答。凡夫無智。不敢自專。專用佛語。釋迦一代說",
    "X61n1164_004:0676c19": "法。處處聖教唯勸眾生念阿彌陀佛。求生西方極樂",
    "X61n1164_004:0676c20": "世界。如無量壽經．觀經．往生論。數十餘部殷勤指授。",
    "X61n1164_004:0677a01": "故偏念也。又彌陀別有大悲四十八願接引眾生。又",
    "X61n1164_004:0677a02": "觀經。阿彌陀佛有八萬四千相。一一相有八萬四千",
    "X61n1164_004:0677a03": "好。一一好放八萬四千光明。&#x5FA7;照法界。念佛眾生攝",
    "X61n1164_004:0677a04": "取不捨。若有念者。機感相應決定得生。又阿彌陀經．",
    "X61n1164_004:0677a05": "大無量壽經．鼓音王陀羅尼經等云。釋迦佛說經時。",
    "X61n1164_004:0677a06": "皆有十方恒沙諸佛舒舌相覆大千世界。證成一切",
    "X61n1164_004:0677a07": "眾生念阿彌陀佛。乘佛大悲本願力故。決定得生極",
    "X61n1164_004:0677a08": "樂世界。當知阿彌陀佛與此世界偏有因緣。無量壽",
    "X61n1164_004:0677a09": "經。法滅之時特駐此經百年。在世接引眾生往生彼",
    "X61n1164_004:0677a10": "國。故知阿彌陀佛與此世界極惡眾生偏有因緣。其",
    "X61n1164_004:0677a11": "餘淨土雖一兩經略勸。不如彌陀佛國。處處經論殷",
    "X61n1164_004:0677a12": "勤勸往也。",
    "X61n1164_004:0677a13": "第五疑[0677a13] 問。具縛凡夫惡業厚重。一切煩惱一毫未斷。",
    "X61n1164_004:0677a14": "西方淨土出過三界。具縛云何得生。答。有二種緣。一",
    "X61n1164_004:0677a15": "自力。二他力。自力者。此世界修道。實未得生淨土。瓔",
    "X61n1164_004:0677a16": "珞經。凡夫未識三寶。不知善惡因之與果。初發菩提",
    "X61n1164_004:0677a17": "心以信為本。住在佛家。以戒為本。受菩薩戒。身身相",
    "X61n1164_004:0677a18": "續戒行不闕。經一二三劫至初發心住。如是修行十",
    "X61n1164_004:0677a19": "信．十波羅密等無量行願。相續無間滿一萬劫。至第",
    "X61n1164_004:0677a20": "六正心住。若更增進至第七不退住。即種性位。此約",
    "X61n1164_004:0677b01": "自力。卒未得生淨土。他力者。若信阿彌陀佛大悲願",
    "X61n1164_004:0677b02": "力攝取念佛眾生。即能發菩提心。行念佛三昧。厭離",
    "X61n1164_004:0677b03": "三界身。起行施戒修福。於一一行中迴願生彼彌陀",
    "X61n1164_004:0677b04": "淨土。乘佛願力。機感相應即得往生。故十住婆沙論",
    "X61n1164_004:0677b05": "云。此世界有難行道．易行道。難行者。五濁惡世於無",
    "X61n1164_004:0677b06": "量佛時求阿&#x979E;跋致甚難可得。此難。無數塵沙說不",
    "X61n1164_004:0677b07": "可盡。略陳有五。一外道相眩亂菩薩法。二無賴惡人",
    "X61n1164_004:0677b08": "破他勝德。三顛倒善果能壞梵行。四聲聞自利障於",
    "X61n1164_004:0677b09": "大慈。五唯有自力無他力持。如跛人步行一日數里",
    "X61n1164_004:0677b10": "極大辛苦。謂自力也。易行者。謂信佛語教念佛三昧。",
    "X61n1164_004:0677b11": "願生淨土。乘彌陀佛願力攝持。決定往生不疑。如水",
    "X61n1164_004:0677b12": "行藉船須臾千里。謂他力也。劣夫從轉輪王一日夜",
    "X61n1164_004:0677b13": "行四天下。非自力輪王力也。若言有漏凡夫不得生",
    "X61n1164_004:0677b14": "淨土。亦可有漏凡夫不得見佛身。然念佛三昧&#x7ADD;無",
    "X61n1164_004:0677b15": "漏善根所起有漏凡夫。隨分得見佛麤相。菩薩見微",
    "X61n1164_004:0677b16": "細相。淨土亦爾。雖是無漏善根所起。有漏凡夫發無",
    "X61n1164_004:0677b17": "上菩提心。求生淨土。常念佛故。伏滅煩惱。得生淨土。",
    "X61n1164_004:0677b18": "隨分得見麤相。菩薩見微妙相。此何所疑。華嚴經。一",
    "X61n1164_004:0677b19": "切諸佛剎。平等普嚴淨。眾生業行異。所見各不同。即",
    "X61n1164_004:0677b20": "其義也。",
    "X61n1164_004:0677c01": "第六疑[0677c01] 問。設令具縛凡夫得生彼國。邪見三毒等常",
    "X61n1164_004:0677c02": "起。云何生彼即得不退。答。彼有五因緣不退。一阿彌",
    "X61n1164_004:0677c03": "陀佛大悲願力攝持。故得不退。二佛光常照。故菩提",
    "X61n1164_004:0677c04": "心常增進不退。三水鳥樹林風聲樂響皆說苦空。聞",
    "X61n1164_004:0677c05": "者常起念佛念法念僧之心。故不退。四彼國純諸菩",
    "X61n1164_004:0677c06": "薩以為良友無惡緣境。外無神鬼魔邪。內無三毒等。",
    "X61n1164_004:0677c07": "煩惱畢竟不起。故不退。五生彼即壽命永劫。共菩薩",
    "X61n1164_004:0677c08": "佛齊。故不退也。在此惡世日月短促。經阿僧祇劫復",
    "X61n1164_004:0677c09": "不起煩惱。長時修道。云何不得無生忍也。此理顯然。",
    "X61n1164_004:0677c10": "不須疑也。",
    "X61n1164_004:0677c11": "第七疑[0677c11] 問。彌勒菩薩一生補處。上品十善得生彼處。",
    "X61n1164_004:0677c12": "見彌勒菩薩隨從下生。三會之中自然而得聖果。何",
    "X61n1164_004:0677c13": "須求生西方。答。求生兜率。一日聞道見佛。勢欲相似。",
    "X61n1164_004:0677c14": "若細比較。大有優劣。且論二種。一者縱持十善恐不",
    "X61n1164_004:0677c15": "得生。彌勒上生經。行眾三昧。深入正定。方始得生。更",
    "X61n1164_004:0677c16": "無方便接引之義。不如阿彌陀佛本願力．光明力。但",
    "X61n1164_004:0677c17": "有念佛眾生攝取不捨。又釋迦說九品教門方便接",
    "X61n1164_004:0677c18": "引。殷勤發遣生彼淨土。但眾生能念彌陀佛者。機感",
    "X61n1164_004:0677c19": "相應必得生也。如世間慕人．能受慕者。機會相投必",
    "X61n1164_004:0677c20": "成其事。二者兜率天宮是欲界。退位者多。無水鳥樹",
    "X61n1164_004:0678a01": "林風聲樂響使聞者悉念佛發菩提心伏滅煩惱。又",
    "X61n1164_004:0678a02": "有女人長諸天愛著五欲之心。又天女微妙諸天耽",
    "X61n1164_004:0678a03": "玩不能自勉。不如彌陀淨土水鳥樹林風聲樂響。眾",
    "X61n1164_004:0678a04": "生聞者皆念佛發菩提心伏滅煩惱。又無女人二乘",
    "X61n1164_004:0678a05": "純一大乘清淨良伴。為此煩惱惡業畢竟不起。遂至",
    "X61n1164_004:0678a06": "無生之位。如此比較優劣顯然。釋迦佛時見佛不得",
    "X61n1164_004:0678a07": "聖果者如恒沙。彌勒出世亦爾。大有不得聖果者。未",
    "X61n1164_004:0678a08": "如彌陀淨土。生彼國已悉得無生法忍。未有一人退",
    "X61n1164_004:0678a09": "落三界為生死業縛也。西國傳有三菩薩。一無著。二",
    "X61n1164_004:0678a10": "世親。三師子覺。三人契志生兜率願見彌勒。若先亡",
    "X61n1164_004:0678a11": "得見。誓來相報。師子覺亡。一去不來。後世親臨終。無",
    "X61n1164_004:0678a12": "著語云。汝見彌勒即來相報。世親去已三年始來。云",
    "X61n1164_004:0678a13": "至彼聽彌勒菩薩一坐說法旋繞即來。彼天日長。此",
    "X61n1164_004:0678a14": "處已經三年。師子覺為受天樂五欲自娛。在外眷屬。",
    "X61n1164_004:0678a15": "從去已來總不見彌勒。諸小菩薩生彼尚著五欲。何",
    "X61n1164_004:0678a16": "況凡夫。為此願生西方定得不退。不求生兜率也。",
    "X61n1164_004:0678a17": "第八疑[0678a17] 問。眾生無始以來造無量業。今生一形不逢",
    "X61n1164_004:0678a18": "善知識。又復無惡不造。云何臨終十念成就即得往",
    "X61n1164_004:0678a19": "生。出過三界結業之事。答。眾生善惡業種多少強弱",
    "X61n1164_004:0678a20": "&#x7ADD;不得知。但能臨終依善知識十念成者。皆是宿善",
    "X61n1164_004:0678b01": "業強。始得遇善知識成就十念。若惡業多者。善知識",
    "X61n1164_004:0678b02": "尚不可逢。何論十念成就。又汝以無始惡業為重。臨",
    "X61n1164_004:0678b03": "終十念為輕者。今三種較量。輕重不定。不在時節久",
    "X61n1164_004:0678b04": "近多少。一在心。二在緣。三在決定。在心者。造罪時從",
    "X61n1164_004:0678b05": "自&#x8657;妄顛倒生。念佛者從善知識聞說阿彌陀佛真",
    "X61n1164_004:0678b06": "實功德名號生。一&#x8657;一實豈得相比。如萬年闇室日",
    "X61n1164_004:0678b07": "光暫至而闇頓滅。豈以久來之闇不&#x808E;滅耶。在緣者。",
    "X61n1164_004:0678b08": "造罪時從&#x8657;妄癡闇心緣&#x8657;妄境界顛倒生。念佛心",
    "X61n1164_004:0678b09": "從聞佛清淨真實功德名號緣無上菩提心生。一真",
    "X61n1164_004:0678b10": "一偽豈得相比。如被毒箭。箭深毒磣。傷肌破骨。一聞",
    "X61n1164_004:0678b11": "滅除藥鼓。箭出毒除。豈以箭深毒磣不&#x808E;出也。決定",
    "X61n1164_004:0678b12": "者。造罪時以有間心有後心也。念佛時以無間心無",
    "X61n1164_004:0678b13": "後心。遂即捨命。善心猛利。是以即生。如十圍之索千",
    "X61n1164_004:0678b14": "夫不制。童子揮&#x5292;須臾兩分。又如千年積柴。一豆火",
    "X61n1164_004:0678b15": "焚少時即盡。又如有人一生修十善應生天。臨終起",
    "X61n1164_004:0678b16": "一念決定邪見。即墮阿鼻地獄。惡業&#x8657;妄以猛利故。",
    "X61n1164_004:0678b17": "能排一生善業令墮惡道。況臨終猛心念佛真實無",
    "X61n1164_004:0678b18": "間善業不能排無始惡業得生淨土。又云。一念念佛",
    "X61n1164_004:0678b19": "滅八十億劫生死之罪。為念佛時心猛利。故伏滅惡",
    "X61n1164_004:0678b20": "業決定得生。不須疑也。古判十念成就作別時意。攝",
    "X61n1164_004:0678c01": "論。由唯發願全無有行。雜集論。願生安樂即得生。聞",
    "X61n1164_004:0678c02": "無垢佛名即得菩提。&#x7ADD;是別時之因。全無有行。若將",
    "X61n1164_004:0678c03": "臨終無間十念猛利善行是別時意者。幾許誤哉。行",
    "X61n1164_004:0678c04": "者深思此理。自牢其心。莫信異見自墜陷也。",
    "X61n1164_004:0678c05": "第九疑[0678c05] 問西方去此十萬億佛剎。凡夫劣弱。云何可",
    "X61n1164_004:0678c06": "到。又往生論云。女人及根缺．二乘種不生。答。為對凡",
    "X61n1164_004:0678c07": "夫肉眼生死心量說去此十萬億佛剎但。使眾生淨",
    "X61n1164_004:0678c08": "土業成者。臨終在定之心即淨土受生之心。動念即",
    "X61n1164_004:0678c09": "是生淨土時。為此觀經云。彌陀佛國去此不遠。又業",
    "X61n1164_004:0678c10": "力不可思議。一念即得生彼。不須愁遠。又如人夢身",
    "X61n1164_004:0678c11": "在&#x7240;而心意識&#x5FA7;至他方一切世界。如平生不異。生",
    "X61n1164_004:0678c12": "淨土亦爾。動念即至。不須疑也。女人．根缺．二乘種不",
    "X61n1164_004:0678c13": "生者。韋提夫人是請生淨土主。及五百侍女悉生彼",
    "X61n1164_004:0678c14": "國。但此處女人及盲聾瘖啞人。心念彌陀佛。生彼國",
    "X61n1164_004:0678c15": "已。更不受女身。亦不受根缺身。二乘人但迴心願生",
    "X61n1164_004:0678c16": "淨土。至彼更無二乘執心。故云女人及根缺．二乘種",
    "X61n1164_004:0678c17": "不生。非謂此處女人及根缺人不得生也。無量壽經",
    "X61n1164_004:0678c18": "四十八願云。設我得佛。十方世界一切女人稱我名",
    "X61n1164_004:0678c19": "號。厭惡女身。捨命之後更受女身者。不取正覺。況生",
    "X61n1164_004:0678c20": "彼國更受女身。根缺亦爾。",
    "X61n1164_004:0679a01": "第十疑[0679a01] 問。決定求生西方。未知作何行業。以何為種",
    "X61n1164_004:0679a02": "子得生彼國。又俗人皆有妻子不。斷淫欲。得生彼否。",
    "X61n1164_004:0679a03": "答。欲決定生西方者。具二種行定得生彼。一厭離行。",
    "X61n1164_004:0679a04": "二欣願行。厭離行者。凡夫無始已來為五欲纏縛。輪",
    "X61n1164_004:0679a05": "迴五道備受眾苦。不起心厭離五欲。未有出期。為此",
    "X61n1164_004:0679a06": "常觀此身膿血屎尿一切惡露不淨臭薉。涅槃經。如",
    "X61n1164_004:0679a07": "是身城。愚癡羅剎止住其中。誰有智者當樂此身。又",
    "X61n1164_004:0679a08": "經云。此身眾苦所集。一切皆不淨。扼縛癰瘡等。根本",
    "X61n1164_004:0679a09": "無義利。至諸天身皆亦如是。行者若行若坐若睡若",
    "X61n1164_004:0679a10": "覺。常觀此身唯苦無樂。深生厭離。縱妻房不能頓斷。",
    "X61n1164_004:0679a11": "漸漸生厭。作七種不淨觀。一觀此婬欲身從貪愛煩",
    "X61n1164_004:0679a12": "惱生。是種子不淨。二父母交會時赤白和合。是受生",
    "X61n1164_004:0679a13": "不淨。三胎中在生臟下熟臟上。是住處不淨。四在胎",
    "X61n1164_004:0679a14": "唯食母血。是食噉不淨。五日月滿足頭向產門膿血",
    "X61n1164_004:0679a15": "俱出臭薉狼籍。是初生不淨。六薄皮覆上其內膿血",
    "X61n1164_004:0679a16": "&#x5FA7;一切處。是舉體不淨。七乃至死後&#x80EE;脹爛壞骨肉",
    "X61n1164_004:0679a17": "縱橫狐狼食噉。是究竟不淨。自身既爾他身亦然。所",
    "X61n1164_004:0679a18": "愛境界男女身等。深生厭離常觀不淨。能如此觀者",
    "X61n1164_004:0679a19": "婬欲煩惱漸漸減少。又十想等觀。廣如經說。又發願",
    "X61n1164_004:0679a20": "願我永離三界雜食臭薉膿血不淨耽荒五欲男女",
    "X61n1164_004:0679b01": "等身。願得淨土法性生身。此為厭離行。欣願行復二",
    "X61n1164_004:0679b02": "種。一先明求往生之意。二觀彼淨土莊嚴等事欣心",
    "X61n1164_004:0679b03": "願求。明往生意者。所以求生淨土。為欲救&#x39DE;一切眾",
    "X61n1164_004:0679b04": "生苦。即自思忖。我今無力。若在惡世。煩惱境強自為",
    "X61n1164_004:0679b05": "業縛。淪弱三塗動經劫數。如此輪轉無始來未曾休",
    "X61n1164_004:0679b06": "息。何時得救苦眾生。為此求生淨土。親近諸佛。若證",
    "X61n1164_004:0679b07": "無生忍。方能於惡世救苦眾生。故往生論發菩提心",
    "X61n1164_004:0679b08": "者正是願作佛心。願佛心則是度眾生心。度生心則",
    "X61n1164_004:0679b09": "是攝眾生生佛國心。又願生淨土須具二行。一須遠",
    "X61n1164_004:0679b10": "離三種障菩提門法。二須得三種順菩提門法。何為",
    "X61n1164_004:0679b11": "(遠離)三種障菩提法。一依智慧門。不求自樂。遠離我心",
    "X61n1164_004:0679b12": "貪著自身故。二依慈悲門。拔一切眾生苦。遠離無安",
    "X61n1164_004:0679b13": "眾生心故。三依方便門。憐愍一切眾生。欲與其樂。遠",
    "X61n1164_004:0679b14": "離恭敬供養自身心故。若能遠三種菩提障。則得三",
    "X61n1164_004:0679b15": "種順菩提法。一無染清淨心。不為自身求諸樂故。菩",
    "X61n1164_004:0679b16": "提是無染清淨處。若為自身求樂。即染身心障菩提",
    "X61n1164_004:0679b17": "門。故無染清淨心是順菩提門。二安清淨心。為拔眾",
    "X61n1164_004:0679b18": "生苦。故菩提是安隱一切眾生清淨處。若不作心拔",
    "X61n1164_004:0679b19": "一切眾生令離生死苦。即違菩提門。故安清淨心是",
    "X61n1164_004:0679b20": "順菩提門。三樂清淨心。欲令一切眾生得大菩提涅",
    "X61n1164_004:0679c01": "槃故。菩提涅槃是畢竟常樂處。若不作心令一切眾",
    "X61n1164_004:0679c02": "生得畢竟常樂。即遮菩提門。此菩提因何而得。要因",
    "X61n1164_004:0679c03": "生淨土。常不離佛。得無生忍已。於生死國中救苦眾",
    "X61n1164_004:0679c04": "生。悲智內融。定而常用。自在無礙即菩提心。此是願",
    "X61n1164_004:0679c05": "生之意。二明欣心願求者。希心起想。緣彌陀佛。若法",
    "X61n1164_004:0679c06": "身若報身等金色光明八萬四千相。一一相八萬四",
    "X61n1164_004:0679c07": "千好。一一好放八萬四千光明。常照法界。攝取念佛",
    "X61n1164_004:0679c08": "眾生。又觀彼土七寶莊嚴。妙樂等備。如無量壽經．觀",
    "X61n1164_004:0679c09": "經十六觀等。常行念佛三昧及施戒修等一切善行。",
    "X61n1164_004:0679c10": "悉以迴施一切眾生。同生彼國。決定得生。此欣願門",
    "X61n1164_004:0679c11": "也。",
    "X61n1164_004:0679c12": "[0679c12] 淨土十疑論",
    "X61n1164_004:0679c14": "No. 1164-6b",
    "X61n1164_004:0679c15": " 後序",
    "X61n1164_004:0679c16": "[0679c16] 宋左宣義郎陳瓘云。人心無常。法亦無定。心法萬差。",
    "X61n1164_004:0679c17": "其本在此。信此則&#x5FA7;信華嚴。所以說十信。疑此則&#x5FA7;",
    "X61n1164_004:0679c18": "疑。智者所以說十疑。出疑入信。一入永入。不離於此",
    "X61n1164_004:0679c19": "得究竟處。淨土者。究竟處也。此處有說法之主。名無",
    "X61n1164_004:0679c20": "量壽。此佛說法未嘗間斷。疑障其耳聾而不聞。疑障",
    "X61n1164_004:0680a01": "其心昧而不覺。不聞不覺安住惡習。讚歎不念。隨喜",
    "X61n1164_004:0680a02": "麤心。妄指蓮胞以為&#x8657;誕。不念此分段身從何而得",
    "X61n1164_004:0680a03": "自何而來。胎獄薉濁真實安在。信憑業識自隔真際。",
    "X61n1164_004:0680a04": "於一幻境非彼執此。生生不靈永絕聖路。釋迦如來",
    "X61n1164_004:0680a05": "起大慈愍。於生死中為大船師。載以法船令趨彼岸。",
    "X61n1164_004:0680a06": "然而彌陀之岸本無彼此。釋迦之船實非往來。譬如",
    "X61n1164_004:0680a07": "一燈分照八鏡。鏡有東西光影無二。彌陀說法&#x5FA7;光",
    "X61n1164_004:0680a08": "影中。而釋迦方便獨指西鏡。故已到彼岸者乃可以",
    "X61n1164_004:0680a09": "忘彼此。未入法界者何自而泯東西。於此法中若未",
    "X61n1164_004:0680a10": "究竟。勿滯方隅勿分彼此。但當正念諦信而已。此二",
    "X61n1164_004:0680a11": "聖之意而智者之所以信也。信者萬善之母。疑者眾",
    "X61n1164_004:0680a12": "惡之根。能順其母。能耡其根。障緣眾生。聾可復聞。昧",
    "X61n1164_004:0680a13": "可復覺。未出生死得出生死。未生淨土得生淨土。順",
    "X61n1164_004:0680a14": "釋迦之誨。往面彌陀。隨彌陀之願。來助釋迦。在此而",
    "X61n1164_004:0680a15": "&#x5FA7;歷十方。即西而普入諸鏡。自二聖建立以來。如是",
    "X61n1164_004:0680a16": "之人如河沙數。云何不信。云何而疑。能自信已。又令",
    "X61n1164_004:0680a17": "未信無不信者。此智者之所以為悲也。明智大師中",
    "X61n1164_004:0680a18": "立印此論冠以次。公之序。予申廣其說以助其傳。",
    "X61n1164_004:0680a20": "淨土十要卷第四",
    "X61n1164_004:0680b01": "[0680b01] (報恩三昧院比丘法朗。捐貲刻此",
    "X61n1164_004:0680b02": "淨土十疑論。伏願法界眾生斷疑生信。同登不退之"
}