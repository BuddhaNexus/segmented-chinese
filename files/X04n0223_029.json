{
    "X04n0223_029:0195a16": "大方廣佛新華嚴經合論卷第二十九",
    "X04n0223_029:0195a17": "唐于闐國三藏沙門實叉難陀譯經",
    "X04n0223_029:0195a18": "唐太原方山長者李通玄造論",
    "X04n0223_029:0195a19": "唐福州開元寺沙門志寧釐經合論",
    "X04n0223_029:0195a20": "菩薩問明品第十之餘",
    "X04n0223_029:0195a21": "[0195a21] 【經】爾時諸菩薩謂文殊師利菩薩言佛子我等所解",
    "X04n0223_029:0195a22": "各自說已唯願仁者以妙辯才演暢如來所有境界",
    "X04n0223_029:0195a23": "何等是佛境界何等是佛境界因何等是佛境界度",
    "X04n0223_029:0195a24": "何等是佛境界入何等是佛境界智何等是佛境界",
    "X04n0223_029:0195b01": "法何等是佛境界說何等是佛境界知何等是佛境",
    "X04n0223_029:0195b02": "界證何等是佛境界現何等是佛境界廣時文殊師",
    "X04n0223_029:0195b03": "利菩薩以頌答曰。",
    "X04n0223_029:0195b04": " 如來深境界  其量等&#x8657;空  一切眾生入",
    "X04n0223_029:0195b05": " 而實無所入  如來深境界  所有勝妙因",
    "X04n0223_029:0195b06": " 億劫常宣說  亦復不能盡  隨其心智慧",
    "X04n0223_029:0195b07": " 誘進咸令益  如是度眾生  諸佛之境界",
    "X04n0223_029:0195b08": " 世間諸國土  一切皆隨入  智身無有色",
    "X04n0223_029:0195b09": " 非彼所能見  諸佛智自在  三世無所礙",
    "X04n0223_029:0195b10": " 如是慧境界  平等如&#x8657;空  法界眾生界",
    "X04n0223_029:0195b11": " 究竟無差別  一切悉了知  此是如來境",
    "X04n0223_029:0195b12": " 一切世界中  所有諸音聲  佛智皆隨了",
    "X04n0223_029:0195b13": " 亦無有分別  非識所能識  亦非心境界",
    "X04n0223_029:0195b14": " 其性本清淨  開示諸&#x7FA3;生  非業非煩惱",
    "X04n0223_029:0195b15": " 無物無住處  無照無所行  平等行世間",
    "X04n0223_029:0195b16": " 一切眾生心  普在三世中  如來於一念",
    "X04n0223_029:0195b17": " 一切悉明達",
    "X04n0223_029:0195b18": "[0195b18] 【論】第十爾時已下明諸菩薩共問文殊師利十一",
    "X04n0223_029:0195b19": "種佛境界已下十行頌是文殊師利答於中三門",
    "X04n0223_029:0195b20": "如前一科頌意此十行頌一行一頌其頌文答前",
    "X04n0223_029:0195b21": "所問頌文自具不煩更釋二釋菩薩名者名文殊",
    "X04n0223_029:0195b22": "師利此云妙德以妙慧善揀正邪自在故云妙德",
    "X04n0223_029:0195b23": "此是東方卯位也明卯主東方震卦震為&#x9741;動啟",
    "X04n0223_029:0195b24": "蟄發生之始明此妙慧是震動發生信心之始是",
    "X04n0223_029:0195c01": "故亦云妙生菩薩為明一切諸佛從此慧生十信",
    "X04n0223_029:0195c02": "解故乃至滿足菩提一切願行海故世界名金色",
    "X04n0223_029:0195c03": "者明因舉果體白淨無染法故又明金胎二月表",
    "X04n0223_029:0195c04": "十信為聖胎故一切處金色世界一切處文殊師",
    "X04n0223_029:0195c05": "利明無性淨慧&#x5FA7;故佛號不動智為無明本空無",
    "X04n0223_029:0195c06": "體可動名不動智故但有應境知法應器知根如",
    "X04n0223_029:0195c07": "響應聲無有處所形體可得名之為智無可取捨",
    "X04n0223_029:0195c08": "故名為不動三配當位因果者妙慧為因不動智",
    "X04n0223_029:0195c09": "為果亦互為因果若以妙慧善揀擇法顯智故即",
    "X04n0223_029:0195c10": "以妙慧為因不動智為果若以慧由智起即不動",
    "X04n0223_029:0195c11": "智為因妙慧文殊以為果故或智之與慧總因總",
    "X04n0223_029:0195c12": "果明體用一真無二法故亦智之與慧總非因非",
    "X04n0223_029:0195c13": "果為體無本末依住所得故是性法界自在知見",
    "X04n0223_029:0195c14": "非如世間因果比對可得故此文殊師利不動智",
    "X04n0223_029:0195c15": "佛初起信心亦從此起乃至信終亦不離之故迄",
    "X04n0223_029:0195c16": "至自行圓滿示成正覺亦不離之故此明以佛智",
    "X04n0223_029:0195c17": "慧示悟眾生欲令眾生入佛知見佛知見者文殊",
    "X04n0223_029:0195c18": "師利妙慧不動智佛是此是凡聖等共有之佛示",
    "X04n0223_029:0195c19": "凡夫使令悟入。",
    "X04n0223_029:0195c20": "[0195c20] 【經】爾時此娑婆世界中一切眾生所有法差別業差",
    "X04n0223_029:0195c21": "別世間差別身差別根差別受生差別持戒果差別",
    "X04n0223_029:0195c22": "犯戒果差別國土果差別以佛神力悉皆明現如是",
    "X04n0223_029:0195c23": "東方百千億那由他無數無量無邊無等不可數不",
    "X04n0223_029:0195c24": "可稱不可思不可量不可說盡法界&#x8657;空界一切世",
    "X04n0223_029:0196a01": "界中所有眾生法差別乃至國土果差別悉以佛神",
    "X04n0223_029:0196a02": "力故分明顯現南西北方四維上下亦復如是。",
    "X04n0223_029:0196a03": "[0196a03] 【論】第十一爾時已下有八行經是都舉娑婆九種",
    "X04n0223_029:0196a04": "差別并都舉十方一切差別悉皆以佛神力無不",
    "X04n0223_029:0196a05": "明現如文可知已上但隨文殊師利所問隨位菩",
    "X04n0223_029:0196a06": "薩答依所說頌取其意趣理自分明及以世界佛",
    "X04n0223_029:0196a07": "號菩薩名號即知進修因果總是前莊嚴法性清",
    "X04n0223_029:0196a08": "淨佛剎四種佛剎中金色世界及不動智佛是佛",
    "X04n0223_029:0196a09": "住佛剎餘九世界及九箇智佛是莊嚴法性佛剎",
    "X04n0223_029:0196a10": "及十地已來總是如來出現品是示成正覺佛剎",
    "X04n0223_029:0196a11": "清淨佛剎四諦品是此之一品大意有六一菩薩",
    "X04n0223_029:0196a12": "以名表行二以世界之色表所得之理三以佛名",
    "X04n0223_029:0196a13": "號表所得之智四以方隅表所得之法五成其十",
    "X04n0223_029:0196a14": "信所行之行六明十信進修同異如上已述可知。",
    "X04n0223_029:0196a15": "淨行品第十一",
    "X04n0223_029:0196a16": "[0196a16] 論將釋此品約作四門分別一釋品名目二釋品",
    "X04n0223_029:0196a17": "來意三釋品宗趣四隨文釋義一釋品名目者何",
    "X04n0223_029:0196a18": "故名為淨行品以無始諸見無明貪瞋癡愛今已",
    "X04n0223_029:0196a19": "發菩提心信樂正法頓翻諸見成其大願長大悲",
    "X04n0223_029:0196a20": "門若但以三空無相對治不生大慈大悲不能成",
    "X04n0223_029:0196a21": "就普賢行故欲行長路非足不行欲行大悲入普",
    "X04n0223_029:0196a22": "賢門充法界行者於一切見聞覺知而無過失便",
    "X04n0223_029:0196a23": "成萬行莊嚴皆勤修習此一百四十大願門便於",
    "X04n0223_029:0196a24": "生死海中見聞覺知一切諸行悉皆清淨入普賢",
    "X04n0223_029:0196b01": "行故故名淨行若無此願設斷煩惱即二乘行故",
    "X04n0223_029:0196b02": "設是菩薩即生淨土以此一百四十大願門頓能",
    "X04n0223_029:0196b03": "淨其一切塵勞行門便成普賢法界行故故名淨",
    "X04n0223_029:0196b04": "行以此大願莊嚴一切世間諸行總為法界一切",
    "X04n0223_029:0196b05": "道場故名淨行以此諸見成大善根故名淨行二",
    "X04n0223_029:0196b06": "釋品來意者為明前問明品是成其十信中解故",
    "X04n0223_029:0196b07": "此品成其十信之行故此品須來乃至果行圓滿",
    "X04n0223_029:0196b08": "已來不離此大願故三釋品宗趣者以智首是下",
    "X04n0223_029:0196b09": "方頗&#x68C3;色世界佛號梵智明是一切諸佛法本自",
    "X04n0223_029:0196b10": "體白淨無染之智以為能問之人文殊師利菩薩",
    "X04n0223_029:0196b11": "即是一切諸佛善擇妙慧以為說法之主以一切",
    "X04n0223_029:0196b12": "諸佛根本智慧之門善自為問答之主伴說一百",
    "X04n0223_029:0196b13": "四十大願之門以成十信十住十行十迴向十地",
    "X04n0223_029:0196b14": "十一地等普賢法界無盡行海以本淨智問其妙",
    "X04n0223_029:0196b15": "慧說其一百四十淨願之門用淨信等六位中染",
    "X04n0223_029:0196b16": "淨無明七地法執現行十地已來法執習氣佛地",
    "X04n0223_029:0196b17": "二愚一時總淨於此信心之中不令偏執以願防",
    "X04n0223_029:0196b18": "之使令寂用無礙故以此諸佛本淨智妙慧門說",
    "X04n0223_029:0196b19": "一百四十大願以防染淨二障以為宗趣故以六",
    "X04n0223_029:0196b20": "位上通信并十住十行十迴向十地十一地隨位",
    "X04n0223_029:0196b21": "修道上煩惱六位中一位上有二十故六位共有",
    "X04n0223_029:0196b22": "一百二十根本十無明皆因身見邊見二見有二",
    "X04n0223_029:0196b23": "十共隨位進修染淨煩惱總有一百四十為防此",
    "X04n0223_029:0196b24": "障起一百四十願令此進修者從初信心理事圓",
    "X04n0223_029:0196c01": "融使信心者達其願體無虧自心根本淨智妙擇",
    "X04n0223_029:0196c02": "之慧動寂俱真不偏修故是故華藏世界有如須",
    "X04n0223_029:0196c03": "彌山微塵數風輪所持其上一切莊嚴因大願風",
    "X04n0223_029:0196c04": "輪能持萬行以行招果故因以願力堅持報得風",
    "X04n0223_029:0196c05": "輪持剎故又云如是華藏莊嚴皆從普賢願力起",
    "X04n0223_029:0196c06": "為無願故行乃不成即莊嚴不現不感無盡依果",
    "X04n0223_029:0196c07": "報故由是義故信心之上法性悲智妙慧萬行總",
    "X04n0223_029:0196c08": "依佛有而為進修不得別有若離佛別有自法者",
    "X04n0223_029:0196c09": "不成信心不成十種勝解不成修行設苦行精勤",
    "X04n0223_029:0196c10": "是邪精進勤苦累劫生人天中一念貪瞋一時焚",
    "X04n0223_029:0196c11": "盡是故此品下文云住去來今諸佛之道隨眾生",
    "X04n0223_029:0196c12": "住恒不捨離如諸法相悉能通達斷一切惡具足",
    "X04n0223_029:0196c13": "眾善當如普賢色像第一一切行願皆得具足已",
    "X04n0223_029:0196c14": "上明宗趣竟意明迴凡所執心境差別業皆成願",
    "X04n0223_029:0196c15": "海具普賢門四隨文釋義者於此之中義分為二",
    "X04n0223_029:0196c16": "一科其一品經意二隨文解釋一科其一品經意",
    "X04n0223_029:0196c17": "者於此一品文義分為十四段。",
    "X04n0223_029:0196c18": "[0196c18] 【經】爾時智首菩薩問文殊師利菩薩言佛子菩薩云",
    "X04n0223_029:0196c19": "何得無過失身語意業云何得不害身語意業云何",
    "X04n0223_029:0196c20": "得不可毀身語意業云何得不可壞身語意業云何",
    "X04n0223_029:0196c21": "得不退轉身語意業云何得不可動身語意業云何",
    "X04n0223_029:0196c22": "得殊勝身語意業云何得清淨身語意業云何得無",
    "X04n0223_029:0196c23": "染身語意業云何得智為先導身語意業。",
    "X04n0223_029:0196c24": "[0196c24] 【論】一從爾時智首菩薩已下從云何得無過失身",
    "X04n0223_029:0197a01": "語意業總有十問於十問中總有一百一十問問",
    "X04n0223_029:0197a02": "世間三業等如下可知。",
    "X04n0223_029:0197a03": "[0197a03] 【經】云何得生處具足種族具足家具足色具足相具",
    "X04n0223_029:0197a04": "足念具足慧具足行具足無畏具足覺悟具足。",
    "X04n0223_029:0197a05": "[0197a05] 【論】二從云何生處具足問十具足中初種族具足",
    "X04n0223_029:0197a06": "中有二義一世間即是生族姓家為種族二出世",
    "X04n0223_029:0197a07": "間即是生在佛家具佛種性色相念慧等&#x7ADD;是佛",
    "X04n0223_029:0197a08": "家非世間故。",
    "X04n0223_029:0197a09": "[0197a09] 【經】云何得勝慧第一慧最上慧最勝慧無量慧無數",
    "X04n0223_029:0197a10": "慧不思議慧無與等慧不可量慧不可說慧。",
    "X04n0223_029:0197a11": "[0197a11] 【論】三云何已下問十種慧&#x7ADD;是出世勝慧如文可",
    "X04n0223_029:0197a12": "知。",
    "X04n0223_029:0197a13": "[0197a13] 【經】云何得因力欲力方便力緣力所緣力根力觀察",
    "X04n0223_029:0197a14": "力奢摩他力毗&#x9262;舍那力思惟力。",
    "X04n0223_029:0197a15": "[0197a15] 【論】四云何已下問十種力初因力者所謂生生之",
    "X04n0223_029:0197a16": "中任運能發大菩提力欲力者志樂大菩提心無",
    "X04n0223_029:0197a17": "退失故方便力者以大願善自覺悟不費功力故",
    "X04n0223_029:0197a18": "亦能覺他省功不迂迴故緣力所緣力者能緣所",
    "X04n0223_029:0197a19": "緣不忘失常興大願故根力者大願善根不失故",
    "X04n0223_029:0197a20": "觀察力者能觀力奢摩他力毗&#x9262;舍那力觀共止",
    "X04n0223_029:0197a21": "雙行二皆自在或先觀後止或先止後觀或即止",
    "X04n0223_029:0197a22": "即觀或即觀即止悉皆自在思惟力者不失正理",
    "X04n0223_029:0197a23": "智常現前故。",
    "X04n0223_029:0197a24": "[0197a24] 【經】云何得蘊善巧界善巧處善巧緣起善巧欲界善",
    "X04n0223_029:0197b01": "巧色界善巧無色界善巧過去善巧未來善巧現在",
    "X04n0223_029:0197b02": "善巧。",
    "X04n0223_029:0197b03": "[0197b03] 【論】五云何已下十問問十善巧初蘊善巧者明同",
    "X04n0223_029:0197b04": "世間五蘊而生不著五蘊之過界善巧者同十八",
    "X04n0223_029:0197b05": "界及三界法生而不染三界法處善巧者三界六",
    "X04n0223_029:0197b06": "道為處禪定解脫為非處非處皆不離其中而無",
    "X04n0223_029:0197b07": "所染緣起善巧者不壞世間十二緣生處纏不污",
    "X04n0223_029:0197b08": "欲界色界無色界善巧者三界同事而無所著過",
    "X04n0223_029:0197b09": "去未來現在善巧者於過去劫在現在未來劫中",
    "X04n0223_029:0197b10": "現在劫在過去劫中三世中互參皆自在故。",
    "X04n0223_029:0197b11": "[0197b11] 【經】云何善修習念覺分擇法覺分精進覺分喜覺分",
    "X04n0223_029:0197b12": "猗覺分定覺分捨覺分空無相無願。",
    "X04n0223_029:0197b13": "[0197b13] 【論】六云何已下十問問七覺三空如文可知。",
    "X04n0223_029:0197b14": "[0197b14] 【經】云何得圓滿檀波羅蜜尸波羅蜜羼提波羅蜜毗",
    "X04n0223_029:0197b15": "&#x68C3;耶波羅蜜禪那波羅蜜般若波羅蜜及以圓滿慈",
    "X04n0223_029:0197b16": "悲喜捨。",
    "X04n0223_029:0197b17": "[0197b17] 【論】七云何已下十問問六度四無量心如文可知。",
    "X04n0223_029:0197b18": "[0197b18] 【經】云何得處非處智力過未現在業報智力根勝劣",
    "X04n0223_029:0197b19": "智力種種界智力種種解智力一切至處道智力禪",
    "X04n0223_029:0197b20": "解脫三昧染淨智力宿住念智力無障礙天眼智力",
    "X04n0223_029:0197b21": "斷諸習智力。",
    "X04n0223_029:0197b22": "[0197b22] 【論】八云何已下問佛十力如文可知。",
    "X04n0223_029:0197b23": "[0197b23] 【經】云何常得天王龍王夜叉王乾闥婆王阿脩羅王",
    "X04n0223_029:0197b24": "迦樓羅王緊那羅王摩&#x777A;羅伽王人王梵王之所守",
    "X04n0223_029:0197c01": "護恭敬供養。",
    "X04n0223_029:0197c02": "[0197c02] 【論】九云何已下十問問十王守護此明願行所及",
    "X04n0223_029:0197c03": "而招致敬。",
    "X04n0223_029:0197c04": "[0197c04] 【經】云何得與一切眾生為依為救為歸為趣為炬為",
    "X04n0223_029:0197c05": "明為照為導為勝導為普導。",
    "X04n0223_029:0197c06": "[0197c06] 【論】十云何已下十問問云何堪為眾生所依師導",
    "X04n0223_029:0197c07": "如文可知。",
    "X04n0223_029:0197c08": "[0197c08] 【經】云何於一切眾生中為第一為大為勝為最勝為",
    "X04n0223_029:0197c09": "妙為極妙為上為無上為無等為無等等。",
    "X04n0223_029:0197c10": "[0197c10] 【論】十一云何已下十問問云何於眾生中最勝最",
    "X04n0223_029:0197c11": "妙如文可知。",
    "X04n0223_029:0197c12": "[0197c12] 【經】爾時文殊師利菩薩告智首菩薩言善哉佛子汝",
    "X04n0223_029:0197c13": "今為欲多所饒益多所安隱哀愍世間利樂天人問",
    "X04n0223_029:0197c14": "如是義佛子若諸菩薩善用其心則獲一切勝妙功",
    "X04n0223_029:0197c15": "德於諸佛法心無所礙住去來今諸佛之道隨眾生",
    "X04n0223_029:0197c16": "住恒不捨離如諸法相悉能通達斷一切惡具足眾",
    "X04n0223_029:0197c17": "善當如普賢色像第一一切行願皆得具足於一切",
    "X04n0223_029:0197c18": "法無不自在而為眾生第二導師佛子云何用心能",
    "X04n0223_029:0197c19": "獲一切勝妙功德。",
    "X04n0223_029:0197c20": "[0197c20] 【論】十二爾時已下至勝妙功德已來有八行半經",
    "X04n0223_029:0197c21": "明文殊領上一百一十問及歎智首善問。",
    "X04n0223_029:0197c22": "[0197c22] 【經】佛子菩薩在家當願眾生知家性空免其逼迫孝",
    "X04n0223_029:0197c23": "事父母當願眾生善事於佛護養一切妻子集會當",
    "X04n0223_029:0197c24": "願眾生怨親平等永離貪著若得五欲當願眾生拔",
    "X04n0223_029:0198a01": "除欲箭究竟安隱妓樂聚會當願眾生以法自娛了",
    "X04n0223_029:0198a02": "妓非實若在宮室當願眾生入於聖地永除穢欲著",
    "X04n0223_029:0198a03": "纓絡時當願眾生捨諸偽飾到真實處上昇樓閣當",
    "X04n0223_029:0198a04": "願眾生昇正法樓徹見一切若有所施當願眾生一",
    "X04n0223_029:0198a05": "切能捨心無愛著眾會聚集當願眾生捨眾聚法成",
    "X04n0223_029:0198a06": "一切智若在厄難當願眾生隨意自在所行無礙捨",
    "X04n0223_029:0198a07": "居家時當願眾生出家無礙心得解脫入僧伽藍當",
    "X04n0223_029:0198a08": "願眾生演說種種無乖諍法詣大小師當願眾生巧",
    "X04n0223_029:0198a09": "事師長習行善法求請出家當願眾生得不退法心",
    "X04n0223_029:0198a10": "無障礙脫去俗服當願眾生勤修善根捨諸罪軛剃",
    "X04n0223_029:0198a11": "除鬚髮當願眾生永離煩惱究竟寂滅著袈裟衣當",
    "X04n0223_029:0198a12": "願眾生心無所染具大仙道正出家時當願眾生同",
    "X04n0223_029:0198a13": "佛出家救護一切自歸於佛當願眾生紹隆佛種發",
    "X04n0223_029:0198a14": "無上意自歸於法當願眾生深入經藏智慧如海自",
    "X04n0223_029:0198a15": "歸於僧當願眾生統理大眾一切無礙受學戒時當",
    "X04n0223_029:0198a16": "願眾生善學於戒不作眾惡受闍&#x68C3;教當願眾生具",
    "X04n0223_029:0198a17": "足威儀所行真實受和尚教當願眾生入無生智到",
    "X04n0223_029:0198a18": "無依處受具足戒當願眾生具諸方便得最勝法若",
    "X04n0223_029:0198a19": "入堂宇當願眾生昇無上堂安住不動若敷&#x7240;座當",
    "X04n0223_029:0198a20": "願眾生開敷善法見真實相正身端坐當願眾生坐",
    "X04n0223_029:0198a21": "菩提座心無所著結跏趺坐當願眾生善根堅固得",
    "X04n0223_029:0198a22": "不動地修行於定當願眾生以定伏心究竟無餘若",
    "X04n0223_029:0198a23": "修於觀當願眾生見如實理永無乖諍捨跏趺坐當",
    "X04n0223_029:0198a24": "願眾生觀諸行法悉歸散滅下足住時當願眾生心",
    "X04n0223_029:0198b01": "得解脫安住不動若舉於足當願眾生出生死海具",
    "X04n0223_029:0198b02": "眾善法著下裙時當願眾生服諸善根具足慚媿整",
    "X04n0223_029:0198b03": "衣束帶當願眾生檢束善根不令散失若著上衣當",
    "X04n0223_029:0198b04": "願眾生獲勝善根至法彼岸著僧伽&#x68C3;當願眾生入",
    "X04n0223_029:0198b05": "第一位得不動法手執楊枝當願眾生皆得妙法究",
    "X04n0223_029:0198b06": "竟清淨嚼楊枝時當願眾生其心調淨噬諸煩惱大",
    "X04n0223_029:0198b07": "小便時當願眾生棄貪瞋癡蠲除罪法事訖就水當",
    "X04n0223_029:0198b08": "願眾生出世法中速疾而往洗滌形穢當願眾生清",
    "X04n0223_029:0198b09": "淨調柔畢竟無垢以水盥掌當願眾生得清淨手受",
    "X04n0223_029:0198b10": "持佛法以水洗面當願眾生得淨法門永無垢染手",
    "X04n0223_029:0198b11": "執錫杖當願眾生設大施會示如實道執時應器當",
    "X04n0223_029:0198b12": "願眾生成就法器受天人供發趾向道當願眾生趣",
    "X04n0223_029:0198b13": "佛所行入無依處若在於道當願眾生能行佛道向",
    "X04n0223_029:0198b14": "無餘法涉路而去當願眾生履淨法界心無障礙見",
    "X04n0223_029:0198b15": "昇高路當願眾生永出三界心無怯弱見趣下路當",
    "X04n0223_029:0198b16": "願眾生其心謙下長佛善根見斜曲路當願眾生捨",
    "X04n0223_029:0198b17": "不正道永除惡見若見直路當願眾生其心正直無",
    "X04n0223_029:0198b18": "諂無誑見路多塵當願眾生遠離塵坌獲清淨法見",
    "X04n0223_029:0198b19": "路無塵當願眾生常行大悲其心潤澤若見險道當",
    "X04n0223_029:0198b20": "願眾生住正法界離諸罪難若見眾會當願眾生說",
    "X04n0223_029:0198b21": "甚深法一切和合若見大柱當願眾生離我諍心無",
    "X04n0223_029:0198b22": "有忿恨若見藂林當願眾生諸天及人所應敬禮若",
    "X04n0223_029:0198b23": "見高山當願眾生善根超出無能至頂見棘刺樹當",
    "X04n0223_029:0198b24": "願眾生疾得翦除三毒之刺見樹葉茂當願眾生以",
    "X04n0223_029:0198c01": "定解脫而為蔭&#x668E;若見華開當願眾生神通等法如",
    "X04n0223_029:0198c02": "華開敷若見樹華當願眾生眾相如華具三十二若",
    "X04n0223_029:0198c03": "見果實當願眾生獲最勝法證菩提道若見大河當",
    "X04n0223_029:0198c04": "願眾生得預法流入佛智海若見陂澤當願眾生疾",
    "X04n0223_029:0198c05": "悟諸佛一味之法若見池沼當願眾生語業滿足巧",
    "X04n0223_029:0198c06": "能演說若見汲井當願眾生具足辯才演一切法若",
    "X04n0223_029:0198c07": "見涌泉當願眾生方便增長善根無盡若見橋道當",
    "X04n0223_029:0198c08": "願眾生廣度一切猶如橋梁若見流水當願眾生得",
    "X04n0223_029:0198c09": "善意欲洗除惑垢見修園圃當願眾生五欲圃中耘",
    "X04n0223_029:0198c10": "除愛草見無憂林當願眾生永離貪愛不生憂怖若",
    "X04n0223_029:0198c11": "見園苑當願眾生勤修諸行趣佛菩提見嚴飾人當",
    "X04n0223_029:0198c12": "願眾生三十二相以為嚴好見無嚴飾當願眾生捨",
    "X04n0223_029:0198c13": "諸飾好具頭陀行見樂著人當願眾生以法自娛歡",
    "X04n0223_029:0198c14": "愛不捨見無樂著當願眾生有為事中心無所樂見",
    "X04n0223_029:0198c15": "歡樂人當願眾生常得安樂樂供養佛見苦惱人當",
    "X04n0223_029:0198c16": "願眾生獲根本智滅除眾苦見無病人當願眾生入",
    "X04n0223_029:0198c17": "真實慧永無疾惱見疾病人當願眾生知身空寂離",
    "X04n0223_029:0198c18": "乖諍法見端正人當願眾生於佛菩薩常生淨信見",
    "X04n0223_029:0198c19": "醜陋人當願眾生於不善事不生樂著見報恩人當",
    "X04n0223_029:0198c20": "願眾生於佛菩薩能知恩德見背恩人當願眾生於",
    "X04n0223_029:0198c21": "有惡人不加其報若見沙門當願眾生調柔寂靜畢",
    "X04n0223_029:0198c22": "竟第一見婆羅門當願眾生永持梵行離一切惡見",
    "X04n0223_029:0198c23": "苦行人當願眾生依於苦行至究竟處見操行人當",
    "X04n0223_029:0198c24": "願眾生堅持志行不捨佛道見著甲冑當願眾生常",
    "X04n0223_029:0199a01": "服善鎧趣無師法見無鎧仗當願眾生永離一切不",
    "X04n0223_029:0199a02": "善之業見論議人當願眾生於諸異論悉能摧伏見",
    "X04n0223_029:0199a03": "正命人當願眾生得清淨命不矯威儀若見於王當",
    "X04n0223_029:0199a04": "願眾生得為法王恒轉正法若見王子當願眾生從",
    "X04n0223_029:0199a05": "法化生而為佛子若見長者當願眾生善能明斷不",
    "X04n0223_029:0199a06": "行惡法若見大臣當願眾生恒守正念習行眾善若",
    "X04n0223_029:0199a07": "見城郭當願眾生得堅固身心無所屈若見王都當",
    "X04n0223_029:0199a08": "願眾生功德共聚心恒喜樂見處林藪當願眾生應",
    "X04n0223_029:0199a09": "為天人之所歎仰入里乞食當願眾生入深法界心",
    "X04n0223_029:0199a10": "無障礙到人門戶當願眾生入於一切佛法之門入",
    "X04n0223_029:0199a11": "其家已當願眾生得入佛乘三世平等見不捨人當",
    "X04n0223_029:0199a12": "願眾生常不捨離勝功德法見能捨人當願眾生永",
    "X04n0223_029:0199a13": "得捨離三惡道苦若見空&#x9262;當願眾生其心清淨空",
    "X04n0223_029:0199a14": "無煩惱若見滿&#x9262;當願眾生具足成滿一切善法若",
    "X04n0223_029:0199a15": "得恭敬當願眾生恭敬修行一切佛法不得恭敬當",
    "X04n0223_029:0199a16": "願眾生不行一切不善之法見慚恥人當願眾生具",
    "X04n0223_029:0199a17": "慚恥行藏護諸根見無慚恥當願眾生捨離無慚住",
    "X04n0223_029:0199a18": "大慈道若得美食當願眾生滿足其願心無羨欲得",
    "X04n0223_029:0199a19": "不美食當願眾生莫不獲得諸三昧味得柔&#x8F2D;食當",
    "X04n0223_029:0199a20": "願眾生大悲所薰心意柔&#x8F2D;得麤澀食當願眾生心",
    "X04n0223_029:0199a21": "無染著絕世貪愛若飯食時當願眾生禪悅為食法",
    "X04n0223_029:0199a22": "喜充滿若受味時當願眾生得佛上味甘露滿足飯",
    "X04n0223_029:0199a23": "食已訖當願眾生所作皆辦具諸佛法若說法時當",
    "X04n0223_029:0199a24": "願眾生得無盡辯廣宣法要從舍出時當願眾生深",
    "X04n0223_029:0199b01": "入佛智永出三界若入水時當願眾生入一切智知",
    "X04n0223_029:0199b02": "三世等洗浴身體當願眾生身心無垢內外光潔盛",
    "X04n0223_029:0199b03": "暑炎毒當願眾生捨離眾惱一切皆盡暑退涼初當",
    "X04n0223_029:0199b04": "願眾生證無上法究竟清涼諷誦經時當願眾生順",
    "X04n0223_029:0199b05": "佛所說總持不忘若得見佛當願眾生得無礙眼見",
    "X04n0223_029:0199b06": "一切佛諦觀佛時當願眾生皆如普賢端正嚴好見",
    "X04n0223_029:0199b07": "佛塔時當願眾生尊重如塔受天人供敬心觀塔當",
    "X04n0223_029:0199b08": "願眾生諸天及人所共瞻仰頂禮於塔當願眾生一",
    "X04n0223_029:0199b09": "切天人無能見頂右遶於塔當願眾生所行無逆成",
    "X04n0223_029:0199b10": "一切智遶塔三&#x5E00;當願眾生勤求佛道心無懈歇讚",
    "X04n0223_029:0199b11": "佛功德當願眾生眾德悉具稱歎無盡讚佛相好當",
    "X04n0223_029:0199b12": "願眾生成就佛身證無相法若洗足時當願眾生具",
    "X04n0223_029:0199b13": "神足力所行無礙以時寢息當願眾生身得安隱心",
    "X04n0223_029:0199b14": "無動亂睡眠始寤當願眾生一切智覺周顧十方。",
    "X04n0223_029:0199b15": "[0199b15] 【論】十三佛子菩薩在家已下有一百四十大願答",
    "X04n0223_029:0199b16": "前所問令十信心菩薩常用其心淨其身口意行",
    "X04n0223_029:0199b17": "如文具明。",
    "X04n0223_029:0199b18": "[0199b18] 【經】佛子若諸菩薩如是用心則獲一切勝妙功德一",
    "X04n0223_029:0199b19": "切世間諸天魔梵沙門婆羅門乾闥婆阿脩羅等及",
    "X04n0223_029:0199b20": "以一切聲聞緣覺所不能動。",
    "X04n0223_029:0199b21": "[0199b21] 【論】十四最下佛子若諸菩薩有三行經明依教而",
    "X04n0223_029:0199b22": "行獲其勝益已上以世間有此一百四十種事法",
    "X04n0223_029:0199b23": "頓翻為一百四十種大願用成十信內修行之心",
    "X04n0223_029:0199b24": "雖是有為之心能成十住已後五位之內理智大",
    "X04n0223_029:0199c01": "悲之海已後入位萬行之海皆由此一百四十大",
    "X04n0223_029:0199c02": "願勝上緣力之所能成故若初發心菩薩無此之",
    "X04n0223_029:0199c03": "願所修解脫皆成聲聞獨覺之行設是菩薩但生",
    "X04n0223_029:0199c04": "淨土無成佛緣為此教中發心菩薩畢竟達此有",
    "X04n0223_029:0199c05": "為成其理智如也。",
    "X04n0223_029:0199c06": "賢首品第十二之一",
    "X04n0223_029:0199c07": "[0199c07] 【論】將釋此品約作五門分別一釋品名目二釋品",
    "X04n0223_029:0199c08": "來意三明品之宗趣四明信心退住五隨文解義",
    "X04n0223_029:0199c09": "一釋品名目者何故名為賢首為依行立菩薩之",
    "X04n0223_029:0199c10": "名依菩薩所說之法及行立品之名為賢首者以",
    "X04n0223_029:0199c11": "明信解如來因果普賢五位行門心行調柔順和",
    "X04n0223_029:0199c12": "正直深心正念樂集善根常念利生名之為賢創",
    "X04n0223_029:0199c13": "從凡夫頓彰法界諸佛因果理智一時明現名之",
    "X04n0223_029:0199c14": "為首此依法主解行立名此賢首者乃是於佛果",
    "X04n0223_029:0199c15": "海文殊普賢行之賢首為信佛因果理智之首圓",
    "X04n0223_029:0199c16": "滿法界解行無始終之首故為賢首品以佛文殊",
    "X04n0223_029:0199c17": "普賢之果行成信者之初首故二釋品來意者為",
    "X04n0223_029:0199c18": "第二會已來五品經但明十信菩薩所修行法門",
    "X04n0223_029:0199c19": "及一百四十願等法此品明十信中所忻修佛果",
    "X04n0223_029:0199c20": "所行行願功德廣大故故有此品來也三明宗趣",
    "X04n0223_029:0199c21": "者明已生十信心已得福獲益為宗四明信心退",
    "X04n0223_029:0199c22": "住者有二義一三乘二一乘一三乘者如起信論",
    "X04n0223_029:0199c23": "有三種發心一信成就發心經一萬劫善根相續",
    "X04n0223_029:0199c24": "方至不退二者解行發心以佛菩薩教令發心或",
    "X04n0223_029:0200a01": "自有大悲或以正法欲滅護正法發心論云如是",
    "X04n0223_029:0200a02": "信心成就得入正定聚畢竟不退名住如來種中",
    "X04n0223_029:0200a03": "正因已前二種是不退發心三證發心者若有眾",
    "X04n0223_029:0200a04": "生善根微少久遠已來煩惱深厚雖值於佛亦得",
    "X04n0223_029:0200a05": "供養然起人天種子或二乘種子設求大乘者根",
    "X04n0223_029:0200a06": "則不定或進或退大意自己善根微少依他發心",
    "X04n0223_029:0200a07": "者或以二乘或教令發心者為解行不實皆有得",
    "X04n0223_029:0200a08": "有證有捨有取總住退位又如起信論云若人修",
    "X04n0223_029:0200a09": "行一切善法自然歸順真如法故略說方便有四",
    "X04n0223_029:0200a10": "種一者行根本方便謂觀一切法自性無生離於",
    "X04n0223_029:0200a11": "妄見不住生死觀一切法因緣和合業果不失起",
    "X04n0223_029:0200a12": "於大悲修福德攝化眾生不住涅槃以順法性無",
    "X04n0223_029:0200a13": "生故二者能止方便謂慚媿悔過能止一切惡法",
    "X04n0223_029:0200a14": "不令增長隨順法性離諸過故三者發起善根增",
    "X04n0223_029:0200a15": "長方便謂勤供養禮拜三寶讚歎隨喜勸請諸佛",
    "X04n0223_029:0200a16": "以愛敬心淳厚心故信得增長乃能志求無上之",
    "X04n0223_029:0200a17": "道又因佛法僧力所護故能消業障善根不退以",
    "X04n0223_029:0200a18": "隨順法性離癡障故四者大願平等方便所謂願",
    "X04n0223_029:0200a19": "盡於未來化度一切眾生使無有餘皆令究竟無",
    "X04n0223_029:0200a20": "餘涅槃以順法性廣大&#x5FA7;一切眾生平等無二不",
    "X04n0223_029:0200a21": "念彼此究竟寂滅故菩薩發如是心故則得少分",
    "X04n0223_029:0200a22": "見於法身以見法身故隨其願力能現八相成道",
    "X04n0223_029:0200a23": "利益眾生然是菩薩未名法身以其過去無量世",
    "X04n0223_029:0200a24": "來有漏之業未能決斷隨其所生與微苦相應廣",
    "X04n0223_029:0200b01": "如彼論說計其少分得見法身即是信滿入十住",
    "X04n0223_029:0200b02": "位菩薩已上是三乘發十信滿心入十住初心初",
    "X04n0223_029:0200b03": "發心住上以願力故成佛二一乘發心者如此經",
    "X04n0223_029:0200b04": "十信發心初發心時以初會中如來始成正覺之",
    "X04n0223_029:0200b05": "果普賢菩薩法界微塵毛孔重重無盡隨根本智",
    "X04n0223_029:0200b06": "行果而起信心信他諸佛所得之果以第二會中",
    "X04n0223_029:0200b07": "普光明殿如來報滿之果及行果而自信入修行",
    "X04n0223_029:0200b08": "金色等十色世界即明自覺之理不動智佛等十",
    "X04n0223_029:0200b09": "智如來即明是自心所信自心佛智文殊師利即",
    "X04n0223_029:0200b10": "明自心智上分別妙慧與古今三世諸佛同一體",
    "X04n0223_029:0200b11": "用分毫不差方名為信發心從此信心以佛名號",
    "X04n0223_029:0200b12": "品即明所信十方示成正覺佛果之號&#x5FA7;周四聖",
    "X04n0223_029:0200b13": "諦品即明三世諸佛所說法門&#x5FA7;眾生界隨界名",
    "X04n0223_029:0200b14": "別光明覺品即明如來智慧光明境界&#x5FA7;照法界",
    "X04n0223_029:0200b15": "無有盡極令發信心者以觀觀之令心廣博如佛",
    "X04n0223_029:0200b16": "境故菩薩問明品明十信心菩薩十種所行之法",
    "X04n0223_029:0200b17": "是自己所修之行淨行品一百四十大願即是十",
    "X04n0223_029:0200b18": "信心位所發大願成大悲門具普賢行此賢首品",
    "X04n0223_029:0200b19": "明十信心所忻佛果功德無有盡極明初發十信",
    "X04n0223_029:0200b20": "心誦持此品功德勝過供養十佛剎微塵數佛經",
    "X04n0223_029:0200b21": "於一劫何況隨其解行而以修治如此經十住初",
    "X04n0223_029:0200b22": "心纔發心時法爾身&#x5FA7;十方示成正覺在十住位",
    "X04n0223_029:0200b23": "發心功德品中至位方明文繁不引其事所因大",
    "X04n0223_029:0200b24": "意明此經發十信心但以法界不思議乘一切智",
    "X04n0223_029:0200c01": "乘而發其心不依佛不依佛法不依菩薩法不依",
    "X04n0223_029:0200c02": "聲聞法獨覺法不依世間法不依出世間法而發",
    "X04n0223_029:0200c03": "其心但無所依發菩提心但以一切智發菩提心",
    "X04n0223_029:0200c04": "不如三乘依倚物故發菩提心不依三祇劫後有",
    "X04n0223_029:0200c05": "佛果故發菩提心不依現在三世有佛果故發菩",
    "X04n0223_029:0200c06": "提心以是義故入此信者皆無有退故設習氣未",
    "X04n0223_029:0200c07": "淳熟者暫時念退信及住位一往不退為正信自",
    "X04n0223_029:0200c08": "己身心總是法界佛無自他性故以十方諸佛無",
    "X04n0223_029:0200c09": "依住智幻住莊嚴門等法界&#x8657;空界法性恒&#x5FA7;十",
    "X04n0223_029:0200c10": "方如影對現色身同自身故本不二故體無差別",
    "X04n0223_029:0200c11": "故十方諸佛智身如影所言如響如是信解當得",
    "X04n0223_029:0200c12": "成佛我今信者亦如是知如是信解云何有退全",
    "X04n0223_029:0200c13": "身全心一切境界總是法界一真法身體用理智",
    "X04n0223_029:0200c14": "住在何所退至何處若也身心有所依住放&#x5374;依",
    "X04n0223_029:0200c15": "處即有退失自了身心本無依住本無所得一切",
    "X04n0223_029:0200c16": "語言分別如空中響應無作緣任物成聲本無依",
    "X04n0223_029:0200c17": "住了如斯法而生信解即無退轉有所依法而發",
    "X04n0223_029:0200c18": "心者放&#x5374;所得所依著處即有退轉是故起信論",
    "X04n0223_029:0200c19": "云證發心者多住退位為有所得可證故是故乘",
    "X04n0223_029:0200c20": "此不思議乘一切智無依住乘發菩提心一往不",
    "X04n0223_029:0200c21": "退若有退者只為信心不成故於佛教法及如來",
    "X04n0223_029:0200c22": "所乘有所得故有取捨故未成信故不入信流又",
    "X04n0223_029:0200c23": "此經云設有菩薩經無量百千那由他劫行六波",
    "X04n0223_029:0200c24": "羅蜜具六神通由未聞此大方廣佛華嚴經猶名",
    "X04n0223_029:0201a01": "假名菩薩不真菩薩設復聞時不信不入具如經",
    "X04n0223_029:0201a02": "說如此品頌云一切世界諸&#x7FA3;生少有欲求聲聞",
    "X04n0223_029:0201a03": "乘求獨覺者轉復少趣大乘者甚難遇趣大乘者",
    "X04n0223_029:0201a04": "猶為易能信此法倍更難又如下頌云有以手擎",
    "X04n0223_029:0201a05": "十佛剎盡於一劫空中住彼之所作未為難能信",
    "X04n0223_029:0201a06": "此法倍更難過此難信而能信真信決定不退故",
    "X04n0223_029:0201a07": "又如此經普賢菩薩云但聞如來名號及所說法",
    "X04n0223_029:0201a08": "門聞而不信亦能成金剛智種作如人食少金剛",
    "X04n0223_029:0201a09": "喻若以遠因總不退若以現成佛因即是未信之",
    "X04n0223_029:0201a10": "人五隨文解義者於此一品經義分為二一長科",
    "X04n0223_029:0201a11": "當品二隨文解義一長科當品經意於此一品中",
    "X04n0223_029:0201a12": "長科為十四段。",
    "X04n0223_029:0201a13": "[0201a13] 【經】爾時文殊師利菩薩說無濁亂清淨行大功德已",
    "X04n0223_029:0201a14": "欲顯示菩提心功德故以偈問賢首菩薩曰。",
    "X04n0223_029:0201a15": " 我今已為諸菩薩  說佛往修清淨行",
    "X04n0223_029:0201a16": " 仁亦當於此會中  演暢修行勝功德",
    "X04n0223_029:0201a17": "[0201a17] 【論】一爾時文殊師利已下兩行經兩行頌是文殊",
    "X04n0223_029:0201a18": "師利請說發菩提心功德分。",
    "X04n0223_029:0201a19": "[0201a19] 【經】爾時賢首菩薩以偈答曰。",
    "X04n0223_029:0201a20": "[0201a20] 【論】二爾時賢首菩薩以偈答曰已下有七百一十",
    "X04n0223_029:0201a21": "六行頌是賢首菩薩答末後三行半經明說頌感",
    "X04n0223_029:0201a22": "諸佛許可分。",
    "X04n0223_029:0201a23": "[0201a23] 【經】 善哉仁者應諦聽  彼諸功德不可量",
    "X04n0223_029:0201a24": " 我今隨力說少分  猶如大海一滴水",
    "X04n0223_029:0201b01": " 若有菩薩初發心  誓求當證佛菩提",
    "X04n0223_029:0201b02": " 彼之功德無邊際  不可稱量無與等",
    "X04n0223_029:0201b03": " 何況無量無邊劫  具修地度諸功德",
    "X04n0223_029:0201b04": " 十方一切諸如來  悉共稱揚不能盡",
    "X04n0223_029:0201b05": " 如是無邊大功德  我今於中說少分",
    "X04n0223_029:0201b06": " 譬如鳥足所履空  亦如大地一微塵",
    "X04n0223_029:0201b07": "[0201b07] 【論】三從初善哉仁者應諦聽已下八行頌明發心",
    "X04n0223_029:0201b08": "功德廣大難量隨力少說分為明菩提心不可以",
    "X04n0223_029:0201b09": "邊際量故功德還當如是。",
    "X04n0223_029:0201b10": "[0201b10] 【經】 菩薩發意求菩提  非是無因無有緣",
    "X04n0223_029:0201b11": " 於佛法僧生淨信  以是而生廣大心",
    "X04n0223_029:0201b12": " 不求五欲及王位  富饒自樂大名稱",
    "X04n0223_029:0201b13": " 但為永滅眾生苦  利益世間而發心",
    "X04n0223_029:0201b14": " 常欲利樂諸眾生  莊嚴國土供養佛",
    "X04n0223_029:0201b15": " 受持正法修諸智  證菩提故而發心",
    "X04n0223_029:0201b16": "[0201b16] 【論】四菩薩發意求菩提已下六行頌明初發心所",
    "X04n0223_029:0201b17": "因分。",
    "X04n0223_029:0201b18": "[0201b18] 【經】 深心信解常清淨  恭敬尊重一切佛",
    "X04n0223_029:0201b19": " 於法及僧亦如是  志誠供養而發心",
    "X04n0223_029:0201b20": " 深信於佛及佛法  亦信佛子所行道",
    "X04n0223_029:0201b21": " 及信無上大菩提  菩薩以是初發心",
    "X04n0223_029:0201b22": " 信為道元功德母  長養一切諸善法",
    "X04n0223_029:0201b23": " 斷除疑網出愛流  開示涅槃無上道",
    "X04n0223_029:0201b24": " 信無垢濁心清淨  滅除憍慢恭敬本",
    "X04n0223_029:0201c01": " 亦為法藏第一財  為清淨手受眾行",
    "X04n0223_029:0201c02": " 信能慧施心無&#x6061;  信能歡喜入佛法",
    "X04n0223_029:0201c03": " 信能增長智功德  信能必到如來地",
    "X04n0223_029:0201c04": " 信令諸根淨明利  信力堅固無能壞",
    "X04n0223_029:0201c05": " 信能永滅煩惱本  信能專向佛功德",
    "X04n0223_029:0201c06": " 信於境界無所著  遠離諸難得無難",
    "X04n0223_029:0201c07": " 信能超出眾魔路  示現無上解脫道",
    "X04n0223_029:0201c08": " 信為功德不壞種  信能生長菩提樹",
    "X04n0223_029:0201c09": " 信能增益最勝智  信能示現一切佛",
    "X04n0223_029:0201c10": " 是故依行次第說  信樂最勝甚難得",
    "X04n0223_029:0201c11": " 譬如一切世間中  而有隨意妙寶珠",
    "X04n0223_029:0201c12": "[0201c12] 【論】五深心信解常清淨已下十八行頌明信三寶",
    "X04n0223_029:0201c13": "增益分。",
    "X04n0223_029:0201c15": "大方廣佛新華嚴經合論卷第二十九",
    "X04n0223_029:0201c17": "音切",
    "X04n0223_029:0201c18": "奢[0201c18] (式車切)。猗[0201c18] (於宜切)。羼[0201c18] (初限切)。軛[0201c18] (厄音)。統[0201c18] (他孔切)。束[0201c18] (王玉切)。嚼[0201c18] (在爵",
    "X04n0223_029:0201c19": "切)。裙[0201c19] (&#x7FA3;音)。噬[0201c19] (時制切)。盥[0201c19] (貫音)。掌[0201c19] (之兩切)。錫[0201c19] (昔音)。趾[0201c19] (之市切)。怯[0201c19] (去業切)。",
    "X04n0223_029:0201c20": "弱[0201c20] (若音)。謙[0201c20] (苦兼切)。坌[0201c20] (蒲悶切)。棘[0201c20] (紀力切)。陂[0201c20] (彼為切)。翦[0201c20] (即淺切)。沼[0201c20] (之遶",
    "X04n0223_029:0201c21": "切)。圃[0201c21] (布音)。耘[0201c21] (于君切)。苑[0201c21] (於遠切)。操[0201c21] (倉到切)。冑[0201c21] (除救切)。鎧[0201c21] (苦改切)。仗",
    "X04n0223_029:0201c22": "[0201c22] (丈音)。矯[0201c22] (居夭切)。藪[0201c22] (蘇口切)。澀[0201c22] (色立切)。羨[0201c22] (似面切)。寤[0201c22] (吾故切)。睡[0201c22] (是為切)。",
    "X04n0223_029:0201c23": "寢[0201c23] (七稔切)。誘[0201c23] (與久切)。蟄[0201c23] (直立切)。翻[0201c23] (孚元切)。虧[0201c23] (去危切)。娛[0201c23] (遇俱切)。迄"
}