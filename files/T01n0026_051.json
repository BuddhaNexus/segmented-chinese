{
    "T01n0026_051:0746b15": "中阿含經卷第五十一",
    "T01n0026_051:0746b17": "東晉罽賓三藏瞿曇僧伽提婆譯",
    "T01n0026_051:0746b18": "（一九四）大品跋陀和利經第三(第五後誦)",
    "T01n0026_051:0746b19": "我聞如是：一時，佛遊舍衛國，在勝林給孤",
    "T01n0026_051:0746b20": "獨園，與大比丘眾俱而受夏坐。爾時，世尊",
    "T01n0026_051:0746b21": "告諸比丘：「我一坐食，一坐食已，無為無求，",
    "T01n0026_051:0746b22": "無有病痛，身體輕便，氣力康強，安隱快樂。",
    "T01n0026_051:0746b23": "汝等亦當學一坐食，一坐食已，無為無求，無",
    "T01n0026_051:0746b24": "有病痛，身體輕便，氣力康強，安隱快樂。」爾",
    "T01n0026_051:0746b25": "時，尊者跋陀和利亦在眾中。於是，尊者跋陀",
    "T01n0026_051:0746b26": "和利即從坐起，偏袒著衣，叉手向佛，白曰：",
    "T01n0026_051:0746b27": "「世尊！我不堪任於一坐食。所以者何？若我",
    "T01n0026_051:0746b28": "一坐食者，同不了事，懊惱心悔。世尊！是故",
    "T01n0026_051:0746b29": "我不堪任一坐食也。」世尊告曰：「跋陀和利！",
    "T01n0026_051:0746c01": "若我受請，汝亦隨我，聽汝請食，持去一坐",
    "T01n0026_051:0746c02": "食。跋陀和利！若如是者，快得生活。」尊者跋",
    "T01n0026_051:0746c03": "陀和利又復白曰：「世尊！如是，我亦不堪於",
    "T01n0026_051:0746c04": "一坐食。所以者何？若我一坐食者，同不了",
    "T01n0026_051:0746c05": "事，懊惱心悔。世尊！是故我不堪任一坐食",
    "T01n0026_051:0746c06": "也。」世尊復至再三告諸比丘：「我一坐食，一",
    "T01n0026_051:0746c07": "坐食已，無為無求，無有病痛，身體輕便，氣",
    "T01n0026_051:0746c08": "力康強，安隱快樂。汝等亦當學一坐食，一坐",
    "T01n0026_051:0746c09": "食已，無為無求，無有病痛，身體輕便，氣力",
    "T01n0026_051:0746c10": "康強，安隱快樂。」尊者跋陀和利亦至再三從",
    "T01n0026_051:0746c11": "坐而起，偏袒著衣，叉手向佛，白曰：「世尊！我",
    "T01n0026_051:0746c12": "不堪任於一坐食。所以者何？若我一坐食",
    "T01n0026_051:0746c13": "者，同不了事，懊惱心悔。世尊！是故我不堪",
    "T01n0026_051:0746c14": "任一坐食也。」世尊復至再三告曰：「跋陀和",
    "T01n0026_051:0746c15": "利！若我受請，汝亦隨我，聽汝請食，持去一",
    "T01n0026_051:0746c16": "坐食。跋陀和利！若如是者，快得生活。」尊者",
    "T01n0026_051:0746c17": "跋陀和利復至再三白曰：「世尊！如是我亦",
    "T01n0026_051:0746c18": "不堪於一坐食。所以者何？若我一坐食者，",
    "T01n0026_051:0746c19": "同不了事，懊惱心悔。世尊！是故我不堪任",
    "T01n0026_051:0746c20": "一坐食也。」爾時，世尊為比丘眾施設一坐",
    "T01n0026_051:0746c21": "食戒，諸比丘眾皆奉學戒及世尊境界諸微",
    "T01n0026_051:0746c22": "妙法，唯尊者跋陀和利說不堪任，從坐起",
    "T01n0026_051:0746c23": "去。所以者何？不學具戒及世尊境界諸微妙",
    "T01n0026_051:0746c24": "法故。於是，尊者跋陀和利遂藏一夏，不見",
    "T01n0026_051:0746c25": "世尊。所以者何？以不學具戒及世尊境界",
    "T01n0026_051:0746c26": "諸微妙法故。時，諸比丘為佛作衣，世尊於",
    "T01n0026_051:0746c27": "舍衛國受夏坐訖，過三月已，補治衣竟，",
    "T01n0026_051:0746c28": "攝衣持鉢，當遊人間。尊者跋陀和利聞諸",
    "T01n0026_051:0746c29": "比丘為佛作衣，世尊於舍衛國受夏坐訖，",
    "T01n0026_051:0747a01": "過三月已，補治衣竟，攝衣持鉢，當遊人",
    "T01n0026_051:0747a02": "間。尊者跋陀和利聞已，往詣諸比丘所，諸比",
    "T01n0026_051:0747a03": "丘遙見尊者跋陀和利來，便作是語：「賢者跋",
    "T01n0026_051:0747a04": "陀和利！汝當知此為佛作衣，世尊於舍衛",
    "T01n0026_051:0747a05": "國受夏坐訖，過三月已，補治衣竟，攝",
    "T01n0026_051:0747a06": "衣持鉢，當遊人間。跋陀和利，汝當彼處善自",
    "T01n0026_051:0747a07": "守護，莫令後時致多煩勞。」尊者跋陀和利",
    "T01n0026_051:0747a08": "聞此語已，即詣佛所，稽首佛足，白曰：「世尊！",
    "T01n0026_051:0747a09": "我實有過，我實有過，如愚如癡，如不了，",
    "T01n0026_051:0747a10": "如不善。所以者何？世尊為比丘眾施設一",
    "T01n0026_051:0747a11": "坐食戒，諸比丘眾皆奉學戒及世尊境界諸",
    "T01n0026_051:0747a12": "微妙法，唯我說不堪任，從坐起去。所以者",
    "T01n0026_051:0747a13": "何？以不學具戒及世尊境界諸微妙法故。」",
    "T01n0026_051:0747a14": "世尊告曰：「跋陀和利！汝於爾時不知眾多",
    "T01n0026_051:0747a15": "比丘、比丘尼於舍衛國而受夏坐，彼知我、",
    "T01n0026_051:0747a16": "見我，有比丘名跋陀和利，世尊弟子，不",
    "T01n0026_051:0747a17": "學具戒及世尊境界諸微妙法。跋陀和利！",
    "T01n0026_051:0747a18": "汝於爾時不知如此耶？跋陀和利！汝於爾",
    "T01n0026_051:0747a19": "時不知眾多優婆塞、優婆夷居舍衛國，彼",
    "T01n0026_051:0747a20": "知我、見我，有比丘名跋陀和利，世尊弟子，",
    "T01n0026_051:0747a21": "不學具戒及世尊境界諸微妙法。跋陀和利！",
    "T01n0026_051:0747a22": "汝於爾時不知如此耶？跋陀和利！汝於爾",
    "T01n0026_051:0747a23": "時不知眾多異學沙門、梵志於舍衛國",
    "T01n0026_051:0747a24": "而受夏坐，彼知我、見我，有比丘名跋陀和",
    "T01n0026_051:0747a25": "利，沙門瞿曇弟子，名德，不學具戒及世尊境",
    "T01n0026_051:0747a26": "界諸微妙法。跋陀和利！汝於爾時不知如",
    "T01n0026_051:0747a27": "此耶？跋陀和利！若有比丘俱解脫者，我語彼",
    "T01n0026_051:0747a28": "曰：『汝來入泥。』跋陀和利！於意云何？我教彼",
    "T01n0026_051:0747a29": "比丘，彼比丘寧當可住而移避耶？」尊者跋陀",
    "T01n0026_051:0747b01": "和利答曰：「不也。」世尊告曰：「跋陀和利！若有比",
    "T01n0026_051:0747b02": "丘，設非俱解脫有慧解脫，設非慧解脫",
    "T01n0026_051:0747b03": "有身證者，設非身證有見到者，設非",
    "T01n0026_051:0747b04": "見到有信解脫，設非信解脫有法行者，",
    "T01n0026_051:0747b05": "設非法行有信行者，我語彼曰：『汝來入",
    "T01n0026_051:0747b06": "泥。』跋陀和利！於意云何？我教彼比丘，彼比",
    "T01n0026_051:0747b07": "丘寧當可住而移避耶？」尊者跋陀和利答曰：",
    "T01n0026_051:0747b08": "「不也。」世尊告曰：「跋陀和利！於意云何？汝於",
    "T01n0026_051:0747b09": "爾時得信行、法行、信解脫、見到、身證、慧解脫、",
    "T01n0026_051:0747b10": "俱解脫耶？」尊者跋陀和利答曰：「不也。」世尊告",
    "T01n0026_051:0747b11": "曰：「跋陀和利！汝於爾時非如空屋耶？」於",
    "T01n0026_051:0747b12": "是，尊者跋陀和利為世尊面呵責已，內懷",
    "T01n0026_051:0747b13": "憂慼，低頭默然，失辯無言，如有所伺。於是，",
    "T01n0026_051:0747b14": "世尊面呵責尊者跋陀和利已，復欲令歡",
    "T01n0026_051:0747b15": "喜，而告之曰：「跋陀和利！汝當爾時，於我無",
    "T01n0026_051:0747b16": "信法靖，無愛法靖，無靖法靖。所以者",
    "T01n0026_051:0747b17": "何？我為比丘眾施設一坐食戒，諸比丘眾皆",
    "T01n0026_051:0747b18": "奉學戒及世尊境界諸微妙法，唯汝說不堪",
    "T01n0026_051:0747b19": "任，從坐起去。所以者何？以不學具戒及",
    "T01n0026_051:0747b20": "世尊境界諸微妙法故。」尊者跋陀和利白曰：",
    "T01n0026_051:0747b21": "「實爾。所以者何？世尊為比丘眾施設一坐",
    "T01n0026_051:0747b22": "食戒，諸比丘眾皆奉學戒及世尊境界諸微",
    "T01n0026_051:0747b23": "妙法，唯我說不堪任，從坐起去。所以者",
    "T01n0026_051:0747b24": "何？以不學具戒及世尊境界諸微妙法故。",
    "T01n0026_051:0747b25": "唯願世尊受我過失，我見過已，當自悔過，",
    "T01n0026_051:0747b26": "從今護之，不復更作。」世尊告曰：「跋陀和利！",
    "T01n0026_051:0747b27": "如是，汝實如愚如癡，如不了、如不善。所以",
    "T01n0026_051:0747b28": "者何？我為比丘眾施設一坐食戒，諸比丘",
    "T01n0026_051:0747b29": "眾皆奉學戒及世尊境界諸微妙法，唯汝說",
    "T01n0026_051:0747c01": "不堪任，從坐起去。所以者何？以汝不學",
    "T01n0026_051:0747c02": "具戒及世尊境界諸微妙法故。跋陀和利！若",
    "T01n0026_051:0747c03": "汝有過，見已自悔，從今護之，不更作者。跋",
    "T01n0026_051:0747c04": "陀和利！如是則於聖法、律中益而不損。若",
    "T01n0026_051:0747c05": "汝有過，見已自悔，從今護之，不更作者，跋",
    "T01n0026_051:0747c06": "陀和利！於意云何？若有比丘不學具戒",
    "T01n0026_051:0747c07": "者，彼住無事處山林樹下，或居高巖寂無",
    "T01n0026_051:0747c08": "音聲，遠離，無惡，無有人民，隨順燕坐，彼",
    "T01n0026_051:0747c09": "住遠離處，修行精勤，得增上心，現法樂居，",
    "T01n0026_051:0747c10": "彼住遠離處，修行精勤，安隱快樂，以誣",
    "T01n0026_051:0747c11": "謗世尊戒，及誣謗天諸智梵行者，亦誣謗",
    "T01n0026_051:0747c12": "自戒。彼誣謗世尊戒，及誣謗天諸智梵行",
    "T01n0026_051:0747c13": "者，亦誣謗自戒已，便不生歡悅，不生歡",
    "T01n0026_051:0747c14": "悅已，便不生喜，不生喜已，便不止身，不",
    "T01n0026_051:0747c15": "止身已，便不覺樂，不覺樂已，便心不定。",
    "T01n0026_051:0747c16": "跋陀和利！賢聖弟子心不定已，便不見如",
    "T01n0026_051:0747c17": "實、知如真。「跋陀和利！於意云何？若有比丘",
    "T01n0026_051:0747c18": "學具戒者，彼住無事處山林樹下，或居高",
    "T01n0026_051:0747c19": "巖寂無音聲，遠離，無惡，無有人民，隨順",
    "T01n0026_051:0747c20": "燕坐。彼住遠離處，修行精勤，得增上心，",
    "T01n0026_051:0747c21": "現法樂居。彼住遠離處，修行精勤，安隱快樂",
    "T01n0026_051:0747c22": "已，不誣謗世尊戒，不誣謗天、諸智梵行者，",
    "T01n0026_051:0747c23": "亦不誣謗自戒。彼不誣謗世尊戒，不誣謗",
    "T01n0026_051:0747c24": "天、諸智梵行者，亦不誣謗自戒已，便生歡",
    "T01n0026_051:0747c25": "悅，生歡悅已，便生喜，生喜已，便止身，止",
    "T01n0026_051:0747c26": "身已，便覺樂，覺樂已，便心定。「跋陀和利！賢聖",
    "T01n0026_051:0747c27": "弟子心定已，便見如實、知如真，見如實、知",
    "T01n0026_051:0747c28": "如真已，便離欲、離惡不善之法，有覺、有觀，",
    "T01n0026_051:0747c29": "離生喜、樂，得初禪成就遊。跋陀和利！是謂",
    "T01n0026_051:0748a01": "彼於爾時得第一增上心，即於現法得安",
    "T01n0026_051:0748a02": "樂居，易不難得，樂住無怖，安隱快樂，令昇",
    "T01n0026_051:0748a03": "涅槃。彼覺、觀已息，內靖、一心，無覺、無觀，定生",
    "T01n0026_051:0748a04": "喜、樂，得第二禪成就遊。跋陀和利！是謂彼",
    "T01n0026_051:0748a05": "於爾時得第二增上心，即於現法得安樂",
    "T01n0026_051:0748a06": "居，易不難得，樂住無怖，安隱快樂，令昇",
    "T01n0026_051:0748a07": "涅槃。彼離於喜欲，捨無求遊，正念正智而",
    "T01n0026_051:0748a08": "身覺樂，謂聖所說，聖所捨、念、樂住、空，得第",
    "T01n0026_051:0748a09": "三禪成就遊。跋陀和利！是謂彼於爾時得",
    "T01n0026_051:0748a10": "第三增上心，即於現法得安樂居，易不難",
    "T01n0026_051:0748a11": "得，樂住無怖，安隱快樂，令昇涅槃。彼樂滅、",
    "T01n0026_051:0748a12": "苦滅，喜、憂本已滅，不苦不樂、捨、念、清淨，得",
    "T01n0026_051:0748a13": "第四禪成就遊。跋陀和利！是謂彼於爾時",
    "T01n0026_051:0748a14": "得第四增上心，即於現法得安樂居，易不",
    "T01n0026_051:0748a15": "難得，樂住無怖，安隱快樂，令昇涅槃。「彼如",
    "T01n0026_051:0748a16": "是得定心清淨，無穢無煩，柔軟善住，得不動",
    "T01n0026_051:0748a17": "心，覺憶宿命智通作證，彼有行有相貌，",
    "T01n0026_051:0748a18": "憶本無量昔所經歷，謂一生、二生、百生、千生，",
    "T01n0026_051:0748a19": "成劫、敗劫、無量成敗劫。彼眾生名某，彼昔更",
    "T01n0026_051:0748a20": "歷，我曾生彼，如是姓、如是字、如是生、如",
    "T01n0026_051:0748a21": "是飲食、如是受苦樂、如是長壽、如是久住、",
    "T01n0026_051:0748a22": "如是壽訖，此死生彼，彼死生此，我生在此，",
    "T01n0026_051:0748a23": "如是姓、如是字、如是生、如是飲食、如是",
    "T01n0026_051:0748a24": "受苦樂、如是長壽、如是久住、如是壽訖。跋",
    "T01n0026_051:0748a25": "陀和利！是謂彼於爾時得此第一明達，以",
    "T01n0026_051:0748a26": "本無放逸，樂住遠離，修行精勤，謂無智滅",
    "T01n0026_051:0748a27": "而智生，闇壞而明成，無明滅而明生，謂憶宿",
    "T01n0026_051:0748a28": "命智作證明達。「彼如是得定心清淨，無穢",
    "T01n0026_051:0748a29": "無煩，柔軟善住，得不動心，學於生死智通",
    "T01n0026_051:0748b01": "作證。彼以清淨天眼出過於人，見此眾生",
    "T01n0026_051:0748b02": "死時生時，好色惡色，妙與不妙，往來善處及",
    "T01n0026_051:0748b03": "不善處，隨此眾生之所作業，見其如真。若",
    "T01n0026_051:0748b04": "此眾生成就身惡行，口、意惡行，誹謗聖人，",
    "T01n0026_051:0748b05": "邪見成就邪見業，彼因緣此，身壞命終，必",
    "T01n0026_051:0748b06": "至惡處，生地獄中。若此眾生成就身妙行，",
    "T01n0026_051:0748b07": "口、意妙行，不誹謗聖人，正見成就正見業，",
    "T01n0026_051:0748b08": "彼因緣此，身壞命終，必昇善處，上生天中。",
    "T01n0026_051:0748b09": "跋陀和利！是謂彼於爾時得第二明達，以",
    "T01n0026_051:0748b10": "本無放逸，樂住遠離，修行精勤，無智滅而",
    "T01n0026_051:0748b11": "智生，闇壞而明成，無明滅而明生，謂生死智",
    "T01n0026_051:0748b12": "作證明達。「彼如是得定心清淨，無穢無煩，",
    "T01n0026_051:0748b13": "柔軟善住，得不動心，學漏盡智通作證。彼",
    "T01n0026_051:0748b14": "知此苦如真，知此苦習、知此苦滅、知此",
    "T01n0026_051:0748b15": "苦滅道如真，知此漏如真，知此漏習、知此",
    "T01n0026_051:0748b16": "漏滅、知此漏滅道如真。彼如是知、如是見，",
    "T01n0026_051:0748b17": "欲漏心解脫，有漏、無明漏心解脫，解脫已便",
    "T01n0026_051:0748b18": "知解脫，生已盡，梵行已立，所作已辦，不更",
    "T01n0026_051:0748b19": "受有，知如真。跋陀和利！是謂彼於爾時",
    "T01n0026_051:0748b20": "得第三明達，以本無放逸，樂住遠離，修行",
    "T01n0026_051:0748b21": "精勤，無智滅而智生，暗壞而明成，無明滅而",
    "T01n0026_051:0748b22": "明生，謂漏盡智作證明達。」於是，尊者跋陀和",
    "T01n0026_051:0748b23": "利即從坐起，偏袒著衣，叉手向佛，白曰：「世",
    "T01n0026_051:0748b24": "尊！何因何緣，諸比丘等同犯於戒，或有苦",
    "T01n0026_051:0748b25": "治，或不苦治。」世尊答曰：「跋陀和利！或有比",
    "T01n0026_051:0748b26": "丘數數犯戒，因數數犯戒故，為諸梵行",
    "T01n0026_051:0748b27": "訶，所見聞從他疑者，彼為諸梵行訶，所",
    "T01n0026_051:0748b28": "見聞從他疑已，便說異異論外餘事，瞋恚",
    "T01n0026_051:0748b29": "憎嫉，發怒廣惡，觸嬈於眾，輕慢於眾，作",
    "T01n0026_051:0748c01": "如是說：『我今當作令眾歡喜而可意，作如",
    "T01n0026_051:0748c02": "是意。』跋陀和利！諸比丘便作是念：『然此賢者",
    "T01n0026_051:0748c03": "數數犯戒，因數數犯戒故，為諸梵行訶，",
    "T01n0026_051:0748c04": "所見聞從他疑者，彼為諸梵行訶，所見",
    "T01n0026_051:0748c05": "聞從他疑已，便說異異論外餘事，瞋恚憎",
    "T01n0026_051:0748c06": "嫉，發怒廣惡，觸嬈於眾，輕慢於眾，作如",
    "T01n0026_051:0748c07": "是說：「我今當作令眾歡喜而可意。」見已作",
    "T01n0026_051:0748c08": "是語：「諸尊！當觀令久住。」』跋陀和利！諸比",
    "T01n0026_051:0748c09": "丘如是觀令久住。「或有比丘數數犯戒，因",
    "T01n0026_051:0748c10": "數數犯戒故，為諸梵行訶，所見聞從他",
    "T01n0026_051:0748c11": "疑者，彼為諸梵行訶，所見聞從他疑已，",
    "T01n0026_051:0748c12": "不說異異論外餘事，不瞋恚憎嫉，發怒廣",
    "T01n0026_051:0748c13": "惡，不觸嬈眾，不輕慢眾，不如是說：『我今",
    "T01n0026_051:0748c14": "當作令眾歡喜而可意，不作如是意。』跋陀",
    "T01n0026_051:0748c15": "和利！諸比丘便作是念：『然此賢者數數犯",
    "T01n0026_051:0748c16": "戒，因數數犯戒故，為諸梵行訶，所見聞",
    "T01n0026_051:0748c17": "從他疑者，彼為諸梵行訶，所見聞從他",
    "T01n0026_051:0748c18": "疑已，不說異異論外餘事，不瞋恚憎嫉，發",
    "T01n0026_051:0748c19": "怒廣惡，不觸嬈眾，不輕慢眾，不如是說：",
    "T01n0026_051:0748c20": "「我今當作令眾歡喜而可意。」見已而作是",
    "T01n0026_051:0748c21": "語：「諸尊！當觀令早滅。」』跋陀和利！諸比丘如",
    "T01n0026_051:0748c22": "是觀令早滅；輕犯禁戒亦復如是。「跋陀和",
    "T01n0026_051:0748c23": "利！或有比丘有信、有愛、有靖，今此比丘",
    "T01n0026_051:0748c24": "有信、有愛、有靖。『若我等苦治於此賢者，今",
    "T01n0026_051:0748c25": "此賢者有信、有愛、有靖，因此必斷，我等",
    "T01n0026_051:0748c26": "寧可善共將護於此賢者。』諸比丘便善共將",
    "T01n0026_051:0748c27": "護。跋陀和利！譬若如人唯有一眼，彼諸親屬",
    "T01n0026_051:0748c28": "為憐念愍傷，求利及饒益，求安隱快樂，善",
    "T01n0026_051:0748c29": "共將護，莫令此人寒熱、飢渴、有病、有憂",
    "T01n0026_051:0749a01": "有病憂，莫塵、莫烟、莫塵烟。所以者何？復恐",
    "T01n0026_051:0749a02": "此人失去一眼，是故親屬善將護之。跋陀和",
    "T01n0026_051:0749a03": "利！如是比丘少信、少愛、少有靖，諸比丘等",
    "T01n0026_051:0749a04": "便作是念：『今此比丘少信、少愛、少有靖，若",
    "T01n0026_051:0749a05": "我等苦治於此賢者，今此賢者少信、少愛、少",
    "T01n0026_051:0749a06": "有靖，因此必斷，我等寧可善共將護於此",
    "T01n0026_051:0749a07": "賢者。』是故諸比丘善共將護，猶如親屬護",
    "T01n0026_051:0749a08": "一眼人。」於是，尊者跋陀和利即從坐起，偏",
    "T01n0026_051:0749a09": "袒著衣，叉手向佛，白曰：「世尊！何因何緣，昔",
    "T01n0026_051:0749a10": "日少施設戒，多有比丘遵奉持者？何因何",
    "T01n0026_051:0749a11": "緣，世尊今日多施設戒，少有比丘遵奉持",
    "T01n0026_051:0749a12": "者？」世尊答曰：「跋陀和利！若比丘眾不得利",
    "T01n0026_051:0749a13": "者，眾便無憙好法，若眾得利者，眾便生",
    "T01n0026_051:0749a14": "憙好法。生喜好法已，世尊欲斷此憙好",
    "T01n0026_051:0749a15": "法故，便為弟子施設於戒。如是稱譽廣",
    "T01n0026_051:0749a16": "大，上尊王所識知，大有福、多學問。跋陀和",
    "T01n0026_051:0749a17": "利！若眾不多聞者，眾便不生憙好法，若",
    "T01n0026_051:0749a18": "眾多聞者，眾便生憙好法。眾生憙好法",
    "T01n0026_051:0749a19": "已，世尊欲斷此憙好法故，便為弟子施",
    "T01n0026_051:0749a20": "設戒。跋陀和利！不以斷現世漏故，為弟子",
    "T01n0026_051:0749a21": "施設戒，我以斷後世漏故，為弟子施設",
    "T01n0026_051:0749a22": "戒。跋陀和利！是故我為弟子斷漏故施設",
    "T01n0026_051:0749a23": "戒，至受我教。跋陀和利！我於昔時為諸",
    "T01n0026_051:0749a24": "比丘說清淨馬喻法，此中何所因，汝憶不",
    "T01n0026_051:0749a25": "耶？」尊者跋陀和利白曰：「世尊！此中有所因。所",
    "T01n0026_051:0749a26": "以者何？世尊為諸比丘施設一坐食戒，諸比",
    "T01n0026_051:0749a27": "丘眾皆奉學戒及世尊境界諸微妙法，唯我",
    "T01n0026_051:0749a28": "說不堪任，從坐起去，以不學具戒及世",
    "T01n0026_051:0749a29": "尊境界諸微妙法故。世尊！是謂此中有所",
    "T01n0026_051:0749b01": "因。」世尊復告曰：「跋陀和利！此中不但因是，",
    "T01n0026_051:0749b02": "跋陀和利！若我為諸比丘當說清淨馬喻",
    "T01n0026_051:0749b03": "法者，汝必不一心，不善恭敬，不思念聽。跋",
    "T01n0026_051:0749b04": "陀和利！是謂此中更有因也。」於是，尊者跋",
    "T01n0026_051:0749b05": "陀和利即從坐起，偏袒著衣，叉手向佛，白",
    "T01n0026_051:0749b06": "曰：「世尊！今正是時。善逝！今正是時。若世尊",
    "T01n0026_051:0749b07": "為諸比丘說清淨馬喻法者，諸比丘從世",
    "T01n0026_051:0749b08": "尊聞已，當善受持。」世尊告曰：「跋陀和利！猶",
    "T01n0026_051:0749b09": "如知御馬者得清淨良馬，彼知御者先治",
    "T01n0026_051:0749b10": "其口，治其口已，則有不樂於動轉，或欲或",
    "T01n0026_051:0749b11": "不欲。所以者何？以未曾治故。跋陀和利！若",
    "T01n0026_051:0749b12": "清淨良馬從御者治，第一治得成就，彼御",
    "T01n0026_051:0749b13": "馬者，然復更治勒口絆脚、絆脚勒口而令",
    "T01n0026_051:0749b14": "驅行，用令上閾，堪任王乘無上行，無上息",
    "T01n0026_051:0749b15": "治諸支節，悉御令成，則有不樂於動轉，",
    "T01n0026_051:0749b16": "或欲或不欲。所以者何？以數數治故。跋陀",
    "T01n0026_051:0749b17": "和利！若清淨良馬，彼御馬者數數治時得成",
    "T01n0026_051:0749b18": "就者，彼於爾時調、善調，得無上調、得第一",
    "T01n0026_051:0749b19": "無上調，無上行、得第一行，便中王乘，食",
    "T01n0026_051:0749b20": "於王粟，稱說王馬。「跋陀和利！如是。若時賢",
    "T01n0026_051:0749b21": "良智人成就十無學法，無學正見，乃至無學",
    "T01n0026_051:0749b22": "正智者，彼於爾時調、善調，得無上調、得第",
    "T01n0026_051:0749b23": "一無上調，無上止、得第一止，除一切曲，除",
    "T01n0026_051:0749b24": "一切穢，除一切怖，除一切癡，除一切諂，止",
    "T01n0026_051:0749b25": "一切塵，淨一切垢而無所著，可敬可重，可",
    "T01n0026_051:0749b26": "奉可祠，一切天人良福田也。」佛說如是。",
    "T01n0026_051:0749b27": "尊者跋陀和利及諸比丘，聞佛所說，歡喜奉",
    "T01n0026_051:0749b28": "行。",
    "T01n0026_051:0749b29": "跋陀和利經第三竟(四千三百七字)",
    "T01n0026_051:0749c01": "（一九五）中阿含大品阿濕貝經第四(第",
    "T01n0026_051:0749c02": "五後誦)",
    "T01n0026_051:0749c03": "我聞如是：一時，佛遊迦尸國，與大比丘眾",
    "T01n0026_051:0749c04": "俱，遊在一處，告諸比丘：「我日一食，日一食",
    "T01n0026_051:0749c05": "已，無為無求，無有病痛，身體輕便，氣力康",
    "T01n0026_051:0749c06": "強，安隱快樂。汝等亦應日一食，日一食已，無",
    "T01n0026_051:0749c07": "為無求，無有病痛，身體輕便，氣力康強，安",
    "T01n0026_051:0749c08": "隱快樂。」爾時，世尊為比丘眾施設日一食",
    "T01n0026_051:0749c09": "戒，諸比丘眾皆奉學戒及世尊境界諸微妙",
    "T01n0026_051:0749c10": "法。於是，世尊展轉到迦羅賴，住迦羅賴",
    "T01n0026_051:0749c11": "北村尸攝和林。爾時，迦羅賴中有二比丘，",
    "T01n0026_051:0749c12": "一名阿濕貝，二名弗那婆修，舊土地主、",
    "T01n0026_051:0749c13": "寺主、宗主，彼朝食、暮食、晝食、過中食。彼朝食、",
    "T01n0026_051:0749c14": "暮食、晝食、過中食已，無為無求，無有病痛，",
    "T01n0026_051:0749c15": "身體輕便，氣力康強，安隱快樂。眾多比丘聞",
    "T01n0026_051:0749c16": "已，往詣阿濕貝及弗那婆修比丘所，而語",
    "T01n0026_051:0749c17": "彼曰：「阿濕貝！弗那婆修！世尊遊迦尸國，與",
    "T01n0026_051:0749c18": "大比丘眾俱，遊在一處，告諸比丘：『我日一",
    "T01n0026_051:0749c19": "食，日一食已，無為無求，無有病痛，身體輕",
    "T01n0026_051:0749c20": "便，氣力康強，安隱快樂。汝等亦應日一食，日",
    "T01n0026_051:0749c21": "一食已，無為無求，無有病痛，身體輕便，氣",
    "T01n0026_051:0749c22": "力康強，安隱快樂。』爾時，世尊為比丘眾施設",
    "T01n0026_051:0749c23": "日一食戒，諸比丘眾皆奉學戒及世尊境界",
    "T01n0026_051:0749c24": "諸微妙法。阿濕貝！弗那婆修！汝等亦應日",
    "T01n0026_051:0749c25": "一食，日一食已，無為無求，無有病痛，身體輕",
    "T01n0026_051:0749c26": "便，氣力康強，安隱快樂；汝等莫違世尊及比",
    "T01n0026_051:0749c27": "丘眾。」阿濕貝、弗那婆修聞已，報曰：「諸賢！我",
    "T01n0026_051:0749c28": "等朝食、暮食、晝食、過中食。朝食、暮食、晝食、過",
    "T01n0026_051:0749c29": "中食已，無為無求，無有病痛，身體輕便，氣",
    "T01n0026_051:0750a01": "力康強，安隱快樂，我等何緣捨現而須待",
    "T01n0026_051:0750a02": "後？」如是再三。彼眾多比丘不能令阿濕",
    "T01n0026_051:0750a03": "貝及弗那婆修除惡邪見，即從坐起，捨之",
    "T01n0026_051:0750a04": "而去，往詣佛所，稽首佛足，却住一面，白",
    "T01n0026_051:0750a05": "曰：「世尊！此迦羅賴中有二比丘，一名阿濕",
    "T01n0026_051:0750a06": "貝，二名弗那婆修，舊土地主、寺主、宗主，彼",
    "T01n0026_051:0750a07": "朝食、暮食、晝食、過中食。彼朝食、暮食、晝食、過",
    "T01n0026_051:0750a08": "中食已，無為無求，無有病痛，身體輕便，氣",
    "T01n0026_051:0750a09": "力康強，安隱快樂。世尊！我等聞已，便往至阿",
    "T01n0026_051:0750a10": "濕貝及弗那婆修比丘所，而語彼曰：『阿濕",
    "T01n0026_051:0750a11": "貝！弗那婆修！世尊遊迦尸國，與大比丘眾",
    "T01n0026_051:0750a12": "俱，遊在一處，告諸比丘：「我日一食，日一食",
    "T01n0026_051:0750a13": "已，無為無求，無有病痛，身體輕便，氣力康",
    "T01n0026_051:0750a14": "強，安隱快樂。汝等亦應日一食，日一食已，無",
    "T01n0026_051:0750a15": "為無求，無有病痛，身體輕便，氣力康強，安",
    "T01n0026_051:0750a16": "隱快樂。」爾時，世尊為比丘眾施設日一食",
    "T01n0026_051:0750a17": "戒，諸比丘眾皆奉學戒及世尊境界諸微妙",
    "T01n0026_051:0750a18": "法。阿濕貝！弗那婆修！汝等亦應日一食，日",
    "T01n0026_051:0750a19": "一食已，無為無求，無有病痛，身體輕便，氣",
    "T01n0026_051:0750a20": "力康強，安隱快樂；汝等莫違世尊及比丘眾。』",
    "T01n0026_051:0750a21": "「阿濕貝、弗那婆修聞已，報我等曰：『諸賢！我",
    "T01n0026_051:0750a22": "等朝食、暮食、晝食、過中食，朝食、暮食、晝食、過",
    "T01n0026_051:0750a23": "中食已，無為無求，無有病痛，身體輕便，氣",
    "T01n0026_051:0750a24": "力康強，安隱快樂，我等何緣捨現而須待",
    "T01n0026_051:0750a25": "後？』如是再三。世尊！如我等不能令阿濕",
    "T01n0026_051:0750a26": "貝、弗那婆修除惡邪見，即從坐起，捨之而",
    "T01n0026_051:0750a27": "去。」世尊聞已，告一比丘：「汝往至阿濕貝、弗",
    "T01n0026_051:0750a28": "那婆修比丘所，語如是曰：『阿濕貝！弗那婆",
    "T01n0026_051:0750a29": "修！世尊呼汝等。』」一比丘聞已：「唯然世尊！」即",
    "T01n0026_051:0750b01": "從坐起，稽首佛足，繞三匝而去，至阿濕",
    "T01n0026_051:0750b02": "貝及弗那婆修比丘所，語如是曰：「阿濕貝！",
    "T01n0026_051:0750b03": "弗那婆修！世尊呼賢者等。」",
    "T01n0026_051:0750b04": "阿濕貝、弗那婆修聞已，即詣佛所，稽首佛",
    "T01n0026_051:0750b05": "足，却坐一面。世尊問曰：「阿濕貝！弗那婆修！",
    "T01n0026_051:0750b06": "眾多比丘實語汝等：『阿濕貝、弗那婆修比",
    "T01n0026_051:0750b07": "丘，世尊遊迦尸國，與大比丘眾俱，遊在",
    "T01n0026_051:0750b08": "一處，告諸比丘：「我日一食，日一食已，無為無",
    "T01n0026_051:0750b09": "求，無有病痛，身體輕便，氣力康強，安隱快",
    "T01n0026_051:0750b10": "樂。汝等亦應日一食，日一食已，無為無求，",
    "T01n0026_051:0750b11": "無有病痛，身體輕便，氣力康強，安隱快樂。」",
    "T01n0026_051:0750b12": "爾時，世尊為比丘眾施設日一食戒，諸比丘",
    "T01n0026_051:0750b13": "眾皆奉學戒及世尊境界諸微妙法。阿濕",
    "T01n0026_051:0750b14": "貝！弗那婆修！汝等亦應日一食，日一食已，無",
    "T01n0026_051:0750b15": "為無求，無有病痛，身體輕便，氣力康強，安隱",
    "T01n0026_051:0750b16": "快樂；汝等莫違世尊及比丘眾。』「阿濕貝！弗",
    "T01n0026_051:0750b17": "那婆修！汝等聞已，語諸比丘曰：『諸賢！我等",
    "T01n0026_051:0750b18": "朝食、暮食、晝食、過中食，朝食、暮食、晝食、過中",
    "T01n0026_051:0750b19": "食已，無為無求，無有病痛，身體輕便，氣力",
    "T01n0026_051:0750b20": "康強，安隱快樂，我等何緣捨現而須待後？』",
    "T01n0026_051:0750b21": "如是再三。阿濕貝！弗那婆修！諸比丘不能",
    "T01n0026_051:0750b22": "令汝捨惡邪見，即從坐起，捨之而去耶？」阿",
    "T01n0026_051:0750b23": "濕貝、弗那婆修答曰：「實爾。」世尊告曰：「阿濕",
    "T01n0026_051:0750b24": "貝！弗那婆修！汝等知說如是法。若有覺",
    "T01n0026_051:0750b25": "樂覺者，彼覺樂覺已，惡不善法轉增，善法",
    "T01n0026_051:0750b26": "轉減。若有覺苦覺者，彼覺苦覺已，惡不善",
    "T01n0026_051:0750b27": "法轉減，善法轉增耶？」阿濕貝、弗那婆修答",
    "T01n0026_051:0750b28": "曰：「唯然。我等如是知世尊說法。若有覺樂",
    "T01n0026_051:0750b29": "覺者，彼覺樂覺已，不善法轉增，善法轉減。",
    "T01n0026_051:0750c01": "若有覺苦覺者，彼覺苦覺已，不善法轉減，",
    "T01n0026_051:0750c02": "善法轉增。」世尊呵阿濕貝、弗那婆修比丘：",
    "T01n0026_051:0750c03": "「汝等癡人！何由知我如是說法？汝等癡人！",
    "T01n0026_051:0750c04": "從何口聞知如是說法？汝等癡人！我不一",
    "T01n0026_051:0750c05": "向說，汝等一向受持。汝等癡人！為眾多比",
    "T01n0026_051:0750c06": "丘語時，應如是如法答：『我等未知，當問",
    "T01n0026_051:0750c07": "諸比丘！』」爾時，世尊告諸比丘：「汝等亦如是",
    "T01n0026_051:0750c08": "知我說法。若有覺樂覺者，彼覺樂覺已，不",
    "T01n0026_051:0750c09": "善法轉增，善法轉減。若有覺苦覺者，彼覺",
    "T01n0026_051:0750c10": "苦覺已，不善法轉減，善法轉增耶？」眾多比丘",
    "T01n0026_051:0750c11": "答曰：「不也。世尊！」世尊復問曰：「汝等云何知我",
    "T01n0026_051:0750c12": "說法？」眾多比丘答曰：「世尊！我等如是知世",
    "T01n0026_051:0750c13": "尊說法，或有覺樂覺者，惡不善法轉增，善",
    "T01n0026_051:0750c14": "法轉減。或有覺樂覺者，惡不善法轉減，善",
    "T01n0026_051:0750c15": "法轉增。或有覺苦覺者，惡不善法轉增，善",
    "T01n0026_051:0750c16": "法轉減。或有覺苦覺者，惡不善法轉減，善",
    "T01n0026_051:0750c17": "法轉增。世尊！我等如是知世尊所說法。」世",
    "T01n0026_051:0750c18": "尊聞已，歎諸比丘曰：「善哉！善哉！若汝如是",
    "T01n0026_051:0750c19": "說，或有覺樂覺者，惡不善法轉增，善法轉減。",
    "T01n0026_051:0750c20": "或有覺樂覺者，惡不善法轉減，善法轉增。",
    "T01n0026_051:0750c21": "或有覺苦覺者，惡不善法轉增，善法轉減。",
    "T01n0026_051:0750c22": "或有覺苦覺者，惡不善法轉減，善法轉增。",
    "T01n0026_051:0750c23": "所以者何？我亦如是說，或有覺樂覺者，惡",
    "T01n0026_051:0750c24": "不善法轉增，善法轉減。或有覺樂覺者，惡",
    "T01n0026_051:0750c25": "不善法轉減，善法轉增。或有覺苦覺者，惡",
    "T01n0026_051:0750c26": "不善法轉增，善法轉減。或有覺苦覺者，惡",
    "T01n0026_051:0750c27": "不善法轉減，善法轉增。「若我不知如真，不",
    "T01n0026_051:0750c28": "見、不解、不得、不正盡覺者，或有樂覺者，不",
    "T01n0026_051:0750c29": "善法轉增，善法轉減，我不應說斷樂覺。若",
    "T01n0026_051:0751a01": "我不知如真，不見、不解、不得、不正盡覺",
    "T01n0026_051:0751a02": "者，或有樂覺者，惡不善法轉減，善法轉增，",
    "T01n0026_051:0751a03": "我不應說修樂覺。若我不知如真，不見、",
    "T01n0026_051:0751a04": "不解、不得、不正盡覺者，或有苦覺者，惡不",
    "T01n0026_051:0751a05": "善法轉增，善法轉減，我不應說斷苦覺。若",
    "T01n0026_051:0751a06": "我不知如真，不見、不解、不得、不正盡覺",
    "T01n0026_051:0751a07": "者，或有苦覺者，惡不善法轉減，善法轉增，",
    "T01n0026_051:0751a08": "我不應說修苦覺。「若我知如真，見、解、得、正",
    "T01n0026_051:0751a09": "盡覺者，或有樂覺者，惡不善法轉增，善法",
    "T01n0026_051:0751a10": "轉減，是故我說斷樂覺。若我知如真，見、解、",
    "T01n0026_051:0751a11": "得、正盡覺者，或有樂覺，惡不善法轉減，善法",
    "T01n0026_051:0751a12": "轉增，是故我說修樂覺。若我知如真，見、解、",
    "T01n0026_051:0751a13": "得、正盡覺者，或有苦覺者，惡不善法轉增，",
    "T01n0026_051:0751a14": "善法轉減，是故我說斷苦覺。若我知如真，",
    "T01n0026_051:0751a15": "見、解、得、正盡覺者，或有苦覺者，惡不善法轉",
    "T01n0026_051:0751a16": "減，善法轉增，是故我說修苦覺。所以者何？",
    "T01n0026_051:0751a17": "我不說修一切身樂，亦不說莫修一切身",
    "T01n0026_051:0751a18": "樂。我不說修一切身苦，亦不說莫修一",
    "T01n0026_051:0751a19": "切身苦。我不說修一切心樂，亦不說莫",
    "T01n0026_051:0751a20": "修一切心樂。我不說修一切心苦，亦不",
    "T01n0026_051:0751a21": "說莫修一切心苦。「云何身樂我說不修？若",
    "T01n0026_051:0751a22": "修身樂，惡不善法轉增，善法轉減者，如是",
    "T01n0026_051:0751a23": "身樂我說不修。云何身樂我說修耶？若修",
    "T01n0026_051:0751a24": "身樂，惡不善法轉減，善法轉增者，如是身樂",
    "T01n0026_051:0751a25": "我說修也。云何身苦我說不修？若修身苦，",
    "T01n0026_051:0751a26": "惡不善法轉增，善法轉減者，如是身苦我說",
    "T01n0026_051:0751a27": "不修。云何身苦我說修耶？若修身苦，惡不",
    "T01n0026_051:0751a28": "善法轉減，善法轉增者，如是身苦我說修",
    "T01n0026_051:0751a29": "也。云何心樂我說不修？若修心樂，惡不善",
    "T01n0026_051:0751b01": "法轉增，善法轉減者，如是心樂我說不修。",
    "T01n0026_051:0751b02": "云何心樂我說修耶？若修心樂，惡不善法轉",
    "T01n0026_051:0751b03": "減，善法轉增者，如是心樂我說修也。云何",
    "T01n0026_051:0751b04": "心苦我說不修？若修心苦，惡不善法轉增，",
    "T01n0026_051:0751b05": "善法轉減者，如是心苦我說不修。云何心",
    "T01n0026_051:0751b06": "苦我說修耶？若修心苦，惡不善法轉減，善",
    "T01n0026_051:0751b07": "法轉增者，如是心苦我說修也。彼可修法",
    "T01n0026_051:0751b08": "知如真，不可修法亦知如真，彼可修法知",
    "T01n0026_051:0751b09": "如真，不可修法亦知如真已，不可修法便",
    "T01n0026_051:0751b10": "不修，可修法便修，不可修法便不修，可修",
    "T01n0026_051:0751b11": "法便修已，便惡不善法轉減，善法轉增。「我不",
    "T01n0026_051:0751b12": "說一切比丘行無放逸，亦復不說一切比",
    "T01n0026_051:0751b13": "丘不行無放逸。云何比丘我說不行無放",
    "T01n0026_051:0751b14": "逸？若有比丘俱解脫者。云何比丘有俱解",
    "T01n0026_051:0751b15": "脫？若有比丘八解脫身觸成就遊，已慧見",
    "T01n0026_051:0751b16": "諸漏已盡已知，如是比丘有俱解脫，此比丘",
    "T01n0026_051:0751b17": "我說不行無放逸。所以者何？此賢者本已",
    "T01n0026_051:0751b18": "行無放逸，若此賢者本有放逸者，終無是",
    "T01n0026_051:0751b19": "處，是故我說此比丘不行無放逸。若有比",
    "T01n0026_051:0751b20": "丘非俱解脫，有慧解脫者，云何比丘有",
    "T01n0026_051:0751b21": "慧解脫？若有比丘八解脫身不觸成就遊，以",
    "T01n0026_051:0751b22": "慧見諸漏已盡已知，如是比丘有慧解脫，",
    "T01n0026_051:0751b23": "此比丘我說不行無放逸。所以者何？此賢",
    "T01n0026_051:0751b24": "者本已行無放逸，若此賢者本有放逸者，",
    "T01n0026_051:0751b25": "終無是處，是故我說此比丘不行無放逸。",
    "T01n0026_051:0751b26": "此二比丘我說不行無放逸。「云何比丘我",
    "T01n0026_051:0751b27": "為說行無放逸？若有比丘非俱解脫亦非",
    "T01n0026_051:0751b28": "慧解脫，而有身證。云何比丘而有身證？若",
    "T01n0026_051:0751b29": "有比丘八解脫身觸成就遊，不以慧見諸",
    "T01n0026_051:0751c01": "漏已盡已知，如是比丘而有身證。此比丘我",
    "T01n0026_051:0751c02": "為說行無放逸，我見此比丘行無放逸，為",
    "T01n0026_051:0751c03": "有何果，令我為此比丘說行無放逸耶？",
    "T01n0026_051:0751c04": "或此比丘求於諸根，習善知識，行隨順住",
    "T01n0026_051:0751c05": "止，諸漏已盡得無漏，心解脫、慧解脫，於",
    "T01n0026_051:0751c06": "現法中自知自覺自作證成就遊，生已盡，梵",
    "T01n0026_051:0751c07": "行已立，所作已辦，不更受有，知如真。謂我",
    "T01n0026_051:0751c08": "見此比丘行無放逸，有如是果。是故我為",
    "T01n0026_051:0751c09": "此比丘說行無放逸。「若有比丘非俱解脫",
    "T01n0026_051:0751c10": "非慧解脫，亦非身證而有見到。云何比丘",
    "T01n0026_051:0751c11": "而有見到？若有比丘一向決定信佛、法、眾，",
    "T01n0026_051:0751c12": "隨所聞法，便以慧增上觀、增上忍，如是比",
    "T01n0026_051:0751c13": "丘而有見到。此比丘我說行無放逸，我見",
    "T01n0026_051:0751c14": "此比丘行無放逸，為有何果，令我為此比",
    "T01n0026_051:0751c15": "丘說行無放逸耶？或此比丘求於諸根，習",
    "T01n0026_051:0751c16": "善知識，行隨順住止，諸漏已盡得無漏，心",
    "T01n0026_051:0751c17": "解脫、慧解脫，於現法中自知自覺自作證成",
    "T01n0026_051:0751c18": "就遊，生已盡，梵行已立，所作已辦，不更受",
    "T01n0026_051:0751c19": "有，知如真。謂我見此比丘行無放逸，有",
    "T01n0026_051:0751c20": "如是果。是故我為此比丘說行無放逸。「若",
    "T01n0026_051:0751c21": "有比丘非俱解脫非慧解脫，又非身證亦",
    "T01n0026_051:0751c22": "非見到，而有信解脫。云何比丘有信解脫？",
    "T01n0026_051:0751c23": "若有比丘一向決定信佛、法、眾，隨所聞法，",
    "T01n0026_051:0751c24": "以慧觀忍，不如見到，如是比丘有信解",
    "T01n0026_051:0751c25": "脫。此比丘我為說行無放逸，我見此比丘",
    "T01n0026_051:0751c26": "行無放逸，為有何果，令我為此比丘說",
    "T01n0026_051:0751c27": "行無放逸耶？或此比丘求於諸根，習善知",
    "T01n0026_051:0751c28": "識，行隨順住止，諸漏已盡得無漏，心解",
    "T01n0026_051:0751c29": "脫、慧解脫，於現法中自知自覺自作證成就",
    "T01n0026_051:0752a01": "遊，生已盡，梵行已立，所作已辦，不更受有，",
    "T01n0026_051:0752a02": "知如真。謂我見此比丘行無放逸，有如是",
    "T01n0026_051:0752a03": "果。是故我為此比丘說行無放逸。「若有比",
    "T01n0026_051:0752a04": "丘非俱解脫非慧解脫，又非身證復非",
    "T01n0026_051:0752a05": "見到，亦非信解脫，而有法行。云何比丘",
    "T01n0026_051:0752a06": "而有法行？若有比丘一向決定信佛、法、眾，",
    "T01n0026_051:0752a07": "隨所聞法，便以慧增上觀、增上忍，如是比",
    "T01n0026_051:0752a08": "丘而有法行。此比丘我為說行無放逸，我",
    "T01n0026_051:0752a09": "見此比丘行無放逸，為有何果，令我為",
    "T01n0026_051:0752a10": "此比丘說行無放逸耶？或此比丘求於諸",
    "T01n0026_051:0752a11": "根，習善知識，行隨順住止，於二果中必得",
    "T01n0026_051:0752a12": "一也，或於現法得究竟智，若有餘者得阿",
    "T01n0026_051:0752a13": "那含。謂我見此比丘行無放逸，有如是",
    "T01n0026_051:0752a14": "果。是故我為此比丘說行無放逸。「若有比",
    "T01n0026_051:0752a15": "丘非俱解脫非慧解脫，又非身證復非見",
    "T01n0026_051:0752a16": "到，非信解脫亦非法行，而有信行。云何",
    "T01n0026_051:0752a17": "比丘而有信行？若有比丘一向決定信佛、",
    "T01n0026_051:0752a18": "法、眾，隨所聞法，以慧觀忍，不如法行，如",
    "T01n0026_051:0752a19": "是比丘而有信行。此比丘我為說行無放",
    "T01n0026_051:0752a20": "逸，我見此比丘行無放逸，為有何果，令",
    "T01n0026_051:0752a21": "我為此比丘說行無放逸耶？或此比丘求",
    "T01n0026_051:0752a22": "於諸根，習善知識，行隨順住止，於二果中",
    "T01n0026_051:0752a23": "必得一也，或於現法得究竟智，若有餘者",
    "T01n0026_051:0752a24": "得阿那含。謂我見此比丘行無放逸，有如",
    "T01n0026_051:0752a25": "是果。是故我為此比丘說行無放逸。此",
    "T01n0026_051:0752a26": "諸比丘我說行無放逸。「我不說一切諸比丘",
    "T01n0026_051:0752a27": "得究竟智，亦復不說一切諸比丘初得究",
    "T01n0026_051:0752a28": "竟智，然漸漸習學趣迹，受教受訶，然後諸",
    "T01n0026_051:0752a29": "比丘得究竟智。此諸比丘所得究竟智，云何",
    "T01n0026_051:0752b01": "漸漸習學趣迹，受教受訶，然後諸比丘得",
    "T01n0026_051:0752b02": "究竟智。此諸比丘所得究竟智耶？或有信者",
    "T01n0026_051:0752b03": "便往詣，往詣已便奉習，奉習已便一心聽法，",
    "T01n0026_051:0752b04": "一心聽法已便持法，持法已便思惟，思惟",
    "T01n0026_051:0752b05": "已便平量，平量已便觀察，賢聖弟子觀察",
    "T01n0026_051:0752b06": "已，身諦作證，慧增上觀，彼作是念：『此諦我",
    "T01n0026_051:0752b07": "未曾身作證，亦非慧增上觀，此諦今身作",
    "T01n0026_051:0752b08": "證，以慧增上觀。』如是漸漸習學趣迹，受教",
    "T01n0026_051:0752b09": "受訶，然後諸比丘得究竟智，此諸比丘所得",
    "T01n0026_051:0752b10": "究竟智。」於是，世尊告曰：「阿濕貝！弗那婆修！",
    "T01n0026_051:0752b11": "有法名四句，我欲為汝說，汝等欲知耶？」阿",
    "T01n0026_051:0752b12": "濕貝及弗那婆修白曰：「世尊！我等是誰？何由",
    "T01n0026_051:0752b13": "知法？」於是，世尊便作是念：「此愚癡人！越過",
    "T01n0026_051:0752b14": "於我此正法、律極大久遠。若有法、律師貪",
    "T01n0026_051:0752b15": "著食、不離食者，彼弟子不應速行放逸，況",
    "T01n0026_051:0752b16": "復我不貪著食、遠離於食？信弟子者應如",
    "T01n0026_051:0752b17": "是說：『世尊是我師，我是世尊弟子。世尊為我",
    "T01n0026_051:0752b18": "說法，善逝為我說法，令我長夜得義、得饒",
    "T01n0026_051:0752b19": "益安隱快樂。』「彼信弟子於世尊境界多有",
    "T01n0026_051:0752b20": "所作，於世尊境界多所饒益，於世尊境界",
    "T01n0026_051:0752b21": "多有所行，入世尊境界，止世尊境界者，若",
    "T01n0026_051:0752b22": "遊東方，必得安樂，無眾苦患；若遊南方、西",
    "T01n0026_051:0752b23": "方、北方者，必得安樂，無眾苦患。若信弟子",
    "T01n0026_051:0752b24": "於世尊境界多有所作，於世尊境界多所",
    "T01n0026_051:0752b25": "饒益，於世尊境界多有所行，入世尊境界，",
    "T01n0026_051:0752b26": "止世尊境界者，我尚不說諸善法住，況說",
    "T01n0026_051:0752b27": "衰退？但當晝夜增長善法而不衰退。若信",
    "T01n0026_051:0752b28": "弟子於世尊境界多有所作，於世尊境界",
    "T01n0026_051:0752b29": "多所饒益，於世尊境界多有所行，入世尊",
    "T01n0026_051:0752c01": "境界，止世尊境界者，於二果中必得一也，",
    "T01n0026_051:0752c02": "或於現世得究竟智，或復有餘得阿那含。」",
    "T01n0026_051:0752c03": "佛說如是。彼諸比丘聞佛所說，歡喜奉行。",
    "T01n0026_051:0752c04": "阿濕貝經第四竟(四千一百九十九字)",
    "T01n0026_051:0752c05": "中阿含經卷第五十一(八千五百六字)"
}