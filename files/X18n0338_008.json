{
    "X18n0338_008:0511b04": "維摩羅詰經文疏卷第八(從布施訖品)",
    "X18n0338_008:0511b06": "[0511b06] 布施是菩薩淨土菩薩成佛時一切能捨眾生來生",
    "X18n0338_008:0511b07": "其國。",
    "X18n0338_008:0511b08": "[0511b08] 此二明六波羅蜜是菩薩正行即成淨土前三種",
    "X18n0338_008:0511b09": "發心是就解明淨土今明六度約行辨淨土解行",
    "X18n0338_008:0511b10": "猶如目足能到清涼池豈得相離若無直心深心",
    "X18n0338_008:0511b11": "大乘心有所修行則不真實亦非高廣若以三心",
    "X18n0338_008:0511b12": "入一切諸行諸行&#x7ADD;皆真實深廣前辨正因即感",
    "X18n0338_008:0511b13": "佛法身今明依因即感佛土也布施者有五種施",
    "X18n0338_008:0511b14": "一世間事布施二三藏二乘菩薩布施三通教菩",
    "X18n0338_008:0511b15": "薩施四別教菩薩施五圓教菩薩施一世間事布",
    "X18n0338_008:0511b16": "施者即有六種所謂六道施也一若作十惡破三",
    "X18n0338_008:0511b17": "歸五戒或有破壞三寶布施如提婆達多化阿闍",
    "X18n0338_008:0511b18": "世王施諸比丘或為謀逆財寶賞施或破戒作惡",
    "X18n0338_008:0511b19": "而能布施如是等施死入地獄名地獄檀也二若",
    "X18n0338_008:0511b20": "造十惡破戒多瞋布施後墮龍道宮殿七寶依報",
    "X18n0338_008:0511b21": "似天正報同蛇蟲入鱗肉身體痛痒出熱砂轉或",
    "X18n0338_008:0511b22": "破戒憍慢恐&#x8107;得財以用布施後受金翅鳥身如",
    "X18n0338_008:0511b23": "此等施名畜生檀也三行十不善破戒諂毒非法",
    "X18n0338_008:0511b24": "財施受夜叉報或破戒諂誑&#x8EAD;嗜酒肉多懷瞋忿",
    "X18n0338_008:0511c01": "非法財施檀摩&#x777A;羅伽如是名為鬼神檀也四若",
    "X18n0338_008:0511c02": "少持戒嫉&#x59AC;懷忿多作功德墮阿脩羅依報勢力",
    "X18n0338_008:0511c03": "與天拒抗但感正報多諸恐怖如此乃至乾闥婆",
    "X18n0338_008:0511c04": "緊那羅等施皆是諂佞不實好著音樂而能行施",
    "X18n0338_008:0511c05": "恭敬皆鬼道攝若開六道即脩羅攝也五若持十",
    "X18n0338_008:0511c06": "善五戒自營布施若輕心局心限礙心施是毗舍",
    "X18n0338_008:0511c07": "首陀檀若持戒心殷重心如法財施是居士檀若",
    "X18n0338_008:0511c08": "持戒樂道恭敬博學布施是婆羅門檀若持戒恭",
    "X18n0338_008:0511c09": "敬慈心大施能自捨財亦教佗修福是剎利王檀",
    "X18n0338_008:0511c10": "如是等施皆人檀也六若勝品十善持戒精細恭",
    "X18n0338_008:0511c11": "敬聽法慈善孝順華香續明所貴重物如法清淨",
    "X18n0338_008:0511c12": "財功德布施皆是天檀如律藏明一小兒客作得",
    "X18n0338_008:0511c13": "供設眾僧願生忉利天佛記得往生也持戒轉細",
    "X18n0338_008:0511c14": "乃至修禪厭離心施得生色界名修天施如是等",
    "X18n0338_008:0511c15": "施皆是世間事施果報不同也二明三藏二乘檀",
    "X18n0338_008:0511c16": "者觀因緣無常用擇覺分捨覺分捨身命財得二",
    "X18n0338_008:0511c17": "乘道如阿蘭若寺僧正行事忽有群賊須人解神",
    "X18n0338_008:0511c18": "突入精舍欲取上座第二上座欲身乞代如是至",
    "X18n0338_008:0511c19": "下皆云欲代後一沙彌乞代大眾賊云日晚去急",
    "X18n0338_008:0511c20": "何須推延沙彌向賊說偈答言我年始三五肉肥",
    "X18n0338_008:0511c21": "且脆美以我持祭神神得大歡喜作賊多得財還",
    "X18n0338_008:0511c22": "歸給妻子終不畏縣官亦不出都市賊聞歡喜將",
    "X18n0338_008:0511c23": "往祭神沙彌一心觀無常念念相續刀下著頸豁",
    "X18n0338_008:0511c24": "然心悟得羅漢道賊屬下刀頸都不異即大驚&#x6060;",
    "X18n0338_008:0512a01": "問何故爾沙彌即昇&#x8657;空現十八變仍為賊說法",
    "X18n0338_008:0512a02": "好心代死今得悟道群賊聞此悉發道心求索出",
    "X18n0338_008:0512a03": "家此等皆是二乘檀也若菩薩檀捨身命財觀察",
    "X18n0338_008:0512a04": "無常大悲誓願如尸毗王以身代鴿心不悔恨是",
    "X18n0338_008:0512a05": "名身檀滿捨命因緣者大智論明釋迦調達因地",
    "X18n0338_008:0512a06": "各為鹿王領諸群鹿共在一處國王遊獵圍此群",
    "X18n0338_008:0512a07": "鹿釋迦鹿王生念我等相隨來久何為一旦俱死",
    "X18n0338_008:0512a08": "即疾走投王四面飛矢如雨王語邊人且止勿射",
    "X18n0338_008:0512a09": "鹿來投我必有深意鹿至王前頭面頂禮長跪啟",
    "X18n0338_008:0512a10": "王我等有幸生在王國今被圍錄豈敢有辭但王",
    "X18n0338_008:0512a11": "食不多今諸鹿命一時併盡乞蒙放散當日差一",
    "X18n0338_008:0512a12": "鹿用充&#x53A8;新肉不絕一旦併死非唯我等斷種王",
    "X18n0338_008:0512a13": "須新肉亦恐難得王可其言還歸所止兩群諸鹿",
    "X18n0338_008:0512a14": "且保安存日差一鹿以充&#x53A8;膳差至調達鹿群次",
    "X18n0338_008:0512a15": "一鹿母新產二子母充&#x53A8;次二子絕乳便死於是",
    "X18n0338_008:0512a16": "鹿母往其王所頭面作禮悲啼自述次死無恨但",
    "X18n0338_008:0512a17": "念兩子既絕乳哺必死不疑願王慈申待後次子",
    "X18n0338_008:0512a18": "能自活死不敢辭調達鹿王即大瞋怒死是汝分",
    "X18n0338_008:0512a19": "令差誰代鹿母即生是念我王無慈不賜矜愍即",
    "X18n0338_008:0512a20": "投彼群至釋迦鹿王所作禮悲哀具陳上事我王",
    "X18n0338_008:0512a21": "既不慈矜乞王為我方計存二子命釋迦鹿王即",
    "X18n0338_008:0512a22": "生慈念于久思惟答鹿母言在汝群眾代汝死況",
    "X18n0338_008:0512a23": "我群儻此事非分正當我身以代汝母子得存性",
    "X18n0338_008:0512a24": "命可還彼群養育兩子於是鹿王即往&#x53A8;所&#x53A8;人",
    "X18n0338_008:0512b01": "見鹿形體姝壯未敢屠煞啟白大王王遣喚來鹿",
    "X18n0338_008:0512b02": "王既至作禮跪立王即問言諸鹿已盡而汝來耶",
    "X18n0338_008:0512b03": "時鹿跪答大王慈恩我等鹿群轉多滋茂但彼鹿",
    "X18n0338_008:0512b04": "群有一鹿母新產二子次充王&#x53A8;彼既無代故來",
    "X18n0338_008:0512b05": "投我我即思惟自非我代何得存彼是故我來充",
    "X18n0338_008:0512b06": "王&#x53A8;膳王大驚歎即答鹿言汝是鹿形人慈仁代",
    "X18n0338_008:0512b07": "彼死鹿王今可還&#x7ADD;放諸鹿死菩薩種種捨命因",
    "X18n0338_008:0512b08": "緣是名捨命檀滿三財施者如須大拏太子常好",
    "X18n0338_008:0512b09": "惠施乃至二子施婆羅門心無悔恨種種布施具",
    "X18n0338_008:0512b10": "載彼經是名三藏菩薩財施檀波羅蜜滿也三明",
    "X18n0338_008:0512b11": "通教菩薩檀者若體施者受者財物三事俱空皆",
    "X18n0338_008:0512b12": "如幻化起大慈悲愍眾生故捨身命財是名通教",
    "X18n0338_008:0512b13": "檀波羅蜜也四明別教菩薩檀者雖知三事即空",
    "X18n0338_008:0512b14": "不住於空入假名幻化行種種施捨身命財如華",
    "X18n0338_008:0512b15": "嚴經說十種布施地持論明九種施五明圓教菩",
    "X18n0338_008:0512b16": "薩檀者勝鬘經云捨身者生死後際等離老病死",
    "X18n0338_008:0512b17": "得不壞常住捨命捨財亦生死後際等離老病得",
    "X18n0338_008:0512b18": "不壞常住又華嚴經明如來檀大涅槃經明檀波",
    "X18n0338_008:0512b19": "羅蜜即是佛性又大品經明檀波羅蜜即是摩訶",
    "X18n0338_008:0512b20": "衍以不可得故又云一切法趣檀波羅蜜是趣不",
    "X18n0338_008:0512b21": "過檀波羅蜜尚不可得云何當有趣非趣此經下",
    "X18n0338_008:0512b22": "文云布施是道場不望報故布施正因得菩提果",
    "X18n0338_008:0512b23": "依因即感淨土前四種施是權後一是實菩薩自",
    "X18n0338_008:0512b24": "行權實施亦教佗行讚歎隨喜權實施者後成佛",
    "X18n0338_008:0512c01": "時五種一切能捨眾生來生其國若穢土成佛則",
    "X18n0338_008:0512c02": "有三惡道來生若是淨土但有人天事善及四教",
    "X18n0338_008:0512c03": "能捨眾生來生其國若有餘土成佛時但有四教",
    "X18n0338_008:0512c04": "斷有為緣集盡眾生來生其國若果報土成佛時",
    "X18n0338_008:0512c05": "但有別圓兩教見中道佛性斷無為緣集一切能",
    "X18n0338_008:0512c06": "捨眾生來生其國若常寂光土成佛時但有圓教",
    "X18n0338_008:0512c07": "觀中道斷無為緣集將盡一切能捨眾生來生其",
    "X18n0338_008:0512c08": "國故云一切能捨眾生其國四土諸義類直心也。",
    "X18n0338_008:0512c09": "[0512c09] 持戒是菩薩淨土菩薩成佛時行十善道滿願眾生",
    "X18n0338_008:0512c10": "來生其國。",
    "X18n0338_008:0512c11": "[0512c11] 亦有五種一者事相持戒是凡夫也次四種持戒",
    "X18n0338_008:0512c12": "即是四教明四種正語正業正命皆名持戒具釋",
    "X18n0338_008:0512c13": "事繁但知前四是權戒後一是實菩薩自行教佗",
    "X18n0338_008:0512c14": "隨喜讚歎後成佛時五種十善滿願眾生來生其",
    "X18n0338_008:0512c15": "國十善即是正業正語正命也齊教明願以尸羅",
    "X18n0338_008:0512c16": "淨故一切諸善得生所求皆是果故云滿願歷四",
    "X18n0338_008:0512c17": "土來生諸義類直心可知。",
    "X18n0338_008:0512c18": "[0512c18] 忍辱是菩薩淨土菩薩成佛時三十二相莊嚴眾生",
    "X18n0338_008:0512c19": "來生其國。",
    "X18n0338_008:0512c20": "[0512c20] 忍辱者亦有五種一世間事忍如凡夫餘四忍還",
    "X18n0338_008:0512c21": "約四教辨四權一實菩薩自行化佗讚歎隨喜後",
    "X18n0338_008:0512c22": "成佛時五種三十二相柔和眾生來生其國如輪",
    "X18n0338_008:0512c23": "王帝釋上界諸天皆有三十二相聲聞緣覺亦有",
    "X18n0338_008:0512c24": "相者次四教四種修三十二相業不同&#x7ADD;忍辱為",
    "X18n0338_008:0513a01": "本四種明修相前歎德明捨飾好已略辨釋四土",
    "X18n0338_008:0513a02": "來生類直心可知。",
    "X18n0338_008:0513a03": "[0513a03] 精進是菩薩淨土菩薩成佛時勤修一切功德眾生",
    "X18n0338_008:0513a04": "來生其國。",
    "X18n0338_008:0513a05": "[0513a05] 有師言精進無別體但約眾行或言能成眾行亦",
    "X18n0338_008:0513a06": "自有別體精進有五種一者事精進即凡夫也餘",
    "X18n0338_008:0513a07": "四種道品各有八種精進八種精進者四正勤精",
    "X18n0338_008:0513a08": "進根力精進覺正精進是為八三藏教生滅八精",
    "X18n0338_008:0513a09": "進通教無生八精進別教無量八精進圓教無作",
    "X18n0338_008:0513a10": "八精進四權一實菩薩自修教佗讚歎隨喜後成",
    "X18n0338_008:0513a11": "佛時五種勤修一切功德眾生來生其國四土分",
    "X18n0338_008:0513a12": "別及諸義類直心可知。",
    "X18n0338_008:0513a13": "[0513a13] 禪定是菩薩淨土菩薩成佛時攝心不亂眾生來生",
    "X18n0338_008:0513a14": "其國。",
    "X18n0338_008:0513a15": "[0513a15] 禪定者亦有五種一世間禪定如凡夫得四禪四",
    "X18n0338_008:0513a16": "空也後四約四教四種道品中各有八種禪定謂",
    "X18n0338_008:0513a17": "四如意足定根定力定覺正定也乃至背捨九次",
    "X18n0338_008:0513a18": "第定等禪皆是禪定前四是權後一是實菩薩自",
    "X18n0338_008:0513a19": "行教佗讚歎隨喜後成佛時四教五種攝心不亂",
    "X18n0338_008:0513a20": "眾生來生其國四土及諸義類直心可知。",
    "X18n0338_008:0513a21": "[0513a21] 智慧是菩薩淨土菩薩成佛時正定眾生來生其國。",
    "X18n0338_008:0513a22": "[0513a22] 智慧即是四教明四種道品中八種智慧謂四念",
    "X18n0338_008:0513a23": "處慧根慧力擇覺分正見也前四是權後一是實",
    "X18n0338_008:0513a24": "菩薩自行化佗讚歎隨喜後成佛時五種正定眾",
    "X18n0338_008:0513b01": "生來生其國正定者非禪定之正定乃是三聚中",
    "X18n0338_008:0513b02": "正定聚也稟四教各有入內凡位悉是正定聚來",
    "X18n0338_008:0513b03": "生四土及諸義類直心可知問若爾凡夫等智何",
    "X18n0338_008:0513b04": "得入正定聚答凡世間正見亦入出正定聚亦得",
    "X18n0338_008:0513b05": "合說也。",
    "X18n0338_008:0513b06": "[0513b06] 四無量心是菩薩淨土菩薩成佛時成就慈悲喜捨",
    "X18n0338_008:0513b07": "眾生來生其國。",
    "X18n0338_008:0513b08": "[0513b08] 有八種三明約化佗行修淨土此是一往明耳菩",
    "X18n0338_008:0513b09": "薩從初發心以來常與大慈俱生豈有行六度而",
    "X18n0338_008:0513b10": "無化佗之用此之八科正因得佛果依因感佛土",
    "X18n0338_008:0513b11": "故說淨土之行也四無量心亦有五種一事法緣",
    "X18n0338_008:0513b12": "四無量心是凡夫修得生色界而為梵王四教中",
    "X18n0338_008:0513b13": "各有四無量心三藏教明生滅法緣四無量心通",
    "X18n0338_008:0513b14": "教無生法緣四無量心別教明界外藏識恒沙佛",
    "X18n0338_008:0513b15": "法法緣四無量心圓教明顯中道佛性無緣慈悲",
    "X18n0338_008:0513b16": "喜捨如慈石吸鐵無作四無量心前四是權後一",
    "X18n0338_008:0513b17": "是實菩薩自行化佗讚歎隨喜後成佛時五種慈",
    "X18n0338_008:0513b18": "悲喜捨眾生來生其國四教四土分別來生諸義",
    "X18n0338_008:0513b19": "類直心也。",
    "X18n0338_008:0513b20": "[0513b20] 四攝法是菩薩淨土菩薩成佛時解脫所攝眾生來",
    "X18n0338_008:0513b21": "生其國。",
    "X18n0338_008:0513b22": "[0513b22] 此四攝法非凡夫二乘所行但有四種即四教所",
    "X18n0338_008:0513b23": "明四種四攝不同也此前三是權後一是實菩薩",
    "X18n0338_008:0513b24": "自行教佗讚歎隨喜後成佛時四種解脫眾生來",
    "X18n0338_008:0513c01": "生其國解脫來生者菩薩四攝攝取眾生為令入",
    "X18n0338_008:0513c02": "第一義是以所攝眾生皆有解脫之因也來生四",
    "X18n0338_008:0513c03": "土及諸義類直心可知。",
    "X18n0338_008:0513c04": "[0513c04] 方便是菩薩淨土菩薩成佛時於一切法方便無礙",
    "X18n0338_008:0513c05": "眾生來生其國。",
    "X18n0338_008:0513c06": "[0513c06] 方便非凡夫二乘所行但有四種方便即是四教",
    "X18n0338_008:0513c07": "四教各有三種方便一自行方便二自行化佗方",
    "X18n0338_008:0513c08": "便三化佗方便復有四教各有三方便一破法方",
    "X18n0338_008:0513c09": "便二立法方便三教佗方便自行教佗讚歎隨喜",
    "X18n0338_008:0513c10": "後成佛時一切方便無礙眾生來生其國土來生",
    "X18n0338_008:0513c11": "四土及諸義類直心可知。",
    "X18n0338_008:0513c12": "[0513c12] 三十七道品是菩薩淨土菩薩成佛時念處正勤神",
    "X18n0338_008:0513c13": "足根力覺道眾生來生其國。",
    "X18n0338_008:0513c14": "[0513c14] 三十七品此不通凡夫二乘有分具如玄義所明",
    "X18n0338_008:0513c15": "三十七品有四種謂四教所明不同即是四種三",
    "X18n0338_008:0513c16": "十七品也三權一實菩薩自行化佗讚歎隨喜後",
    "X18n0338_008:0513c17": "成佛時四種三十七品眾生來生其國四土來生",
    "X18n0338_008:0513c18": "及諸義類直心可知。",
    "X18n0338_008:0513c19": "[0513c19] 回向心是菩薩淨土菩薩成佛時得一切具足功德",
    "X18n0338_008:0513c20": "國土。",
    "X18n0338_008:0513c21": "[0513c21] 大智論云回向如聲入角也即有四種即是四教",
    "X18n0338_008:0513c22": "明四種菩薩回向不同三權一實菩薩自行教佗",
    "X18n0338_008:0513c23": "讚歎隨喜後成佛時四種具足功德眾生來生其",
    "X18n0338_008:0513c24": "國回己功德與眾生善無不滿故令來生之者功",
    "X18n0338_008:0514a01": "德皆具足也亦應言欲修回向眾生來生其國恐",
    "X18n0338_008:0514a02": "文略耳來生四土及諸義類直心可知。",
    "X18n0338_008:0514a03": "[0514a03] 說除八難是菩薩淨土菩薩成佛時國土無有三惡",
    "X18n0338_008:0514a04": "八難。",
    "X18n0338_008:0514a05": "[0514a05] 八難者一三惡道即是三難四北&#x9B31;單越難五長",
    "X18n0338_008:0514a06": "壽天難六盲聾瘖&#x7602;難七世智辯聰難八佛前佛",
    "X18n0338_008:0514a07": "後難此有二種一者界內八難為前兩教之難二",
    "X18n0338_008:0514a08": "界外八難即後兩教之難菩薩約四教說除此兩",
    "X18n0338_008:0514a09": "種八難至須菩提章更當分別菩薩自除教佗讚",
    "X18n0338_008:0514a10": "歎隨喜後成佛時國土無有三惡八難約四土料",
    "X18n0338_008:0514a11": "簡有難無難義相繁多難可具辨。",
    "X18n0338_008:0514a12": "[0514a12] 自守戒行不譏彼闕是菩薩淨土菩薩成佛時國土",
    "X18n0338_008:0514a13": "無有犯禁之名。",
    "X18n0338_008:0514a14": "[0514a14] 約四教亦具有四種自守不譏自守不譏者應作",
    "X18n0338_008:0514a15": "四句分別一自不守而譏佗二自守不譏佗三自",
    "X18n0338_008:0514a16": "守而譏佗四不自守不譏佗大涅槃云假使三子",
    "X18n0338_008:0514a17": "由杖而死餘有一子要當嚴治何容全不譏佗但",
    "X18n0338_008:0514a18": "內無惡心必於佗有益也此言不譏者非是都不",
    "X18n0338_008:0514a19": "譏呵也是見四種眾生機不謬是故菩薩自行教",
    "X18n0338_008:0514a20": "佗讚歎隨喜後成佛時無差機乖理破戒眾生來",
    "X18n0338_008:0514a21": "生其國來生四土及諸義類直心可知。",
    "X18n0338_008:0514a22": "[0514a22] 十善是菩薩淨土菩薩成佛時命不中夭大富梵行",
    "X18n0338_008:0514a23": "所言誠諦常以濡語眷屬不離善和諍訟言必饒益",
    "X18n0338_008:0514a24": "不嫉不恚正見眾生來生其國。",
    "X18n0338_008:0514b01": "[0514b01] 十善者有二種一止十善二行十善此意是止十",
    "X18n0338_008:0514b02": "善今明十善亦有五種一事十善即凡夫所行後",
    "X18n0338_008:0514b03": "四種明十善約四教分別菩薩自行教佗讚歎隨",
    "X18n0338_008:0514b04": "喜後成佛時命不中夭即是不煞眾生大富即是",
    "X18n0338_008:0514b05": "不盜眾生梵行者即是不婬眾生所言誠諦者即",
    "X18n0338_008:0514b06": "是不妄語眾生常以軟語即是不惡口眾生眷屬",
    "X18n0338_008:0514b07": "不離善和諍訟者即不兩舌眾生言必饒益者即",
    "X18n0338_008:0514b08": "是不綺語眾生不嫉即是無貪眾生嫉乃是瞋恚",
    "X18n0338_008:0514b09": "之垢而今約貪明者由貪故有嫉也不恚者即是",
    "X18n0338_008:0514b10": "不瞋恚眾生也正見即是不癡善根眾生來生也",
    "X18n0338_008:0514b11": "後約四教明四種十善眾生來生四土及諸義望",
    "X18n0338_008:0514b12": "直心可知。",
    "X18n0338_008:0514b13": "[0514b13] 如是寶積菩薩隨其直心則能發行。",
    "X18n0338_008:0514b14": "[0514b14] 此二豎明修淨土文有十三番明資成淨土因也",
    "X18n0338_008:0514b15": "上從直心橫約十七行明修淨土之行今還從直",
    "X18n0338_008:0514b16": "心豎明從淺之深成淨土因將豎約前諸行無有",
    "X18n0338_008:0514b17": "一法而不豎修若說橫即知有豎說豎即知有橫",
    "X18n0338_008:0514b18": "橫豎相成高廣無礙一一諸行皆至金剛心心淨",
    "X18n0338_008:0514b19": "則佛土淨也就此為三一約四教分別二約觀心",
    "X18n0338_008:0514b20": "三帖釋經文第一約四教分別釋十三番文者若",
    "X18n0338_008:0514b21": "三藏不明淨佛國土所以者何聲聞經既不明十",
    "X18n0338_008:0514b22": "方佛豈論到諸國修淨佛國土行也若言有者即",
    "X18n0338_008:0514b23": "成身子之疑也既無淨佛國土之教是則無行無",
    "X18n0338_008:0514b24": "人何須論也通別兩教既有淨佛國土之教須汎",
    "X18n0338_008:0514c01": "論之即為三意一約通教釋二約別教釋三約圓",
    "X18n0338_008:0514c02": "教釋一約通教十地釋者直心對見地爾前皆未",
    "X18n0338_008:0514c03": "發真名為邪曲登地既發真見理離諸曲見故名",
    "X18n0338_008:0514c04": "直心因此直心進入二地二地能遍行此十七句",
    "X18n0338_008:0514c05": "行故名發行由發行入三地三地解行俱進故名",
    "X18n0338_008:0514c06": "深心以深心故得入四地四地能事理俱行則自",
    "X18n0338_008:0514c07": "調調佗名為調伏以調伏故得入五地五地既事",
    "X18n0338_008:0514c08": "理調伏能如說行故得入六地六地即能於一切",
    "X18n0338_008:0514c09": "善法起迴向心迴向心佛果施眾生以迴向故即",
    "X18n0338_008:0514c10": "入七地七地即有方便能修自行化他得入八地",
    "X18n0338_008:0514c11": "八地能道觀雙流亦能處處教化調伏眾生眾生",
    "X18n0338_008:0514c12": "既調佛土即淨佛土既淨得入九地九地能說法",
    "X18n0338_008:0514c13": "淨說法淨即智慧淨故九地具四十辯才名善慧",
    "X18n0338_008:0514c14": "地也因智慧淨得入十地十地即心淨故一切諸",
    "X18n0338_008:0514c15": "功德淨始自直心訖于結句言欲得淨土當淨其",
    "X18n0338_008:0514c16": "心心淨則佛土淨此借十地來對成通教豎明相",
    "X18n0338_008:0514c17": "資淨土行也二約別教釋十三番經文對於十地",
    "X18n0338_008:0514c18": "者亦有兩意不同一從初地發真見中道佛性即",
    "X18n0338_008:0514c19": "破無明離二邊之曲名為直心從二地至十地類",
    "X18n0338_008:0514c20": "通教可知但通教見偏真別教見圓真為異耳次",
    "X18n0338_008:0514c21": "依仁王經有十四般若更須用此銷釋此經豎相",
    "X18n0338_008:0514c22": "資義彼經取三十心共來對三般若若爾直心即",
    "X18n0338_008:0514c23": "對十住所以者何入理般若名為住雖未見圓真",
    "X18n0338_008:0514c24": "理已見偏真破四重惑正修中道生相似解名直",
    "X18n0338_008:0515a01": "心也發行對十行十行正是修行義深心對十迴",
    "X18n0338_008:0515a02": "向事入理令能解行俱深經說十迴向為深廣心",
    "X18n0338_008:0515a03": "也調伏對初地初地發真中道道觀雙流得名調",
    "X18n0338_008:0515a04": "伏二地對如說行三地對迴向四地對方便五地",
    "X18n0338_008:0515a05": "對成就眾生六地對淨土七地對說法淨八地對",
    "X18n0338_008:0515a06": "智慧淨九地對心淨十地對一切功德淨等覺對",
    "X18n0338_008:0515a07": "後句心淨則佛土淨也若含取地前後取等覺依",
    "X18n0338_008:0515a08": "十四般若豎對諸句句數整足雖語意有稱不稱",
    "X18n0338_008:0515a09": "諸地名義然欲解釋義意無往不通隨人通釋應",
    "X18n0338_008:0515a10": "無失也三約圓教釋十三番文者前雖依此歷別",
    "X18n0338_008:0515a11": "之義猶自有餘何容初地止是調伏無餘功德若",
    "X18n0338_008:0515a12": "具足有則不但調伏一名是分有何得調伏獨當",
    "X18n0338_008:0515a13": "其稱猶是未圓之教今不依此以十四句皆對圓",
    "X18n0338_008:0515a14": "教地位以辨豎深用明橫廣對意云何說此十四",
    "X18n0338_008:0515a15": "句皆在初住心中已自具足何以故銅輪見理已",
    "X18n0338_008:0515a16": "破無明豈非直心一心具萬行豈非發行念念流",
    "X18n0338_008:0515a17": "入薩婆若海豈非深心五住圓除豈非調伏解行",
    "X18n0338_008:0515a18": "相符發言無二豈非如說行常迴施眾生共向玅",
    "X18n0338_008:0515a19": "覺豈非迴向權實具足豈非方便得如來一身無",
    "X18n0338_008:0515a20": "量身能於同居土普賢色身教化豈非成就眾生",
    "X18n0338_008:0515a21": "若染淨土成道稟四教眾生來生其國豈非淨佛",
    "X18n0338_008:0515a22": "國土一音演說四辯赴機豈非說法淨寂照之智",
    "X18n0338_008:0515a23": "豈非智慧淨實相真心無染如&#x8657;空豈非心淨一",
    "X18n0338_008:0515a24": "心萬行備足福慧成就豈非功德淨正報既淨依",
    "X18n0338_008:0515b01": "報亦淨同諸佛等如來見法性居因陀羅網分入",
    "X18n0338_008:0515b02": "寂光豈非佛土淨當知初住心中豎深則此十四",
    "X18n0338_008:0515b03": "句及無量句窮於心源罄無不攝故初阿字門具",
    "X18n0338_008:0515b04": "足四十一字門亦具阿字門當知豎論則窮徹後",
    "X18n0338_008:0515b05": "際若橫說&#x7ADD;備眾門如前所明十七法及一切法",
    "X18n0338_008:0515b06": "也發心正行傍化及二土淨國成就眾生利益無",
    "X18n0338_008:0515b07": "不悉具備在初心中故大品云初發心時便成正",
    "X18n0338_008:0515b08": "覺華嚴經云得如來一身無量身初住既橫豎諸",
    "X18n0338_008:0515b09": "句功德淨佛國土其義如是餘四十一地亦復如",
    "X18n0338_008:0515b10": "是如前引涅槃經十五日月喻也第二次明約觀",
    "X18n0338_008:0515b11": "心豎釋十三番法門相資修淨土因者一心三觀",
    "X18n0338_008:0515b12": "觀中道法性即是直心此一念心即橫具前十七",
    "X18n0338_008:0515b13": "種淨土之行即是隨其直心則能發行事理相資",
    "X18n0338_008:0515b14": "即能進入甚深法界以深心故事理不善之意即",
    "X18n0338_008:0515b15": "得調伏以意調伏有所說法即能如說而行以有",
    "X18n0338_008:0515b16": "善行即迴所行之善以願施眾生既能迴施眾生",
    "X18n0338_008:0515b17": "即能令眾生斷惡修善以眾生斷惡修善即佛土",
    "X18n0338_008:0515b18": "淨佛土淨即是境界淨故說法淨說性故內心智",
    "X18n0338_008:0515b19": "慧則得增明內心智慧明淨故則一切功德皆悉",
    "X18n0338_008:0515b20": "清淨如此等皆是觀心清淨佛土也是故經云欲",
    "X18n0338_008:0515b21": "淨佛土當淨其心隨其心淨則佛土淨是則豎修",
    "X18n0338_008:0515b22": "十四句宛然觀心道之內名觀行即也故法華經",
    "X18n0338_008:0515b23": "云當知是人已趣道場近三菩提坐道樹下若功",
    "X18n0338_008:0515b24": "行淳淑十方諸佛冥加即得入鐵輪相似十三心",
    "X18n0338_008:0515c01": "從相似位進入銅輪分證真實十三心即於二土",
    "X18n0338_008:0515c02": "自行化佗與物結緣若入銅輪所化眾生應以佛",
    "X18n0338_008:0515c03": "身得度者即現佛身而為說漸頓不定祕密法門",
    "X18n0338_008:0515c04": "教化眾生調伏入佛慧起根而取佛土也若不如",
    "X18n0338_008:0515c05": "此初住何緣八相成道一往雖云觀心實是真淨",
    "X18n0338_008:0515c06": "佛土義也此是了義之說若異此者多是文字復",
    "X18n0338_008:0515c07": "次非別無以表豎非圓無以表橫譬如非日無以",
    "X18n0338_008:0515c08": "成月非月無以數日日月相須能成一歲乃至百",
    "X18n0338_008:0515c09": "千萬歲今豎橫相須則高廣義顯非豎非橫而豎",
    "X18n0338_008:0515c10": "而橫如世伊字首羅三目當知淨土之義依三德",
    "X18n0338_008:0515c11": "祕藏而有耳若三身三德此就正報三土四土即",
    "X18n0338_008:0515c12": "就依報依正相成其義可知第三明帖釋經文者",
    "X18n0338_008:0515c13": "隨其直心則能發行者直心即是前圓教觀中道",
    "X18n0338_008:0515c14": "成無作八直之心得此直心即能具足具足萬行",
    "X18n0338_008:0515c15": "故名發行亦云得是直心能行前十七種橫明諸",
    "X18n0338_008:0515c16": "行法門故言隨其直心則能發行也。",
    "X18n0338_008:0515c17": "[0515c17] 隨其發行則得深心。",
    "X18n0338_008:0515c18": "[0515c18] 直心即是解發行即是行解導於行行資於解解",
    "X18n0338_008:0515c19": "行相成如目足備到清涼池名深廣心故云則得",
    "X18n0338_008:0515c20": "深心也。",
    "X18n0338_008:0515c21": "[0515c21] 隨其深心則意調伏。",
    "X18n0338_008:0515c22": "[0515c22] 解行既深即能調事理惑理惑者即是迷中道之",
    "X18n0338_008:0515c23": "無明也事惑者即空是迷二諦法界之事惑也若",
    "X18n0338_008:0515c24": "從初發心即入中道雙照二諦心心寂滅自然流",
    "X18n0338_008:0516a01": "入薩婆若海即能調伏事理惑仁王經云菩薩從",
    "X18n0338_008:0516a02": "初發心至金剛頂皆名伏忍是則名為意調伏也。",
    "X18n0338_008:0516a03": "[0516a03] 隨意調伏則如說行。",
    "X18n0338_008:0516a04": "[0516a04] 心若不調口為說空行在有中若心調伏則無此",
    "X18n0338_008:0516a05": "過有所言說非但赴機利物內心清淨即能如說",
    "X18n0338_008:0516a06": "而行言行相符則福德善根成就也。",
    "X18n0338_008:0516a07": "[0516a07] 隨如說行則能迴向。",
    "X18n0338_008:0516a08": "[0516a08] 內既成就諸善功德迴此善根以向佛果又迴此",
    "X18n0338_008:0516a09": "善以設施眾生若無有勝善何所迴向如有聲可",
    "X18n0338_008:0516a10": "得入角其聲徹若無內柔之聲何論入角之遠聲",
    "X18n0338_008:0516a11": "也。",
    "X18n0338_008:0516a12": "[0516a12] 隨其迴向則有方便。",
    "X18n0338_008:0516a13": "[0516a13] 既迴自行內能迴向佛果外能普施眾生即能善",
    "X18n0338_008:0516a14": "巧能破能立能巧度眾生故言則有方便也。",
    "X18n0338_008:0516a15": "[0516a15] 隨其方便則成就眾生。",
    "X18n0338_008:0516a16": "[0516a16] 方便既巧破立巧破則能折伏眾生巧立則能攝",
    "X18n0338_008:0516a17": "受群品折伏則眾惡永斷攝受則眾善普會若眾",
    "X18n0338_008:0516a18": "生四教止行二善成四教智斷兩德立即是正報",
    "X18n0338_008:0516a19": "因果成也。",
    "X18n0338_008:0516a20": "[0516a20] 隨成就眾生則佛土淨。",
    "X18n0338_008:0516a21": "[0516a21] 若眾生之類是菩薩淨土眾生正報止善無惡依",
    "X18n0338_008:0516a22": "報國土清淨也正報行善因成則佛土莊嚴若國",
    "X18n0338_008:0516a23": "土清淨莊嚴則佛土淨也。",
    "X18n0338_008:0516a24": "[0516a24] 隨佛土淨則說法淨。",
    "X18n0338_008:0516b01": "[0516b01] 若穢土說法則如長者執除糞器此則赴緣說苦",
    "X18n0338_008:0516b02": "切之法如淨名為香積土諸來菩薩說此土折伏。",
    "X18n0338_008:0516b03": "[0516b03] 隨說法淨則智慧淨。",
    "X18n0338_008:0516b04": "[0516b04] 說法本赴物機根緣若淨則感菩薩智慧亦淨譬",
    "X18n0338_008:0516b05": "如猛風鈴聲則大又如即時世間講說脫有利根",
    "X18n0338_008:0516b06": "智慧福德之人來聽其說法者則非意智慧開解",
    "X18n0338_008:0516b07": "辯才無礙也。",
    "X18n0338_008:0516b08": "[0516b08] 隨智慧淨則其心淨。",
    "X18n0338_008:0516b09": "[0516b09] 說法之人解慧既進則惑垢漸銷其心轉顯即是",
    "X18n0338_008:0516b10": "心淨之義也。",
    "X18n0338_008:0516b11": "[0516b11] 隨其心淨則一切功德淨。",
    "X18n0338_008:0516b12": "[0516b12] 直心清淨修一切功德皆無染著是則一切功德",
    "X18n0338_008:0516b13": "皆清淨也。",
    "X18n0338_008:0516b14": "[0516b14] 是故寶積若菩薩欲得淨土當淨其心隨其心淨則",
    "X18n0338_008:0516b15": "佛土淨。",
    "X18n0338_008:0516b16": "[0516b16] 此是最後結撮正要明淨土之因也言欲淨土當",
    "X18n0338_008:0516b17": "淨其心者明從直心已來有十三句名義雖異正",
    "X18n0338_008:0516b18": "意皆是淨心而言隨其心淨則佛土淨者隨四教",
    "X18n0338_008:0516b19": "所明四心此四種心淨即四種佛國悉淨也復次",
    "X18n0338_008:0516b20": "四種心只是一自性清淨心自性清淨心淨即一",
    "X18n0338_008:0516b21": "切佛土皆悉淨也菩薩從初心用四種道諦淨心",
    "X18n0338_008:0516b22": "前三是權後一是實事理惑除正報即得佛果清",
    "X18n0338_008:0516b23": "淨依報得常寂光土畢竟清淨四種緣集眾生垢",
    "X18n0338_008:0516b24": "淨之心不同來感常寂光土即各見穢淨譬如諸",
    "X18n0338_008:0516c01": "天同寶器食隨其果報飯色有異譬意在此。",
    "X18n0338_008:0516c02": "[0516c02] 爾時舍利弗承佛威神作是念若菩薩心淨則佛土",
    "X18n0338_008:0516c03": "淨者我世尊本為菩薩時意豈不淨而是佛土不淨",
    "X18n0338_008:0516c04": "若此。",
    "X18n0338_008:0516c05": "[0516c05] 即此第二身子生疑文有二別一明生疑之由二",
    "X18n0338_008:0516c06": "明疑念一明生疑之由者承佛神力故生疑也舍",
    "X18n0338_008:0516c07": "利弗因緣至弟子品當略出如來神力加被身子",
    "X18n0338_008:0516c08": "者此經雖對小明大身子既小乘人中智慧第一",
    "X18n0338_008:0516c09": "為諸聲聞之所揖敬忽懷疑念即諸聲聞咸共生",
    "X18n0338_008:0516c10": "疑大乘方等有不思議祕密之事不思議祕密之",
    "X18n0338_008:0516c11": "事者即是穢國有淨土也身子小乘未能稱機疑",
    "X18n0338_008:0516c12": "問必假佛力會物心故承佛神力也若如法華經",
    "X18n0338_008:0516c13": "發大顯遠明諸聲聞內祕菩薩行何容不能稱機",
    "X18n0338_008:0516c14": "生疑也二明疑念者疑佛答寶積心淨佛土淨執",
    "X18n0338_008:0516c15": "昔三藏教故生疑也昔三藏教明菩薩三僧祇劫",
    "X18n0338_008:0516c16": "修行同得佛果成佛國何得今說菩薩心淨則佛",
    "X18n0338_008:0516c17": "土淨釋迦菩薩獨無淨土當是為菩薩時心不清",
    "X18n0338_008:0516c18": "淨若不清淨何得成佛若心淨佛土淨何得佛土",
    "X18n0338_008:0516c19": "穢惡若斯如此翻覆生疑未敢問者或自鄙敢問",
    "X18n0338_008:0516c20": "或恐失敢問或知如來懸鑒自當知時為大眾決",
    "X18n0338_008:0516c21": "是故懷念未敢發問也。",
    "X18n0338_008:0516c22": "[0516c22] 佛知其意即告之言於意云何日月豈不淨耶而盲",
    "X18n0338_008:0516c23": "者不見。",
    "X18n0338_008:0516c24": "[0516c24] 此下第三明釋身子疑文有三別一佛舉日月問",
    "X18n0338_008:0517a01": "身子二身子依事奉答三佛答合譬解釋一舉日",
    "X18n0338_008:0517a02": "月譬者日月譬真應淨土也如日月宮眾寶所成",
    "X18n0338_008:0517a03": "光能照四天下彼日月宮內有天子譬真應二土",
    "X18n0338_008:0517a04": "萬德法寶所成常能照四土眾生真應法身所依",
    "X18n0338_008:0517a05": "也又譬真緣二修相須也日月相須則成就萬物",
    "X18n0338_008:0517a06": "照顯一切真緣亦爾緣若不成則真不顯真若不",
    "X18n0338_008:0517a07": "顯緣亦不成以真緣合故即此有四種淨土常自",
    "X18n0338_008:0517a08": "顯照而盲者不見為有為無為緣集罪障障五眼",
    "X18n0338_008:0517a09": "故不得見是以舉日月為喻以問身子也。",
    "X18n0338_008:0517a10": "[0517a10] 對曰不也世尊是盲者過非日月咎。",
    "X18n0338_008:0517a11": "[0517a11] 此是二明身子即依事而奉答也。",
    "X18n0338_008:0517a12": "[0517a12] 舍利弗眾生罪故不見如來佛國嚴淨非如來咎舍",
    "X18n0338_008:0517a13": "利弗我此土淨而汝不見。",
    "X18n0338_008:0517a14": "[0517a14] 此三明合日月譬釋身子疑佛言眾生罪故不見",
    "X18n0338_008:0517a15": "佛國嚴淨者前合盲者眾生界內有為緣集濁惡",
    "X18n0338_008:0517a16": "罪業故不見同居淨土界內罪隨行人與有為緣",
    "X18n0338_008:0517a17": "集合及界內塵沙無知罪故不見有餘淨土以界",
    "X18n0338_008:0517a18": "外塵沙無知無明罪故不見果報淨土以法界細",
    "X18n0338_008:0517a19": "微無明罪故不見寂光淨土也我此土淨而汝不",
    "X18n0338_008:0517a20": "見者此合日月譬明四土常淨身子不見正為前",
    "X18n0338_008:0517a21": "四種罪障故不見也。",
    "X18n0338_008:0517a22": "[0517a22] 爾時螺髻梵王語舍利弗勿作意謂此佛土以為不",
    "X18n0338_008:0517a23": "淨所以者何我見釋迦牟尼佛土清淨譬如自在天",
    "X18n0338_008:0517a24": "宮。",
    "X18n0338_008:0517b01": "[0517b01] 此是第四明螺髻梵王自引所見釋身子疑所以",
    "X18n0338_008:0517b02": "梵王須引所見者諸小乘人疑佛雖說有淨土竟",
    "X18n0338_008:0517b03": "誰見也以梵王自引所見證佛所說淨土不&#x8657;為",
    "X18n0338_008:0517b04": "令眾普生聞信之善也梵王助佛釋疑即有二意",
    "X18n0338_008:0517b05": "一先折身子疑念二正舉所見釋疑語舍利弗勿",
    "X18n0338_008:0517b06": "作是意謂此佛土以為不淨折其疑情也次我見",
    "X18n0338_008:0517b07": "此土如自在天宮即是舉所見淨土釋身子疑就",
    "X18n0338_008:0517b08": "此為三一梵王自說見淨土二身子自述見穢三",
    "X18n0338_008:0517b09": "梵王釋見穢淨之由一明梵王自述見淨以自在",
    "X18n0338_008:0517b10": "天為類者有二處天同自在或欲天頂或色界頂",
    "X18n0338_008:0517b11": "今舉自在六天即欲界頂六天也類同居淨土莊",
    "X18n0338_008:0517b12": "嚴殊玅如自在天但西方淨土亦是同居彼經亦",
    "X18n0338_008:0517b13": "舉第六天為類故云其寶猶如第六天寶但六天",
    "X18n0338_008:0517b14": "正報比西方人身如彼乞人在帝王側也此意亦",
    "X18n0338_008:0517b15": "應是舉近以況遠耳。",
    "X18n0338_008:0517b16": "[0517b16] 舍利弗言我見此土丘陵坑坎荊蕀沙礫土石諸山",
    "X18n0338_008:0517b17": "穢惡充滿。",
    "X18n0338_008:0517b18": "[0517b18] 此二明身子述所見穢如文。",
    "X18n0338_008:0517b19": "[0517b19] 螺髻梵言仁者心有高下不依佛慧故見此土為不",
    "X18n0338_008:0517b20": "淨耳舍利弗菩薩於一切眾生悉皆平等深心清淨",
    "X18n0338_008:0517b21": "依佛智慧則能見此佛土清淨。",
    "X18n0338_008:0517b22": "[0517b22] 此是三明述不見及見之由梵王言仁者心有高",
    "X18n0338_008:0517b23": "下不依佛慧即不見淨土之由故見穢也菩薩心",
    "X18n0338_008:0517b24": "不高下能依佛慧即是見淨土之由也生死為下",
    "X18n0338_008:0517c01": "涅槃為高次云淨為高垢為下由此見穢也依佛",
    "X18n0338_008:0517c02": "慧者不見生死不見涅槃不見垢淨達於中道故",
    "X18n0338_008:0517c03": "名平等不垢而說垢無淨而說淨淨不礙垢垢不",
    "X18n0338_008:0517c04": "礙淨無相隔礙能於垢土見淨即依佛不思議實",
    "X18n0338_008:0517c05": "慧不斷癡愛起諸明脫螺髻所&#x89A9;穢國見淨土也",
    "X18n0338_008:0517c06": "身子於生死涅槃淨垢有隔名不依佛慧故但見",
    "X18n0338_008:0517c07": "垢也。",
    "X18n0338_008:0517c08": "[0517c08] 於是佛以足指按地即時三千大千世界若干百千",
    "X18n0338_008:0517c09": "珍寶嚴飾譬如寶莊嚴佛無量功德寶莊嚴土一切",
    "X18n0338_008:0517c10": "大眾歎未曾有而皆自見坐寶蓮華。",
    "X18n0338_008:0517c11": "[0517c11] 此下第五佛現淨土釋疑文有四別一按地現淨",
    "X18n0338_008:0517c12": "土二問身子三身子答四佛釋疑一按地現淨土",
    "X18n0338_008:0517c13": "者亦如上舉日月之意地喻真修指表緣修如法",
    "X18n0338_008:0517c14": "華云其所說法皆悉到於一切智地終歸於空真",
    "X18n0338_008:0517c15": "緣合真應土現如今指地合故即寶莊嚴淨土現",
    "X18n0338_008:0517c16": "也問曰此之現土四土為是何土答釋有二意一",
    "X18n0338_008:0517c17": "云還現同居淨土二云隨機顯現一切大眾歎未",
    "X18n0338_008:0517c18": "曾有者非但說聲聞經之所未見爾前說諸方等",
    "X18n0338_008:0517c19": "經多顯正報顯依報淨土未如今也而皆自見坐",
    "X18n0338_008:0517c20": "寶蓮華者大眾悉有生此淨土之理或未來當生",
    "X18n0338_008:0517c21": "也。",
    "X18n0338_008:0517c22": "[0517c22] 佛告舍利弗汝且觀是佛土嚴淨。",
    "X18n0338_008:0517c23": "[0517c23] 二明佛問身子如經。",
    "X18n0338_008:0517c24": "[0517c24] 舍利弗言唯然世尊本所不見本所不聞今佛國土",
    "X18n0338_008:0518a01": "嚴淨悉現。",
    "X18n0338_008:0518a02": "[0518a02] 三明身子奉答三藏教及前未說諸方等經眼所",
    "X18n0338_008:0518a03": "不見耳所不聞也。",
    "X18n0338_008:0518a04": "[0518a04] 佛語舍利弗我佛國土常淨若此為欲度斯下劣人",
    "X18n0338_008:0518a05": "故示是眾惡不淨土耳。",
    "X18n0338_008:0518a06": "[0518a06] 此下是四佛正釋疑即為三意一法說二譬說三",
    "X18n0338_008:0518a07": "時眾得益一法說者如經。",
    "X18n0338_008:0518a08": "[0518a08] 譬如諸天共寶器食隨其福德飯色有異如是舍利",
    "X18n0338_008:0518a09": "弗若人心淨便見此土功德莊嚴。",
    "X18n0338_008:0518a10": "[0518a10] 此是二明譬說即為二一開譬二合譬一開譬譬",
    "X18n0338_008:0518a11": "如諸天共寶器食飯色有異者寶器譬寂光飯色",
    "X18n0338_008:0518a12": "有異譬餘三土餘三土之報不出寂光約於寂光",
    "X18n0338_008:0518a13": "而論垢淨所見不同也二合譬即為十番合譬一",
    "X18n0338_008:0518a14": "約同居合飯色異譬五濁重為垢五濁輕為淨土",
    "X18n0338_008:0518a15": "此垢淨相隔垢不見淨也二約同居有餘土合飯",
    "X18n0338_008:0518a16": "色異譬同居之淨雖無重濁猶有見思牽生故皆",
    "X18n0338_008:0518a17": "是垢有餘土中久已斷盡故名淨垢淨未融垢不",
    "X18n0338_008:0518a18": "見淨也三約有餘土自合飯色異譬三乘人生彼",
    "X18n0338_008:0518a19": "其土則劣故名為垢菩薩生彼以具修福業故感",
    "X18n0338_008:0518a20": "報亦淨所居垢亦有不能見淨也四約有餘土望",
    "X18n0338_008:0518a21": "果報土合飯色異譬如餘之土都不破無明其土",
    "X18n0338_008:0518a22": "悉垢生實報者已破無明其報則淨此垢亦不見",
    "X18n0338_008:0518a23": "淨也五就果報土自合飯色異譬上下相望報有",
    "X18n0338_008:0518a24": "優劣自成垢淨垢亦不見淨也六約果報與下品",
    "X18n0338_008:0518b01": "常寂光合飯色異譬七下品常寂光與中品常寂",
    "X18n0338_008:0518b02": "光合飯色異譬八中常寂光與上常寂光合飯色",
    "X18n0338_008:0518b03": "異譬九約諸土總對常寂光合飯色異譬十諸土",
    "X18n0338_008:0518b04": "非垢常寂非淨畢竟不可說非垢非淨而分別諸",
    "X18n0338_008:0518b05": "上為垢寂光為淨合飯色有異譬也故下文云雖",
    "X18n0338_008:0518b06": "知諸佛國土永寂如空而起種種殊勝之業今釋",
    "X18n0338_008:0518b07": "土義有此十番垢淨相對之別合諸天同寶器食",
    "X18n0338_008:0518b08": "隨其果報飯色有異。",
    "X18n0338_008:0518b09": "[0518b09] 當佛現國土嚴淨之時寶積所將五百長者子皆得",
    "X18n0338_008:0518b10": "無生法忍八萬四千人發阿耨多羅三藐三菩提心。",
    "X18n0338_008:0518b11": "[0518b11] 此三明時眾得益文有二別一初則明現淨土得",
    "X18n0338_008:0518b12": "益二明得土得益一明現淨土得益者即為二一",
    "X18n0338_008:0518b13": "五百長者子聞諸佛國得無生法忍若通教往論",
    "X18n0338_008:0518b14": "多約七地若別教多是初地若圓教即是入初發",
    "X18n0338_008:0518b15": "心住也次八萬四千人發菩提心位者如前分別。",
    "X18n0338_008:0518b16": "[0518b16] 佛攝神足於是世界復如故求聲聞乘三萬二千天",
    "X18n0338_008:0518b17": "及人知有為法悉皆無常遠塵離垢得法眼八千比",
    "X18n0338_008:0518b18": "丘不受諸法漏盡意解。",
    "X18n0338_008:0518b19": "[0518b19] 次二明復穢以悟無常得小乘道初見穢為淨穢",
    "X18n0338_008:0518b20": "是無常復淨還穢謂淨無常無常迅速故八千得",
    "X18n0338_008:0518b21": "悟即得法眼淨也見生滅四諦之法分明小乘法",
    "X18n0338_008:0518b22": "眼在見道位非大乘法眼也後明不受者證無學",
    "X18n0338_008:0518b23": "道不受一切三界&#x8657;妄生死也故知此經猶帶三",
    "X18n0338_008:0518b24": "藏拙度得道意在此也。"
}