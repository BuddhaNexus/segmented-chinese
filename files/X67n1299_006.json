{
    "X67n1299_006:0035a01": "禪林類聚卷第六",
    "X67n1299_006:0035a03": "示眾 勘辨 棒喝",
    "X67n1299_006:0035a04": "示眾",
    "X67n1299_006:0035a05": "[0035a05] 南泉示眾云。心不是佛。智不是道。",
    "X67n1299_006:0035a06": "[0035a06] 鼓山珪頌云。心不是佛。智不是道。青山白雲。落花",
    "X67n1299_006:0035a07": "芳草。若是靈利阿師。終不回頭轉腦。 開善謙云。",
    "X67n1299_006:0035a08": "太平時節歲豐盈。旅不齎糧戶不扃。宮路無人夜",
    "X67n1299_006:0035a09": "無月。唱歌歸去恰三更。 徑山杲云。雨散雲收後。",
    "X67n1299_006:0035a10": "崔嵬數十&#x5CEF;。倚欄頻顧望。回首與誰同。",
    "X67n1299_006:0035a11": "[0035a11] 南泉示眾云。江西馬大師說即心即佛。王老師不恁",
    "X67n1299_006:0035a12": "麼。不是心不是佛不是物。恁麼道還有過麼。",
    "X67n1299_006:0035a13": "[0035a13] 鼓山珪頌云。剔起便行三萬里。只今休去八千年。",
    "X67n1299_006:0035a14": "分明更為從頭舉。一任諸方取次傳。 徑山杲云。",
    "X67n1299_006:0035a15": "倒腹傾腸說向君。不知何故尚沈&#x552B;。而今便好猛",
    "X67n1299_006:0035a16": "提取。付與世間無事人。 靈巖日云。倒腹傾腸幾",
    "X67n1299_006:0035a17": "箇知。更無絲髮可相依。直饒徹底承當去。也落他",
    "X67n1299_006:0035a18": "家第二機。",
    "X67n1299_006:0035a19": "[0035a19] 黃檗運禪師示眾云。汝等諸人盡是&#x5647;酒糟漢。與麼",
    "X67n1299_006:0035a20": "行&#x811A;何處有今日。還知大唐國裏無禪師麼。時有僧",
    "X67n1299_006:0035a21": "出云。只如諸方匡徒領眾又作麼生。師云。不道無禪。",
    "X67n1299_006:0035a22": "只是無師。",
    "X67n1299_006:0035a23": "[0035a23] 溈山問仰山作麼生。仰云鵝王擇乳素非鴨類。溈",
    "X67n1299_006:0035a24": "云此實難辨。 五祖戒出僧語云。謝和尚說得道",
    "X67n1299_006:0035b01": "理好。 石門聰云。黃檗垂示不妨奇特。纔被布衲",
    "X67n1299_006:0035b02": "挨拶著。失&#x5374;一隻眼。 承天宗云。五祖戒眼照四",
    "X67n1299_006:0035b03": "天下。要見黃檗猶未可。若要扶&#x7AEA;正法眼藏。須是",
    "X67n1299_006:0035b04": "黃檗宗師。 翠巖真云。諸方商確便道黃檗坐&#x5374;",
    "X67n1299_006:0035b05": "這僧。又道黃檗被這僧上來直得分析不下。何為",
    "X67n1299_006:0035b06": "也。翠岩&#x8F19;生擬議。霧豹澤毛未&#x751E;下食。庭禽養勇",
    "X67n1299_006:0035b07": "終待驚人。 溈山&#x5586;云。諸人還會麼。莫&#x6060;從前多",
    "X67n1299_006:0035b08": "意氣。他家曾踏上頭關。",
    "X67n1299_006:0035b09": "[0035b09] 雪竇顯頌云。凜凜孤風不自誇。端居寰海定龍蛇。",
    "X67n1299_006:0035b10": "太中天子曾輕觸。三度親遭弄爪牙。 白雲端云。",
    "X67n1299_006:0035b11": "大唐國裏無禪師。與君攜手歸家裏。拋&#x920E;本欲釣",
    "X67n1299_006:0035b12": "鯤鯨。誰知釣得跋&#x9F08;子。 佛鑑懃云。黃檗山中明",
    "X67n1299_006:0035b13": "示眾。大唐國裏暗藏身。袈裟一角猶拖地。誰是叢",
    "X67n1299_006:0035b14": "林有眼人。 佛慧泉云。無師充塞大唐國。&#x5647;酒糟",
    "X67n1299_006:0035b15": "漢會不得。竹寺閑過春已深。落花亂點莓苔色。",
    "X67n1299_006:0035b16": " 徑山杲云。身上著衣方免寒。口邊說食終不飽。大",
    "X67n1299_006:0035b17": "唐國裏老婆禪。今日為君註破了。",
    "X67n1299_006:0035b18": "[0035b18] 洞山价禪師示眾云。言無展事。語不投機。承言者表。",
    "X67n1299_006:0035b19": "滯句者迷。",
    "X67n1299_006:0035b20": "[0035b20] 鼓山珪頌云。只要&#x39DE;楔抽釘。為人解黏去縛。如何",
    "X67n1299_006:0035b21": "洞山老人。先自藤蛇繞&#x811A;。 徑山杲云。言無展事",
    "X67n1299_006:0035b22": "語不投機。承言者表滯句者迷。逢人不得錯舉。",
    "X67n1299_006:0035b23": "[0035b23] 臨濟示眾云。夫一句語須具三玄門。一玄門須具三",
    "X67n1299_006:0035b24": "要。有權有用。汝等諸人作麼生會。(一本小異)",
    "X67n1299_006:0035c01": "[0035c01] 慈明圓頌云。第一玄。三世諸佛擬何宣。垂慈夢裏",
    "X67n1299_006:0035c02": "生輕薄。端坐還同落斷邊。第二玄。靈利衲僧眼未",
    "X67n1299_006:0035c03": "明。石火電光知是鈍。揚眉瞬目涉關山。第三玄。萬",
    "X67n1299_006:0035c04": "象森羅宇宙寬。雲散洞空山嶽靜。落花流水滿長",
    "X67n1299_006:0035c05": "川。第一要。豈語聖凡妙。擬議涉長途。&#x64E1;眸七顛倒。",
    "X67n1299_006:0035c06": "第二要。&#x5CEF;頂敲搥召。神通自在來。多聞門外&#x544C;。第",
    "X67n1299_006:0035c07": "三要。起坐令人笑。掌內握乾坤。千差都一照。",
    "X67n1299_006:0035c08": "[0035c08] 睦州示眾云。大事未明如喪考妣。大事既明如喪考",
    "X67n1299_006:0035c09": "妣。",
    "X67n1299_006:0035c10": "[0035c10] 保寧勇頌云。春去秋來古與今。相逢休論歲時深。",
    "X67n1299_006:0035c11": "飢餐渴飲無他事。盡聽滿頭霜雪侵。",
    "X67n1299_006:0035c12": "[0035c12] 三聖然禪師示眾云。我逢人即出。出則不為人。興化",
    "X67n1299_006:0035c13": "聞云。我逢人即不出。出則便為人。",
    "X67n1299_006:0035c14": "[0035c14] 白雲端云。大眾。此二尊宿各有一處打得著。且道",
    "X67n1299_006:0035c15": "那箇在前。那箇在後。還有人向這裏定當得麼。良",
    "X67n1299_006:0035c16": "久云。妙舞莫誇回雪手。三臺須是大家催。 五祖",
    "X67n1299_006:0035c17": "演云。大眾。此二古德一人文章浩渺。一人武藝全",
    "X67n1299_006:0035c18": "施。若道興化是文亦不得。若道三聖是武亦不得。",
    "X67n1299_006:0035c19": "還於此辨得出麼。若辨得出。許你通身是命。若辯",
    "X67n1299_006:0035c20": "不出。你自相度。 保寧勇云。此二尊宿與麼為人",
    "X67n1299_006:0035c21": "猶在半途。保寧今日路見不平。拈拄杖下座。大眾",
    "X67n1299_006:0035c22": "一時走散。擲&#x5374;便歸方丈。 天童覺云。墮也墮也。",
    "X67n1299_006:0035c23": "今日不是減古人聲光。且要長後人節&#x69E9;。若是本",
    "X67n1299_006:0035c24": "色漢。提祖佛印。轉鐵牛機。把拄杖一時穿&#x5374;。方見",
    "X67n1299_006:0036a01": "衲僧手段。",
    "X67n1299_006:0036a02": "[0036a02] 保寧勇頌云。騎驢戴笠迎南去。躍馬搖鞭向北行。",
    "X67n1299_006:0036a03": "兩箇大商俱突曉。日高猶聽打三更。 佛鑑懃云。",
    "X67n1299_006:0036a04": "城南措大騎驢子。市比郎君誇馬兒。各各四蹄俱",
    "X67n1299_006:0036a05": "踏地。三春同到金明池。 圓通僊云。翻是羅兮覆",
    "X67n1299_006:0036a06": "是繡。弟兄同氣復連枝。為人不為成歌曲。祖父田",
    "X67n1299_006:0036a07": "園要及時。 佛燈珣云。湖光瀲&#x7054;晴方好。山色涳",
    "X67n1299_006:0036a08": "濛雨亦奇。若把西湖比西子。淡&#x7CDA;濃抹總相宜。",
    "X67n1299_006:0036a09": "徑山杲云。陽焰何曾止得渴。畫餅幾時充得飢。勸",
    "X67n1299_006:0036a10": "君不用[栽-木+土]荊棘。後代兒孫惹著衣。",
    "X67n1299_006:0036a11": "[0036a11] 白水仁禪師示眾云。尋常不欲向聲前句後鼓弄人",
    "X67n1299_006:0036a12": "家男女。何故。且聲不是聲。色不是色。時有僧問。如何",
    "X67n1299_006:0036a13": "是聲不是聲。師云喚作色得麼。云如何是色不是色。",
    "X67n1299_006:0036a14": "師云喚作聲得麼。僧作禮。師云。且道為汝說答汝話。",
    "X67n1299_006:0036a15": "若人辨得。有箇入處。",
    "X67n1299_006:0036a16": "[0036a16] 雪竇顯云。本仁也甚奇&#x6060;。要且貪觀天上。既非聲",
    "X67n1299_006:0036a17": "前句後。且作麼生入。 大溈秀云。本仁只知橫千",
    "X67n1299_006:0036a18": "不會&#x7AEA;百。如何是聲不是聲。莫逐音響。如何是色",
    "X67n1299_006:0036a19": "不是色。莫逐青黃。且從伊向聲前句後&#x8994;箇安身。",
    "X67n1299_006:0036a20": "自然別有生涯。 佛鑑懃云。拂&#x8FF9;成痕。欲隱彌露。",
    "X67n1299_006:0036a21": "既道聲不是聲色不是色。洎乎問著。&#x5374;云喚作聲",
    "X67n1299_006:0036a22": "得麼。喚作色得麼。本仁和尚鼓弄人家男女亦不",
    "X67n1299_006:0036a23": "少矣。而今欲得親切麼。乃擊禪床云。還聞聲麼。&#x7AEA;",
    "X67n1299_006:0036a24": "起拂子云。還見色麼。於此透過見聞。許你有箇出",
    "X67n1299_006:0036b01": "路。 應庵華云。雪竇到這裏盡其神通無插手處。",
    "X67n1299_006:0036b02": "只如道既非聲前句後從甚麼處入。往往十箇有",
    "X67n1299_006:0036b03": "五雙蹉過。還知薦福落處麼。一箭落雙鵰。",
    "X67n1299_006:0036b04": "[0036b04] 丹霞淳頌云。色自色兮聲自聲。新鶯啼處柳煙輕。",
    "X67n1299_006:0036b05": "門門有路通京國。三島斜橫海月明。",
    "X67n1299_006:0036b06": "[0036b06] 乾&#x5CEF;禪師示眾云。舉一不得。舉二放過。一著落在第",
    "X67n1299_006:0036b07": "二。雲門出眾云。昨日有人從天台來。&#x5374;往徑山去。師",
    "X67n1299_006:0036b08": "云。典座明日不得普請。便下座。",
    "X67n1299_006:0036b09": "[0036b09] 雪竇顯云。諸德。雲門老只解一手&#x64E1;不能一手搦。",
    "X67n1299_006:0036b10": "還有共相著力底麼。試露爪牙看。 佛印元云。此",
    "X67n1299_006:0036b11": "語眾中商量甚多。會者極少。乾&#x5CEF;夢裏合眼跳黃",
    "X67n1299_006:0036b12": "河。覺來身在&#x7240;上。雲門醉後扶人倒上樹。醒來只",
    "X67n1299_006:0036b13": "在坐中。二人打作一團。至今分&#x758E;不下。若人知得",
    "X67n1299_006:0036b14": "落處。許你解空第一。 大溈&#x5586;云。乾峰善唱。雲門",
    "X67n1299_006:0036b15": "善拍。拍唱相隨。風清古格。還有知音者麼。一堂風",
    "X67n1299_006:0036b16": "冷淡。千古意分明。 琅&#x7458;覺云。路遙知馬力。歲久",
    "X67n1299_006:0036b17": "見人心。 溈山果云。乾&#x5CEF;平地生堆。韶石因風起",
    "X67n1299_006:0036b18": "浪。雖然合水和泥。千古叢林榜樣。既是叢林榜樣。",
    "X67n1299_006:0036b19": "為甚麼合水和泥。會麼。不入洪波裏。爭見弄潮人。",
    "X67n1299_006:0036b20": "黃龍心頌云。乾&#x5CEF;舉一不舉二。雲門&#x64E1;手添意氣。",
    "X67n1299_006:0036b21": "花開花落任風吹。自有馨香滿天地。 普融平云。",
    "X67n1299_006:0036b22": "天台南嶽去無蹤。更有何人覿面逢。東嶺雲生西",
    "X67n1299_006:0036b23": "嶺白。前山花發後山紅。 慈受深云。&#x7151;海成鹽終",
    "X67n1299_006:0036b24": "有味。敲空作響本無聲。崑崙撞著波斯子。把手相",
    "X67n1299_006:0036c01": "將海底行。 佛性泰云。高樓美女一雙雙。各向瓊",
    "X67n1299_006:0036c02": "&#x7255;坐玉&#x7240;。繡出鴛鴦呈似了。金針深插錦香囊。",
    "X67n1299_006:0036c03": " 白雲端云。黑白分明滿局&#x68CA;。曾無一著有相虧。可",
    "X67n1299_006:0036c04": "憐無限傍觀者。斧爛柯消總不知。",
    "X67n1299_006:0036c05": "[0036c05] 夾山示眾云。明不越戶。穴不棲巢。目不顧他位。&#x811A;不",
    "X67n1299_006:0036c06": "踏他位裏。六戶不掩。四衢無蹤。學不停午。意不立玄。",
    "X67n1299_006:0036c07": "千劫眼不借舌頭底。萬劫舌頭不顧眼中明。峻機不",
    "X67n1299_006:0036c08": "假鋒鋩事。到這裏。有箇甚麼事。闍梨。竿頭絲線從君",
    "X67n1299_006:0036c09": "弄。不犯清波意自殊。",
    "X67n1299_006:0036c10": "[0036c10] 雲門偃禪師示眾云。人人自有光明在。看時不見暗",
    "X67n1299_006:0036c11": "昏昏。作麼生是諸人自己光明。自代云。&#x53A8;庫三門。又",
    "X67n1299_006:0036c12": "云。好事不如無。",
    "X67n1299_006:0036c13": "[0036c13] 雪竇顯頌云。自照列孤明。為君通一線。花謝樹無",
    "X67n1299_006:0036c14": "影。看時誰不見。見不見。倒騎牛兮入佛殿。 白雲",
    "X67n1299_006:0036c15": "端云。徹底昏昏不待看。拄天拄地黑漫漫。三門&#x53A8;",
    "X67n1299_006:0036c16": "庫長相對。一徑松風滿院寒。 圓悟勤云。夜明簾",
    "X67n1299_006:0036c17": "外千&#x5CEF;秀。鸞鏡臺前萬象殊。掃蹤滅跡。不立錙銖。",
    "X67n1299_006:0036c18": "誰為佛殿。誰是香&#x53A8;。敲出鳳凰五色髓。擊碎驪龍",
    "X67n1299_006:0036c19": "明月珠。",
    "X67n1299_006:0036c20": "[0036c20] 雲門示眾云。直得乾坤大地無纖毫過患。猶是轉句。",
    "X67n1299_006:0036c21": "不見一色始是半提。更須知有全提時節。",
    "X67n1299_006:0036c22": "[0036c22] 松源岳頌云。百尺竿頭弄險。是非海裏橫身。更有",
    "X67n1299_006:0036c23": "全提底時節。只堪惆悵不堪陳。",
    "X67n1299_006:0036c24": "[0036c24] 雲居示眾云。得者不輕微。明者不賤用。識者不咨嗟。",
    "X67n1299_006:0037a01": "解者無厭惡。從天降下則貧寒。從地湧出則富貴。門",
    "X67n1299_006:0037a02": "裏出身易。身裏出門難。動則埋身千丈。不動則當處",
    "X67n1299_006:0037a03": "生苖。一言&#x9008;脫獨拔當時。言語不要多則無用處。",
    "X67n1299_006:0037a04": "[0037a04] 丹霞淳頌云。門頭戶尾事千差。了盡猶來未到家。",
    "X67n1299_006:0037a05": "明月堂前無影木。嚴凝雪夜忽開花。",
    "X67n1299_006:0037a06": "[0037a06] 大陽玄禪師示眾云。嵯峨萬仞。鳥道難通。&#x5292;刃輕冰。",
    "X67n1299_006:0037a07": "誰當履踐。宗乘妙句。語路難陳。不二法門。淨名杜口。",
    "X67n1299_006:0037a08": "所以道達磨西來九年面壁始遇知音。大陽今日也",
    "X67n1299_006:0037a09": "大無端。珍重。",
    "X67n1299_006:0037a10": "[0037a10] 丹霞淳頌云。不掛脣皮一句奇。少林冷坐最慈悲。",
    "X67n1299_006:0037a11": "須知此道非傳授。立雪神光已強為。",
    "X67n1299_006:0037a12": "[0037a12] 風穴沼禪師示眾云。若立一塵。家國興盛野老嚬蹙。",
    "X67n1299_006:0037a13": "不立一塵。家國衰亡野老安貼。於此明得。闍黎無分。",
    "X67n1299_006:0037a14": "全是山僧。於此不明。老僧即是闍黎。闍黎與老僧亦",
    "X67n1299_006:0037a15": "能悟&#x5374;天下人。亦能迷&#x5374;天下人。要識闍黎麼。左邊",
    "X67n1299_006:0037a16": "拍一拍云。這裏即是。要識老僧麼。右邊拍一拍云。這",
    "X67n1299_006:0037a17": "裏即是。",
    "X67n1299_006:0037a18": "[0037a18] 雲門云。這裏即易。那裏即難。 琅&#x7458;云。扚卜聽&#x8657;",
    "X67n1299_006:0037a19": "聲。 五祖演云。太平即不然。若立一塵。法堂前草",
    "X67n1299_006:0037a20": "深一丈。不立一塵。錦上鋪花。何也。不見道九九八",
    "X67n1299_006:0037a21": "十一。窮漢受罪畢。纔擬展&#x811A;眠。蚊蟲獦蚤出。 應",
    "X67n1299_006:0037a22": "庵華云。大小風穴不會轉身句。 松源岳云。薦福",
    "X67n1299_006:0037a23": "見處又且不然。大小風穴醋氣猶在。何故。始作翕",
    "X67n1299_006:0037a24": "如也。縱之純如也。皎如也。繹如也以成。喝一喝。",
    "X67n1299_006:0037b01": " 雪竇顯頌云。野老從教不展眉。且圖家國立雄基。",
    "X67n1299_006:0037b02": "謀臣猛將今何在。萬里清風獨自知。 白雲端云。",
    "X67n1299_006:0037b03": "立國仍教野老欣。威行閫外不揚塵。縱橫莫測文",
    "X67n1299_006:0037b04": "兼武。宇宙茫茫有幾人。 天童覺云。皤然渭水起",
    "X67n1299_006:0037b05": "垂綸。何似首陽清餓人。只在一塵分變態。高名勳",
    "X67n1299_006:0037b06": "業兩難泯。",
    "X67n1299_006:0037b07": "[0037b07] 首山念禪師示眾云。第一句薦得。與佛祖為師。第二",
    "X67n1299_006:0037b08": "句薦得。與人天為師。第三句薦得。自救不了。僧問和",
    "X67n1299_006:0037b09": "尚是第幾句薦得。師云月落三更穿市過。",
    "X67n1299_006:0037b10": "[0037b10] 天童覺頌云。佛祖髑髏穿一串。宮漏沈沈密傳箭。",
    "X67n1299_006:0037b11": "人天機要發千鈞。雲陳煇煇急飛電。箇中人。看轉",
    "X67n1299_006:0037b12": "變。遇賤則貴貴則賤。得珠罔象兮至道綿綿游。刃",
    "X67n1299_006:0037b13": "亡牛兮赤心片片。",
    "X67n1299_006:0037b14": "勘辨",
    "X67n1299_006:0037b15": "[0037b15] 仰山寂禪師因溈山問。大地眾生。業識忙忙。無本可",
    "X67n1299_006:0037b16": "據。子作麼生知他有之與無。師云某甲有驗處。時有",
    "X67n1299_006:0037b17": "一僧從面前過。師召云闍梨。其僧回首。師云。和尚。這",
    "X67n1299_006:0037b18": "箇便是業識忙忙無本可據。溈云。此是獅子一滴乳。",
    "X67n1299_006:0037b19": "迸散六斛驢乳。",
    "X67n1299_006:0037b20": "[0037b20] 草堂清云。古人臨機施設出在一時。此是因風吹",
    "X67n1299_006:0037b21": "火用力不多。當時若無僧從面前過。仰山將甚麼",
    "X67n1299_006:0037b22": "語驗他。不遇祖師端的旨。臨機開口卒難應。",
    "X67n1299_006:0037b23": "[0037b23] 天童覺頌云。一喚回頭識我不。依俙蘿月又成鉤。",
    "X67n1299_006:0037b24": "千金之子纔流落。漠塗窮有許愁。",
    "X67n1299_006:0037c01": "[0037c01] 仰山問僧甚處人。云幽州人。師云汝還思彼中麼。云",
    "X67n1299_006:0037c02": "常思。師云。能思是心。所思是境。彼中山河大地樓臺",
    "X67n1299_006:0037c03": "殿閣人畜等物。反思思底心還有許多般麼。云某甲",
    "X67n1299_006:0037c04": "到這裏總不見有。師云。信位即是。人位未是。云和尚",
    "X67n1299_006:0037c05": "莫別有指示不。師云。別有別無即不中。據汝見處。只",
    "X67n1299_006:0037c06": "得一玄。得坐披衣向後即看。",
    "X67n1299_006:0037c07": "[0037c07] 天童覺頌云。無外而容。無礙而沖。門牆岸岸。關&#x93BB;",
    "X67n1299_006:0037c08": "重重。酒常酣而臥客。飯雖飽而頹農。突出&#x8657;空兮",
    "X67n1299_006:0037c09": "風搏妙翅。踏翻滄海兮雷送遊龍。",
    "X67n1299_006:0037c10": "[0037c10] 烏臼禪師因玄紹二上座來參。師問二禪伯發足甚",
    "X67n1299_006:0037c11": "麼處。云江西。師遂拈拄杖打。玄云久知和尚有此機",
    "X67n1299_006:0037c12": "要。師云。你既不會。後面箇僧祗對看。紹擬近前。師便",
    "X67n1299_006:0037c13": "打云。信知同坑無異土。參堂去。",
    "X67n1299_006:0037c14": "[0037c14] 雪竇顯云。宗師眼目須至恁麼。如金翅擘海直取",
    "X67n1299_006:0037c15": "龍吞。有般漢眼目未辨東西。拄杖未知顛倒。只管",
    "X67n1299_006:0037c16": "說照用同時人境俱奪。 大溈&#x5586;云。烏臼大似巨",
    "X67n1299_006:0037c17": "靈逞擘大華之威。蒼龍展奪珠之勢。直得乾坤失",
    "X67n1299_006:0037c18": "色。乃拈拄杖云。諸人還識烏臼麼。若也識去。橫按",
    "X67n1299_006:0037c19": "鏌&#x9381;寰中獨據。若也未識。棒頭有眼明如日。卓拄",
    "X67n1299_006:0037c20": "杖一下。 曹源生云。顯大機。明大用。奮寰中意氣。",
    "X67n1299_006:0037c21": "運閫外籌略。則不無烏臼。檢點將來。未是本分草",
    "X67n1299_006:0037c22": "料。若要據令而行。盡大地一時荒&#x5374;。何故。寸釘入",
    "X67n1299_006:0037c23": "木。",
    "X67n1299_006:0037c24": "[0037c24] 鼓山珪頌云。赤身挨白刃。死中還得活。一箭自迷",
    "X67n1299_006:0038a01": "蹤。萬車皆喪轍。 徑山杲云。猛焰不容蚊蚋泊。大",
    "X67n1299_006:0038a02": "海那能宿死屍。任是三頭并六臂。望風無不&#x7AEA;降",
    "X67n1299_006:0038a03": "旗。",
    "X67n1299_006:0038a04": "棒喝",
    "X67n1299_006:0038a05": "[0038a05] 南泉願禪師示眾云。文殊普賢昨夜三更起佛見法",
    "X67n1299_006:0038a06": "見。每人與二十棒&#x8D82;出院也。趙州出眾云。和尚棒教",
    "X67n1299_006:0038a07": "誰打。師云王老師過在甚處。州乃作禮。師便歸方丈。",
    "X67n1299_006:0038a08": "[0038a08] 雲門代云。深領和尚慈悲。某甲歸衣&#x9262;下得箇安",
    "X67n1299_006:0038a09": "樂。又代云。與眾除害。 玄覺云。且道趙州休去是",
    "X67n1299_006:0038a10": "肯南泉不肯南泉。 五祖演云。白雲則具大慈悲。",
    "X67n1299_006:0038a11": "遂拍手云。&#x3B05;殊室利普賢大士不審不審。今後更",
    "X67n1299_006:0038a12": "敢也無。自云。一度被蛇傷。怕見斷井索。 夾山齡",
    "X67n1299_006:0038a13": "云。南泉一期逞俊。爭柰平地生堆。趙州雖則覿面",
    "X67n1299_006:0038a14": "投機。不免腦門著地。 佛鑑懃云。大似無手人行",
    "X67n1299_006:0038a15": "拳。無口人&#x544C;喚。無手人掩著無口人口。無口人咬",
    "X67n1299_006:0038a16": "著無手人手。恁麼會得。方知道法性不動。動&#x5FA7;三",
    "X67n1299_006:0038a17": "界之中。至理無言。言滿四天之下。若也不會。紅塵",
    "X67n1299_006:0038a18": "飛碧海。白浪湧青岑。 徑山杲云。南泉無過。口能",
    "X67n1299_006:0038a19": "招禍。趙州禮拜。草賊大敗。徑山不營結案據款。文",
    "X67n1299_006:0038a20": "殊普賢且過一邊。",
    "X67n1299_006:0038a21": "[0038a21] 佛燈珣頌云。鴛鴦&#x7D89;出世無雙。好手元來更有強。",
    "X67n1299_006:0038a22": "呈罷各歸香閤去。金針難把度蕭郎。 佛印元云。",
    "X67n1299_006:0038a23": "普賢昨夜&#x9B2A;文殊。&#x8D82;出還同兩手祛。&#x5374;得趙州行",
    "X67n1299_006:0038a24": "正令。從茲王老一時無。 佛鑑懃云。彩雲影裏僊",
    "X67n1299_006:0038b01": "人現。尋用紅羅扇遮面。無人著眼看僊人。&#x5374;看隨",
    "X67n1299_006:0038b02": "後紅羅扇。",
    "X67n1299_006:0038b03": "[0038b03] 烏臼禪師問僧近離甚處。云定州。師云定州法道何",
    "X67n1299_006:0038b04": "似這裏。云不別。師云。若不別。更轉彼中去。便打。僧云",
    "X67n1299_006:0038b05": "棒頭有眼不得草草打人。師云今日打著一箇也。又",
    "X67n1299_006:0038b06": "打三下。僧便出去。師云屈棒元來有人喫在。云爭柰",
    "X67n1299_006:0038b07": "杓柄在和尚手裏。師云。汝若要。山僧回與汝。僧近前",
    "X67n1299_006:0038b08": "奪師手中棒打師三下。師云屈棒屈棒。僧云有人喫",
    "X67n1299_006:0038b09": "在。師云草草打著箇漢。僧禮拜。師云&#x5374;與麼去也。僧",
    "X67n1299_006:0038b10": "大笑而出。師云消得恁麼消得恁麼。",
    "X67n1299_006:0038b11": "[0038b11] 雪竇顯頌云。呼即易。遣即難。互換機鋒子細看。劫",
    "X67n1299_006:0038b12": "石固來猶可壞。滄溟深處立須乾。烏臼老。烏臼老。",
    "X67n1299_006:0038b13": "幾何般。與他杓柄太無端。",
    "X67n1299_006:0038b14": "[0038b14] 德山鑒禪師初在蜀講金剛經。故號周金剛。後聞南",
    "X67n1299_006:0038b15": "方禪宗。遂滿車載疏鈔出蜀。初見龍潭(問答悟由&#x4FFB;見彼章)。出",
    "X67n1299_006:0038b16": "世德山。不立佛殿。凡見僧入門便棒。",
    "X67n1299_006:0038b17": "[0038b17] 白雲端頌云。突出雙頭卒辨難。曾將一擊碎潼關。",
    "X67n1299_006:0038b18": "自從天下大平後。流落人間號德山。 海印信云。",
    "X67n1299_006:0038b19": "德山棒。劃斷聖凡魔膽喪。善能方便捋虎鬚。忿怒",
    "X67n1299_006:0038b20": "那吒亦摧蕩。 大洪恩云。一棒一條痕。辛酸不可",
    "X67n1299_006:0038b21": "論。丈夫多意氣。幾箇是知恩。 雲蓋昌云。德嶠分",
    "X67n1299_006:0038b22": "明顯大奇。棒頭揮出絕離微。令行佛祖無空過。一",
    "X67n1299_006:0038b23": "似輪王握萬機。 無盡居士云。一條楖栗倚青天。",
    "X67n1299_006:0038b24": "別向三乘教外傳。未眨眼時遭八百。擬開口處著",
    "X67n1299_006:0038c01": "三千。 大洪遂云。驟雨迅雷擊。雲興電影隨。將軍",
    "X67n1299_006:0038c02": "雖有令。何似帝堯時。 徑山杲云。入門便棒。郎當",
    "X67n1299_006:0038c03": "不少。依而行之。胡麻廝繳。",
    "X67n1299_006:0038c04": "[0038c04] 德山小參示眾云。今夜不答話。問話者三十棒。時有",
    "X67n1299_006:0038c05": "僧出作禮。師便打。僧云。某甲話也未問。為甚便打。師",
    "X67n1299_006:0038c06": "云你是甚處人。云新羅人。師云。未跨船舷時。好與三",
    "X67n1299_006:0038c07": "十棒。",
    "X67n1299_006:0038c08": "[0038c08] 法眼云。大小德山話作兩橛。 德山密云。大小德",
    "X67n1299_006:0038c09": "山龍頭蛇尾。 雪竇顯云。此二尊宿雖善裁長補",
    "X67n1299_006:0038c10": "短捨重從輕。要見德山老漢亦未可在。何故。殊不",
    "X67n1299_006:0038c11": "知德山握閫外之威權。有當斷不斷不招其亂底",
    "X67n1299_006:0038c12": "&#x5292;。諸人還識新羅僧麼。只是撞著露柱底瞎漢。",
    "X67n1299_006:0038c13": " 芭蕉云。作死馬醫。 琅&#x7458;覺云。德山何似履春&#x6C37;。",
    "X67n1299_006:0038c14": "雖然如此。如&#x732B;弄鼠。 大溈&#x5586;云。德山大似清平",
    "X67n1299_006:0038c15": "世界&#x92E5;甲磨鎗。這僧不惜性命身挨白刃。法眼道",
    "X67n1299_006:0038c16": "話作兩橛。大似藥病相治。圓明道龍頭蛇尾。也是",
    "X67n1299_006:0038c17": "金&#x936E;難辨。雪竇道撞著露柱底瞎漢。截斷眾流。如",
    "X67n1299_006:0038c18": "今還有人與新羅僧作主麼。出來與大溈相見。乃",
    "X67n1299_006:0038c19": "&#x7AEA;拂云。去去西天路。迢迢十萬餘。",
    "X67n1299_006:0038c20": "[0038c20] 佛印元頌云。德山自得任公手。一線分明下兩&#x920E;。",
    "X67n1299_006:0038c21": "透網金鱗纔弄水。岸邊還把釣絲收。 旻古佛云。",
    "X67n1299_006:0038c22": "橫按鏌&#x9381;居閫外。當鋒誰敢犯重圍。堪羨新羅箇",
    "X67n1299_006:0038c23": "衲子。全機破敵也光輝。 寶&#x5CEF;照云。煙塵掃蕩將",
    "X67n1299_006:0038c24": "軍令。正&#x52D1;流行宣德音。公子中知欹既醉。夜深還",
    "X67n1299_006:0039a01": "被活生擒。 枯木成云。祖令全提孰敢論。纖塵纔",
    "X67n1299_006:0039a02": "動陷關津。這僧不辨箇時節。為法亡身有幾人。",
    "X67n1299_006:0039a03": "[0039a03] 臨濟玄禪師初在黃檗三年。因首座(即睦州也)教令去問",
    "X67n1299_006:0039a04": "黃檗。如何是佛法的的大意。檗便打二十拄杖。如是",
    "X67n1299_006:0039a05": "三問三被打。既不契遂辭去。首座密啟黃檗云。問話",
    "X67n1299_006:0039a06": "上座非凡。他日可為一株大樹。蔭覆天下人去在。來",
    "X67n1299_006:0039a07": "辭時望方便指引。師辭檗。檗云。不須他去。只往高安",
    "X67n1299_006:0039a08": "大愚處去。師到大愚。愚問甚處來。師云黃檗來。愚云",
    "X67n1299_006:0039a09": "有何言句。師舉前話。復云未審某甲過在甚麼處。愚",
    "X67n1299_006:0039a10": "云。黃檗與麼老婆心切。為汝得徹困。猶&#x8994;過在。師於",
    "X67n1299_006:0039a11": "是大悟乃云。元來黃檗佛法無多子。愚乃扭住云。尿",
    "X67n1299_006:0039a12": "&#x7240;子。適來道有過無過。而今又道佛法無多子。是多",
    "X67n1299_006:0039a13": "少。道道。師於愚肋下築三拳。愚托開云。汝師黃檗。非",
    "X67n1299_006:0039a14": "干我事。師即便返黃檗。檗問。來來去去有甚了期。師",
    "X67n1299_006:0039a15": "云只為老婆心切。遂舉前話。檗云。大愚老漢饒舌。待",
    "X67n1299_006:0039a16": "來與一頓。師云。說甚待來。只今便與。遂打黃檗一掌。",
    "X67n1299_006:0039a17": "檗吟吟大笑云。風顛漢&#x5374;來這裏捋虎鬚。參堂去。",
    "X67n1299_006:0039a18": "[0039a18] 溈山問仰山云。臨濟得大愚力黃檗力。仰云。非但",
    "X67n1299_006:0039a19": "捋虎鬚。亦解坐虎頭。 應庵花云。你諸人還&#x89B7;得",
    "X67n1299_006:0039a20": "透也未。直饒一咬便斷。也未是大丈夫漢。三世諸",
    "X67n1299_006:0039a21": "佛口掛壁上。天下老和尚將甚麼喫飯。",
    "X67n1299_006:0039a22": "[0039a22] 白雲端頌云。一拳拳倒黃鶴樓。一踢踢翻鸚鵡洲。",
    "X67n1299_006:0039a23": "有意氣時添意氣。不風流處也風流。 保寧勇云。",
    "X67n1299_006:0039a24": "雷電喧轟海嶽昏。一家愁閉雨中門。狂風忽起烏",
    "X67n1299_006:0039b01": "雲散。白日滿天星斗分。 黃檗勝云。叢林猛烈是",
    "X67n1299_006:0039b02": "黃檗。拈棒便打途中客。回到大愚&#x5374;知恩。老婆面",
    "X67n1299_006:0039b03": "上與一摑。 真淨文云。便言黃檗無多子。大丈夫",
    "X67n1299_006:0039b04": "兒豈自乖。&#x8107;下三拳明有信。不從黃檗付將來。",
    "X67n1299_006:0039b05": " 佛眼遠云。擘開花嶽連天色。放出黃河倒海聲。瞎",
    "X67n1299_006:0039b06": "驢死後蒿枝折。大地如今有幾人。 天童覺云。九",
    "X67n1299_006:0039b07": "包之雛。千里之駒。真風度籥。靈機發樞。劈面來時",
    "X67n1299_006:0039b08": "飛電急。迷雲破處太陽孤。捋虎鬚。見也無。箇是雄",
    "X67n1299_006:0039b09": "雄大丈夫。",
    "X67n1299_006:0039b10": "[0039b10] 臨濟出世後唯以棒喝示徒。凡見僧入門便喝。",
    "X67n1299_006:0039b11": "[0039b11] 海印信頌云。臨濟喝。霹靂一聲邪腦裂。忽然透出",
    "X67n1299_006:0039b12": "蒼龍穴。擊碎明珠拗角折。 佛國白云。當機喝喝",
    "X67n1299_006:0039b13": "震春雷。萬蟄龍蛇眼豁開。忽若翻身無伎倆。任從",
    "X67n1299_006:0039b14": "千古臥塵埃。 大洪恩云。入門便喝。已是忉怛。無",
    "X67n1299_006:0039b15": "限杜禪和。猶更論該括。 普融平云。赫日光中轟",
    "X67n1299_006:0039b16": "然霹靂。禹門浪急風高。無限錦鱗點額。 佛燈珣",
    "X67n1299_006:0039b17": "云。張公未醉李公扶。從此佳聲滿道途。&#x5374;被金剛",
    "X67n1299_006:0039b18": "開口笑。誰能愛你護身符。 徑山杲云。入門便喝。",
    "X67n1299_006:0039b19": "全無巴鼻。引得兒孫。弄粥飯氣。",
    "X67n1299_006:0039b20": "[0039b20] 臨濟聞德山示眾云。道道。道得也三十棒。道不得也",
    "X67n1299_006:0039b21": "三十棒。師令侍者(即洛浦也)去問。為甚麼道得也三十棒。",
    "X67n1299_006:0039b22": "道不得也三十棒。他若打汝。汝便接住推一推。看他",
    "X67n1299_006:0039b23": "如何。侍者如教至彼問。山便打。者接住推一推。山便",
    "X67n1299_006:0039b24": "歸方丈閉&#x5374;門。者回舉似師。師云我從來疑著這漢。",
    "X67n1299_006:0039c01": "雖然如是。汝還見德山麼。者擬議。師便打。",
    "X67n1299_006:0039c02": "[0039c02] 巖頭云。德山尋常只據目前。一箇拄杖子。佛來也",
    "X67n1299_006:0039c03": "打。祖來也打。爭柰較些子。 東禪齊云。只如臨濟",
    "X67n1299_006:0039c04": "道我從來疑著這漢。是肯底語不肯語。為當別有",
    "X67n1299_006:0039c05": "道理。試斷看。",
    "X67n1299_006:0039c06": "[0039c06] 海印信頌云。單于自負藝過人。小將教詔去似真。",
    "X67n1299_006:0039c07": "到彼果然贏小捷。回來未免陷全身。 佛鑑懃云。",
    "X67n1299_006:0039c08": "譬若金籠鸚鵡兒。觜如紅玉一青衣。雖然學得人",
    "X67n1299_006:0039c09": "言語。問著元來總不知。",
    "X67n1299_006:0039c10": "[0039c10] 臨濟問僧甚麼處來。僧便喝。師便揖坐。僧擬議。師便",
    "X67n1299_006:0039c11": "打。又一僧來。師&#x7AEA;起拂子。僧禮拜。師便打。復見一僧",
    "X67n1299_006:0039c12": "來。師亦&#x7AEA;起拂子。僧不顧。師亦打。",
    "X67n1299_006:0039c13": "[0039c13] 鼓山珪頌云。主賓都落第三機。陣陣開旗不展旗。",
    "X67n1299_006:0039c14": "石火光中分勝負。倒騎鐵馬上須彌。 徑山杲云。",
    "X67n1299_006:0039c15": "五月五日午時書。赤口毒舌盡消除。更饒急急如",
    "X67n1299_006:0039c16": "律令。不須門上畫蜘蛛。 松源岳云。閃電光中賓",
    "X67n1299_006:0039c17": "主分。&#x8657;空背上立綱宗。祖師活計只如此。後代兒",
    "X67n1299_006:0039c18": "孫掃地空。",
    "X67n1299_006:0039c19": "[0039c19] 臨濟一日問僧云。有時一喝如金剛王寶&#x5292;。有時一",
    "X67n1299_006:0039c20": "喝如踞地獅子。有時一喝如探竿影草。有時一喝不",
    "X67n1299_006:0039c21": "作一喝用。汝作麼生會。僧擬議。師便喝。",
    "X67n1299_006:0039c22": "[0039c22] 汾陽昭頌云。金剛寶&#x5292;最威雄。一喝能摧萬刃鋒。",
    "X67n1299_006:0039c23": "遍地乾坤皆失色。須彌倒插半空中。金毛踞地眾",
    "X67n1299_006:0039c24": "威全。一喝能令喪膽魂。嶽頂&#x5CEF;高人不見。猿啼白",
    "X67n1299_006:0040a01": "日更黃昏。詞鋒探草辨當人。一喝須知見有真。大",
    "X67n1299_006:0040a02": "海淵澄含萬象。休將牛跡比功深。一喝當陽勢自",
    "X67n1299_006:0040a03": "彰。諸方盡有好商量。盈衢溢路歌謠者。古往今來",
    "X67n1299_006:0040a04": "不變常。 &#x5292;門庵主云。是非穿鑿不相干。四喝諸",
    "X67n1299_006:0040a05": "方莫錯看。六道四生平等法。牧童吹笛過前山。",
    "X67n1299_006:0040a06": "[0040a06] 睦州蹤禪師問僧近離甚處。僧便喝。師云老僧被你",
    "X67n1299_006:0040a07": "一喝。僧又喝。師云三喝四喝後作麼生。僧無語。師便",
    "X67n1299_006:0040a08": "打云。這掠&#x8657;漢。",
    "X67n1299_006:0040a09": "[0040a09] 應庵華云。叢林中商量道。他三喝四喝後如何。便",
    "X67n1299_006:0040a10": "與掀倒禪&#x7240;。不然拽坐具。劈口摵。不然拂袖便行。",
    "X67n1299_006:0040a11": "不然更與一喝。恁麼說話要稱為達磨兒孫。大遠",
    "X67n1299_006:0040a12": "在。漆桶。參堂去。",
    "X67n1299_006:0040a13": "[0040a13] 雪竇顯頌云。兩喝與三喝。作者知機變。若謂騎虎",
    "X67n1299_006:0040a14": "頭。二俱成瞎漢。誰瞎漢。拈來天下與人看。",
    "X67n1299_006:0040a15": "[0040a15] 睦州見僧來云。見成公案放你三十棒(雲峰悅云。賊人心&#x8657;)。",
    "X67n1299_006:0040a16": "僧云某甲如是。師云寺門前金剛為甚麼&#x7AEA;拳。云金",
    "X67n1299_006:0040a17": "剛尚乃如是。師便打&#x8D82;出云。這掠&#x8657;漢。",
    "X67n1299_006:0040a18": "[0040a18] 雲門云。睦州正恁麼時。天下人披枷帶&#x93BB;。 徑山",
    "X67n1299_006:0040a19": "杲云。雖然無孔笛撞著氈拍板。直是五音調唱六",
    "X67n1299_006:0040a20": "律諧和。子細檢點將來。未免傍觀者哂。且道誰是",
    "X67n1299_006:0040a21": "傍觀者。良久云。不得動著。動著打折你驢腰。",
    "X67n1299_006:0040a22": "[0040a22] 覺海元頌云。見成公案未除瑕。放過方能脫&#x93BB;枷。",
    "X67n1299_006:0040a23": "四海澄清人富庶。更來石上種油麻。 海印信云。",
    "X67n1299_006:0040a24": "呼蛇易。遣蛇難。袖裏金鎚不易看。長安夜夜家家",
    "X67n1299_006:0040b01": "月。誰知愁樂有多般。 佛燈珣云。見成公案便相",
    "X67n1299_006:0040b02": "當。秤則秤兮斗則量。非較當年三十棒。至今平步",
    "X67n1299_006:0040b03": "也翱翔。",
    "X67n1299_006:0040b04": "[0040b04] 霍山通禪師因到仰山前乃翹一足云。西天二十八",
    "X67n1299_006:0040b05": "祖亦如是。唐土六祖亦如是。和尚亦如是。某甲亦如",
    "X67n1299_006:0040b06": "是。仰山下禪&#x7240;打四正是藤條。(一本小異)",
    "X67n1299_006:0040b07": "[0040b07] 雪竇顯云。藤條未到折。因甚麼只與四下。須是箇",
    "X67n1299_006:0040b08": "斬釘截鐵漢始得。 翠巖芝云。亦不得作賞亦不",
    "X67n1299_006:0040b09": "得作罰。如今作麼生會。 棲賢遷云。且仰山打伊",
    "X67n1299_006:0040b10": "四藤條是何道理。莫是打伊不會。莫是打伊說道",
    "X67n1299_006:0040b11": "理。若恁麼會。何曾夢見。山僧道苦瓠連根苦。甜瓜",
    "X67n1299_006:0040b12": "徹蔕甜。",
    "X67n1299_006:0040b13": "[0040b13] 野軒遵頌云。集雲&#x5CEF;下四藤條。幾嶮當時打折腰。",
    "X67n1299_006:0040b14": "堪笑後來稱猛將。只知空說霍嫖姚。 保寧勇云。",
    "X67n1299_006:0040b15": "竺國支那咸印定。更無毫髮可參差。眼橫鼻直喧",
    "X67n1299_006:0040b16": "天下。一頓殘羹永不飢。 圓通僊云。集雲&#x5CEF;下四",
    "X67n1299_006:0040b17": "藤蒿。打破潼川路一條。似鶴似雲天地外。如龍如",
    "X67n1299_006:0040b18": "鳳在煙霄。",
    "X67n1299_006:0040b19": "[0040b19] 通禪師到霍山。自云集雲&#x5CEF;下四藤條天下大禪佛",
    "X67n1299_006:0040b20": "參。山乃喚維那云打鐘著。師便走。",
    "X67n1299_006:0040b21": "[0040b21] 雪竇顯云。這漢雖見機而變。爭柰有頭無尾。",
    "X67n1299_006:0040b22": "[0040b22] 圓通僊頌云。藤條喫了任閑遊。未到牢關未肯休。",
    "X67n1299_006:0040b23": "打鼓打鐘俱是令。知機識變有誰儔。",
    "X67n1299_006:0040b24": "[0040b24] 興化獎禪師陞堂云。今日不用如何若何。便請單刀",
    "X67n1299_006:0040c01": "直入。興化與你證據。時旻德長老出。禮拜起便喝。師",
    "X67n1299_006:0040c02": "亦喝。德又喝。師亦喝。德禮拜。師云。若是別人。三十棒",
    "X67n1299_006:0040c03": "一棒也較不得。何故。為他旻德會一喝不作一喝用。",
    "X67n1299_006:0040c04": "便下座。",
    "X67n1299_006:0040c05": "[0040c05] 首山念云。看他興化與麼作用。為甚麼放得伊過。",
    "X67n1299_006:0040c06": "諸上座。且道甚麼處是一喝不作一喝用。是前一",
    "X67n1299_006:0040c07": "喝。是後一喝。那箇是賓。那箇是主。雖然如此。也須",
    "X67n1299_006:0040c08": "子細始得。良久云。二俱有過。二俱無過。珍重。 琅",
    "X67n1299_006:0040c09": "&#x7458;覺云。且道那一喝不作一喝用。興化若無後語。",
    "X67n1299_006:0040c10": "疑殺天下人。雖然如是。曉者還稀。 松源岳云。興",
    "X67n1299_006:0040c11": "化勾賦破家。旻德把髻投衙。更道他會一喝不作",
    "X67n1299_006:0040c12": "一喝用。不知凌滅我臨濟宗風。不見道作家不啐",
    "X67n1299_006:0040c13": "啄。啐啄同時失。",
    "X67n1299_006:0040c14": "[0040c14] 海印信頌云。龍虎相交是底時。未容擬議已參差。",
    "X67n1299_006:0040c15": "分明一喝不作用。&#x5374;使禪人特地疑。 雲溪恭云。",
    "X67n1299_006:0040c16": "獰龍出水虎離山。四起風旋萬頃煙。若具阿那律",
    "X67n1299_006:0040c17": "正眼。橫身三界背摩天。 鼓山珪云。單刀直入不",
    "X67n1299_006:0040c18": "須論。擬議之間賓主分。不得放他旻德過。須知興",
    "X67n1299_006:0040c19": "化棒頭親。 徑山杲云。暗中&#x643A;手上高山。及至天",
    "X67n1299_006:0040c20": "明各自行。無限途中未歸客。明明開眼墮深坑。",
    "X67n1299_006:0040c21": "[0040c21] 興化因同參來。纔上法堂。師便喝。僧亦喝。行三兩步。",
    "X67n1299_006:0040c22": "師又喝。僧亦喝。須臾近前。師拈棒。僧又喝。師云你看",
    "X67n1299_006:0040c23": "這瞎漢猶作主在。僧擬議。師便打直打下法堂。師&#x5374;",
    "X67n1299_006:0040c24": "歸方丈。有僧問。適來僧有甚言句觸忤和尚。師云。是",
    "X67n1299_006:0041a01": "他適來也有權也有實。也有照也有用。我將手向伊",
    "X67n1299_006:0041a02": "面前劃一劃。到這裏&#x5374;用不得。似這瞎漢。不打更待",
    "X67n1299_006:0041a03": "幾時。",
    "X67n1299_006:0041a04": "[0041a04] 圓悟勤云。卞王庫刀。振塗毒鼓。掣電未足以擬其",
    "X67n1299_006:0041a05": "迅。震雷未足以方其威。可謂善驅耕夫之牛。能奪",
    "X67n1299_006:0041a06": "飢人之食。只如主賓互換。有照有用有權有實則",
    "X67n1299_006:0041a07": "且置。甚處是興化將手向伊面前劃一劃。若這裏",
    "X67n1299_006:0041a08": "洞明。可以荷負臨濟正法眼藏。如或泥水未分。未",
    "X67n1299_006:0041a09": "免瞎驢&#x8D82;大隊。 應庵花云。興化門牆千仞。從來",
    "X67n1299_006:0041a10": "家法森嚴。這僧暗透重關。要看洞中春色。好則好。",
    "X67n1299_006:0041a11": "未免二俱失利。祇如興化道我將手向伊面前劃",
    "X67n1299_006:0041a12": "一劃。又作麼生。天堂未就。地獄先成。",
    "X67n1299_006:0041a13": "[0041a13] 鼓山珪頌云。霹靂驚天地。那容掩耳聽。須知興化",
    "X67n1299_006:0041a14": "老。一半是人情。 退庵休云。恰如劊子氣雄豪。便",
    "X67n1299_006:0041a15": "向咽喉下一刀。五臟肝心皆砉出。方知王法不相",
    "X67n1299_006:0041a16": "饒。 徑山杲云。鏌&#x9381;在握。天魔膽落。明眼衲僧。休",
    "X67n1299_006:0041a17": "更卜度。 &#x5292;門庵主云。長松不改四時青。縱奪當",
    "X67n1299_006:0041a18": "機幾箇明。陣敗不禁苕&#x83F7;掃。眼中瞳子面前人。",
    "X67n1299_006:0041a19": "[0041a19] 興化謂眾云。我聞長廊下也喝。後架裏也喝。諸子。汝",
    "X67n1299_006:0041a20": "莫盲喝亂喝。直饒喝得興化上三十三天。&#x5374;撲下來",
    "X67n1299_006:0041a21": "一點氣也無。待興化蘇息起來。向汝道未在。何故如",
    "X67n1299_006:0041a22": "此。我未曾向紫羅帳裏撒真珠與你諸人去在。你&#x8657;",
    "X67n1299_006:0041a23": "空裏胡喝亂喝作甚麼。",
    "X67n1299_006:0041a24": "[0041a24] 佛性泰云。驅耕失牛。奪飢人食。擊碎明月珠。敲出",
    "X67n1299_006:0041b01": "鳳凰髓。可謂富貴中富貴。風流中風流。藹藹嘉聲",
    "X67n1299_006:0041b02": "迄今未已。敢問大眾。只如興化道未曾向紫羅帳",
    "X67n1299_006:0041b03": "裡撒真珠。作麼生會。或若總道咄。我也知你跳不",
    "X67n1299_006:0041b04": "出。 水庵一云。興化是則是。大似如飢喫鹽。若是",
    "X67n1299_006:0041b05": "翠雲則不然。待你喝得翠雲山振動。&#x5374;向伊道弄",
    "X67n1299_006:0041b06": "粥飯氣。",
    "X67n1299_006:0041b07": "[0041b07] 鼓山珪頌云。紫羅帳裏撒真珠。禪客相承總掠&#x8657;。",
    "X67n1299_006:0041b08": "拍手呵呵開口笑。釋迦彌勒是他奴。 徑山杲云。",
    "X67n1299_006:0041b09": "對眾全提摩竭令。豈是閑開兩片皮。喝下瞎驢成",
    "X67n1299_006:0041b10": "隊走。夢中推倒五須彌。",
    "X67n1299_006:0041b11": "[0041b11] 揚岐會禪師問慈明。幽鳥語喃喃。辭雲入亂&#x5CEF;時如",
    "X67n1299_006:0041b12": "何。明云。我行荒草裡。汝又入深村。師云。官不容針。再",
    "X67n1299_006:0041b13": "借一問。明便喝。師云好喝。明又喝。師亦喝。明連喝兩",
    "X67n1299_006:0041b14": "喝。師便禮拜。",
    "X67n1299_006:0041b15": "[0041b15] 松源岳云。二人父子。譬如弄珠。不觸其手。不墮其",
    "X67n1299_006:0041b16": "地。不住於空。亦無玄妙。箇裏如何眨眼。喝一喝。",
    "X67n1299_006:0041b17": " 白雲端頌云。將出驪珠遇大商。金盤撥動有餘光。",
    "X67n1299_006:0041b18": "無煩一句論高價。把手歸家笑幾場。"
}