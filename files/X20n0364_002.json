{
    "X20n0364_002:0795a04": "思益梵天所問經簡註卷之二",
    "X20n0364_002:0795a05": "姚秦三藏法師　鳩摩羅什奉詔　譯",
    "X20n0364_002:0795a06": "明會稽顯聖寺後學沙門　圓澄　註",
    "X20n0364_002:0795a07": "右春坊右庶子南充　黃　輝",
    "X20n0364_002:0795a08": "左春坊左諭德會稽　陶望齡　同校",
    "X20n0364_002:0795a09": "左春坊左中允太原　傅新德　訂正",
    "X20n0364_002:0795a10": "如來五力說法品第六",
    "X20n0364_002:0795a11": "【註】前品梵天聞真聖諦中不得一法而坐道場據",
    "X20n0364_002:0795a12": "實際理地以嘆其功此品述成前解復示以五力",
    "X20n0364_002:0795a13": "說法者據佛事門中以成其德實際理地不受一",
    "X20n0364_002:0795a14": "塵故遠離戲論分別佛事門中不捨一法故方便",
    "X20n0364_002:0795a15": "隨宜前彰其體後彰其用體用具足方盡圓融前",
    "X20n0364_002:0795a16": "文一往以菩薩問答此中特如來自說者方便隨",
    "X20n0364_002:0795a17": "宜乃果地之德因人莫預下文所謂聖說法聖默",
    "X20n0364_002:0795a18": "然惟如來有其餘聲聞辟支皆無是也。",
    "X20n0364_002:0795a19": "佛告梵天汝何能稱說是人功德如如來以無礙智",
    "X20n0364_002:0795a20": "慧之所知乎是人所有功德復過于此若人能于如",
    "X20n0364_002:0795a21": "來所說文字語言章句通達隨順不違不逆和合為",
    "X20n0364_002:0795a22": "一隨其義理不隨章句言辭而善知言辭所應之相。",
    "X20n0364_002:0795a23": "【註】先述如來實智之德若人信解如來之智讚所",
    "X20n0364_002:0795a24": "不及梵天汝何能稱哉次顯如來權智之道汝復",
    "X20n0364_002:0795b01": "應知然如來或時贊權或時顯實于中文字語言",
    "X20n0364_002:0795b02": "若抑若揚當宛轉消歸和合為一毋強分別徒增",
    "X20n0364_002:0795b03": "戲論當不逆不違善知機變尊依義理于中所指",
    "X20n0364_002:0795b04": "自心是也若不了如來五力說法事在應機執為",
    "X20n0364_002:0795b05": "實有是隨文字若了文字性空徹見自心是隨義",
    "X20n0364_002:0795b06": "理譬如因指識月見月當忘其指若執指為月者",
    "X20n0364_002:0795b07": "非惟不識其指實乃不見其月也循文背旨為害",
    "X20n0364_002:0795b08": "非細故如來稱述梵天而復誨以五力說法于五",
    "X20n0364_002:0795b09": "力說法之中復誡其莫隨文字慈悲之至也。",
    "X20n0364_002:0795b10": "知如來以何言說法以何隨宜說法以何方便說法",
    "X20n0364_002:0795b11": "以何法門說法以何大悲說法梵天若菩薩能知如",
    "X20n0364_002:0795b12": "來以是五力說法以是菩薩能作佛事。【註】所應知相",
    "X20n0364_002:0795b13": "有五能詮之旨惟一五者為文字一者為義理是",
    "X20n0364_002:0795b14": "二者皆如來之事菩薩之所應知也何謂言說凡",
    "X20n0364_002:0795b15": "如來一代時教大小名相如影如響雖有名言而",
    "X20n0364_002:0795b16": "非實事故名言說何謂隨宜如來教道雖非實事",
    "X20n0364_002:0795b17": "不無稱根獲益如應病服藥故當隨宜所言隨宜",
    "X20n0364_002:0795b18": "者經云聲聞人中說應四諦法辟支佛人中說應",
    "X20n0364_002:0795b19": "十二因緣法菩薩人中說應六波羅蜜是也何謂",
    "X20n0364_002:0795b20": "方便如有眾生不堪出世真乘權說人天小教漸",
    "X20n0364_002:0795b21": "引其心如有眾生怖聞了義大乘權說有餘涅槃",
    "X20n0364_002:0795b22": "暫止化城後文所謂龍王不雨大雨于閻浮地者",
    "X20n0364_002:0795b23": "方便之謂也若不方便彼群小艸木不得遂生如",
    "X20n0364_002:0795b24": "來方便亦復如是何謂法門既欲以方便隨宜化",
    "X20n0364_002:0795c01": "澤群有鋪彰大槩嚴顯法幢所謂戒門空門慧門",
    "X20n0364_002:0795c02": "以及六和五敬三千威儀八萬細行無非法門之",
    "X20n0364_002:0795c03": "事也何為大悲如來藏中一物全無何有方便等",
    "X20n0364_002:0795c04": "四為化眾生故于無中唱出無非大悲建立前四",
    "X20n0364_002:0795c05": "為別後一為總總別相收故有五力若統而論之",
    "X20n0364_002:0795c06": "皆一大悲也。",
    "X20n0364_002:0795c07": "梵天言何謂如來所用五力佛言一者言說二者隨",
    "X20n0364_002:0795c08": "宜三者方便四者法門五者大悲是名如來所用五",
    "X20n0364_002:0795c09": "力一切聲聞辟支佛所不能及世尊云何名為言說",
    "X20n0364_002:0795c10": "佛言梵天如來說過去法說未來現在法說垢淨法",
    "X20n0364_002:0795c11": "說世間出世間法說有罪無罪法說有漏無漏法說",
    "X20n0364_002:0795c12": "有為無為法說我人眾生壽者法說得證法說生死",
    "X20n0364_002:0795c13": "涅槃法梵天當知是言說如幻人說無決定故如夢",
    "X20n0364_002:0795c14": "中說虗妄見故如嚮聲說從空出故說如影眾緣和",
    "X20n0364_002:0795c15": "合故說如鏡中像因不入鏡故說如埜馬顛倒見故",
    "X20n0364_002:0795c16": "說如虗空無生滅故當知是說為無所說諸法相不",
    "X20n0364_002:0795c17": "可說故梵天若菩薩能知此諸言說者雖有一切言",
    "X20n0364_002:0795c18": "說而於諸法無所貪著以無貪著故得無礙辯才以",
    "X20n0364_002:0795c19": "是辯才若恒河沙劫說法無盡無礙。【註】了言說無性",
    "X20n0364_002:0795c20": "則無貪著無貪著故說即無說無說即說說與無",
    "X20n0364_002:0795c21": "說平等故其辨無礙永嘉云說時默默時說大施",
    "X20n0364_002:0795c22": "門開無壅塞。",
    "X20n0364_002:0795c23": "諸有言說不壞法性亦復不著不壞法性。【註】此釋成",
    "X20n0364_002:0795c24": "無礙之意以法性中非言說非默然故或說或默",
    "X20n0364_002:0796a01": "皆稱法性若執法性實有壞不壞想則成貪著非",
    "X20n0364_002:0796a02": "無礙矣。",
    "X20n0364_002:0796a03": "梵天是名如來言說梵天言何謂如來隨宜佛言如",
    "X20n0364_002:0796a04": "來或垢法說淨淨法說垢菩薩于此應知如來隨宜",
    "X20n0364_002:0796a05": "所說梵天何謂如來垢法說淨不得垢法性故何謂",
    "X20n0364_002:0796a06": "淨法說垢貪著淨法故。【註】垢法說淨者為顯大乘無",
    "X20n0364_002:0796a07": "性之宗也淨法說垢者為遣二乘滯著之性也是",
    "X20n0364_002:0796a08": "知如來無說所說在隨其機宜而說也。",
    "X20n0364_002:0796a09": "又梵天我說布施即是涅槃凡夫無智不能善知隨",
    "X20n0364_002:0796a10": "宜所說菩薩應如是思量布施後得大富此中無法",
    "X20n0364_002:0796a11": "可從一念至一念若不從一念至一念即是諸法實",
    "X20n0364_002:0796a12": "相諸法實相即是涅槃。【註】如來本說布施是涅槃有",
    "X20n0364_002:0796a13": "時為破慳悋眾生說布施後得大富凡夫不能善",
    "X20n0364_002:0796a14": "知隨宜之說以謂菩薩布施後得大富若布施後",
    "X20n0364_002:0796a15": "得大富于中有法可從現在至于未來若現在至",
    "X20n0364_002:0796a16": "于未來即屬三世屬三世者是名虗妄非佛所說",
    "X20n0364_002:0796a17": "若從實觀則無法從一念至一念以剎那不可得",
    "X20n0364_002:0796a18": "故是名實相是故說布施即是涅槃。",
    "X20n0364_002:0796a19": "持戒是涅槃不作不起故忍辱是涅槃念念滅故精",
    "X20n0364_002:0796a20": "進是涅槃無所取故禪定是涅槃不貪味故智慧是",
    "X20n0364_002:0796a21": "涅槃不得相故。【註】不作不起則異彼小乘作止心念",
    "X20n0364_002:0796a22": "念滅則無能忍所忍無所取則不同有為不貪味",
    "X20n0364_002:0796a23": "則遠離躭著不得相則無分別如是六度度諸虗",
    "X20n0364_002:0796a24": "妄故即入實際是名涅槃小乘不作如是說者乃",
    "X20n0364_002:0796b01": "不知如來隨宜說也。",
    "X20n0364_002:0796b02": "婬欲是實際法性無欲故瞋恚是實際法性無瞋故",
    "X20n0364_002:0796b03": "愚癡是實際法性無癡故。【註】若法性中有貪瞋癡則",
    "X20n0364_002:0796b04": "不容有解脫矣以貪瞋癡是法性故若貪瞋癡是",
    "X20n0364_002:0796b05": "法性者何容轉貪瞋癡而成解脫乎若轉貪瞋癡",
    "X20n0364_002:0796b06": "而成解脫者則知貪瞋癡不實貪瞋癡不實則解",
    "X20n0364_002:0796b07": "脫亦不實以法性無二故由無二故如來於凡夫",
    "X20n0364_002:0796b08": "說離貪瞋癡而求解脫于二乘說了貪瞋癡即是",
    "X20n0364_002:0796b09": "解脫皆如來隨宜說也。",
    "X20n0364_002:0796b10": "生死是涅槃無退無生故涅槃是生死以貪著故實",
    "X20n0364_002:0796b11": "語是虗妄生語見故。【註】如來隨宜所說稱機順益無",
    "X20n0364_002:0796b12": "非真實凡夫不悟依語生見故成虗妄也。",
    "X20n0364_002:0796b13": "虗妄是實語為增上慢人故。【註】佛說無為是名實語",
    "X20n0364_002:0796b14": "以二乘躭著不求正覺復以種種方便勸發道心",
    "X20n0364_002:0796b15": "方便即是虗妄不稱實際故能使小乘得益故雖",
    "X20n0364_002:0796b16": "虗妄亦即是實語。",
    "X20n0364_002:0796b17": "又梵天如來以隨宜故或自說我自常邊者或自說",
    "X20n0364_002:0796b18": "我是斷邊者或自說我是無作者或自說我是邪見",
    "X20n0364_002:0796b19": "者。【註】常邊即是著有斷邊即是著無非有非無即是",
    "X20n0364_002:0796b20": "戲論亦有亦無即是邪見此自斥為外道也。",
    "X20n0364_002:0796b21": "或自說我是不信者或自說我是不知報恩者。【註】自",
    "X20n0364_002:0796b22": "斥為闡提也。",
    "X20n0364_002:0796b23": "或自說我是食吐者或自說我是不受者。【註】入耳出",
    "X20n0364_002:0796b24": "口如食即吐即吐故不受自斥為增上慢也。",
    "X20n0364_002:0796c01": "如來無有如是諸事而有此說。【註】此說有二初則淨",
    "X20n0364_002:0796c02": "法說垢等是隨他意語次則或自說等是隨自意",
    "X20n0364_002:0796c03": "語隨他意語者因問而說也隨自意語者無問而",
    "X20n0364_002:0796c04": "說也因問而說者順機取益故無問而說者激動",
    "X20n0364_002:0796c05": "群機故二者皆非如來有也。",
    "X20n0364_002:0796c06": "當知是為隨宜所說欲令眾生捨增上慢故若菩薩",
    "X20n0364_002:0796c07": "善通達如來隨宜所說者若聞佛出世則便信受示",
    "X20n0364_002:0796c08": "眾生善業色身果報故若聞佛不出世亦信受諸佛",
    "X20n0364_002:0796c09": "法性身故若聞佛說法亦信受為喜樂文字眾生故",
    "X20n0364_002:0796c10": "若聞佛不說法亦信受諸法位性以不可說故若聞",
    "X20n0364_002:0796c11": "有涅槃亦信受滅顛倒所起煩惱故若聞無涅槃亦",
    "X20n0364_002:0796c12": "信受諸法無生相無滅相故若聞有眾生亦信受入",
    "X20n0364_002:0796c13": "世諦門故若聞無眾生亦信受入第一義故。【註】此由",
    "X20n0364_002:0796c14": "菩薩通達隨宜說故信而不疑。",
    "X20n0364_002:0796c15": "梵天菩薩如是善知如來隨宜所說於諸音聲無疑",
    "X20n0364_002:0796c16": "無畏亦能利益無量眾生。【註】無疑無畏則自解隨宜",
    "X20n0364_002:0796c17": "也利益眾生則隨宜利他也。",
    "X20n0364_002:0796c18": "世尊何謂方便佛言如來為眾生說布施得大富持",
    "X20n0364_002:0796c19": "戒得生天忍辱得端正精進得具諸功德禪定得法",
    "X20n0364_002:0796c20": "喜智慧得捨諸煩惱多聞得智慧故行十善道得人",
    "X20n0364_002:0796c21": "天福樂故慈悲喜捨得生梵世故禪定得如實智慧",
    "X20n0364_002:0796c22": "故智慧得道果故。【註】前云禪定得法喜智慧捨諸煩",
    "X20n0364_002:0796c23": "惱對權教行人之所說也此中如實智慧道果等",
    "X20n0364_002:0796c24": "對圓教行人之所說也禪定智慧于方便中如是",
    "X20n0364_002:0797a01": "無定則施戒等亦如是無定前文布施得涅槃等",
    "X20n0364_002:0797a02": "是稱實之說此中布施得大富等是方便之說也。",
    "X20n0364_002:0797a03": "學地得無學地故辟支佛得消諸供養故。【註】因學而",
    "X20n0364_002:0797a04": "至無學教之所詮也而法性中非學非無學者理",
    "X20n0364_002:0797a05": "之本然也消諸供養者辟支之位也然其證法體",
    "X20n0364_002:0797a06": "空無有消無有不消而云能消能得者方便也。",
    "X20n0364_002:0797a07": "佛地得無量智慧故涅槃滅一切煩惱故。【註】佛地至",
    "X20n0364_002:0797a08": "真無為實際豈應有得涅槃體是無作安能滅諸",
    "X20n0364_002:0797a09": "煩惱如是說者亦方便也。",
    "X20n0364_002:0797a10": "梵天我如是方便為眾生讚說是法。【註】上乃顯其方",
    "X20n0364_002:0797a11": "便說相下乃顯其法性之理。",
    "X20n0364_002:0797a12": "如來實不得我人眾生壽者亦不得施亦不得慳亦",
    "X20n0364_002:0797a13": "不得戒亦不得毀戒得亦不忍辱亦不得瞋恚亦不",
    "X20n0364_002:0797a14": "得精進亦不得懈怠亦不得禪定亦不得亂心亦不",
    "X20n0364_002:0797a15": "得智慧亦不得智慧果亦不得菩提亦不得涅槃亦",
    "X20n0364_002:0797a16": "不得苦亦不得樂。【註】佛為眾生著我著人乃至眾生",
    "X20n0364_002:0797a17": "壽者故方便為說六度度諸虗妄若達虗妄則無",
    "X20n0364_002:0797a18": "我無我則誰慳誰施誰持誰犯無人則誰忍誰惱",
    "X20n0364_002:0797a19": "無眾生則誰精進誰懈怠誰定誰亂誰智誰愚無",
    "X20n0364_002:0797a20": "壽者則誰覺誰迷誰生死誰滅度四者既非則孰",
    "X20n0364_002:0797a21": "苦孰樂于實際中皆無得矣。",
    "X20n0364_002:0797a22": "梵天若眾生聞是法者勤行精進是人為何利故勤",
    "X20n0364_002:0797a23": "行精進不得是法若須陀洹果斯陀含果阿那含果",
    "X20n0364_002:0797a24": "阿羅漢果辟支佛道阿耨多羅三藐三菩提乃至無",
    "X20n0364_002:0797b01": "餘涅槃亦復不得。【註】若人聞是實相之理為求利益",
    "X20n0364_002:0797b02": "而勤行精進者不解方便之說也若人聞是實相",
    "X20n0364_002:0797b03": "之理了無所得不求利益而勤行精進者是真精",
    "X20n0364_002:0797b04": "進也真精進者非惟六度等不得行而於須陀洹",
    "X20n0364_002:0797b05": "乃至無餘涅槃亦復不可得矣。",
    "X20n0364_002:0797b06": "梵天是名如來方便說也菩薩於此方便應勤精進",
    "X20n0364_002:0797b07": "令諸眾生得於法利世尊何謂如來法門佛言眼是",
    "X20n0364_002:0797b08": "解脫門耳鼻舌身意是解脫門所以者何眼空無我",
    "X20n0364_002:0797b09": "無我所性自爾耳鼻舌身意空無我無我所性自爾。",
    "X20n0364_002:0797b10": "【註】性自爾則法爾本然逈離詮表前所謂諸法正",
    "X20n0364_002:0797b11": "性者也正性者無得無說無示無識然于無詮表",
    "X20n0364_002:0797b12": "處作如是詮表皆法門之事也。",
    "X20n0364_002:0797b13": "梵天當知六入皆是解脫門正行則不虗誑故色聲",
    "X20n0364_002:0797b14": "香味觸法亦復一切諸法皆入是門。【註】六入為根塵",
    "X20n0364_002:0797b15": "所入若眼等六根空無我無我所無我則內不依",
    "X20n0364_002:0797b16": "根無我所則外不受塵內外既離則入無所入入",
    "X20n0364_002:0797b17": "無所入是為正行入正行故一切諸法皆入是解",
    "X20n0364_002:0797b18": "脫門解脫門者。",
    "X20n0364_002:0797b19": "所謂空門。【註】圓含萬有故。",
    "X20n0364_002:0797b20": "無相門。【註】泯絕諸相故。",
    "X20n0364_002:0797b21": "無作門無生門無滅門無所從來門無所從去門無",
    "X20n0364_002:0797b22": "退門無起門性常清淨門離自體門。【註】無生故無所",
    "X20n0364_002:0797b23": "從來無滅故無所從去無所從去故無退無所從",
    "X20n0364_002:0797b24": "來故無起何以如此以性常清淨故一切生滅名",
    "X20n0364_002:0797c01": "相離自體故。",
    "X20n0364_002:0797c02": "又梵天如來於一切文字示是解脫門所以者何諸",
    "X20n0364_002:0797c03": "文字無合無用。【註】一切文字語言皆非解脫之相以",
    "X20n0364_002:0797c04": "文字性空故無合無用無合故妙合解脫無用故",
    "X20n0364_002:0797c05": "如來用是以化眾生皆法門之事也。",
    "X20n0364_002:0797c06": "梵天當知如來於一切文字中說聖諦說解脫門。【註】",
    "X20n0364_002:0797c07": "文字實非聖諦亦非解脫而如來若不以文字詮",
    "X20n0364_002:0797c08": "示則後世不得聞佛所說也得聞之者皆文字之",
    "X20n0364_002:0797c09": "功矣。",
    "X20n0364_002:0797c10": "如來所說法無有垢一切諸法皆入解脫令住涅槃。",
    "X20n0364_002:0797c11": "【註】如來善知文字性空即之而用皆入解脫凡夫",
    "X20n0364_002:0797c12": "執著文字依語生解故不成解脫也。",
    "X20n0364_002:0797c13": "是名如來說法入於法門菩薩于此法門應當學。",
    "X20n0364_002:0797c14": "如來大悲品第七",
    "X20n0364_002:0797c15": "【註】如來五力說法原是一品何以什師分為二分",
    "X20n0364_002:0797c16": "以五力中具悲智二門故是言說方便隨宜法門",
    "X20n0364_002:0797c17": "屬智門故此中但是悲門故所分也五力說法本",
    "X20n0364_002:0797c18": "屬權智權智之中以悲為主什公若不分出學者",
    "X20n0364_002:0797c19": "不知專務耳。",
    "X20n0364_002:0797c20": "世尊何謂大悲佛言如來以三十二種大悲救護眾",
    "X20n0364_002:0797c21": "生何等為三十二一切諸法無我而眾生不信不解",
    "X20n0364_002:0797c22": "如來于此而起大悲一切諸法無眾生而眾生說有",
    "X20n0364_002:0797c23": "眾生如來於此而起大悲一切法無壽者而眾生說",
    "X20n0364_002:0797c24": "有壽者如來於此而起大悲一切法無人而眾生說",
    "X20n0364_002:0798a01": "有人如來於此而起大悲。【註】我等四相亦是法性無",
    "X20n0364_002:0798a02": "我亦無由眾生著我等故如來以大悲說有無我",
    "X20n0364_002:0798a03": "也。",
    "X20n0364_002:0798a04": "一切法無所有而眾生住於有見如來於此而起大",
    "X20n0364_002:0798a05": "悲。【註】無所有者法住法性也法住法性眾生不應住",
    "X20n0364_002:0798a06": "有見不應住無見如來為治有無見故起大悲也。",
    "X20n0364_002:0798a07": "一切法無住而眾生有住如來於此而起大悲。【註】法",
    "X20n0364_002:0798a08": "無住者如鐘鼓之聲剎那不住前後不交而眾生",
    "X20n0364_002:0798a09": "不知無住而起住相如來大悲破其住著。",
    "X20n0364_002:0798a10": "一切法無歸處而眾生樂於歸處如來於此而起大",
    "X20n0364_002:0798a11": "悲。【註】一切法如空中華眼病成相元無所有眾生不",
    "X20n0364_002:0798a12": "了佛起大悲。",
    "X20n0364_002:0798a13": "一切法非我所而眾生著於我所如來於此而起大",
    "X20n0364_002:0798a14": "悲。【註】法非我所因無我故。",
    "X20n0364_002:0798a15": "一切法無所屬而眾生計有所屬如來於此而起大",
    "X20n0364_002:0798a16": "悲。【註】計有所屬者謂屬過去耶屬未來耶屬現在邪",
    "X20n0364_002:0798a17": "觀如是推求使知無所屬矣。",
    "X20n0364_002:0798a18": "一切法無取相而眾生有取相如來於此而起大悲。",
    "X20n0364_002:0798a19": "【註】無取相者如水中月可見不可取。",
    "X20n0364_002:0798a20": "一切法無生而眾生住於有生如來於此而起大悲",
    "X20n0364_002:0798a21": "一切法無退生而眾生住於退生如來於此而起大",
    "X20n0364_002:0798a22": "悲。【註】我等四相既無則無法可住無住則無歸處無",
    "X20n0364_002:0798a23": "歸處則非我所非我所故無所屬無屬則無取無",
    "X20n0364_002:0798a24": "取則無生無生則無退生眾生迷此如來故起大",
    "X20n0364_002:0798b01": "悲也。",
    "X20n0364_002:0798b02": "一切法無垢而眾生著垢如來於此而起大悲一切",
    "X20n0364_002:0798b03": "法離染而眾生有染如來於此而起大悲一切法離",
    "X20n0364_002:0798b04": "瞋而眾生有瞋如來於此而起大悲一切法離癡而",
    "X20n0364_002:0798b05": "眾生有癡如來於此而起大悲一切法無所從來而",
    "X20n0364_002:0798b06": "眾生著有所來如來於此而起大悲一切法無所去",
    "X20n0364_002:0798b07": "而眾生著于後生如來於此而起大悲一切法無起",
    "X20n0364_002:0798b08": "而眾生計有所起如來於此而起大悲一切法無戲",
    "X20n0364_002:0798b09": "論而眾生著於戲論如來於此而起大悲一切法空",
    "X20n0364_002:0798b10": "而眾生墮于有見如來於此而起大悲一切法無相",
    "X20n0364_002:0798b11": "而眾生著于有相如來於此而起大悲一切法無作",
    "X20n0364_002:0798b12": "而眾生著于有作如來於此而起大悲。【註】眾生妄計",
    "X20n0364_002:0798b13": "有垢淨瞋癡故有退生而如來大悲為說使知無",
    "X20n0364_002:0798b14": "有垢淨瞋癡無有垢淨瞋癡則無生無有退生無",
    "X20n0364_002:0798b15": "生故無所來無退生故無所去無來無去則無有",
    "X20n0364_002:0798b16": "起了無起故則離戲論離戲論故則得三解脫門",
    "X20n0364_002:0798b17": "前則直據法性無諸虗妄名相而起大悲此下據",
    "X20n0364_002:0798b18": "現前業相而起大悲也。",
    "X20n0364_002:0798b19": "世間常共瞋恚諍競如來於此而起大悲世間邪見",
    "X20n0364_002:0798b20": "顛倒行於邪道欲令住于正道如來於此而起大悲",
    "X20n0364_002:0798b21": "世間饕餮無有厭足互相陵奪欲令眾生住于聖財",
    "X20n0364_002:0798b22": "信戒聞施慧等如來於此而起大悲。【註】此特現前三",
    "X20n0364_002:0798b23": "毒也如來于瞋勸其修忍于癡勸其修慧于貪勸",
    "X20n0364_002:0798b24": "其修施皆大悲所說也以法性無如是事故。",
    "X20n0364_002:0798c01": "眾生是產業妻子恩愛之僕於此危脆之物生堅固",
    "X20n0364_002:0798c02": "想欲令眾生悉知無常如來於此而起大悲。【註】眾生",
    "X20n0364_002:0798c03": "為恩愛所使如僮僕者顛倒持也何為顛倒妻子",
    "X20n0364_002:0798c04": "及自身本是危脆而生堅固想產業是無常無我",
    "X20n0364_002:0798c05": "而生是我是常想如來故起大悲為說無常不堅",
    "X20n0364_002:0798c06": "等法也。",
    "X20n0364_002:0798c07": "眾生身為怨賊貪著養育以為親友欲為眾生作真",
    "X20n0364_002:0798c08": "知識令畢眾苦究竟涅槃如來於此而起大悲。【註】身",
    "X20n0364_002:0798c09": "為怨賊者老子云吾有大患一節以吾為有身在",
    "X20n0364_002:0798c10": "有身故有患非怨賊而何身既是怨賊而養此怨",
    "X20n0364_002:0798c11": "賊身者認為父母親友妄生憎愛作輪迴種誠為",
    "X20n0364_002:0798c12": "謬矣既輪迴起于色身有身則眾苦未斷如來欲",
    "X20n0364_002:0798c13": "令眾生畢苦故起大悲也前產業妻子示其依報",
    "X20n0364_002:0798c14": "不實此身為怨賊示其正報元虗問父母親友既",
    "X20n0364_002:0798c15": "是怨賊之種眾生妄認何以五祖山門奉母陸州",
    "X20n0364_002:0798c16": "織履供親大慧求嗣于張公目連救母于地府世",
    "X20n0364_002:0798c17": "尊湧棺說法乃云吾為末世不孝眾生若依此經",
    "X20n0364_002:0798c18": "則朱子無父無君之責不謬若依彼說則重認怨",
    "X20n0364_002:0798c19": "賊親友之非自負答真心世諦不相違故真心絕",
    "X20n0364_002:0798c20": "朕則怨賊之非必然世諦流布則仁義之道不謬",
    "X20n0364_002:0798c21": "仁義之道不謬所以佛祖酬養育之恩怨賊之非",
    "X20n0364_002:0798c22": "必然所以佛祖斥妄認之過然法性中非真心亦",
    "X20n0364_002:0798c23": "非世諦是二者皆大悲之故也。",
    "X20n0364_002:0798c24": "眾生好行欺誑邪命自活欲令眾生行於正命如來",
    "X20n0364_002:0799a01": "於此而起大悲。【註】正命者有二一者世間二者出世",
    "X20n0364_002:0799a02": "間世間復二在俗則不依士儂工商而行欺誑自",
    "X20n0364_002:0799a03": "活者邪命也出家則不行分衛持鉢而行伎術養",
    "X20n0364_002:0799a04": "身者邪命也出世間者不知時識節而以非分求",
    "X20n0364_002:0799a05": "者邪命也非分者學者不貴用功以求親證親悟",
    "X20n0364_002:0799a06": "專依文字馳騁妙玄所有言說皆非己分是謂非",
    "X20n0364_002:0799a07": "分也如父母愛子不知護養多與飲食食傷則死",
    "X20n0364_002:0799a08": "是為夭橫故曰邪命也。",
    "X20n0364_002:0799a09": "眾生樂著眾苦不淨居家欲令眾生出於三界如來",
    "X20n0364_002:0799a10": "於此而起大悲。【註】不淨居家所為邪命邪求也而眾",
    "X20n0364_002:0799a11": "生不知三界內是苦以邪命邪求躭著不捨佛為",
    "X20n0364_002:0799a12": "是故起大悲也。",
    "X20n0364_002:0799a13": "一切諸法從因緣有而眾生於聖解脫而生懈怠我",
    "X20n0364_002:0799a14": "當為說精進令樂解脫如來於此而起大悲。【註】法從",
    "X20n0364_002:0799a15": "因緣生法從因緣滅生滅是因緣自性非生滅三",
    "X20n0364_002:0799a16": "乘人不知自性非生滅故于因緣法中妄生取捨",
    "X20n0364_002:0799a17": "不成精進如來所說精進前文所謂諸法正性了",
    "X20n0364_002:0799a18": "無生滅取捨可得遠離戲論分別是佛所說精進",
    "X20n0364_002:0799a19": "之旨故古人云若起精進心是妄非精進若能心",
    "X20n0364_002:0799a20": "不妄精進亦無涯。",
    "X20n0364_002:0799a21": "眾生棄捨最上無礙智慧求於聲聞辟支佛道我當",
    "X20n0364_002:0799a22": "引導令發大心緣于佛法如來於此而起大悲。【註】前",
    "X20n0364_002:0799a23": "則于因緣中起生滅想不成解脫此則于因緣中",
    "X20n0364_002:0799a24": "起有得想不成無礙智慧而墮于小乘也。",
    "X20n0364_002:0799b01": "梵天如來如是於諸眾生行此三十二種大悲是故",
    "X20n0364_002:0799b02": "如來名為行大悲者若菩薩于眾生中常能修集此",
    "X20n0364_002:0799b03": "大悲心則為阿鞞跋致為大福田威德具足常能利",
    "X20n0364_002:0799b04": "益一切眾生。【註】阿鞞跋致云無生地又云補處地此",
    "X20n0364_002:0799b05": "大悲法門是佛所行之事若能修集即為得無生",
    "X20n0364_002:0799b06": "法忍次補佛處為世福田利益眾生也。",
    "X20n0364_002:0799b07": "說是大悲法門品時三萬二千人皆發阿耨多羅三",
    "X20n0364_002:0799b08": "藐三菩提心八千菩薩得無生法忍。【註】問眾生塵勞",
    "X20n0364_002:0799b09": "總則有八萬四千廣則無量此大悲門既是對機",
    "X20n0364_002:0799b10": "之設何獨三十二種不云無量何也答三十二種",
    "X20n0364_002:0799b11": "亦即無量如法華經妙音獲現一切色身三昧觀",
    "X20n0364_002:0799b12": "音證普門解脫其說法亦惟三十二種現身豈三",
    "X20n0364_002:0799b13": "十二身云普云一切耶如云百姓非特百人而已",
    "X20n0364_002:0799b14": "又如來三十二相由因中修此大悲而得故勸菩",
    "X20n0364_002:0799b15": "薩亦如是修也。",
    "X20n0364_002:0799b16": "幻化品第八",
    "X20n0364_002:0799b17": "【註】前五力說法于正性中無如是事特由眾生機",
    "X20n0364_002:0799b18": "感所致皆是幻為譬如空中狂華于空本無因彼",
    "X20n0364_002:0799b19": "病目妄見華相若非病目空華不有此品網明發",
    "X20n0364_002:0799b20": "問使知根本智中不容方便其惟幻化而已。",
    "X20n0364_002:0799b21": "爾時網明菩薩摩訶薩白佛言世尊是思益梵天云",
    "X20n0364_002:0799b22": "何聞大悲法而不喜悅思益言善男子若識在二法",
    "X20n0364_002:0799b23": "則有喜悅若識在無二實際法中則無喜悅譬如幻",
    "X20n0364_002:0799b24": "人見幻戲事無所喜悅菩薩知諸法相如是則於如",
    "X20n0364_002:0799c01": "來若說法若神通亦無喜悅。【註】網明問佛而佛不之",
    "X20n0364_002:0799c02": "答梵天與答者以正性中不容有答也說容有答",
    "X20n0364_002:0799c03": "何以發明如幻之旨哉故宗門中謂之回互當頭",
    "X20n0364_002:0799c04": "也然所謂識在無二法者方便實際無二性也若",
    "X20n0364_002:0799c05": "實際外聞方便事故當喜悅以方便即是實際何",
    "X20n0364_002:0799c06": "喜悅之有幻人見幻事喻實人見實相是其本分",
    "X20n0364_002:0799c07": "故又幻人無心識故見不為動實際無二相故聞",
    "X20n0364_002:0799c08": "不為喜也。",
    "X20n0364_002:0799c09": "又善男子如佛所化人聞佛說法不喜不悅菩薩知",
    "X20n0364_002:0799c10": "諸法相與化無異於如來所不加喜悅於餘眾生無",
    "X20n0364_002:0799c11": "下劣相。【註】前則了知實際無二故無喜悅此即了知",
    "X20n0364_002:0799c12": "方便從實際所出故亦無喜悅於佛不加喜知如",
    "X20n0364_002:0799c13": "幻故於眾生無下劣達平等故。",
    "X20n0364_002:0799c14": "網明言梵天汝今見諸法如幻相邪梵天言若人分",
    "X20n0364_002:0799c15": "別諸法者汝當問之。【註】網明意謂若見諸法如幻則",
    "X20n0364_002:0799c16": "實際外有如幻諸法也若見非幻何以而云幻人",
    "X20n0364_002:0799c17": "見幻事邪雙垂兩意為要緊之問也梵天善答問",
    "X20n0364_002:0799c18": "難別解轉身乃云我不分別諸法如幻不如幻但",
    "X20n0364_002:0799c19": "見實際無二若人分別諸法汝當問之是之謂無",
    "X20n0364_002:0799c20": "礙辨也。",
    "X20n0364_002:0799c21": "網明言汝今於何處行梵天言一切凡夫行處吾於",
    "X20n0364_002:0799c22": "彼行。【註】網明意曰若諸法即是實相者實相之中不",
    "X20n0364_002:0799c23": "容有行有不行梵天汝於何處修行耶梵天曰汝",
    "X20n0364_002:0799c24": "謂凡夫有行處耶若凡夫有行處即彼行處吾于",
    "X20n0364_002:0800a01": "彼行。",
    "X20n0364_002:0800a02": "網明言凡夫人行貪欲瞋恚愚癡身見疑網行我我",
    "X20n0364_002:0800a03": "所等邪道汝於是處行耶。【註】身邊見戒取貪瞋癡慢",
    "X20n0364_002:0800a04": "疑謂之十使今備其六而缺于四文略耳。",
    "X20n0364_002:0800a05": "梵天言善男子汝欲得凡夫法決定相耶。【註】汝謂凡",
    "X20n0364_002:0800a06": "夫決定有貪瞋等法邪。",
    "X20n0364_002:0800a07": "綱明言我尚不欲決定得凡夫何況凡夫法。【註】若凡",
    "X20n0364_002:0800a08": "夫決定是凡則聖人決定是聖何用修行而轉凡",
    "X20n0364_002:0800a09": "入聖若能轉凡入聖無決定矣凡夫既非決定貪",
    "X20n0364_002:0800a10": "等法安有決定哉。",
    "X20n0364_002:0800a11": "善男子若是法無決定者寧有貪欲瞋恚愚癡法耶",
    "X20n0364_002:0800a12": "網明言無也善男子一切法離貪瞋癡相行相亦如",
    "X20n0364_002:0800a13": "是。【註】一切法離貪瞋癡則凡夫行相亦離貪瞋癡以",
    "X20n0364_002:0800a14": "其離故吾于彼行而行之矣。",
    "X20n0364_002:0800a15": "善男子凡夫行賢聖行皆無二無差別。【註】釋上如是",
    "X20n0364_002:0800a16": "之義。",
    "X20n0364_002:0800a17": "善男子一切行非行一切說非說一切道非道。【註】釋",
    "X20n0364_002:0800a18": "無差別義。",
    "X20n0364_002:0800a19": "網明言何謂一切行非行梵天言善男子若人千萬",
    "X20n0364_002:0800a20": "億劫行道于法性不增不減是故言一切行非行。【註】",
    "X20n0364_002:0800a21": "於法性中修行如人轉磨雖終日行不離方寸雖",
    "X20n0364_002:0800a22": "不離方寸而亦功成事辦功成事辦故謂之行不",
    "X20n0364_002:0800a23": "離方寸謂之非行。",
    "X20n0364_002:0800a24": "何謂一切說非說梵天言善男子如來以不可說相",
    "X20n0364_002:0800b01": "說一切法是故言一切說非說。【註】法性中本無言說",
    "X20n0364_002:0800b02": "以因緣故可說因緣者由眾生迷悶不入欲令開",
    "X20n0364_002:0800b03": "悟說彼無說之法使得增進是知如來說法無說",
    "X20n0364_002:0800b04": "而說說而無說也說而無說者不壞法性也無說",
    "X20n0364_002:0800b05": "說者不礙化導也。",
    "X20n0364_002:0800b06": "何謂一切道非道梵天言以無所至故一切道非道。",
    "X20n0364_002:0800b07": "【註】所言得道者以無所得故得也無所得者不得",
    "X20n0364_002:0800b08": "諸法惟得煩惱性空以性空故至無所至也此三",
    "X20n0364_002:0800b09": "節發起由前云一切法離貪瞋癡將謂離貪瞋癡",
    "X20n0364_002:0800b10": "有一切法故誨以等觀雖一切行不妨無行一切",
    "X20n0364_002:0800b11": "說不妨無說雖無所至而不妨至於性空。",
    "X20n0364_002:0800b12": "爾時世尊讚思益梵天言善哉善哉說諸法相應當",
    "X20n0364_002:0800b13": "如是網明菩薩謂梵天言汝說一切凡夫行處吾于",
    "X20n0364_002:0800b14": "彼行者則有行相梵天言我若有所生處應有行相。",
    "X20n0364_002:0800b15": "【註】網明意曰一切行雖離貪瞋癡而凡夫實有行",
    "X20n0364_002:0800b16": "貪等相汝于凡夫行處行寧無是乎梵天曰一切",
    "X20n0364_002:0800b17": "行如鏡中像若像入于鏡中可有妍醜等相以鏡",
    "X20n0364_002:0800b18": "中實無像可得何妍醜之有以我尚無生處何云",
    "X20n0364_002:0800b19": "有相。",
    "X20n0364_002:0800b20": "網明言汝若不生云何教化眾生梵天言佛所化生",
    "X20n0364_002:0800b21": "吾如彼生網明言佛化所生則無生處梵天言寧可",
    "X20n0364_002:0800b22": "見不網明言以佛力故見梵天言我生亦如是以業",
    "X20n0364_002:0800b23": "力故。【註】網明謂菩薩垂形六道教化眾生汝言無所",
    "X20n0364_002:0800b24": "生處豈不教化眾生邪梵天曰吾非不化生但吾",
    "X20n0364_002:0800c01": "生處如佛化生佛化生者不動寂場而徧往六天",
    "X20n0364_002:0800c02": "既云不動而徧豈有生相邪雖無生相以佛力故",
    "X20n0364_002:0800c03": "令彼六天各各見佛如月行碧落無水不現東行",
    "X20n0364_002:0800c04": "東見西行西見法爾如然豈假思議哉凡夫業力",
    "X20n0364_002:0800c05": "未有不然日用不知良可悲矣。",
    "X20n0364_002:0800c06": "網明言汝於起業中行耶梵天言我不於起業中行",
    "X20n0364_002:0800c07": "網明言云何言以業力故梵天言如業性力亦如是",
    "X20n0364_002:0800c08": "是二不出于如。【註】菩薩證諸法性者業相不現汝言",
    "X20n0364_002:0800c09": "業力故見者得非於起業中行耶梵天曰我言業",
    "X20n0364_002:0800c10": "力故見者業性力也以佛力業力性無二故豈于",
    "X20n0364_002:0800c11": "起業中行如月印千江非有能所亦非神力如是",
    "X20n0364_002:0800c12": "類推法法可知也。",
    "X20n0364_002:0800c13": "爾時舍利弗白佛言世尊若有能入是菩薩隨宜所",
    "X20n0364_002:0800c14": "說中者得大功德所以者何世尊乃至聞是上人名",
    "X20n0364_002:0800c15": "字尚得大利何況聞其所說。【註】入是隨宜說中者自",
    "X20n0364_002:0800c16": "證之力也聞名聞說者隨喜之德也。",
    "X20n0364_002:0800c17": "譬如有樹不依於地在虗空中而現根莖枝葉華果",
    "X20n0364_002:0800c18": "甚為希有此人行相亦復如是不住一切法而於十",
    "X20n0364_002:0800c19": "方現有行有生死亦有如是智慧辯才世尊若有善",
    "X20n0364_002:0800c20": "男子善女人聞是智慧自在力者其誰不發阿耨多",
    "X20n0364_002:0800c21": "羅三藐三菩提心。【註】一切行依于虗妄而有生死等",
    "X20n0364_002:0800c22": "相其由樹依地而長枝葉華果不依地在虗空長",
    "X20n0364_002:0800c23": "枝葉者其喻行不依虗妄而住實相現有生死等",
    "X20n0364_002:0800c24": "業也若人得入隨宜說中即有如是智慧辯才矣。",
    "X20n0364_002:0801a01": "爾時有一菩薩名曰普華。【註】此菩薩名普華者普者",
    "X20n0364_002:0801a02": "等也華者因也表眾生等有如是因也以身子特",
    "X20n0364_002:0801a03": "讚梵天推功一人故示其眾生等具其德也。",
    "X20n0364_002:0801a04": "在會中坐謂長老舍利弗仁者已得法性佛亦稱汝",
    "X20n0364_002:0801a05": "於智慧人中為最第一何以不能現如是智慧辯才",
    "X20n0364_002:0801a06": "自在力耶。【註】法性平等人孰不有何以獨推梵天汝",
    "X20n0364_002:0801a07": "得智慧第一豈汝不能但自生下劣耳。",
    "X20n0364_002:0801a08": "舍利弗言普華佛諸弟子隨其智力能有所說。【註】普",
    "X20n0364_002:0801a09": "華云何以不能者逆問之辭也身子順意而答示",
    "X20n0364_002:0801a10": "同不解非不解也縱其辭而盡其辨可謂為眾竭",
    "X20n0364_002:0801a11": "力也。",
    "X20n0364_002:0801a12": "普華言舍利弗法性有多少耶舍利弗言無也普華",
    "X20n0364_002:0801a13": "言。【註】既無多少則。",
    "X20n0364_002:0801a14": "汝何以言佛諸弟子隨其智力能有所說舍利弗言",
    "X20n0364_002:0801a15": "隨所得法而有所說普華言汝證法性無量相耶舍",
    "X20n0364_002:0801a16": "利弗言然普華言汝云何言隨所得法而有所說如",
    "X20n0364_002:0801a17": "法性無量相得亦如是如得說亦如是何以故法性",
    "X20n0364_002:0801a18": "無量故舍利弗言法性非得相普華言若法性非得",
    "X20n0364_002:0801a19": "相者汝出法性得解脫耶舍利弗言不也普華言何",
    "X20n0364_002:0801a20": "故爾耶舍利弗言若出法性得解脫者則壞法性普",
    "X20n0364_002:0801a21": "華言是故舍利弗如仁得道法性亦爾。【註】觀身子答",
    "X20n0364_002:0801a22": "辭其墮有三普華問汝既稱智慧第一何以不能",
    "X20n0364_002:0801a23": "現如是辨才而獨推于他人哉身子以智力不逮",
    "X20n0364_002:0801a24": "為答是其墮也若謂智力不逮者法性有多少耶",
    "X20n0364_002:0801b01": "非謂法性多少但隨我所得不逮耳是其二墮也",
    "X20n0364_002:0801b02": "若云所得不逮者汝得法性分限相耶得法性無",
    "X20n0364_002:0801b03": "量相也若得法性無量相者如其所得而說何有",
    "X20n0364_002:0801b04": "不能身子復出難云若法有得應如得而說以法",
    "X20n0364_002:0801b05": "性不可得故我不能如是顯現耳是其三墮也汝",
    "X20n0364_002:0801b06": "言不得法性可離法性得解脫乎若不離法性而",
    "X20n0364_002:0801b07": "得解脫者解脫即是得道得道即得法性不可言",
    "X20n0364_002:0801b08": "不得既得法性不可起分限不作分限豈有彼能",
    "X20n0364_002:0801b09": "而我不逮乎。",
    "X20n0364_002:0801b10": "舍利弗言我為聽來非為說也。【註】身子被破自知法",
    "X20n0364_002:0801b11": "性平等非獨彼能也但我為聽來非是說時但不",
    "X20n0364_002:0801b12": "悟普華祗欲使人知有未必要人能說身子不解",
    "X20n0364_002:0801b13": "轉為所破者以平等法性無聽無說莫生二見耳。",
    "X20n0364_002:0801b14": "普華言一切法皆入法性此中寧有說有聽者不舍",
    "X20n0364_002:0801b15": "利弗言不也普華言若然者汝何故言我為聽來非",
    "X20n0364_002:0801b16": "為說也舍利弗言佛說二人得福無量一者專精說",
    "X20n0364_002:0801b17": "法二者一心聽受是故汝今應說我當聽受。【註】普華",
    "X20n0364_002:0801b18": "一味據法性為難者使知二見成謬也身子引佛",
    "X20n0364_002:0801b19": "說為證者滯權迷實也。",
    "X20n0364_002:0801b20": "普華言汝入滅盡定能聽法耶舍利弗言入滅盡定",
    "X20n0364_002:0801b21": "無有二行而聽法也。【註】普華云汝言我當說汝當聽",
    "X20n0364_002:0801b22": "受似有能所若能所是實則汝入定時有能所不",
    "X20n0364_002:0801b23": "若無能所豈有我說汝聽之理身子云無二行者",
    "X20n0364_002:0801b24": "無能所也無能所故不能聽矣滅盡定者即是滅",
    "X20n0364_002:0801c01": "意根定也所謂圓明了知不因心念不因心念而",
    "X20n0364_002:0801c02": "圓明了知者可謂不起于定而常能聽法也雖常",
    "X20n0364_002:0801c03": "聽法而無能所身子不諳者未證法界定也問既",
    "X20n0364_002:0801c04": "云滅盡意根豈有未盡意根而得定邪答有二分",
    "X20n0364_002:0801c05": "故若意根攀緣是八識相分若意根離攀緣是八",
    "X20n0364_002:0801c06": "識見分身子但滅相分未滅相分若滅見分即入",
    "X20n0364_002:0801c07": "第八地故論曰第八地前纔捨藏難云若未滅見",
    "X20n0364_002:0801c08": "分何名得道答以六識不行七識離攀緣相發一",
    "X20n0364_002:0801c09": "分圓明亦名得道故論曰圓明初發成無漏三類",
    "X20n0364_002:0801c10": "分身息苦輪是其位也身子以分證為答普華依",
    "X20n0364_002:0801c11": "法性為難者使知究竟也。",
    "X20n0364_002:0801c12": "普華言汝信佛說一切法是滅盡相不舍利弗言然",
    "X20n0364_002:0801c13": "一切法皆滅盡相我信是說普華言若然者舍利弗",
    "X20n0364_002:0801c14": "常不能聽法所以者何一切法常滅盡相故。【註】若一",
    "X20n0364_002:0801c15": "切法皆滅盡相者則身子無有不定之時也無不",
    "X20n0364_002:0801c16": "定故則所云我為聽來者何時也若聽時非定定",
    "X20n0364_002:0801c17": "時非聽應非常定之相若亦聽亦定似同增益若",
    "X20n0364_002:0801c18": "非聽非定似乎戲論進退發明誰是聽者聽既如",
    "X20n0364_002:0801c19": "是說亦如是乃至智慧辨等亦如是舍利弗如是",
    "X20n0364_002:0801c20": "則知一切眾生亦如是既皆如是何獨推功于梵",
    "X20n0364_002:0801c21": "天而自生下劣不盡究竟之道誰之過歟。",
    "X20n0364_002:0801c22": "舍利弗言汝能不起於定而說法耶普華言頗有一",
    "X20n0364_002:0801c23": "法非是定耶舍利弗言無也。【註】身子曰吾聽法不壞",
    "X20n0364_002:0801c24": "于定則故是汝不起于定能說法不若不起定而",
    "X20n0364_002:0802a01": "說法者說法弄于音文熾然能所豈是定邪汝謂",
    "X20n0364_002:0802a02": "說非定者頗有一法非是定耶若一切法皆定者",
    "X20n0364_002:0802a03": "則汝聽我說曷非定也。",
    "X20n0364_002:0802a04": "普華言是故當知一切凡夫常在於定舍利弗言以",
    "X20n0364_002:0802a05": "何定故一切凡夫常在定耶普華言以不壞法性三",
    "X20n0364_002:0802a06": "昧故舍利弗言若然者凡夫聖人無有差別普華言",
    "X20n0364_002:0802a07": "如是如是我不欲令凡夫聖人有差別也所以者何",
    "X20n0364_002:0802a08": "聖人無所斷凡夫無所生是二不出法性平等之相。",
    "X20n0364_002:0802a09": "【註】慕果脩因斷集證道身子由是而得解脫不解",
    "X20n0364_002:0802a10": "佛之權說遇便信受思惟取證不知大乘中聖人",
    "X20n0364_002:0802a11": "無煩惱可斷凡夫無煩惱可生無煩惱可生可斷",
    "X20n0364_002:0802a12": "者法性如是也法性中豈有凡聖之差乎。",
    "X20n0364_002:0802a13": "舍利弗言何等是諸法平等相普華言如舍利弗所",
    "X20n0364_002:0802a14": "得知見舍利弗汝生賢聖法耶答言不也汝滅凡夫",
    "X20n0364_002:0802a15": "法耶答言不也汝得賢聖法耶答言不也汝見凡夫",
    "X20n0364_002:0802a16": "法耶答言不也。【註】賢聖無所生者以煩惱無可斷故",
    "X20n0364_002:0802a17": "不得賢聖法也無煩惱可生故不見凡夫法也。",
    "X20n0364_002:0802a18": "舍利弗汝何知見說言得道答言汝不聞凡夫如即",
    "X20n0364_002:0802a19": "是漏盡解脫如漏盡解脫如即是無餘涅槃如舍利",
    "X20n0364_002:0802a20": "弗是如名不異如不壞如應以是如知一切法。【註】不",
    "X20n0364_002:0802a21": "異如者凡夫賢聖無差別也不壞如者煩惱解脫",
    "X20n0364_002:0802a22": "同一法也不異故非彼能汝不能非汝能而凡夫",
    "X20n0364_002:0802a23": "不能不壞故非離煩惱而得法性非離法性而得",
    "X20n0364_002:0802a24": "解脫也。",
    "X20n0364_002:0802b01": "爾時舍利弗白佛言世尊譬如大火一切諸燄皆是",
    "X20n0364_002:0802b02": "燒相如是諸善男子所說法皆入法性佛告舍利弗",
    "X20n0364_002:0802b03": "如汝所言是諸善男子所說法皆入法性。【註】所言法",
    "X20n0364_002:0802b04": "性者即是自心譬如大火一切諸燄皆名燒相喻",
    "X20n0364_002:0802b05": "如自心一切施為皆是用相凡夫不了于自心中",
    "X20n0364_002:0802b06": "妄興取捨譬如畏空窮劫迯走不能出得又如索",
    "X20n0364_002:0802b07": "空窮劫搜尋不能求得自心取捨亦復如是盡其",
    "X20n0364_002:0802b08": "力量不能出自心之外無生死可出無涅槃可入",
    "X20n0364_002:0802b09": "無煩惱可斷無菩提可得故曰古今人事古今物",
    "X20n0364_002:0802b10": "理古今山河古今天地又曰熱則遍天下熱寒則",
    "X20n0364_002:0802b11": "遍天下寒馬祖曰凡所見色即是見心與一切皆",
    "X20n0364_002:0802b12": "是燒相者如合符節也人不能即信者無始妄念",
    "X20n0364_002:0802b13": "所惑也利智如身子尚有未盡豈況他哉直須真",
    "X20n0364_002:0802b14": "參實悟淨盡現流倘得一念相應然後肯心自許。",
    "X20n0364_002:0802b15": "爾時網明謂舍利弗佛說仁者於智慧人中為最第",
    "X20n0364_002:0802b16": "一以何智慧得第一乎。【註】何智慧者謂三乘中汝何",
    "X20n0364_002:0802b17": "乘得第一耶此謂抅賊破家之問也。",
    "X20n0364_002:0802b18": "舍利弗言所謂聲聞因聲得解以是智慧說我於中",
    "X20n0364_002:0802b19": "為第一耳非謂菩薩。【註】網明非是不知而問令其自",
    "X20n0364_002:0802b20": "言所得藥乃中病身子順意而答亦非不解為眾",
    "X20n0364_002:0802b21": "竭力禍出私門矣。",
    "X20n0364_002:0802b22": "網明言智慧是戲論相耶答言不也網明言智慧非",
    "X20n0364_002:0802b23": "平等相耶答言是網明言今仁者得平等智慧云何",
    "X20n0364_002:0802b24": "說智慧有量答言善男子以法性相故智慧無量隨",
    "X20n0364_002:0802c01": "入法性多少故智慧有量網明言無量法終不作有",
    "X20n0364_002:0802c02": "量仁者何故說智慧有量即時舍利弗默然不答。【註】",
    "X20n0364_002:0802c03": "既云智慧平等不應作三乘分別著三乘分別者",
    "X20n0364_002:0802c04": "即是戲論著戲論者不得智慧汝得平等智慧何",
    "X20n0364_002:0802c05": "以說智慧有大小之量也身子以謂智慧無量隨",
    "X20n0364_002:0802c06": "入法性多少故成有量此亦不然前云汝證法性",
    "X20n0364_002:0802c07": "無量相邪答然是知法性亦是無量何云隨入多",
    "X20n0364_002:0802c08": "少何況無量法終不作有量也前普華問汝稱智",
    "X20n0364_002:0802c09": "慧第一何以不能現如是自在之相者使知因心",
    "X20n0364_002:0802c10": "平等也此中網明問汝以何智慧而得第一者使",
    "X20n0364_002:0802c11": "知果位平等也身子于因則曰力之不逮于果則",
    "X20n0364_002:0802c12": "曰隨入法性多少皆不能出其難矣。",
    "X20n0364_002:0802c13": "菩薩光明品第九",
    "X20n0364_002:0802c14": "【註】前由身子自謂智慧不及菩薩于是網明預知",
    "X20n0364_002:0802c15": "其意而重重難斥使自知非故身子默然不知所",
    "X20n0364_002:0802c16": "答宜若知歸然猶疑信相半未即全領故佛令網",
    "X20n0364_002:0802c17": "明放光則知生佛平等豈舍利弗不然乎。",
    "X20n0364_002:0802c18": "爾時長老大迦葉承佛聖旨白佛言世尊是網明菩",
    "X20n0364_002:0802c19": "薩以何因緣號網明乎。【註】迦葉云飲光以其因中用",
    "X20n0364_002:0802c20": "上色紫磨金莊嚴佛故感光明金色一放光時餘",
    "X20n0364_002:0802c21": "光失相網明放光使普會咸現金色之身無二無",
    "X20n0364_002:0802c22": "別以聲聞自得之智證法未圓故放光則餘失菩",
    "X20n0364_002:0802c23": "薩窮盡平等而法性本具故放光時一眾咸然欲",
    "X20n0364_002:0802c24": "知平等之相故迦葉啟請因緣矣。",
    "X20n0364_002:0803a01": "佛告網明善男子現汝福報光明因緣令諸天人一",
    "X20n0364_002:0803a02": "切世間皆得歡喜其有福德因緣者當發菩提心於",
    "X20n0364_002:0803a03": "是網明即受佛教偏袒右肩從右手赤白莊嚴爪指",
    "X20n0364_002:0803a04": "間放大光明普照十方無量無邊阿僧祇佛國皆悉",
    "X20n0364_002:0803a05": "通達其中地獄畜生餓鬼盲聾瘖瘂手足拘躄老病",
    "X20n0364_002:0803a06": "苦痛貪欲瞋恚愚癡裸形醜陋貧窮饑渴囹圄繫閉",
    "X20n0364_002:0803a07": "困厄垂死慳貪破戒瞋恚懈怠妄念無慧少於聞見",
    "X20n0364_002:0803a08": "無慚無愧墮邪疑網如是等眾生遇斯光者皆得快",
    "X20n0364_002:0803a09": "樂無有眾生為貪欲瞋恚愚癡憍慢憂愁懷恨等之",
    "X20n0364_002:0803a10": "所惱也。【註】初舉三惡道次舉人類次舉人中果報貪",
    "X20n0364_002:0803a11": "等為因以貪故招裸形貧窮饑渴之報以瞋故招",
    "X20n0364_002:0803a12": "囹圄繫閉之愆以癡故招盲聾瘖瘂之病次舉背",
    "X20n0364_002:0803a13": "反六度之相次舉上慢邪見之由右手者正也爪",
    "X20n0364_002:0803a14": "者骨之餘也謂如上惡道果報得遇正智之餘光",
    "X20n0364_002:0803a15": "即得消除諸過而獲快樂矣。",
    "X20n0364_002:0803a16": "其在佛前大會之眾菩薩摩訶薩天龍夜叉乾闥婆",
    "X20n0364_002:0803a17": "等及比丘比丘尼優婆塞優婆夷眾是諸眾生同一",
    "X20n0364_002:0803a18": "金色與佛無異有三十二相八十隨形好無見頂者",
    "X20n0364_002:0803a19": "皆坐寶蓮華座寶交絡蓋羅覆其上等無差別諸會",
    "X20n0364_002:0803a20": "眾生皆得快樂。【註】網明者即根本智也此智人人本",
    "X20n0364_002:0803a21": "具個個不無取譬良難喻之帝網用表其德帝網",
    "X20n0364_002:0803a22": "者帝釋之網也大小于珠相成珠雖大小相收而",
    "X20n0364_002:0803a23": "彼此相攝雖彼此相攝而亦各各不相到用表凡",
    "X20n0364_002:0803a24": "聖根本智慧本來如是平等故曰心佛及眾生是",
    "X20n0364_002:0803b01": "三無差別特由眾生念隔妄自親疎雖云智慧法",
    "X20n0364_002:0803b02": "性本來平等猶未即信到此放光乃知具足所以",
    "X20n0364_002:0803b03": "惡道眾生無明深厚遇光尚獲分證之功在會大",
    "X20n0364_002:0803b04": "眾福德淵深忽爾身現圓極之相見知此智于我",
    "X20n0364_002:0803b05": "本有不在外求也。",
    "X20n0364_002:0803b06": "譬如菩薩入發喜莊嚴三昧。【註】菩薩證初地時乍登",
    "X20n0364_002:0803b07": "聖階佛慧開發入是三昧故名歡喜地此諸大眾",
    "X20n0364_002:0803b08": "由網明光明顯發雖非己分亦如菩薩得三昧也。",
    "X20n0364_002:0803b09": "時諸大眾得未曾有各各相見如佛無異不見佛身",
    "X20n0364_002:0803b10": "為大己身為小。【註】此所以謂根本智人人具有平等",
    "X20n0364_002:0803b11": "不二者也。",
    "X20n0364_002:0803b12": "又以光明力故尋時下方有四菩薩從地湧出。【註】菩",
    "X20n0364_002:0803b13": "薩有四表常樂我淨四德也下方從地湧出者表",
    "X20n0364_002:0803b14": "從實際理地湧出也蓋實際理地與根本智相應",
    "X20n0364_002:0803b15": "故為網明光照則彼來也以如來五力說法與普",
    "X20n0364_002:0803b16": "華梵天等唱說弄引皆佛事門中之事也以佛事",
    "X20n0364_002:0803b17": "門中不違實際故為作證明所以來也。",
    "X20n0364_002:0803b18": "合掌而立欲共禮佛作是念言何者真佛我欲禮敬。",
    "X20n0364_002:0803b19": "【註】根本智中平等不二實際理地無可分別無可",
    "X20n0364_002:0803b20": "分別不知何者是真佛不知是真佛者而孰非真",
    "X20n0364_002:0803b21": "佛乎。",
    "X20n0364_002:0803b22": "即聞空中聲曰是網明菩薩光明之力一切大眾同",
    "X20n0364_002:0803b23": "一金色與佛不異。【註】上不在天下不依地但曰空中",
    "X20n0364_002:0803b24": "非天非人但曰聲表無相中道也以實際理地雖",
    "X20n0364_002:0803c01": "無分別以中道不礙分別故于空中出聲相告也。",
    "X20n0364_002:0803c02": "時四菩薩發希有心作如是言今此會中其色無異",
    "X20n0364_002:0803c03": "一切諸法亦復如是。【註】以實相理證明法性根本智",
    "X20n0364_002:0803c04": "平等如是無有異也。",
    "X20n0364_002:0803c05": "若我此言誠實無虗世尊釋迦牟尼當現異相令我",
    "X20n0364_002:0803c06": "今得供養禮事。【註】祈佛明證欲使眾信也。",
    "X20n0364_002:0803c07": "即時佛以蓮華寶獅子座上昇虗空高一多羅樹於",
    "X20n0364_002:0803c08": "是四菩薩頭面禮佛足作如是言如來智慧不可思",
    "X20n0364_002:0803c09": "議網明菩薩福德本願亦不可思議。【註】不可思議者",
    "X20n0364_002:0803c10": "謂不違實際而作佛事者也。",
    "X20n0364_002:0803c11": "能放如是無量光明。【註】發明不可思議也。",
    "X20n0364_002:0803c12": "爾時佛告網明菩薩言善男子汝今已作佛事令無",
    "X20n0364_002:0803c13": "量眾生住于佛道可攝光明於是網明菩薩即受佛",
    "X20n0364_002:0803c14": "教還攝光明攝光明已此諸大眾威儀色相還復如",
    "X20n0364_002:0803c15": "故見佛坐本獅子座上。【註】根本智光佛教放即放佛",
    "X20n0364_002:0803c16": "教收即收收放皆依覺心也大眾因光顯現金色",
    "X20n0364_002:0803c17": "者暫時之力也光收則色相還復如故佛坐本座",
    "X20n0364_002:0803c18": "者本分不動也若了本分不動則涅槃無可入生",
    "X20n0364_002:0803c19": "死無可出以本分無可變也所謂長安雖有樂到",
    "X20n0364_002:0803c20": "底不如家。",
    "X20n0364_002:0803c21": "爾時長老大迦葉白佛言世尊此四菩薩從何所來",
    "X20n0364_002:0803c22": "四菩薩言我等從下方世界來大迦葉言其國何名",
    "X20n0364_002:0803c23": "佛號何等四菩薩言國名現諸寶莊嚴佛號一寶蓋",
    "X20n0364_002:0803c24": "今現在說法。【註】國名諸寶莊嚴者一為無量也佛名",
    "X20n0364_002:0804a01": "一寶蓋者無量為一也表中道實相之理依正圓",
    "X20n0364_002:0804a02": "融如是今現在者敵面無諱也。",
    "X20n0364_002:0804a03": "大迦葉言其佛國土去此幾何四菩薩言佛自知之。",
    "X20n0364_002:0804a04": "【註】前迦葉所問四菩薩一一答有來歷及問佛土",
    "X20n0364_002:0804a05": "去此幾何不以自答而推至千佛者何也以法性",
    "X20n0364_002:0804a06": "土無處所故離遠近相故。",
    "X20n0364_002:0804a07": "大迦葉言汝等何故來此四菩薩言是網明菩薩光",
    "X20n0364_002:0804a08": "明照彼我等遇之即聞釋迦牟尼佛名及網明菩薩",
    "X20n0364_002:0804a09": "是故我等今來見佛并網明上人。【註】根本智光發明",
    "X20n0364_002:0804a10": "實相也發明實相則證常樂我淨四德是名聞佛",
    "X20n0364_002:0804a11": "及識根本智也故曰由網明光明照故得聞佛名",
    "X20n0364_002:0804a12": "及識上人。",
    "X20n0364_002:0804a13": "迦葉白佛言世尊一寶蓋佛現諸寶莊嚴世界去此",
    "X20n0364_002:0804a14": "幾何佛言去此七十二恒河沙佛土。【註】七十者七方",
    "X20n0364_002:0804a15": "便也二者有無二門也恒河沙者以沙細不可思",
    "X20n0364_002:0804a16": "議之謂也此法性佛土超出方便有無不可思議",
    "X20n0364_002:0804a17": "處也四菩薩不答而佛為答者以實相自分無可",
    "X20n0364_002:0804a18": "答也。",
    "X20n0364_002:0804a19": "大迦葉言世尊是四菩薩從彼發來幾時至此佛言",
    "X20n0364_002:0804a20": "如一念頃於彼不現忽然而至。【註】網明放光時不經",
    "X20n0364_002:0804a21": "夕七十二恒河沙土去此極遠菩薩現光而來未",
    "X20n0364_002:0804a22": "審幾時至此恐大眾不悟實際生遠近不逮之疑",
    "X20n0364_002:0804a23": "故問耳佛答一念之頃者使知實際理地彼此不",
    "X20n0364_002:0804a24": "隔也。",
    "X20n0364_002:0804b01": "大迦葉言世尊此諸菩薩光明遠照神通速疾甚為",
    "X20n0364_002:0804b02": "希有今網明菩薩光明遠照是四菩薩發來速疾。【註】",
    "X20n0364_002:0804b03": "此讚根本智與實相心猛利如是。",
    "X20n0364_002:0804b04": "佛言迦葉如汝所說菩薩摩訶薩所行不可思議一",
    "X20n0364_002:0804b05": "切聲聞辟支佛所不能及。【註】菩薩所依實際猛利如",
    "X20n0364_002:0804b06": "是聲聞辟支佛未窺實際所以不逮此亦因時激",
    "X20n0364_002:0804b07": "勸也。",
    "X20n0364_002:0804b08": "爾時長老大迦葉謂網明菩薩言善男子汝現光明",
    "X20n0364_002:0804b09": "照此大會皆作金色以何因緣網明言長老大迦葉",
    "X20n0364_002:0804b10": "可問世尊當為汝說。【註】根本智光本來如是何有因",
    "X20n0364_002:0804b11": "緣迦葉既問不可相辜乃云世尊為答者所謂放",
    "X20n0364_002:0804b12": "開一線也。",
    "X20n0364_002:0804b13": "即時大迦葉以此白佛佛言迦葉是網明菩薩成佛",
    "X20n0364_002:0804b14": "時其會大眾同一金色咸共信樂一切智慧其佛國",
    "X20n0364_002:0804b15": "土乃至無聲聞辟支佛名唯有清淨諸菩薩摩訶薩",
    "X20n0364_002:0804b16": "會。【註】迦葉問以何因緣能令大眾同一金色佛答網",
    "X20n0364_002:0804b17": "明成佛時大眾同一金色亦以根本智無有因緣",
    "X20n0364_002:0804b18": "惟信樂一切智慧而已一切智慧者以根本智為",
    "X20n0364_002:0804b19": "一切智所依故一切智依根本智故無有聲聞辟",
    "X20n0364_002:0804b20": "支惟一佛乘也。",
    "X20n0364_002:0804b21": "大迦葉白佛言世尊生彼菩薩當知如佛等無有異",
    "X20n0364_002:0804b22": "佛言如汝所言生彼菩薩當知如佛於是會中四萬",
    "X20n0364_002:0804b23": "四千人皆發阿耨多羅三藐三菩提心願生彼國白",
    "X20n0364_002:0804b24": "佛言世尊若網明菩薩得成佛時我等當生其國爾",
    "X20n0364_002:0804c01": "時長老大迦葉白佛言世尊網明菩薩幾時當得阿",
    "X20n0364_002:0804c02": "耨多羅三藐三菩提佛言迦葉汝自問網明。【註】前迦",
    "X20n0364_002:0804c03": "葉問四菩薩佛土網明金色皆使問佛此中迦葉",
    "X20n0364_002:0804c04": "問佛網明幾時成菩提而亦使問網明彼此回互",
    "X20n0364_002:0804c05": "者不犯當頭也以實際中無佛土可取無因緣可",
    "X20n0364_002:0804c06": "得無菩提可成所謂佛土因緣菩提者皆是方便",
    "X20n0364_002:0804c07": "門中權為接引之名也迦葉示同不解隨人轉作",
    "X20n0364_002:0804c08": "者所謂影響佛事也。",
    "X20n0364_002:0804c09": "於是迦葉問網明菩薩言善男子仁者幾時當得阿",
    "X20n0364_002:0804c10": "耨多羅三藐三菩提網明言大迦葉若有問幻所化",
    "X20n0364_002:0804c11": "人汝幾時當得阿耨多羅三藐三菩提是幻人當云",
    "X20n0364_002:0804c12": "何答大迦葉言善男子幻所化人無決定相當何所",
    "X20n0364_002:0804c13": "答網明言大迦葉一切諸法亦如幻所化人無決定",
    "X20n0364_002:0804c14": "相誰可問言汝幾時當成阿耨多羅三藐三菩提。【註】",
    "X20n0364_002:0804c15": "幻人無決定相者非決定是人徒有幻人名字徒",
    "X20n0364_002:0804c16": "有名字故無可答諸法亦惟名字無決定相諸法",
    "X20n0364_002:0804c17": "既爾菩提亦然菩提既無決定亦無時分可答也",
    "X20n0364_002:0804c18": "無時分可答則直下便是何更問幾時當得邪。",
    "X20n0364_002:0804c19": "大迦葉言善男子幻所化人離於自相無意無別無",
    "X20n0364_002:0804c20": "所志願汝亦如是耶若如是者汝云何能利益無量",
    "X20n0364_002:0804c21": "眾生。【註】離自相者以幻所化人無自體也自體尚無",
    "X20n0364_002:0804c22": "何有異自體者無異則無別無異無別者無有心",
    "X20n0364_002:0804c23": "識無心識故無有志願于菩提既無志願何能利",
    "X20n0364_002:0804c24": "益眾生也。",
    "X20n0364_002:0805a01": "網明言阿耨多羅三藐三菩提即是一切眾生性一",
    "X20n0364_002:0805a02": "切眾生性即是幻性幻性即是一切法性於是法中",
    "X20n0364_002:0805a03": "我不見有利不見無利。【註】不說我同幻人有無心識",
    "X20n0364_002:0805a04": "但說菩提性同于幻性若菩提性是實者何容轉",
    "X20n0364_002:0805a05": "煩惱而得菩提邪若菩提為煩惱顯得則知二者",
    "X20n0364_002:0805a06": "同一法性法性之中豈容有利無利耶。",
    "X20n0364_002:0805a07": "大迦葉言善男子汝今不令眾生住菩提耶網明言",
    "X20n0364_002:0805a08": "諸佛菩提有住相耶大迦葉言無也網明言是故我",
    "X20n0364_002:0805a09": "不令眾生住于菩提亦不令住聲聞辟支佛道。【註】若",
    "X20n0364_002:0805a10": "有住菩提者則有不住我說菩提即是眾生性眾",
    "X20n0364_002:0805a11": "生性即是幻性幻性中無有住無有不住無有住",
    "X20n0364_002:0805a12": "不住者是諸佛菩提之相諸佛于菩提尚無可住",
    "X20n0364_002:0805a13": "豈眾生有住菩提邪。",
    "X20n0364_002:0805a14": "大迦葉言善男子汝今欲趣何所。【註】既菩提無所得",
    "X20n0364_002:0805a15": "眾生無可利汝今修行欲趣所邪。",
    "X20n0364_002:0805a16": "網明言我所趣如如趣。【註】如如趣者即是趣無所趣",
    "X20n0364_002:0805a17": "既趣無所趣即趣實際也。",
    "X20n0364_002:0805a18": "大迦葉言如無所趣亦無所轉。【註】無所趣故則無轉",
    "X20n0364_002:0805a19": "凡入聖之趣也。",
    "X20n0364_002:0805a20": "網明言如如無趣無轉一切法住如相故我無趣無",
    "X20n0364_002:0805a21": "轉大迦葉言若無趣無轉汝云何教化眾生。【註】若無",
    "X20n0364_002:0805a22": "趣無轉則眾生即住如相若住如相者汝云何言",
    "X20n0364_002:0805a23": "教化眾生邪。",
    "X20n0364_002:0805a24": "網明言若人發願則是不能教化眾生若人於法有",
    "X20n0364_002:0805b01": "轉是亦不能教化眾生。【註】菩薩教化眾生者了眾生",
    "X20n0364_002:0805b02": "相如故無趣無轉以無趣無轉之道而化眾生不",
    "X20n0364_002:0805b03": "住發願若發願教化眾生則有我人等相故不得",
    "X20n0364_002:0805b04": "名為教化也。",
    "X20n0364_002:0805b05": "大迦葉言善男子汝不轉眾生生死耶。【註】若無趣無",
    "X20n0364_002:0805b06": "轉者汝不轉眾生生死而趣涅槃耶。",
    "X20n0364_002:0805b07": "網明言我尚不得生死何況於生死中而轉眾生。【註】",
    "X20n0364_002:0805b08": "我自證生死不可得豈可以生死法而度眾生耶。",
    "X20n0364_002:0805b09": "大迦葉言汝不令眾生得涅槃耶網明言我尚不見",
    "X20n0364_002:0805b10": "涅槃何況教化眾生令住涅槃。【註】涅槃本無處所我",
    "X20n0364_002:0805b11": "尚不見有住豈能令他有住耶。",
    "X20n0364_002:0805b12": "大迦葉言善男子若汝不得生死不見涅槃何故今",
    "X20n0364_002:0805b13": "為無量眾生行於菩提此豈不為滅度眾生耶網明",
    "X20n0364_002:0805b14": "言若菩薩得生死分別涅槃因眾生行菩提此則不",
    "X20n0364_002:0805b15": "應名為菩薩。【註】所謂不得生死者性是無生不須滅",
    "X20n0364_002:0805b16": "生不見涅槃者性是寂滅不須見滅若執實有生",
    "X20n0364_002:0805b17": "死可得則違無生之性若分別涅槃則失寂滅之",
    "X20n0364_002:0805b18": "相何也以涅槃名為除滅滅諸相分別故生死涅",
    "X20n0364_002:0805b19": "槃性相如是若因眾生行菩提者則著我人眾生",
    "X20n0364_002:0805b20": "壽者不得名為菩薩。",
    "X20n0364_002:0805b21": "大迦葉言善男子汝今於何處行網明言我非生死",
    "X20n0364_002:0805b22": "中行。【註】不得生死。",
    "X20n0364_002:0805b23": "非涅槃中行。【註】不見涅槃。",
    "X20n0364_002:0805b24": "亦不以眾生相行。【註】不因眾生而行菩提。",
    "X20n0364_002:0805c01": "大迦葉如汝所問汝何處行者如佛所化人行處吾",
    "X20n0364_002:0805c02": "於彼行大迦葉言佛所化人無有行處網明言當知",
    "X20n0364_002:0805c03": "一切眾生所行亦如是想。【註】迦葉前問欲趣何所則",
    "X20n0364_002:0805c04": "曰當趣如如今問于何處行則如佛化所行趣如",
    "X20n0364_002:0805c05": "如則趣無所趣如佛化所行則行無所行無行無",
    "X20n0364_002:0805c06": "趣者真詣實際也前網明問梵天於何處行答曰",
    "X20n0364_002:0805c07": "凡夫行處吾于彼行今迦葉問網明則答曰佛化",
    "X20n0364_002:0805c08": "所行吾于彼行二問既同二答逈別何以分之梵",
    "X20n0364_002:0805c09": "天者表方便智也以方便智同於俗諦欲顯即俗",
    "X20n0364_002:0805c10": "而真故同凡夫日用也網明者表根本智也以根",
    "X20n0364_002:0805c11": "本智同于實際欲顯非俗非真故同佛所化也。",
    "X20n0364_002:0805c12": "大迦葉言佛所化人無貪無恚無癡若一切眾生所",
    "X20n0364_002:0805c13": "行如是相者眾生貪恚癡從何所起網明言我今問",
    "X20n0364_002:0805c14": "汝隨意答我大迦葉汝今寧有貪恚癡不答言無也",
    "X20n0364_002:0805c15": "網明言是貪恚癡盡滅耶答言不也網明言若大迦",
    "X20n0364_002:0805c16": "葉今無貪恚癡亦不盡滅者汝置貪瞋癡於何所耶",
    "X20n0364_002:0805c17": "答言善男子凡夫從顛倒起妄想分別生貪恚癡耳",
    "X20n0364_002:0805c18": "賢聖法中善知顛倒實性故無妄想分別是以無貪",
    "X20n0364_002:0805c19": "恚癡大迦葉於汝意云何若法從顛倒起是法為實",
    "X20n0364_002:0805c20": "為虗妄耶答言是法虗妄非是實也網明言若法非",
    "X20n0364_002:0805c21": "實可令實耶答言不耶網明言若法非實仁者欲于",
    "X20n0364_002:0805c22": "是中得貪恚癡耶答言不也網明言若然何者是貪",
    "X20n0364_002:0805c23": "恚癡能惱眾生者答言善男子若爾者一切從本已",
    "X20n0364_002:0805c24": "來離貪恚癡相網明言以是故我說一切法相如佛",
    "X20n0364_002:0806a01": "所化說是法時四萬四千菩薩得柔順法忍。【註】前梵",
    "X20n0364_002:0806a02": "天釋凡夫離貪恚癡者以凡夫無決定相故凡夫",
    "X20n0364_002:0806a03": "無決定相則法亦無決定相法無決定故則是法",
    "X20n0364_002:0806a04": "尚非戒定慧何名貪恚癡哉此依俗諦明無性也",
    "X20n0364_002:0806a05": "此中迦葉釋賢聖無貪恚癡者以凡夫從顛倒起",
    "X20n0364_002:0806a06": "妄想分別生貪恚癡賢聖知顛倒實性無妄想分",
    "X20n0364_002:0806a07": "別無貪恚癡此依真諦明無相也俗諦無性者如",
    "X20n0364_002:0806a08": "虗空華如陸地燄也真諦無相者如水中月如鏡",
    "X20n0364_002:0806a09": "中像也若依顛倒分別則四者皆有凡夫所以迷",
    "X20n0364_002:0806a10": "生死若悟顛倒實性則四者本無聖人所以證涅",
    "X20n0364_002:0806a11": "槃是知真諦俗諦無性無相其旨一也如是問辨",
    "X20n0364_002:0806a12": "真金石之論千古之下惟恐不聞若聞之者偷心",
    "X20n0364_002:0806a13": "盡死疑惑并消達磨所謂直指人心見性成佛無",
    "X20n0364_002:0806a14": "尚於是也。",
    "X20n0364_002:0806a15": "菩薩受記品第十",
    "X20n0364_002:0806a16": "【註】前品迦葉問網明幾時當得菩提網明乃曰汝",
    "X20n0364_002:0806a17": "問幻人當何所答以幻人無心識無志願菩提亦",
    "X20n0364_002:0806a18": "無時分可得即是此時意不疑也此中復云菩薩",
    "X20n0364_002:0806a19": "授記品何其前後相反若是也金剛經曰如來若",
    "X20n0364_002:0806a20": "有法得阿耨多羅三藐三菩提者然燈佛即不與",
    "X20n0364_002:0806a21": "我授記而作是言汝於來世當得作佛號釋迦牟",
    "X20n0364_002:0806a22": "尼是知授記者授其無所得記也以菩提無所得",
    "X20n0364_002:0806a23": "故真得菩提記矣前則發明無所得之旨後則受",
    "X20n0364_002:0806a24": "無所得之記所以前後不相違也。",
    "X20n0364_002:0806b01": "爾時長老大迦葉白佛言世尊若網明菩薩所見眾",
    "X20n0364_002:0806b02": "生不應復畏墮三惡道若聞網明所說法者魔不得",
    "X20n0364_002:0806b03": "便若為網明所教化者不畏墮聲聞辟支佛道。【註】網",
    "X20n0364_002:0806b04": "明所見者謂皆同網明所見自信之力如此則不",
    "X20n0364_002:0806b05": "畏墮惡道也聞其說法而魔不得便者以網明不",
    "X20n0364_002:0806b06": "將文字教人但示實相聞實相故彼不得便也從",
    "X20n0364_002:0806b07": "其所化者純入大乘故不墮二乘也。",
    "X20n0364_002:0806b08": "世尊願說網明功德莊嚴國土佛言迦葉是網明菩",
    "X20n0364_002:0806b09": "薩在在國土遊行之處利益無量眾生。【註】此釋其能",
    "X20n0364_002:0806b10": "嚴之行也所言在在利益者以根本智無乎不在",
    "X20n0364_002:0806b11": "也孔子曰在天而天在人而人此之謂也。",
    "X20n0364_002:0806b12": "迦葉汝見網明所放光明不答言已見佛言若三千",
    "X20n0364_002:0806b13": "大千世界滿中芥子尚可算數今網明光明令諸眾",
    "X20n0364_002:0806b14": "生住菩提者不可數也。【註】重釋其利眾之多也。",
    "X20n0364_002:0806b15": "迦葉是網明菩薩所放光明饒益尚爾何況說法汝",
    "X20n0364_002:0806b16": "今諦聽我當麤略說其功德。【註】此釋所嚴之德也。",
    "X20n0364_002:0806b17": "迦葉是網明菩薩過七百六十萬阿僧祇劫當得作",
    "X20n0364_002:0806b18": "佛號普光自在王如來應供正徧知世界曰集妙功",
    "X20n0364_002:0806b19": "德。【註】阿僧祇云無數時也以根本智出過時分數量",
    "X20n0364_002:0806b20": "之外也佛號普光自在王者此智人人本具故曰",
    "X20n0364_002:0806b21": "普靈明常照故曰光法爾如是不假外求自在如",
    "X20n0364_002:0806b22": "王世界名集妙功德者以根本智不住有無亦復",
    "X20n0364_002:0806b23": "不離有無故曰妙成辦利益故曰功德此佛依正",
    "X20n0364_002:0806b24": "二報皆依根本智得其記也前迦葉問佛是網明",
    "X20n0364_002:0806c01": "幾時當得菩提而云汝自問網明此中佛復與網",
    "X20n0364_002:0806c02": "明授記先不即答迦葉令彼自問其旨安在哉昔",
    "X20n0364_002:0806c03": "者華嚴會上善財童子往妙高峯參德雲比丘七",
    "X20n0364_002:0806c04": "日不見過七日已于別峯相見李長者曰第一義",
    "X20n0364_002:0806c05": "門不可相見相見在第二義門此亦如是以實際",
    "X20n0364_002:0806c06": "理地無有授記佛事門中無不授記所謂實際者",
    "X20n0364_002:0806c07": "第一義也所謂佛事者第二義也前所不答者為",
    "X20n0364_002:0806c08": "顯實際也今所與記者為顯佛事也。",
    "X20n0364_002:0806c09": "其佛趣菩提樹時國中諸魔魔民悉皆正定於阿耨",
    "X20n0364_002:0806c10": "多羅三藐三菩提。【註】魔向菩提者以一切法趣根本",
    "X20n0364_002:0806c11": "智也。",
    "X20n0364_002:0806c12": "其佛國土以真旃檀寶為地地平如掌柔輭細滑如",
    "X20n0364_002:0806c13": "迦陵伽衣處處皆以眾寶莊嚴無三惡道亦無八難。",
    "X20n0364_002:0806c14": "【註】地以真旃檀為者旃檀表施以此根本智即是",
    "X20n0364_002:0806c15": "無分別智也以無分別故則捨虗妄分別及虗妄",
    "X20n0364_002:0806c16": "鬪諍捨虗妄分別故地平如掌捨虗妄鬪諍故柔",
    "X20n0364_002:0806c17": "輭細滑以根本智為正以差別智為助皆不違實",
    "X20n0364_002:0806c18": "相故曰處處以眾寶莊嚴一切法趣根本智則一",
    "X20n0364_002:0806c19": "道平等故無三惡八難以根本智離分別之報也。",
    "X20n0364_002:0806c20": "其國廣長皆以妙寶蓮華色香以為校飾。【註】以根本",
    "X20n0364_002:0806c21": "智縱橫得妙之報也何為縱橫得妙邪以此智不",
    "X20n0364_002:0806c22": "住實際不著有為不住實際故能唱說弄引不著",
    "X20n0364_002:0806c23": "有為故示人實相不住不著如妙蓮華以此為校",
    "X20n0364_002:0806c24": "飾者酬其德也。",
    "X20n0364_002:0807a01": "普光自在王如來有無量菩薩僧善脩無量法門得",
    "X20n0364_002:0807a02": "無量自在神通皆以光明莊嚴其身得諸陀羅尼藏",
    "X20n0364_002:0807a03": "無量辯才善能說法光明神力皆悉通達能破魔怨。",
    "X20n0364_002:0807a04": "【註】菩薩修無量行者依根本智以為其因也得無",
    "X20n0364_002:0807a05": "量神通者依根本智得其用也神通乃變幻之象",
    "X20n0364_002:0807a06": "象于方便以光明嚴身者不壞根本智光也以此",
    "X20n0364_002:0807a07": "智為諸法之源故得總持之藏得總持藏故得說",
    "X20n0364_002:0807a08": "法辨才復云光明神通皆悉通達者所謂方便實",
    "X20n0364_002:0807a09": "相相容無礙也方便實相相容無礙者其能破魔",
    "X20n0364_002:0807a10": "怨勢必然也。",
    "X20n0364_002:0807a11": "慚愧念慧諸妙功德以脩其心。【註】慚愧乃七聖財之",
    "X20n0364_002:0807a12": "一也念慧乃五力中之二也蓋此諸菩薩得五根",
    "X20n0364_002:0807a13": "五力七功德財以是而修身者是知依根本智也。",
    "X20n0364_002:0807a14": "彼佛國土無有女人。【註】以根本智誠實無有虗妄故",
    "X20n0364_002:0807a15": "無女人陰險之人淨名曰善心誠實男是也。",
    "X20n0364_002:0807a16": "其諸菩薩皆於寶蓮華中結跏趺坐自然化生。【註】以",
    "X20n0364_002:0807a17": "其國無陰險故從中道實相之所化生釋無女人",
    "X20n0364_002:0807a18": "之意耳。",
    "X20n0364_002:0807a19": "以禪樂為食。【註】以此智與定相應無希望追求故。",
    "X20n0364_002:0807a20": "諸所須物經行之處房舍牀榻園林浴池應念即至。",
    "X20n0364_002:0807a21": "【註】能依此根本智而修所謂慈悲之室第一義牀",
    "X20n0364_002:0807a22": "總持園林八德浴池應念現前不同漸次修得所",
    "X20n0364_002:0807a23": "以為頓教大乘也。",
    "X20n0364_002:0807a24": "迦葉是普光自在王如來不以文字說法但放光明",
    "X20n0364_002:0807b01": "照諸菩薩即得無生法忍其佛光明復照十方通達",
    "X20n0364_002:0807b02": "無礙令諸眾生得離煩惱又其光明常出三十二種",
    "X20n0364_002:0807b03": "清淨法音。【註】初云不以文字說法但放光明末云光",
    "X20n0364_002:0807b04": "中出三十二種清淨法音是知諸佛法光明門非",
    "X20n0364_002:0807b05": "音聲輪勿載但學者不得以文字相求不以文字",
    "X20n0364_002:0807b06": "相求則達音聲實相達音聲實相則入法光明門",
    "X20n0364_002:0807b07": "是得無生法忍世尊臨滅度時文殊請再轉法輪",
    "X20n0364_002:0807b08": "世尊云咄文殊不識好惡吾四十九年未曾譚一",
    "X20n0364_002:0807b09": "字汝教我再轉甚麼法輪如此則釋迦何甞以文",
    "X20n0364_002:0807b10": "字教人哉達磨云不立文字直指人心見性成佛",
    "X20n0364_002:0807b11": "二祖問曰我心未安乞師與安磨云將心來與汝",
    "X20n0364_002:0807b12": "安祖云覓心了不可得磨云與汝安心竟如此則",
    "X20n0364_002:0807b13": "達磨自立文字不立文字耶若言不立文字則如",
    "X20n0364_002:0807b14": "此問答從何處得來若言立文字則達磨向二祖",
    "X20n0364_002:0807b15": "道個什麼是知古人說的說個不說的實不曾以",
    "X20n0364_002:0807b16": "文字教人也。",
    "X20n0364_002:0807b17": "何等為三十二所謂諸法空無眾生見故諸法無相",
    "X20n0364_002:0807b18": "離分別故諸法無作出三界故。【註】此依三解脫門示",
    "X20n0364_002:0807b19": "法光明也。",
    "X20n0364_002:0807b20": "諸法離欲性寂滅故諸法離瞋無有礙故諸法離癡",
    "X20n0364_002:0807b21": "無闇冥故。【註】示法離三毒也。",
    "X20n0364_002:0807b22": "諸法無所從來本無生故諸法無所從去無所至故",
    "X20n0364_002:0807b23": "諸法不住無所依故諸法過三世去來現在無所有",
    "X20n0364_002:0807b24": "故。【註】三際三世皆不屬故。",
    "X20n0364_002:0807c01": "諸法無異其性一故諸法不生離于報故。【註】此依生",
    "X20n0364_002:0807c02": "住異滅四相示法無有也。",
    "X20n0364_002:0807c03": "諸法無業業報作者不可得故。【註】無業則法中無因",
    "X20n0364_002:0807c04": "也業報作者以法中無業果也。",
    "X20n0364_002:0807c05": "諸法不作無所起故諸法無起無為性故諸法無為",
    "X20n0364_002:0807c06": "離生滅故諸法真不從和合生故諸法實一道門故。",
    "X20n0364_002:0807c07": "【註】諸法不作則無起無起則無生滅此以真空門",
    "X20n0364_002:0807c08": "中本來如是然雖如是不得作斷滅見故復云是",
    "X20n0364_002:0807c09": "真實以示其妙有也。",
    "X20n0364_002:0807c10": "諸法無眾生眾生不可得故諸法無我第一義故。【註】",
    "X20n0364_002:0807c11": "我人等相皆無明相諸法正性即是第一義諦第",
    "X20n0364_002:0807c12": "一義諦何有于相。",
    "X20n0364_002:0807c13": "諸法鈍無所知故。【註】鈍以無記為性法體本來無記",
    "X20n0364_002:0807c14": "故。",
    "X20n0364_002:0807c15": "諸法捨離憎愛故諸法離煩惱無有熱故。【註】煩惱以",
    "X20n0364_002:0807c16": "嗔熱為性嗔熱起于愛憎若捨愛憎則煩惱離矣。",
    "X20n0364_002:0807c17": "諸法無垢性不汙故。【註】法性同於虗空本自無體無",
    "X20n0364_002:0807c18": "體則尚不名淨何有垢也。",
    "X20n0364_002:0807c19": "諸法一相離欲際故。【註】諸欲實際即是法性實際以",
    "X20n0364_002:0807c20": "法性不二故云一相。",
    "X20n0364_002:0807c21": "諸法離相常定故。【註】所謂一相故雖相離相故常定",
    "X20n0364_002:0807c22": "也。",
    "X20n0364_002:0807c23": "諸法住實際性不壞故。【註】若起離相之見則不名實",
    "X20n0364_002:0807c24": "際矣若住實際不離于相而甞住于定以法性不",
    "X20n0364_002:0808a01": "壞相故。",
    "X20n0364_002:0808a02": "諸法如相不分別故。【註】不壞者由法相如故不分別",
    "X20n0364_002:0808a03": "壞與不壞也。",
    "X20n0364_002:0808a04": "諸法入法性遍入故。【註】所謂不分別壞與不壞者由",
    "X20n0364_002:0808a05": "法性遍入故也壞與不壞皆入法性故。",
    "X20n0364_002:0808a06": "諸法無緣諸緣不合故。【註】雖云遍入亦不與緣合也。",
    "X20n0364_002:0808a07": "諸法是菩提如實見故諸法是涅槃無因緣故。【註】涅",
    "X20n0364_002:0808a08": "槃名為斷除分別分別斷除則何因緣之有以上",
    "X20n0364_002:0808a09": "三十二種法門總是一實相正性之門為化眾生",
    "X20n0364_002:0808a10": "用是方便故有多名會而歸之惟一自心名異體",
    "X20n0364_002:0808a11": "同思之可見。",
    "X20n0364_002:0808a12": "迦葉普光自在王如來光明常出如是清淨法音亦",
    "X20n0364_002:0808a13": "能令諸菩薩施作佛事其佛國土無有魔事佛壽無",
    "X20n0364_002:0808a14": "量阿僧祇劫。【註】光無舌根能出如是法音是法非語",
    "X20n0364_002:0808a15": "言音聲所及也光無心識而能令菩薩施作佛事",
    "X20n0364_002:0808a16": "者是法非心機意識所能也能如是悟入則無魔",
    "X20n0364_002:0808a17": "事得無生地得無生地則壽命無量矣。",
    "X20n0364_002:0808a18": "大迦葉白佛言若人欲得清淨佛土者應取如網明",
    "X20n0364_002:0808a19": "菩薩所脩功德具足清淨國土如是迦葉網明菩薩",
    "X20n0364_002:0808a20": "於諸無量阿僧祇佛所隨所願修功德具足故。【註】取",
    "X20n0364_002:0808a21": "佛土應如網明當依根本智而修乃能如是所云",
    "X20n0364_002:0808a22": "無量阿僧祇佛所隨所願修功德具足者以實相",
    "X20n0364_002:0808a23": "超越數量之象也佛者覺也能覺自心則知無願",
    "X20n0364_002:0808a24": "之願無脩之修無功德之功德乃名具足耳。",
    "X20n0364_002:0808b01": "爾時思益梵天謂網明菩薩仁者已得從佛受記網",
    "X20n0364_002:0808b02": "明言一切眾生皆從佛受記。【註】若謂我得佛受記而",
    "X20n0364_002:0808b03": "眾生不得者則一切諸法因果不成然酬因報果",
    "X20n0364_002:0808b04": "法爾如是由若影響豈特我得而眾生不得耶。",
    "X20n0364_002:0808b05": "梵天言於何事中而得受記網明言隨業受報而得",
    "X20n0364_002:0808b06": "受記。【註】隨業受報因果自然不記而記受記系為佛",
    "X20n0364_002:0808b07": "為記者使預知也。",
    "X20n0364_002:0808b08": "梵天言汝作何業而得受記網明言若業非身作非",
    "X20n0364_002:0808b09": "口作非意作是業可得示不梵天言不可示也網明",
    "X20n0364_002:0808b10": "言菩提是起作相耶梵天言不也何以故菩提是無",
    "X20n0364_002:0808b11": "為非起作相網明言可以起作相得無為菩提不梵",
    "X20n0364_002:0808b12": "天言不也梵天是故當知若無業無業報無諸行無",
    "X20n0364_002:0808b13": "起諸行是名菩提如菩提性得亦如是如得性受記",
    "X20n0364_002:0808b14": "亦如是不可以起作法而得受記。【註】若業從身口意",
    "X20n0364_002:0808b15": "作則是有為可得示之此是殺此是盜等非得菩",
    "X20n0364_002:0808b16": "提記也若業不從身口意所作則是實相故不可",
    "X20n0364_002:0808b17": "示以非起作相故非起作相者乃得受菩提記也",
    "X20n0364_002:0808b18": "菩提云覺覺一切法無所得故佛受無所得記問",
    "X20n0364_002:0808b19": "解此無所得法佛為受記若人造惡業者還記不",
    "X20n0364_002:0808b20": "答亦有記之者如佛記琉璃大王云此人七日後",
    "X20n0364_002:0808b21": "墮地獄等然則眾生造業必招果報未必須記如",
    "X20n0364_002:0808b22": "形直影端聲和響順何在記乎佛欲策進二乘發",
    "X20n0364_002:0808b23": "道心故梵天示同不解而問者使大眾知記無所",
    "X20n0364_002:0808b24": "記也何為記無所記佛以行人之心受與行人之",
    "X20n0364_002:0808c01": "記非有與也如世相士許人貴賤一如所言非為",
    "X20n0364_002:0808c02": "相士有所與也實貴賤出自彼人自身然相士不",
    "X20n0364_002:0808c03": "許彼人亦得貴賤矣但使其預知耳。",
    "X20n0364_002:0808c04": "梵天言善男子汝不行六波羅蜜然後得受記耶網",
    "X20n0364_002:0808c05": "明言如汝所說菩薩行六波羅蜜而得受記梵天若",
    "X20n0364_002:0808c06": "菩薩捨一切煩惱名為檀波羅蜜於諸法無所起名",
    "X20n0364_002:0808c07": "為尸羅波羅蜜於諸法無所傷名為羼提波羅蜜於",
    "X20n0364_002:0808c08": "諸法離相名為毘黎耶波羅蜜於諸法無所住名為",
    "X20n0364_002:0808c09": "禪波羅蜜於諸法無戲論名為般若波羅蜜。【註】前云",
    "X20n0364_002:0808c10": "無作無起是菩提記者破二乘有得執也以大乘",
    "X20n0364_002:0808c11": "中常斥彼有得為非故今菩薩亦得菩提之記豈",
    "X20n0364_002:0808c12": "非得耶故梵天問明使知得無所得故得受記此",
    "X20n0364_002:0808c13": "中所問為破權乘菩薩事度之執也彼云若無起",
    "X20n0364_002:0808c14": "無作得菩提記者豈不行六度乎若行六度還同",
    "X20n0364_002:0808c15": "起作那得云無夫六度者度諸虗妄非是有為故",
    "X20n0364_002:0808c16": "無起作若實有行即名虗妄安得記耶所以者何",
    "X20n0364_002:0808c17": "施不名波羅蜜戒不名波羅蜜乃至智慧不名波",
    "X20n0364_002:0808c18": "羅蜜何以故波羅蜜云度彼岸若施是波羅蜜者",
    "X20n0364_002:0808c19": "一切有為布施應名施度若戒是波羅蜜者一切",
    "X20n0364_002:0808c20": "外道持牛狗等戒應名戒度若忍是波羅蜜者一",
    "X20n0364_002:0808c21": "切賤役奴隷常相曲耐應名忍度若精進是波羅",
    "X20n0364_002:0808c22": "蜜者一切二乘勵精斷集應名進度若禪定是波",
    "X20n0364_002:0808c23": "羅蜜者一切色無色界天皆能攝心應名定度若",
    "X20n0364_002:0808c24": "智慧是波羅蜜者一切世智辨聰皆有通利應名",
    "X20n0364_002:0809a01": "慧度何以有為布施祗生天福牛狗之戒斥為邪",
    "X20n0364_002:0809a02": "見賤役耐忍只是曲意二乘精進不名道心色天",
    "X20n0364_002:0809a03": "禪定不出凡界世智辨聰名例八難所以菩薩行",
    "X20n0364_002:0809a04": "六度不同有為故得受記何為不同有為以捨煩",
    "X20n0364_002:0809a05": "惱為施于法無起為戒於法無傷為忍于法離相",
    "X20n0364_002:0809a06": "為進於法無住為定於法無戲論為智慧如是六",
    "X20n0364_002:0809a07": "度非身行非口說非意思不可作無有起不得生",
    "X20n0364_002:0809a08": "不得滅不可示不可說契心無相得無所得行無",
    "X20n0364_002:0809a09": "所行是則名為菩薩行六度也。",
    "X20n0364_002:0809a10": "梵天菩薩如是行六波羅蜜於何處行梵天言無處",
    "X20n0364_002:0809a11": "行也所以者何凡有所行皆是不行若行即是不行",
    "X20n0364_002:0809a12": "若不行即是行。【註】行是不行者以六度體是無為也",
    "X20n0364_002:0809a13": "不行是行者虗妄息滅也菩提即是自心若起心",
    "X20n0364_002:0809a14": "動念擬向外求非得菩提但得虗妄網明逆而問",
    "X20n0364_002:0809a15": "之使自辯明知無處矣梵天所以決釋也若了自",
    "X20n0364_002:0809a16": "心一切無著攀緣斯泯網明所以得記如有狂人",
    "X20n0364_002:0809a17": "常在室中忽然狂發謂家在外發心他走出門一",
    "X20n0364_002:0809a18": "步即是離家一步出門百里即是離家百里若能",
    "X20n0364_002:0809a19": "返省退轉一步即是一步到家此中行是不行不",
    "X20n0364_002:0809a20": "行是行宜若是矣。",
    "X20n0364_002:0809a21": "梵天以是故當知無所行是菩提如汝所問汝得受",
    "X20n0364_002:0809a22": "菩提記如如法性得受記我所受記亦如是梵天言",
    "X20n0364_002:0809a23": "善男子如如法性無受記網明言諸菩薩受記相皆",
    "X20n0364_002:0809a24": "亦如是如如法性。【註】如如法性者法法如是非記不",
    "X20n0364_002:0809b01": "記形直影端理無差謬則非記因果不虗則非不",
    "X20n0364_002:0809b02": "記也。",
    "X20n0364_002:0809b03": "爾時思益梵天白佛言世尊菩薩以何行諸佛授阿",
    "X20n0364_002:0809b04": "耨多羅三藐三菩提記。【註】前問網明汝作何業而得",
    "X20n0364_002:0809b05": "受記而網明答業非身口意所作乃至六度行是",
    "X20n0364_002:0809b06": "不行不行是行梵天似乎得解何以此中問佛以",
    "X20n0364_002:0809b07": "何行得記還如未悟先後之辭何其違也此為難",
    "X20n0364_002:0809b08": "信之法非佛證成不可取信眾疑未盡故乃問耳。",
    "X20n0364_002:0809b09": "佛言若菩薩不行生法不行滅法。【註】凡夫識暗常為",
    "X20n0364_002:0809b10": "四相遷流菩薩智深了達實相故四相不行文載",
    "X20n0364_002:0809b11": "生滅二相則含住異之相也。",
    "X20n0364_002:0809b12": "不行善不行不善。【註】善與不善對待生起若無不善",
    "X20n0364_002:0809b13": "則善從何起若不行善則不善不生以法界性中",
    "X20n0364_002:0809b14": "離對待故下文倣此。",
    "X20n0364_002:0809b15": "不行世間不行出世間。【註】不行世間即是不行眾生",
    "X20n0364_002:0809b16": "世間與器世間不行出世間即是不行智正覺世",
    "X20n0364_002:0809b17": "間也。",
    "X20n0364_002:0809b18": "不行有罪法。【註】即是不行不善也。",
    "X20n0364_002:0809b19": "不行無罪法。【註】不行善也。",
    "X20n0364_002:0809b20": "不行有漏法。【註】不行世間法也有漏有三謂有漏欲",
    "X20n0364_002:0809b21": "漏無明漏三界二十五有總名有漏欲界六天未",
    "X20n0364_002:0809b22": "斷欲塵名為欲漏無明漏則兼該三乘凡夫全然",
    "X20n0364_002:0809b23": "不識要而言之迷中道理漏落二邊同名有漏。",
    "X20n0364_002:0809b24": "不行無漏法。【註】不行出世間法也二乘行無漏道但",
    "X20n0364_002:0809c01": "無欲有二漏未盡無明為有法可行未得盡漏故",
    "X20n0364_002:0809c02": "二乘不得受記菩薩不著漏故對待斯絕所以得",
    "X20n0364_002:0809c03": "記也。",
    "X20n0364_002:0809c04": "不行有為法不行無為不行脩道。【註】所謂不作不起。",
    "X20n0364_002:0809c05": "不行除斷。【註】所謂不止不滅。",
    "X20n0364_002:0809c06": "不行生死不行涅槃不行見法不行聞法不行覺法",
    "X20n0364_002:0809c07": "不行知法。【註】法非見聞覺知若行見聞覺知則不得",
    "X20n0364_002:0809c08": "菩提記矣。",
    "X20n0364_002:0809c09": "不行施不行捨不行戒不行覆不行忍不行善不行",
    "X20n0364_002:0809c10": "發不行精進不行禪不行三昧不行慧不行行不行",
    "X20n0364_002:0809c11": "知不行得。【註】此中不行六度者重拂其相也前云不",
    "X20n0364_002:0809c12": "行知法此中復云不行知文疊出者何也前則不",
    "X20n0364_002:0809c13": "行見覺聞知之知此則不行智所謂智者我能行",
    "X20n0364_002:0809c14": "六度萬行之謂知般若云無知亦無得意同此也。",
    "X20n0364_002:0809c15": "梵天若菩薩如是行者諸佛則授阿耨多羅三藐三",
    "X20n0364_002:0809c16": "菩提記所以者何諸所有行皆有所是無所是是菩",
    "X20n0364_002:0809c17": "提。【註】若有六度可行則有六度為是若有是者則有",
    "X20n0364_002:0809c18": "可非若有是非不得法性不得法性不名菩提若",
    "X20n0364_002:0809c19": "無所行則無可是無可是則亦無可非無是無非",
    "X20n0364_002:0809c20": "者是名菩提。",
    "X20n0364_002:0809c21": "諸有所行皆是分別無分別是菩提諸所有行皆是",
    "X20n0364_002:0809c22": "起作無起作是菩提諸有所行皆是戲論無戲論是",
    "X20n0364_002:0809c23": "菩提。【註】菩提云覺覺法實際超過諸法遠離二邊斷",
    "X20n0364_002:0809c24": "除分別故曰菩提若著分別非得菩提矣。",
    "X20n0364_002:0810a01": "是故當知若菩薩過諸所行則得受記。【註】古人所謂",
    "X20n0364_002:0810a02": "善惡都莫思量自然心入無生湛然常寂義出于",
    "X20n0364_002:0810a03": "此。",
    "X20n0364_002:0810a04": "唯然世尊受記者有何義佛言離諸法二相故是受",
    "X20n0364_002:0810a05": "記義不分別生滅是受記義離身口意業相是受記",
    "X20n0364_002:0810a06": "義。【註】身口業相有十如來為化人天權分名相二乘",
    "X20n0364_002:0810a07": "不解執此為實故于大乘不堪進趣于是如來特",
    "X20n0364_002:0810a08": "云離身口意業相離身口意業相則不分別生滅",
    "X20n0364_002:0810a09": "不分別生滅則於諸法不起二見不起二見則過",
    "X20n0364_002:0810a10": "去未來未來不去現在不住三世體空十方真寂",
    "X20n0364_002:0810a11": "如是悟入是名受記。",
    "X20n0364_002:0810a12": "梵天我念過去有劫名善見我於此劫供養七十二",
    "X20n0364_002:0810a13": "那由他佛是諸如來不見授記又過是劫劫名善化",
    "X20n0364_002:0810a14": "我於此劫供養二十二億諸佛是諸如來亦不見授",
    "X20n0364_002:0810a15": "記又過是劫劫名梵歎我於此劫供養萬八千佛是",
    "X20n0364_002:0810a16": "諸如來亦不見授記又過是劫劫名無咎我於此劫",
    "X20n0364_002:0810a17": "供養三萬二千佛是諸如來亦不見授記又過是劫",
    "X20n0364_002:0810a18": "劫名莊嚴我於此劫供養四百四十萬佛我皆以一",
    "X20n0364_002:0810a19": "切供養之具而供養之是諸如來亦不見授記。【註】劫",
    "X20n0364_002:0810a20": "者滯也初云善見見法清淨故云善見執滯能見",
    "X20n0364_002:0810a21": "則不得受記也次云善化者滯其能化次云梵歎",
    "X20n0364_002:0810a22": "滯其我能贊歎也次云無咎者滯其我能潔己也",
    "X20n0364_002:0810a23": "次云莊嚴者滯其我能行行也有法可見有眾生",
    "X20n0364_002:0810a24": "可化有三寶可讚有身可潔有行可行一皆滯著",
    "X20n0364_002:0810b01": "故皆不得受記也。",
    "X20n0364_002:0810b02": "梵天我於往昔供養諸佛恭敬尊重讚歎淨脩梵行",
    "X20n0364_002:0810b03": "一切布施一切持戒及行頭陀離於瞋恚忍辱慈心",
    "X20n0364_002:0810b04": "如所說行勤脩精進一切所聞皆能受持獨處遠離",
    "X20n0364_002:0810b05": "入諸禪定隨所聞慧讀誦思問是諸如來亦不見受",
    "X20n0364_002:0810b06": "記何以故依止所行故。【註】前云涅槃惟有名字猶如",
    "X20n0364_002:0810b07": "虗空惟有名字菩提涅槃名異體同亦惟名字體",
    "X20n0364_002:0810b08": "絕所依若依有為非得菩提記也上云善見善化",
    "X20n0364_002:0810b09": "乃至莊嚴皆非得記此中總括六度萬行皆依有",
    "X20n0364_002:0810b10": "為非相應故也。",
    "X20n0364_002:0810b11": "以是當知若諸菩薩出過一切諸行則得受記。【註】出",
    "X20n0364_002:0810b12": "過諸行者一切有為心念所不及也。",
    "X20n0364_002:0810b13": "我若以一劫若減一劫說是諸佛名號不可得盡。【註】",
    "X20n0364_002:0810b14": "我于此一時所說劫數佛名皆可得而知之我于",
    "X20n0364_002:0810b15": "一增一減各有萬億年說諸佛名號劫數皆不可",
    "X20n0364_002:0810b16": "得而知之意謂過如是劫供如是佛修如是行皆",
    "X20n0364_002:0810b17": "不得記者重言其依有為所行之過矣。",
    "X20n0364_002:0810b18": "梵天我於是後見燃燈佛即得無生法忍佛時授我",
    "X20n0364_002:0810b19": "記言汝於來世當得作佛號釋迦牟尼如來應供正",
    "X20n0364_002:0810b20": "徧知我爾時出過一切諸行具足六波羅蜜所以者",
    "X20n0364_002:0810b21": "何若菩薩能捨諸相名為檀波羅蜜能滅諸受持名",
    "X20n0364_002:0810b22": "為尸羅波羅蜜不為六塵所傷名為羼提波羅蜜離",
    "X20n0364_002:0810b23": "諸所行名為毗棃耶波羅蜜不憶念一切法名為禪",
    "X20n0364_002:0810b24": "波羅蜜能忍諸法無生性名為般若波羅蜜我於燃",
    "X20n0364_002:0810c01": "燈佛所具足如是六波羅蜜。【註】前梵天問網明曰若",
    "X20n0364_002:0810c02": "此無行無起無作得授記者菩薩豈不行六波羅",
    "X20n0364_002:0810c03": "蜜邪網明答六波羅蜜即是無相自心若悟無相",
    "X20n0364_002:0810c04": "自心即是具足六波羅蜜是之謂難信之法故梵",
    "X20n0364_002:0810c05": "天重問世尊菩薩以何行故則得受記佛答無所",
    "X20n0364_002:0810c06": "行則得受記若無所行得受記者受記以何為義",
    "X20n0364_002:0810c07": "佛答不分別一法不著生滅離身口意業能如是",
    "X20n0364_002:0810c08": "行者受記之義亦如是也佛恐梵天不信特引過",
    "X20n0364_002:0810c09": "去我依有為而行皆不得記今始於燃燈佛前悟",
    "X20n0364_002:0810c10": "此無想自心乃得記也。",
    "X20n0364_002:0810c11": "薩婆若品第十一",
    "X20n0364_002:0810c12": "【註】前由梵天問受記以何為義佛答不分別二法",
    "X20n0364_002:0810c13": "答其宗義未答趣義此中答其趣義也當知受菩",
    "X20n0364_002:0810c14": "提記以無為為宗流入薩婆若為趣宗者如農士",
    "X20n0364_002:0810c15": "工商各有所宗及其得志成家各有所趣如二乘",
    "X20n0364_002:0810c16": "以生滅四諦為宗以有餘分證涅槃為趣所謂薩",
    "X20n0364_002:0810c17": "婆若者梵語此云無飜具六義故所謂威德熾盛",
    "X20n0364_002:0810c18": "自在等即五不飜中多含不飜也。",
    "X20n0364_002:0810c19": "梵天我從初發心已來所作布施於此五華布施百",
    "X20n0364_002:0810c20": "分不及一百千分百千萬億分乃至算數譬喻所不",
    "X20n0364_002:0810c21": "能及。【註】此則多劫依有為行施不及此無相布施也",
    "X20n0364_002:0810c22": "彼有為施者有我能施有彼所受能所既具即同",
    "X20n0364_002:0810c23": "虗妄此中心契無生則內不見能施之心外不見",
    "X20n0364_002:0810c24": "所施之物內外離相超前之施也。",
    "X20n0364_002:0811a01": "我從初發心已來受戒持戒行頭陀於此常滅戒百",
    "X20n0364_002:0811a02": "分不及一乃至算數譬喻所不能及。【註】戒者彼三乘",
    "X20n0364_002:0811a03": "所修大小不同所謂五戒十戒比丘二百五十菩",
    "X20n0364_002:0811a04": "薩四百戒等持犯開遮皆名生滅此無相戒者內",
    "X20n0364_002:0811a05": "不見能持之心外不見所犯之律內外一如是謂",
    "X20n0364_002:0811a06": "常滅。",
    "X20n0364_002:0811a07": "我從初發心已來柔和忍辱於畢竟忍法百分不及",
    "X20n0364_002:0811a08": "一乃至算數譬喻所不能及。【註】忍法有三一曰苦行",
    "X20n0364_002:0811a09": "忍即自守節厲志二曰調順忍又曰生忍忍惡眾",
    "X20n0364_002:0811a10": "生難調能調此中有三凡見惡人惡獸一則安受",
    "X20n0364_002:0811a11": "二則觀察三則忍耐三曰第一義忍又名無生忍",
    "X20n0364_002:0811a12": "多生所行忍辱屬前二種未忘能所故此中所示",
    "X20n0364_002:0811a13": "畢竟忍法能所兩忘無忍不忍即無生忍也。",
    "X20n0364_002:0811a14": "我從初發心已來發勤精進於不取不捨精進百分",
    "X20n0364_002:0811a15": "不及一乃至算數譬喻所不能及。【註】發心已來精進",
    "X20n0364_002:0811a16": "者未契無生則心存取捨心悟實相則得失同觀",
    "X20n0364_002:0811a17": "不取不捨則一道平坦。",
    "X20n0364_002:0811a18": "我從初發心已來禪定獨處於此無住禪定百分不",
    "X20n0364_002:0811a19": "及一乃至算數譬喻所不能及。【註】獨處禪定者棄有",
    "X20n0364_002:0811a20": "著空厭喧求靜則心非無住若悟實相則空有等",
    "X20n0364_002:0811a21": "觀動靜不二以不二故於空有動靜無所住著是",
    "X20n0364_002:0811a22": "謂常定。",
    "X20n0364_002:0811a23": "我從初發心已來思惟籌量智慧於此無戲論智慧",
    "X20n0364_002:0811a24": "百分不及一百千分百千萬億分乃至算數譬喻所",
    "X20n0364_002:0811b01": "不能及。【註】三乘智慧皆有思量以無明未盡故也若",
    "X20n0364_002:0811b02": "能一念契同元名本有稱性而談皆非戲論古人",
    "X20n0364_002:0811b03": "所謂思而知慮而解皆鬼家之活計即思惟籌量",
    "X20n0364_002:0811b04": "智慧也所謂拈來無不是用處不生疑即無戲論",
    "X20n0364_002:0811b05": "似有異于有為故不之及也於施特曰五華亦同",
    "X20n0364_002:0811b06": "有為之施何以異於前之施也答昔者護明大士",
    "X20n0364_002:0811b07": "以五華獻佛佛為說法得悟無生即與受記所以",
    "X20n0364_002:0811b08": "超前施也豈特超前之施邪由因五華獻佛得悟",
    "X20n0364_002:0811b09": "無生於是圓會六度萬行皆入實際是謂一念具",
    "X20n0364_002:0811b10": "足六波羅蜜也。",
    "X20n0364_002:0811b11": "梵天是故當知我爾時具足六波羅蜜。【註】爾時者獻",
    "X20n0364_002:0811b12": "華之時也結成六度皆因此時而得成就也。",
    "X20n0364_002:0811b13": "世尊云何名具足六波羅蜜梵天若不念施不依止",
    "X20n0364_002:0811b14": "戒不分別忍不取精進不住禪定不二於慧是名具",
    "X20n0364_002:0811b15": "足六波羅蜜。【註】梵天意曰佛于無量劫修行六度不",
    "X20n0364_002:0811b16": "名具足何特於此五華獻佛乃名具足六度邪佛",
    "X20n0364_002:0811b17": "答我於無量劫修行六度皆依有為不名具足於",
    "X20n0364_002:0811b18": "此心契無生無生則無為無為則無所不為故名",
    "X20n0364_002:0811b19": "具足也。",
    "X20n0364_002:0811b20": "又問具足六波羅蜜已能滿足何法佛言具足六波",
    "X20n0364_002:0811b21": "羅蜜已能滿足薩婆若。【註】波羅蜜云度彼岸由修無",
    "X20n0364_002:0811b22": "相行故得受記得受記故則得具足六度問云得",
    "X20n0364_002:0811b23": "具足六度者度至何所佛答度至妙覺果海指其",
    "X20n0364_002:0811b24": "趣也。",
    "X20n0364_002:0811c01": "世尊云何具足六波羅蜜已能滿足薩婆若梵天布",
    "X20n0364_002:0811c02": "施平等即是薩婆若平等持戒平等即是薩婆若平",
    "X20n0364_002:0811c03": "等忍辱平等即是薩婆若平等精進平等即是薩婆",
    "X20n0364_002:0811c04": "若平等禪定平等即是薩婆若平等智慧平等即是",
    "X20n0364_002:0811c05": "薩婆若平等以是平等等一切法名為薩婆若。【註】妙",
    "X20n0364_002:0811c06": "覺果體一切眾生平等本具良由無明所敝不自",
    "X20n0364_002:0811c07": "知其平等之道妄生分別動念乘真若能迴光返",
    "X20n0364_002:0811c08": "照苟知因心平等則果地亦平等因果平等則一",
    "X20n0364_002:0811c09": "切法無不平等矣。",
    "X20n0364_002:0811c10": "又梵天滿足布施相持戒相忍辱相精進相禪定相",
    "X20n0364_002:0811c11": "智慧相是名薩婆若。【註】修行未悟本心以謂心外有",
    "X20n0364_002:0811c12": "法有能有所有取有捨有得有失則不得名為滿",
    "X20n0364_002:0811c13": "足波羅蜜若悟本心則知身外無法無是無非無",
    "X20n0364_002:0811c14": "能無所無得無失是故名為滿足波羅蜜故知薩",
    "X20n0364_002:0811c15": "婆若者即是自心一切諸法至此稱為滿足故曰",
    "X20n0364_002:0811c16": "百川眾流至海而極森羅萬象至空而極一切萬",
    "X20n0364_002:0811c17": "法至心而極是此之謂也。",
    "X20n0364_002:0811c18": "梵天如是滿足六波羅蜜能滿足薩婆若。【註】上云六",
    "X20n0364_002:0811c19": "度滿相名薩婆若者六度趣心為極此云如是滿",
    "X20n0364_002:0811c20": "足六度能滿薩婆若事極理圓心通法遍必然之",
    "X20n0364_002:0811c21": "道也。",
    "X20n0364_002:0811c22": "世尊云何當知滿足薩婆若梵天若不受眼不受色",
    "X20n0364_002:0811c23": "不受耳不受聲不受鼻不受香不受舌不受味不受",
    "X20n0364_002:0811c24": "身不受觸不受意不受法若不受是內外入名為滿",
    "X20n0364_002:0812a01": "足薩婆若。【註】無相自心本絕狀貌既□滿足非無方",
    "X20n0364_002:0812a02": "所若有方所非無指的若有指的□者是滿足之",
    "X20n0364_002:0812a03": "相佛答此心無相無可指陳但內不受根外不受",
    "X20n0364_002:0812a04": "塵內外既虗中當絕待靈明獨照任運縱橫故云",
    "X20n0364_002:0812a05": "天上天下惟我獨尊即此是名滿足之相。",
    "X20n0364_002:0812a06": "我得如是滿足薩婆若於眼無所著於色耳聲鼻香",
    "X20n0364_002:0812a07": "舌味身觸意法無所著是故如來名為無礙知見薩",
    "X20n0364_002:0812a08": "婆若。【註】釋前不受眼等入所謂不受根塵非謂離根",
    "X20n0364_002:0812a09": "塵而別求薩婆若但於眼不著于色非是無眼聲",
    "X20n0364_002:0812a10": "等亦如是以根塵性本如故若離根塵而求自心",
    "X20n0364_002:0812a11": "則起斷常邪見故佛為重釋也。",
    "X20n0364_002:0812a12": "梵天薩婆若於法無所受何以故以無用故無用即",
    "X20n0364_002:0812a13": "是無所有義無所有即是空如虗空義同虗空相是",
    "X20n0364_002:0812a14": "薩婆若是故於法無所受。【註】釋上根塵性如不著不",
    "X20n0364_002:0812a15": "壞之意也何以於眼色等法不受不著謂眼色等",
    "X20n0364_002:0812a16": "法相是無作依心成用依心成用則其體本空運",
    "X20n0364_002:0812a17": "用施為隨心迴轉了心無外故無所受也。",
    "X20n0364_002:0812a18": "梵天譬如一切所作皆因虗空而虗空無所依如是",
    "X20n0364_002:0812a19": "諸慧皆從薩婆若出而薩婆若無所依。【註】譬如日昇",
    "X20n0364_002:0812a20": "月降斗換星移皆依虗空發現而虗空不因彼等",
    "X20n0364_002:0812a21": "為之增減如是五陰六入十二處十八界皆依自",
    "X20n0364_002:0812a22": "心發用而自心不因彼等為之有無不云五陰等",
    "X20n0364_002:0812a23": "法而云智慧者彼等皆具明了功能故。",
    "X20n0364_002:0812a24": "梵天白佛言世尊所說薩婆若者為何謂也梵天一",
    "X20n0364_002:0812b01": "切所行是智為真智非諸聲聞辟支佛所及故名薩",
    "X20n0364_002:0812b02": "婆若諸有所行皆能成就故名薩婆若能破一切所",
    "X20n0364_002:0812b03": "念戲論故名薩婆若諸所教勅諸所防制如此眾生",
    "X20n0364_002:0812b04": "所行之法皆從中出故名為薩婆若得諸聖智若學",
    "X20n0364_002:0812b05": "智若無學智若辟支佛智皆從中出故名為薩婆若正",
    "X20n0364_002:0812b06": "行故名為薩婆若能分別一切藥故名薩婆若能滅",
    "X20n0364_002:0812b07": "一切眾生病故名薩婆若能除一切煩惱習氣故名",
    "X20n0364_002:0812b08": "薩婆若常在定故名薩婆若一切法中無疑故名薩",
    "X20n0364_002:0812b09": "婆若一切世間出世間智慧皆從中出故名薩婆若",
    "X20n0364_002:0812b10": "善知一切智慧方便相故名薩婆若。【註】上云不受根",
    "X20n0364_002:0812b11": "塵乃直顯絕待一心為名故無所受此中問圓融",
    "X20n0364_002:0812b12": "一心故一切照了一切成辦故曰無所受者則無",
    "X20n0364_002:0812b13": "所不受也以自心本來如是具足若不妙悟一翻",
    "X20n0364_002:0812b14": "不自知其為具足故梵天一一問明使人解了真",
    "X20n0364_002:0812b15": "慈悲法施之大士也。",
    "X20n0364_002:0812b16": "爾時思益梵天白佛言未曾有也世尊諸佛如來智",
    "X20n0364_002:0812b17": "慧甚深心無所緣而知一切眾生心心所行世尊薩",
    "X20n0364_002:0812b18": "婆若得如是無量功德其誰善男子善女人不發阿",
    "X20n0364_002:0812b19": "耨多羅三藐三菩提心於是網明菩薩白佛言世尊",
    "X20n0364_002:0812b20": "若有菩薩希望功德利益而發菩提心者不名發大",
    "X20n0364_002:0812b21": "乘心也所以者何一切法無功德利以無對處故。【註】",
    "X20n0364_002:0812b22": "無相妙心實無如是閑名因梵天所問佛為方便",
    "X20n0364_002:0812b23": "讚揚如是具足如是出生如是超勝梵天讚歎薩",
    "X20n0364_002:0812b24": "婆若中具足如是功德其誰不發菩提心也網明",
    "X20n0364_002:0812c01": "恐人住相有違實德特為發明使知圓妙自心雖",
    "X20n0364_002:0812c02": "能成辦等不違絕待故曰無功德利以無對處故。",
    "X20n0364_002:0812c03": "世尊菩薩摩訶薩不應為功德利故發菩提心但為",
    "X20n0364_002:0812c04": "大悲心故滅眾生諸苦惱故不自憂苦故生諸善法",
    "X20n0364_002:0812c05": "故解脫諸邪見故滅除諸病故捨我所貪著故不觀",
    "X20n0364_002:0812c06": "憎愛故不沒世法故厭患有為故安住涅槃故發菩",
    "X20n0364_002:0812c07": "提心。【註】若菩薩自求利益功德發心者著我未忘還",
    "X20n0364_002:0812c08": "同二乘非大乘也若以大悲為心則純是利他之",
    "X20n0364_002:0812c09": "行不知有己也所謂聖人無己靡所不己此之謂",
    "X20n0364_002:0812c10": "矣所謂發大悲者在拔眾生之苦欲拔彼苦當自",
    "X20n0364_002:0812c11": "忘其苦不能自忘則悲不能發矣拔苦在與樂欲",
    "X20n0364_002:0812c12": "與其樂當為說法令其生善善生則苦滅苦滅則",
    "X20n0364_002:0812c13": "樂至所為生善者使其捨邪見滅諸病離貪著泯",
    "X20n0364_002:0812c14": "憎愛不為世法所沒厭有為住無為皆是離苦得",
    "X20n0364_002:0812c15": "樂之妙善也。",
    "X20n0364_002:0812c16": "世尊菩薩不應於眾生求其恩報亦不應觀作與不",
    "X20n0364_002:0812c17": "作又於苦樂心不傾動。【註】求其恩報即同功德利益",
    "X20n0364_002:0812c18": "發心之謂也觀作與不作則心存憎愛心不傾動",
    "X20n0364_002:0812c19": "則所謂不自憂苦也若三者經於心則是非成於",
    "X20n0364_002:0812c20": "念是非成于念則其所發大悲乃愛見之悲非無",
    "X20n0364_002:0812c21": "緣之大悲也故網明重重發明使不墮其咎耳。",
    "X20n0364_002:0812c22": "世尊何謂菩薩家清淨佛言善男子菩薩若生轉輪",
    "X20n0364_002:0812c23": "聖王家不名家清淨若生帝釋中若生梵王中亦不",
    "X20n0364_002:0812c24": "名家清淨在所生處乃至畜生自不退失善根亦令",
    "X20n0364_002:0813a01": "眾生生諸善根是名菩薩家清淨。【註】上云以大悲心",
    "X20n0364_002:0813a02": "生諸眾生善法不自憂苦復恐菩薩于善道惡道",
    "X20n0364_002:0813a03": "起取捨見不以等心而救自損善根故于此特問",
    "X20n0364_002:0813a04": "菩薩家清淨而佛答若生帝釋輪王中苟退善根",
    "X20n0364_002:0813a05": "祗云尊貴不名清淨若生畜生惡道中苟不失善",
    "X20n0364_002:0813a06": "根雖云微賤是名清淨得失既在善根所分則善",
    "X20n0364_002:0813a07": "道惡道無所揀擇也上云六度平等則薩婆若平",
    "X20n0364_002:0813a08": "等此中善惡平等則薩婆若平等慎勿忻厭矣。",
    "X20n0364_002:0813a09": "又網明慈是菩薩家心平等故。【註】無緣之慈不揀冤",
    "X20n0364_002:0813a10": "親故。",
    "X20n0364_002:0813a11": "悲是菩薩家深心念故。【註】深心大悲誓欲等救故。",
    "X20n0364_002:0813a12": "喜是菩薩家生法喜故捨是菩薩家離貪著故不捨",
    "X20n0364_002:0813a13": "菩提是菩薩家不貪聲聞辟支佛地故。【註】問何以知",
    "X20n0364_002:0813a14": "此薩婆若即是自心邪前云不受眼不受色等根",
    "X20n0364_002:0813a15": "塵不受則亦不受識矣根塵識三者既泯即是絕",
    "X20n0364_002:0813a16": "待自心也又云能成就世間出世間聖凡因果者",
    "X20n0364_002:0813a17": "即是圓妙自心也合此二種總名薩婆若者體用",
    "X20n0364_002:0813a18": "不分不雜之像也曰若如此何以不直曰心而云",
    "X20n0364_002:0813a19": "薩婆若者寧有意乎答以心不自名故若心自名",
    "X20n0364_002:0813a20": "似有二物如火不自云火水不自云水等古人云",
    "X20n0364_002:0813a21": "語忌十成者不欲斷絕也機貴迴互者不欲染汙",
    "X20n0364_002:0813a22": "也所以不名心者忌十成也名薩婆若者貴迴互",
    "X20n0364_002:0813a23": "也何謂迴互如世人畏死諱之云崩卒喪等皆忌",
    "X20n0364_002:0813a24": "言死也。",
    "X20n0364_002:0813b01": "思益梵天所問經簡註卷之二"
}