{
    "X72n1435_027:0344a01": "無異禪師廣錄卷第二十七",
    "X72n1435_027:0344a02": "住博山法孫　弘瀚　彚編",
    "X72n1435_027:0344a03": "首座法孫　弘裕　同集",
    "X72n1435_027:0344a04": "　　宗說等錫下",
    "X72n1435_027:0344a05": "示弘傳禪人",
    "X72n1435_027:0344a06": "夫為學者。發大信心。成大力勢。於大乘圓頓法門。成",
    "X72n1435_027:0344a07": "辦大事。如覓諸味先飲醍醐。復得餘食。知苦澀故。不",
    "X72n1435_027:0344a08": "然。於眾味中而生足想。聞醍醐味。不生好樂之心也。",
    "X72n1435_027:0344a09": "大涅槃經云。我今當令一切眾生。悉皆安住祕密藏",
    "X72n1435_027:0344a10": "中。入於涅槃。何等名為祕密之藏。具三德故。如[、/(、*、)]字",
    "X72n1435_027:0344a11": "三點。若並則不成[、/(、*、)]。縱亦不成。乃至解脫之法。亦非",
    "X72n1435_027:0344a12": "涅槃。如來之身亦非涅槃。摩訶般若亦非涅槃。我今",
    "X72n1435_027:0344a13": "安住如是三法。為諸眾生。名入涅槃。以此則知。如來",
    "X72n1435_027:0344a14": "涅槃即眾生心是。佛說我者。即是覺義。以自心覺故。",
    "X72n1435_027:0344a15": "常樂淨義。悉備自心故。為眾生安住。非為佛安住也。",
    "X72n1435_027:0344a16": "如觀一微無體。真如性遍。觀者即般若。無體即解脫。",
    "X72n1435_027:0344a17": "性遍即法身。一塵中即具三德。即入涅槃。非縱非橫。",
    "X72n1435_027:0344a18": "圓融無礙。以此則知。一事一行。一一皆入法界。具無",
    "X72n1435_027:0344a19": "邊德。是無盡宗趣性起法門。無礙圓通。實不思議。清",
    "X72n1435_027:0344a20": "凉大師云。凡聖交徹。即凡心而見佛心。理事雙脩。依",
    "X72n1435_027:0344a21": "本智而求佛智。或執理而迷事。或執事而迷理。而不",
    "X72n1435_027:0344a22": "知。約圓明之智。成此事緣。又不知。起行布之緣。求此",
    "X72n1435_027:0344a23": "理佛。當知。即事之理。念念果成。即理之事。心心行起。",
    "X72n1435_027:0344a24": "不明斯旨。俱墮偏枯。約理始曰圓修。融事方成圓行。",
    "X72n1435_027:0344b01": "如亡情則染分自淨。真體自明。無事則淨分自清。妙",
    "X72n1435_027:0344b02": "用斯起。如剎那際亡情。則剎那際染分淨。則三祇染",
    "X72n1435_027:0344b03": "分俱淨也。豈剎那際。忽染忽淨。忽脩忽不脩耶。非比",
    "X72n1435_027:0344b04": "禪門失意之徒。縱情恣意。以染作淨。認妄為真。以不",
    "X72n1435_027:0344b05": "脩為不修也。故曰道人者。不可須臾失照。若須臾動",
    "X72n1435_027:0344b06": "念。即受羣魔。真尚不為。況諸穢行者乎。若不達此意。",
    "X72n1435_027:0344b07": "不諳圓脩。以不諳圓脩。不陷於脩證。則計無脩無證。",
    "X72n1435_027:0344b08": "俱落斷常。永沉邪見。故云。修與不脩。自知時節矣。又",
    "X72n1435_027:0344b09": "當知。曠劫圓於剎邢際。剎那際證即曠劫證。剎那脩",
    "X72n1435_027:0344b10": "即曠劫脩。一斷一切斷。一證一切證。一脩一切脩。故",
    "X72n1435_027:0344b11": "云。彈指圓成八萬門。剎那滅却阿鼻業。非與執三祇",
    "X72n1435_027:0344b12": "而輕一念。執一念而廢三祇者。同日而語也。當知。吾",
    "X72n1435_027:0344b13": "祖師門下。一語中須見血。如看一口氣不來。畢竟向",
    "X72n1435_027:0344b14": "甚麼處去。果知去處。則三祗果滿。萬德因圓。穿過荊",
    "X72n1435_027:0344b15": "棘林。打破琉璃碗。說因說果。說脩說證。說成佛不成",
    "X72n1435_027:0344b16": "佛。三十棒趂出三門外。何以故。功德天黑暗女。有智",
    "X72n1435_027:0344b17": "主人。二俱不受。",
    "X72n1435_027:0344b18": "　欲究圓頓教　　須發大信心　　譬如飲醍醐",
    "X72n1435_027:0344b19": "　更不思餘食　　無上大涅槃　　一切眾生入",
    "X72n1435_027:0344b20": "　如來有密語　　決定無密藏　　三德一心具",
    "X72n1435_027:0344b21": "　縱橫悉不成　　解脫即法身　　法身即般若",
    "X72n1435_027:0344b22": "　圓融互無礙　　即入涅槃城　　如觀一微空",
    "X72n1435_027:0344b23": "　三德悉具足　　一事與一行　　不離法界性",
    "X72n1435_027:0344b24": "　悉具無邊德　　亦名無盡藏　　凡聖交互通",
    "X72n1435_027:0344c01": "　事事融無礙　　亡情染分淨　　一念即三祗",
    "X72n1435_027:0344c02": "　脩與不脩行　　俱是兩頭語　　惟吾祖師門",
    "X72n1435_027:0344c03": "　一語須見血　　何妨荊棘林　　不貴琉璃碗",
    "X72n1435_027:0344c04": "　二途俱不涉　　弘揚深妙法　　頓入不思議",
    "X72n1435_027:0344c05": "　傳燈永不絕　　待了本因緣　　再為仁者說",
    "X72n1435_027:0344c06": "示夢西禪人",
    "X72n1435_027:0344c07": "夫為學者。看如來一大藏教。為了生死大事故。譬如",
    "X72n1435_027:0344c08": "入海取寶。先求如意之珠。如上山採藥。首得阿伽陀。",
    "X72n1435_027:0344c09": "能療眾疾。如來一大藏教。唯說一心。若得一心。一切",
    "X72n1435_027:0344c10": "佛法。無不具足。馬大師云。佛語心為宗。無門為法門。",
    "X72n1435_027:0344c11": "知無門為門者。運大悲心。說法無盡。楞伽經云。世間",
    "X72n1435_027:0344c12": "離生滅。猶如虗空華。智不得有無。而興大悲心。又云。",
    "X72n1435_027:0344c13": "一切法如幻。遠離於心識。智不得有無。而興大悲心。",
    "X72n1435_027:0344c14": "據此二偈。五法三自牲皆空。八識二無我都遣。何以",
    "X72n1435_027:0344c15": "故。謂生滅之法。如空華故。謂心識之緣。如幻化故。圭",
    "X72n1435_027:0344c16": "峯亦云。識如幻夢。但是一心。知如夢者。夢不實故。知",
    "X72n1435_027:0344c17": "如幻者。幻性離故。知如花者。揑目成故。亦不可詰夢",
    "X72n1435_027:0344c18": "之有無。幻之真假。華之生緣。何以故。若將妄窮妄。無",
    "X72n1435_027:0344c19": "有了期故。我世尊於楞伽會上。以一非字法門。詶一",
    "X72n1435_027:0344c20": "百八問。於此脩學。頓悟自心。何待劬勞。肯綮脩證。譬",
    "X72n1435_027:0344c21": "如泥團微塵。非異非不異。亦如金莊嚴具。非異非不",
    "X72n1435_027:0344c22": "異。知是泥團。即了微塵性故。知是真金。即了莊嚴性",
    "X72n1435_027:0344c23": "故。真心識藏。亦復如是。何以故。一切妄想。性自離故。",
    "X72n1435_027:0344c24": "經云。若見離自性。浮雲。火輪。揵闥婆城。無生。幻燄。水",
    "X72n1435_027:0345a01": "月。及夢。內外心現妄想。無始虗偽。不離自心妄想。因",
    "X72n1435_027:0345a02": "緣滅盡離妄想。說所說。觀所觀。受用建立身之藏識。",
    "X72n1435_027:0345a03": "於識境界攝受及攝受者。不相應。無所有境界。離生",
    "X72n1435_027:0345a04": "住滅。自心起。隨入分別。大慧。彼菩薩。不久當得生死",
    "X72n1435_027:0345a05": "涅槃。平等大悲。巧方便。無開發方便。果知七種喻中",
    "X72n1435_027:0345a06": "見離自性。生死涅槃。豈但平等。等如空華。云何不成",
    "X72n1435_027:0345a07": "無上寶覺。如知自覺聖智知一切虗妄法者。即得如",
    "X72n1435_027:0345a08": "幻三昧。以一切法無我故。若知緣生無性。破常見故。",
    "X72n1435_027:0345a09": "無性緣生。破斷見故。即此二句。超出外道一切見故。",
    "X72n1435_027:0345a10": "良以。末法邪魔熾盛。正法澆漓。用識心。妄擬禪宗。縱",
    "X72n1435_027:0345a11": "無明。咸稱悟道。如吹水尋火。掘地覓天。坑陷無知。墮",
    "X72n1435_027:0345a12": "無間獄。當知。宗門妙悟。悉合聖經。不落言詮。離諸名",
    "X72n1435_027:0345a13": "相。不了斯旨。謂宗是別傳。非關於教。殊不知。拈花微",
    "X72n1435_027:0345a14": "笑。是四十九年吐露不出底。一大事因緣也。一大藏",
    "X72n1435_027:0345a15": "教。是宗門中一條徑路。貴在直到故。不打之遶耳。如",
    "X72n1435_027:0345a16": "看一口氣不來。畢竟向甚麼處去。一朝打破疑團。治",
    "X72n1435_027:0345a17": "世語言。資生業等。皆順正法。況如來親行親到親證",
    "X72n1435_027:0345a18": "法門也。",
    "X72n1435_027:0345a19": "　如來一藏教　　為了於生死　　譬如入海者",
    "X72n1435_027:0345a20": "　先求如意珠　　藥得阿伽陀　　能療眾生病",
    "X72n1435_027:0345a21": "　若了唯心法　　具足亦如是　　心宗無盡藏",
    "X72n1435_027:0345a22": "　更不向他求　　世間生滅法　　猶如空中華",
    "X72n1435_027:0345a23": "　如幻亦如夢　　智不得有無　　如人夢村落",
    "X72n1435_027:0345a24": "　亦不識方隅　　夢醒醒然故　　不作東西想",
    "X72n1435_027:0345b01": "　何於夢境中　　分別夢中事　　一非字法門",
    "X72n1435_027:0345b02": "　百八問俱息　　如疑團微塵　　非異非不異",
    "X72n1435_027:0345b03": "　又如金莊嚴　　瓶盤釵釧等　　但了金性故",
    "X72n1435_027:0345b04": "　一切悉假名　　大悲巧方便　　如七種喻說",
    "X72n1435_027:0345b05": "　得自覺聖智　　入如幻三昧　　緣生無自性",
    "X72n1435_027:0345b06": "　超諸外道見　　宗是教之極　　滿口吐不出",
    "X72n1435_027:0345b07": "　一條最徑路　　更不打之遶　　一口氣不來",
    "X72n1435_027:0345b08": "　畢竟甚處去　　迸破疑團者　　世間法常住",
    "X72n1435_027:0345b09": "　無有世間法　　無出世寂滅　　待了本因緣",
    "X72n1435_027:0345b10": "　再為仁者說",
    "X72n1435_027:0345b11": "示有文禪人",
    "X72n1435_027:0345b12": "夫為學者。知諸佛立教有無量法門。惟參禪及修淨",
    "X72n1435_027:0345b13": "土。是兩條徑路。亦不可兼之。良以。行人力量微薄。若",
    "X72n1435_027:0345b14": "兼之則心意雜亂。當求一門深入。譬如射的不施餘",
    "X72n1435_027:0345b15": "藝也。若脩淨土。先當發菩提心。然菩提心。以大悲為",
    "X72n1435_027:0345b16": "種子。故云我今發心。不為自求。惟依最上乘。願與法",
    "X72n1435_027:0345b17": "界眾生。同得阿耨多羅三藐三菩提。又如上品上生",
    "X72n1435_027:0345b18": "章中。一者至誠心。起信論曰直心。謂直質無謟。此心",
    "X72n1435_027:0345b19": "乃萬行之本。二者深心。謂樹心種德。深固難拔。三者",
    "X72n1435_027:0345b20": "回向發願。起信論曰大乘心。謂兼載天下。不遺一人。",
    "X72n1435_027:0345b21": "此之三心。乃脩行初心之要行。經云。不發菩提心。脩",
    "X72n1435_027:0345b22": "行一切善法。悉是魔所攝持。然菩提心豈但一發。要",
    "X72n1435_027:0345b23": "念念發。數數發。一切時念佛回向。即當發此心也。彌",
    "X72n1435_027:0345b24": "陀經云。聞說阿彌陀佛。執持名號。即得往生極樂國",
    "X72n1435_027:0345c01": "土。當知。此娑婆世界。人心濁惡。身口意業。念念發生。",
    "X72n1435_027:0345c02": "如單持一句阿彌陀佛萬德洪名。似明珠投於濁水。",
    "X72n1435_027:0345c03": "濁水不得不清。念佛投於亂心。亂心不得不佛。所以",
    "X72n1435_027:0345c04": "雲棲師翁謂換骨靈丹者。不亦宜乎。若脩此念佛法",
    "X72n1435_027:0345c05": "門。亦不必重於理觀。如脩理觀。心稍動念。則觀不成。",
    "X72n1435_027:0345c06": "祇將一句彌陀。流水念去。念教不念自念。究竟到一",
    "X72n1435_027:0345c07": "心不亂。則理淨土得矣。正當發願往生。十萬億剎。不",
    "X72n1435_027:0345c08": "在一心之外。又云。其佛光明無量。照十方國。無所障",
    "X72n1435_027:0345c09": "礙。當知。生此一土。即生無量土。念此一佛。即念無量",
    "X72n1435_027:0345c10": "佛。何以故。理無分劑故。若達此義。即會圓脩。一心念",
    "X72n1435_027:0345c11": "佛。初中後善。念念增長。念空真念。則生佛道交。純是",
    "X72n1435_027:0345c12": "一心。則佛生俱泯。知一心具足萬德。是名初善。具行",
    "X72n1435_027:0345c13": "萬善。是名中善。即圓萬果。是名後善。以此則知。彌陀",
    "X72n1435_027:0345c14": "國土。去此不遠。彈指即生。何妨願往也。豈但不遠。即",
    "X72n1435_027:0345c15": "眾生心中。念念有佛出世。念念有佛涅槃。出世涅槃。",
    "X72n1435_027:0345c16": "悉是假名。知是假名。即當體離念。若離念者。即見常",
    "X72n1435_027:0345c17": "住法身。則土佛斯顯矣。涅槃經云。若有眾生。謂佛常",
    "X72n1435_027:0345c18": "住不變不異者。當知是家則為有佛。何以故。佛者覺",
    "X72n1435_027:0345c19": "義。覺知此理性清淨故。一切眾惡。無能壞者。故名極",
    "X72n1435_027:0345c20": "樂。體無生滅。故云無量壽。此土此佛。深生信向。速願",
    "X72n1435_027:0345c21": "往生。克期而入。不可緩也。若云淨土之旨。已蒙開發。",
    "X72n1435_027:0345c22": "參禪妙訣。其意云何。曰先不云乎。但求一門深入。孰",
    "X72n1435_027:0345c23": "與較其優劣也。若論禪之一字。三世諸佛。滿口道不",
    "X72n1435_027:0345c24": "出。況毫楮能罄之。待汝向淨土中打箇筋斗來。即問",
    "X72n1435_027:0346a01": "汝一口氣不來。畢竟向甚麼處去。纔生擬議。則古佛",
    "X72n1435_027:0346a02": "過去久矣。麻三斤。乾屎橛。商量不著便。且留待別時。",
    "X72n1435_027:0346a03": "另為道破。未為晚也。",
    "X72n1435_027:0346a04": "　無量妙法門　　禪淨最徑路　　求一門深入",
    "X72n1435_027:0346a05": "　而得速成就　　先發菩提心　　潤大悲種子",
    "X72n1435_027:0346a06": "　自他俱兼利　　端不為己求　　不發此大心",
    "X72n1435_027:0346a07": "　是魔攝持故　　專持彌陀佛　　萬德之洪名",
    "X72n1435_027:0346a08": "　譬如投明珠　　能清於濁水　　又如換骨丹",
    "X72n1435_027:0346a09": "　轉凡而入聖　　果一心不亂　　是名理淨土",
    "X72n1435_027:0346a10": "　圓融互無礙　　光明照十方　　一土一切土",
    "X72n1435_027:0346a11": "　一佛一切佛　　初中并後善　　念念圓增長",
    "X72n1435_027:0346a12": "　彈指即往生　　當體離諸念　　即見常住佛",
    "X72n1435_027:0346a13": "　是名生佛家　　性本清淨故　　眾惡無能壞",
    "X72n1435_027:0346a14": "　至體離生滅　　是名無量壽　　永離惡道名",
    "X72n1435_027:0346a15": "　往生極樂國　　更問祖師禪　　滿口道不出",
    "X72n1435_027:0346a16": "　有禪有淨土　　猶如帶角虎　　文字及語言",
    "X72n1435_027:0346a17": "　莫能宣少分　　纔云向上路　　便爾唇齒結",
    "X72n1435_027:0346a18": "　待了本因緣　　再為仁者說",
    "X72n1435_027:0346a19": "示無遷禪人",
    "X72n1435_027:0346a20": "性海本無際。淨穢交互通。但隨業用見。各得自受用。",
    "X72n1435_027:0346a21": "彌陀因地中。廣發大願力。現清淨土相。化彼念佛人。",
    "X72n1435_027:0346a22": "若人專意念。如子憶其母。想念心不移。分得心境淨。",
    "X72n1435_027:0346a23": "或觀妙色像。種種莊嚴具。憶觀悉成就。而得生安養。",
    "X72n1435_027:0346a24": "或於一剎那。即得念不退。念空得見佛。彈指即往生。",
    "X72n1435_027:0346b01": "稱此一佛名。三根皆普利。譬如摩尼珠。能雨一切寶。",
    "X72n1435_027:0346b02": "一佛名如是。成就一切慧。心淨即土淨。佛生了然故。",
    "X72n1435_027:0346b03": "一佛一切佛。一切土一土。心外本無土。剎剎唯心現。",
    "X72n1435_027:0346b04": "若了唯心土。生彼即生此。無生無不生。無不生生生。",
    "X72n1435_027:0346b05": "無不生不生。無生生不生。若了無生者。緣起互無礙。",
    "X72n1435_027:0346b06": "生則決定生。去則實不去。淨土妙蓮花。皆從自心有。",
    "X72n1435_027:0346b07": "淨心即是佛。不可得思議。一稱南無佛。皆共成佛道。",
    "X72n1435_027:0346b08": "附或問",
    "X72n1435_027:0346b09": "　示壁如禪人",
    "X72n1435_027:0346b10": "或問。華嚴是毗盧根本佛門。理事行相。輪圓具足。顯",
    "X72n1435_027:0346b11": "佛果位中智悲德相。具足無量乘故。無量乘者。無不",
    "X72n1435_027:0346b12": "收盡。不知。禪宗稱頓悟者。何教所攝。豈非清凉判頓",
    "X72n1435_027:0346b13": "教攝歟。抑亦未及圓教者歟。曰華嚴具無量乘者。以",
    "X72n1435_027:0346b14": "佛果德相。普示眾生。用成因位。使大心眾生。繇此頓",
    "X72n1435_027:0346b15": "入。如水一滴即同大海。頓發圓機。即眾生心中。具足",
    "X72n1435_027:0346b16": "如來智慧德相。此是教家極則。非比禪宗悟門也。如",
    "X72n1435_027:0346b17": "教家所能攝者。吾佛四十九年所說妙法。判教者。無",
    "X72n1435_027:0346b18": "不攝盡。何故復於靈山會上。拈花示眾。百萬人天。悉",
    "X72n1435_027:0346b19": "皆罔措。人天會中。豈無圓頓之機。又何待迦葉一人",
    "X72n1435_027:0346b20": "破顏微笑者歟。故世尊印定以教外別傳之旨。付囑",
    "X72n1435_027:0346b21": "摩訶迦葉。以此則知。五教所不能攝。唯禪門能攝五",
    "X72n1435_027:0346b22": "教。如淨因禪師一喝中能分五教。豈但一喝。即一語",
    "X72n1435_027:0346b23": "一偈。一動一靜。皆純圓之旨。非悟入者。可能彷彿萬",
    "X72n1435_027:0346b24": "一也。或禪宗稱頓者。是頓悟之頓。非判教之頓也。良",
    "X72n1435_027:0346c01": "以。教者貴在眾生以期悟入。如獲悟者。豈教之能攝",
    "X72n1435_027:0346c02": "也。當知宗門中。別有長處。古德云。此事不與教乘合。",
    "X72n1435_027:0346c03": "惟到者乃能知之。非諍言也。",
    "X72n1435_027:0346c04": "或問。華嚴乃性起法門。眾生悟入者。於一塵中。徹見",
    "X72n1435_027:0346c05": "無邊法界。知心體合。達本忘情。徹諸佛之本源。洞眾",
    "X72n1435_027:0346c06": "生之本際。故華嚴論云。其為本者。不可以功成。其為",
    "X72n1435_027:0346c07": "源者。不可以行得。如生在王家。天然之貴。豈禪宗稱",
    "X72n1435_027:0346c08": "頓悟。曰教外別傳者。過此而別有長處耶。不涉此大",
    "X72n1435_027:0346c09": "教。而別有長處耶。曰是何言歟。經中分明向汝道。如",
    "X72n1435_027:0346c10": "來顯此果位德相。使大心眾生。以期悟入。其悟入二",
    "X72n1435_027:0346c11": "字。與言說之相。何啻霄壤之遠也。如言說之相即是。",
    "X72n1435_027:0346c12": "而不期妙悟者。經不云乎。如貧數他寶。自無半錢分。",
    "X72n1435_027:0346c13": "縱知如來無邊法寶之藏。還如窮子。猶在門外。止宿",
    "X72n1435_027:0346c14": "草菴。非己有分也。只饒頓入圓明。入不思議法界。未",
    "X72n1435_027:0346c15": "稱悟門。須知。法身向上。更有事在。所以云。向上一路。",
    "X72n1435_027:0346c16": "千聖不傳。如疎山仁禪師問溈山云。法身之理。理絕",
    "X72n1435_027:0346c17": "玄微。不奪是非之境。猶是法身邊事。如何是法身向",
    "X72n1435_027:0346c18": "上事。溈竪起拂子。師曰。此猶是法身邊事。溈曰。如何",
    "X72n1435_027:0346c19": "是法身向上事。師奪拂子。摺折擲向地上。便歸眾。溈",
    "X72n1435_027:0346c20": "曰。龍蛇易辯。衲子難瞞。此猶是未悟底時節。便有如",
    "X72n1435_027:0346c21": "是作略。非跳出教家窠臼。何能得此利便耶。後問明",
    "X72n1435_027:0346c22": "招。樹倒藤枯。句歸何處。招曰。却使溈山笑轉新。師於",
    "X72n1435_027:0346c23": "言下大悟。曰原來溈山笑裏有刀。當知宗門中句。不",
    "X72n1435_027:0346c24": "落言詮。只此一句子。一大藏教註不破。不與教乘合",
    "X72n1435_027:0347a01": "者愈明。所以稱別傳長處者。不亦宜乎。",
    "X72n1435_027:0347a02": "或問。禪宗中。以悟入二字。超出教乘。法華經中。開示",
    "X72n1435_027:0347a03": "悟入佛之知見。已具悟入。何待宗門以悟入為標的",
    "X72n1435_027:0347a04": "耶。曰法華經中。世尊入無量義定。放白毫相光。繇是",
    "X72n1435_027:0347a05": "天雨四花。已印證說法華竟。其會中大眾。不解不知。",
    "X72n1435_027:0347a06": "豈但悟入之者。如予淨土緣起中謂。法華是開示中",
    "X72n1435_027:0347a07": "一大事因緣。拈花微笑。是悟入中一大事因緣也。故",
    "X72n1435_027:0347a08": "世尊從三昧安詳而起。及乎三請。復云。吾今為汝分",
    "X72n1435_027:0347a09": "別說法。始說一大事因緣。開示悟入佛之知見。文云。",
    "X72n1435_027:0347a10": "是法非思量分別之所能解。良以。教乘非思量分別。",
    "X72n1435_027:0347a11": "則無可言說。是以。釋迦掩室於摩竭。淨名杜口於毗",
    "X72n1435_027:0347a12": "耶。智不能知。識不能識。非大悟門。無繇契會。故吾宗",
    "X72n1435_027:0347a13": "門中。妙悟不在言詮。其悟之一字。如龍得水。似虎靠",
    "X72n1435_027:0347a14": "山。又如海船稍遇順風。則倐忽千里。非比教家終日",
    "X72n1435_027:0347a15": "說悟入。而不求妙悟者哉。果能思經中深義。以思入",
    "X72n1435_027:0347a16": "於無思。而悟入者。此人三乘圓極教網。所不能羈。復",
    "X72n1435_027:0347a17": "從自心中。能演出一大藏教。如天台智者。圭峯大師。",
    "X72n1435_027:0347a18": "即是宗門。非教家人也。於法華中豁然大悟。向圓覺",
    "X72n1435_027:0347a19": "經一言之下。心地開通。妙悟者。在法華圓覺。非在三",
    "X72n1435_027:0347a20": "大部及大小疏鈔者也。吾宗門中人。豈但圓覺法華。",
    "X72n1435_027:0347a21": "即犬吠雞鳴。鳥啼花笑。觸處逢緣。皆能悟入。如臨濟",
    "X72n1435_027:0347a22": "大師問黃蘗。佛法的的大意。三次俱不領會。復於大",
    "X72n1435_027:0347a23": "愚灘頭。看破黃蘗用處。便云。原來黃蘗佛法無多子",
    "X72n1435_027:0347a24": "者。便是宗門中長處。非教乘所能載也。",
    "X72n1435_027:0347b01": "或問。如師所云知無明無體。便云本無。又指非作故",
    "X72n1435_027:0347b02": "無。本性無故。復引知幻即離等語。便不假脩證。如楞",
    "X72n1435_027:0347b03": "嚴謂。理則頓悟。乘悟併銷。事非頓除。因次第盡。何以",
    "X72n1435_027:0347b04": "云一入理者。便不用脩耶。曰若如此說。豈但楞嚴。圓",
    "X72n1435_027:0347b05": "覺即云。以幻脩幻。汝豈不聞。中峯大師曰。文殊普賢",
    "X72n1435_027:0347b06": "二章。宛有衲僧氣象。如楞嚴經七處徵心。心不可得。",
    "X72n1435_027:0347b07": "乃至地水火風空見識。七大圓融之旨。根根塵塵。皆",
    "X72n1435_027:0347b08": "發明妙明真體。有志丈夫。向者裏全身擔荷。又何待",
    "X72n1435_027:0347b09": "劬勞。肯綮脩證。故吾祖師云。脩與不脩。是兩頭語。又",
    "X72n1435_027:0347b10": "云。脩證即不無。污染即不得。即此不污染。是諸佛之",
    "X72n1435_027:0347b11": "所護念。不比教家楷定法則。真發明大理。悟之一字。",
    "X72n1435_027:0347b12": "亦須吐却。況其脩之與證。還留得纖毫蹤跡也無。此",
    "X72n1435_027:0347b13": "與大理已明者說。若不能離見超情。盡是墮坑落塹。",
    "X72n1435_027:0347b14": "故云。大理已明。如喪考妣。中峯大師頌云。大地山河",
    "X72n1435_027:0347b15": "平似掌。一條官路直如弦。時人不會融通意。鐵壁銀",
    "X72n1435_027:0347b16": "山在面前。只此一箇悟字。如鐵壁銀山。若說脩與不",
    "X72n1435_027:0347b17": "脩。大似無繫縳中。自尋箇繫縳。所以宗門中長處。豈",
    "X72n1435_027:0347b18": "與教家而較其優劣。若真是悟徹底人。不妨裝香掃",
    "X72n1435_027:0347b19": "地。成就種種行門。善念尚不起。況諸惡念者乎。",
    "X72n1435_027:0347b20": "或問。離心意識參。絕凡聖路學。心意識作麼生離。識",
    "X72n1435_027:0347b21": "之一字。亦不惡。如教中說。小乘滅識取證。深密經。第",
    "X72n1435_027:0347b22": "八種子識。為如來藏。若說業種恒真。生怖難信。皆為",
    "X72n1435_027:0347b23": "凡愚而不開演。如楞伽經說。第八業識。即如來藏。維",
    "X72n1435_027:0347b24": "摩亦云。塵勞之儔。為如來種。又云。未具佛性。亦不滅",
    "X72n1435_027:0347c01": "受而取證也。受既不滅。想識亦然。如楞嚴識性周遍。",
    "X72n1435_027:0347c02": "華嚴以大悲行。從無作根本智起。不屬五位之內。行",
    "X72n1435_027:0347c03": "相因果。專以佛果示悟眾生。明佛果無二愚也。何心",
    "X72n1435_027:0347c04": "意識而可離乎。雖設行相法門。佛不說之。總令當位",
    "X72n1435_027:0347c05": "菩薩自說。佛但放光表之。然安立佛果行位。為悟大",
    "X72n1435_027:0347c06": "根眾生。故將佛果直授為因。因即以果為因。果即以",
    "X72n1435_027:0347c07": "因為果。故不離本處。而充法界。一一身相及身毛孔。",
    "X72n1435_027:0347c08": "國剎重重。菩薩佛身互相攝入。雜類眾生。身土相入。",
    "X72n1435_027:0347c09": "悉皆無礙。以此則知。佛果決無二愚可斷。大根眾生。",
    "X72n1435_027:0347c10": "以果為因。無愚可斷愈明。況滅識耶。宗門中人。參究",
    "X72n1435_027:0347c11": "向上一路。更超出此根本法門一步。何云離心意識",
    "X72n1435_027:0347c12": "耶。曰宗門中說離心意識。理極深玄。非滅識也。謂單",
    "X72n1435_027:0347c13": "提句話頭。大理不明。如臨大敵。心意識要起。起不得。",
    "X72n1435_027:0347c14": "以此曰離。非斷離之離。如圓覺云。知幻即離。亦非有",
    "X72n1435_027:0347c15": "可離之離也。只此一句話頭。能超教中無數方便。如",
    "X72n1435_027:0347c16": "天台一心三觀。性惡即真。全性起脩。乃至一色一香",
    "X72n1435_027:0347c17": "無非中道。若非妙悟。盡屬識情。如黃葉止啼。終無得",
    "X72n1435_027:0347c18": "理。縱觀理成就。未免楷定六即是非。只如智者大師。",
    "X72n1435_027:0347c19": "頓發圓機。止獲五品。況諸未悟者乎。故吾宗門長處。",
    "X72n1435_027:0347c20": "纔初發意。便不落階級。只此一法門。最捷最徑。便不",
    "X72n1435_027:0347c21": "與教中比論。況絕後再甦。而發明大理。更跳出理之",
    "X72n1435_027:0347c22": "窠臼者。故云。如好堅樹。一出土而逈壓羣陰。如頻伽",
    "X72n1435_027:0347c23": "鳥。雖在[穀禾+卵]中。音聲已逾眾鳥矣。所以宗門說法者。一",
    "X72n1435_027:0347c24": "語一言。雷轟電掣。三乘膽顫。十地魂驚。是真語者。實",
    "X72n1435_027:0348a01": "語者。如洞山大師偈云。如荎草味。如金剛杵。正中妙",
    "X72n1435_027:0348a02": "挾。敲唱雙舉。又云。通宗通塗。挾帶挾路。錯然則吉。不",
    "X72n1435_027:0348a03": "可犯忤。天真而妙。不屬迷悟。可謂悟之一字。亦沾染",
    "X72n1435_027:0348a04": "不得。況三乘教理。肯留些子朕迹。故宗門入處。掀翻",
    "X72n1435_027:0348a05": "世界。掉轉乾坤。最極深玄。所以云。一大藏註不破。法",
    "X72n1435_027:0348a06": "眼大師云。理極亡情謂。如何有喻齊。到頭霜夜月。任",
    "X72n1435_027:0348a07": "運落前溪。當知初心即能超過一切法門。諸悟入者",
    "X72n1435_027:0348a08": "長處。豈毫楮。能罄之者哉。",
    "X72n1435_027:0348a09": "　佛指生因心　　是諸佛果德　　復示佛果德",
    "X72n1435_027:0348a10": "　是眾生因心　　因果交互通　　佛生了然故",
    "X72n1435_027:0348a11": "　法界性緣起　　頓入不思議　　不以此為因",
    "X72n1435_027:0348a12": "　安得常住果　　縱脩於多劫　　不名生佛家",
    "X72n1435_027:0348a13": "　故說妙蓮花　　開示佛知見　　執果德行相",
    "X72n1435_027:0348a14": "　不能曉了此　　凡聖懸隔故　　自生優劣想",
    "X72n1435_027:0348a15": "　唯吾祖師禪　　以此期悟入　　教乘不能攝",
    "X72n1435_027:0348a16": "　能攝於教乘　　超出法界量　　逈離言說想",
    "X72n1435_027:0348a17": "　三千七百祖　　展轉相授受　　傳燈永不滅",
    "X72n1435_027:0348a18": "　行於異類中　　頭角灼然露　　咳[口*敕]與掉臂",
    "X72n1435_027:0348a19": "　應機無等倫　　是宗門長處　　智者求妙悟",
    "X72n1435_027:0348a20": "　慎勿懷遲疑",
    "X72n1435_027:0348a21": "示蔣月船居士",
    "X72n1435_027:0348a22": "若人欲出於生死。淨土法門為第一。彼佛厥號阿彌",
    "X72n1435_027:0348a23": "陀。廣發四十八大願。若能稱其名號者。決定往生安",
    "X72n1435_027:0348a24": "樂國。彼土莊嚴最清淨。水鳥樹林皆念佛。七寶池開",
    "X72n1435_027:0348b01": "四色花。八功德水隨意樂。七重寶閣逈諸天。寶楯寶",
    "X72n1435_027:0348b02": "網光交映。行樹咸敷眾寶花。天諸音樂無間然。得生",
    "X72n1435_027:0348b03": "彼土何因緣。自心具足佛種子。彼佛願力能加持。使",
    "X72n1435_027:0348b04": "我行人易成就。彼佛如母憶念子。子若逃逝母何為。",
    "X72n1435_027:0348b05": "子若憶母便相見。即得往生安樂土。",
    "X72n1435_027:0348b06": "示等徤行者",
    "X72n1435_027:0348b07": "若人誦般若。智慧如金剛。最勝最堅利。能斷扳緣苦。",
    "X72n1435_027:0348b08": "光燄爍世間。破諸無明暗。廣度羣生類。實無滅度者。",
    "X72n1435_027:0348b09": "六塵本清淨。不以塵生心。根蘊亦復然。亦不依識住。",
    "X72n1435_027:0348b10": "應知住無所。智慧了然故。聞經不驚怖。四相皆遠離。",
    "X72n1435_027:0348b11": "初中并後善。漸入漸增長。不即亦不離。不常亦不斷。",
    "X72n1435_027:0348b12": "三心不可得。萬行悉圓滿。世界非世界。眾生非眾生。",
    "X72n1435_027:0348b13": "莊嚴非莊嚴。果知非非者。成就種種名。不住相布施。",
    "X72n1435_027:0348b14": "如日光普照。不久獲佛智。成就大悲心。",
    "X72n1435_027:0348b15": "示吶然上座",
    "X72n1435_027:0348b16": "性天清徹。塵雲而逐于陰晴。慧月孤明。識雨而遷于",
    "X72n1435_027:0348b17": "朗昧。所以情生智隔。想變體殊。示寂毗耶。沉痾馬祖。",
    "X72n1435_027:0348b18": "夫病者萬異。略而有三。何謂三。有不病而病。病中病。",
    "X72n1435_027:0348b19": "病中不病。不病者。謂世欲籠罩。苦樂憂煎。侵優淨體",
    "X72n1435_027:0348b20": "者是也。病中病者。謂汝現所染。更懼生死者是也。病",
    "X72n1435_027:0348b21": "中不病者。謂徹理知命。出生死者是也。昔有僧。問古",
    "X72n1435_027:0348b22": "德云。和尚今日病。還有不病者麼。曰有。僧云。不病者",
    "X72n1435_027:0348b23": "還來看和尚否。曰老僧看他有分者。便是病中不病",
    "X72n1435_027:0348b24": "底樣也。又云。病後始知身是苦。徤時多為別人忙。老",
    "X72n1435_027:0348c01": "僧自有安閒法。八苦交煎總不妨。汝當觀察。病是假",
    "X72n1435_027:0348c02": "緣。從業有故。業從妄起。妄從心生。心既無生。病將安",
    "X72n1435_027:0348c03": "寄。眱。",
    "X72n1435_027:0348c04": "示袁夫人",
    "X72n1435_027:0348c05": "嗟此閻浮極惡世界。無一可樂。縱有樂者。皆無常苦",
    "X72n1435_027:0348c06": "空。畢竟無我。有智之者。豈肯坐視百年。不求出離乎。",
    "X72n1435_027:0348c07": "當知。諸佛有入道康衢八萬四千法門。唯末後拈花",
    "X72n1435_027:0348c08": "示眾。乃指出教外別傳之旨。是徑中之徑。故唐宋以",
    "X72n1435_027:0348c09": "來三千七百祖師。非此門而無出路。良以。此門貴發",
    "X72n1435_027:0348c10": "真信。信自己淨白心。與諸佛同體。圓同太虗。無欠無",
    "X72n1435_027:0348c11": "餘。無男無女。無勝劣想。發起猛利。頓明此心。不從外",
    "X72n1435_027:0348c12": "得。於十二時中。將一句沒意味公案。蘊在八識田中。",
    "X72n1435_027:0348c13": "為入道種子。如看萬法歸一。畢竟一歸何處。行裏坐",
    "X72n1435_027:0348c14": "裏。著衣喫飯裏。念念提撕。如坐在銀山鐵壁之中。祇",
    "X72n1435_027:0348c15": "求出離。不隨第二念故。不起思惟故。不生度量故。不",
    "X72n1435_027:0348c16": "將經書引證。不求人說破。但恁麼參去。只教一念純",
    "X72n1435_027:0348c17": "真。祇欲迸破。時節到來。磕著撞著。千了百當。日用中。",
    "X72n1435_027:0348c18": "當以此自勉。偈曰。一念純真處。大方獨蹈時。機微宜",
    "X72n1435_027:0348c19": "密運。古道貴親知。白雪盛銀盌。清風品玉箎。通身都",
    "X72n1435_027:0348c20": "是眼。旋見始為奇。",
    "X72n1435_027:0348c21": "示不畏禪人",
    "X72n1435_027:0348c22": "閻浮惡世。大可畏人。五陰覆心。食噉慧命。有識者皆",
    "X72n1435_027:0348c23": "憚之。子獨號不畏可乎。但能以金剛杵。碎煩惱窟。以",
    "X72n1435_027:0348c24": "智慧火。燒無明薪。單提一句本參話頭。拶破疑團。通",
    "X72n1435_027:0349a01": "身是眼。橫行三界。無敢當其鋒者。始不負此號也。不",
    "X72n1435_027:0349a02": "然。動步則荊棘滿地。塵埃亘天。謂無有所畏。是自欺",
    "X72n1435_027:0349a03": "耳。又不可不驚也。偈曰。不從諸聖求真諦。畏向凡情",
    "X72n1435_027:0349a04": "雜道心。直使兩頭都坐斷。袈裟角上水泥深。渾無一",
    "X72n1435_027:0349a05": "物可當情。寶屑金沙礙眼睛。鐵壁銀山親迸出。來時",
    "X72n1435_027:0349a06": "古路坦然平。",
    "X72n1435_027:0349a07": "示何惺谷居士",
    "X72n1435_027:0349a08": "古德云。門裏出身昜。身裏出門難。以此觀之。直下無",
    "X72n1435_027:0349a09": "身。那容住足。向空植種。終沒收成。只須坐斷兩頭。向",
    "X72n1435_027:0349a10": "威音那畔翻身。十字街頭。進取一步。方可喫博山痛",
    "X72n1435_027:0349a11": "棒。若論宗門大意。總不出古人行徑。但向本參話頭",
    "X72n1435_027:0349a12": "上著切。不可以卜度猶豫之心。自障道眼。如一生不",
    "X72n1435_027:0349a13": "了悟。縱百劫千生。祇向外打之遶。遊遍閻浮世界。脚",
    "X72n1435_027:0349a14": "跟下厚得幾重皮。亦濟得甚麼邊事。若待脩了無明",
    "X72n1435_027:0349a15": "去沙澄水。直饒到澄潭月影。夜靜鐘聲。未免猶是生",
    "X72n1435_027:0349a16": "死岸頭事耳。偈曰。大丈夫。須自了。學道不學文。做癡",
    "X72n1435_027:0349a17": "莫做巧。讀盡百王書。未免受拷[打丁+老]。無義味話頭。宗門",
    "X72n1435_027:0349a18": "第一要。竪起白汗流。藏身孤月皎。鐵壁與銀山。只教",
    "X72n1435_027:0349a19": "都靠倒。會者則逐浪隨流。不會則白頻芳草。清高不",
    "X72n1435_027:0349a20": "上古人墳。昂藏何似而□好。",
    "X72n1435_027:0349a21": "示惟岳禪人",
    "X72n1435_027:0349a22": "祖師云。毫釐繫念。三途業因。瞥爾情生。萬劫羈鎻。既",
    "X72n1435_027:0349a23": "不許別生異念。則單提一句話頭。頓發疑情。疑情果",
    "X72n1435_027:0349a24": "發得起。則千萬人中閙市叢裏。孤歷歷。峭巍巍。祇此",
    "X72n1435_027:0349b01": "話頭上。疑情不解。始是工夫得力。忽朝撞破疑團。摸",
    "X72n1435_027:0349b02": "著鼻孔。始可與博山話會。偈曰。話頭一句如弦直。譬",
    "X72n1435_027:0349b03": "如調象須全力。倒跨橫趨任所之。不與禪門存軌則。",
    "X72n1435_027:0349b04": "堂堂大路坦然行。大海淵溟徹底清。拗折驪龍頭上",
    "X72n1435_027:0349b05": "角。珠光閃爍不關情。",
    "X72n1435_027:0349b06": "示量如禪人",
    "X72n1435_027:0349b07": "如來一大藏教。是箇切脚。且道。切箇甚麼字。以字不",
    "X72n1435_027:0349b08": "成。八字不是。既然切不出。當看一口氣不來。畢竟向",
    "X72n1435_027:0349b09": "甚處處去。將此一句子。如持金剛王寶劍。誰敢當其",
    "X72n1435_027:0349b10": "鋒者。又如臨大敵。毋容眨眼。只欲決勝。始能破生死",
    "X72n1435_027:0349b11": "之牢關。斷根塵之識浪也。不然。豈但一生空過。即百",
    "X72n1435_027:0349b12": "劫千生。未有了底日子。有志之人。豈甘心自棄。六祖",
    "X72n1435_027:0349b13": "祇是箇挑柴漢。放下柴擔。便乃知歸。彼既丈夫。我胡",
    "X72n1435_027:0349b14": "不爾。但在自之肯心。非干人利鈍也。當知。肯之一字。",
    "X72n1435_027:0349b15": "如換骨靈丹。其猛利究心者。可不勉乎。偈曰。話頭一",
    "X72n1435_027:0349b16": "句如弦直。脫死超生過反仄。不於此際見根源。只待",
    "X72n1435_027:0349b17": "當來問彌勒。去處不知肯自休。水冷霜枯迸出頭。贏",
    "X72n1435_027:0349b18": "得腰纏十萬貫。忻然騎鶴上楊州。",
    "X72n1435_027:0349b19": "宗說等錫下",
    "X72n1435_027:0349b21": "無異禪師廣錄卷第二十七"
}