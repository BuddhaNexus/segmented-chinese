{
    "X64n1261_001:0313a03": " 祖庭事苑序",
    "X64n1261_001:0313a05": "天下之尊尚佛氏者。以其言出乎耳目之表。理存於",
    "X64n1261_001:0313a06": "六合之外。信而思之於一言之下。頓證不失而灼見",
    "X64n1261_001:0313a07": "本性。成佛無疑。是故學者雖游心於語言文字而不",
    "X64n1261_001:0313a08": "泥文字。蓋所以為道也。其道由迦葉。至達摩方傳于",
    "X64n1261_001:0313a09": "震旦。後達摩五百年而生雲門。隨機應問。逗接來學。",
    "X64n1261_001:0313a10": "凡有言句。競務私記。積以成編。雖不許傳錄。而密相",
    "X64n1261_001:0313a11": "受授。閟之巾衍。後世惜其流布之不廣。遂刊木以印",
    "X64n1261_001:0313a12": "行於時。吾少讀之。疑其書之脫誤。欲求他本較之而",
    "X64n1261_001:0313a13": "未暇。然吾宗印寫傳錄率多舛謬者。蓋禪家流清心",
    "X64n1261_001:0313a14": "省事。而未嘗以文字為意。大觀二年春。吾以輔道之",
    "X64n1261_001:0313a15": "緣。寓",
    "X64n1261_001:0313a16": "都寺之華嚴。會睦庵卿上人過予手書一編甚鉅。其",
    "X64n1261_001:0313a17": "目曰祖庭事苑。以盡讀之。見其筆削敘致。動有師法。",
    "X64n1261_001:0313a18": "皆可考據。因扣其述作之由。且曰曩游叢林。竊見大",
    "X64n1261_001:0313a19": "宗師陞堂．入室之外。復許學者記誦。所謂雲門．雪竇",
    "X64n1261_001:0313a20": "諸家禪錄。出眾舉之。而為演說其緣。謂之請益。學者",
    "X64n1261_001:0313a21": "或得其土苴緒餘。輒相傳授。其間援引釋教之因緣。",
    "X64n1261_001:0313a22": "儒書之事蹟。往往不知其源流。而妄為臆說。豈特取",
    "X64n1261_001:0313a23": "笑識者。其誤累後學。為不淺鮮。卿因獵涉眾經。徧詢",
    "X64n1261_001:0313a24": "知識。或聞一緣。得一事。則錄之於心。編之於簡。而又",
    "X64n1261_001:0313b01": "求諸古錄。以較其是非。念茲在茲。僅二十載。總得二",
    "X64n1261_001:0313b02": "千四百餘目。此雖深違達摩西來傳心之意。庶幾通",
    "X64n1261_001:0313b03": "明之士推一而適萬。會事以歸真。而事苑之作豈曰",
    "X64n1261_001:0313b04": "小補。或得此書讀之。而能詆斥嫚罵。特立意於語言",
    "X64n1261_001:0313b05": "文字之外。以力扶吾道。豈斯人之可喜可愕也。是亦",
    "X64n1261_001:0313b06": "由吾事苑而啟焉。愚壯其言。而奇其志。謹書以為序。",
    "X64n1261_001:0313b07": "上人生東越。姓陳氏。號善卿。字師節。幼去家。事開",
    "X64n1261_001:0313b08": "元慈惠師為弟子。訪道諸方。元符中。以母老不忍遠",
    "X64n1261_001:0313b09": "游。而歸隱卿里。昔睦州有尊宿。姓陳氏。親老無所歸。",
    "X64n1261_001:0313b10": "織蒲屨鬻以自給。上人竊慕之。因命所居曰睦庵。其",
    "X64n1261_001:0313b11": "志識固可尚矣。四明苾芻法英書。",
    "X64n1261_001:0313b14": "祖庭事苑目錄",
    "X64n1261_001:0313b16": "第一卷",
    "X64n1261_001:0313b17": "雲門錄上雲門錄下",
    "X64n1261_001:0313b18": "雲門室中錄雪竇洞庭錄",
    "X64n1261_001:0313b19": "雪竇後錄",
    "X64n1261_001:0313b20": "第二卷",
    "X64n1261_001:0313b21": "雪竇瀑泉集雪竇拈古",
    "X64n1261_001:0313b22": "雪竇頌古",
    "X64n1261_001:0313b23": "第三卷",
    "X64n1261_001:0313b24": "雪竇祖英集上",
    "X64n1261_001:0313c01": "第四卷",
    "X64n1261_001:0313c02": "雪竇祖英集下雪竇開堂錄",
    "X64n1261_001:0313c03": "雪竇拾遺",
    "X64n1261_001:0313c04": "第五卷",
    "X64n1261_001:0313c05": "懷禪師前錄懷禪師後錄",
    "X64n1261_001:0313c06": "池陽百問",
    "X64n1261_001:0313c07": "第六卷",
    "X64n1261_001:0313c08": "風穴眾吼集法眼錄",
    "X64n1261_001:0313c09": "第七卷",
    "X64n1261_001:0313c10": "蓮華峯錄八方珠玉集",
    "X64n1261_001:0313c11": "永嘉證道歌",
    "X64n1261_001:0313c12": "第八卷",
    "X64n1261_001:0313c13": "十玄談釋名讖辨",
    "X64n1261_001:0313c14": "語緣雜志",
    "X64n1261_001:0313c15": "題跋",
    "X64n1261_001:0313c17": "祖庭事苑目錄(終)",
    "X64n1261_001:0314a06": "祖庭事苑卷第一",
    "X64n1261_001:0314a08": "睦庵　(善卿)　編正",
    "X64n1261_001:0314a09": "●雲門錄上",
    "X64n1261_001:0314a10": "師諱文偃。生東吳之嘉興。姓張氏。受業於兜率院。",
    "X64n1261_001:0314a11": "訪道諸方。初至睦州。參陳尊宿。扣其門。陳問。阿誰。",
    "X64n1261_001:0314a12": "曰。文偃。陳開門把住曰。道。道。師無語。陳曰。秦時[車*度]",
    "X64n1261_001:0314a13": "輅鑽。遂托開。以門揜折右足。師因發明大意。陳指",
    "X64n1261_001:0314a14": "游雪峯。師既至。適雪峯陞堂。乃出眾曰。項上三百",
    "X64n1261_001:0314a15": "斤鐵枷何不脫却。峰下座。把住云。因甚到與麼。師",
    "X64n1261_001:0314a16": "以手拭目。自後道振叢席。再歷禪林。至韶州靈樹。",
    "X64n1261_001:0314a17": "居第一座。靈樹既沒。廣主劉氏令州牧何希範請",
    "X64n1261_001:0314a18": "師繼其法席。由是大唱雪峰之道於天下。遷雲門。",
    "X64n1261_001:0314a19": "而學者輻湊。至南漢乾和七年四月十日。坐而示",
    "X64n1261_001:0314a20": "化。即大漢之乾祐二年也。本朝太祖乾德元年。感",
    "X64n1261_001:0314a21": "阮紹莊之夢。時進李托奏上之。發塔得全身。容止",
    "X64n1261_001:0314a22": "如生。迎赴闕供養。既而得旨。歸葬于本山。諡號大",
    "X64n1261_001:0314a23": "慈雲匡真弘明大師。嗚呼。師之亡後一十四年。復",
    "X64n1261_001:0314a24": "題于　蓺祖之時。其道流通洋洋于今日。豈偶然",
    "X64n1261_001:0314b01": "乎。",
    "X64n1261_001:0314b02": "師資老氏曰。善人。不善人之師。不善人。善人之資。",
    "X64n1261_001:0314b03": "說者曰。善人有不善人。然後善救之功著。故曰資。",
    "X64n1261_001:0314b04": "喻筏房越切。正作橃。說文云。海中大船也。亦作筏。",
    "X64n1261_001:0314b05": "金剛般若曰。如來常說。汝等。說法如筏喻者。法尚",
    "X64n1261_001:0314b06": "應捨。何況非法。",
    "X64n1261_001:0314b07": "止啼譬如嬰兒啼哭之時。父母即以楊樹黃葉而",
    "X64n1261_001:0314b08": "語之言。莫啼。莫啼。我與汝金。嬰兒見已。生真金想。",
    "X64n1261_001:0314b09": "便止不啼。然此楊葉實非金也。見涅盤經。",
    "X64n1261_001:0314b10": "忘筌易略例曰。言者所以明象。得象而忘言。象者",
    "X64n1261_001:0314b11": "所以存意。得意而忘象。猶蹄者所以在兔。得兔而",
    "X64n1261_001:0314b12": "忘蹄。筌者所以在魚。得魚而忘筌也。然則言者象",
    "X64n1261_001:0314b13": "之蹄也。象者意之筌也。存言者非得象者也。存象",
    "X64n1261_001:0314b14": "者非得意者也。",
    "X64n1261_001:0314b15": "摩竭揜室梵云摩竭陀。此云文物國。揜室。言世尊",
    "X64n1261_001:0314b16": "禪定於普光法堂也。西域記云。昔如來於摩竭陀",
    "X64n1261_001:0314b17": "國初成正覺。梵王建七寶堂。帝釋建七寶座。佛坐",
    "X64n1261_001:0314b18": "其上。於七日中思惟是事。義同揜室也。",
    "X64n1261_001:0314b19": "毗耶杜口梵云毗耶離。此言廣嚴。維摩所居之城。",
    "X64n1261_001:0314b20": "杜。閉也。維摩．入不二法門品曰。文殊問維摩詰。我",
    "X64n1261_001:0314b21": "等各自說已。仁者當說何等是菩薩入不二法門。",
    "X64n1261_001:0314b22": "時維摩詰默然無言。文殊歎曰。善哉。善哉。乃至無",
    "X64n1261_001:0314b23": "有文字語言。是真入不二法門。",
    "X64n1261_001:0314b24": "異儻當作異黨。黨。輩．類也。儻。它郎切。非義。",
    "X64n1261_001:0314c01": "迦葉梵云迦葉波。此云飲光。謂其身光最勝。飲服",
    "X64n1261_001:0314c02": "諸天。故名焉。",
    "X64n1261_001:0314c03": "曹溪寶林傳。唐儀鳳中。居人曹叔良施地六祖大",
    "X64n1261_001:0314c04": "師。居之地有雙峯．大溪。因曹侯之姓。曰曹溪。天下",
    "X64n1261_001:0314c05": "參祖道者。枝分派列皆其流裔。",
    "X64n1261_001:0314c06": "烈派烈當依列言行列也。",
    "X64n1261_001:0314c07": "石頭洪注桉唐丘玄素作天王道悟禪師碑。天王",
    "X64n1261_001:0314c08": "嗣馬祖。而非石頭弟子。然考其碑。悟生荊州。得法",
    "X64n1261_001:0314c09": "於江西馬大師。師囑之曰。汝若住持。莫離舊處。由",
    "X64n1261_001:0314c10": "是返荊州。結茅於渚宮之上。荊師以居處荒榛。而",
    "X64n1261_001:0314c11": "怒投之於水中。已而。天王神發火光於師庭。師感",
    "X64n1261_001:0314c12": "悟。為之建寺。今荊州天王寺存焉。今作天皇者。誤",
    "X64n1261_001:0314c13": "矣。又復考傳燈。謂。師婺州東陽人也。年十四。依昭",
    "X64n1261_001:0314c14": "州僧剃髮。受具杭州。與荊州碑全異。今據丘玄素",
    "X64n1261_001:0314c15": "碑。天王嗣馬祖明矣。非石頭洪注也。",
    "X64n1261_001:0314c16": "當胄直祐切。胤也。故字从肉。胄。裔之謂也。裔。从衣。",
    "X64n1261_001:0314c17": "以子孫為裔者。取衣有下垂之義。裔。余製切。",
    "X64n1261_001:0314c18": "藏六雜阿含云。有龜被野干所得。藏六不出。野干",
    "X64n1261_001:0314c19": "怒而捨去。佛告諸比丘。汝當如龜藏六。自藏六根。",
    "X64n1261_001:0314c20": "魔不得便。",
    "X64n1261_001:0314c21": "三句一．截斷眾流。二．函蓋乾坤。三．隨波逐浪。立此",
    "X64n1261_001:0314c22": "三句。自德山圓明大師始也。今皆謂雲門三句者。",
    "X64n1261_001:0314c23": "蓋參尋之不審也。然德山即雲門之嗣。有此三句",
    "X64n1261_001:0314c24": "爾。",
    "X64n1261_001:0315a01": "囊穎平原君傳曰。夫賢士之處世也。譬如錐之處",
    "X64n1261_001:0315a02": "囊中。其末立見。毛遂曰。使遂早得處囊中。乃頴脫",
    "X64n1261_001:0315a03": "而出。非特末見而已。",
    "X64n1261_001:0315a04": "待兔韓子曰。宋人有耕者。田中有株。兔走抵株。折",
    "X64n1261_001:0315a05": "頸而死。因釋耕而守株。冀復得兔。為宋國笑。",
    "X64n1261_001:0315a06": "勉歷上當作免。止也。勉強。非義。",
    "X64n1261_001:0315a07": "瘡疣羽求切。結病也。釋名曰。疣。丘也。出皮上聚高。",
    "X64n1261_001:0315a08": "如地之有丘。",
    "X64n1261_001:0315a09": "雖搜徧訣當作雖徧搜抉。謂師弗容抄寫。遂徧行",
    "X64n1261_001:0315a10": "搜抉於他處。今方得自於真公也。抉。絹悅切。挑也。",
    "X64n1261_001:0315a11": "玄鶴相鶴經云。鶴者。陽鳥也。稟金氣以生。二年。頂",
    "X64n1261_001:0315a12": "赤。七年。飛薄雲漢。又七年。晝夜十二時鳴。六十年。",
    "X64n1261_001:0315a13": "大毛落。茸毛生。色白如雪。泥水不能污。百六年。雌",
    "X64n1261_001:0315a14": "雄相視乃孕。三百六十歲則色純黑如漆。故曰玄",
    "X64n1261_001:0315a15": "鶴。二千六百歲。飲而不食。胎化。產而為仙人之騏",
    "X64n1261_001:0315a16": "驥。",
    "X64n1261_001:0315a17": "帥曠師曠。晉平公樂師也。公使曠鼓琴。公曰。琴無",
    "X64n1261_001:0315a18": "此最悲乎。有可得聞乎。曰。君德義薄。不可以聽之。",
    "X64n1261_001:0315a19": "曰。寡人所好音也。願聞之。師曠不得已。援琴皷之。",
    "X64n1261_001:0315a20": "一奏之。有玄鶴六集于郭門。再奏之。延頸而鳴。舒",
    "X64n1261_001:0315a21": "翼而舞。平公大喜。起為師廣壽。",
    "X64n1261_001:0315a22": "子期．伯牙呂氏春秋曰。伯牙善琴。子期善於聽。伯",
    "X64n1261_001:0315a23": "牙志在高山。子期曰。峩峩兮若太山。志在流水。洋",
    "X64n1261_001:0315a24": "洋兮若江河。伯牙所念。子期必得之。伯牙游太山",
    "X64n1261_001:0315b01": "之陰。逢暴雨。止於巖下。心悲乃鼓琴。作淋雨之操。",
    "X64n1261_001:0315b02": "更造崩山之音。每奏。子期輒窮其趣。伯牙捨琴而",
    "X64n1261_001:0315b03": "嘆曰。善哉。子聽志想像於吾心。吾何逃聲哉。",
    "X64n1261_001:0315b04": "涉瀝瀝。當作歷。狼狄切。過也。瀝。水下滴瀝。非義。",
    "X64n1261_001:0315b05": "昇堂昇。當作陞。登也。昇。日之昇也。非義。師劉隱。僭",
    "X64n1261_001:0315b06": "號稱漢。據廣州。幸韶石。覽先靈樹知聖大師遺誡。",
    "X64n1261_001:0315b07": "詔師受紫衣。令太守何希範請師開堂。錄中謂何",
    "X64n1261_001:0315b08": "公者。即希範。",
    "X64n1261_001:0315b09": "三藏一．修多羅藏。四阿含等經。二．阿毗曇藏。俱舍．",
    "X64n1261_001:0315b10": "婆沙等論。三．毗尼藏。五部律。",
    "X64n1261_001:0315b11": "五乘一．持戒。得人乘。二．行十善。得天乘。三．修四諦。",
    "X64n1261_001:0315b12": "得聲聞乘。四．修十二因緣。得緣覺乘。五．具六度行。",
    "X64n1261_001:0315b13": "得菩薩乘。",
    "X64n1261_001:0315b14": "四時桉台宗有五時。言四時。蓋誤也。所謂五者。一．",
    "X64n1261_001:0315b15": "華嚴時。譬如日出先照高山。二．鹿苑時。說四阿含。",
    "X64n1261_001:0315b16": "如日照幽谷。三．方等時。說維摩．思益．楞伽．楞嚴三",
    "X64n1261_001:0315b17": "昧．金光明．勝鬘等經。約時。即食時。四．般若時。說摩",
    "X64n1261_001:0315b18": "訶般若諸般若經。則禺中時。五．法華．涅槃時。則日",
    "X64n1261_001:0315b19": "輪當午。罄無形影。",
    "X64n1261_001:0315b20": "八教台宗有化法四教。一藏．二通．三別．四圓。有化",
    "X64n1261_001:0315b21": "儀四教。一頓．二漸．三祕密．四不定。一乘圓頓。教家",
    "X64n1261_001:0315b22": "之極則也。",
    "X64n1261_001:0315b23": "這當作者。別事之詞。禪錄多作這。或作遮。皆非義。",
    "X64n1261_001:0315b24": "這。三蒼詁訓云。古文適字。今非此用。",
    "X64n1261_001:0315c01": "忘想當作妄。無放切。亂也。",
    "X64n1261_001:0315c02": "[日*殺][日*良]上正作曬。所賣切。暴也。[日*殺]。書無此字。",
    "X64n1261_001:0315c03": "嬴當作贏。音盈。有餘賈利也。",
    "X64n1261_001:0315c04": "三乘一聲聞．二緣覺．三菩薩。乘以運載。進趣無窮",
    "X64n1261_001:0315c05": "也。",
    "X64n1261_001:0315c06": "十二分一．梵語修多羅。此云契經。二．祇夜。應頌。三．",
    "X64n1261_001:0315c07": "和伽羅。授記。四．伽陀。諷頌。五．尼陀羅。因緣。六．優陀",
    "X64n1261_001:0315c08": "那。自說。七．伊帝目多。本事。八．闍陀伽。本生。九．毗舍",
    "X64n1261_001:0315c09": "略。方廣。十．阿浮達磨。未有。十一．婆陀。譬喻。十二．優",
    "X64n1261_001:0315c10": "婆提舍。論議。",
    "X64n1261_001:0315c11": "教外別傳正宗記曰。其所謂教外別傳者。非謂黃",
    "X64n1261_001:0315c12": "卷赤軸間言聲字色。樅然之有狀者。直與寶相無",
    "X64n1261_001:0315c13": "相一也。亦非果別於佛教也。正其教迹所不到者",
    "X64n1261_001:0315c14": "也。桉智度論曰。諸佛斷法愛。不立經書。亦不莊嚴",
    "X64n1261_001:0315c15": "語言。如此則大聖人其意何甞必在於教乎。經曰。",
    "X64n1261_001:0315c16": "我坐道場時。不得一法實。空拳誑小兒。以度於一",
    "X64n1261_001:0315c17": "切。是豈非大聖人以教為權。而不必專之乎。又經",
    "X64n1261_001:0315c18": "曰。修多羅教如標月指。若復見月。了知所標畢竟",
    "X64n1261_001:0315c19": "非月。是豈使人執其教迹邪。又經曰。始從鹿野苑。",
    "X64n1261_001:0315c20": "終至拔提河。中間五十年。未曾說一字。斯固其教",
    "X64n1261_001:0315c21": "外之謂也。然此極且奧密。雖載於經。亦但說耳。聖",
    "X64n1261_001:0315c22": "人驗此。故命以心相傳。而禪者所謂教外別傳。乃",
    "X64n1261_001:0315c23": "此也。又吾宋　章聖皇帝為之修心詩曰。初祖安",
    "X64n1261_001:0315c24": "禪在少林。不傳經教但傳心。後人若悟真如性。密",
    "X64n1261_001:0316a01": "印由來妙理深。",
    "X64n1261_001:0316a02": "十地一．歡喜。二．離垢。三．發光。四．焰慧。五．難勝。六．現",
    "X64n1261_001:0316a03": "前。七．遠行。八．不動。九．善慧。十．法雲。",
    "X64n1261_001:0316a04": "隔羅縠華嚴疏云。菩薩智與如來智。如明眼人隔",
    "X64n1261_001:0316a05": "輕縠覩眾色像。此言菩薩與佛見性不同。",
    "X64n1261_001:0316a06": "嗄所嫁切。聲變也。今借為夏音。詐疑之意。如[口*耶]。本",
    "X64n1261_001:0316a07": "音斜聲也。今借為耶音。",
    "X64n1261_001:0316a08": "[祝/土]側六切。塞也。",
    "X64n1261_001:0316a09": "有嚮當作有響。尚嚮。當作尚饗。",
    "X64n1261_001:0316a10": "透法身甞讀雲門古錄。僧問。如何是透法身句。師",
    "X64n1261_001:0316a11": "拈起拄杖云。會麼。僧云。不會。師云。北斗裏藏身。今",
    "X64n1261_001:0316a12": "脫拈杖一節。似失當時宗旨。",
    "X64n1261_001:0316a13": "骼胔上音格。刀入骨聲。又枯骨曰骼。下疾智切。骨",
    "X64n1261_001:0316a14": "有肉也。又鳥獸殘骨。又刀入肉聲。月令。掩骼。薶胔。",
    "X64n1261_001:0316a15": "吃居乞切。言蹇也。",
    "X64n1261_001:0316a16": "對牛彈琴魯賢士公明儀對牛彈琴。弄清角之操。",
    "X64n1261_001:0316a17": "牛食如故。非牛不聞。不合耳也。轉為蚊虻之聲。乳",
    "X64n1261_001:0316a18": "犢之鳴。乃掉尾躞蹄。奮耳而聽。合意故也。躞。悉協",
    "X64n1261_001:0316a19": "切。行貌。",
    "X64n1261_001:0316a20": "一榼苦盍切榼。椑榼也。即今偏榼。所以盛酒。椑。鼙",
    "X64n1261_001:0316a21": "音。",
    "X64n1261_001:0316a22": "唇吻當作脣。唇音真。驚也。非義。吻。武粉切。",
    "X64n1261_001:0316a23": "起無當作豈無。",
    "X64n1261_001:0316a24": "吉嘹下音料。北人方言。合音為字。吉嘹。言繳。繳。紏",
    "X64n1261_001:0316b01": "戾也。繳其舌。猶縮却舌頭也。如呼窟籠為孔。窟駞",
    "X64n1261_001:0316b02": "為[宋木+巢]也。又或以多言為吉嘹者。嶺南有鳥似鸜鵒。",
    "X64n1261_001:0316b03": "籠養。久則能言。南人謂之吉嘹。開元初。廣州獻之。",
    "X64n1261_001:0316b04": "言音雄重如丈夫。委曲識人情性。非鸚鵡．鸜鵒之",
    "X64n1261_001:0316b05": "比。雲門居嶺南。亦恐用此意。",
    "X64n1261_001:0316b06": "特石大石也。如牛曰特牛。說文曰。特牛。牛父也。言",
    "X64n1261_001:0316b07": "其朴特。",
    "X64n1261_001:0316b08": "皆是佛法寶積云。佛告無邊莊嚴。如來常說一切",
    "X64n1261_001:0316b09": "法皆是佛法。以於諸法能善了知。名為佛法。諸佛",
    "X64n1261_001:0316b10": "本性與佛法等。是故諸法皆是佛法。",
    "X64n1261_001:0316b11": "性僺僺當作[億音+喿]。蘇到切。性踈貌。",
    "X64n1261_001:0316b12": "榼[木*(天/韭)]借音盦[仁二+(天/韭)]。糞壤也。",
    "X64n1261_001:0316b13": "務原當作翁源。邑名。在韶州。其邑有靈山。山頂有",
    "X64n1261_001:0316b14": "泉下流。人飲此水者多壽。故以名焉。務。原當从女",
    "X64n1261_001:0316b15": "作婺。在歙州。非此用。",
    "X64n1261_001:0316b16": "滅胡種稱西竺為胡。自秦晉沿襲而來。卒難變革。",
    "X64n1261_001:0316b17": "故有名佛為老胡。經為胡語。祖為碧眼胡。裔其後",
    "X64n1261_001:0316b18": "者為胡種。為釋氏子。而名胡種。得不撫膺自愧。所",
    "X64n1261_001:0316b19": "謂必也正名。孚世法師云。竊觀上代有經已來。賢",
    "X64n1261_001:0316b20": "德筆受。每至度語。無不稱云。譯胡為漢。且東夏．九",
    "X64n1261_001:0316b21": "州．西域為天竺者。是總名也。或云身毒。如梵稱此",
    "X64n1261_001:0316b22": "方為支那．震旦。若稱漢。漢止劉氏兩代二號。已後",
    "X64n1261_001:0316b23": "禪讓。魏．晉不同。須依帝王。稱謂甄別。且胡之雜戎。",
    "X64n1261_001:0316b24": "乃是西方邊俗。類此土有羌狄變夷之屬。何得經",
    "X64n1261_001:0316c01": "書乃為胡語。佛生天竺。彼土士族婆羅門總稱為",
    "X64n1261_001:0316c02": "梵。梵者。清淨也。承胤光音天。劫初來此。食地肥。身",
    "X64n1261_001:0316c03": "重不去。因即為人。仍其本名。故稱為梵。但有胡言",
    "X64n1261_001:0316c04": "處。以梵替之。庶後哲善談得其真正者矣。今雲門",
    "X64n1261_001:0316c05": "稱佛祖為胡。亦相襲而言也。身毒。毒。音篤。",
    "X64n1261_001:0316c06": "打野榸卓皆切。枯木根出貌。遠浮山九帶作野狸。",
    "X64n1261_001:0316c07": "以字以字不成。其說有三。一謂是嘔啊二字。二謂",
    "X64n1261_001:0316c08": "是音字不譯。三謂是梵書心字。並指經籤題上以",
    "X64n1261_001:0316c09": "字也。嘔啊者。清涼疏主云。經首立如是。謂異外道。",
    "X64n1261_001:0316c10": "故外道經首皆立嘔啊。或云阿優。以為吉。阿之言",
    "X64n1261_001:0316c11": "無。優之言有。萬法雖眾。不出有無。此則斷常之計。",
    "X64n1261_001:0316c12": "今如即真如是。即妙有對破邪宗。以彰中道。一代",
    "X64n1261_001:0316c13": "時教。不出如是二字。高僧傳有譯經新意六例。一",
    "X64n1261_001:0316c14": "譯字譯音例。內分四。一．譯字不譯音。謂陀羅尼。二．",
    "X64n1261_001:0316c15": "譯音不譯字。謂佛胸前卍字。三．音字俱譯。謂經．律．",
    "X64n1261_001:0316c16": "論。四．音字俱不譯。謂經題以字。所謂嘔啊。經首如",
    "X64n1261_001:0316c17": "是我聞。即不在經外籤題之上。所謂音字俱不譯。",
    "X64n1261_001:0316c18": "未詳起自於誰。考其二說。似乎無稽。或者妄指為",
    "X64n1261_001:0316c19": "梵書心字。梵本且無此說。尤謬。愚甞過興國之傳",
    "X64n1261_001:0316c20": "法院。竊取西竺貝葉真書。考之其未譯之書。經題",
    "X64n1261_001:0316c21": "尚且未立。何有以字之文。蓋自古習謬妄為其說。",
    "X64n1261_001:0316c22": "先聖法門不在斯焉。或問經首以形自何而得。蓋",
    "X64n1261_001:0316c23": "當時傭書者運筆以覆經題。固無疑矣。然宗匠假",
    "X64n1261_001:0316c24": "此以接來學。豈知識擬議哉。",
    "X64n1261_001:0317a01": "庾峯當作庚峰。",
    "X64n1261_001:0317a02": "覿體覿。當作敵。對也。",
    "X64n1261_001:0317a03": "提剛當作提綱。謂提綱振領也。下皆倣此。",
    "X64n1261_001:0317a04": "鑿壁西京雜記云。匡衡。字雉圭。東陽人。好讀書。家",
    "X64n1261_001:0317a05": "貧無油燭。乃鑿鄰壁孔。映光讀書。位至丞相。",
    "X64n1261_001:0317a06": "盲龜阿含云。佛告諸比丘。如大海中有一盲龜。壽",
    "X64n1261_001:0317a07": "無量劫。百年一過出頭。浮有一木。正有一孔。漂流",
    "X64n1261_001:0317a08": "海浪。隨流東西。盲龜百年一出。得遇此孔。至海東。",
    "X64n1261_001:0317a09": "浮木或至海西。圍繞亦爾。雖復差違。或復相得。凡",
    "X64n1261_001:0317a10": "夫漂流五趣之海。還復人身。甚難於此。又莊嚴論",
    "X64n1261_001:0317a11": "云。有一小兒。聞佛說人身難得。如盲龜值浮木孔。",
    "X64n1261_001:0317a12": "小兒穿板作孔。置池水中。以頭出入。終不能入。曰。",
    "X64n1261_001:0317a13": "盲龜在海百年一出。何日值耶。我今為人。有於面",
    "X64n1261_001:0317a14": "目。一日百出。值木孔猶難。",
    "X64n1261_001:0317a15": "刢利當作靈利。下皆倣此。",
    "X64n1261_001:0317a16": "穿楊史記云。養叔。字由基。百步射楊葉。百發百中。",
    "X64n1261_001:0317a17": "伶俜正作竛竮。上盧經切。下滂丁切。行不正也。",
    "X64n1261_001:0317a18": "撒披當作散披。桑担切。撒。音薩。非義。",
    "X64n1261_001:0317a19": "蝍蟟上子悉切。下音寮。皆蟲名。",
    "X64n1261_001:0317a20": "浮桑淮南子云。扶桑。日所出也。在陽谷中。其桑相",
    "X64n1261_001:0317a21": "扶而生。浮。當作扶。",
    "X64n1261_001:0317a22": "蝦蟆下正作蟆。音麻。",
    "X64n1261_001:0317a23": "五性見證道歌。",
    "X64n1261_001:0317a24": "斬頭截臂西域法。凡遇論議。義墮。即斬首截臂。以",
    "X64n1261_001:0317b01": "謝不敏。",
    "X64n1261_001:0317b02": "二祖償債可祖傳授之後。於筦城縣匡救寺之三",
    "X64n1261_001:0317b03": "門談無上道。聽者林會。時辯和法師。於其寺講涅",
    "X64n1261_001:0317b04": "槃經。其徒聞師闡法。稍稍引去。和不勝其憤。乃興",
    "X64n1261_001:0317b05": "謗于邑宰翟仲侃。侃惑其說。加師以非法。師怡然",
    "X64n1261_001:0317b06": "委順。識真者。謂之償債。皓月供奉問長沙岑云。了",
    "X64n1261_001:0317b07": "即業障本來空。未了應須償宿債。師子尊者．二祖",
    "X64n1261_001:0317b08": "大師為甚麼却償債。岑云。大德不識本來空。如何",
    "X64n1261_001:0317b09": "是本來空。云。業障是。如何是業障是。云。本來空是。",
    "X64n1261_001:0317b10": "供奉無語。長沙乃示偈云。假有元非有。假滅亦非",
    "X64n1261_001:0317b11": "無。涅槃償債義。一性更無殊。",
    "X64n1261_001:0317b12": "槨示雙趺涅槃。爾時。迦葉與諸弟子在耆闍崛山",
    "X64n1261_001:0317b13": "入于正定。於正受中。忽然心驚。舉身戰慄。從定中",
    "X64n1261_001:0317b14": "出。見諸山地皆大振動。即知如來已入涅槃。於是",
    "X64n1261_001:0317b15": "將諸弟子尋路疾行。悲哀速往。正滿七日。至拘尸",
    "X64n1261_001:0317b16": "城。右遶寶棺七匝。盈目流淚。說偈贊嘆。其略云。世",
    "X64n1261_001:0317b17": "尊。我今大苦痛。情亂昬悶迷濁心。我今為禮世尊",
    "X64n1261_001:0317b18": "頂。為復哀禮如來肩。為復敬禮大聖手。為復悲禮",
    "X64n1261_001:0317b19": "如來腰。為復敬禮如來臍。為復深心禮佛足。何因",
    "X64n1261_001:0317b20": "不見佛涅槃。唯願示我敬禮處。世尊大悲。即現千",
    "X64n1261_001:0317b21": "輻輪相出於棺外。回示迦葉。從千輻輪放千光明。",
    "X64n1261_001:0317b22": "徧照十方一切世界。然後還自入棺。封閉如故。",
    "X64n1261_001:0317b23": "緊梢當作帩。七笑切。縛也。梢。音筲。非義。",
    "X64n1261_001:0317b24": "氣勳當作熏。許云切。火氣盛貌。勳。功勳也。非義。",
    "X64n1261_001:0317c01": "橫說竪說黃蘗示眾云。馬大師下有八十八人坐",
    "X64n1261_001:0317c02": "道場。得正眼者止三兩人。廬山和上是其一。夫出",
    "X64n1261_001:0317c03": "家人。須知有從上來事。且如四祖下融大師。橫說",
    "X64n1261_001:0317c04": "竪說。猶未知向上關棙子。有此眼腦。方辨得邪正",
    "X64n1261_001:0317c05": "宗黨。",
    "X64n1261_001:0317c06": "關捩下正作棙。音戾。可撥物也。",
    "X64n1261_001:0317c07": "[狂王+介]狗上正作疥。音介。癩也。",
    "X64n1261_001:0317c08": "忙忙當作茫茫。無窮也。忙。廼心迫也。非義。",
    "X64n1261_001:0317c09": "謔當作諕。許亞切。誑也。謔。虗約切。戲也。非義。下皆",
    "X64n1261_001:0317c10": "倣此。",
    "X64n1261_001:0317c11": "蓋國上與盍同。胡臘切。或依丐。音呼。非義。解見雪",
    "X64n1261_001:0317c12": "竇頌古。",
    "X64n1261_001:0317c13": "躇蹰當作躊躇。音儔除。行不前也。躇蹰。非義。蹰。音",
    "X64n1261_001:0317c14": "厨。",
    "X64n1261_001:0317c15": "酌然當作灼然。隻略切。昭灼也。酌。說文。盛酒行觴",
    "X64n1261_001:0317c16": "也。非義。",
    "X64n1261_001:0317c17": "冥濛當作冥蒙。蒙。猶昧也。",
    "X64n1261_001:0317c18": "[木*承]濟正作拯。拯。蒸之上聲呼。上舉也。",
    "X64n1261_001:0317c19": "艾樵當作艾燋。子肖切。灼龜炬也。或作爝。爝即行",
    "X64n1261_001:0317c20": "火官名。湯得伊尹。爝以爟火。乃有炬焰者爾。非義。",
    "X64n1261_001:0317c21": "[言*忽][言*忽]詛詛按天衣古本作悾悾[傯囪+(句口+夕)][傯囪+(句口+夕)]。音孔[熜囪+(句口+夕)]。事多",
    "X64n1261_001:0317c22": "也。",
    "X64n1261_001:0317c23": "鈍置下當作躓。音致。礙不行也。",
    "X64n1261_001:0317c24": "五蘊謂色．受．想．行．識。有相為色。領納名受。取像曰",
    "X64n1261_001:0318a01": "想。遷流為行。分別為識。蘊者。積聚為義。謂積聚生",
    "X64n1261_001:0318a02": "死之過患。亦曰五陰。陰以陰覆為義。無明黑雲之",
    "X64n1261_001:0318a03": "所陰覆。蓋覆真性。攝盡有為。",
    "X64n1261_001:0318a04": "擗口上當作劈。匹歷切。破也。擗。音闢。撫也。非義。",
    "X64n1261_001:0318a05": "視聽無聲老氏曰。視之不見。名曰夷。聽之不聞。名",
    "X64n1261_001:0318a06": "曰希。搏之不得。名曰微。",
    "X64n1261_001:0318a07": "鐘聲桉天衣古本作鐘聲裏披七條。",
    "X64n1261_001:0318a08": "骨臀上當作胐。音窟胐。股上也。",
    "X64n1261_001:0318a09": "[口*弟]唾上正作洟。音替。鼻液也。下吐臥切。口液也。",
    "X64n1261_001:0318a10": "斧打當作斧斫。盖見它本。",
    "X64n1261_001:0318a11": "韓情當作韓盧。盧。黑也。謂黑狗也。齊人韓國相狗",
    "X64n1261_001:0318a12": "於市。遂有狗號鳴。而國知其善。見選．注。",
    "X64n1261_001:0318a13": "偈頌雲門所著偈頌。皆不立題目。或舉揚宗旨。或",
    "X64n1261_001:0318a14": "激勸後昆。非同詩人俟題而後有作。然後世學者",
    "X64n1261_001:0318a15": "議論不一。或多臆說。亡失道真。愚甞讀傳燈．廣燈",
    "X64n1261_001:0318a16": "并雪峯廣錄。有其緣者。唯一二偈。未聞其它。今錄",
    "X64n1261_001:0318a17": "于下。傳燈云。僧問雲門。十二時中如何即得不空",
    "X64n1261_001:0318a18": "過。雲門云。你向甚麼處著此一問。學人不會。請師",
    "X64n1261_001:0318a19": "舉。門迺索筆成頌云。舉不顧。即差互。擬思量。何劫",
    "X64n1261_001:0318a20": "悟。又雪峯廣錄。僧問。如何是學人自己。峯云。築著",
    "X64n1261_001:0318a21": "鼻孔。僧舉目雲門。門云。你作麼生會。其僧方思惟。",
    "X64n1261_001:0318a22": "門亦以此頌而示之。廣燈云。福朗上座幼出家。常",
    "X64n1261_001:0318a23": "游講肆。因聞。僧問雲門。如何是透法身句。門云。北",
    "X64n1261_001:0318a24": "斗裏藏身。朗罔側。遂造焉。雲門一見。把住云。道。道。",
    "X64n1261_001:0318b01": "朗擬議。門乃托開。因作雲門聳剔頌以示之。朗從",
    "X64n1261_001:0318b02": "此悟入。是故後世學者因覩此緣。遂妄生穿鑿。然",
    "X64n1261_001:0318b03": "何必爾也。",
    "X64n1261_001:0318b04": "管解古語。持蠡酌海。握管窺天。",
    "X64n1261_001:0318b05": "康氏梁慧皎傳。僧會法師。本康居國王大子。故稱",
    "X64n1261_001:0318b06": "康氏。師形儀偉麗。為世所重。",
    "X64n1261_001:0318b07": "晉鋒八博晉鋒。蓋指晉王逸少之筆鋒也。八博。未",
    "X64n1261_001:0318b08": "詳。疑八法。聲近之訛也。禁經云。八法起於隸字之",
    "X64n1261_001:0318b09": "始。自崔．張．鐘．王傳授所用。墨道之最。不可不明也。",
    "X64n1261_001:0318b10": "隋僧智永。發其旨趣於虞世南。自茲傳授彰厥存",
    "X64n1261_001:0318b11": "焉。李陽冰云。昔逸少工書。遂歷多載。十五年中偏",
    "X64n1261_001:0318b12": "工永字。以其八法之勢。能通一切字也。八法者。永",
    "X64n1261_001:0318b13": "字八畫矣。一．點為側。二．橫為勒。三．竪為弩。四．挑為",
    "X64n1261_001:0318b14": "趯。五．左上為策。六．下為掠。七．右上為啄。八．下為磔。",
    "X64n1261_001:0318b15": "、。此為側。側者。側也。不得平直其筆。一。此為勒。勒",
    "X64n1261_001:0318b16": "如錐戞石。不得臥筆。〡。此為竪。竪牽為弩。弩不得",
    "X64n1261_001:0318b17": "直。直則無力。[于干]。此為挑。挑為趯。須存鋒得勢而出。",
    "X64n1261_001:0318b18": "。此為策。斫筆背發而仰收。丿。此為掠。筆鋒左出",
    "X64n1261_001:0318b19": "而須和。[白日]。此為啄。須疾為之。乀。此為磔。不得疾而",
    "X64n1261_001:0318b20": "不得遲。磔。陟格切。",
    "X64n1261_001:0318b21": "出三句語雲門有時示眾云。函蓋乾坤．目機銖兩．",
    "X64n1261_001:0318b22": "不陟世緣。作麼生承當。自代云。一鏃破三關。然雖",
    "X64n1261_001:0318b23": "有此意。且未甞立為三句。昔普安道禪師。因德山",
    "X64n1261_001:0318b24": "出三句語。隨以頌之[仁二+付]于卷末。往往亦指此頌為",
    "X64n1261_001:0318c01": "雲門所作。是皆看閱不審也。道即德山之的嗣。",
    "X64n1261_001:0318c02": "頭頭物物傷當作總。不傷。形近之誤也。",
    "X64n1261_001:0318c03": "軫候上當作診。止忍切。視也。軫。車後橫木。非義。",
    "X64n1261_001:0318c04": "眼中毉當作翳。於計切。障也。",
    "X64n1261_001:0318c05": "商量如商賈之量度。使不失於中平。以各得其意",
    "X64n1261_001:0318c06": "也。",
    "X64n1261_001:0318c07": "消得箇非遙當作消得箇搖頭。休頭。同韻也。",
    "X64n1261_001:0318c08": "終諸方言。猶舉止也。",
    "X64n1261_001:0318c09": "什方當作十方。什。雜也。非此義。",
    "X64n1261_001:0318c10": "同一眼當作開一眼。雲門．對機錄後。附普安道禪",
    "X64n1261_001:0318c11": "師所作一十二頌。自三句三頌之題出於德山。餘",
    "X64n1261_001:0318c12": "之九題兼頌皆道自作也。並見廣燈錄。",
    "X64n1261_001:0318c13": "　　●雲門錄下",
    "X64n1261_001:0318c14": "刻舟呂氏春秋曰。楚人有涉江行舟。自舟遺劒。遽",
    "X64n1261_001:0318c15": "刻其舟。曰。吾於此墜劒。求必得之。其迷有如此者。",
    "X64n1261_001:0318c16": "舉覺當作搉。博雅云掦搉。都凡也。搉音角。",
    "X64n1261_001:0318c17": "死而不吊吊。當作弔。多嘯切。說文曰。問終也。古之",
    "X64n1261_001:0318c18": "葬者。厚衣之以薪。从人持弓。會敺禽獸。禮記。死而",
    "X64n1261_001:0318c19": "不弔者有三。畏．壓．溺。溺。謂憑河者也。",
    "X64n1261_001:0318c20": "城地當作城池。城池之中。君所居爾。地。筆誤。見它",
    "X64n1261_001:0318c21": "本。",
    "X64n1261_001:0318c22": "任你當何何。下可切。儋也。亦音何。徐鉉曰。儋何。即",
    "X64n1261_001:0318c23": "負何也。",
    "X64n1261_001:0318c24": "十五入夏天台寒山子於國清寺見僧半月說戒",
    "X64n1261_001:0319a01": "次。云。聚頭作相。那事悠悠。僧皆打叱之。乃與拾得",
    "X64n1261_001:0319a02": "撫掌大笑而出。",
    "X64n1261_001:0319a03": "羅浮檀特二山名也。羅浮。在今廣州。檀特。在西域",
    "X64n1261_001:0319a04": "缾沙國。即世尊見阿藍迦藍處也。",
    "X64n1261_001:0319a05": "蹙舌子六切。猶縮也。",
    "X64n1261_001:0319a06": "斗擻當作抖擻。音斗叟。舉索物也。",
    "X64n1261_001:0319a07": "摩[少/兔]提婆菩薩釋楞伽經中小乘涅槃論云。外道",
    "X64n1261_001:0319a08": "女人眷屬論師說。摩醯首羅天作八女人。一名阿",
    "X64n1261_001:0319a09": "提[仁二+致]。生諸天。二名提[仁二+致]。生阿修羅。三名蘇羅娑。生",
    "X64n1261_001:0319a10": "諸龍。四名毗那多。生諸鳥。五名迦毗羅。生四足。六",
    "X64n1261_001:0319a11": "名摩[少/兔]。生人。七名伊羅。生一切穀子。八名歌頭。生",
    "X64n1261_001:0319a12": "一切蛇．蝎．蚊．虻．蠅．蚤．蚰．蜒．百足等。",
    "X64n1261_001:0319a13": "[鳽廾+ㄠ]吻炙穀子云。漢栢梁殿頻火起。巫獻術取[鳽廾+ㄠ]魚",
    "X64n1261_001:0319a14": "尾。置於殿上穰之。今以瓦為之。相傳為[鳽廾+ㄠ]吻。不言",
    "X64n1261_001:0319a15": "[鳽廾+ㄠ]尾。蓋俗流之誤也。",
    "X64n1261_001:0319a16": "莊香莊。當作裝。裹也。",
    "X64n1261_001:0319a17": "大殺上它蓋切。甚也。下所拜切。猛也。",
    "X64n1261_001:0319a18": "摩挱正作抄。桑何切。摩也。",
    "X64n1261_001:0319a19": "黃泉人死歸地。黃泉深幽。此指其極。",
    "X64n1261_001:0319a20": "日榭當从冫。作[冰水+射]凋也。榭。臺榭。非義。",
    "X64n1261_001:0319a21": "深坑正作阬。丘庚切。",
    "X64n1261_001:0319a22": "踣跳正作勃趒。音孛眺。排越也。",
    "X64n1261_001:0319a23": "玄殊當作懸殊。懸。遠也。",
    "X64n1261_001:0319a24": "江華縣名。在湘南道州。",
    "X64n1261_001:0319b01": "眚所景切。目病生翳也。",
    "X64n1261_001:0319b02": "不溺當作匿。奴力切。藏匿也。溺。沉溺。非義。",
    "X64n1261_001:0319b03": "恁麼上當作與。麼。正从幺。作麼。與麼。指辭也。或作",
    "X64n1261_001:0319b04": "恁麼。恁。音稔。思也。恁麼。審辭也。或作什麼。當作甚",
    "X64n1261_001:0319b05": "麼。甚麼。問辭也。什。雜也。非義。或作漝麼。漝。音十。水",
    "X64n1261_001:0319b06": "貌。又音習。滀漝。水貌。皆非義。然果。言外之士無不",
    "X64n1261_001:0319b07": "可者。",
    "X64n1261_001:0319b08": "國師問經禪席多舉南陽國師勘念經僧蝙蝠事。",
    "X64n1261_001:0319b09": "忠國師錄不載。未詳別出。按西域傳一緣頗類。傳",
    "X64n1261_001:0319b10": "曰。南海之濵有一枯樹。五百蝙蝠於中穴居。時有",
    "X64n1261_001:0319b11": "商侶止於樹下。既屬風寒。人皆飢凍。聚[卄/積]樵薪。蘊",
    "X64n1261_001:0319b12": "火其下。烟焰漸熾。枯樹自然。商侶中有一賈客。夜",
    "X64n1261_001:0319b13": "分已後。誦阿毗達磨藏。彼諸蝙蝠雖為火困。愛好",
    "X64n1261_001:0319b14": "法音。忍而不去。於是命終。隨業受生。俱得人身。捨",
    "X64n1261_001:0319b15": "家修學乘。聞法音。聦明利智。並證聖果。迦尼色迦",
    "X64n1261_001:0319b16": "王與脇尊者招集五百賢聖。於迦濕彌羅國作毗",
    "X64n1261_001:0319b17": "婆沙論。斯並枯樹中五百蝙蝠也。",
    "X64n1261_001:0319b18": "摩斯吒梵云摩斯吒。此言獼猴。本行經云。我念往",
    "X64n1261_001:0319b19": "昔海中有一大虬。其虬有婦懷姙。思獼猴心食。夫",
    "X64n1261_001:0319b20": "言。此事甚難。我居於海。獼猴在山。汝且容忍。我當",
    "X64n1261_001:0319b21": "求之。時虬即出于岸。見一獼猴在大樹上。即以善",
    "X64n1261_001:0319b22": "言尉問。結為交友。我當將汝度海。彼岸別有大林。",
    "X64n1261_001:0319b23": "花果豐饒。汝可下來。騎我背上。獼猴心無定故。即",
    "X64n1261_001:0319b24": "依虬言。俱沒於水。虬即報言。我婦懷姙。思食汝心。",
    "X64n1261_001:0319c01": "故將汝來。獼猴即誑虬言。汝何不預說。我心適留",
    "X64n1261_001:0319c02": "於娑羅樹上。不持將行。善友。還回。放我取心。得已",
    "X64n1261_001:0319c03": "却來。於是虬復水岸。獼猴努力跳上大樹。其虬夕",
    "X64n1261_001:0319c04": "停。見猴不下。而語之曰。善友。汝速下來。同至我家。",
    "X64n1261_001:0319c05": "猴說偈言。汝虬計校雖能寬。而心智慮甚狹劣。汝",
    "X64n1261_001:0319c06": "但審諦自思忖。一切眾類誰無心。虬。六度經作鼈。",
    "X64n1261_001:0319c07": "聽氷迖佂記云。河冰人須狐聽而行。",
    "X64n1261_001:0319c08": "運州當作鄆。音運。",
    "X64n1261_001:0319c09": "綣繢當作圈[袖由+貴]。上去園切。屈木也。下丘媿切。[糸*(色巴+田)]也。",
    "X64n1261_001:0319c10": "綣繢。非義。",
    "X64n1261_001:0319c11": "鼻孔遼天遼。當作撩。撩取也。昂視之貌。遼。遠也。非",
    "X64n1261_001:0319c12": "義。",
    "X64n1261_001:0319c13": "夜叉說半偈涅槃經云。佛言。過去之世。佛日未出。",
    "X64n1261_001:0319c14": "我於爾時作婆羅門。修菩薩行。周徧求索大乘經",
    "X64n1261_001:0319c15": "典。乃至不聞方等文字。住雪山中。思惟坐禪。時釋",
    "X64n1261_001:0319c16": "提桓因心大驚怪。要當自試。自變其身作羅剎像。",
    "X64n1261_001:0319c17": "去其不遠。其聲清雅。宣過去佛所說半偈。諸行無",
    "X64n1261_001:0319c18": "常。是生滅法。聞是半偈。心生歡喜。即從座起。四向",
    "X64n1261_001:0319c19": "顧視云。向所聞偈。誰之所說。唯見羅剎。即便前至。",
    "X64n1261_001:0319c20": "善哉大士。汝於何處得是過去離怖畏者所說半",
    "X64n1261_001:0319c21": "偈。即答我言。我不食多日。心亂寱語。非我本心之",
    "X64n1261_001:0319c22": "所知也。汝所食者為是何物。答言。食人暖肉。飲人",
    "X64n1261_001:0319c23": "熱血。汝但具足說是半偈已。當以此身奉施。誰當",
    "X64n1261_001:0319c24": "信汝為八字故。捨所愛身。我所證者。梵天釋提桓",
    "X64n1261_001:0320a01": "因．十方世尊。汝若如是。諦聽。諦聽。當為汝說。生滅",
    "X64n1261_001:0320a02": "滅已。寂滅為樂。",
    "X64n1261_001:0320a03": "折半烈三折。當从木。作析。音錫。劈析也。烈。當作列。",
    "X64n1261_001:0320a04": "分解也。烈。火盛貌。非義。",
    "X64n1261_001:0320a05": "文殊解脫古清涼傳。大隋五臺縣昭果寺解脫禪",
    "X64n1261_001:0320a06": "師。自文殊示心印之後。乃謙卑自牧。專精侍眾。厥",
    "X64n1261_001:0320a07": "後。文殊躬臨試驗。解脫每清旦為眾營粥。文殊忽",
    "X64n1261_001:0320a08": "見於前。脫殊不顧視。文殊警之曰。吾是文殊。吾是",
    "X64n1261_001:0320a09": "文殊。脫應聲曰。文殊自文殊。解脫自解脫。",
    "X64n1261_001:0320a10": "怛薩阿竭此言如來。演義云。若依法身如來者。即",
    "X64n1261_001:0320a11": "諸法如義。若依報身。即乘如實道。來成正覺。若依",
    "X64n1261_001:0320a12": "化身。則乘薩婆若乘。來化眾生。故曰如來。",
    "X64n1261_001:0320a13": "托子茶托子。建中初。蜀相崔寧之女以金茶杯無",
    "X64n1261_001:0320a14": "儲。病其熨指。取楪子盛之。既啜而杯傾。乃以蠟環",
    "X64n1261_001:0320a15": "楪子。使其杯遂定。即遣匠以漆環代蠟。進於相國。",
    "X64n1261_001:0320a16": "相奇之。為製名托子。因行於代。是後傳者更環其",
    "X64n1261_001:0320a17": "底焉。",
    "X64n1261_001:0320a18": "入京雲門入京。即五代東漢劉氏之世乾祐四年。",
    "X64n1261_001:0320a19": "或謂廣南偏霸劉龑。非也。龑音儼。",
    "X64n1261_001:0320a20": "觸悞悞。當作忤。音誤。逆也。悞。欺也。非此義。",
    "X64n1261_001:0320a21": "朦朧上音蒙。下盧紅切。朦朧。月入貌。",
    "X64n1261_001:0320a22": "人義當作仁義。",
    "X64n1261_001:0320a23": "老兒作歌舞智度論云。佛功德已滿。更無所須。為",
    "X64n1261_001:0320a24": "教弟子故。語之言。我尚作功德。汝云何不作。如伎",
    "X64n1261_001:0320b01": "家百歲老翁自舞。有人呵之言。老翁年已百歲。何",
    "X64n1261_001:0320b02": "用舞為。答曰。我不須舞。但欲教子孫故爾。",
    "X64n1261_001:0320b03": "羅漢藥食食。當作石。取療病義。故曰藥石。夫攻病",
    "X64n1261_001:0320b04": "曰藥。劫病曰石。古以砭石為針也。全元起欲注素",
    "X64n1261_001:0320b05": "問。訪以砭石。王僧孺答曰。古人當以石為針。必不",
    "X64n1261_001:0320b06": "用鐵。說文有此砭字。許慎云。以石刺病也。東山經。",
    "X64n1261_001:0320b07": "高氏之山多針石。郭璞云。可以為砭針。春秋。美疢",
    "X64n1261_001:0320b08": "不如惡石。服子慎注云。石。砭石也。季世無復佳石。",
    "X64n1261_001:0320b09": "故以鐵代之爾。又以服石子止飢。如高僧僧善傳。",
    "X64n1261_001:0320b10": "善疾篤將殛。告弟子曰。吾患腹中冷結者。昔在少",
    "X64n1261_001:0320b11": "年。山居服業。粮粒既斷。懶往追求。噉小石子用充",
    "X64n1261_001:0320b12": "日夕。因覺為病。死後可破腹看之。果如所言。愚竊",
    "X64n1261_001:0320b13": "詳二意。皆不然也。又神仙傳或以藥煑石而食之。",
    "X64n1261_001:0320b14": "又非先聖之意。今叢林習以為常。未有非之者焉。",
    "X64n1261_001:0320b15": "又況四果真人。詎肯輒違佛制。來享非時之餐。雲",
    "X64n1261_001:0320b16": "門欲以誘接學者。而正言似反。後世或資以為口",
    "X64n1261_001:0320b17": "實。豈不誤乎。疢音趂。熱病也。殛。音棘。死也。",
    "X64n1261_001:0320b18": "入水見長人桉耀禪師錄。唐武後召嵩山老安．北",
    "X64n1261_001:0320b19": "宗神秀入禁中供養。因澡浴。以宮姬給侍。獨安怡",
    "X64n1261_001:0320b20": "然無它。后歎曰。入水始知有長人。",
    "X64n1261_001:0320b21": "徒什麼徒。當作圖。謀也。什麼。當作甚麼。",
    "X64n1261_001:0320b22": "師溺當作匿。師子藏匿也。",
    "X64n1261_001:0320b23": "駞[馬*白]當作馲[馬*白]。上陟革切。下莫百切。獸名也。驢父",
    "X64n1261_001:0320b24": "牛母。形似騾而小。",
    "X64n1261_001:0320c01": "騾盧戈切。驢父馬母也。",
    "X64n1261_001:0320c02": "[麩夫+完]圝上音丸。小麥麴也。此乃稱完全之方言。當云",
    "X64n1261_001:0320c03": "凸圝。圝。音巒。",
    "X64n1261_001:0320c04": "●雲門室中錄",
    "X64n1261_001:0320c05": "五葉達摩傳法偈曰。吾本來茲土。傳法救迷情。一",
    "X64n1261_001:0320c06": "花開五葉。結果自然成。",
    "X64n1261_001:0320c07": "善吉梵云須菩提。此言善吉。序云。毗耶問疾。何獨",
    "X64n1261_001:0320c08": "美於文殊。舍衛解空。亦偏推於善吉。蓋序家抑揚",
    "X64n1261_001:0320c09": "之意。亦。當作豈。乃傳寫之誤。智論七十人。問曰。佛",
    "X64n1261_001:0320c10": "為一切智。何以不自為說主。而令須菩提說般若。",
    "X64n1261_001:0320c11": "答。須菩提樂於空行。偏善說空。般波羅蜜多說空。",
    "X64n1261_001:0320c12": "故令須菩提說也。",
    "X64n1261_001:0320c13": "倜儻上它歷切。下它郎切。大節非常也。",
    "X64n1261_001:0320c14": "買餬餅餬當作胡。胡虜之總稱。用胡麻作餅。故曰",
    "X64n1261_001:0320c15": "胡餅。故釋名曰胡餅。言以胡麻著之也。前趙錄云。",
    "X64n1261_001:0320c16": "石季龍諱胡。改為麻餅。胡麻。即油麻也。餬。寄食也。",
    "X64n1261_001:0320c17": "非義。",
    "X64n1261_001:0320c18": "是分不分當作不可不分也。見懷和上本。",
    "X64n1261_001:0320c19": "明星曉星也。修行本起經云。菩薩自知。云棄惡本。",
    "X64n1261_001:0320c20": "無婬怒癡。生死已除。五陰諸種悉斷。無餘[栽木+土]孽。所",
    "X64n1261_001:0320c21": "作已成。智慧已了。明星出時。廓然大悟。得無上正",
    "X64n1261_001:0320c22": "真。為最正覺。",
    "X64n1261_001:0320c23": "如來禪香嚴智閑初參大溈祐。因併淨道路。棄瓦",
    "X64n1261_001:0320c24": "礫。擊竹響。忽然省悟。有頌云。一擊忘所知。更不自",
    "X64n1261_001:0321a01": "修持。動容揚古路。不墮悄然機。處處無蹤跡。聲色",
    "X64n1261_001:0321a02": "外威儀。諸方達道者。咸言上上機。仰山聞。云。此是",
    "X64n1261_001:0321a03": "夙構記持所成。若是正悟發明。別更說看。又云。去",
    "X64n1261_001:0321a04": "年貧。未是貧。今年貧。始是貧。去年貧。有卓錐之地。",
    "X64n1261_001:0321a05": "今年貧。錐也無。仰山云。如來禪許師兄會。祖師禪",
    "X64n1261_001:0321a06": "未夢見在。嚴又成一頌。我有一機。瞬目示伊。若人",
    "X64n1261_001:0321a07": "不會。別喚沙彌。仰山云。且喜師兄會祖師禪也。",
    "X64n1261_001:0321a08": "致問致。當作置。立也。致。至也。非此義。",
    "X64n1261_001:0321a09": "時云若有。第五板十五行上脫若有二字。",
    "X64n1261_001:0321a10": "本來法賞箇名。喚作本來法。第六板第十三行上",
    "X64n1261_001:0321a11": "少八字。見懷和上本。",
    "X64n1261_001:0321a12": "師云一切法皆是佛法。繩牀露柱是一切法。還我",
    "X64n1261_001:0321a13": "佛法來。僧無對。師又問僧。經中道。第六板第十八",
    "X64n1261_001:0321a14": "行少三十字。見懷和尚本。",
    "X64n1261_001:0321a15": "那乃賀切。語餘聲。",
    "X64n1261_001:0321a16": "南方禪客忠國師問禪客。何方來。曰。南方來。師曰。",
    "X64n1261_001:0321a17": "南方有何知識。曰。知識頗多。師曰。如何示人。曰。彼",
    "X64n1261_001:0321a18": "方知識直下示學人。即心是佛。佛是覺義。汝今悉",
    "X64n1261_001:0321a19": "具見聞覺知之性。此性善能揚眉瞬目。去來運用。",
    "X64n1261_001:0321a20": "徧於身中。抶頭頭知。抶脚脚知。故名正徧知。離此",
    "X64n1261_001:0321a21": "之外。更無別佛。此身即有生滅。心性無始以來未",
    "X64n1261_001:0321a22": "曾生滅。身生滅者。如龍換骨。蛇蛻皮。人出故宅。即",
    "X64n1261_001:0321a23": "身是無常。其性常也。師曰。若然者。與彼先尼外道",
    "X64n1261_001:0321a24": "無有差別。我此間佛性全不生滅。汝南方佛性半",
    "X64n1261_001:0321b01": "生半滅。半不生滅。曰。如何區別。師曰。此則身心一",
    "X64n1261_001:0321b02": "如。身外無餘。所以全不生滅。汝南方身是無常。神",
    "X64n1261_001:0321b03": "性是常。所以半生半滅。半不生滅。曰。和尚色身豈",
    "X64n1261_001:0321b04": "得便同法身不生滅耶。曰。汝那得入邪道。曰。學人",
    "X64n1261_001:0321b05": "早晚入邪道。曰。汝不見金剛經云。色見聲求。皆行",
    "X64n1261_001:0321b06": "邪道。今汝所見。不其然乎。",
    "X64n1261_001:0321b07": "破凡上破。音潑。",
    "X64n1261_001:0321b08": "摵當作摵。砂獲切。拂也。摵。子育切。非義。",
    "X64n1261_001:0321b09": "謦[聲耳+亥]上去挺切。下正作欬。口溉切。[前(一/刖)+平]气也。",
    "X64n1261_001:0321b10": "且致當作且置。置。猶赦也。",
    "X64n1261_001:0321b11": "白[疊*毛]徒葉切。草名也。出高昌國。採其花。織以為布。",
    "X64n1261_001:0321b12": "又出婆利國。粗者名古具。細者名白[疊*毛]。",
    "X64n1261_001:0321b13": "國師看戲叢林多說唐帝盛展歌舞齋眾。端肅無",
    "X64n1261_001:0321b14": "聞。帝問。聽察如何。國師為說死囚持油之喻。然竊",
    "X64n1261_001:0321b15": "覧國師廣錄。而無此緣。甞讀毗柰耶雜事。即大迦",
    "X64n1261_001:0321b16": "演那為猛光大王說此攝心之緣。此蓋當時之誤。",
    "X64n1261_001:0321b17": "學者詳焉。",
    "X64n1261_001:0321b18": "者裏乃喝云。長連牀上飽喫飯了。說葛藤。第十二",
    "X64n1261_001:0321b19": "板第十二行下少十四字。見懷和尚本。",
    "X64n1261_001:0321b20": "屎上加尖當作矢上。謂尖上加尖。今用屎尿字。甚",
    "X64n1261_001:0321b21": "無謂也。",
    "X64n1261_001:0321b22": "蜜嵓當作[宋木+(登豆+出)]巖。",
    "X64n1261_001:0321b23": "便打師舉。僧問睦州。以一重去一重即不問。不以",
    "X64n1261_001:0321b24": "一重不去一重時如何。州云。昨日[栽木+土]茄子。今日種",
    "X64n1261_001:0321c01": "冬苽。第十三板三行後脫此一節。古本云不以一",
    "X64n1261_001:0321c02": "重不去一重。今學者多不舉不字。而或妄以為園",
    "X64n1261_001:0321c03": "頭之緣者。誤矣。",
    "X64n1261_001:0321c04": "是你忘却當作只者忘却。",
    "X64n1261_001:0321c05": "舉法身說法舉。法身說法。青青翠竹總是法身。未",
    "X64n1261_001:0321c06": "是提掇時節。有為無三世。是有為法。何處得三世",
    "X64n1261_001:0321c07": "來。無為有三世。不是守寂處法。此是實學葛藤言",
    "X64n1261_001:0321c08": "語。未是提掇時節。於拈提猶在半途。已上一節。印",
    "X64n1261_001:0321c09": "本分作三段。而又語言顛錯。故錄此以證之。",
    "X64n1261_001:0321c10": "舉三種人師舉。三人。一人因說得悟。一人因舉得",
    "X64n1261_001:0321c11": "悟。一人才見舉便却回去。你道却回者意旨如何。",
    "X64n1261_001:0321c12": "師云。直饒與麼。也好與三十棒。與印本不同。而又",
    "X64n1261_001:0321c13": "旨意顯煥。故用錄之爾。",
    "X64n1261_001:0321c14": "舉僧問舉。僧問雲居。湛湛時如何。居云。不流。說甚",
    "X64n1261_001:0321c15": "麼湛湛。師云。此是嚼鐵之言。已上三節。見懷和尚",
    "X64n1261_001:0321c16": "本。",
    "X64n1261_001:0321c17": "舉光明寂照因僧舉光明寂照徧河沙。師云。豈不",
    "X64n1261_001:0321c18": "是張拙秀才語。僧云。是。師云。話墮也。此緣印本語",
    "X64n1261_001:0321c19": "意倒錯。而或謂張拙為相公。因錄其緣以示學者。",
    "X64n1261_001:0321c20": "拙。唐人也。因訪石霜。霜問曰。公何姓。曰。姓張。何名。",
    "X64n1261_001:0321c21": "曰。名拙。霜曰。覓巧了不可得。拙自何來。公於言下",
    "X64n1261_001:0321c22": "有省。乃述悟道頌曰。光明寂照徧河沙。凡聖含靈",
    "X64n1261_001:0321c23": "共我家。一念不生全體見。六根才動被雲遮。斷除",
    "X64n1261_001:0321c24": "煩惱重增病。趣向真如總是邪。隨順眾緣無罣礙。",
    "X64n1261_001:0322a01": "涅盤生死是空花。",
    "X64n1261_001:0322a02": "簾纖上當作廉。下正作纖。廉纖。猶檢斂細微也。",
    "X64n1261_001:0322a03": "無情說法。第十六板六行下脫二字。",
    "X64n1261_001:0322a04": "本身盧舍那此緣傳燈諸錄皆云僧問鹽官齊安",
    "X64n1261_001:0322a05": "和上。今云國師者。非也。況國師廣錄且無此緣。",
    "X64n1261_001:0322a06": "漚麻烏侯切。久漬也。",
    "X64n1261_001:0322a07": "國師云當作國師碑文云。第十七板九行上。",
    "X64n1261_001:0322a08": "說法身說。即是應化身說。十七板二十二行上脫",
    "X64n1261_001:0322a09": "九字。見懷和尚本。",
    "X64n1261_001:0322a10": "應化非真佛般若金剛論云。應化非真佛。亦非說",
    "X64n1261_001:0322a11": "法者。說法不二取。無說離言相。",
    "X64n1261_001:0322a12": "輥毬雪峯義存禪師常輥二毬以示人。一日。玄沙",
    "X64n1261_001:0322a13": "到。師亦輥毬示之。沙便放身倒作閃勢。",
    "X64n1261_001:0322a14": "以字見對機。",
    "X64n1261_001:0322a15": "水椀未見所出。",
    "X64n1261_001:0322a16": "羅漢書字仰山和尚在洪州觀音時。粥後坐次。有",
    "X64n1261_001:0322a17": "僧來禮拜。師不顧。其僧問。師識字否。師云。粗識。僧",
    "X64n1261_001:0322a18": "乃右旋一帀。云。是甚麼字。師於地上書十字酬之。",
    "X64n1261_001:0322a19": "僧左旋一帀。云。是甚麼字。師改十字作卍字。僧以",
    "X64n1261_001:0322a20": "兩手托圓相。如修羅掌日月勢云。是甚麼字。師乃",
    "X64n1261_001:0322a21": "畫一圓相圍却卍字。僧乃作金剛勢。師云。如是。如",
    "X64n1261_001:0322a22": "是。僧禮謝。騰空而去。",
    "X64n1261_001:0322a23": "書字曾有僧問老僧。如何是諸佛出身處。我向伊",
    "X64n1261_001:0322a24": "道。東山水上行。此總是向上拈提時節。此一節脫",
    "X64n1261_001:0322b01": "一十六字。第十九板第二行中。",
    "X64n1261_001:0322b02": "名身句身楞伽經偈云。名身與句身。及字身差別。",
    "X64n1261_001:0322b03": "凡愚所計著。如象溺深泥。解者曰。身者。以依聚為",
    "X64n1261_001:0322b04": "義。聲名句文。是教主言音詮表之法。名者。是次第",
    "X64n1261_001:0322b05": "行列。句者。是次第安布。文者。是次第聯合。聲即說",
    "X64n1261_001:0322b06": "法之聲。此四皆為幻法也。",
    "X64n1261_001:0322b07": "什麼物合成一塊。第十九板十一行少物字。剩不",
    "X64n1261_001:0322b08": "是二字。什麼。當作甚麼。",
    "X64n1261_001:0322b09": "鹽軍當作監軍。監軍。唐官也。皆中貴為之。如魚朝",
    "X64n1261_001:0322b10": "恩至德中監軍事是也。",
    "X64n1261_001:0322b11": "向繩墨當作打椀子。第二十板二十二行中。見懷",
    "X64n1261_001:0322b12": "本。",
    "X64n1261_001:0322b13": "蹤橫當从糸。作縱。東西曰橫。南北曰縱。蹤。迹也。非",
    "X64n1261_001:0322b14": "義。",
    "X64n1261_001:0322b15": "袈裟梵語。此云不正色。即壞色染衣也。染。表心染",
    "X64n1261_001:0322b16": "於法。壞。即要無所染也。",
    "X64n1261_001:0322b17": "媿圖當作貴圖。",
    "X64n1261_001:0322b18": "漕溪當作曹溪。漕。衛邑名。非義。",
    "X64n1261_001:0322b19": "控缺當作空缺。苦貢切。缺也。缺亦空也。古之重語。",
    "X64n1261_001:0322b20": "如殫盡．[諾右+(厂@(一/又))]謀之類是也。",
    "X64n1261_001:0322b21": "依鉢依。當作衣。鉢。梵語鉢多羅。此方云應量器。",
    "X64n1261_001:0322b22": "擭浪一獲切。手取也。",
    "X64n1261_001:0322b23": "啗啄當作[舀*鳥]啄。竹咸切。鳥啄物。",
    "X64n1261_001:0322b24": "趙州無賓主趙州垂語云。我三十年前在南方火",
    "X64n1261_001:0322c01": "爐頭有一則無賓主話。舉似諸人。雪峯聞舉。云。當",
    "X64n1261_001:0322c02": "時便好與一踏。",
    "X64n1261_001:0322c03": "猴白當作侯白。姓也。和靖詩云。伶倫今日無侯白。",
    "X64n1261_001:0322c04": "奴僕當年有衛青。伶倫。謂滑稽之士也。",
    "X64n1261_001:0322c05": "拾遺舉。雪峯云。我且作死馬醫。一口吞盡乾坤。師",
    "X64n1261_001:0322c06": "云。山河大地何處得來。直饒者裏倜儻分明。特舍",
    "X64n1261_001:0322c07": "兒七十棒反成一百四十。○師舉。西禪東平共官",
    "X64n1261_001:0322c08": "人坐次。西禪云。風作何色。官人無對。禪却問僧。風",
    "X64n1261_001:0322c09": "作何色。僧拈起衲衣云。在府中鋪。禪云。用多少帛",
    "X64n1261_001:0322c10": "子。僧云。勿交涉。禪無語。師代云。咄。者話墮阿師○。",
    "X64n1261_001:0322c11": "師因炙茄次。問僧。喫得多少茄子。僧云。和上試道",
    "X64n1261_001:0322c12": "看。師云。你問我。與你道。僧便問。師云。消不得。",
    "X64n1261_001:0322c13": "●雪竇洞庭錄",
    "X64n1261_001:0322c14": "師諱重顯。字隱之。遂州李氏子。生於興國五年四",
    "X64n1261_001:0322c15": "月八日。出家。受具。學經論。業於鄉里。晚參隨州智",
    "X64n1261_001:0322c16": "門祚和上。因扣不起一念之旨。豁然知歸。遂徧游",
    "X64n1261_001:0322c17": "叢席。眾所推仰。先居吳門之洞庭。遷四明之雪竇。",
    "X64n1261_001:0322c18": "由是雲門之道復振於江淅。都尉李侯奏章服。侍",
    "X64n1261_001:0322c19": "中賈公奏聞朝廷。乞賜明覺之號。至皇祐五年七",
    "X64n1261_001:0322c20": "月七日。不遺囑。亦不說偈。攝衣北首而亡。",
    "X64n1261_001:0322c21": "龍象智度論云。言其力大。龍。水行中力大。象。陸行",
    "X64n1261_001:0322c22": "中力大。今以鉅禪碩師比之龍象。",
    "X64n1261_001:0322c23": "覺城當作福城。華嚴六十二云。文殊師利勸諸比",
    "X64n1261_001:0322c24": "丘發菩提心已。漸次南行。經歷人間。至福城東。住",
    "X64n1261_001:0323a01": "莊嚴幢娑羅林中大塔廟處。覺。當作角。梵云拘尸。",
    "X64n1261_001:0323a02": "此云角。以其城有三角。故名焉。然非善財見文殊",
    "X64n1261_001:0323a03": "處也。",
    "X64n1261_001:0323a04": "古佛廟清涼云。古佛塔廟者。即善財歸宗之所。此",
    "X64n1261_001:0323a05": "塔在南天竺城東。是古佛之塔。佛在世時。已有此",
    "X64n1261_001:0323a06": "塔。日照三藏親到其所。其塔極大。東面鼓樂供養。",
    "X64n1261_001:0323a07": "西面不聞。於今現在此處居人。多唱善財歌辭。",
    "X64n1261_001:0323a08": "賺當作詀。佇陷切。",
    "X64n1261_001:0323a09": "衒耀上音縣。行且賣曰衒。",
    "X64n1261_001:0323a10": "四花一．曼陀羅。二．大曼陀羅。三．曼殊沙。四．大曼殊",
    "X64n1261_001:0323a11": "沙。曼陀羅。此言悅意。曼殊沙。此言柔軟。",
    "X64n1261_001:0323a12": "六震一者動。二者起。三者涌。四者震。五者吼。六者",
    "X64n1261_001:0323a13": "覺。",
    "X64n1261_001:0323a14": "措悞當作錯誤。謂不敢差誤也。",
    "X64n1261_001:0323a15": "寰中塞外寰中。猶寰內．天子畿內也。塞。隔也。謂隔",
    "X64n1261_001:0323a16": "塞於它邦。漢文帝以周亞夫為將軍。軍細柳。以備",
    "X64n1261_001:0323a17": "胡。帝之細柳營。軍士被甲。弓努持滿。天子先驅至。",
    "X64n1261_001:0323a18": "不得入。先驅曰。天子且至。軍門都尉曰。軍中聞將",
    "X64n1261_001:0323a19": "軍之令。不聞天子之詔。有頃。上至。又不得入。於是",
    "X64n1261_001:0323a20": "上使使持節詔將軍曰。吾欲勞軍爾。亞夫迺傳言",
    "X64n1261_001:0323a21": "開壁門。帝方得入。曰。此真將軍也。向者覇上棘門。",
    "X64n1261_001:0323a22": "如兒戲爾。勞。郎到切。慰勉也。",
    "X64n1261_001:0323a23": "四流一．欲流。二．有流。三．見流。四．無明流。",
    "X64n1261_001:0323a24": "三界謂欲界．色界．無色界。亦謂三有。",
    "X64n1261_001:0323b01": "昇座當作陞座。登也。",
    "X64n1261_001:0323b02": "簫然上當作蕭。肅也。",
    "X64n1261_001:0323b03": "暫時斂念華嚴。德生童子謂善財言。於此南方。有",
    "X64n1261_001:0323b04": "國名海岸。有園名大莊嚴。其中有一廣大樓閣名",
    "X64n1261_001:0323b05": "毗盧遮那藏。從菩薩善根果報生。以至從菩薩福",
    "X64n1261_001:0323b06": "德智慧生。彌勒菩薩安處其中。汝詣彼問。云何行",
    "X64n1261_001:0323b07": "菩薩行。修菩薩道。時善財童子知善知識教。至海",
    "X64n1261_001:0323b08": "岸國毗盧遮那莊嚴藏大樓閣前。五體投地。暫時",
    "X64n1261_001:0323b09": "斂念。思惟觀察。一心瞻仰。",
    "X64n1261_001:0323b10": "掌中世界維摩詰言。舍利弗。住不思議解脫菩薩",
    "X64n1261_001:0323b11": "斷取三千大千世界。如陶家輪著右掌中。擲過恒",
    "X64n1261_001:0323b12": "河沙世界外。其中眾生不覺不知己之所往。見不",
    "X64n1261_001:0323b13": "思議品。",
    "X64n1261_001:0323b14": "鐵券區眷切。[共/言]書也。",
    "X64n1261_001:0323b15": "謔當作諕。許亞切。誑也。",
    "X64n1261_001:0323b16": "筋正作筋。舉欣切。",
    "X64n1261_001:0323b17": "抉於汶切。挑也。",
    "X64n1261_001:0323b18": "拔榍當作楔。音薛。櫼榍。門限也。非義。",
    "X64n1261_001:0323b19": "一棚薄萌切。獵者養鶻搦兔。必次第三發之而後",
    "X64n1261_001:0323b20": "得。俗以架三鶻者。謂之一棚。",
    "X64n1261_001:0323b21": "顧杼直呂切。說文。機之持緯者。",
    "X64n1261_001:0323b22": "道遠乎哉觸事而真。意旨如何。第七板第四行上",
    "X64n1261_001:0323b23": "脫八字。",
    "X64n1261_001:0323b24": "燎音了。說文云。放火也。",
    "X64n1261_001:0323c01": "太阿越絕書云。楚王召風湖子。令之吳越見歐治",
    "X64n1261_001:0323c02": "子．干將。使之為鐵劒三枚。一曰龍泉。二曰太阿。三",
    "X64n1261_001:0323c03": "曰上市。楚王問之曰。何謂龍泉。風湖子曰。龍泉狀",
    "X64n1261_001:0323c04": "如登高山。臨深淵。何謂太阿。曰。巍巍翼如流水之",
    "X64n1261_001:0323c05": "波。何謂上市。曰。從文閒起。止脊而止。如珠而不[打丁+壬]。",
    "X64n1261_001:0323c06": "若流而不絕。",
    "X64n1261_001:0323c07": "死而不弔見雲門錄上。",
    "X64n1261_001:0323c08": "罽賓上正作罽。居例切。五天國名也。正云迦濕彌",
    "X64n1261_001:0323c09": "羅。此言賤種。又云買得。其國在北印土。",
    "X64n1261_001:0323c10": "斬之白乳四諦論云。菩薩行慈。血變成乳。如慈母",
    "X64n1261_001:0323c11": "育子。以慈愛心故。生子有乳。乳自然出。",
    "X64n1261_001:0323c12": "玄沙道底玄沙廣錄云。師因鐘鳴次。作忍痛聲。騰",
    "X64n1261_001:0323c13": "身曰。者箇鐘在我肚裏鳴。你諸人作麼生。時展上",
    "X64n1261_001:0323c14": "坐云。和上尊位如何。師云。你猶似分疎作麼。展云。",
    "X64n1261_001:0323c15": "和上又問作麼。師云。我也要不如此。展云。某甲何",
    "X64n1261_001:0323c16": "曾如此。師云。是。是。展云。喏。喏。傳燈作打我心痛。",
    "X64n1261_001:0323c17": "鈯斧鈯。音突。愽雅云。鈍也。",
    "X64n1261_001:0323c18": "勞撓當作勞擾。擾。煩也。",
    "X64n1261_001:0323c19": "鄧隱峯師姓鄧氏。隱峰。名也。建州邵武人。將示滅。",
    "X64n1261_001:0323c20": "有遺偈云。獨絃琴子為君彈。松栢長青不怯寒。金",
    "X64n1261_001:0323c21": "鑛相和性自別。任向君前試取看。見宋僧傳。",
    "X64n1261_001:0323c22": "性[億音+喿]蘇到切。性麤疎貌也。",
    "X64n1261_001:0323c23": "折挫子臥切。摧挫也。",
    "X64n1261_001:0323c24": "攔面正作闌。郎千切。遮也。",
    "X64n1261_001:0324a01": "十字兄弟添十字。宗門極唱。唯證乃知。固非文理",
    "X64n1261_001:0324a02": "妄加穿鑿。然叢林建立頗多。學者攻之不已。或謂",
    "X64n1261_001:0324a03": "十字加一儀。土字也。或謂兄弟成二人。添十為卒",
    "X64n1261_001:0324a04": "也。或謂雪峯垂誡。今大家出手。或謂閩越方言。第",
    "X64n1261_001:0324a05": "恐方冊不載。非先德本懷。然如斯之論。吾家素有",
    "X64n1261_001:0324a06": "之也。如祖師讖偈皆此類爾。至於三點如流水。其",
    "X64n1261_001:0324a07": "止羊二十口。又達摩云九十無彼我。並載禪書。應",
    "X64n1261_001:0324a08": "機而設無不可者。此乃折卒字。無疑也。",
    "X64n1261_001:0324a09": "難提。梵云塔婆。此言方墳。或云支提。或云難提。",
    "X64n1261_001:0324a10": "此言滅惡。或云抖藪波。此言贊護。或云窣堵波。此",
    "X64n1261_001:0324a11": "云靈廟。或云高顯。",
    "X64n1261_001:0324a12": "胡家曲胡家。當作胡笳。笳。笛之類。胡人吹之為曲。",
    "X64n1261_001:0324a13": "漢李陵答蘇武書云。胡笳互動。牧馬悲鳴。今借此",
    "X64n1261_001:0324a14": "以況吾道。新豐云胡笳曲子不墮五音。韻出清霄",
    "X64n1261_001:0324a15": "任君吹唱是也。或者指世尊梵國為胡家。豈不大",
    "X64n1261_001:0324a16": "謬妄乎。",
    "X64n1261_001:0324a17": "夜雨山草滋此詩即禪月擬齊梁體四首。此其一。",
    "X64n1261_001:0324a18": "今雪竇全舉之。所謂借水獻花也。詩蟋蟀鳴壞墻。",
    "X64n1261_001:0324a19": "謂微蟲候時而鳴。如賢人待明君而仕。知明時而",
    "X64n1261_001:0324a20": "見。雖草木禽魚無遠不及。故雪竇借此詩為太平",
    "X64n1261_001:0324a21": "之歌。意見王子淵聖主得賢臣頌。",
    "X64n1261_001:0324a22": "睿澤正作睿。以芮切。聖也。",
    "X64n1261_001:0324a23": "龔黃漢書．循史傳。龔遂為渤海太守。異政當時。使",
    "X64n1261_001:0324a24": "人賣釰買牛。賣刀買犢。可謂帶刀佩犢也。黃覇為",
    "X64n1261_001:0324b01": "頴川太守。仁風大行。郡內肅清。德感上天。嘉糓生",
    "X64n1261_001:0324b02": "於野。鳳凰集於境。宣帝美之。賜金四十斤。",
    "X64n1261_001:0324b03": "襃搏毛切。進揚美德也。",
    "X64n1261_001:0324b04": "吾禱論語云。子疾病。子路請禱。子曰。有諸。子路曰。",
    "X64n1261_001:0324b05": "有之。誄曰。禱爾于上下神祇。子曰。丘之禱久矣。誄。",
    "X64n1261_001:0324b06": "音累。",
    "X64n1261_001:0324b07": "●雪竇後錄",
    "X64n1261_001:0324b08": "三千劒客昔趙文王喜劒。劒士夾門三千餘人。日",
    "X64n1261_001:0324b09": "夜相擊於前。死傷者數百餘人。好之不厭。如是三",
    "X64n1261_001:0324b10": "年。國衰。諸侯謀之。太子悝患之。奉千金賜莊子上",
    "X64n1261_001:0324b11": "說。莊子陳三劒曰。有天子劒。有諸侯劒。有庶人劒。",
    "X64n1261_001:0324b12": "今大王有天子之位而好庶人之劒。臣竊為大王",
    "X64n1261_001:0324b13": "薄之。王乃率而上殿。宰人上食。王三環之。莊子曰。",
    "X64n1261_001:0324b14": "大王安坐定氣。劒事以畢奏矣。於是文王不出宮",
    "X64n1261_001:0324b15": "三月。劒士皆服斃其處。見莊子．說劒。悝。苦回切。",
    "X64n1261_001:0324b16": "一片田地僧問靈雲。佛未出世時如何。雲竪起拂",
    "X64n1261_001:0324b17": "子。出世後如何。雲亦竪拂子。僧不肯。復問雪峯。佛",
    "X64n1261_001:0324b18": "未出世時如何。峯竪起拂子。出世後如何。峯拋下",
    "X64n1261_001:0324b19": "拂子。僧禮拜。峯便打。僧又問玄沙。此意如何。沙云。",
    "X64n1261_001:0324b20": "大似一片田地。四至界分一時屬你。只欠中間一",
    "X64n1261_001:0324b21": "樹子在。",
    "X64n1261_001:0324b22": "憨武酣切。癡也。",
    "X64n1261_001:0324b23": "皚五來切。霜雪白貌。",
    "X64n1261_001:0324b24": "金色尊者即大迦葉也。先是毗婆尸佛滅後。眾以",
    "X64n1261_001:0324c01": "其舍利建塔。塔之像其面金色缺壞。是時迦葉方",
    "X64n1261_001:0324c02": "為鍛金師。會有貧女持一金錢求治為薄。欲往補",
    "X64n1261_001:0324c03": "之。迦葉聞且樂為。補已。因相與願為無姻夫妻。以",
    "X64n1261_001:0324c04": "是報。九十一劫體皆金色。最後生摩竭國。出家為",
    "X64n1261_001:0324c05": "佛弟子。頭陀第一。",
    "X64n1261_001:0324c06": "恢恢苦回切。大也。老氏曰。天網恢恢。疎而不漏。",
    "X64n1261_001:0324c07": "能惻當作測。深所至也。惻。痛也。非義。",
    "X64n1261_001:0324c08": "愛鼈鼻雪峯示眾。南山有一條蛇。汝等諸人切須",
    "X64n1261_001:0324c09": "好看。玄沙云。用南山作麼。",
    "X64n1261_001:0324c10": "青天喫棒僧問古德。萬里無雲時如何。云。青天也",
    "X64n1261_001:0324c11": "須喫棒。",
    "X64n1261_001:0324c12": "傻傻當作灑灑。聲下切。傻。沙瓦切。俏也。不仁貌。非",
    "X64n1261_001:0324c13": "義。",
    "X64n1261_001:0324c14": "憋破音鼈。方言。憋。惡也。郭璞云。憋怤。急性也。怤。音",
    "X64n1261_001:0324c15": "孚。",
    "X64n1261_001:0324c16": "須菩提巖中須菩提巖中宴坐。說法雨花子。徧考",
    "X64n1261_001:0324c17": "眾經。即無此緣。巖中宴坐。即分別功德論。佛謂蓮",
    "X64n1261_001:0324c18": "花色比丘尼言。須菩提於巖中補衣。最先見我。且",
    "X64n1261_001:0324c19": "無宴坐之緣。雨花。即大般若八十四。須菩提謂憍",
    "X64n1261_001:0324c20": "尸迦。是花非生花。亦非心樹生。且無贊嘆之緣。未",
    "X64n1261_001:0324c21": "曾說一字。即大般若八十一。善現告諸天子言。我",
    "X64n1261_001:0324c22": "曾於此不說一字。汝亦不聞。當何所解。以此考之。",
    "X64n1261_001:0324c23": "眾經雖共有此意而無此緣。實恐後世宗匠借為",
    "X64n1261_001:0324c24": "此說也。",
    "X64n1261_001:0325a01": "似地擎山盤山示眾。疑其語意。斷絕不通。及見古",
    "X64n1261_001:0325a02": "錄。凡有九段。今科節錄之于後。其一．心若無事。萬",
    "X64n1261_001:0325a03": "法不生。意絕玄機。纖塵何立。其二．道本無體。因道",
    "X64n1261_001:0325a04": "而立名。名本無名。因名而得號。其三．若言即心即",
    "X64n1261_001:0325a05": "佛。今時未入玄微。若言非心非佛。猶是指蹤之極",
    "X64n1261_001:0325a06": "則。其四．向上一路。千聖不傳。學者勞形。如猿提影。",
    "X64n1261_001:0325a07": "其五．夫大道無中。復誰先後。長空絕際。何用稱量。",
    "X64n1261_001:0325a08": "空既如斯。道復何說。其六．夫心月孤圓。光吞萬象。",
    "X64n1261_001:0325a09": "光非照境。境亦非存。光境俱忘。復是何物。其七．禪",
    "X64n1261_001:0325a10": "德。譬如擲劒揮空。莫論及之不及。斯乃空輪絕迹。",
    "X64n1261_001:0325a11": "劒刃無虧。若能如是。心心無知。全心即佛。全佛即",
    "X64n1261_001:0325a12": "人。心佛無殊。始為道矣。其八．禪德。可中學道。似地",
    "X64n1261_001:0325a13": "擎山。不知山之孤峻。如石函玉。不知玉之無瑕。若",
    "X64n1261_001:0325a14": "如此者。是名出家。故道師云。法本不相礙。三際亦",
    "X64n1261_001:0325a15": "復然。無為無事人。猶是金鎖難。所以靈源獨耀。道",
    "X64n1261_001:0325a16": "絕無生。大智非明。真空絕蹟。真如凡聖。皆是夢言。",
    "X64n1261_001:0325a17": "佛及涅盤。並為增語。其九．禪德。直須自看。無人替",
    "X64n1261_001:0325a18": "代。三界無法。何處求心。四大本空。佛依何住。璿璣",
    "X64n1261_001:0325a19": "不動。寂爾無言。覿面相呈。更無餘事。",
    "X64n1261_001:0325a20": "同光帝即五代莊宗。同光。即莊宗時年號。如命宣",
    "X64n1261_001:0325a21": "宗為大中帝之類。",
    "X64n1261_001:0325a22": "胡釘鉸唐之散人。世不以名顯。甞與保福．趙州問",
    "X64n1261_001:0325a23": "答。語流叢席。甞一夕夢吞五色毬。既覺。遂能作句",
    "X64n1261_001:0325a24": "語。鱠炙人口。至今稱誦不已。唐高文集謂。祭列子",
    "X64n1261_001:0325b01": "墓。夢中換五藏者。正胡釘鉸也。與五色毬相傳之",
    "X64n1261_001:0325b02": "異。未知孰是。其詩云。日暮堂前花蘂嬌。爭拈小筆",
    "X64n1261_001:0325b03": "上牀描。宗成安向春園裏。引得黃鶯下柳條○忽",
    "X64n1261_001:0325b04": "聞梅福來相訪。笑著荷衣出草堂。兒童不慣見車",
    "X64n1261_001:0325b05": "馬。爭入蘆花深處藏○蓬頭稚子學垂綸。側坐莓",
    "X64n1261_001:0325b06": "苔草映身。路人借問遙招手。恐畏魚驚不應人。",
    "X64n1261_001:0325b07": "舉肅宗當作代宗。詳見頌古。",
    "X64n1261_001:0325b08": "入水見長人見雲門錄下。",
    "X64n1261_001:0325b09": "椎擊妙喜雲門一日聞打椎聲。妙喜世界百雜碎。",
    "X64n1261_001:0325b10": "托鉢向湖南城裏喫粥。",
    "X64n1261_001:0325b11": "頻到香積雲門一日見僧在殿角立。師拍手一下",
    "X64n1261_001:0325b12": "云。佛殿露柱走入厨庫去也。僧回首看。師云。見你",
    "X64n1261_001:0325b13": "不會。却來祗候佛殿。",
    "X64n1261_001:0325b14": "德山卓牌德山卓牌於閙市。牌上書字云。佛來也",
    "X64n1261_001:0325b15": "打。祖來也打。傳燈巖頭卓牌。巖頭廢教後。在鄂州",
    "X64n1261_001:0325b16": "湖邊作渡子。兩岸立板牌一所。書云。如有渡者。請",
    "X64n1261_001:0325b17": "擊此牌一下。凡有擊者。師乃舞橈而渡之。然德山",
    "X64n1261_001:0325b18": "卓牌。未見所出。",
    "X64n1261_001:0325b19": "五色索僧問投子。丹霄獨步時如何。子云。脚下一",
    "X64n1261_001:0325b20": "條索。",
    "X64n1261_001:0325b21": "世事悠悠南嶽瓚和上歌。其略云。世事悠悠。不如",
    "X64n1261_001:0325b22": "山丘。青松蔽日。碧澗長流。山雲當幕。夜月為鈎。臥",
    "X64n1261_001:0325b23": "藤蘿下。塊石枕頭。不朝天子。豈羨王侯。生死無慮。",
    "X64n1261_001:0325b24": "更復何憂。師諱明瓚。嵩山普寂之嗣子。北秀之的",
    "X64n1261_001:0325c01": "孫。世號嬾瓚。然禪門有三嬾。牛頭嬾融。嗣四祖。溈",
    "X64n1261_001:0325c02": "山嬾安。嗣百丈。師預其一焉。瓚。在坦切。",
    "X64n1261_001:0325c03": "一切不是句黃蘗示眾。欲知佛法省徑處。一切不",
    "X64n1261_001:0325c04": "是。見廣錄。",
    "X64n1261_001:0325c05": "天鼓當作天瞽。謂生盲也。",
    "X64n1261_001:0325c06": "孟常之門孟常。當作孟甞。即齊之孟甞君。名文。姓",
    "X64n1261_001:0325c07": "田氏。嬰之子。父使生家。後代嬰立於薛。故稱孟甞",
    "X64n1261_001:0325c08": "君。君在薛招致諸侯．賓客及亡人有罪者。皆歸孟",
    "X64n1261_001:0325c09": "甞君。傾天下之賢。食客數千人。無貴賤。一與文等。",
    "X64n1261_001:0325c10": "有客馮驩。甚貧。猶有一劒。又蒯緱。彈其劒而歌曰。",
    "X64n1261_001:0325c11": "長鋏歸來乎。食無魚。君遷之。食有魚。既又彈劒而",
    "X64n1261_001:0325c12": "歌曰。長鋏歸來乎。出無輿。君又遷之。出入乘輿車。",
    "X64n1261_001:0325c13": "後為君燒劵。以彰君之善聲。",
    "X64n1261_001:0325c14": "應緣而化物二十六祖不如蜜多傳法偈。真性心",
    "X64n1261_001:0325c15": "地藏。無頭亦無尾。應緣而化物。方便呼為智。",
    "X64n1261_001:0325c16": "隟正作隙。乞逆切。壁際孔也。",
    "X64n1261_001:0325c17": "[火*孛]蒲沒切。烟起貌。",
    "X64n1261_001:0325c18": "紆憶俱切。縈紆。曲也。",
    "X64n1261_001:0325c19": "斂氛敷文切。祥氣也。",
    "X64n1261_001:0325c20": "青蘿夤緣語出忠國師碑。乃草堂沙門飛錫撰。其",
    "X64n1261_001:0325c21": "間數語。叢林率多舉唱。如。青蘿夤緣。直上寒松之",
    "X64n1261_001:0325c22": "頂。白雲淡泞。出沒大虗之中○萬法本閑而人自",
    "X64n1261_001:0325c23": "閙○論頓也。不留朕迹。語漸也。返常合道○得之",
    "X64n1261_001:0325c24": "於心。伊蘭作栴檀之樹。失之於旨。甘露乃蒺[卄/梨]之",
    "X64n1261_001:0326a01": "園○白雲志高。青松節峻。唯帝之師。親傳法印。解",
    "X64n1261_001:0326a02": "深貌古。言嶮理順。不有定門。將何演頓。此皆草堂",
    "X64n1261_001:0326a03": "飛錫之語。今叢林說者往往指作國師之言。蓋由",
    "X64n1261_001:0326a04": "看尋之疎率。又豈能明雪竇之旨哉。",
    "X64n1261_001:0326a05": "混沌上胡本切。下徒塤切。清濁未分。混為一也。",
    "X64n1261_001:0326a06": "虗空為鼓鹽官齊安和上示眾云。虗空為鼓。須彌",
    "X64n1261_001:0326a07": "為椎。甚麼人打得。眾皆無對。僧舉似南泉。泉云。王",
    "X64n1261_001:0326a08": "老師不打者破鼓。法眼別云。王老師不打。破。普活",
    "X64n1261_001:0326a09": "切。",
    "X64n1261_001:0326a10": "懡[怡台+羅]上忙果切。下郎可切。慚也。",
    "X64n1261_001:0326a11": "蝕木乘力切。釋名曰。日月虧曰蝕。稍小侵虧。如蟲",
    "X64n1261_001:0326a12": "食木之葉。智論第二云。佛言。善說無失。無過佛語。",
    "X64n1261_001:0326a13": "諸外道中。設有好語。如蟲食木。偶得成文。",
    "X64n1261_001:0326a14": "[虒虎+乇]愬[虒虎+乇]。當作[狂王+易]。陟革切。愬。色責切。[狂王+易]愬。犬張耳貌。",
    "X64n1261_001:0326a15": "故云耳[狂王+易]愬。或音卓朔。非義。",
    "X64n1261_001:0326a16": "洛浦徧參洛浦和上問僧。你笠子為甚破。僧云。徧",
    "X64n1261_001:0326a17": "參。忽若撞著牛屎時如何。僧近前云。不審。浦便打。",
    "X64n1261_001:0326a18": "按廣燈。寶應顒和上問僧。汝名甚麼。僧云。普參。師",
    "X64n1261_001:0326a19": "云。忽遇木橛。又作麼生。僧不審。師便打。",
    "X64n1261_001:0326a20": "長觜鳥雲門問僧。你從向北來。曾遊臺否。僧云。是。",
    "X64n1261_001:0326a21": "師云。關西湖南還見長觜鳥說禪麼。僧云。不見。師",
    "X64n1261_001:0326a22": "拈拄杖。以口作吹勢。引聲云。禪。禪。",
    "X64n1261_001:0326a23": "摩斯吒見雲門錄之下。",
    "X64n1261_001:0326a24": "巨靈郭緣生述征記云。華山與首陽。本一山河神。",
    "X64n1261_001:0326b01": "巨靈擘開。以通河流。故掌迹存焉。",
    "X64n1261_001:0326b02": "演若楞嚴經云。佛言。汝豈不聞。室羅城中演若達",
    "X64n1261_001:0326b03": "多忽於晨朝以鏡照面。愛鏡中頭眉目可見。嗔責",
    "X64n1261_001:0326b04": "己頭不見面目。以為魑魅。無狀狂走。",
    "X64n1261_001:0326b05": "[怡台+龍]統當作儱侗。",
    "X64n1261_001:0326b06": "塻窑本作莫傜。地名。今溈山塔莊是矣。古語云。不",
    "X64n1261_001:0326b07": "作溈山一頂笠。無由得到莫傜村。",
    "X64n1261_001:0326b09": "祖庭事苑卷第一"
}