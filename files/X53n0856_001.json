{
    "X53n0856_001:0906c05": "No. 856-A",
    "X53n0856_001:0906c06": " 因明入正理論解題辭",
    "X53n0856_001:0906c08": "[0906c08] 諸&#x704B;本因。曰正理。徹諸&#x704B;本因。曰正智。理由智顯。宗",
    "X53n0856_001:0906c09": "假因明。因智為能入。正理為所入。菩薩證真現量真",
    "X53n0856_001:0906c10": "比量。故有真能立真能破。以智照理。以自悟他。故曰",
    "X53n0856_001:0906c11": "因明入正理。如立真如則入真如正理。立唯識則入",
    "X53n0856_001:0906c12": "唯識正理。立無常則入無常正理。苟非證真之人。則",
    "X53n0856_001:0906c13": "一開口而三十三過隨之立量。豈易乎哉。譬如禮樂",
    "X53n0856_001:0906c14": "征伐自天子出。則諸候拱手聽命。而天下治。自諸候",
    "X53n0856_001:0906c15": "大夫出。則四夷交侵。民無所措其手足矣。故閱此論",
    "X53n0856_001:0906c16": "者。如客兒閱帝王世譜。雖知昭穆次序。而不能&#x5190;神",
    "X53n0856_001:0906c17": "明之胄。又如盡識三千律條。而身非刑官。遂欲加之",
    "X53n0856_001:0906c18": "有罪。其誰服之。然則學者所急。務在證真哉。務在證",
    "X53n0856_001:0906c19": "真哉。此解界公集諸家之說所成。讀此以覽廣文。有",
    "X53n0856_001:0906c20": "如引鏡自照其面。遂不敢祕。而壽之梓。以公諸有志",
    "X53n0856_001:0906c21": "證真者。",
    "X53n0856_001:0906c22": "[0906c22] 萬曆己丑五月二十一日秀水真實居士馮夢禎",
    "X53n0856_001:0906c23": "題",
    "X53n0856_001:0907a01": "No. 856-B",
    "X53n0856_001:0907a02": " 因明入正理論科",
    "X53n0856_001:0907a04": "將釋此論科文分(四)",
    "X53n0856_001:0907a05": "初明題目(因明)",
    "X53n0856_001:0907a06": "次辨撰人(南迦)",
    "X53n0856_001:0907a07": "三明譯者(唐三)",
    "X53n0856_001:0907a08": "四解本文(分三)",
    "X53n0856_001:0907a09": "初立門總攝(能立)",
    "X53n0856_001:0907a10": "次依門別釋(分八)",
    "X53n0856_001:0907a11": "初真能立(分二)",
    "X53n0856_001:0907a12": "初總標能立(分二)",
    "X53n0856_001:0907a13": "初略釋能立(此中)",
    "X53n0856_001:0907a14": "二廣明能立(分三)",
    "X53n0856_001:0907a15": "初釋宗(此中)",
    "X53n0856_001:0907a16": "二釋因(分二)",
    "X53n0856_001:0907a17": "初標數徵列(因有)",
    "X53n0856_001:0907a18": "二雙徵別釋(分三)",
    "X53n0856_001:0907a19": "初釋同相(云何)",
    "X53n0856_001:0907a20": "二釋異相(異品)",
    "X53n0856_001:0907a21": "三釋&#x5FA7;相(此中)",
    "X53n0856_001:0907a22": "三釋喻(分二)",
    "X53n0856_001:0907a23": "初舉數標列(喻有)",
    "X53n0856_001:0907a24": "二依標別釋(分二)",
    "X53n0856_001:0907a25": "初釋同喻(同法)",
    "X53n0856_001:0907a26": "二釋異喻(異法)",
    "X53n0856_001:0907a27": "二總結能立(已說)",
    "X53n0856_001:0907a28": "二似能立(分三)",
    "X53n0856_001:0907a29": "初明宗過(分三)",
    "X53n0856_001:0907a30": "初標宗列過(雖樂)",
    "X53n0856_001:0907a31": "二依標別釋(分二)",
    "X53n0856_001:0907a32": "初釋相違(此中)",
    "X53n0856_001:0907a33": "二釋不成(能別)",
    "X53n0856_001:0907a34": "三結過歸宗(如是)",
    "X53n0856_001:0907a35": "二明因過(分二)",
    "X53n0856_001:0907a36": "初躡前標後(已說)",
    "X53n0856_001:0907a37": "二依標分釋(分三)",
    "X53n0856_001:0907a38": "初釋不成(分二)",
    "X53n0856_001:0907a39": "初總舉列數(不成)",
    "X53n0856_001:0907a40": "二別釋過義(如成)",
    "X53n0856_001:0907a41": "二釋不定(分二)",
    "X53n0856_001:0907a42": "初總舉列數(不定)",
    "X53n0856_001:0907a43": "二別釋過義(此中)",
    "X53n0856_001:0907a44": "三釋相違(分二)",
    "X53n0856_001:0907a45": "初標數列名(相違)",
    "X53n0856_001:0907a46": "二依標別釋(此中)",
    "X53n0856_001:0907a47": "三明喻過(分二)",
    "X53n0856_001:0907a48": "初躡前標後(已說)",
    "X53n0856_001:0907a49": "二依標別釋(分二)",
    "X53n0856_001:0907a50": "初釋同法(分二)",
    "X53n0856_001:0907a51": "初別明同過(能立)",
    "X53n0856_001:0908a01": "後牒結同法(如是)",
    "X53n0856_001:0908a02": "二釋異法(分二)",
    "X53n0856_001:0908a03": "初別明異過(似異)",
    "X53n0856_001:0908a04": "後總結似立(如是)",
    "X53n0856_001:0908a05": "三真現量(分二)",
    "X53n0856_001:0908a06": "初總標二量(復次)",
    "X53n0856_001:0908a07": "二別釋現量(此中)",
    "X53n0856_001:0908a08": "四真比量(分二)",
    "X53n0856_001:0908a09": "初別釋比量(言比)",
    "X53n0856_001:0908a10": "二總結二量(於二)",
    "X53n0856_001:0908a11": "五似現量(有分)",
    "X53n0856_001:0908a12": "六似比量(若似)",
    "X53n0856_001:0908a13": "七真能破(復次)",
    "X53n0856_001:0908a14": "八似能破(若不)",
    "X53n0856_001:0908a15": "三結略指廣(已宣)",
    "X53n0856_001:0908a17": "[0908a17] 因明入正理論科",
    "X53n0856_001:0909a03": "No. 856",
    "X53n0856_001:0909a04": "因明入正理論解",
    "X53n0856_001:0909a05": "檇李沙門 真界 集解",
    "X53n0856_001:0909a06": "[0909a06] 科文分四。[0909a06] △初明題目。",
    "X53n0856_001:0909a07": "[0909a07] 因明入正理論",
    "X53n0856_001:0909a08": "[0909a08] 因明入正理論者。此六字為一論之題目。論之一",
    "X53n0856_001:0909a09": "字是能詮文。上五字是所詮義。謂因明正義由論",
    "X53n0856_001:0909a10": "彰顯。是則義由論顯。論逐義名。文義雙彰。能所合",
    "X53n0856_001:0909a11": "目。故曰因明入正理論。就上五字中。上二字是能",
    "X53n0856_001:0909a12": "入因智。下二字是所入正理。入通能所。斯由因智",
    "X53n0856_001:0909a13": "真故。得入正理也。故清涼云。因者即萬法生起之",
    "X53n0856_001:0909a14": "因。明者即觀法本因之智。謂世間種種言論。及圖",
    "X53n0856_001:0909a15": "書印璽。地水火風。萬法之因。皆悉明了。通達無礙。",
    "X53n0856_001:0909a16": "又楞嚴云。如來發明世出世法。知其本因。隨所緣",
    "X53n0856_001:0909a17": "出。乃至現前種種松直棘曲。鵠白烏玄。皆了元由。",
    "X53n0856_001:0909a18": "斯皆以智照明萬法本因。故曰因明。永明云。正理",
    "X53n0856_001:0909a19": "者諸法本真之體義。謂若迷性覺隱晦靈明。不達",
    "X53n0856_001:0909a20": "諸法正因。故致情宗&#x7CFA;轍。今絕狂愚之妄說。杜邪",
    "X53n0856_001:0909a21": "倒之疑心。則入諸法本真。斯即自悟入正理也。又",
    "X53n0856_001:0909a22": "因明入正理者。謂因乃立者三支中因。以宗因喻",
    "X53n0856_001:0909a23": "不相離故。明即敵者所生之智。以聞立者理引發",
    "X53n0856_001:0909a24": "故。故起信記云。一真如性是有法。定能隨緣故為",
    "X53n0856_001:0909b01": "宗。因云是有為法平等所依故。同喻如&#x8657;空。又下",
    "X53n0856_001:0909b02": "論云。聲是有法。定無常故為宗。因云所作性故。同",
    "X53n0856_001:0909b03": "喻如瓶。又瑜伽云。云何名因明處。謂於觀察義中",
    "X53n0856_001:0909b04": "諸所有事故。釋曰。所建立法。名觀察義。能隨順法。",
    "X53n0856_001:0909b05": "名諸所有事。諸所有事即是因明。斯皆由因照明",
    "X53n0856_001:0909b06": "所建立法。令諸聞者。於所比義。有正智生。了無常",
    "X53n0856_001:0909b07": "等。斯即悟他入正理也。故云由宗因喻多言。開示",
    "X53n0856_001:0909b08": "諸有問者未了義故。問夫立論量。三支圓滿。果明",
    "X53n0856_001:0909b09": "不舉。獨唱因明。答因為量主故。故大鈔云。就比量",
    "X53n0856_001:0909b10": "中。有許未許。為成未許。必有能成。即能成是因。所",
    "X53n0856_001:0909b11": "成是果。宗由因顯。義得分明。故唱因明。理無違妨。",
    "X53n0856_001:0909b12": "又此論者。謂徵析邪宗。審明正理。故云因明入正",
    "X53n0856_001:0909b13": "理論。然論有宗釋。此即宗論。宗復有二。一者謂宗。",
    "X53n0856_001:0909b14": "諸部立破等義。由宗諸義。得成斯論。故慈恩云。元",
    "X53n0856_001:0909b15": "唯佛說。散在眾經。束此成故。二者宗人。謂劫目世",
    "X53n0856_001:0909b16": "親定三支故。故永明云。劫初足目創標真似。爰及",
    "X53n0856_001:0909b17": "世親。再陳軌式。雖紀綱已列。而幽致未分。有陳那",
    "X53n0856_001:0909b18": "為妙吉祥菩薩警諭。乃重造因明。此雖宗人。義亦",
    "X53n0856_001:0909b19": "具矣。問立破等義已備眾經。況復多論。何因緣故",
    "X53n0856_001:0909b20": "製斯論耶。答為欲曲被時機。樂略文者。能易入故。",
    "X53n0856_001:0909b21": "故龍樹因明論云。為欲簡持能立能破義中真實。",
    "X53n0856_001:0909b22": "故造斯論。[0909b22] △次辯撰人。",
    "X53n0856_001:0909b23": "[0909b23] 商迦羅主菩薩造",
    "X53n0856_001:0909b24": "[0909b24] 商迦羅主。此云天主。以後序中言天主故。或云羯",
    "X53n0856_001:0909c01": "羅。梵音楚夏耳。菩薩之義。諸疏既廣。此不繁云。造",
    "X53n0856_001:0909c02": "作也。[0909c02] △三明譯者。",
    "X53n0856_001:0909c03": "[0909c03] 唐三藏法師玄奘譯",
    "X53n0856_001:0909c04": "[0909c04] 師翻譯時事。備於後序。[0909c04] △四解本文分三。初立門",
    "X53n0856_001:0909c05": "總攝。",
    "X53n0856_001:0909c06": " 能立與能破  及似唯悟他  現量與比量",
    "X53n0856_001:0909c07": " 及似唯自悟",
    "X53n0856_001:0909c08": "[0909c08] 如是總攝諸論要義。",
    "X53n0856_001:0909c09": "[0909c09] 此立八門。以總攝諸論要義也。八門者。謂真具四",
    "X53n0856_001:0909c10": "門。似含四門也。一真能立。謂對敵申量。三分圓明。",
    "X53n0856_001:0909c11": "開曉於賓故。二真能破。謂斥量非圓。彈支有謬。示",
    "X53n0856_001:0909c12": "悟於主故。三似能立。謂對敵申量。三分闕謬。非曉",
    "X53n0856_001:0909c13": "於賓故。四似能破。謂妄斥非圓。彈支有謬。不悟於",
    "X53n0856_001:0909c14": "主故。五真現量。謂於色等義。有正智生。自相處轉",
    "X53n0856_001:0909c15": "故。六真比量。謂藉眾相。而觀於義。相應智起故。七",
    "X53n0856_001:0909c16": "似現量。謂有分別智。於義異轉。了瓶衣等故。八似",
    "X53n0856_001:0909c17": "比量。謂以似因智。於所比義。相違解起故。悟他者。",
    "X53n0856_001:0909c18": "由能立破。皆能啟他未了之義故。自悟者。由現比",
    "X53n0856_001:0909c19": "量。能引真似有無分別二智故。此上皆引清涼疏",
    "X53n0856_001:0909c20": "鈔義釋。如是下即指八門二益。能總攝諸論立破",
    "X53n0856_001:0909c21": "等義也。[0909c21] △次依門別釋分八。初真能立分二。初總",
    "X53n0856_001:0909c22": "標能立分二。初略釋能立。",
    "X53n0856_001:0909c23": "[0909c23] 此中宗等多言。名為能立。由宗因喻多言。開示諸有",
    "X53n0856_001:0909c24": "問者未了義故。",
    "X53n0856_001:0910a01": "[0910a01] 此中者。即簡持論中也。等者。等餘因喻。即宗因喻",
    "X53n0856_001:0910a02": "多言名能立也。由宗下略釋。謂由宗因喻多言。開",
    "X53n0856_001:0910a03": "他所未了義。故名能立。然能立有二。一三支為能",
    "X53n0856_001:0910a04": "立。以宗因喻多言。名能立故。二因喻為能立。以因",
    "X53n0856_001:0910a05": "即宗家之因。喻乃因中所攝。由因與喻。成其宗法。",
    "X53n0856_001:0910a06": "故為能立。此即以宗為所立也。今觀論文。能立通",
    "X53n0856_001:0910a07": "三。[0910a07] △二廣明能立分三。初釋宗。",
    "X53n0856_001:0910a08": "[0910a08] 此中宗者。謂極成有法。極成能別。差別性故。隨自樂",
    "X53n0856_001:0910a09": "為所成立性。是名為宗。如有成立聲是無常。",
    "X53n0856_001:0910a10": "[0910a10] 此中者。真能立宗中也。宗者。崇也主也。謂己所崇",
    "X53n0856_001:0910a11": "義。以為其主。形於言表。能啟悟他。名為宗也。故&#x894D;",
    "X53n0856_001:0910a12": "集論云。謂以所應成自所許義。宣示於他。令彼解",
    "X53n0856_001:0910a13": "了故。名為宗等。極成有法極成能別者。有法即前",
    "X53n0856_001:0910a14": "陳。謂色等法也。以色等有法與宗為依。亦名宗依。",
    "X53n0856_001:0910a15": "對能別宗。此即所別也。能別即後陳。謂所立宗體",
    "X53n0856_001:0910a16": "也。以依體之上。悉離諸過。故云極成有法極成能",
    "X53n0856_001:0910a17": "別也。差別性故者。釋成上義。謂宗唯是一。而言有",
    "X53n0856_001:0910a18": "法能別者。以依體性差別故。又解。釋成宗義。謂此",
    "X53n0856_001:0910a19": "真能立宗。有法能別二俱極成。由與似能立中性",
    "X53n0856_001:0910a20": "差別故。名真能立宗也。隨自下結成宗義也。謂將",
    "X53n0856_001:0910a21": "前陳後陳和合一處。隨其立者自意樂許所成立",
    "X53n0856_001:0910a22": "性。則名為宗。故龍樹云。是中唯隨自意樂為所成",
    "X53n0856_001:0910a23": "立。說名宗。問能別與宗體何異。答奘師云。雖能別",
    "X53n0856_001:0910a24": "為宗。立者即許。敵者未諍。猶是宗依。未名宗體。若",
    "X53n0856_001:0910b01": "前陳後陳和合為宗了。立者即許。敵者不許。立敵",
    "X53n0856_001:0910b02": "共諍。名為宗體。若立敵未諍。猶是宗依。故起信記",
    "X53n0856_001:0910b03": "云。依有能別所別。即斯義也。如有下舉例立宗也。",
    "X53n0856_001:0910b04": "如云聲是有法(此即極成有法)定無常為宗(即極成能別)。若三",
    "X53n0856_001:0910b05": "支具足。應云所作性故。同喻如瓶。異喻如空。此則",
    "X53n0856_001:0910b06": "立者定許無常以為宗體。若準瑜伽破壞他宗之",
    "X53n0856_001:0910b07": "意。此宗正破敵者聲常之論。敵者量云。聲是有法",
    "X53n0856_001:0910b08": "定常為宗(此犯能別不極成過)。因云所作性故(此犯法自相相違過)。喻",
    "X53n0856_001:0910b09": "如&#x8657;空(此犯能立法不成過)。此敵者意許常為宗體。以敵立",
    "X53n0856_001:0910b10": "者無常之論。敵者不知&#x8657;空是非所作。則於因上",
    "X53n0856_001:0910b11": "不轉。引喻不齊。聲常之論不成矣。[0910b11] △二釋因分二。",
    "X53n0856_001:0910b12": "初標數徵列。",
    "X53n0856_001:0910b13": "[0910b13] 因有三相。何等為三。謂&#x5FA7;是宗法性。同品定有性。異",
    "X53n0856_001:0910b14": "品&#x5FA7;無性。",
    "X53n0856_001:0910b15": "[0910b15] 因者。即所由所以。順益待藉之義相也。謂於所立",
    "X53n0856_001:0910b16": "宗。說其自體及其相貌。是名為因。故大鈔云。為由",
    "X53n0856_001:0910b17": "有此所由。所以顯宗法性。宗果方明。由此即顯與",
    "X53n0856_001:0910b18": "所立宗。一向一味。能建立宗。名為因也。三相者。謂",
    "X53n0856_001:0910b19": "同異&#x5FA7;也。&#x5FA7;相是總。同異為別。何等下徵列三相。",
    "X53n0856_001:0910b20": "&#x5FA7;是宗法性者。謂能立因。全是宗法。如所作因。全",
    "X53n0856_001:0910b21": "是無常。以是宗法故。則因&#x5FA7;宗法。名決定因。若纖",
    "X53n0856_001:0910b22": "毫不是。即猶豫因矣。同品定有性者。謂因與宗齊。",
    "X53n0856_001:0910b23": "則宗由因有。故龍樹論云。宗無因不有。少有不齊。",
    "X53n0856_001:0910b24": "則非定有矣。如無常以所作為因方得定有。異品",
    "X53n0856_001:0910c01": "&#x5FA7;無性者。謂於立處全無同品所立。若絲毫有。則",
    "X53n0856_001:0910c02": "不&#x5FA7;無矣。如立常以非所作為因。方得&#x5FA7;無。故龍",
    "X53n0856_001:0910c03": "樹云。此中唯有二種名因。謂同品一切&#x5FA7;有。異品",
    "X53n0856_001:0910c04": "一切&#x5FA7;無也。嗟夫同異之說。紛然久矣。而惑者竟",
    "X53n0856_001:0910c05": "以異法遣同。良由不知立同異意也。蓋立法於因",
    "X53n0856_001:0910c06": "喻。必須同異者。其意有三。一恐所立法有所混濫",
    "X53n0856_001:0910c07": "故。以同不假異。恐濫異。則不能定有。異不假同。恐",
    "X53n0856_001:0910c08": "濫同。則不能&#x5FA7;無。既彼此相濫。而所立法不極成",
    "X53n0856_001:0910c09": "矣。二立異。蓋為成同。是以同品定有則成。異品&#x5FA7;",
    "X53n0856_001:0910c10": "無則遣。遣即是無。非以異法遣同也。故異品&#x5FA7;無。",
    "X53n0856_001:0910c11": "則同品極成矣。如說常為成無常。非欲顯常也。三",
    "X53n0856_001:0910c12": "同異。若立三支無過。則於自所立法極成。能破他",
    "X53n0856_001:0910c13": "宗。他宗不能壞也。[0910c13] △二雙徵別釋分三。初釋同相。",
    "X53n0856_001:0910c14": "[0910c14] 云何名為同品異品。謂所立法。均等義品。說名同品。",
    "X53n0856_001:0910c15": "如立無常。瓶等無常。故名同品。",
    "X53n0856_001:0910c16": "[0910c16] 云何下雙徵。謂所下別釋。所立宗者。即宗也。謂能",
    "X53n0856_001:0910c17": "立因性。與所立宗。義類均等。說名同品。如立下舉",
    "X53n0856_001:0910c18": "例釋成。如立無常之宗。以有作為因。瓶等為喻。故",
    "X53n0856_001:0910c19": "名同品。雖顯舉喻。影取因也。[0910c19] △二釋異相。",
    "X53n0856_001:0910c20": "[0910c20] 異品者。謂於是處。無其所立。若有是常。見非所作。如",
    "X53n0856_001:0910c21": "&#x8657;空等。",
    "X53n0856_001:0910c22": "[0910c22] 異品者。異同品也。謂於下釋異義。蓋於異處無同",
    "X53n0856_001:0910c23": "所立。故名為異。若有下立量顯異。謂若有法是常。",
    "X53n0856_001:0910c24": "因非所作。喻如&#x8657;空。則三支皆異於同。故得無同",
    "X53n0856_001:0911a01": "所立也。龍樹云。應以非作證其常。或以無常成所",
    "X53n0856_001:0911a02": "作。即斯義矣。[0911a02] △三釋&#x5FA7;相。",
    "X53n0856_001:0911a03": "[0911a03] 此中所作性。或勤勇無間所發性。&#x5FA7;是宗法。於同品",
    "X53n0856_001:0911a04": "定有性。異品&#x5FA7;無性。是無常等因。",
    "X53n0856_001:0911a05": "[0911a05] 此就同品無常因。以釋&#x5FA7;相也。此中指同品因中。",
    "X53n0856_001:0911a06": "謂於所作等二因。隨得一因。全是無常。則因&#x5FA7;宗",
    "X53n0856_001:0911a07": "法。故云&#x5FA7;是宗法。[0911a07] 於同下明所作因是宗法意。蓋",
    "X53n0856_001:0911a08": "由所作等。於同品定有。異品&#x5FA7;無。故得是無常因。",
    "X53n0856_001:0911a09": "故龍樹云。所作性故。能成無常。又云。為於所比。顯",
    "X53n0856_001:0911a10": "宗法性。故說因言。以能顯宗。故能成宗也。然上因",
    "X53n0856_001:0911a11": "性有其二種。謂生因了因。生因如種生芽。了因如",
    "X53n0856_001:0911a12": "燈照物。此各有三。生因三者。一言生因。二智生因。",
    "X53n0856_001:0911a13": "三義生因。了因三者。一智了因。二言了因。三義了",
    "X53n0856_001:0911a14": "因。廣如龍樹論說。[0911a14] △三釋喻分二。初舉數標列。",
    "X53n0856_001:0911a15": "[0911a15] 喻有二種。一者同法。二者異法。",
    "X53n0856_001:0911a16": "[0911a16] 喻者。比曉也。謂即以近事比類。令於深法得曉了",
    "X53n0856_001:0911a17": "故。故金剛論云。喻者見邊義。謂以所見邊。與未所",
    "X53n0856_001:0911a18": "見邊和合正說。名之為喻。釋云。所見邊者。謂已顯",
    "X53n0856_001:0911a19": "了分。未見邊者。未顯了分。以顯了分顯未顯了分。",
    "X53n0856_001:0911a20": "令義平等。所有正說。名能立喻。言同法異法者。謂",
    "X53n0856_001:0911a21": "在因名品。在喻名法也。以喻與宗因法同。則名同",
    "X53n0856_001:0911a22": "法。異法反此。然喻有體依。如云瓶者即是依也。以",
    "X53n0856_001:0911a23": "無常作義。證無常宗。名之為體。下皆倣此。[0911a23] △二依",
    "X53n0856_001:0911a24": "標別釋分二。初釋同喻。",
    "X53n0856_001:0911b01": "[0911b01] 同法者。若於是處。顯因同品決定有性。謂若所作。見",
    "X53n0856_001:0911b02": "彼無常。譬如瓶等。",
    "X53n0856_001:0911b03": "[0911b03] 同法者。謂所引喻與宗因法同。故名同法。若於下",
    "X53n0856_001:0911b04": "釋同法義。謂於喻處與因相同。故得決定有性。[0911b04] 謂",
    "X53n0856_001:0911b05": "若下立量顯同也。蓋以所作為因。無常為宗。瓶等",
    "X53n0856_001:0911b06": "為喻。三支[泳-永+曶]然。故云同也。[0911b06] △二釋異喻。",
    "X53n0856_001:0911b07": "[0911b07] 異法者。若於是處。說所立無。因&#x5FA7;非有。謂若是常。見",
    "X53n0856_001:0911b08": "非所作。如&#x8657;空等。此中常言。表非無常。非所作言。表",
    "X53n0856_001:0911b09": "無所作。如有非有。說名非有。",
    "X53n0856_001:0911b10": "[0911b10] 異法者。異同法也。[0911b10] 若於下釋異義。謂於喻處說所",
    "X53n0856_001:0911b11": "立無。同宗說因。&#x5FA7;無同因。故名異法。[0911b11] 謂若下立量",
    "X53n0856_001:0911b12": "顯異。[0911b12] 此中下重申異義。以顯無同品宗因也。此中",
    "X53n0856_001:0911b13": "即異法中也。常非無常則無同宗。非所作無作則",
    "X53n0856_001:0911b14": "無同因。[0911b14] 如有下引例。以明&#x8657;空非瓶等也。蓋異喻",
    "X53n0856_001:0911b15": "如&#x8657;空言。表非瓶等。如對有言非有。說非是有也。",
    "X53n0856_001:0911b16": "既異法無同。則立法極成。而離異過矣。[0911b16] △二總結",
    "X53n0856_001:0911b17": "能立。",
    "X53n0856_001:0911b18": "[0911b18] 已說宗等因。如是多言。開悟他時。說名能立。如說聲",
    "X53n0856_001:0911b19": "無常者。是立宗言。所作性故者。是宗法言。若是所作",
    "X53n0856_001:0911b20": "見彼無常如瓶等者。是隨同品言。若是其常見非所",
    "X53n0856_001:0911b21": "作如&#x8657;空者。是遠離言。唯此三分。說名能立。",
    "X53n0856_001:0911b22": "[0911b22] 已說下對前總結也。由前標云。宗等多言名為能",
    "X53n0856_001:0911b23": "立。上已廣說。故此總結。自如說下。結前三分。以明",
    "X53n0856_001:0911b24": "能立極成也。[0911b24] 遠離言者。謂於異中。無同所立故。得",
    "X53n0856_001:0911c01": "無常等三法遠離。而能立法極成矣。初門竟。[0911c01] △二",
    "X53n0856_001:0911c02": "似能立分三。初明宗過分三。初標宗列過。",
    "X53n0856_001:0911c03": "[0911c03] 雖樂成立。由與現量等相違故。名似立宗。謂現量相",
    "X53n0856_001:0911c04": "違。比量相違。自教相違。世間相違。自語相違。能別不",
    "X53n0856_001:0911c05": "極成。所別不極成。俱不極成。相符極成。",
    "X53n0856_001:0911c06": "[0911c06] 此明似宗之過也。[0911c06] 雖樂下先標似宗。謂現下列過。",
    "X53n0856_001:0911c07": "蓋於現量等五。一有相違。則立法不成。能別等四。",
    "X53n0856_001:0911c08": "由於前陳後陳有立敵不許故。義亦不成。[0911c08] △二依",
    "X53n0856_001:0911c09": "標別釋分二。初釋相違。",
    "X53n0856_001:0911c10": "[0911c10] 此中現量相違者。如說聲非所聞。",
    "X53n0856_001:0911c11": "[0911c11] 此中似立中也。色等諸法。五根對時。不待名言。無",
    "X53n0856_001:0911c12": "籌度心。取境親明。名為現量。[0911c12] 相違者。謂宗違現量",
    "X53n0856_001:0911c13": "也。[0911c13] 如說下舉例明過。下凡言如者倣此。然聲是耳",
    "X53n0856_001:0911c14": "之所聞。既以非所聞為宗。得不違於現量乎。",
    "X53n0856_001:0911c15": "[0911c15] 比量相違者。如說瓶等是常。",
    "X53n0856_001:0911c16": "[0911c16] 比量者。謂比擬度量。如見&#x70DF;度火等。[0911c16] 相違者。謂宗",
    "X53n0856_001:0911c17": "違比量也。然瓶乃所作。本是無常。既說為常。比度",
    "X53n0856_001:0911c18": "不著。則與比量相違也。",
    "X53n0856_001:0911c19": "[0911c19] 自教相違者。如勝論師立聲為常。",
    "X53n0856_001:0911c20": "[0911c20] 衛世之教。但立非常。今於聲有法上。立為常者。則",
    "X53n0856_001:0911c21": "與自教相違。勝論即衛世。乃計無者。計無而又執",
    "X53n0856_001:0911c22": "聲為常。豈不違於自教耶。",
    "X53n0856_001:0911c23": "[0911c23] 世間相違者。如說懷兔非月有故。又如說言。人頂骨",
    "X53n0856_001:0911c24": "淨。眾生分故。猶如螺貝。",
    "X53n0856_001:0912a01": "[0912a01] 懷兔因月。世所共知。今說懷兔非因月有。又頂骨",
    "X53n0856_001:0912a02": "不淨。亦世所共知。今言人頂骨淨。喻如螺貝。二皆",
    "X53n0856_001:0912a03": "與世間相違也。",
    "X53n0856_001:0912a04": "[0912a04] 自語相違者。如言我母是其石女。",
    "X53n0856_001:0912a05": "[0912a05] 此與自語相違也。鞠我育我。方為我母。石女無能",
    "X53n0856_001:0912a06": "養育。實非我母。而言我母是其石女。豈不與自語",
    "X53n0856_001:0912a07": "相違哉。[0912a07] △二釋不成。",
    "X53n0856_001:0912a08": "[0912a08] 能別不極成者。如佛弟子。對數論師。立聲滅壞。",
    "X53n0856_001:0912a09": "[0912a09] 能別者。即後陳滅壞宗也。不極成者。謂佛弟子。對",
    "X53n0856_001:0912a10": "彼計常論師。於聲有法上。立滅壞宗。論師不許此",
    "X53n0856_001:0912a11": "宗。故云能別不極成。數論即僧佉。乃計常者。問理",
    "X53n0856_001:0912a12": "當以滅壞破常。何犯此過耶。答奘師云。夫立比量。",
    "X53n0856_001:0912a13": "有自他共。隨其所應。各有標簡。若自比量。自許言",
    "X53n0856_001:0912a14": "簡。若他比量。汝執言簡。若共比量。勝義言簡。今立",
    "X53n0856_001:0912a15": "者於後陳上。不能就己所立。寄言簡過。令他解了。",
    "X53n0856_001:0912a16": "故招斯咎。大鈔云。自者。謂自立義。令他解了。如薩",
    "X53n0856_001:0912a17": "婆多宗立無表色。自立量云。我無表色。定是實色。",
    "X53n0856_001:0912a18": "許色性故。如許色聲。他者。謂於他立中。出宗因過。",
    "X53n0856_001:0912a19": "如大乘破薩婆多宗云。汝無表色非定實色。許無",
    "X53n0856_001:0912a20": "對故。如心心所。共者。謂於他立中。出比量過故。",
    "X53n0856_001:0912a21": "[0912a21] 所別不極成者。如數論師。對佛弟子。說我是思。",
    "X53n0856_001:0912a22": "[0912a22] 所別者。即前陳神我也。[0912a22] 不極成者。謂此論師說神",
    "X53n0856_001:0912a23": "我是思。內教弗許神我。故云所別不極成。唐三藏",
    "X53n0856_001:0912a24": "立唯識比量云。定不離眼識宗。是極成能別。蓋指",
    "X53n0856_001:0912b01": "後陳宗法為能別。又云。大乘說佛無漏色。小乘說",
    "X53n0856_001:0912b02": "佛有漏色。若將此二種色。立為唯識。則彼此不共",
    "X53n0856_001:0912b03": "許。便犯自他一分所別不極成。蓋指前陳有法。為",
    "X53n0856_001:0912b04": "所別。近有以外道不許佛弟子所立宗。為能別不",
    "X53n0856_001:0912b05": "極成。以佛弟子不許外道所立宗。名所別不極成",
    "X53n0856_001:0912b06": "者。謬也。",
    "X53n0856_001:0912b07": "[0912b07] 俱不極成者。如勝論師。對佛弟子。立我以為和合因",
    "X53n0856_001:0912b08": "緣。",
    "X53n0856_001:0912b09": "[0912b09] 此明能別所別俱不極成也。謂勝論師於我有法",
    "X53n0856_001:0912b10": "上。立和合因緣宗。內教皆不定許。故云俱不極成。",
    "X53n0856_001:0912b11": "蓋外以神我為我。非真常之我。則所別有法不成。",
    "X53n0856_001:0912b12": "以我為和合因緣。非佛所說正因緣義。則能別宗",
    "X53n0856_001:0912b13": "不成也。",
    "X53n0856_001:0912b14": "[0912b14] 相符極成者。如說聲是所聞。",
    "X53n0856_001:0912b15": "[0912b15] 奘師云。相扶銘為扶宗之過。今云。符者。如立者於",
    "X53n0856_001:0912b16": "聲有法上。立所聞宗。意欲別彼成自宗義。而反與",
    "X53n0856_001:0912b17": "彼相符。故名相符極成。[0912b17] △三結過歸宗。",
    "X53n0856_001:0912b18": "[0912b18] 如是多言。是遣諸法自相門故。不容成故。立無果故。",
    "X53n0856_001:0912b19": "名似立宗過。",
    "X53n0856_001:0912b20": "[0912b20] 結前九過之言。以歸宗也。夫立比量。必先以智達",
    "X53n0856_001:0912b21": "萬法因。則凡所立量。隨自相而不違。宗必成。果必",
    "X53n0856_001:0912b22": "有也。今此所立。既與現量等相違。是違諸法自相。",
    "X53n0856_001:0912b23": "則宗不成。而無果故。名似立宗也。遣即違義。[0912b23] 不容",
    "X53n0856_001:0912b24": "成者。謂於前九。一有相違。則不容成立也。[0912b24] 立無果",
    "X53n0856_001:0912c01": "者。謂宗既不成。則無果矣。[0912c01] △二明因過分二。初躡",
    "X53n0856_001:0912c02": "前標後。",
    "X53n0856_001:0912c03": "[0912c03] 已說似宗。當說似因。不成。不定。及與相違。是名似因。",
    "X53n0856_001:0912c04": "[0912c04] 躡前總標似因也。[0912c04] 似因者。因違所立。即名似因。故",
    "X53n0856_001:0912c05": "方便心論云。似因者。如燄似水。而實非水。若有論",
    "X53n0856_001:0912c06": "者。嚴飾言詞。以為水者。是名似因。[0912c06] △二依標別釋",
    "X53n0856_001:0912c07": "分三。初釋不成分二。初總舉列數。",
    "X53n0856_001:0912c08": "[0912c08] 不成有四。一兩俱不成。二隨一不成。三猶豫不成。四",
    "X53n0856_001:0912c09": "所依不成。",
    "X53n0856_001:0912c10": "[0912c10] 不成四者。一因於宗上。立敵二家俱不定許。二但",
    "X53n0856_001:0912c11": "敵者不許。三因於宗上猶豫不決。四計&#x8657;空實有。",
    "X53n0856_001:0912c12": "對無空論。所依不成。此皆不成之過也。[0912c12] △二別釋",
    "X53n0856_001:0912c13": "過義。",
    "X53n0856_001:0912c14": "[0912c14] 如成立聲為無常等。若言是眼所見性故。兩俱不成。",
    "X53n0856_001:0912c15": "[0912c15] 兩俱不成者。謂能立因。立敵不許。&#x5FA7;是立法。如於",
    "X53n0856_001:0912c16": "聲有法上。立無常為宗。以眼所見性為因。彼此不",
    "X53n0856_001:0912c17": "許。名兩俱不成。故龍樹云。彼此不許。定非宗法。如",
    "X53n0856_001:0912c18": "有成立聲是無常眼所見故。",
    "X53n0856_001:0912c19": "[0912c19] 所作性故。對聲顯論。隨一不成。",
    "X53n0856_001:0912c20": "[0912c20] 此正言因以略宗也。具足應云。如有成宗聲為無",
    "X53n0856_001:0912c21": "常。因云所作性故。此因但是立者自許。若對聲顯",
    "X53n0856_001:0912c22": "常宗。論所作因。敵者弗許。名隨一不成。故龍樹云。",
    "X53n0856_001:0912c23": "又如敵論不同許者。如對聲顯論。所作性故。[0912c23] 聲顯",
    "X53n0856_001:0912c24": "者。瑜伽第六云。外聲論師。謂聲相常住。無生無滅。",
    "X53n0856_001:0913a01": "然由吐宣。方得顯了。故名聲顯。",
    "X53n0856_001:0913a02": "[0913a02] 於霧等性。起疑惑時。為成大種和合火有。而有所說。",
    "X53n0856_001:0913a03": "猶豫不成。",
    "X53n0856_001:0913a04": "[0913a04] 霧者有法也。疑惑。疑霧為煙也。大種指四大。以大",
    "X53n0856_001:0913a05": "種與火和合。乃有煙相。為成煙故。而有所說。今於",
    "X53n0856_001:0913a06": "霧等性。疑惑為煙。為成大種和合火有。而有所說。",
    "X53n0856_001:0913a07": "必不令人生智。則立法不成。故云猶豫不成。如說",
    "X53n0856_001:0913a08": "聲常。猶豫不決。立所聞因。則於常無常宗。不能決",
    "X53n0856_001:0913a09": "定。即斯義也。此節但明猶豫所以。大似不須立量。",
    "X53n0856_001:0913a10": "[0913a10] &#x8657;空實有。德所依故。對無空論。所依不成。",
    "X53n0856_001:0913a11": "[0913a11] &#x8657;空有法也。實有宗體也。因云。德所依故。此因若",
    "X53n0856_001:0913a12": "對無&#x8657;空論。則所依不成。以&#x8657;空尚無。曷者為德",
    "X53n0856_001:0913a13": "所依乎。故龍樹云。對不立有&#x8657;空所論。有法不成。",
    "X53n0856_001:0913a14": "即此義也。[0913a14] △二釋不定分二。初總舉列數。",
    "X53n0856_001:0913a15": "[0913a15] 不定有六。一共。二不共。三同品一分轉。異品&#x5FA7;轉。四",
    "X53n0856_001:0913a16": "異品一分轉。同品&#x5FA7;轉。五俱品一分轉。六相違決定。",
    "X53n0856_001:0913a17": "[0913a17] 言不定者。謂因於宗上。不能決定。同品異品有無",
    "X53n0856_001:0913a18": "不定。於立敵三支。彼此相違。不能定成一宗。皆不",
    "X53n0856_001:0913a19": "定因也。[0913a19] △二別釋過義。",
    "X53n0856_001:0913a20": "[0913a20] 此中共者。如言聲常。所量性故。常無常品。皆共此因。",
    "X53n0856_001:0913a21": "是故不定。為如瓶等。所量聲故。聲是無常。為如空等。",
    "X53n0856_001:0913a22": "所量性故。聲是其常。",
    "X53n0856_001:0913a23": "[0913a23] 言共者。謂一因性二宗共有也。[0913a23] 如言下立量。[0913a23] 常無",
    "X53n0856_001:0913a24": "常下結過。謂所量一因。能成常無常二宗。既二宗",
    "X53n0856_001:0913b01": "共一因性。則此一因於二宗中。無決定能。故名不",
    "X53n0856_001:0913b02": "定因也。[0913b02] 為如下出不定所以。為如瓶等。所量因故。",
    "X53n0856_001:0913b03": "聲是無常。為如空等。所量因故。聲即是常。",
    "X53n0856_001:0913b04": "[0913b04] 言不共者。如說聲常。所聞性故。常無常品。皆離此因。",
    "X53n0856_001:0913b05": "常無常外。餘非有故。是猶豫因。此所聞性。其猶何等。",
    "X53n0856_001:0913b06": "[0913b06] 言不共者。謂一因性。二宗皆無。故名不共。[0913b06] 如說下",
    "X53n0856_001:0913b07": "舉量。[0913b07] 常無常下辯過。謂常以非作為因。無常以作",
    "X53n0856_001:0913b08": "為因。此所聞因。二宗俱無。故云皆離。不獨常無常",
    "X53n0856_001:0913b09": "品。皆離此因。即常無常外。餘宗亦非有。與此因相。",
    "X53n0856_001:0913b10": "為決定者也。故曰猶豫因。[0913b10] 此所下詰辭。出猶豫所",
    "X53n0856_001:0913b11": "以。謂此因性既離於常無常品。其猶何等之類乎。",
    "X53n0856_001:0913b12": "[0913b12] 同品一分轉異品&#x5FA7;轉者。如說聲非勤勇無間所發。",
    "X53n0856_001:0913b13": "無常性故。此中非勤勇無間所發宗。以電空等為其",
    "X53n0856_001:0913b14": "同品。此無常性。於電等有。於空等無。非勤勇無間所",
    "X53n0856_001:0913b15": "發宗。以瓶等為異品。於彼&#x5FA7;有。此因以電以瓶為同",
    "X53n0856_001:0913b16": "法故。[0913b16] 亦是不定。為如瓶等無常性故。彼是勤勇無間",
    "X53n0856_001:0913b17": "所發。為如電等無常性故。彼非勤勇無間所發。",
    "X53n0856_001:0913b18": "[0913b18] 夫言因者。必於同品&#x5FA7;有異品&#x5FA7;無。方是正因。今",
    "X53n0856_001:0913b19": "於同品。但一分轉。異品反&#x5FA7;轉。斯則有處不有。無",
    "X53n0856_001:0913b20": "處不無。故成過也。[0913b20] 如說下立量。聲是有法。非等為",
    "X53n0856_001:0913b21": "宗。因云無常性故。[0913b21] 非勤勇者。如風聲也。[0913b21] 此中下辯",
    "X53n0856_001:0913b22": "過。謂此宗若以電空二法為同喻。則此無常因。[0913b22] 於",
    "X53n0856_001:0913b23": "電等是有。以電剎那不住。無常性故。[0913b23] 於空等是無。",
    "X53n0856_001:0913b24": "以空恒住。非無常故。此二但於電一分轉。故為不",
    "X53n0856_001:0913c01": "定因。此宗若以瓶等為異喻。則&#x5FA7;有同品因性異",
    "X53n0856_001:0913c02": "品反&#x5FA7;轉。&#x8462;此無常因。以瓶與電。皆屬同法故。今",
    "X53n0856_001:0913c03": "以瓶為異喻。實濫同因故。亦為不定因。[0913c03] 為如下出",
    "X53n0856_001:0913c04": "同相。為瓶電等。皆是無常性故。是勤勇非勤勇等",
    "X53n0856_001:0913c05": "是宗。此宗於同異中。雖俱無過。然此但出因過。不",
    "X53n0856_001:0913c06": "論宗過有無也。",
    "X53n0856_001:0913c07": "[0913c07] 異品一分轉同品&#x5FA7;轉者。如立宗言。聲是勤勇無間",
    "X53n0856_001:0913c08": "所發。無常性故。勤勇無間所發宗。以瓶等為同品。其",
    "X53n0856_001:0913c09": "無常性。於此&#x5FA7;有。以電空等為異品。於彼一分電等",
    "X53n0856_001:0913c10": "是有。空等是無。是故如前亦為不定。",
    "X53n0856_001:0913c11": "[0913c11] 此明異品一分過也。[0913c11] 如立下立量。勤勇下辯過。謂",
    "X53n0856_001:0913c12": "此宗以瓶為同喻。瓶是無常性故。於此&#x5FA7;有。故曰",
    "X53n0856_001:0913c13": "&#x5FA7;轉。若以電空為異喻。則於電一分是有。於空一",
    "X53n0856_001:0913c14": "分是無。故曰一分轉。[0913c14] 是故下例前結過。謂此因以",
    "X53n0856_001:0913c15": "電與瓶皆屬同法故。亦為不定。",
    "X53n0856_001:0913c16": "[0913c16] 俱品一分轉者。如說聲常。無質礙故。此中常宗。以&#x8657;",
    "X53n0856_001:0913c17": "空極微為同品。無質礙性。於&#x8657;空等有於極微等無。",
    "X53n0856_001:0913c18": "以瓶樂等為異品。於樂等有。於瓶等無。是故此因以",
    "X53n0856_001:0913c19": "樂以空為同法。故亦名不定。",
    "X53n0856_001:0913c20": "[0913c20] 此於同異喻。皆一分轉。故名俱品一分轉。以違同",
    "X53n0856_001:0913c21": "品&#x5FA7;有異品&#x5FA7;無。所以成過也。[0913c21] 如說下立量。此中",
    "X53n0856_001:0913c22": "下辯過。謂此常宗若以空微二法為同喻。則此無",
    "X53n0856_001:0913c23": "質礙因。於&#x8657;空等是有。以&#x8657;空無質礙故。於極微",
    "X53n0856_001:0913c24": "等是無。以極微質礙性故。此二但於空一分轉故。",
    "X53n0856_001:0914a01": "為不定因。若以瓶樂二法為異喻。則於樂等是有。",
    "X53n0856_001:0914a02": "以樂無質礙故。於瓶等是無。以瓶質礙故。此二於",
    "X53n0856_001:0914a03": "樂一分轉。是故下結過。謂此因以樂以空。皆屬同",
    "X53n0856_001:0914a04": "法故。樂既與空同法。今反以為異喻。則異品不&#x5FA7;",
    "X53n0856_001:0914a05": "無故。亦為不定因也。",
    "X53n0856_001:0914a06": "[0914a06] 相違決定者。如立宗言。聲是無常。所作性故。譬如瓶",
    "X53n0856_001:0914a07": "等。有立聲常。所聞性故。譬如聲性。此二皆是猶豫因",
    "X53n0856_001:0914a08": "故。俱名不定。",
    "X53n0856_001:0914a09": "[0914a09] 奘師云。夫立敵共諍一有法。因喻各異。皆具三相。",
    "X53n0856_001:0914a10": "謂同異&#x5FA7;也。但互不生其正智。兩家猶豫。不能定",
    "X53n0856_001:0914a11": "成一宗。名決定相違不定過。如聲之一法是同。立",
    "X53n0856_001:0914a12": "量各別。既互不生其正智。即是猶豫不定因也。問",
    "X53n0856_001:0914a13": "聲是無常。所作性故。喻如瓶等。此乃真能立中。例",
    "X53n0856_001:0914a14": "舉以明正理。何故亦成不定。答凡立比量。欲破他",
    "X53n0856_001:0914a15": "時。必須就己所立寄言簡過。則能生他正智。定成",
    "X53n0856_001:0914a16": "一宗。而無不定之過。不然。亦成不定。[0914a16] △三釋相違",
    "X53n0856_001:0914a17": "分二。初標數列名。",
    "X53n0856_001:0914a18": "[0914a18] 相違有四。謂法自相相違因。法差別相違因。有法自",
    "X53n0856_001:0914a19": "相相違因。有法差別相違因。",
    "X53n0856_001:0914a20": "[0914a20] 相違者。因法宗體宗依。共有四過。[0914a20] △二依標別釋。",
    "X53n0856_001:0914a21": "[0914a21] 此中法自相相違因者。如說聲常。所作性故。或勤勇",
    "X53n0856_001:0914a22": "無間所發性故。此因唯於異品中有。是故相違。",
    "X53n0856_001:0914a23": "[0914a23] 法自相者。即後陳宗法之自相也。相違因者。謂因",
    "X53n0856_001:0914a24": "與法自相相違也。如說下立量云。聲是有法。定常",
    "X53n0856_001:0914b01": "為宗。因云所作所發性故。此因下辯過。謂此所作",
    "X53n0856_001:0914b02": "性是無常因。惟應異品有。今以之證常宗。是故相",
    "X53n0856_001:0914b03": "違。故曰同品無處。不成立者之宗。異品有處。反成",
    "X53n0856_001:0914b04": "敵者相違宗義也。",
    "X53n0856_001:0914b05": "[0914b05] 法差別相違因者。如說眼等。必為他用。積聚性故。如",
    "X53n0856_001:0914b06": "臥具等。此因如能成立。眼等必為他用。如是亦能成",
    "X53n0856_001:0914b07": "立所立法差別相違。積聚他用諸臥具等。為積聚他",
    "X53n0856_001:0914b08": "所受用故(積聚有本作積集)。",
    "X53n0856_001:0914b09": "[0914b09] 法差別者。謂後陳宗體中。而有意許差別之相也。",
    "X53n0856_001:0914b10": "相違因者。謂因與法差別相違也。如說下立量。謂",
    "X53n0856_001:0914b11": "如眼等必為他用。即有意許。必不為他用之差別",
    "X53n0856_001:0914b12": "故。此因下出過。謂此積聚因。如能成立。必為他用。",
    "X53n0856_001:0914b13": "即與必不為他用相違。則一舉兩成。故云此因如",
    "X53n0856_001:0914b14": "能成立眼等必為他用。如是亦能成立所立法差",
    "X53n0856_001:0914b15": "別相違也。積聚下結成必為他用。按金七十論云。",
    "X53n0856_001:0914b16": "自性我知二法和合。生諸萬法。與我受用。故知有",
    "X53n0856_001:0914b17": "我。又頌問云。云何知有我。答云。聚集為他故。長行",
    "X53n0856_001:0914b18": "釋云。我見世間一切聚集。&#x7ADD;是為他。譬如&#x7240;席等",
    "X53n0856_001:0914b19": "聚。非為自用。必皆為人設。乃至五大聚名身。是身",
    "X53n0856_001:0914b20": "非自為。決定知為他。他者即是我。故知我實有。據",
    "X53n0856_001:0914b21": "此則立者積聚之因。信但能成立。必為他用審矣。",
    "X53n0856_001:0914b22": "豈不成法差別相違過乎。",
    "X53n0856_001:0914b23": "[0914b23] 有法自相相違因者。如說有性。非實非德非業。有一",
    "X53n0856_001:0914b24": "實故。有德業故。如同異性。此因如能成遮實等。如是",
    "X53n0856_001:0914c01": "亦能成遮有性。俱決定故。",
    "X53n0856_001:0914c02": "[0914c02] 有法自相者。即前陳有法之自相也。相違因者。謂",
    "X53n0856_001:0914c03": "因與有法自相相違也。如說下立量云。有性是有",
    "X53n0856_001:0914c04": "法。非實德業故。是宗法。因云有實德業故。喻云如",
    "X53n0856_001:0914c05": "同異性。有性者。即六句中大有性也。大鈔云。實德",
    "X53n0856_001:0914c06": "業三同一有故。離實德業外。別有一法為體。由此",
    "X53n0856_001:0914c07": "大有。有實等故。然據此大有性說具含二義。實德",
    "X53n0856_001:0914c08": "業三同一有性。由此大有。有實等故。此即不離實",
    "X53n0856_001:0914c09": "德業之有緣性也。以有實德業之緣。故名有緣。離",
    "X53n0856_001:0914c10": "實德業外。別有一法為體。此即離實德業之非有",
    "X53n0856_001:0914c11": "緣性也。於此甄明有非有性。則自相差別了然可",
    "X53n0856_001:0914c12": "見矣。同異性者。亦離實等。有別實體。故取以為喻。",
    "X53n0856_001:0914c13": "此因下就體依。反顯相違。謂此有實等因。如能成",
    "X53n0856_001:0914c14": "遮實等。宗亦能成遮有性之有法。今既不能成遮",
    "X53n0856_001:0914c15": "實等。則亦必不能成遮有性故。成有法自相相違",
    "X53n0856_001:0914c16": "過也。遮即非義。俱決定者。謂若能成宗。亦能成有。",
    "X53n0856_001:0914c17": "以體依同故。六句義者。勝論師所計。謂一實有九",
    "X53n0856_001:0914c18": "種。二德有二十四種。三業有五種。四大有唯一種。",
    "X53n0856_001:0914c19": "五同異唯一種。六和合。&#x7ADD;如唯識百論廣說。",
    "X53n0856_001:0914c20": "[0914c20] 有法差別相違因者。如即此因。即於前宗。有法差別。",
    "X53n0856_001:0914c21": "作有緣性。亦能成立與此相違作非有緣性。如遮實",
    "X53n0856_001:0914c22": "等。俱決定故。",
    "X53n0856_001:0914c23": "[0914c23] 有法差別者。即前陳有法上有意許差別之相也。",
    "X53n0856_001:0914c24": "如有緣緣性及非有緣性之差別故。相違因者。謂",
    "X53n0856_001:0915a01": "因與有法差別相違也。如即此因者。謂如即有一",
    "X53n0856_001:0915a02": "實德等因。即於前宗有法差別。作有緣性。此闕立",
    "X53n0856_001:0915a03": "量之文。應立量云。有性是有法。不離實德業故。是",
    "X53n0856_001:0915a04": "宗法。因云有一實故。有德業故。亦能成立下正明",
    "X53n0856_001:0915a05": "有法差別相違過也。謂此因如能成立有緣性。亦",
    "X53n0856_001:0915a06": "能成立與有緣性相違。作非有緣性。則非有緣性。",
    "X53n0856_001:0915a07": "是此有緣性差別相違也。以遮實等俱決定故。如",
    "X53n0856_001:0915a08": "三藏立唯識比量云。定離眼識色。定不離眼識色。",
    "X53n0856_001:0915a09": "是有法差別。以三藏但成定不離眼識色。與定離",
    "X53n0856_001:0915a10": "眼識色相違故。犯有法差別相違過也。[0915a10] △三明喻",
    "X53n0856_001:0915a11": "過分二。初躡前標後。",
    "X53n0856_001:0915a12": "[0915a12] 已說似因。當說似喻。似同法喻有其五種。一能立法",
    "X53n0856_001:0915a13": "不成。二所立法不成。三俱不成。四無合。五倒合。似異",
    "X53n0856_001:0915a14": "法喻亦有五種。一所立不遣。二能立不遣。三俱不遣。",
    "X53n0856_001:0915a15": "四不離。五倒離。",
    "X53n0856_001:0915a16": "[0915a16] 此躡前總標喻過也。似同法喻者。謂能立喻與宗",
    "X53n0856_001:0915a17": "因法不同。故名似同。&#x8462;以同喻是顯因同品決定",
    "X53n0856_001:0915a18": "有性。今既不同。不能定有。則成同過。似異法喻者。",
    "X53n0856_001:0915a19": "謂能立喻於宗因法不異。故名似異。&#x8462;以異喻應",
    "X53n0856_001:0915a20": "無同品所立。今既不無。則成異過合離之過。在文",
    "X53n0856_001:0915a21": "可知。[0915a21] △二依標別釋分二。初釋同法分二。初別明",
    "X53n0856_001:0915a22": "同過。",
    "X53n0856_001:0915a23": "[0915a23] 能立法不成者。如說聲常。無質礙故。諸無質礙。見彼",
    "X53n0856_001:0915a24": "是常。猶如極微。然彼極微。所成立法常性是有。能成",
    "X53n0856_001:0915b01": "立法無質礙無。以諸極微質礙性故。",
    "X53n0856_001:0915b02": "[0915b02] 此喻不能成因也。謂如有質極微之喻。但能成所",
    "X53n0856_001:0915b03": "立常宗。不成能立無礙因性。故云能立法不成。如",
    "X53n0856_001:0915b04": "說下立量。諸無下合辭。然彼下出不成所以。謂此",
    "X53n0856_001:0915b05": "喻於所立宗常性是有。以此極微其性常故。於能",
    "X53n0856_001:0915b06": "立因無質礙是無。以此極微有質礙故。",
    "X53n0856_001:0915b07": "[0915b07] 所立法不成者。謂說如覺。然一切覺能成立法無質",
    "X53n0856_001:0915b08": "礙有。所成立法常性是無。以一切覺皆無常故。",
    "X53n0856_001:0915b09": "[0915b09] 此喻不能成宗也。謂無常覺喻。但成能立無質礙",
    "X53n0856_001:0915b10": "因。不成所立常宗。故云所立法不成。此但有喻而",
    "X53n0856_001:0915b11": "闕宗因。準前可知。然一切下出不成所以。謂此覺",
    "X53n0856_001:0915b12": "喻於能立因無質礙是有。以此覺心無形質故。於",
    "X53n0856_001:0915b13": "所立宗常性是無。以此覺心念念遷謝無常性故。",
    "X53n0856_001:0915b14": "[0915b14] 俱不成者。復有二種。有及非有。若言如瓶。有俱不成。",
    "X53n0856_001:0915b15": "若說如空。對非有論。無俱不成。",
    "X53n0856_001:0915b16": "[0915b16] 此明宗因俱不成也。二種謂有及非有。有即用前",
    "X53n0856_001:0915b17": "宗因。如說聲常。無質礙故。非有即反前宗因。如說",
    "X53n0856_001:0915b18": "聲是無常。有質礙故。斯則以常宗為有。以無常宗",
    "X53n0856_001:0915b19": "為非有也。若言下辯過。謂若言如瓶對常宗論。則",
    "X53n0856_001:0915b20": "宗因俱不成。以瓶是無常有質礙故。故曰有俱不",
    "X53n0856_001:0915b21": "成。若說如空對無常宗論。則宗因亦俱不成。以空",
    "X53n0856_001:0915b22": "性是常無質礙故。故曰無俱不成也。",
    "X53n0856_001:0915b23": "[0915b23] 無合者。謂於是處。無有配合。但於瓶等。雙現能立所",
    "X53n0856_001:0915b24": "立二法。如言於瓶。見所作性。及無常性。",
    "X53n0856_001:0915c01": "[0915c01] 言無合者。謂於量上不陳配合之言。&#x8462;凡立量應",
    "X53n0856_001:0915c02": "陳合辭。如言諸所作者皆是無常等。今闕其辭。故",
    "X53n0856_001:0915c03": "成斯咎。是處即同喻處也。但於下出無合所以。謂",
    "X53n0856_001:0915c04": "但於瓶等雙顯宗因無有配合。如言下出雙現相。",
    "X53n0856_001:0915c05": "[0915c05] 倒合者。謂應說言諸所作者皆是無常。而倒說言諸",
    "X53n0856_001:0915c06": "無常者皆是所作。",
    "X53n0856_001:0915c07": "[0915c07] 此於量上倒陳合辭。名為倒合。以先因後宗。方名",
    "X53n0856_001:0915c08": "正合。如云聲是有法。無常為宗。因云所作性故。合",
    "X53n0856_001:0915c09": "云諸所作者皆是無常。喻云猶如瓶等。今合反此。",
    "X53n0856_001:0915c10": "故成斯咎。[0915c10] △後牒結同法。",
    "X53n0856_001:0915c11": "[0915c11] 如是名為同法喻品。",
    "X53n0856_001:0915c12": "[0915c12] △二釋異法分二。初別明異過。",
    "X53n0856_001:0915c13": "[0915c13] 似異法中所立不遣者。且如有言。諸無常者。見彼質",
    "X53n0856_001:0915c14": "礙。譬如極微。由於極微所成立法常性不遣。彼立極",
    "X53n0856_001:0915c15": "微是常性故。能成立法無質礙無。",
    "X53n0856_001:0915c16": "[0915c16] 此明喻不能遣宗也。&#x8462;異法中應&#x5FA7;無性。今異喻",
    "X53n0856_001:0915c17": "有同所立。故曰不遣。且如下對前同法常無質礙",
    "X53n0856_001:0915c18": "宗因。應立量云。聲是無常。質礙性故。異中離云。諸",
    "X53n0856_001:0915c19": "無常者。見彼質礙。譬如極微。此但遣因不遣宗也。",
    "X53n0856_001:0915c20": "由於下出不遣所以。以極微是常故。不能遣彼常",
    "X53n0856_001:0915c21": "宗。以極微質礙故。能遣彼無質礙因也。",
    "X53n0856_001:0915c22": "[0915c22] 能立不遣者。謂說如業。但遣所立。不遣能立。彼說諸",
    "X53n0856_001:0915c23": "業無質礙故。",
    "X53n0856_001:0915c24": "[0915c24] 此但遣宗不遣因也。以此業喻是無常故。能遣常",
    "X53n0856_001:0916a01": "宗。無質礙故。不能遣因也。此獨舉喻。宗因准上。彼",
    "X53n0856_001:0916a02": "說下釋不遣所由。",
    "X53n0856_001:0916a03": "[0916a03] 俱不遣者。對彼有論。說如&#x8657;空。由彼&#x8657;空。不遣常性。",
    "X53n0856_001:0916a04": "無質礙性。以說&#x8657;空是常性故。無質礙故。",
    "X53n0856_001:0916a05": "[0916a05] 此明宗因俱不遣也。彼有即指同中常無質礙也。",
    "X53n0856_001:0916a06": "說如&#x8657;空正指異喻也。由彼下正明不遣。以說下",
    "X53n0856_001:0916a07": "出不遣所由。",
    "X53n0856_001:0916a08": "[0916a08] 不離者。謂說如瓶。見無常性。有質礙性。",
    "X53n0856_001:0916a09": "[0916a09] 不離者。以於量上不陳離辭。但於瓶上雙現宗因。",
    "X53n0856_001:0916a10": "而未說言。諸無常者見彼質礙。猶如瓶等。故成斯",
    "X53n0856_001:0916a11": "過。",
    "X53n0856_001:0916a12": "[0916a12] 倒離者。謂如說言。諸質礙者。皆是無常。",
    "X53n0856_001:0916a13": "[0916a13] 倒離者。謂於量上倒陳離辭。若正陳應云。諸無常",
    "X53n0856_001:0916a14": "者見彼質礙。先宗後因。方為正陳。今既反此。故云",
    "X53n0856_001:0916a15": "倒也。此似喻中同異十過。前三皆就宗因明過。後",
    "X53n0856_001:0916a16": "二但明合離之過。前三就宗因明過者。以宗因皆",
    "X53n0856_001:0916a17": "齊但引喻不齊。遂使同品不定有異品不定無故",
    "X53n0856_001:0916a18": "也。後二雖明合離之過。然必三支圓滿。合離始陳。",
    "X53n0856_001:0916a19": "是以合離之過亦歸喻也。問何故於同言成言合。",
    "X53n0856_001:0916a20": "於異言遣言離。答以同品須定有。有則合。合即成。",
    "X53n0856_001:0916a21": "異品須&#x5FA7;無。無則遣。遣即離矣。[0916a21] △後總結似立。",
    "X53n0856_001:0916a22": "[0916a22] 如是等似宗因喻言。非正能立。",
    "X53n0856_001:0916a23": "[0916a23] 第二似能立門竟。[0916a23] △三真現量分二。初總標二量。",
    "X53n0856_001:0916a24": "[0916a24] 復次為自開悟。當知唯有現比二量。",
    "X53n0856_001:0916b01": "[0916b01] 此明現比二智唯自開悟也。&#x8462;以現智能達法無",
    "X53n0856_001:0916b02": "生。比智能知因緣生滅。故於立破中離諸過也。起",
    "X53n0856_001:0916b03": "信疏云。真智&#x5FA7;知心真如門。俗智&#x5FA7;知心生滅門。",
    "X53n0856_001:0916b04": "緣起差別即自開悟也。[0916b04] △二別釋現量。",
    "X53n0856_001:0916b05": "[0916b05] 此中現量者。謂無分別。若有正智。於色等義。離名種",
    "X53n0856_001:0916b06": "等所有分別。現現別轉。故名現量。",
    "X53n0856_001:0916b07": "[0916b07] 此中即自開悟中真現量智。即真立破中正智也。",
    "X53n0856_001:0916b08": "謂由此智達萬法無生。證諸法自相。故於立破中",
    "X53n0856_001:0916b09": "離諸過也。現謂顯現。量者楷定義即以現智照現",
    "X53n0856_001:0916b10": "境。於自相處轉。決定無謬。親得法體。離諸分別。云",
    "X53n0856_001:0916b11": "無分別。若有下釋。謂此無分別智對色等境。不帶",
    "X53n0856_001:0916b12": "名言。無籌度心。故云離名種等所有分別。不緣隱",
    "X53n0856_001:0916b13": "暗遮隔及過未之境。故云現現。證境自相。不同六",
    "X53n0856_001:0916b14": "識緣於共相。故云現現別轉。由於自相處轉。故名",
    "X53n0856_001:0916b15": "真現量。此有多種。如瑜伽等說。[0916b15] △四真比量分二。",
    "X53n0856_001:0916b16": "初別釋比量。",
    "X53n0856_001:0916b17": "[0916b17] 言比量者。謂藉眾相而觀於義。相有三種。如前已說。",
    "X53n0856_001:0916b18": "由彼為因。於所比義。有正智生。了知有火。或無常等。",
    "X53n0856_001:0916b19": "是名比量。",
    "X53n0856_001:0916b20": "[0916b20] 比謂比類。量謂量度。如隔山見煙。必知是火。雖未",
    "X53n0856_001:0916b21": "親見。亦非謬也。以先證知諸法本因。後方立量故。",
    "X53n0856_001:0916b22": "眾相即指因中三相。[0916b22] 義即宗義也。三種即同異&#x5FA7;",
    "X53n0856_001:0916b23": "三。由此三相為因。令聞者於所比義。有正智生。了",
    "X53n0856_001:0916b24": "無常等。故名比量。[0916b24] △二總結二量。",
    "X53n0856_001:0916c01": "[0916c01] 於二量中。即智名果。是證相故。如有作用而顯現故。",
    "X53n0856_001:0916c02": "亦名為量。",
    "X53n0856_001:0916c03": "[0916c03] 即智名果。即指現量智及比量智為果。無別果也。",
    "X53n0856_001:0916c04": "何者。以智是證相故。智即果也。言證相者。現量智",
    "X53n0856_001:0916c05": "能證知無差別境。真比量智能證知緣起差別之",
    "X53n0856_001:0916c06": "境。此即內證也。如有下約外用也。上約現比二智",
    "X53n0856_001:0916c07": "證相而言果。此就作用顯現而言量。故云亦也。以",
    "X53n0856_001:0916c08": "二智作用能顯現常無常義故。[0916c08] △五似現量。",
    "X53n0856_001:0916c09": "[0916c09] 有分別智。於義異轉。名似現量。謂諸有智。了瓶衣等",
    "X53n0856_001:0916c10": "分別而生。由彼於義。不以自相為境界故。名似現量。",
    "X53n0856_001:0916c11": "[0916c11] 此似現量智。即似立破中之智也。言似現量者。謂",
    "X53n0856_001:0916c12": "有分別智。不能親證諸法自相。但於諸法義上。分",
    "X53n0856_001:0916c13": "別異轉。故於似立破中而致諸咎。名似現量也。異",
    "X53n0856_001:0916c14": "轉者。大鈔云。謂男女天地等見一合相。名似現量。",
    "X53n0856_001:0916c15": "一合相者。眾緣和合故。攬眾微以成色。合五陰以",
    "X53n0856_001:0916c16": "成人。名一合相。如是見者。是有分別智於義異轉。",
    "X53n0856_001:0916c17": "若一合相不可得。即真現量不可得者。即金剛經",
    "X53n0856_001:0916c18": "云。如來說一合相。即非一合相。以從緣合。即無性",
    "X53n0856_001:0916c19": "故。無性之性。是所證理。如是知者。是正智生。是自",
    "X53n0856_001:0916c20": "相處轉。名真現量也。[0916c20] △六似比量。",
    "X53n0856_001:0916c21": "[0916c21] 若似因智。為先所起諸似義智。名似比量。量因多種。",
    "X53n0856_001:0916c22": "如前已說。用彼為因。於似所比。諸有智生。不能正解。",
    "X53n0856_001:0916c23": "名似比量。",
    "X53n0856_001:0916c24": "[0916c24] 似比量者。謂因智非真。則不能達法本因故。於所",
    "X53n0856_001:0917a01": "比義。顛倒錯亂。不能令聞者正解。名似比量。多種",
    "X53n0856_001:0917a02": "即前不成不定相違等。由是則能起之智名似因。",
    "X53n0856_001:0917a03": "所起之智名似義。為先者即先念分別也。[0917a03] △七真",
    "X53n0856_001:0917a04": "能破。",
    "X53n0856_001:0917a05": "[0917a05] 復次若正顯示能立過失。說名能破。謂初能立缺減",
    "X53n0856_001:0917a06": "過性。立宗過性。不成因性。不定因性。相違因性。及喻",
    "X53n0856_001:0917a07": "過性。顯示此言。開曉問者。是名能破。",
    "X53n0856_001:0917a08": "[0917a08] 復次下標能破。謂初下釋也。&#x8462;能顯示似能立中",
    "X53n0856_001:0917a09": "缺減過性及宗因喻種種過失。斥他無謬。令其開",
    "X53n0856_001:0917a10": "曉。名真能破。[0917a10] △八似能破。",
    "X53n0856_001:0917a11": "[0917a11] 若不實顯能立過言。名似能破。謂於圓滿能立顯示",
    "X53n0856_001:0917a12": "缺減性言。於無過宗有過宗言。於決定因不定因言。",
    "X53n0856_001:0917a13": "於不相違因相違因言。於無過喻有過喻言。如是言",
    "X53n0856_001:0917a14": "說。名似能破。以不能顯他宗過失。彼無過故。且止斯",
    "X53n0856_001:0917a15": "事。",
    "X53n0856_001:0917a16": "[0917a16] 若不下標似能破。謂於下釋也。&#x8462;於他真能立中",
    "X53n0856_001:0917a17": "妄斥其過。名似能破。謂於圓滿有缺減言等。[0917a17] 以不",
    "X53n0856_001:0917a18": "下釋上似破所以也。[0917a18] 彼無下謂彼既無過。不得於",
    "X53n0856_001:0917a19": "中求其有過。故云且止斯事也。龍樹論中似破有",
    "X53n0856_001:0917a20": "多種。為避文繁。此不具錄。[0917a20] △後結略指廣。",
    "X53n0856_001:0917a21": " 已宣少句義  為始立方隅  其間理非理",
    "X53n0856_001:0917a22": " 妙辯於餘處",
    "X53n0856_001:0917a23": "[0917a23] 夫因明幽邃。理量玄微。三支標立破之方。八門核",
    "X53n0856_001:0917a24": "真似之實。條違律過。矩異規同。理括眾經。義該諸",
    "X53n0856_001:0917b01": "論。方隅始&#x524F;。良為少句之敷宣。理致未窮。尚資餘",
    "X53n0856_001:0917b02": "處而妙辯。苟欲深遊海墨。閱廣論始盡淵源。如其",
    "X53n0856_001:0917b03": "略識綱宗。覽斯文已全梗&#x69E9;。然廣略雖異。大旨無",
    "X53n0856_001:0917b04": "殊。惟冀覽者不涉邪岐。齊歸正理也已。",
    "X53n0856_001:0917b06": "因明入正理論解(終)",
    "X53n0856_001:0917b09": "No. 856-C",
    "X53n0856_001:0917b10": "[0917b10] 余嘗掩關閱起信論疏記。至因明三支比量之說。",
    "X53n0856_001:0917b11": "若蚊蚋嚙巨石。毫無所入。因扣諸講者。僉曰。此義",
    "X53n0856_001:0917b12": "失傳舊矣。已而挂錫海虞之中&#x5CEF;。一日瞿洞觀居",
    "X53n0856_001:0917b13": "士歸自婁江。言晤三懷座主。論因明義甚悉。余聞",
    "X53n0856_001:0917b14": "之。喜躍不自勝。而&#x7B5E;杖金陵。謁師於古瓦官寺。遂",
    "X53n0856_001:0917b15": "得執卷請益。頗知梗&#x69E9;。越兩載。飛錫燕山。又聞玉",
    "X53n0856_001:0917b16": "菴座主有因明論解。復就諮詢。益通疑滯。夫二師",
    "X53n0856_001:0917b17": "之于是論。誠可謂開萬古&#x7FA3;蒙。而余也何幸與領",
    "X53n0856_001:0917b18": "金錍之惠。然得失疵美亦互有焉。乃不愧暗鈍。參",
    "X53n0856_001:0917b19": "酌異同。筆削可否。兼之捃摭清涼疏鈔宗鏡諸書。",
    "X53n0856_001:0917b20": "集為此解。以備遺忘。亦井蛙自見其天也。密藏開",
    "X53n0856_001:0917b21": "兄。禪悅之暇。偶得目擊。於焉心可。因謀序馮開之",
    "X53n0856_001:0917b22": "太史。以付剞劂。余固止之曰。吾斯之未能信。開兄",
    "X53n0856_001:0917b23": "曰。審爾。又何惜乎傳之繭枲。以就正諸方也。遂梓"
}