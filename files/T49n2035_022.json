{
    "T49n2035_022:0244a08": "佛祖統紀卷第二十二",
    "T49n2035_022:0244a10": "宋景定四明東湖沙門志磐撰",
    "T49n2035_022:0244a11": "未詳承嗣傳第八",
    "T49n2035_022:0244a12": "東陽善慧大士(齋梁之間)景明道房禪師(稠師傳)",
    "T49n2035_022:0244a13": "北齊僧稠禪師北齊李獎侍郎(稠師傳)",
    "T49n2035_022:0244a14": "天台智琰法師(唐)金華方巖法師",
    "T49n2035_022:0244a15": "西京楚金法師千福飛錫法師",
    "T49n2035_022:0244a16": "終南法善法師玉泉真公法師(下三人見淨土志)",
    "T49n2035_022:0244a17": "南岳承遠法師南岳法照國師",
    "T49n2035_022:0244a18": "無姓法劍法師(下二人見光教志)長沙懷遠法師",
    "T49n2035_022:0244a19": "五臺志遠法師五臺元堪法師(遠師傳)",
    "T49n2035_022:0244a20": "天台道暹法師國清清觀法師",
    "T49n2035_022:0244a21": "國清文舉法師建業敬雲法師",
    "T49n2035_022:0244a22": "泰山妙行法師四明子麟法師(五代唐)",
    "T49n2035_022:0244a23": "十祖玄燭法師嘉禾皓端法師",
    "T49n2035_022:0244a24": "會稽什法師(宋下三人見法智紀)嘉禾子玄法師",
    "T49n2035_022:0244a25": "天台元&#x9834;法師括蒼聰法師(南屏傳)",
    "T49n2035_022:0244a26": "無相善勤法師寶藏利贇法師(勒師傳)",
    "T49n2035_022:0244a27": "普慈揮法師(下二人湛假名傳)空相融法師",
    "T49n2035_022:0244a28": "超果照法師(下二人敏法雲傳)廣化明法師",
    "T49n2035_022:0244a29": "宗元錄&#x9834;法師寶雲威法師(正文慧傳)",
    "T49n2035_022:0244b01": "方廣曇照法師普照因法師",
    "T49n2035_022:0244b02": "佛智道如法師(如上竺傳)寶積實法師(吳克己傳)",
    "T49n2035_022:0244b03": "淨慧威法師(草菴錄)左溪志昭法師",
    "T49n2035_022:0244b04": "無功居士王闐",
    "T49n2035_022:0244b05": "[0244b05] 有為天台之道。而無聞於後世者。固亦多",
    "T49n2035_022:0244b06": "矣。非以其&#x8FF9;晦而位卑身亡而嗣絕乎。至",
    "T49n2035_022:0244b07": "若舊雖有傳而無所師。附見他傳而無",
    "T49n2035_022:0244b08": "所考。凡於法門有旁贊之一益者。豈不",
    "T49n2035_022:0244b09": "樂書。作未詳承嗣傳。",
    "T49n2035_022:0244b10": "[0244b10] 東陽大士傅翕字玄風。義烏人。齊建武四年",
    "T49n2035_022:0244b11": "五月八日生。幼與里人漁以籠盛魚。沈水",
    "T49n2035_022:0244b12": "中祝曰。欲去者去止者止。人以為愚。年十",
    "T49n2035_022:0244b13": "六。娶劉氏生二子普建。普成。二十四漁於",
    "T49n2035_022:0244b14": "稽停塘。梵僧嵩頭陀謂曰。我昔與汝於毘婆",
    "T49n2035_022:0244b15": "尸佛所發願度眾生。今兜率宮衣&#x9262;見在。",
    "T49n2035_022:0244b16": "何當還耶。令視水見圓光寶蓋環覆其身。",
    "T49n2035_022:0244b17": "乃悟曰。鑪&#x97B4;之所多鈍鐵。良醫之門足病",
    "T49n2035_022:0244b18": "人。方急度生何暇思兜率。乃結菴於松山",
    "T49n2035_022:0244b19": "雙擣樹間。自稱當來解脫善慧大士。種植蔬",
    "T49n2035_022:0244b20": "果任人采取。為人傭工晝作夜歸。與妻妙",
    "T49n2035_022:0244b21": "光敷演佛法。苦行七年。宴坐之間。見釋迦",
    "T49n2035_022:0244b22": "金粟定光三佛東來放光如日。空聲唱言。成",
    "T49n2035_022:0244b23": "道之日。當代釋迦坐道場。已而四眾沓至",
    "T49n2035_022:0244b24": "作禮。郡守王烋。謂是妖妄囚之。兼旬不",
    "T49n2035_022:0244b25": "食。媿而釋之。還山愈精進曰。我從兜率宮",
    "T49n2035_022:0244b26": "來為說無上菩提。昔隱此事今不覆藏。大",
    "T49n2035_022:0244b27": "通六年。遣弟子傅暀奉書詣闕稱。帝為國",
    "T49n2035_022:0244b28": "主救世菩薩。詔報曰。善慧欲度眾生欲來",
    "T49n2035_022:0244b29": "隨意。帝預&#x52C5;鎖門以觀其異。大士袖出木",
    "T49n2035_022:0244c01": "鎚一扣。諸門盡開。見帝於善言殿。謁者三",
    "T49n2035_022:0244c02": "贊。不拜。直上御榻對語異常。設食竟。出",
    "T49n2035_022:0244c03": "鍾山坐定林松下。縣官資給。大同元年。請",
    "T49n2035_022:0244c04": "講三慧般若於重雲殿。公卿畢集。天子至眾",
    "T49n2035_022:0244c05": "皆迎。大士不動。御史問故。答曰。法地若動。",
    "T49n2035_022:0244c06": "一切法不安。帝善之。翌日獨延於壽光殿。",
    "T49n2035_022:0244c07": "夜漏上乃出。梁末饑亂。日與其徒拾橡栗。",
    "T49n2035_022:0244c08": "楺草作糜以活閭里。盜不忍犯。嘗曰。我賢",
    "T49n2035_022:0244c09": "劫千佛中一佛。弟子慧榮欲建龍華會。大士",
    "T49n2035_022:0244c10": "曰。龍華是我事。汝可建請佛停光會。若從",
    "T49n2035_022:0244c11": "吾言定見龍華。又曰。吾悟道四十劫。釋迦",
    "T49n2035_022:0244c12": "方始發心。由釋迦能捨身。所以先我成佛。",
    "T49n2035_022:0244c13": "陳天嘉二年。山中行道。常見七佛在前維摩",
    "T49n2035_022:0244c14": "從後。謂弟子曰。七佛中唯釋迦數與我語。",
    "T49n2035_022:0244c15": "光大二年冬。大士曰。嵩公已還兜率天。我不",
    "T49n2035_022:0244c16": "得久住。作還元詩十二章。大建元年四月",
    "T49n2035_022:0244c17": "二十四日示寂。七日縣令陳鍾耆來禮敬。傳",
    "T49n2035_022:0244c18": "香之次。猶反手受香。眾益驚歎。葬松山之",
    "T49n2035_022:0244c19": "隅。&#x52C5;僕射徐陵撰碑。",
    "T49n2035_022:0244c20": "[0244c20] 荊溪止觀義例曰。東陽大士位居等覺。尚",
    "T49n2035_022:0244c21": "以三觀四運而為心要。故獨自詩曰。獨",
    "T49n2035_022:0244c22": "自精(草堂元法師隨釋云。謂三千絕妙。法界獨立。其體精妙)其實離聲名",
    "T49n2035_022:0244c23": "(三千妙體本離聲教名字)三觀一心融萬品(三觀三千也。三千即空假中。秖一念",
    "T49n2035_022:0244c24": "是若了三千自萬品。一即一切。一切即一。非一非一切。而一而一切。融相可知)荊棘叢",
    "T49n2035_022:0244c25": "林何處生(九界惑染生死因果荊棘也。佛界因果萬德莊嚴叢林也。善惡崢嶸同歸一相。一",
    "T49n2035_022:0244c26": "相無相故云何處生。此證真如理觀也)獨自作(起十界四運。四句推撿。故云作也)問",
    "T49n2035_022:0244c27": "我心中何所著(問起之辭)推檢四運并無生(正用",
    "T49n2035_022:0245a01": "觀也)千端萬累何能縛(此觀成也。十界善惡因果何能為縛。此證唯識事觀也)",
    "T49n2035_022:0245a02": "況復三觀本宗瓔珞。補處大士。金口親承。",
    "T49n2035_022:0245a03": "故知一家教門。遠稟佛經。復與大士宛",
    "T49n2035_022:0245a04": "如符契(小瓔珞經二卷。上卷明次第三觀。謂從假入空觀。從空入假觀。二觀為方便得入中",
    "T49n2035_022:0245a05": "道第一義觀。下卷明圓三觀。謂佛為敬首菩薩說三觀法界諸佛自性清淨云云。三觀既自佛說。大士金口親",
    "T49n2035_022:0245a06": "承。今家建立遠宗佛說。復與大士所說三觀符契也)。",
    "T49n2035_022:0245a07": "[0245a07] 述曰。過去諸佛由三觀道安住祕藏。現",
    "T49n2035_022:0245a08": "在釋迦由三觀道果後示權。是知自行化",
    "T49n2035_022:0245a09": "他權實因果之法。無非三觀之道。瓔珞",
    "T49n2035_022:0245a10": "宣之於前。智論申之於後。北齊心悟而立",
    "T49n2035_022:0245a11": "為法。東陽旁贊而示以詩。皆所以明此",
    "T49n2035_022:0245a12": "道也。東陽顯於梁而終於陳。當北齊南",
    "T49n2035_022:0245a13": "岳智者以此道相傳之際尚無恙也。昔",
    "T49n2035_022:0245a14": "承佛口之親宣。今值諸師之授受。於是作",
    "T49n2035_022:0245a15": "而言曰。大哉。三觀之道。行於震旦其在",
    "T49n2035_022:0245a16": "斯時乎。乃述為二詩。從旁而讚之宜也。",
    "T49n2035_022:0245a17": "世人不考為同時。遂指東陽為前人。而",
    "T49n2035_022:0245a18": "謂其能預談三觀。故晁景迂為明智碑。",
    "T49n2035_022:0245a19": "亦謂前乎智者。以導其教者。曰梁傅大",
    "T49n2035_022:0245a20": "士。斯言未的也。今當易之云。與文禪師",
    "T49n2035_022:0245a21": "同時。旁贊其道者。曰傅大士。以大士無",
    "T49n2035_022:0245a22": "授受之&#x8FF9;。今但附見於傳首云。",
    "T49n2035_022:0245a23": "[0245a23] 禪師僧稠。鉅鹿孫氏。從景明寺道房禪師",
    "T49n2035_022:0245a24": "受行止觀攝心旬日即得入定。復修涅槃",
    "T49n2035_022:0245a25": "聖行四念處法。安居五夏。日唯一食。嘗九日",
    "T49n2035_022:0245a26": "修死想觀。以所詣白跋陀三藏。藏曰。&#x8471;嶺",
    "T49n2035_022:0245a27": "以東習禪定者汝為最矣。復詣王屋山修",
    "T49n2035_022:0245a28": "習前法。遇兩虎&#x9B2A;。師以錫杖中解。虎即散",
    "T49n2035_022:0245a29": "去。黃門侍郎李獎。求學禪要為說止觀兩",
    "T49n2035_022:0245b01": "卷。北齊文宣。詔師出山說法。師為說三界",
    "T49n2035_022:0245b02": "本空萬法如幻。榮華世相不可常保。帝為之",
    "T49n2035_022:0245b03": "毛&#x7AEA;汗流。於鄴城結雲門寺以禮奉之。宴",
    "T49n2035_022:0245b04": "坐一室未嘗送迎。弟子或以為諫。師曰。賓",
    "T49n2035_022:0245b05": "頭盧迎王七步致令失國。吾雖德不逮",
    "T49n2035_022:0245b06": "古。而儀相是同。不敢自欺。冀致福於帝耳。",
    "T49n2035_022:0245b07": "帝惑左右之言。謂師不敬。欲躬往加害。師",
    "T49n2035_022:0245b08": "已冥知。旦乘牛車往谷口二十里。拱立道",
    "T49n2035_022:0245b09": "旁。帝怪問之。師曰。身血不淨恐污伽藍。",
    "T49n2035_022:0245b10": "帝愧悔。謂侍臣楊遵彥曰。若此真人何可",
    "T49n2035_022:0245b11": "毀謗。欲負師還寺。師磬折不受。帝曰。弟子",
    "T49n2035_022:0245b12": "負師遍天下未足謝愆。遂同輦還宮。問",
    "T49n2035_022:0245b13": "弟子前身何人。師曰。曾作羅剎王今猶好",
    "T49n2035_022:0245b14": "殺。祝盆水使視之即見羅剎形。又欲見",
    "T49n2035_022:0245b15": "佛法靈異。師投袈裟於地。帝遣人舉之。增",
    "T49n2035_022:0245b16": "至數十人不能動。師令沙彌取之。如舉",
    "T49n2035_022:0245b17": "一羽。帝益敬信。請受菩薩戒。留禁中四旬",
    "T49n2035_022:0245b18": "而出。乾明元年四月示寂。&#x52C5;建塔以藏舍",
    "T49n2035_022:0245b19": "利。",
    "T49n2035_022:0245b20": "[0245b20] 述曰。案稠禪師行道。於北齊天保中。與",
    "T49n2035_022:0245b21": "思禪師為同時。逆而推之。則知受止觀",
    "T49n2035_022:0245b22": "於房禪師。當天保之初。復更推之。則天",
    "T49n2035_022:0245b23": "保已前。當東魏孝靜之世。時文禪師。始",
    "T49n2035_022:0245b24": "以己悟一心三智之道以授思禪師。則知",
    "T49n2035_022:0245b25": "房師所受止觀。亦應稟自文師。蓋文師",
    "T49n2035_022:0245b26": "悟由中論。獨步河淮時無競化。非小乘",
    "T49n2035_022:0245b27": "禪師之所能知。然則房師。上受文師。下",
    "T49n2035_022:0245b28": "傳稠師。上下推之為可信矣。",
    "T49n2035_022:0245b29": "[0245b29] 法師智琰。母夢升通玄塔相輪坐而誕。十二",
    "T49n2035_022:0245c01": "誦通法華。時稱神童。祝髮之後即參講席",
    "T49n2035_022:0245c02": "(師以正觀年終。則知參講之時。即章安諸師也)。嘗隱虎丘山講懺餘日。",
    "T49n2035_022:0245c03": "誦法華至三千部。霄鑪未爇自起煙芬。夕",
    "T49n2035_022:0245c04": "罐纔空潛加溢水。蓋天童給侍之驗焉。行三",
    "T49n2035_022:0245c05": "淨業修十六觀。率五百人月建齋講。十年",
    "T49n2035_022:0245c06": "不替。講法華淨名皆三十遍。觀音玄三十",
    "T49n2035_022:0245c07": "遍。貞觀八年冬示疾。見梵僧手執寶瓶曰。",
    "T49n2035_022:0245c08": "吾無邊光也。&#x5374;後淨土稱功德寶王。即我是",
    "T49n2035_022:0245c09": "也。師謂門人曰。無邊光大勢至也。功德寶",
    "T49n2035_022:0245c10": "王其成佛之號也。由因言果。以此勉余。余",
    "T49n2035_022:0245c11": "其西歸乎。即入定不反。",
    "T49n2035_022:0245c12": "[0245c12] 金華方巖和尚。荊溪未入僧時。曾從之受",
    "T49n2035_022:0245c13": "止觀(應是左溪門人)。",
    "T49n2035_022:0245c14": "[0245c14] 法師楚金。廣平程氏。七歲出家。禮藏探經",
    "T49n2035_022:0245c15": "法華在手。九歲依西京龍興寺具戒。習智",
    "T49n2035_022:0245c16": "者教。嘗誦經至寶塔品。身心泊然寶塔忽現。",
    "T49n2035_022:0245c17": "釋迦分身滿虛空界。禪坐六年。誓建斯塔。",
    "T49n2035_022:0245c18": "誠懷一啟檀信自來。於築基夜誦經行道。",
    "T49n2035_022:0245c19": "眾聞天樂異香。玄宗夢空中楚金二字。詰朝",
    "T49n2035_022:0245c20": "訪問。咸以師對。乃親製多寶塔額賜縑&#x7DCD;",
    "T49n2035_022:0245c21": "為助。功畢之日五色瑞雲凝於塔上。謂同",
    "T49n2035_022:0245c22": "學曰。鑿井見泥去水不遠。鑽木已熱得",
    "T49n2035_022:0245c23": "火可諳。凡我七人聿成一志。晝夜誦經香",
    "T49n2035_022:0245c24": "煙不斷。乃於春秋二時。集七七僧行法華",
    "T49n2035_022:0245c25": "三昧。奉旨許為常式。前後感獲舍利七百",
    "T49n2035_022:0245c26": "粒。血書法華菩薩戒經。以祝九重。寫法華",
    "T49n2035_022:0245c27": "千部。金字三十六部。用鎮寶塔。復寫千部",
    "T49n2035_022:0245c28": "散施信人。化緣既畢右&#x8107;而逝。薪盡火滅雪",
    "T49n2035_022:0245c29": "顏如生。天子遣塔於城西。貞元十三年。左",
    "T49n2035_022:0246a01": "街功德使竇文場奏先師楚金。於天寶初為",
    "T49n2035_022:0246a02": "國建塔。置法華道場。今僧眾禮念。六十餘",
    "T49n2035_022:0246a03": "年經聲不絕。乞加旌表。詔諡大圓法師。",
    "T49n2035_022:0246a04": "[0246a04] 法師飛錫與楚金。精嚴三觀。天寶初。遊京",
    "T49n2035_022:0246a05": "師止終南紫閣草堂。俄有詔住千福法華",
    "T49n2035_022:0246a06": "道場。不空翻譯新經。頻當筆受潤文之任。",
    "T49n2035_022:0246a07": "永泰初。詔於大明宮同良賁等參譯仁王",
    "T49n2035_022:0246a08": "護國及密嚴經。與三藏不空學士柳伉重加",
    "T49n2035_022:0246a09": "詳定。充證義正員。嘗撰念佛三昧寶王論三",
    "T49n2035_022:0246a10": "卷明淨土三世通修之義。",
    "T49n2035_022:0246a11": "[0246a11] 禪師法善。習天台教學。唐天寶間遊京師。",
    "T49n2035_022:0246a12": "常誦法華。所居之處瓶水自滿。臨終見金蓮",
    "T49n2035_022:0246a13": "從空下迎。天樂競鳴隱隱向西去。",
    "T49n2035_022:0246a14": "[0246a14] 法師志遠。汝南宋氏。初依荷澤聞天台一",
    "T49n2035_022:0246a15": "宗。該通妙理力學積歲。居五臺華嚴。食非",
    "T49n2035_022:0246a16": "別請。臥不解衣。四種三昧用為常課。會昌",
    "T49n2035_022:0246a17": "四年。忽絕食數朝誡門人曰。天台之道。妙",
    "T49n2035_022:0246a18": "在法華文句本&#x8FF9;二門開近顯遠。玄文五義",
    "T49n2035_022:0246a19": "判釋止觀境觀雙修行解圓明遮照平等。將",
    "T49n2035_022:0246a20": "踐聖階降茲罕及。禮懺方等必假精誠。",
    "T49n2035_022:0246a21": "永懷於茲宜副吾意。時學者如林。唯元堪",
    "T49n2035_022:0246a22": "達其旨。武宗沙汰佛法堪稟遺言。以諸文",
    "T49n2035_022:0246a23": "藏之屋壁。宣宗即位重輝佛日。堪再葺舊",
    "T49n2035_022:0246a24": "居。取其藏本置之影堂。傳唱當時絕而復",
    "T49n2035_022:0246a25": "續。",
    "T49n2035_022:0246a26": "[0246a26] 法師道暹。天台人。大歷中入京傳教。盛有",
    "T49n2035_022:0246a27": "著述。能於虛空遊行往來。時謂有神足之",
    "T49n2035_022:0246a28": "證。",
    "T49n2035_022:0246a29": "[0246a29] 法師清觀。臨海屈氏。久居國清。妙洞三觀",
    "T49n2035_022:0246b01": "禪定神異。清介自守不畜衣&#x9262;。嘗曰。恨未",
    "T49n2035_022:0246b02": "能舍己頭目。溪南有請供者。夜雨水漲人",
    "T49n2035_022:0246b03": "不能渡。師頃刻即赴身衣無濕。人知其有",
    "T49n2035_022:0246b04": "神足通焉。",
    "T49n2035_022:0246b05": "[0246b05] 法師文舉。東陽張氏。入國清習天台之道。",
    "T49n2035_022:0246b06": "悉通要妙。其形如山其貌如玉。動若浮",
    "T49n2035_022:0246b07": "雲靜若止水。目不旁視口無戲言。四威儀",
    "T49n2035_022:0246b08": "中無非律範。丹丘二眾仰以為法。先是國",
    "T49n2035_022:0246b09": "清為煬帝建光明道場。歲以為期。人繁食",
    "T49n2035_022:0246b10": "少。師竭力營建。成莊田十二頃。眾賴以濟。",
    "T49n2035_022:0246b11": "[0246b11] 法師敬雲。建業人。夙學天台之道。光化二年。",
    "T49n2035_022:0246b12": "於永嘉寺講經。依俱舍論述小乘入道五",
    "T49n2035_022:0246b13": "位。作柝玄記二卷。法師妙行。初學天台教。",
    "T49n2035_022:0246b14": "既入居泰山。結草為衣拾果為食。行法華",
    "T49n2035_022:0246b15": "三昧感普賢現身證明。後專持彌陀經。於",
    "T49n2035_022:0246b16": "一夕見流離地佛與二菩薩涌立空中。僖",
    "T49n2035_022:0246b17": "宗聞其名。詔賜號常精進菩薩。後一日再",
    "T49n2035_022:0246b18": "見寶地。謂左右曰。吾無觀想而寶地復見。",
    "T49n2035_022:0246b19": "安養之期至矣。即日右&#x8107;安臥而化。",
    "T49n2035_022:0246b20": "[0246b20] 法師子麟。四明人。五代唐清泰二年。往高麗",
    "T49n2035_022:0246b21": "百濟日本諸國援智者教。高麗遣使李仁日",
    "T49n2035_022:0246b22": "送師西還。吳越王鏐。於郡城建院以安其",
    "T49n2035_022:0246b23": "眾(今東壽昌)。",
    "T49n2035_022:0246b24": "[0246b24] 法師玄燭。戒德定品慧業法門。講唱宗乘當",
    "T49n2035_022:0246b25": "世特立。大順初。傳法帝京。學徒數百左右悅",
    "T49n2035_022:0246b26": "隨。時謂其可繼荊溪。尊稱為十祖云。",
    "T49n2035_022:0246b27": "[0246b27] 法師皓端。嘉禾張氏。聞玄燭時稱十祖。遂",
    "T49n2035_022:0246b28": "往參學。即悟一心三觀之旨。誓心山居二十",
    "T49n2035_022:0246b29": "餘年。身無長衣口無異味。坐唯一榻門不",
    "T49n2035_022:0246c01": "設關。本朝建隆初。無疾坐亡。火浴舍利不",
    "T49n2035_022:0246c02": "知其算。得法者八十人。",
    "T49n2035_022:0246c03": "[0246c03] 法師善勤。天台人。無相以主席請於郡。時",
    "T49n2035_022:0246c04": "以師高行為之舉。及遷淨名。舉樝菴繼",
    "T49n2035_022:0246c05": "其席。樝菴遷赤城。眾舉利贇繼。贇赴寶藏。",
    "T49n2035_022:0246c06": "部使者。復以無相卑。師以眾不足容。乃別",
    "T49n2035_022:0246c07": "遷勝地增建棟宇。時謂安清淨眾講妙教",
    "T49n2035_022:0246c08": "觀。宜天人之交助也。",
    "T49n2035_022:0246c09": "[0246c09] 法師元&#x9834;。吳興人。政和二年。於郡城開元",
    "T49n2035_022:0246c10": "建智者院。日居慈&#x9714;閣。秉筆著書。自正像",
    "T49n2035_022:0246c11": "統紀終教藏目錄凡百卷。名天台宗元錄。序",
    "T49n2035_022:0246c12": "次古今諸師行事。為山家之盛典云。又述",
    "T49n2035_022:0246c13": "法華靈瑞集為十科。始於普賢證明終至",
    "T49n2035_022:0246c14": "香光表相。郡補為都師。有招權者。誣以事",
    "T49n2035_022:0246c15": "民。其衣聞者流涕。而師不為慍。幅巾布褐。",
    "T49n2035_022:0246c16": "遨遊人間。隨時升沈。晚在鹽橋菴廬誦經",
    "T49n2035_022:0246c17": "課佛。一夕面西危坐。欣然神化。焚龕之日舍",
    "T49n2035_022:0246c18": "利布地。",
    "T49n2035_022:0246c19": "[0246c19] 法師曇照。四明人。受業方廣。宣和初。述天",
    "T49n2035_022:0246c20": "台別傳注。最為詳委。學者韙之。",
    "T49n2035_022:0246c21": "[0246c21] 法師志因。賜號普照。少學天台之道修淨",
    "T49n2035_022:0246c22": "土行。五十年法服未嘗去體。嘗因寇擾入",
    "T49n2035_022:0246c23": "山避亂。唯&#x643A;觸服。方欲登圊。寇已逼近。",
    "T49n2035_022:0246c24": "師易衣石上從容洗漱。寇不敢犯。識者歎",
    "T49n2035_022:0246c25": "仰。謂之遊行無畏。其斯人乎。",
    "T49n2035_022:0246c26": "[0246c26] 法師志昭。居左溪述釋迦譜。稱躬稟叔父",
    "T49n2035_022:0246c27": "鎧菴微旨。及編次歷代宗承圖。後學於是有",
    "T49n2035_022:0246c28": "考。",
    "T49n2035_022:0246c29": "[0246c29] 王闐。四明慈溪人。自號無功叟。家世名儒。",
    "T49n2035_022:0247a01": "再舉進士不得志。布衣蔬食遍詢講席。晚",
    "T49n2035_022:0247a02": "年唯專念佛。以所得旨意述淨土自信錄。",
    "T49n2035_022:0247a03": "其序略云。眾生本心具四淨土。如同居者",
    "T49n2035_022:0247a04": "在具縛凡夫即可依之。其餘三土。至斷惑",
    "T49n2035_022:0247a05": "聖人始獲證入焉。且往生一門有二淨業。",
    "T49n2035_022:0247a06": "曰正觀。默照本心也。曰助行。備修萬善",
    "T49n2035_022:0247a07": "也。正觀與助行並進。則了達四淨土矣。止",
    "T49n2035_022:0247a08": "有願等事善者。近生凡聖同居。而遠作上",
    "T49n2035_022:0247a09": "三土之因也。以此論之。則淨土者。正是究",
    "T49n2035_022:0247a10": "理菩薩所登境界。而兼容悠悠眾生回向漸",
    "T49n2035_022:0247a11": "修耳。又云圓機體道是最上淨業。苟加願以",
    "T49n2035_022:0247a12": "導之。即預優品。愚朴之輩。但稱佛發願者",
    "T49n2035_022:0247a13": "亦莫不生。觀淨土一門。則知聖人無棄物",
    "T49n2035_022:0247a14": "也。彼但守癡空之人。以無礙無修。起自障",
    "T49n2035_022:0247a15": "心。絕他學路。乃高其言曰。淨土末事何足",
    "T49n2035_022:0247a16": "道哉。發是言者可哀也矣。紹興十六年四",
    "T49n2035_022:0247a17": "月丁卯之夕。忽聞異香滿室。謂弟沙門思",
    "T49n2035_022:0247a18": "齊曰。此吾所修淨業有感也。乃沐浴更衣。",
    "T49n2035_022:0247a19": "面西趺坐而化。焚其軀得舍利如菽者百",
    "T49n2035_022:0247a20": "八粒(此卷四十三人。本紀惟錄二十二人。餘二十一人。皆見別傳。故以小字釋之)。"
}