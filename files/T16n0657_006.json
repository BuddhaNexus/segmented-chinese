{
    "T16n0657_006:0166a15": "佛說華手經卷第六",
    "T16n0657_006:0166a17": "後秦龜茲國三藏鳩摩羅什奉 詔譯",
    "T16n0657_006:0166a18": "三昧品第十九",
    "T16n0657_006:0166a19": "[0166a19] 爾時，世尊見諸大眾普皆集會，即於坐上入",
    "T16n0657_006:0166a20": "佛首楞嚴三昧；從首楞嚴三昧起，入佛妙金",
    "T16n0657_006:0166a21": "剛三昧；從妙金剛三昧起，入佛知十方言音",
    "T16n0657_006:0166a22": "差別三昧；從知十方言音差別三昧起，入佛",
    "T16n0657_006:0166a23": "無量莊嚴三昧；從無量莊嚴三昧起，入佛師",
    "T16n0657_006:0166a24": "子月三昧；從師子月三昧起，入佛師子奮迅",
    "T16n0657_006:0166a25": "三昧；從師子奮迅三昧起，入佛無邊緣三昧；",
    "T16n0657_006:0166a26": "從無邊緣三昧起，入佛光王三昧；從光王三",
    "T16n0657_006:0166a27": "昧起，入佛妙陀羅尼三昧；從妙陀羅尼三昧",
    "T16n0657_006:0166a28": "起，入佛無相生三昧；從無相生三昧起，入佛",
    "T16n0657_006:0166a29": "師子自在力三昧；從師子自在力三昧起，入",
    "T16n0657_006:0166b01": "佛淨月三昧；從淨月三昧起，入佛一相嚴三",
    "T16n0657_006:0166b02": "昧；從一相嚴三昧起，入佛眾相嚴三昧；從眾",
    "T16n0657_006:0166b03": "相嚴三昧起，入佛無邊光三昧；從無邊光三昧",
    "T16n0657_006:0166b04": "起，入佛大海三昧；從大海三昧起，入佛起",
    "T16n0657_006:0166b05": "一切法海法性定三昧；從起一切法海法性",
    "T16n0657_006:0166b06": "定三昧起，入佛示無邊願緣三昧；從示無邊",
    "T16n0657_006:0166b07": "願緣三昧起，入佛生一切無邊自在法三昧；",
    "T16n0657_006:0166b08": "從生一切無邊自在法三昧起，入佛一切法",
    "T16n0657_006:0166b09": "無住處三昧；從一切法無住處三昧起，入佛",
    "T16n0657_006:0166b10": "無邊光高華三昧；從無邊光高華三昧起，入",
    "T16n0657_006:0166b11": "佛一切法思量淨印三昧；從一切法思量淨",
    "T16n0657_006:0166b12": "印三昧起，入佛一切法無垢印三昧；從一切",
    "T16n0657_006:0166b13": "法無垢印三昧起，入佛示無邊佛自在力三",
    "T16n0657_006:0166b14": "昧；從示無邊佛自在力三昧起，入佛一切眾",
    "T16n0657_006:0166b15": "生滅相三昧；從一切眾生滅相三昧起，入佛",
    "T16n0657_006:0166b16": "一切法如來所行三昧；從一切法如來所行",
    "T16n0657_006:0166b17": "三昧起，入佛示無邊自在神通莊嚴三昧；從",
    "T16n0657_006:0166b18": "示無邊自在神通莊嚴三昧起，入佛三世無",
    "T16n0657_006:0166b19": "礙一切法性定三昧；從三世無礙一切法性",
    "T16n0657_006:0166b20": "定三昧起，入佛一切法中得自在力三昧；從",
    "T16n0657_006:0166b21": "一切法中得自在力三昧起，入佛攝一切法",
    "T16n0657_006:0166b22": "海自在印三昧；從攝一切法海自在印三昧",
    "T16n0657_006:0166b23": "起，入佛堅固三昧；從堅固三昧起，入佛善通",
    "T16n0657_006:0166b24": "達三昧；從善通達三昧起，入佛無動三昧；從",
    "T16n0657_006:0166b25": "無動三昧起，入佛觀見一切法三昧；從觀見",
    "T16n0657_006:0166b26": "一切法三昧起，入佛普明三昧；從普明三",
    "T16n0657_006:0166b27": "昧起，入佛普觀印三昧；從普觀印三昧起，入",
    "T16n0657_006:0166b28": "佛無明闇三昧；從無明闇三昧起，入佛無見",
    "T16n0657_006:0166b29": "三昧；從無見三昧起，入佛一切法無礙無取",
    "T16n0657_006:0166c01": "三昧；從一切法無礙無取三昧起，入佛無盡",
    "T16n0657_006:0166c02": "相三昧；從無盡相三昧起，入佛無盡定三昧；",
    "T16n0657_006:0166c03": "從無盡定三昧起，入佛無盡緣三昧；從無盡",
    "T16n0657_006:0166c04": "緣三昧起，入佛一寶相三昧；從一寶相三昧",
    "T16n0657_006:0166c05": "起，入佛大莊嚴三昧；從大莊嚴三昧起，入佛",
    "T16n0657_006:0166c06": "無邊莊嚴三昧；從無邊莊嚴三昧起，入佛無",
    "T16n0657_006:0166c07": "瞋恨三昧；從無瞋恨三昧起，入佛示一切眾",
    "T16n0657_006:0166c08": "生善根三昧；從示一切眾生善根三昧起，入",
    "T16n0657_006:0166c09": "佛一切眾生種善根因緣三昧；從一切眾生",
    "T16n0657_006:0166c10": "種善根因緣三昧起，入佛一切入三昧；從一",
    "T16n0657_006:0166c11": "切入三昧起，入佛一切法淨行三昧；從一切",
    "T16n0657_006:0166c12": "法淨行三昧起，入佛不現一切法三昧；從不",
    "T16n0657_006:0166c13": "現一切法三昧起，入佛照明莊嚴一切菩薩",
    "T16n0657_006:0166c14": "三昧；從照明莊嚴一切菩薩三昧起，入佛淨",
    "T16n0657_006:0166c15": "一切聲聞眼三昧；從淨一切聲聞眼三昧起，",
    "T16n0657_006:0166c16": "入佛一切眾生種無礙淨善根三昧；從一切",
    "T16n0657_006:0166c17": "眾生種無礙淨善根三昧起，入佛息三惡",
    "T16n0657_006:0166c18": "趣苦惱三昧；從息三惡趣苦惱三昧起，入佛",
    "T16n0657_006:0166c19": "一切佛土中眾生種善根三昧；從一切佛土中",
    "T16n0657_006:0166c20": "眾生種善根三昧起，入佛不動變三昧。佛在",
    "T16n0657_006:0166c21": "是不動變三昧中。[0166c21] 時，淨居諸天以偈讚曰：",
    "T16n0657_006:0166c22": "「佛住不動變，  威德如須彌，",
    "T16n0657_006:0166c23": " 壞諸外道論，  特映大千界。",
    "T16n0657_006:0166c24": " 其心不能見，  入無依止定，",
    "T16n0657_006:0166c25": " 入定而無依，  是佛不思議。",
    "T16n0657_006:0166c26": " 為壞眾疑網，  哀愍故說法，",
    "T16n0657_006:0166c27": " 無疑常處定，  三明出三界。",
    "T16n0657_006:0166c28": " 大智德菩薩，  今皆集此會，",
    "T16n0657_006:0166c29": " 佛無疑在定，  唯願決眾疑。",
    "T16n0657_006:0167a01": " 佛定不依眼，  亦復非不依，",
    "T16n0657_006:0167a02": " 非二無眼相，  是定聖所讚。",
    "T16n0657_006:0167a03": " 在定若依眼，  佛則為虛誑，",
    "T16n0657_006:0167a04": " 知眼無所有，  故佛定無依。",
    "T16n0657_006:0167a05": " 佛不依六根，  亦復非不依，",
    "T16n0657_006:0167a06": " 外道迷此議，  世間所不解。」",
    "T16n0657_006:0167a07": "求法品第二十",
    "T16n0657_006:0167a08": "[0167a08] 爾時，世尊從不動變三昧安祥而起，告舍",
    "T16n0657_006:0167a09": "利弗：「諸菩薩摩訶薩有四法行，得不退智，獲",
    "T16n0657_006:0167a10": "大慈悲諸三昧慧，亦能無礙逮佛十力；又於",
    "T16n0657_006:0167a11": "諸法得分別慧，得無礙辯、無斷辯、捷疾辯、樂說",
    "T16n0657_006:0167a12": "辯、深辯、利辯、無礙辯，得諸總持，常見諸佛，",
    "T16n0657_006:0167a13": "以信出家，奉修正法。世世所生財利無匱，眷",
    "T16n0657_006:0167a14": "屬無減色像無乏，身無殘漏，眼、耳、鼻、舌、身根無",
    "T16n0657_006:0167a15": "毀，言辭無短，心智無闇；不行邪道，志無散",
    "T16n0657_006:0167a16": "亂，念無錯謬；憶本昔事，得上慚愧，常善思量，",
    "T16n0657_006:0167a17": "離一切惡。世世轉身不忘正念，不失本願，謂",
    "T16n0657_006:0167a18": "諸佛所殖無量果、眾善根本，無我、我所，但為",
    "T16n0657_006:0167a19": "一切眾生共之，無眾生相。雖分別法，無所依",
    "T16n0657_006:0167a20": "止；以無依故，魔若魔民及諸邪道，不能沮",
    "T16n0657_006:0167a21": "壞，必至道場。坐道場已，住一切法，思量淨印三",
    "T16n0657_006:0167a22": "昧，以一念相應慧，諸所有法可知、可識、可得、可",
    "T16n0657_006:0167a23": "斷、可證、可修，若有漏、若無漏、若世間、若出世",
    "T16n0657_006:0167a24": "間，若近、若遠、若&#x9E81;、若細、若長、若短，若於過",
    "T16n0657_006:0167a25": "去、未來、現在，若心所行、若智所行，若心所量、",
    "T16n0657_006:0167a26": "若智所量，若心所緣、若智所緣，若心所相、",
    "T16n0657_006:0167a27": "若智所相，若在心數、若在法數、若眾生數，若",
    "T16n0657_006:0167a28": "假名有、若實法有，總相、別相及諸說者，所因",
    "T16n0657_006:0167a29": "說法、若所說事，以何故說？[0167a29] 「若以語言、若以事",
    "T16n0657_006:0167b01": "相，若垢、若淨，一切世間種種言辭，所謂眼諸",
    "T16n0657_006:0167b02": "名字，耳、鼻、舌、身、意諸名字，首、足、髮、毛，種種支",
    "T16n0657_006:0167b03": "體此諸名字，亦外法中所有一切地、水、火、風種",
    "T16n0657_006:0167b04": "種生處差別名字，日、月名字，梵、釋、諸天、夜叉",
    "T16n0657_006:0167b05": "名字，隨其相有隨其相說，隨所分別及所貪",
    "T16n0657_006:0167b06": "著，若因、若緣，若道、若行，若縛、若解，若方便、若",
    "T16n0657_006:0167b07": "轉進，若智、若慧、若智方便，及諸世間種種技",
    "T16n0657_006:0167b08": "術，若好、若醜，如是等事，住一切法，思量淨印",
    "T16n0657_006:0167b09": "三昧，以一念相應慧通達究竟，斷煩惱習，一",
    "T16n0657_006:0167b10": "切無餘。何等為四？[0167b10] 「舍利弗！有菩薩摩訶薩，建",
    "T16n0657_006:0167b11": "大乘心，為深利益多眾生故，發大莊嚴，作如",
    "T16n0657_006:0167b12": "是念：『一切眾生貪欲、瞋恚、愚癡熾盛，空無善",
    "T16n0657_006:0167b13": "行，死墮大坑，少可救者。我今當為此等眾生，",
    "T16n0657_006:0167b14": "集大智藥以救療之，令出三界，當為眾生作",
    "T16n0657_006:0167b15": "不請師，治之令得不壞相法，謂不壞色、受、想、",
    "T16n0657_006:0167b16": "行識，亦得不壞至涅槃道。』諸菩薩等發是心",
    "T16n0657_006:0167b17": "時，為求法故，起大莊嚴。何謂為法？諸有能",
    "T16n0657_006:0167b18": "助無上菩提集諸佛法，謂斷眾疑令眾歡喜",
    "T16n0657_006:0167b19": "菩薩藏經，讀誦、受持、如說修行，隨諸眾生根",
    "T16n0657_006:0167b20": "有利鈍而為演說。菩薩如是專求法時，乃至",
    "T16n0657_006:0167b21": "能得一四句偈，甚深方便有要義趣，佛之所",
    "T16n0657_006:0167b22": "說，若受、若持、讀誦、書寫，乃至能為一人演說，",
    "T16n0657_006:0167b23": "先作是願，欲令此人隨順是義，一切眾生亦",
    "T16n0657_006:0167b24": "皆得解。菩薩以是說法因緣，當得最上，佛所",
    "T16n0657_006:0167b25": "聽許、智者所讚如是四法。何謂為四？一、於佛",
    "T16n0657_006:0167b26": "法得不斷念及決定念；二、身能作堪受法",
    "T16n0657_006:0167b27": "器；三、為諸佛對揚法化；四、能逮得諸陀羅尼，",
    "T16n0657_006:0167b28": "世世轉身能生佛法，所生不墮邪見之門，於",
    "T16n0657_006:0167b29": "佛法中常樂出家，厭離五欲；是為四法。[0167b29] 「菩薩",
    "T16n0657_006:0167c01": "以是四法善根因緣，當得十法。何謂為十？於",
    "T16n0657_006:0167c02": "諸法中能斷疑悔；知諸眾生心之所樂；能得",
    "T16n0657_006:0167c03": "諸佛無礙解脫；以是解脫故，佛身毛孔一一",
    "T16n0657_006:0167c04": "皆出百千萬億無數光明；一一光照百千萬",
    "T16n0657_006:0167c05": "億阿僧祇界；光光皆有百千萬億阿僧祇數",
    "T16n0657_006:0167c06": "妙寶蓮華；一一華上皆有坐佛；一一諸佛以",
    "T16n0657_006:0167c07": "一說法，悉能度脫百千萬億無數眾生，得不",
    "T16n0657_006:0167c08": "壞法；如來以是解脫力故，一一毛孔所現光",
    "T16n0657_006:0167c09": "明，皆出百千萬億火焰，如須彌山，亦出恒沙",
    "T16n0657_006:0167c10": "諸大流水；以是無礙解脫力故，能以三千大",
    "T16n0657_006:0167c11": "千世界內一毛孔，棄著他方，過乎無量恒",
    "T16n0657_006:0167c12": "沙國土，而諸眾生無所嬈害，亦復不覺有往",
    "T16n0657_006:0167c13": "來想。[0167c13] 「舍利弗！以是無礙解脫力故，能解十",
    "T16n0657_006:0167c14": "方一切眾生言辭差別，亦悉了知十方世界",
    "T16n0657_006:0167c15": "一切眾生百千萬億阿僧祇劫心念相續；亦",
    "T16n0657_006:0167c16": "斷無量阿僧祇界無佛法處眾生所疑；又以",
    "T16n0657_006:0167c17": "無礙解脫力故，能知眾生調伏熾然及次第",
    "T16n0657_006:0167c18": "心，知一切法差別之相；亦決定知畢竟皆空，",
    "T16n0657_006:0167c19": "而於是中無我、我所，捨離一切諸有為相。所",
    "T16n0657_006:0167c20": "以者何？如來推求有為法中，多諸過患、離諸",
    "T16n0657_006:0167c21": "功德，無一可取。以如是知，故得此法。[0167c21] 「舍利弗！",
    "T16n0657_006:0167c22": "如來以是解脫力故，復有四法。何謂為四？一",
    "T16n0657_006:0167c23": "者、悉斷煩惱及習；二者、佛行時，若有眾生觸",
    "T16n0657_006:0167c24": "其足者，七日受樂；三者、如來右迴身時，地深",
    "T16n0657_006:0167c25": "八萬四千由旬，如輪旋轉；四者、常定，初無退",
    "T16n0657_006:0167c26": "失。[0167c26] 「舍利弗！取要言之，菩薩求法，盡能攝取",
    "T16n0657_006:0167c27": "一切佛法。」[0167c27] 爾時，世尊欲明此義而說偈言：",
    "T16n0657_006:0167c28": "「若人求佛智，  及欲大慈悲，",
    "T16n0657_006:0167c29": " 到智慧彼岸，  當深恭敬法。",
    "T16n0657_006:0168a01": " 欲得大神通，  能動三千界，",
    "T16n0657_006:0168a02": " 及知眾生心，  當深恭敬法。",
    "T16n0657_006:0168a03": " 若欲以一念，  遍知一切心，",
    "T16n0657_006:0168a04": " 是心無形色，  如幻不堅固，",
    "T16n0657_006:0168a05": " 以恭敬法故，  常得上果報，",
    "T16n0657_006:0168a06": " 亦能證諸佛，  無量無邊法。",
    "T16n0657_006:0168a07": " 以恭敬法故，  常得不失念，",
    "T16n0657_006:0168a08": " 在在所生處，  正念常增長。",
    "T16n0657_006:0168a09": " 以恭敬法故，  常不失妙色，",
    "T16n0657_006:0168a10": " 所生常端正，  身分皆具足。",
    "T16n0657_006:0168a11": " 能得值諸佛，  值佛心信樂，",
    "T16n0657_006:0168a12": " 以心清淨故，  能深供養佛。",
    "T16n0657_006:0168a13": " 世世所生處，  信力常增長，",
    "T16n0657_006:0168a14": " 離穢惡五欲，  常樂行出家。",
    "T16n0657_006:0168a15": " 以是信力故，  安住持戒中，",
    "T16n0657_006:0168a16": " 但為求禪定，  不以戒自高。",
    "T16n0657_006:0168a17": " 常樂得諸禪，  而不以為法，",
    "T16n0657_006:0168a18": " 以求真智慧，  能斷滅諸漏。",
    "T16n0657_006:0168a19": " 常樂行智慧，  而不取慧相，",
    "T16n0657_006:0168a20": " 但以無相慧，  深求諸佛法。",
    "T16n0657_006:0168a21": " 得諸法慧明，  佛所讚總持，",
    "T16n0657_006:0168a22": " 堪任為法器，  佛神通所護。",
    "T16n0657_006:0168a23": " 是人以佛護，  得四無礙智，",
    "T16n0657_006:0168a24": " 辯才無有量，  利眾故說法。",
    "T16n0657_006:0168a25": " 三時守護法，  初中及最後，",
    "T16n0657_006:0168a26": " 常為佛所讚，  能大利眾生。",
    "T16n0657_006:0168a27": " 為諸天所護，  龍神等恭敬，",
    "T16n0657_006:0168a28": " 諸佛所護念，  名聞振十方。",
    "T16n0657_006:0168a29": " 名稱常不減，  好行諸善行，",
    "T16n0657_006:0168b01": " 終不樂非法，  常修行佛道。",
    "T16n0657_006:0168b02": " 常照然法明，  蠲除眾狐疑，",
    "T16n0657_006:0168b03": " 能淨智慧性，  滅眾生憂惱。",
    "T16n0657_006:0168b04": " 安住於正路，  終不說邪徑，",
    "T16n0657_006:0168b05": " 修行最勝法，  所謂無上道。",
    "T16n0657_006:0168b06": " 是人不依心，  亦復非不依，",
    "T16n0657_006:0168b07": " 知心法如幻，  故無所依止。",
    "T16n0657_006:0168b08": " 以此無依心，  常修行佛道，",
    "T16n0657_006:0168b09": " 遊行大眾聚，  而心無所著。",
    "T16n0657_006:0168b10": " 樂遊化諸方，  適無所繫處，",
    "T16n0657_006:0168b11": " 不貪名利養，  離親及諸情。",
    "T16n0657_006:0168b12": " 無有諸瑕穢，  心淨如虛空，",
    "T16n0657_006:0168b13": " 誰見是菩薩，  而不恭敬者？",
    "T16n0657_006:0168b14": " 是故聞此法，  應當一心學，",
    "T16n0657_006:0168b15": " 得是佛法故，  能大利眾生。",
    "T16n0657_006:0168b16": " 於是妙法中，  無有所限礙，",
    "T16n0657_006:0168b17": " 我說是正道，  唯智者所學。",
    "T16n0657_006:0168b18": "[0168b18] 「復次，舍利弗！若菩薩摩訶薩為求法故，當學",
    "T16n0657_006:0168b19": "多聞、多聞方便。何謂多聞、多聞方便？舍利弗！",
    "T16n0657_006:0168b20": "其多聞者，從他所聞；多聞方便者，能自思量",
    "T16n0657_006:0168b21": "專心正念。從他聞者，諸佛所說順道之言，所",
    "T16n0657_006:0168b22": "謂修多羅、祇夜、闍伽羅那、伽陀、憂陀那、尼陀",
    "T16n0657_006:0168b23": "那、阿波陀那、伊帝渭多伽、闍多伽、廣經、",
    "T16n0657_006:0168b24": "未曾有經、優波提舍，是則名曰從他所聞順",
    "T16n0657_006:0168b25": "道之言。[0168b25] 「何謂思量、專心正念？於法方便，善知",
    "T16n0657_006:0168b26": "五陰、十二入、十八界、十二因緣從緣生法，是白、",
    "T16n0657_006:0168b27": "是黑、是好、是醜，分別簡擇，皆入法性、法相、法",
    "T16n0657_006:0168b28": "位，如是通達名為正念。所以者何？舍利弗！如",
    "T16n0657_006:0168b29": "來方便演說五陰而非五陰，說十二入及十",
    "T16n0657_006:0168c01": "八界而非界、入，說十二因緣而非因緣，說法",
    "T16n0657_006:0168c02": "從緣生而無定相，為度眾生作如是說。是故",
    "T16n0657_006:0168c03": "汝等，當依於義，莫依於語。凡夫無智隨逐言",
    "T16n0657_006:0168c04": "說，智者隨義。[0168c04] 「舍利弗！何謂言說？所有言音、",
    "T16n0657_006:0168c05": "文字差別，取相推求，可知、可識、可見、可斷、可",
    "T16n0657_006:0168c06": "證、可修、有相、無相、隨心、心數可疑悔處，有此、有",
    "T16n0657_006:0168c07": "彼，分別宣示如是等法，皆名言說。[0168c07] 「舍利弗！何",
    "T16n0657_006:0168c08": "謂為義？言說所示，是名為義。若分別義，即名",
    "T16n0657_006:0168c09": "言說。是故，舍利弗！當知義者，不可言說。以斯",
    "T16n0657_006:0168c10": "義故，我經中說：如來不與世間共諍，世間與",
    "T16n0657_006:0168c11": "我諍。[0168c11] 「舍利弗！唯有如來能方便說陰、界、諸入，",
    "T16n0657_006:0168c12": "十二因緣從緣生法，餘無能者。舍利弗！佛所",
    "T16n0657_006:0168c13": "說法及選擇法，無有諍訟。何謂為法？云何選",
    "T16n0657_006:0168c14": "擇？舍利弗！眼即是法，耳、鼻、舌、身、意即是法。所",
    "T16n0657_006:0168c15": "以者何？是眼過去、未來尚空，何況現在？所以",
    "T16n0657_006:0168c16": "者何？眼性自爾，是故名法。耳、鼻、舌、身、意去來",
    "T16n0657_006:0168c17": "尚空，何況現在？所以者何？意性自爾，故名",
    "T16n0657_006:0168c18": "為法。[0168c18] 「云何選擇？選擇眼者，眼從緣生，空無定",
    "T16n0657_006:0168c19": "相。若有定相，應眼得眼。若眼得眼則有二眼，",
    "T16n0657_006:0168c20": "如是亦應內有見者，有如此咎；耳、鼻、舌、身、意",
    "T16n0657_006:0168c21": "亦如是。如是選擇名為法眼。於此義中，正見",
    "T16n0657_006:0168c22": "大士應當觀察眼假名字、眼及眼法，是三事",
    "T16n0657_006:0168c23": "中何者為實？作如是知：三事皆空，但有言說，",
    "T16n0657_006:0168c24": "無一真實。所以者何？諸有言說皆是識處，識",
    "T16n0657_006:0168c25": "所知法皆是世間，若世間法非出世間，不出",
    "T16n0657_006:0168c26": "世間是外道義，若外道義則非佛說。所以者",
    "T16n0657_006:0168c27": "何？佛所言說有出世間，出世間法則無言",
    "T16n0657_006:0168c28": "說，言語道斷心行處滅。是故如來，雖復言",
    "T16n0657_006:0168c29": "說而無所著；亦不決定分別眼相，從善、不善",
    "T16n0657_006:0169a01": "業因緣生。所以者何？眼是有分。何謂有分？從",
    "T16n0657_006:0169a02": "十二緣出生三有。[0169a02] 「舍利弗！何故名有分？自",
    "T16n0657_006:0169a03": "念：我當得如是眼。種種分別好樂眼果以受",
    "T16n0657_006:0169a04": "諸塵，著眼是我、眼是我所，故名有分。復次，衰",
    "T16n0657_006:0169a05": "滅而復熾然，一切苦惱，謂我、我所墮在二邊，",
    "T16n0657_006:0169a06": "故名有分。舍利弗！譬如銅器，擊之有聲。汝謂",
    "T16n0657_006:0169a07": "此聲為從外來，為在內有？」[0169a07] 答言：「世尊！是聲",
    "T16n0657_006:0169a08": "但從眾因緣有，非內、非外。」[0169a08] 佛告舍利弗：「汝",
    "T16n0657_006:0169a09": "已達此眾緣法耶？」[0169a09] 答言：「不也。」[0169a09] 佛言：「此聲本",
    "T16n0657_006:0169a10": "無所有，但假眾緣誑惑耳根。如是凡夫於空",
    "T16n0657_006:0169a11": "眼中而生貪著，眼中眼相終不可得，如是推",
    "T16n0657_006:0169a12": "求，無所貪著，是名選擇。所謂無眼亦無眼相，",
    "T16n0657_006:0169a13": "耳、鼻、舌、身、意亦如是。」[0169a13] 爾時，世尊欲明此義而",
    "T16n0657_006:0169a14": "說偈言：",
    "T16n0657_006:0169a15": "「雖說眼無常，  眼即無所有；",
    "T16n0657_006:0169a16": " 若眼無所有，  誰為無常者？",
    "T16n0657_006:0169a17": " 雖說耳無常，  耳即無所有；",
    "T16n0657_006:0169a18": " 若耳無所有，  誰為無常者？",
    "T16n0657_006:0169a19": " 雖說鼻無常，  鼻即無所有；",
    "T16n0657_006:0169a20": " 若鼻無所有，  誰為無常者？",
    "T16n0657_006:0169a21": " 雖說舌無常，  舌即無所有；",
    "T16n0657_006:0169a22": " 若舌無所有，  誰為無常者？",
    "T16n0657_006:0169a23": " 雖說身無常，  身即無所有；",
    "T16n0657_006:0169a24": " 若身無所有，  誰為無常者？",
    "T16n0657_006:0169a25": " 雖說意無常，  意即無所有；",
    "T16n0657_006:0169a26": " 若意無所有，  誰為無常者？",
    "T16n0657_006:0169a27": " 隨是十二入，  故有十二名，",
    "T16n0657_006:0169a28": " 若隨十二名，  應有十二入。",
    "T16n0657_006:0169a29": " 因地水火風，  和合故名人，",
    "T16n0657_006:0169b01": " 凡夫隨名字，  如狗逐瓦石。",
    "T16n0657_006:0169b02": " 若人不隨名，  亦不分別我，",
    "T16n0657_006:0169b03": " 知我但假名，  是人得寂滅。",
    "T16n0657_006:0169b04": " 寂滅中無法，  可名寂滅者，",
    "T16n0657_006:0169b05": " 如是說無說，  無說即寂滅。",
    "T16n0657_006:0169b06": " 是法中無去，  亦無有去者，",
    "T16n0657_006:0169b07": " 若人通達此，  則知寂滅相。",
    "T16n0657_006:0169b08": " 若滅心行處，  斷諸語言道，",
    "T16n0657_006:0169b09": " 無我無眾生，  是名為寂滅。",
    "T16n0657_006:0169b10": " 不分別有無，  是分別亦空，",
    "T16n0657_006:0169b11": " 若心想泥洹，  是心亦非有。",
    "T16n0657_006:0169b12": " 於法不見遠，  亦復不見近，",
    "T16n0657_006:0169b13": " 得是慧眼者，  自知寂滅義。",
    "T16n0657_006:0169b14": " 若人聞是法，  能正觀察者，",
    "T16n0657_006:0169b15": " 當斷諸疑悔，  癡冥盡無餘。",
    "T16n0657_006:0169b16": " 無疑亦無悔，  善寂無所畏，",
    "T16n0657_006:0169b17": " 決定住實相，  於法無所礙。",
    "T16n0657_006:0169b18": " 菩薩摩訶薩，  能自除惑網，",
    "T16n0657_006:0169b19": " 哀愍眾生故，  為斷法中疑。",
    "T16n0657_006:0169b20": " 以是上妙論，  顯示法實相，",
    "T16n0657_006:0169b21": " 為滅諸戲論，  汝等勿生疑。",
    "T16n0657_006:0169b22": " 言說皆諍訟，  因之墮惡趣，",
    "T16n0657_006:0169b23": " 若人貪著此，  不任演正法。",
    "T16n0657_006:0169b24": " 如是名隨義，  則無有憂患，",
    "T16n0657_006:0169b25": " 亦近無上道，  能行是義故。",
    "T16n0657_006:0169b26": "[0169b26] 「復次，舍利弗！菩薩摩訶薩於四事中，應勤精",
    "T16n0657_006:0169b27": "進。何謂為四？為出家故勤行精進；於遠離處",
    "T16n0657_006:0169b28": "勤行精進；於佛教中勤行精進；見苦眾生勤",
    "T16n0657_006:0169b29": "行精進。為疾逮得無上菩提，作是念言：『我當",
    "T16n0657_006:0169c01": "何時得大智慧，滅眾生苦而為說法？』[0169c01] 「舍利弗！",
    "T16n0657_006:0169c02": "我當為汝說，諸菩薩勤行精進，能疾得成無",
    "T16n0657_006:0169c03": "上菩提。汝當諦聽！[0169c03] 「舍利弗！乃往過去無量無",
    "T16n0657_006:0169c04": "邊不可思議阿僧祇劫，爾時有佛，號曰安王，",
    "T16n0657_006:0169c05": "壽七萬歲，為聲聞眾三會說法。其初會者，二",
    "T16n0657_006:0169c06": "十億人得阿羅漢；第二大會，四十億人得阿",
    "T16n0657_006:0169c07": "羅漢；第三大會，六十億人亦得阿羅漢。時",
    "T16n0657_006:0169c08": "閻浮提極大廣博九萬由旬，中有八萬四千",
    "T16n0657_006:0169c09": "大城，一一皆長十二由旬、廣七由旬，金、銀、琉",
    "T16n0657_006:0169c10": "璃、頗梨、真珠、車璩、瑪瑙七寶合成。其城第一",
    "T16n0657_006:0169c11": "清淨莊嚴，人民熾盛，豐樂安隱。其城七重，有",
    "T16n0657_006:0169c12": "七重塹，俱亦七寶，一一塹中皆有流水周迴",
    "T16n0657_006:0169c13": "圍遶，青、黃、赤、白、雜色蓮華羅列水上，鳧、鴈、鴛",
    "T16n0657_006:0169c14": "鴦、鴻鵠、孔雀、猩猩異類遊戲其中。諸塹岸",
    "T16n0657_006:0169c15": "上，皆有七寶七重行樹，金樹銀枝，碼&#x78AF;為",
    "T16n0657_006:0169c16": "條、琉璃為葉、頗梨為華、車璩為果、赤真珠",
    "T16n0657_006:0169c17": "根；銀樹金枝，頗梨為條、琉璃為葉、車璩為",
    "T16n0657_006:0169c18": "華、瑪瑙為果、赤真珠根；琉璃樹者，珊瑚為",
    "T16n0657_006:0169c19": "枝、車璩為條、瑪瑙為葉、銀華金果、頗梨為",
    "T16n0657_006:0169c20": "根；車璩樹者，瑪瑙為枝、珊瑚為條、銀葉金華、",
    "T16n0657_006:0169c21": "頗梨為果、琉璃為根；瑪瑙樹者，珊瑚為枝、銀",
    "T16n0657_006:0169c22": "條金葉、頗梨為華、琉璃為果、車璩為根；珊瑚",
    "T16n0657_006:0169c23": "樹者，金枝銀條、頗梨為葉、琉璃為華、車璩為",
    "T16n0657_006:0169c24": "果、瑪瑙為根。[0169c24] 「諸城各有八萬園林，縱廣正等",
    "T16n0657_006:0169c25": "二十由旬，七寶牆壁七重圍遶。其諸園中皆",
    "T16n0657_006:0169c26": "有七寶七重樓閣，七寶欄楯，七寶羅網彌覆其",
    "T16n0657_006:0169c27": "上，寶塹七重莊嚴如城。是園林中有種種樹，",
    "T16n0657_006:0169c28": "謂栴檀樹，諸沈水樹，迦羅那等種種香樹，",
    "T16n0657_006:0169c29": "諸音樂樹；亦有種種華樹、果樹、器物諸樹、眾",
    "T16n0657_006:0170a01": "飲食樹。其中亦有金樹、銀樹、琉璃、頗梨、車璩、",
    "T16n0657_006:0170a02": "瑪瑙、珊瑚諸樹。有種種華，所謂阿提目多華、",
    "T16n0657_006:0170a03": "薝蔔華、婆梨師華、陀[少/兔]伽梨華、文陀羅",
    "T16n0657_006:0170a04": "華、和利華、多羅利華、劬多羅利華、曼",
    "T16n0657_006:0170a05": "陀羅華、五色華、月上華，有如是等種種諸",
    "T16n0657_006:0170a06": "華。園中各有七百大池，縱廣五里，八功德水",
    "T16n0657_006:0170a07": "充滿其中。其池皆以七寶莊嚴，底布金沙，有",
    "T16n0657_006:0170a08": "四寶梯，寶網羅覆，青、黃、赤、白、雜色蓮華遍布",
    "T16n0657_006:0170a09": "水上。[0170a09] 「時閻浮提王名曰健德，於此八萬四千",
    "T16n0657_006:0170a10": "大城皆置宮殿，一一宮殿皆有八萬四千婇",
    "T16n0657_006:0170a11": "女以為眷屬。於諸城中有一大城，其城廣大",
    "T16n0657_006:0170a12": "四十由旬、長八十由旬，是健德王止住其中。",
    "T16n0657_006:0170a13": "此城皆以殊勝七寶莊嚴如上，豐樂安隱，人",
    "T16n0657_006:0170a14": "民充滿。此大城中，有王宮宅，方十由旬，妙七",
    "T16n0657_006:0170a15": "寶成。是宮宅中有諸殿堂，種種樓館；中有大",
    "T16n0657_006:0170a16": "殿名曰法殿，端嚴殊妙如釋勝殿。此宮宅中",
    "T16n0657_006:0170a17": "有好園林，名為善法。是園林中有種種樹，華",
    "T16n0657_006:0170a18": "樹、香樹、諸音樂樹，及瓔珞樹、衣服、飲食種種",
    "T16n0657_006:0170a19": "諸樹。其中亦有七寶諸樹莊嚴其園。是王宮",
    "T16n0657_006:0170a20": "宅，方整嚴事廣博高顯，有大高臺七寶嚴飾，",
    "T16n0657_006:0170a21": "七寶幃帳張設其中。[0170a21] 「舍利弗！是健德王第一",
    "T16n0657_006:0170a22": "夫人，生一太子，昔曾供養無量諸佛，端正殊",
    "T16n0657_006:0170a23": "妙，眾所愛敬，有大威相福德具足，王與大城",
    "T16n0657_006:0170a24": "令住其中。太子生日，此城中有四十億女一",
    "T16n0657_006:0170a25": "時俱生，王即告&#x52C5;，令給太子以為眷屬。王",
    "T16n0657_006:0170a26": "及夫人集諸大臣，與子立字，名曰妙德。太",
    "T16n0657_006:0170a27": "子生時，諸天歡喜，鼓眾伎樂，雨曼陀羅華，俱",
    "T16n0657_006:0170a28": "發聲言：『妙德太子今出於世，今出於世！故名",
    "T16n0657_006:0170a29": "妙德。』[0170a29] 「是時，太子漸以長大，與眾婇女眷屬圍",
    "T16n0657_006:0170b01": "遶，入園遊觀，乘栴檀船，五欲自娛。時於水",
    "T16n0657_006:0170b02": "中，見佛身相端正第一，淨踰火金，明過日",
    "T16n0657_006:0170b03": "月，如真金聚，如金山焰，如嚴寶柱，三十二相、",
    "T16n0657_006:0170b04": "八十種好，身出百千萬億光明，處弟子眾圍",
    "T16n0657_006:0170b05": "遶說法。太子見已，作如此念：『是人端正，儀相",
    "T16n0657_006:0170b06": "挺特，我今何為不得是身？』當發心時，佛相不",
    "T16n0657_006:0170b07": "現。以不見故，心生憂惱，便不復與婇女娛樂，",
    "T16n0657_006:0170b08": "不近女色，從船而下，上七寶樓，結加趺坐，",
    "T16n0657_006:0170b09": "心自念言：『何時當得如佛身相？』[0170b09] 「時諸婇女欲",
    "T16n0657_006:0170b10": "來娛樂，太子遙見心生厭離，閉門不前，作如",
    "T16n0657_006:0170b11": "此念：『是諸眾生貪欲熾盛，多諸惱患。我願欲",
    "T16n0657_006:0170b12": "得此大智慧最勝之身！若我與此貪欲惱病",
    "T16n0657_006:0170b13": "眾生同者，有何差別？我是行人，彼非行者。是",
    "T16n0657_006:0170b14": "諸眾生瞋恚熾盛，多諸惱患，我願欲得是大",
    "T16n0657_006:0170b15": "智慧最妙之身！我若與此瞋恚惱病眾生同",
    "T16n0657_006:0170b16": "者，有何差別？我是行人，彼非行者，當自調伏，",
    "T16n0657_006:0170b17": "於眾生中不生瞋惱。是諸眾生愚癡充滿，多",
    "T16n0657_006:0170b18": "諸惱患。我願欲得此大智慧最上妙身！我若",
    "T16n0657_006:0170b19": "與此愚癡惱病眾生同者，有何差別？我是行",
    "T16n0657_006:0170b20": "人，彼非行者，是諸眾生慳嫉所纏，多諸惱患。",
    "T16n0657_006:0170b21": "我若同此慳嫉眾生，有何差別？我當滅諸貪",
    "T16n0657_006:0170b22": "欲、恚、癡，於眾生中起大慈悲，為求正道。以是",
    "T16n0657_006:0170b23": "正道捨離一切貪欲、瞋恚、愚癡、慳嫉諸不善",
    "T16n0657_006:0170b24": "心！』既生如是厭離心故，便深樂法，不貪嬉戲，",
    "T16n0657_006:0170b25": "獨坐思惟，離諸憒&#x9599;。[0170b25] 「時健德王及大夫人，俱",
    "T16n0657_006:0170b26": "聞太子不樂嬉戲，厭離五欲，見諸婇女制不",
    "T16n0657_006:0170b27": "令入，便生念言：『誰為不可，嬈亂太子？令不復",
    "T16n0657_006:0170b28": "&#x6199;五欲娛樂，厭見女色？我等便可自往問之。』",
    "T16n0657_006:0170b29": "作是念已，王及夫人往太子所，說偈問言：",
    "T16n0657_006:0170c01": "「『汝法殿清淨，  婇女亦充滿，",
    "T16n0657_006:0170c02": "  諸樹莊嚴園，  汝何故不樂？",
    "T16n0657_006:0170c03": "  如是大城中，  法殿甚高廣，",
    "T16n0657_006:0170c04": "  遍見四天下，  汝何故不樂？",
    "T16n0657_006:0170c05": "  何人為不可，  嬈亂汝心者？",
    "T16n0657_006:0170c06": "  汝今愁獨處，  如商人失寶。",
    "T16n0657_006:0170c07": "  我為汝父母，  當具以實答，",
    "T16n0657_006:0170c08": "  何人今可治？  我得自在故。』",
    "T16n0657_006:0170c09": "[0170c09] 「爾時，太子以偈答言：",
    "T16n0657_006:0170c10": "「『無人為不可，  如何當妄言？",
    "T16n0657_006:0170c11": "  勿以惡加人，  但當自治心。",
    "T16n0657_006:0170c12": "  我遊戲水上，  見佛身相好，",
    "T16n0657_006:0170c13": "  如閻浮金聚，  光明照十方，",
    "T16n0657_006:0170c14": "  珠光及日月，  火燈星宿光，",
    "T16n0657_006:0170c15": "  佛光映不現，  我見如是相。",
    "T16n0657_006:0170c16": "  即時願欲得，  如是智慧身！",
    "T16n0657_006:0170c17": "  當度老病死，  癡惱苦眾生。",
    "T16n0657_006:0170c18": "  得身相智慧，  勢力不思議，",
    "T16n0657_006:0170c19": "  當廣利眾生，  令得出生死。",
    "T16n0657_006:0170c20": "  我息諸欲樂，  婇女及眷屬，",
    "T16n0657_006:0170c21": "  今出家行道，  隨學當作佛。",
    "T16n0657_006:0170c22": "  出家披法服，  勤修習善法，",
    "T16n0657_006:0170c23": "  父母可出家，  俱共修是道。",
    "T16n0657_006:0170c24": "  當修行正法，  在五欲不安，",
    "T16n0657_006:0170c25": "  愛欲害善法，  欲縛最堅牢。",
    "T16n0657_006:0170c26": "  餘無能斷者，  唯我獨遠離，",
    "T16n0657_006:0170c27": "  行是遠離故，  當得佛智慧。",
    "T16n0657_006:0170c28": "  佛法中出家，  若作障礙者，",
    "T16n0657_006:0170c29": "  是人則無利，  我哀彼故說。",
    "T16n0657_006:0171a01": "  國財子何益？  富貴皆無常，",
    "T16n0657_006:0171a02": "  若今不放捨，  不久亦分散。",
    "T16n0657_006:0171a03": "  以因出家故，  能生眾善法，",
    "T16n0657_006:0171a04": "  往來生死中，  世世受眾苦。",
    "T16n0657_006:0171a05": "  如是展轉生，  空無決定子，",
    "T16n0657_006:0171a06": "  於法無正觀，  但著假名字。",
    "T16n0657_006:0171a07": "  莫以子起罪，  共於法出家，",
    "T16n0657_006:0171a08": "  我久離諸難，  俱是無難時。",
    "T16n0657_006:0171a09": "  得具足人身，  久乃信善法，",
    "T16n0657_006:0171a10": "  得值安王佛，  今可共出家。』",
    "T16n0657_006:0171a11": "[0171a11] 「妙德太子說是偈已，即便行詣安王佛所，頭",
    "T16n0657_006:0171a12": "面禮足合掌向佛，而說偈言：",
    "T16n0657_006:0171a13": "「『我生魔網中，  增長諸邪行，",
    "T16n0657_006:0171a14": "  今欲壞裂之，  願佛聽出家。",
    "T16n0657_006:0171a15": "  我父縛堅固，  自亦處畏縛，",
    "T16n0657_006:0171a16": "  斯無堅實樂，  但是眾苦本。",
    "T16n0657_006:0171a17": "  今欲解眾縛，  壞裂眾魔網，",
    "T16n0657_006:0171a18": "  於佛法出家，  成佛兩足尊。",
    "T16n0657_006:0171a19": "  我深畏諸欲，  受欲終無安，",
    "T16n0657_006:0171a20": "  欲為癡畏法，  當捨行佛道。』",
    "T16n0657_006:0171a21": "[0171a21] 「舍利弗！時安王佛即聽妙德出家受戒，有諸",
    "T16n0657_006:0171a22": "人眾八萬四千，并餘眷屬及婇女等，皆隨出",
    "T16n0657_006:0171a23": "家。復有百億諸善知識，亦隨出家。王聞太子",
    "T16n0657_006:0171a24": "出家學道，即嚴四兵從諸大臣，詣安王佛，頭",
    "T16n0657_006:0171a25": "面禮足，於一面立，合掌向佛，而說偈言：",
    "T16n0657_006:0171a26": "「『出家無惱熱，  寂滅安不動，",
    "T16n0657_006:0171a27": "  是眾樂之本，  願依佛出家。",
    "T16n0657_006:0171a28": "  捨國財妻子，  及所珍眷屬，",
    "T16n0657_006:0171a29": "  受諸欲無厭，  是法常弊穢。",
    "T16n0657_006:0171b01": "  若受妙五欲，  凡小智所行，",
    "T16n0657_006:0171b02": "  修佛所讚法，  滅一切眾苦。",
    "T16n0657_006:0171b03": "  捨國城所有，  施佛及眾僧，",
    "T16n0657_006:0171b04": "  願佛聽出家，  成佛普見尊。",
    "T16n0657_006:0171b05": "  為大利眾生，  度一切苦惱，",
    "T16n0657_006:0171b06": "  欲令離諸難，  離難得寂滅。』",
    "T16n0657_006:0171b07": "  時佛歡喜讚：  『善哉發大心！",
    "T16n0657_006:0171b08": "  能敬佛深智，  善來聽出家。』",
    "T16n0657_006:0171b09": "  王既聞聽許，  心生大歡喜，",
    "T16n0657_006:0171b10": "  必成兩足尊，  蒙佛安慰故。",
    "T16n0657_006:0171b11": "  時王即出家，  及諸四種兵，",
    "T16n0657_006:0171b12": "  皆發菩提心，  當成無上道。",
    "T16n0657_006:0171b13": "  是眾出家已，  皆逮無生忍，",
    "T16n0657_006:0171b14": "  於此處命終，  悉得生天上。",
    "T16n0657_006:0171b15": "  得值大名聞，  二十億諸佛，",
    "T16n0657_006:0171b16": "  皆於諸佛所，  出家行正法。",
    "T16n0657_006:0171b17": "  是等常精進，  得智無所畏，",
    "T16n0657_006:0171b18": "  能大利眾生，  令脫無量苦。",
    "T16n0657_006:0171b19": "  所值遇諸佛，  皆受持正法，",
    "T16n0657_006:0171b20": "  但為廣流布，  而不惜身命。",
    "T16n0657_006:0171b21": "  得如是大果，  最上妙智慧，",
    "T16n0657_006:0171b22": "  證不思議法，  誰不求佛道？」",
    "T16n0657_006:0171b23": "[0171b23] 佛告舍利弗：「汝謂彼時健德王者，為異人乎？",
    "T16n0657_006:0171b24": "即我身是。妙德太子，堅意菩薩摩訶薩是。如",
    "T16n0657_006:0171b25": "是，舍利弗！菩薩摩訶薩以樂法故，見諸眾生",
    "T16n0657_006:0171b26": "煩惱苦逼，起大慈悲，教化令住善法因緣，漸",
    "T16n0657_006:0171b27": "得解脫。[0171b27] 「復次，舍利弗！諸菩薩摩訶薩樂深法",
    "T16n0657_006:0171b28": "故，而求深法，亦為眾生說是深法。何謂深法？",
    "T16n0657_006:0171b29": "諸精進者之所能行。其精進者即諸菩薩摩",
    "T16n0657_006:0171c01": "訶薩眾，求無上道不退者是，斯等皆能深達",
    "T16n0657_006:0171c02": "諸法。云何深達？若求眼相即是假名，非為",
    "T16n0657_006:0171c03": "深達。法相名為非內非外、非我我所、非垢非",
    "T16n0657_006:0171c04": "淨、不生不滅。所以者何？性常自爾。如是法性",
    "T16n0657_006:0171c05": "無作、非作，是名通達眼甚深法。求耳、鼻、舌、身、",
    "T16n0657_006:0171c06": "意相者即是假名，非為深達。法相名為非內",
    "T16n0657_006:0171c07": "非外、非我我所、非垢非淨、不生不滅。所以者",
    "T16n0657_006:0171c08": "何。性常自爾。如是法性無作、非作，是名通達",
    "T16n0657_006:0171c09": "意甚深法。[0171c09] 「舍利弗！甚深達者，即法實相。若",
    "T16n0657_006:0171c10": "取法空即是妄取，若取無相是則為相，若取",
    "T16n0657_006:0171c11": "無願是亦為願。舍利弗！法性本來不增不減，",
    "T16n0657_006:0171c12": "是則名為深達諸法，故說菩薩摩訶薩等為",
    "T16n0657_006:0171c13": "精進者。[0171c13] 「舍利弗！以何義故說名菩薩？能諦了",
    "T16n0657_006:0171c14": "知無眾生法，故名菩薩。復次，是人所行，智慧",
    "T16n0657_006:0171c15": "為首，故名菩薩；又令眾生知所行法皆無所",
    "T16n0657_006:0171c16": "有，故名菩薩。又，舍利弗！無所有義是菩薩義，",
    "T16n0657_006:0171c17": "無所顯示是菩薩義，故菩薩義無二無等。又，",
    "T16n0657_006:0171c18": "舍利弗！不過不沒是名菩薩。[0171c18] 「又，舍利弗！空是",
    "T16n0657_006:0171c19": "菩提。何謂為空？無一切法故名為空。舍利弗！",
    "T16n0657_006:0171c20": "若於法中乃至決定有毫末相，即是著相、著",
    "T16n0657_006:0171c21": "我、著人、著眾生相、著諸法相，是空法中無此",
    "T16n0657_006:0171c22": "諸相，故名為空；空即菩提，以是義故，一切諸",
    "T16n0657_006:0171c23": "法皆名菩提。[0171c23] 「舍利弗！汝當隨順如來教行，勿",
    "T16n0657_006:0171c24": "違逆也。所以者何？諸佛菩提第一甚深，一切",
    "T16n0657_006:0171c25": "凡夫所不能及。舍利弗！且置凡夫。一切聲",
    "T16n0657_006:0171c26": "聞、辟支佛人不見、不觀，亦不能達諸佛菩",
    "T16n0657_006:0171c27": "提，雖盡知見無生智觀。以何法盡名為盡",
    "T16n0657_006:0171c28": "智？無法可盡，諸法離盡，入畢竟盡，故名盡智；",
    "T16n0657_006:0171c29": "而不能知於念念中爾所滅盡。爾所未盡故，",
    "T16n0657_006:0172a01": "說聲聞、辟支佛人，不能通達諸佛菩提。[0172a01] 「舍利",
    "T16n0657_006:0172a02": "弗！無生智者，於諸法中尚無少生，能如是知",
    "T16n0657_006:0172a03": "名無生智，而不能知於念念中，爾所無生及",
    "T16n0657_006:0172a04": "未無生。一切聲聞、辟支佛人無如是智，是故",
    "T16n0657_006:0172a05": "佛智名為無等，餘無及故。[0172a05] 「復次，是智等無邪",
    "T16n0657_006:0172a06": "正，故名平等。[0172a06] 「舍利弗！如來慧者，正覺究盡，無",
    "T16n0657_006:0172a07": "有錯謬，故名佛慧。是佛智慧無邊無量，阿僧",
    "T16n0657_006:0172a08": "祇劫求之乃得，故名為覺。[0172a08] 「舍利弗！何故如來",
    "T16n0657_006:0172a09": "名為覺者？一切眾生長寢生死，若過、若沒不",
    "T16n0657_006:0172a10": "能通達，唯有菩薩獨能覺悟，故名覺者。[0172a10] 「又，舍",
    "T16n0657_006:0172a11": "利弗！正覺諸法，故名覺者。云何正覺？知一切",
    "T16n0657_006:0172a12": "法，非法非非法、非垢非淨，亦非過去、未來、現",
    "T16n0657_006:0172a13": "在，隨順是相故名覺者。亦覺無法若生、若滅、",
    "T16n0657_006:0172a14": "若來、若去，故名覺者。[0172a14] 「舍利弗！是覺義者，無量",
    "T16n0657_006:0172a15": "無邊不可思議難得崖底。譬如大海，其水一",
    "T16n0657_006:0172a16": "味，不增不減，悉受眾流，而不盈溢，漸次轉深，",
    "T16n0657_006:0172a17": "甚深第一。舍利弗！如來大海亦復如是，空",
    "T16n0657_006:0172a18": "無生滅，一解脫味，次第說法，名漸轉深；得一",
    "T16n0657_006:0172a19": "切智，名深第一；究盡通達無上菩提，一切法",
    "T16n0657_006:0172a20": "中無錯謬故，名無增減；一切問難無能窮盡，",
    "T16n0657_006:0172a21": "故名難減；能集一切諸善功德，名受眾流。",
    "T16n0657_006:0172a22": "[0172a22] 「舍利弗！若我盡說如來義者，誰能堪受？如娑",
    "T16n0657_006:0172a23": "伽羅龍王欲降大雨，但注大海，餘無能受。",
    "T16n0657_006:0172a24": "如來亦爾，若盡開演佛智慧者，一切眾生乃",
    "T16n0657_006:0172a25": "至聲聞及辟支佛，無能堪受；但諸菩薩發大",
    "T16n0657_006:0172a26": "乘心，佛加神力則能受持。[0172a26] 「舍利弗！世有四",
    "T16n0657_006:0172a27": "事為最難得。何謂為四？得人身難；生中國",
    "T16n0657_006:0172a28": "難；信佛法難；既信解已，能問所應，是為甚",
    "T16n0657_006:0172a29": "難。此四難事汝等皆得，今當問佛諸法中疑。",
    "T16n0657_006:0172b01": "我今聽汝一切世間諸天、人等恣意所問，如",
    "T16n0657_006:0172b02": "來不久當入涅槃，無從後悔。」[0172b02] 時，舍利弗即從",
    "T16n0657_006:0172b03": "座起，偏袒右肩，右膝著地，合掌向佛，白佛",
    "T16n0657_006:0172b04": "言：「世尊！欲有所問，唯願聽許。」[0172b04] 佛言：「已聽，今",
    "T16n0657_006:0172b05": "隨意問，當為汝等隨所問答。」[0172b05] 舍利弗言：「唯然。",
    "T16n0657_006:0172b06": "世尊！我今當為上行菩薩諮問如來。」即說偈",
    "T16n0657_006:0172b07": "言：",
    "T16n0657_006:0172b08": "「安住上功德，  修淨道高尊，",
    "T16n0657_006:0172b09": " 樂行柔和忍，  當問如是行。",
    "T16n0657_006:0172b10": " 菩薩云何施，  施已心歡喜？",
    "T16n0657_006:0172b11": " 云何發善心，  當大利眾生？",
    "T16n0657_006:0172b12": " 云何持淨戒，  忍辱柔和心？",
    "T16n0657_006:0172b13": " 云何行精進，  不退不休息？",
    "T16n0657_006:0172b14": " 見苦惱眾生，  云何加矜愍？",
    "T16n0657_006:0172b15": " 深心樂菩提，  唯願世尊說。",
    "T16n0657_006:0172b16": " 云何無量劫，  莊嚴菩提道，",
    "T16n0657_006:0172b17": " 心終不退沒，  而生大歡喜？",
    "T16n0657_006:0172b18": " 云何行禪定，  及修習智慧？",
    "T16n0657_006:0172b19": " 云何應求法，  以成多聞者？",
    "T16n0657_006:0172b20": " 何等法應聽？  何等法應教？",
    "T16n0657_006:0172b21": " 發菩提心行，  我今問是事。",
    "T16n0657_006:0172b22": " 云何求正法，  於中深欲樂？",
    "T16n0657_006:0172b23": " 云何離諸欲，  離已能出家？",
    "T16n0657_006:0172b24": " 云何出家時，  能生歡喜心？",
    "T16n0657_006:0172b25": " 云何出家已，  功德巍巍尊？",
    "T16n0657_006:0172b26": " 云何心迴向，  能起方便力？",
    "T16n0657_006:0172b27": " 云何能世世，  常不失正念？",
    "T16n0657_006:0172b28": " 云何處胎中，  常習菩提心，",
    "T16n0657_006:0172b29": " 亦能見諸佛，  而無所障礙？",
    "T16n0657_006:0172c01": " 云何薄貪欲，  慈心薄瞋恚？",
    "T16n0657_006:0172c02": " 云何薄愚癡，  心常無錯謬？",
    "T16n0657_006:0172c03": " 云何生王家，  亦修治國事，",
    "T16n0657_006:0172c04": " 而能離諸難，  常得生善處？",
    "T16n0657_006:0172c05": " 云何治世事，  而心常歡喜，",
    "T16n0657_006:0172c06": " 亦感諸如來，  常能見諸佛？",
    "T16n0657_006:0172c07": " 云何具身色，  端嚴常第一，",
    "T16n0657_006:0172c08": " 亦具足眷屬，  皆發菩提心？",
    "T16n0657_006:0172c09": " 云何所生處，  常厭離家屬，",
    "T16n0657_006:0172c10": " 常樂行出家，  無有貪著心？",
    "T16n0657_006:0172c11": " 云何出家已，  能受持菩提，",
    "T16n0657_006:0172c12": " 於佛滅度後，  能守護正法？",
    "T16n0657_006:0172c13": " 云何處亂世，  而得無亂心，",
    "T16n0657_006:0172c14": " 見惱亂眾生，  悉能安慰之？",
    "T16n0657_006:0172c15": " 云何聞能持，  入陀羅尼門？",
    "T16n0657_006:0172c16": " 以無礙辯才，  能說無上法？",
    "T16n0657_006:0172c17": " 云何知眾生，  種種差別心？",
    "T16n0657_006:0172c18": " 云何於善法，  而能自調伏？",
    "T16n0657_006:0172c19": " 為諸菩薩故，  我問二足尊，",
    "T16n0657_006:0172c20": " 是諸菩薩行，  唯願分別說。",
    "T16n0657_006:0172c21": " 若人為佛法，  而發菩提心，",
    "T16n0657_006:0172c22": " 是人聞佛說，  則生大歡喜。",
    "T16n0657_006:0172c23": " 佛於一切法，  智慧無障礙，",
    "T16n0657_006:0172c24": " 我以有限智，  而問於世尊。",
    "T16n0657_006:0172c25": " 我雖有所問，  不能盡通達，",
    "T16n0657_006:0172c26": " 所不能問者，  願佛具演說。」",
    "T16n0657_006:0172c27": "歎德品第二十一",
    "T16n0657_006:0172c28": "[0172c28] 爾時，佛告舍利弗言：「善哉，善哉！汝能問佛菩",
    "T16n0657_006:0172c29": "薩摩訶薩深行佛道、住淨功德、樂柔和忍如是",
    "T16n0657_006:0173a01": "等事，汝之功德不可限量。所以者何？諸菩薩",
    "T16n0657_006:0173a02": "摩訶薩能為難事。譬如有人欲以三千大千",
    "T16n0657_006:0173a03": "世界所有眾生移置一處，是事難不？」[0173a03] 舍利弗",
    "T16n0657_006:0173a04": "言：「甚難。世尊！」[0173a04] 佛言：「欲比菩薩所為難事，於",
    "T16n0657_006:0173a05": "百分中尚不及一，百分、千分、百千萬分，乃",
    "T16n0657_006:0173a06": "至譬喻所不能及。舍利弗！置是三千大千世",
    "T16n0657_006:0173a07": "界所有眾生。如劫燒時三千世界為一火聚，",
    "T16n0657_006:0173a08": "若人能以一吹令滅、一吹還成，若大鐵圍須",
    "T16n0657_006:0173a09": "彌諸山及大海水，一切國土宮館、園林、聚落、",
    "T16n0657_006:0173a10": "城邑，還成如故。汝意云何？是人所作寧為難",
    "T16n0657_006:0173a11": "不？」[0173a11] 舍利弗言：「甚難。世尊！」[0173a11] 佛言：「欲比菩薩所為",
    "T16n0657_006:0173a12": "難事，於百分中尚不及一，百分、千分、百千萬",
    "T16n0657_006:0173a13": "分，乃至譬喻所不能及。又，舍利弗！譬如有",
    "T16n0657_006:0173a14": "人欲以足爪破散三千大千世界，是人名為",
    "T16n0657_006:0173a15": "現大力不？」[0173a15] 答言：「世尊！其力甚大。」[0173a15] 佛言：「欲比",
    "T16n0657_006:0173a16": "菩薩所現大力，於百分中尚不及一，百分、千",
    "T16n0657_006:0173a17": "分、百千萬分，乃至譬喻所不能及。又，舍利弗！",
    "T16n0657_006:0173a18": "譬如三千大千世界，所有地種止於水上，水止",
    "T16n0657_006:0173a19": "於風。若有一人乃從風際舉此世界，欲置頭",
    "T16n0657_006:0173a20": "上若肩荷負，蚊胵為梯循之而上，乃至梵",
    "T16n0657_006:0173a21": "天而不墜落。汝意云何，是人巧便為難事不？」",
    "T16n0657_006:0173a22": "[0173a22] 舍利弗言：「是人巧便，持此三千大千世界，",
    "T16n0657_006:0173a23": "循蚊胵梯上至梵天而不墜落，是為甚難。」",
    "T16n0657_006:0173a24": "[0173a24] 「舍利弗！如來今當告汝誠言，欲比菩薩方便",
    "T16n0657_006:0173a25": "大力，於百分中尚不及一，百分、千分、百千萬",
    "T16n0657_006:0173a26": "分，乃至譬喻所不能及。所以者何？諸菩薩摩",
    "T16n0657_006:0173a27": "訶薩，成就無量身心精進，深發大願、行大方",
    "T16n0657_006:0173a28": "便、起大智慧、成大勢力，求大無畏大覺明眼，",
    "T16n0657_006:0173a29": "求大慈悲及不虛行，象王迴觀師子奮迅無",
    "T16n0657_006:0173b01": "見頂相，求如是等諸佛大法，亦求無比最勝",
    "T16n0657_006:0173b02": "威儀第一之行，無比功德、無比柔和，行無比",
    "T16n0657_006:0173b03": "施、持戒、忍辱、精進、禪定、智慧、方便，通達法相。",
    "T16n0657_006:0173b04": "如來無比自在神力三輪示現，善解一切眾",
    "T16n0657_006:0173b05": "生深心及心所行，願解一切眾生假名，願解",
    "T16n0657_006:0173b06": "一切眾生解脫、解脫知見，願解一切眾生止",
    "T16n0657_006:0173b07": "觀，願解眾生所修行道及所得果，願知眾生",
    "T16n0657_006:0173b08": "所解諸諦，願解十方一切眾生音聲、語言種",
    "T16n0657_006:0173b09": "種差別，願解眾生貪著深淺及離貪著，願諸",
    "T16n0657_006:0173b10": "法中得無受慧，願解諸法空業報慧。[0173b10] 「舍利弗！",
    "T16n0657_006:0173b11": "取要言之，諸菩薩摩訶薩所求所願智慧功",
    "T16n0657_006:0173b12": "德，及隨願行隨行得果，是諸事中無可為喻",
    "T16n0657_006:0173b13": "無說因緣；如是大願莊嚴功德，唯佛能知，若",
    "T16n0657_006:0173b14": "近佛者乃能得解。[0173b14] 「舍利弗！汝諸聲聞隨信能",
    "T16n0657_006:0173b15": "入，諸菩薩等以信解知。汝能為此大功德者",
    "T16n0657_006:0173b16": "問佛是事，今當為汝說少分耳。所以者何？汝",
    "T16n0657_006:0173b17": "之所問菩薩事者，非可一日、一月、一歲、百歲、",
    "T16n0657_006:0173b18": "千歲、百千萬歲，乃至一劫、百劫、千劫、百千萬劫",
    "T16n0657_006:0173b19": "所能說盡。舍利弗！當知是事無量無邊，不可",
    "T16n0657_006:0173b20": "思議阿僧祇劫乃可說之。[0173b20] 「舍利弗！如來了知",
    "T16n0657_006:0173b21": "諸菩薩等最初發心劣下一念功德果報，",
    "T16n0657_006:0173b22": "百千萬劫說不能盡，況復一日、一月、一歲，乃至",
    "T16n0657_006:0173b23": "百歲所集諸心功德果報豈可說盡！所以者",
    "T16n0657_006:0173b24": "何？菩薩摩訶薩求大智時，能起無量功德因",
    "T16n0657_006:0173b25": "緣。舍利弗！諸菩薩等所行無盡，欲令一切",
    "T16n0657_006:0173b26": "眾生皆住無生法故。[0173b26] 「舍利弗！諸菩薩等所行",
    "T16n0657_006:0173b27": "難知，求深法故。諸菩薩等所行甚深，於一切",
    "T16n0657_006:0173b28": "法不依止故。菩薩所行無邊無等，以佛智慧",
    "T16n0657_006:0173b29": "無邊等故。諸菩薩等所行無盡無有齊限，",
    "T16n0657_006:0173c01": "行爾所施爾所便止，是物可施是不可施，是",
    "T16n0657_006:0173c02": "人可與是不可與。菩薩施者，捨一切物等與",
    "T16n0657_006:0173c03": "眾生。菩薩持戒亦不齊限，日月歲數乃至盡",
    "T16n0657_006:0173c04": "壽，但於無量阿僧祇劫，常為十方一切眾生",
    "T16n0657_006:0173c05": "及佛道故修行淨戒，是菩薩業。[0173c05] 「舍利弗！菩薩",
    "T16n0657_006:0173c06": "摩訶薩所為事業一時止息，謂坐道場住一",
    "T16n0657_006:0173c07": "切法思量淨印三昧，以一念相應慧，究盡通",
    "T16n0657_006:0173c08": "達一切諸法。」",
    "T16n0657_006:0173c09": "驗行品第二十二",
    "T16n0657_006:0173c10": "[0173c10] 佛告舍利弗：「應以三事驗菩薩心。何謂為三？",
    "T16n0657_006:0173c11": "一者、能捨一切所有而不望報，當知是為真",
    "T16n0657_006:0173c12": "菩薩心；二者、求法無所貪惜，寧失身命而不",
    "T16n0657_006:0173c13": "捨法，是則名為真菩薩心；三者、不逆甚深之",
    "T16n0657_006:0173c14": "法，以信解力於佛菩提不生疑惑，是亦名為",
    "T16n0657_006:0173c15": "真菩薩心。以是三心驗諸菩薩。[0173c15] 「又，舍利弗！復",
    "T16n0657_006:0173c16": "有三事驗菩薩心。何謂為三？常勤精進，求法",
    "T16n0657_006:0173c17": "不倦，謂是大乘菩薩藏經。以是經故，自增善",
    "T16n0657_006:0173c18": "根，亦能增長眾生善根，常隨法師，恭敬供養。",
    "T16n0657_006:0173c19": "若過千歲，乃能得聞善根相應一四句偈，聞",
    "T16n0657_006:0173c20": "已隨順，不違、不逆、不沒、不退，追隨法師，益加",
    "T16n0657_006:0173c21": "恭敬，恒自咎責：『我以宿世障法罪故，不得",
    "T16n0657_006:0173c22": "聞法，非法師咎。今當親近隨從法師，令我",
    "T16n0657_006:0173c23": "一切障法罪業皆悉消滅！』是亦名為真菩薩",
    "T16n0657_006:0173c24": "心。是故當知，菩薩摩訶薩深心求法，隨逐法",
    "T16n0657_006:0173c25": "師則能成就一切佛法。[0173c25] 「舍利弗！乃往過去過",
    "T16n0657_006:0173c26": "無量無邊不可思議阿僧祇劫，劫名妙智。爾",
    "T16n0657_006:0173c27": "時有佛，號普德增上雲音燈佛，壽命半(丹千)",
    "T16n0657_006:0173c28": "劫。聲聞眾會數如恒沙，一一會中恒河沙人",
    "T16n0657_006:0173c29": "皆具三明，得共解脫大阿羅漢。菩薩眾會數",
    "T16n0657_006:0174a01": "如聲聞，一一會中恒沙菩薩得無生忍，住不",
    "T16n0657_006:0174a02": "退地，初發意者不可稱數。普德增上雲音燈",
    "T16n0657_006:0174a03": "佛將入泥洹，時於百億閻浮提中，一一各置",
    "T16n0657_006:0174a04": "一大法師，皆加神力。彼佛滅後，法住八百千",
    "T16n0657_006:0174a05": "萬億那由他歲。[0174a05] 「爾時，於此閻浮提中所置",
    "T16n0657_006:0174a06": "法師，名曰聲明，為彼如來加其神力，隨法住",
    "T16n0657_006:0174a07": "世，守護法城，修菩薩行，得無生忍，住不退地。",
    "T16n0657_006:0174a08": "彼佛滅後八萬億歲，聲明法師遊歷諸國，從",
    "T16n0657_006:0174a09": "邑至邑，處處演說普德增上雲音燈佛無量",
    "T16n0657_006:0174a10": "無邊阿僧祇劫所集佛法。[0174a10] 「舍利弗！時閻浮提",
    "T16n0657_006:0174a11": "邊境有城，名曰堅牢。於此城中有一居士，名",
    "T16n0657_006:0174a12": "曰堅眾。其年少壯，王治諸城，生如是心：『我",
    "T16n0657_006:0174a13": "當云何能集智慧？以是智慧能令眾生修行",
    "T16n0657_006:0174a14": "法事，捨離俗業？』作是念已，即時有天而告之",
    "T16n0657_006:0174a15": "曰：『居士！當知有佛出世，號普德增上雲音燈，",
    "T16n0657_006:0174a16": "今已滅度。』爾時，居士聞佛名字，心生歡喜，又",
    "T16n0657_006:0174a17": "聞滅度即大悲泣。天問之曰：『汝以何故，先生",
    "T16n0657_006:0174a18": "歡喜而後悲泣？』居士答言：『我從汝聞有佛出",
    "T16n0657_006:0174a19": "世，心生歡喜；又聞滅度，失大利故，所以悲泣。』",
    "T16n0657_006:0174a20": "天又告言：『汝勿愁憂！普德增上雲音燈佛臨",
    "T16n0657_006:0174a21": "滅度時，以神通力加一法師，名曰聲明，佛之",
    "T16n0657_006:0174a22": "法藏皆悉受持，即是彼佛知法藏人。』居士問",
    "T16n0657_006:0174a23": "曰：『聲明法師今在何所？』答言：『居士！法師今在",
    "T16n0657_006:0174a24": "加毘羅城，於此東方過于三百六十由旬。』",
    "T16n0657_006:0174a25": "[0174a25] 「堅眾居士聞是語已，明旦即持八十億金、千",
    "T16n0657_006:0174a26": "寶瓔珞，與多眷屬俱詣彼城。到已，推求法師",
    "T16n0657_006:0174a27": "住處。見法師已，稽首禮足，於一面立。聲明法",
    "T16n0657_006:0174a28": "師為說甚深清淨妙法，謂斷眾疑令眾歡喜",
    "T16n0657_006:0174a29": "能集一切菩薩善根，是大乘經。爾時，居士聞",
    "T16n0657_006:0174b01": "經歡喜，持金瓔珞，為敬法故，奉上法師，亦以",
    "T16n0657_006:0174b02": "自身供養給事。[0174b02] 「舍利弗！堅眾居士為求法故，",
    "T16n0657_006:0174b03": "勤心恭敬，供養法師，常隨親近，欲得是經，書",
    "T16n0657_006:0174b04": "寫、受持、讀誦、修行。從初聞已，六十億歲常隨法",
    "T16n0657_006:0174b05": "師，於其中間更不得聞，何況書寫、受持讀誦！",
    "T16n0657_006:0174b06": "居士供養聲明法師，於爾所歲心不捨離，不",
    "T16n0657_006:0174b07": "生欲覺、瞋覺、惱覺，常立法師所住門外，晝夜",
    "T16n0657_006:0174b08": "侍衛，初不睡臥。[0174b08] 「時有惡魔名常求便，為求堅",
    "T16n0657_006:0174b09": "眾居士短故，變為聲明法師之身，與一女人",
    "T16n0657_006:0174b10": "共為欲事。作是變已，示居士言：『汝觀汝師，常",
    "T16n0657_006:0174b11": "謂如佛，智慧第一，多聞如海。汝今且觀行非",
    "T16n0657_006:0174b12": "法事，云何教他修行淨戒而自毀禁？汝師自",
    "T16n0657_006:0174b13": "謂修梵行者而壞梵行，常為人說行深淨法，",
    "T16n0657_006:0174b14": "而今云何自為非法？居士可止，捨離是人，勿以",
    "T16n0657_006:0174b15": "為師！汝持淨戒，少欲知足，樂離精進，堅念智",
    "T16n0657_006:0174b16": "慧，汝自成就如是功德，云何乃以此人為師？』",
    "T16n0657_006:0174b17": "[0174b17] 「堅眾居士時作是念：『我在本舍，有天來言：「有",
    "T16n0657_006:0174b18": "佛出世，號普德增上雲音燈，今已滅度。臨滅",
    "T16n0657_006:0174b19": "度時，皆與百億閻浮提中一一法師，加其神",
    "T16n0657_006:0174b20": "力。此閻浮提有一法師，名曰聲明。彼佛所說，",
    "T16n0657_006:0174b21": "皆能受持，是彼如來守法藏人。汝往親近！」",
    "T16n0657_006:0174b22": "我聞是說，以為大利，即便行詣此法師所。爾",
    "T16n0657_006:0174b23": "時，法師即為我說斷眾生疑令眾歡喜菩薩藏",
    "T16n0657_006:0174b24": "經，引導我心。我時歡喜，以大供具奉上法師，",
    "T16n0657_006:0174b25": "亦以自身供養給侍，我以此事謂為真實。今",
    "T16n0657_006:0174b26": "是人來，示我法師如是過咎、所不應行，當知",
    "T16n0657_006:0174b27": "魔事。所以者何？佛所護念加神力者，若作斯",
    "T16n0657_006:0174b28": "事無有是處。此或是魔、或是魔民、或魔所使。",
    "T16n0657_006:0174b29": "所以者何？聲明法師所說法中無有是事。我",
    "T16n0657_006:0174c01": "當觀察求女人相及女人法，推求男相及以",
    "T16n0657_006:0174c02": "男法。我若隨此虛誑相者，無惡不作。所以",
    "T16n0657_006:0174c03": "者何？一切罪業皆從憶想分別故生。若我隨",
    "T16n0657_006:0174c04": "所見相輕恚法師，亦能謗佛，毀逆佛法。是法",
    "T16n0657_006:0174c05": "師者，為普德增上雲音燈佛神力所加。今當",
    "T16n0657_006:0174c06": "立誓：若是法師為彼如來所加神力，我亦復",
    "T16n0657_006:0174c07": "是深求法者，以是因緣，此不淨相便應消滅！』",
    "T16n0657_006:0174c08": "即時合掌，一心念佛，說是誠言。[0174c08] 「時此女相滅不",
    "T16n0657_006:0174c09": "復現，堅眾居士滅魔事已，而作是念：『我以",
    "T16n0657_006:0174c10": "一心如是求法，聲明法師不為我說，即是魔",
    "T16n0657_006:0174c11": "事，亦復是我宿世障法罪業因緣，非法師咎。",
    "T16n0657_006:0174c12": "我當自勉勤行精進！』滅諸魔事思惟是已，而",
    "T16n0657_006:0174c13": "猶恭敬隨逐法師，不生瞋慢。[0174c13] 「舍利弗！汝觀居",
    "T16n0657_006:0174c14": "士其心清淨，堅固難沮。從初聞已，六十億歲，",
    "T16n0657_006:0174c15": "於其中間更不得聞，猶故深心恭敬隨逐。常",
    "T16n0657_006:0174c16": "求便魔如是誑惑，而心不異，轉加宗敬，心信",
    "T16n0657_006:0174c17": "清淨。堅眾居士過六十億歲，於此命終，生于",
    "T16n0657_006:0174c18": "上方第千(丹十)世界，界名無諍。彼國有佛，號曰",
    "T16n0657_006:0174c19": "大肩，一會說法，諸聲聞眾九十六億。堅眾菩",
    "T16n0657_006:0174c20": "薩時生王家，生時有天來語之言：『汝以一心求",
    "T16n0657_006:0174c21": "法因緣，得是果報。』堅眾聞已，作是念言：『若如",
    "T16n0657_006:0174c22": "是者，我從今已當更求之。』生千歲已，於大肩",
    "T16n0657_006:0174c23": "佛法中出家。佛為說法，以本行願及佛神力，",
    "T16n0657_006:0174c24": "得識宿命，大肩如來所說法藏，皆能受持。於",
    "T16n0657_006:0174c25": "半劫中修行梵行，教化無量無數眾生，皆令",
    "T16n0657_006:0174c26": "得住阿耨多羅三藐三菩提。[0174c26] 「命終之後，次復",
    "T16n0657_006:0174c27": "值佛，號須彌肩。生七歲已，於佛法中出家求",
    "T16n0657_006:0174c28": "道。是人堅念本願因緣、佛神力故。須彌肩佛",
    "T16n0657_006:0174c29": "所說法藏，盡能受持，從大肩佛所問之法亦",
    "T16n0657_006:0175a01": "憶不忘。如是展轉得值六十百千萬億那由",
    "T16n0657_006:0175a02": "他佛，諸佛所說皆能受持、讀誦、解說、修行。從",
    "T16n0657_006:0175a03": "是以後，堅眾菩薩多聞智慧，如大海水；無濁、",
    "T16n0657_006:0175a04": "無盡，等如虛空；清淨、深妙難測崖底。[0175a04] 「舍利弗！",
    "T16n0657_006:0175a05": "汝意或謂堅眾居士聞天言已，持金瓔珞到",
    "T16n0657_006:0175a06": "法師所，聞法歡喜，以奉法師，亦以自身恭敬",
    "T16n0657_006:0175a07": "給事，為求法故常隨法師，六十億歲更不聞",
    "T16n0657_006:0175a08": "法。常求便魔如是誑惑，見聞師過而不瞋",
    "T16n0657_006:0175a09": "礙，一心隨逐，至命終者，是異人乎？勿造斯觀，",
    "T16n0657_006:0175a10": "即[火*定]光佛是。[0175a10] 「舍利弗！汝觀菩薩深心精進，",
    "T16n0657_006:0175a11": "如是求法，得大果報。是故當知，諸菩薩摩訶",
    "T16n0657_006:0175a12": "薩深心求法，疾得阿耨多羅三藐三菩提。[0175a12] 「舍",
    "T16n0657_006:0175a13": "利弗！聲明法師猶為諸佛三時護法，今在此",
    "T16n0657_006:0175a14": "會。[0175a14] 「舍利弗！復有三事驗菩薩心：一者、菩薩專",
    "T16n0657_006:0175a15": "心求法，則能遍行一切眾行，是為初心。又，舍",
    "T16n0657_006:0175a16": "利弗！菩薩若求無量佛法，聞甚深法而無驚",
    "T16n0657_006:0175a17": "畏，信受不逆，隨聞深法，心淨不動，是名第二",
    "T16n0657_006:0175a18": "菩薩真心。又，舍利弗！若有人來到菩薩所，作",
    "T16n0657_006:0175a19": "如是言：『若有人發無上道心，應與一切眾生",
    "T16n0657_006:0175a20": "之樂。今我則是第一苦人，當先見與，然後乃",
    "T16n0657_006:0175a21": "及一切眾生。』若是菩薩力能濟之，而不肯與，",
    "T16n0657_006:0175a22": "心生退沒，作如是念：『我尚不能與此人樂，何",
    "T16n0657_006:0175a23": "況能濟一切眾生？』當知是非真菩薩心。若見",
    "T16n0657_006:0175a24": "求者，心不退沒，而起慈悲，以為快樂，當知是",
    "T16n0657_006:0175a25": "為真菩薩心。[0175a25] 「舍利弗！若與求者諸樂具時，反",
    "T16n0657_006:0175a26": "被惡口、罵詈、毀辱，心無恚礙，但生慈悲給其",
    "T16n0657_006:0175a27": "所求。既能如是調伏其心，即時得除無量生",
    "T16n0657_006:0175a28": "死罪業因緣，疾近佛道，一一念中能攝無量",
    "T16n0657_006:0175a29": "無邊佛法，是名菩薩深心方便，志不可壞。若",
    "T16n0657_006:0175b01": "是乞人惡口、罵詈，爾時菩薩又作是念：『此人",
    "T16n0657_006:0175b02": "則為與我佛法。』以於是中不生瞋心，即近佛",
    "T16n0657_006:0175b03": "道，是名方便菩薩真心。[0175b03] 「又，舍利弗！若有人來",
    "T16n0657_006:0175b04": "至菩薩所，作如是言：『阿耨多羅三藐三菩提",
    "T16n0657_006:0175b05": "其法甚難，汝何能集一切佛法？』菩薩聞之，心",
    "T16n0657_006:0175b06": "生退沒，則非真心。若聞是說，心生易想，是",
    "T16n0657_006:0175b07": "則名為真菩薩心。[0175b07] 「又，舍利弗！若有人來語菩",
    "T16n0657_006:0175b08": "薩言：『若發阿耨多羅三藐三菩提心者，於",
    "T16n0657_006:0175b09": "己身命不得自在，況復財物！善男子！汝今應",
    "T16n0657_006:0175b10": "當捨離是心，勿於身命不得自在。』菩薩聞是，",
    "T16n0657_006:0175b11": "便貪身命而生退沒，當知此非真菩薩心。若",
    "T16n0657_006:0175b12": "聞斯事，作如是念：『一切眾生戀惜身命，老、病、",
    "T16n0657_006:0175b13": "死來必強侵奪。又以&#x608B;惜自身命故，起諸罪",
    "T16n0657_006:0175b14": "業；因罪業故，當墮惡道，乃更不能守護後",
    "T16n0657_006:0175b15": "身。我若貪惜、守護身命，起罪因緣，墮諸惡道，",
    "T16n0657_006:0175b16": "往來生死，與彼愚人有何差別？我今不應護",
    "T16n0657_006:0175b17": "惜身命，但當貪惜如來智慧，守護佛法，為度",
    "T16n0657_006:0175b18": "眾生勤行精進，捨離貪愛諸煩惱等！我今當",
    "T16n0657_006:0175b19": "為無縛、無脫，而與眾生演說諸法。』思惟是已，",
    "T16n0657_006:0175b20": "答彼人曰：『汝言身命不得自在，法自應爾，惜",
    "T16n0657_006:0175b21": "與不惜俱不自在。咄哉，仁者！一切諸法皆空",
    "T16n0657_006:0175b22": "無主，無所依止，但從緣有。』若能如是正觀",
    "T16n0657_006:0175b23": "法者，當知是為得善方便真菩薩心。[0175b23] 「又，舍利",
    "T16n0657_006:0175b24": "弗！若有人來語菩薩言：『汝發阿耨多羅三藐",
    "T16n0657_006:0175b25": "三菩提心，今應為我而作僕使。』菩薩答言：『我",
    "T16n0657_006:0175b26": "不獨為汝作僕使，我應給事一切眾生。所以",
    "T16n0657_006:0175b27": "者何？我為一切眾生重擔，受安隱擔、不疲惓",
    "T16n0657_006:0175b28": "擔、生善處擔、能值佛擔、聞佛法擔、隨法行擔、",
    "T16n0657_006:0175b29": "得解脫擔，是擔不令身心疲怠，不自惱熱亦",
    "T16n0657_006:0175c01": "不惱他，既不自苦又不苦彼。如汝所言為我",
    "T16n0657_006:0175c02": "僕使。汝須何等？』是人若言：『須汝身命。』菩薩",
    "T16n0657_006:0175c03": "應言：『我今亦不&#x608B;護身命，但愍惜汝，勿於一",
    "T16n0657_006:0175c04": "切空無有主、無所依止如是法中，生自在心而",
    "T16n0657_006:0175c05": "起罪業。以是因緣，墮諸惡道。咄哉，仁者！不欲",
    "T16n0657_006:0175c06": "令汝起是罪緣，墜諸惡趣，我心如是。若不信",
    "T16n0657_006:0175c07": "者，當隨汝意。』若能如是不惜身命，當知是為",
    "T16n0657_006:0175c08": "真菩薩心。即遠生死，近無上道一切智慧，教",
    "T16n0657_006:0175c09": "化眾生，淨佛國土，亦能增長自他善根。[0175c09] 「舍利",
    "T16n0657_006:0175c10": "弗！如治無價寶摩尼珠，以火煉之，色隨發",
    "T16n0657_006:0175c11": "明，治寶珠師大得財利。是珠能出種種技",
    "T16n0657_006:0175c12": "能，若有見者無不翫好而愛惜之。舍利弗！菩",
    "T16n0657_006:0175c13": "薩摩訶薩亦復如是，能行一切諸法平等，能",
    "T16n0657_006:0175c14": "示眾生真菩薩心，隨其所行善根明淨，常為",
    "T16n0657_006:0175c15": "諸佛之所護念，無量眾生所可樂見，一切世",
    "T16n0657_006:0175c16": "間諸天及人之所歸趣。[0175c16] 「舍利弗！譬如有人種",
    "T16n0657_006:0175c17": "殖藥樹，隨時溉灌，障蔽風日，令此藥樹漸",
    "T16n0657_006:0175c18": "增滋茂。既生長已，能滅眾生無量諸病，為老",
    "T16n0657_006:0175c19": "病者之所樂見。菩薩摩訶薩亦復如是，發阿",
    "T16n0657_006:0175c20": "耨多羅三藐三菩提心，種諸善根，為佛智故",
    "T16n0657_006:0175c21": "一心求法，障蔽魔事及諸煩惱，於佛法中隨",
    "T16n0657_006:0175c22": "所造業漸得增長。既增長已，能壞無量無數",
    "T16n0657_006:0175c23": "眾生諸煩惱病，能為無量阿僧祇眾集智慧",
    "T16n0657_006:0175c24": "藥。若作佛時，有垢、無垢一切眾生皆悉樂見，",
    "T16n0657_006:0175c25": "一切世間諸天及人，阿修羅中最為尊貴。[0175c25] 「又，",
    "T16n0657_006:0175c26": "舍利弗！若有人來語菩薩言：『若發阿耨多羅",
    "T16n0657_006:0175c27": "三藐三菩提心，是人當生大地獄中。所以者",
    "T16n0657_006:0175c28": "何？隨所度脫爾所眾生，當應無量阿僧祇劫",
    "T16n0657_006:0175c29": "大地獄中，代受諸苦，然後當得佛無上智，度",
    "T16n0657_006:0176a01": "脫眾生。汝若能作如是事者，當求阿耨多羅",
    "T16n0657_006:0176a02": "三藐三菩提。』菩薩聞已，心即退沒，生難得想，",
    "T16n0657_006:0176a03": "當知此非真菩薩心。若聞是事，生須臾想、不",
    "T16n0657_006:0176a04": "久遠想、能堪受想、不退沒想，作如是念：『若我",
    "T16n0657_006:0176a05": "以入地獄因緣，令諸眾生得離諸苦、成佛",
    "T16n0657_006:0176a06": "道者，我則能為一一眾生，過於爾所阿僧祇",
    "T16n0657_006:0176a07": "劫大地獄中，受諸苦惱。所以者何？因是當得",
    "T16n0657_006:0176a08": "無比智慧、無比佛力、佛無所畏，亦得無比阿",
    "T16n0657_006:0176a09": "耨多羅三藐三菩提，能為眾生設大法會，施",
    "T16n0657_006:0176a10": "法寶分。若人聞是法寶分者，得斷無量無數",
    "T16n0657_006:0176a11": "眾苦，亦斷未來阿僧祇劫無量苦惱，亦得無",
    "T16n0657_006:0176a12": "比離欲之樂。是故我當堪任，為無量無數眾",
    "T16n0657_006:0176a13": "生，一一代受地獄眾苦，心不退沒！』而於是中",
    "T16n0657_006:0176a14": "生須臾想、不久遠想、能堪受想，當知是為真",
    "T16n0657_006:0176a15": "菩薩心。」"
}