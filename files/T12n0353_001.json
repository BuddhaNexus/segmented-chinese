{
    "T12n0353_001:0217a03": "勝鬘師子吼一乘大方便方廣經",
    "T12n0353_001:0217a05": "宋中印度三藏求那跋陀羅譯",
    "T12n0353_001:0217a06": "如來真實義功德章第一",
    "T12n0353_001:0217a07": "如是我聞：一時，佛住舍衛國祇樹給孤獨園。",
    "T12n0353_001:0217a08": "時，波斯匿王及末利夫人信法未久，共相謂",
    "T12n0353_001:0217a09": "言：「勝鬘夫人是我之女，聰慧利根，通敏易悟，",
    "T12n0353_001:0217a10": "若見佛者必速解法，心得無疑。宜時遣信，",
    "T12n0353_001:0217a11": "發其道意。」夫人白言：「今正是時。」王及夫人",
    "T12n0353_001:0217a12": "與勝鬘書，略讚如來無量功德，即遣內人",
    "T12n0353_001:0217a13": "名旃提羅，使人奉書至阿踰闍國，入其宮",
    "T12n0353_001:0217a14": "內敬授勝鬘。勝鬘得書歡喜頂受，讀誦受",
    "T12n0353_001:0217a15": "持，生希有心，向旃提羅而說偈言：",
    "T12n0353_001:0217a16": "「我聞佛音聲，　　世所未曾有；",
    "T12n0353_001:0217a17": "　所言真實者，　　應當修供養。",
    "T12n0353_001:0217a18": "　仰惟佛世尊！　　普為世間出；",
    "T12n0353_001:0217a19": "　亦應垂哀愍，　　必令我得見。」",
    "T12n0353_001:0217a20": "　即生此念時，　　佛於空中現；",
    "T12n0353_001:0217a21": "　普放淨光明，　　顯示無比身。",
    "T12n0353_001:0217a22": "　勝鬘及眷屬，　　頭面接足禮；",
    "T12n0353_001:0217a23": "　咸以清淨心，　　歎佛實功德：",
    "T12n0353_001:0217a24": "「如來妙色身，　　世間無與等；",
    "T12n0353_001:0217a25": "　無比不思議，　　是故今敬禮。",
    "T12n0353_001:0217a26": "　如來色無盡，　　智慧亦復然；",
    "T12n0353_001:0217a27": "　一切法常住，　　是故我歸依。",
    "T12n0353_001:0217a28": "　降伏心過惡，　　及與身四種，",
    "T12n0353_001:0217a29": "　已到難伏地，　　是故禮法王。",
    "T12n0353_001:0217b01": "　知一切爾焰，　　智慧身自在，",
    "T12n0353_001:0217b02": "　攝持一切法，　　是故今敬禮。",
    "T12n0353_001:0217b03": "　敬禮過稱量，　　敬禮無譬類，",
    "T12n0353_001:0217b04": "　敬禮無邊法，　　敬禮難思議。",
    "T12n0353_001:0217b05": "　哀愍覆護我，　　令法種增長；",
    "T12n0353_001:0217b06": "　此世及後生，　　願佛常攝受。」",
    "T12n0353_001:0217b07": "「我久安立汝，　　前世已開覺；",
    "T12n0353_001:0217b08": "　今復攝受汝，　　未來生亦然。」",
    "T12n0353_001:0217b09": "「我已作功德，　　現在及餘世；",
    "T12n0353_001:0217b10": "　如是眾善本，　　唯願見攝受。」",
    "T12n0353_001:0217b11": "爾時，勝鬘及諸眷屬，頭面禮佛，佛於眾中",
    "T12n0353_001:0217b12": "即為受記：「汝歎如來真實功德，以此善根，",
    "T12n0353_001:0217b13": "當於無量阿僧祇劫天人之中為自在王，",
    "T12n0353_001:0217b14": "一切生處常得見我，現前讚歎如今無異。",
    "T12n0353_001:0217b15": "當復供養無量阿僧祇佛，過二萬阿僧祇劫",
    "T12n0353_001:0217b16": "當得作佛，號普光如來、應、正遍知。彼佛國",
    "T12n0353_001:0217b17": "土，無諸惡趣、老病衰惱不適意苦，亦無不善",
    "T12n0353_001:0217b18": "惡業道名；彼國眾生色力壽命、五欲眾具，皆",
    "T12n0353_001:0217b19": "悉快樂，勝於他化自在諸天；彼諸眾生純一",
    "T12n0353_001:0217b20": "大乘，諸有修習善根眾生皆集於彼。」勝鬘夫",
    "T12n0353_001:0217b21": "人得受記時，無量眾生、諸天及人願生彼",
    "T12n0353_001:0217b22": "國，世尊悉記皆當往生。",
    "T12n0353_001:0217b23": "十受章第二",
    "T12n0353_001:0217b24": "爾時，勝鬘聞受記已，恭敬而立受十大受：",
    "T12n0353_001:0217b25": "「世尊！我從今日乃至菩提，於所受戒不",
    "T12n0353_001:0217b26": "起犯心。「世尊！我從今日乃至菩提，於諸",
    "T12n0353_001:0217b27": "尊長不起慢心。「世尊！我從今日乃至菩",
    "T12n0353_001:0217b28": "提，於諸眾生不起恚心。「世尊！我從今日",
    "T12n0353_001:0217b29": "乃至菩提，於他身色及外眾具不起疾",
    "T12n0353_001:0217c01": "心。「世尊！我從今日乃至菩提，於內外法",
    "T12n0353_001:0217c02": "不起慳心。「世尊！我從今日乃至菩提，不",
    "T12n0353_001:0217c03": "自為己受畜財物，凡有所受悉為成熟貧",
    "T12n0353_001:0217c04": "苦眾生。「世尊！我從今日乃至菩提，不自為",
    "T12n0353_001:0217c05": "己行四攝法，為一切眾生故，以不愛染心、",
    "T12n0353_001:0217c06": "無厭足心、無罣礙心，攝受眾生。「世尊！我從",
    "T12n0353_001:0217c07": "今日乃至菩提，若見孤獨幽繫疾病，種種厄",
    "T12n0353_001:0217c08": "難困苦眾生，終不暫捨，必欲安隱，以義饒",
    "T12n0353_001:0217c09": "益令脫眾苦，然後乃捨。「世尊！我從今日乃",
    "T12n0353_001:0217c10": "至菩提，若見捕養眾惡律儀及諸犯戒終",
    "T12n0353_001:0217c11": "不棄捨。我得力時，於彼彼處見此眾生，應",
    "T12n0353_001:0217c12": "折伏者而折伏之；應攝受者而攝受之。何",
    "T12n0353_001:0217c13": "以故？以折伏、攝受故令法久住。法久住者，",
    "T12n0353_001:0217c14": "天人充滿，惡道減少，能於如來所轉法輪",
    "T12n0353_001:0217c15": "而得隨轉，見是利故救攝不捨。「世尊！我",
    "T12n0353_001:0217c16": "從今日乃至菩提，攝受正法終不忘失。何",
    "T12n0353_001:0217c17": "以故？忘失法者則忘大乘，忘大乘者則忘",
    "T12n0353_001:0217c18": "波羅蜜，忘波羅蜜者則不欲大乘。若菩薩",
    "T12n0353_001:0217c19": "不決定大乘者，則不能得攝受正法欲，",
    "T12n0353_001:0217c20": "隨所樂入，永不堪任越凡夫地。我見如",
    "T12n0353_001:0217c21": "是無量大過，又見未來攝受正法菩薩摩",
    "T12n0353_001:0217c22": "訶薩無量福利，故受此大受。「法主世尊！現為",
    "T12n0353_001:0217c23": "我證，唯佛世尊現前證知。而諸眾生善根",
    "T12n0353_001:0217c24": "微薄或起疑網，以十大受極難度故；彼或",
    "T12n0353_001:0217c25": "長夜非義饒益，不得安樂。為安彼故，今",
    "T12n0353_001:0217c26": "於佛前說誠實誓。我受此十大受，如說行",
    "T12n0353_001:0217c27": "者，以此誓故，於大眾中當雨天花，出天",
    "T12n0353_001:0217c28": "妙音。」說是語時，於虛空中，雨眾天花出妙",
    "T12n0353_001:0217c29": "聲言：「如是如是！如汝所說，真實無異。」彼",
    "T12n0353_001:0218a01": "見妙花及聞音聲，一切眾會疑惑悉除，喜",
    "T12n0353_001:0218a02": "踊無量而發願言：「恒與勝鬘常共俱會，同",
    "T12n0353_001:0218a03": "其所行。」世尊悉記一切大眾如其所願。",
    "T12n0353_001:0218a04": "三願章第三",
    "T12n0353_001:0218a05": "爾時勝鬘復於佛前發三大願，而作是言：",
    "T12n0353_001:0218a06": "「以此實願安隱無量無邊眾生，以此善根",
    "T12n0353_001:0218a07": "於一切生得正法智，是名第一大願。我得",
    "T12n0353_001:0218a08": "正法智已，以無厭心為眾生說，是名第二",
    "T12n0353_001:0218a09": "大願。我於攝受正法，捨身、命、財，護持正法，",
    "T12n0353_001:0218a10": "是名第三大願。」爾時，世尊即記勝鬘三大",
    "T12n0353_001:0218a11": "誓願，如一切色悉入空界。如是菩薩恒沙諸",
    "T12n0353_001:0218a12": "願，皆悉入此三大願中，此三願者真實廣大。",
    "T12n0353_001:0218a13": "攝受章第四",
    "T12n0353_001:0218a14": "爾時，勝鬘白佛言：「我今當復承佛威神，說",
    "T12n0353_001:0218a15": "調伏大願真實無異。」佛告勝鬘：「恣聽汝說。」",
    "T12n0353_001:0218a16": "勝鬘白佛：「菩薩所有恒沙諸願，一切皆入",
    "T12n0353_001:0218a17": "一大願中，所謂攝受正法。攝受正法，真為大",
    "T12n0353_001:0218a18": "願。」佛讚勝鬘：「善哉善哉！智慧方便甚深微",
    "T12n0353_001:0218a19": "妙，汝已長夜殖諸善本，來世眾生久種善",
    "T12n0353_001:0218a20": "根者，乃能解汝所說。汝之所說攝受正法，",
    "T12n0353_001:0218a21": "皆是過去、未來、現在諸佛已說、今說、當說。我",
    "T12n0353_001:0218a22": "今得無上菩提，亦常說此攝受正法，如是",
    "T12n0353_001:0218a23": "我說：『攝受正法所有功德不得邊際，如來",
    "T12n0353_001:0218a24": "智慧辯才亦無邊際。何以故？是攝受正法",
    "T12n0353_001:0218a25": "有大功德有大利益。』」",
    "T12n0353_001:0218a26": "勝鬘白佛：「我當承佛神力，更復演說攝受",
    "T12n0353_001:0218a27": "正法廣大之義。」佛言：「便說。」勝鬘白佛：「攝受",
    "T12n0353_001:0218a28": "正法廣大義者，則是無量，得一切佛法，攝",
    "T12n0353_001:0218a29": "八萬四千法門。譬如劫初成時，普興大雲，",
    "T12n0353_001:0218b01": "雨眾色雨及種種寶。如是攝受正法，雨無量",
    "T12n0353_001:0218b02": "福報及無量善根之雨。「世尊！又如劫初成時，",
    "T12n0353_001:0218b03": "有大水聚，出生三千大千界藏及四百億種",
    "T12n0353_001:0218b04": "種類洲。如是攝受正法，出生大乘無量界",
    "T12n0353_001:0218b05": "藏：一切菩薩神通之力；一切世間安隱快樂；",
    "T12n0353_001:0218b06": "一切世間如意自在；及出世間安樂劫成，乃",
    "T12n0353_001:0218b07": "至天人本所未得，皆於中出。「又如大地持",
    "T12n0353_001:0218b08": "四重擔。何等為四？一者大海，二者諸山，三",
    "T12n0353_001:0218b09": "者草木，四者眾生。如是攝受正法善男子",
    "T12n0353_001:0218b10": "善女人，建立大地，堪能荷負四種重任，喻",
    "T12n0353_001:0218b11": "彼大地。何等為四？謂離善知識、無聞非法",
    "T12n0353_001:0218b12": "眾生，以人天善根而成熟之；求聲聞者",
    "T12n0353_001:0218b13": "授聲聞乘；求緣覺者授緣覺乘；求大乘者",
    "T12n0353_001:0218b14": "授以大乘。是名攝受正法善男子善女人",
    "T12n0353_001:0218b15": "建立大地，堪能荷負四種重任。世尊！如是",
    "T12n0353_001:0218b16": "攝受正法善男子善女人建立大地，堪能",
    "T12n0353_001:0218b17": "荷負四種重任，普為眾生作不請之友，大",
    "T12n0353_001:0218b18": "悲安慰哀愍眾生，為世法母。「又如大地有",
    "T12n0353_001:0218b19": "四種寶藏。何等為四？一者無價，二者上價，",
    "T12n0353_001:0218b20": "三者中價，四者下價，是名大地四種寶藏。如",
    "T12n0353_001:0218b21": "是攝受正法善男子善女人建立大地，得",
    "T12n0353_001:0218b22": "眾生四種最上大寶。何等為四？攝受正法",
    "T12n0353_001:0218b23": "善男子善女人，無聞非法眾生，以人天功德",
    "T12n0353_001:0218b24": "善根而授與之；求聲聞者授聲聞乘；求緣",
    "T12n0353_001:0218b25": "覺者授緣覺乘；求大乘者授以大乘。如是",
    "T12n0353_001:0218b26": "得大寶眾生，皆由攝受正法善男子善女人",
    "T12n0353_001:0218b27": "得此奇特希有功德。世尊！大寶藏者，即是攝",
    "T12n0353_001:0218b28": "受正法。「世尊！攝受正法，攝受正法者，無異",
    "T12n0353_001:0218b29": "正法，無異攝受正法，正法即是攝受正法。",
    "T12n0353_001:0218c01": "世尊！無異波羅蜜，無異攝受正法，攝受正",
    "T12n0353_001:0218c02": "法即是波羅蜜。何以故？攝受正法善男子善",
    "T12n0353_001:0218c03": "女人，應以施成熟者以施成熟，乃至捨身",
    "T12n0353_001:0218c04": "支節將護彼意而成熟之。彼所成熟眾生",
    "T12n0353_001:0218c05": "建立正法，是名檀波羅蜜。「應以戒成熟者，",
    "T12n0353_001:0218c06": "以守護六根，淨身口意業，乃至正四威儀，",
    "T12n0353_001:0218c07": "將護彼意而成熟之。彼所成熟眾生建立",
    "T12n0353_001:0218c08": "正法，是名尸波羅蜜。「應以忍成熟者，若彼",
    "T12n0353_001:0218c09": "眾生罵詈、毀辱、誹謗、恐怖，以無恚心、饒益心，",
    "T12n0353_001:0218c10": "第一忍力乃至顏色無變，將護彼意而成熟",
    "T12n0353_001:0218c11": "之。彼所成熟眾生建立正法，是名羼提波",
    "T12n0353_001:0218c12": "羅蜜。「應以精進成熟者，於彼眾生不起",
    "T12n0353_001:0218c13": "懈心，生大欲心第一精進，乃至若四威儀，",
    "T12n0353_001:0218c14": "將護彼意而成熟之。彼所成熟眾生建立",
    "T12n0353_001:0218c15": "正法，是名毘梨耶波羅蜜。「應以禪成熟者，",
    "T12n0353_001:0218c16": "於彼眾生以不亂心、不外向心，第一正念乃",
    "T12n0353_001:0218c17": "至久時所作、久時所說終不忘失，將護彼意",
    "T12n0353_001:0218c18": "而成熟之。彼所成熟眾生建立正法，是名",
    "T12n0353_001:0218c19": "禪波羅蜜。「應以智慧成熟者，彼諸眾生問",
    "T12n0353_001:0218c20": "一切義，以無畏心而為演說，一切論、一切工",
    "T12n0353_001:0218c21": "巧，究竟明處，乃至種種工巧諸事，將護彼意",
    "T12n0353_001:0218c22": "而成熟之。彼所成熟眾生建立正法，是名",
    "T12n0353_001:0218c23": "般若波羅蜜。「是故世尊！無異波羅蜜，無異",
    "T12n0353_001:0218c24": "攝受正法，攝受正法即是波羅蜜。",
    "T12n0353_001:0218c25": "「世尊！我今承佛威神，更說大義。」佛言：「便",
    "T12n0353_001:0218c26": "說。」勝鬘白佛：「攝受正法攝受正法者，無異",
    "T12n0353_001:0218c27": "攝受正法，無異攝受正法者。攝受正法善",
    "T12n0353_001:0218c28": "男子善女人，即是攝受正法。何以故？若攝受",
    "T12n0353_001:0218c29": "正法善男子善女人，為攝受正法，捨三種",
    "T12n0353_001:0219a01": "分。何等為三？謂：身、命、財。善男子善女人捨",
    "T12n0353_001:0219a02": "身者，生死後際等，離老病死，得不壞常住、",
    "T12n0353_001:0219a03": "無有變易、不可思議功德如來法身。捨命者，",
    "T12n0353_001:0219a04": "生死後際等，畢竟離死，得無邊常住不可思",
    "T12n0353_001:0219a05": "議功德，通達一切甚深佛法。捨財者，生死",
    "T12n0353_001:0219a06": "後際等，得不共一切眾生、無盡無減、畢竟常",
    "T12n0353_001:0219a07": "住、不可思議具足功德，得一切眾生殊勝供",
    "T12n0353_001:0219a08": "養。世尊！如是捨三分善男子善女人，攝",
    "T12n0353_001:0219a09": "受正法，常為一切諸佛所記，一切眾生之",
    "T12n0353_001:0219a10": "所瞻仰。",
    "T12n0353_001:0219a11": "「世尊！又善男子善女人攝受正法者，法欲",
    "T12n0353_001:0219a12": "滅時，比丘、比丘尼、優婆塞、優婆夷，朋黨諍訟，",
    "T12n0353_001:0219a13": "破壞離散。以不諂曲、不欺誑、不幻偽，愛樂正",
    "T12n0353_001:0219a14": "法，攝受正法入法朋中。入法朋者，必為",
    "T12n0353_001:0219a15": "諸佛之所授記。世尊！我見攝受正法如是",
    "T12n0353_001:0219a16": "大力，佛為實眼實智，為法根本、為通達法、",
    "T12n0353_001:0219a17": "為正法依，亦悉知見。」",
    "T12n0353_001:0219a18": "爾時世尊於勝鬘所說攝受正法大精進力，",
    "T12n0353_001:0219a19": "起隨喜心：「如是勝鬘！如汝所說。攝受正法",
    "T12n0353_001:0219a20": "大精進力，如大力士少觸身分，生大苦痛。",
    "T12n0353_001:0219a21": "如是勝鬘！少攝受正法，令魔苦惱；我不見",
    "T12n0353_001:0219a22": "餘一善法令魔憂苦，如少攝受正法。又如",
    "T12n0353_001:0219a23": "牛王形色無比，勝一切牛；如是大乘少攝受",
    "T12n0353_001:0219a24": "正法，勝於一切二乘善根，以廣大故。又如",
    "T12n0353_001:0219a25": "須彌山王端嚴殊特，勝於眾山；如是大乘捨",
    "T12n0353_001:0219a26": "身、命、財以攝取心攝受正法，勝不捨身、命、",
    "T12n0353_001:0219a27": "財初住大乘一切善根，何況二乘？以廣大",
    "T12n0353_001:0219a28": "故。是故勝鬘！當以攝受正法，開示眾生、教",
    "T12n0353_001:0219a29": "化眾生、建立眾生。如是勝鬘！攝受正法如",
    "T12n0353_001:0219b01": "是大利、如是大福、如是大果。勝鬘！我於阿",
    "T12n0353_001:0219b02": "僧祇阿僧祇劫說：『攝受正法功德義利，不得",
    "T12n0353_001:0219b03": "邊際。』是故攝受正法，有無量無邊功德。」",
    "T12n0353_001:0219b04": "一乘章第五",
    "T12n0353_001:0219b05": "佛告勝鬘：「汝今更說一切諸佛所說攝受正",
    "T12n0353_001:0219b06": "法！」勝鬘白佛：「善哉世尊！唯然受教。」即白佛",
    "T12n0353_001:0219b07": "言：「世尊！攝受正法者是摩訶衍。何以故？摩訶",
    "T12n0353_001:0219b08": "衍者，出生一切聲聞、緣覺、世間、出世間善法。",
    "T12n0353_001:0219b09": "世尊！如阿耨大池出八大河。如是摩訶衍，",
    "T12n0353_001:0219b10": "出生一切聲聞、緣覺、世間、出世間善法。世尊！",
    "T12n0353_001:0219b11": "又如一切種子皆依於地而得生長。如是",
    "T12n0353_001:0219b12": "一切聲聞、緣覺、世間、出世間善法，依於大乘",
    "T12n0353_001:0219b13": "而得增長。是故世尊！住於大乘攝受大乘，",
    "T12n0353_001:0219b14": "即是住於二乘攝受二乘、一切世間、出世間",
    "T12n0353_001:0219b15": "善法。「如世尊說六處。何等為六？謂：正法住、",
    "T12n0353_001:0219b16": "正法滅、波羅提木叉、比尼、出家、受具足。為",
    "T12n0353_001:0219b17": "大乘故說此六處。何以故？正法住者，為大",
    "T12n0353_001:0219b18": "乘故，說大乘住者即正法住。正法滅者，為",
    "T12n0353_001:0219b19": "大乘故，說大乘滅者即正法滅。波羅提木",
    "T12n0353_001:0219b20": "叉、比尼此二法者，義一名異，比尼者即大",
    "T12n0353_001:0219b21": "乘學。何以故？以依佛出家而受具足，是故",
    "T12n0353_001:0219b22": "說大乘威儀戒是比尼、是出家、是受具足。是",
    "T12n0353_001:0219b23": "故阿羅漢無出家受具足。何以故？阿羅漢",
    "T12n0353_001:0219b24": "依如來出家受具足故。阿羅漢歸依於佛，",
    "T12n0353_001:0219b25": "阿羅漢有恐怖。何以故？阿羅漢於一切無",
    "T12n0353_001:0219b26": "行怖畏想住，如人執劍欲來害己，是故阿",
    "T12n0353_001:0219b27": "羅漢無究竟樂。何以故？世尊！依不求依。如",
    "T12n0353_001:0219b28": "眾生無依，彼彼恐怖，以恐怖故則求歸依。",
    "T12n0353_001:0219b29": "如阿羅漢有怖畏，以怖畏故依於如來。",
    "T12n0353_001:0219c01": "「世尊！阿羅漢、辟支佛有怖畏，是故阿羅漢、辟",
    "T12n0353_001:0219c02": "支佛，有餘生法不盡，故有生；有餘梵行",
    "T12n0353_001:0219c03": "不成，故不純；事不究竟，故當有所作；不",
    "T12n0353_001:0219c04": "度彼故，當有所斷。以不斷故，去涅槃界",
    "T12n0353_001:0219c05": "遠。何以故？唯有如來、應、正等覺得般涅",
    "T12n0353_001:0219c06": "槃，成就一切功德。故阿羅漢、辟支佛，不成",
    "T12n0353_001:0219c07": "就一切功德。言得涅槃者，是佛方便。唯有",
    "T12n0353_001:0219c08": "如來得般涅槃，成就無量功德。故阿羅漢、",
    "T12n0353_001:0219c09": "辟支佛成就有量功德，言得涅槃者，是佛",
    "T12n0353_001:0219c10": "方便。唯有如來得般涅槃，成就不可思議",
    "T12n0353_001:0219c11": "功德。故阿羅漢、辟支佛成就思議功德，言",
    "T12n0353_001:0219c12": "得涅槃者，是佛方便。唯有如來得般涅",
    "T12n0353_001:0219c13": "槃，一切所應斷過，皆悉斷滅，成就第一清",
    "T12n0353_001:0219c14": "淨。阿羅漢、辟支佛有餘過，非第一清淨，言",
    "T12n0353_001:0219c15": "得涅槃者，是佛方便。唯有如來得般涅",
    "T12n0353_001:0219c16": "槃，為一切眾生之所瞻仰，出過阿羅漢、辟",
    "T12n0353_001:0219c17": "支佛、菩薩境界。是故阿羅漢、辟支佛去涅槃",
    "T12n0353_001:0219c18": "界遠，言阿羅漢、辟支佛觀察解脫四智究竟",
    "T12n0353_001:0219c19": "得蘇息處者，亦是如來方便有餘不了義",
    "T12n0353_001:0219c20": "說。「何以故？有二種死。何等為二？謂：分段",
    "T12n0353_001:0219c21": "死、不思議變易死。分段死者，謂虛偽眾生。",
    "T12n0353_001:0219c22": "不思議變易死者，謂：阿羅漢、辟支佛、大力菩",
    "T12n0353_001:0219c23": "薩意生身，乃至究竟無上菩提。二種死中，以",
    "T12n0353_001:0219c24": "分段死故，說阿羅漢、辟支佛智，我生已盡；",
    "T12n0353_001:0219c25": "得有餘果證故，說梵行已立；凡夫、人天所",
    "T12n0353_001:0219c26": "不能辦，七種學人先所未作，虛偽煩惱斷",
    "T12n0353_001:0219c27": "故，說所作已辦；阿羅漢、辟支佛所斷煩惱，",
    "T12n0353_001:0219c28": "更不能受後有故，說不受後有。非盡一",
    "T12n0353_001:0219c29": "切煩惱，亦非盡一切受生，故說不受後有。",
    "T12n0353_001:0220a01": "何以故？有煩惱是阿羅漢、辟支佛所不能",
    "T12n0353_001:0220a02": "斷。「煩惱有二種。何等為二？謂：住地煩惱及",
    "T12n0353_001:0220a03": "起煩惱。住地有四種。何等為四？謂：見一處住",
    "T12n0353_001:0220a04": "地、欲愛住地、色愛住地、有愛住地。此四種住",
    "T12n0353_001:0220a05": "地，生一切起煩惱。起者剎那心剎那相應。世",
    "T12n0353_001:0220a06": "尊！心不相應無始無明住地。世尊！此四住地",
    "T12n0353_001:0220a07": "力，一切上煩惱依種，比無明住地，算數譬喻",
    "T12n0353_001:0220a08": "所不能及。",
    "T12n0353_001:0220a09": "「世尊！如是無明住地力，於有愛數四住地，",
    "T12n0353_001:0220a10": "無明住地其力最大。譬如惡魔波旬於他化",
    "T12n0353_001:0220a11": "自在天，色、力、壽命、眷屬、眾具、自在殊勝。如是",
    "T12n0353_001:0220a12": "無明住地力，於有愛數四住地，其力最勝，恒",
    "T12n0353_001:0220a13": "沙等數上煩惱依，亦令四種煩惱久住。阿羅",
    "T12n0353_001:0220a14": "漢、辟支佛智所不能斷，唯如來菩提智之",
    "T12n0353_001:0220a15": "所能斷。如是世尊！無明住地最為大力。「世",
    "T12n0353_001:0220a16": "尊！又如取，緣有漏業因而生三有。如是無",
    "T12n0353_001:0220a17": "明住地，緣無漏業因，生阿羅漢、辟支佛、大力",
    "T12n0353_001:0220a18": "菩薩三種意生身。此三地，彼三種意生身生",
    "T12n0353_001:0220a19": "及無漏業生，依無明住地，有緣非無緣。是",
    "T12n0353_001:0220a20": "故三種意生及無漏業，緣無明住地。世尊！如",
    "T12n0353_001:0220a21": "是有愛住地數四住地，不與無明住地業",
    "T12n0353_001:0220a22": "同，無明住地異，離四住地。佛地所斷，佛菩提",
    "T12n0353_001:0220a23": "智所斷。何以故？阿羅漢、辟支佛，斷四種住",
    "T12n0353_001:0220a24": "地，無漏不盡，不得自在力，亦不作證。無漏",
    "T12n0353_001:0220a25": "不盡者，即是無明住地。「世尊！阿羅漢、辟支佛、",
    "T12n0353_001:0220a26": "最後身菩薩，為無明住地之所覆障故，",
    "T12n0353_001:0220a27": "於彼彼法不知不覺。以不知見故，所",
    "T12n0353_001:0220a28": "應斷者不斷、不究竟。以不斷故，名有餘",
    "T12n0353_001:0220a29": "過解脫，非離一切過解脫；名有餘清淨，",
    "T12n0353_001:0220b01": "非一切清淨；名成就有餘功德，非一切",
    "T12n0353_001:0220b02": "功德。以成就有餘解脫、有餘清淨、有餘功",
    "T12n0353_001:0220b03": "德故，知有餘苦、斷有餘集、證有餘滅、修",
    "T12n0353_001:0220b04": "有餘道，是名得少分涅槃。得少分涅槃者，",
    "T12n0353_001:0220b05": "名向涅槃界。若知一切苦、斷一切集、證",
    "T12n0353_001:0220b06": "一切滅、修一切道，於無常壞世間、無常",
    "T12n0353_001:0220b07": "病世間，得常住涅槃；於無覆護世間、無依",
    "T12n0353_001:0220b08": "世間，為護為依。何以故？法無優劣故得",
    "T12n0353_001:0220b09": "涅槃；智慧等故得涅槃；解脫等故得涅槃；",
    "T12n0353_001:0220b10": "清淨等故得涅槃。是故涅槃一味等味，謂",
    "T12n0353_001:0220b11": "解脫味。「世尊！若無明住地，不斷不究竟者，",
    "T12n0353_001:0220b12": "不得一味等味，謂明解脫味。何以故？無明住",
    "T12n0353_001:0220b13": "地不斷、不究竟者，過恒沙等所應斷法，",
    "T12n0353_001:0220b14": "不斷、不究竟，過恒沙等所應斷法不斷",
    "T12n0353_001:0220b15": "故，過恒沙等法應得不得、應證不證。是故",
    "T12n0353_001:0220b16": "無明住地積聚，生一切修道斷煩惱、上煩惱。",
    "T12n0353_001:0220b17": "彼生心上煩惱、止上煩惱、觀上煩惱、禪上煩",
    "T12n0353_001:0220b18": "惱、正受上煩惱、方便上煩惱、智上煩惱、果上",
    "T12n0353_001:0220b19": "煩惱、得上煩惱、力上煩惱、無畏上煩惱，如",
    "T12n0353_001:0220b20": "是過恒沙等上煩惱，如來菩提智所斷。一切",
    "T12n0353_001:0220b21": "皆依無明住地之所建立，一切上煩惱起，",
    "T12n0353_001:0220b22": "皆因無明住地，緣無明住地。世尊！於此起",
    "T12n0353_001:0220b23": "煩惱，剎那心剎那相應；世尊！心不相應無始",
    "T12n0353_001:0220b24": "無明住地。「世尊！若復過於恒沙如來菩提智",
    "T12n0353_001:0220b25": "所應斷法，一切皆是無明住地所持所建",
    "T12n0353_001:0220b26": "立。譬如一切種子皆依地生，建立、增長，若地",
    "T12n0353_001:0220b27": "壞者彼亦隨壞。如是過恒沙等如來菩提智",
    "T12n0353_001:0220b28": "所應斷法，一切皆依無明住地生，建立增",
    "T12n0353_001:0220b29": "長；若無明住地斷者，過恒沙等如來菩提智",
    "T12n0353_001:0220c01": "所應斷法，皆亦隨斷。如是一切煩惱、上煩",
    "T12n0353_001:0220c02": "惱斷，過恒沙等如來所得一切諸法，通達無",
    "T12n0353_001:0220c03": "礙一切知見，離一切過惡，得一切功德。法王",
    "T12n0353_001:0220c04": "法主，而得自在，登一切法自在之地。如來、",
    "T12n0353_001:0220c05": "應、等正覺正師子吼：『我生已盡，梵行已立，所",
    "T12n0353_001:0220c06": "作已辦，不受後有。』是故世尊以師子吼依",
    "T12n0353_001:0220c07": "於了義，一向記說。",
    "T12n0353_001:0220c08": "「世尊！不受後有智有二種。謂：如來以無上調",
    "T12n0353_001:0220c09": "御降伏四魔，出一切世間，為一切眾生之",
    "T12n0353_001:0220c10": "所瞻仰，得不思議法身。於一切爾焰地得",
    "T12n0353_001:0220c11": "無礙法自在，於上更無所作。無所得地十力",
    "T12n0353_001:0220c12": "勇猛，昇於第一無上無畏之地，一切爾炎無",
    "T12n0353_001:0220c13": "礙智觀不由於他，不受後有智師子吼。「世",
    "T12n0353_001:0220c14": "尊！阿羅漢、辟支佛度生死畏，次第得解脫",
    "T12n0353_001:0220c15": "樂，作是念：『我離生死恐怖，不受生死苦。』世",
    "T12n0353_001:0220c16": "尊！阿羅漢、辟支佛觀察時，得不受後有，觀",
    "T12n0353_001:0220c17": "第一蘇息處涅槃地。世尊！彼先所得地，不",
    "T12n0353_001:0220c18": "愚於法、不由於他，亦自知得有餘地，必",
    "T12n0353_001:0220c19": "當得阿耨多羅三藐三菩提。何以故？聲聞、緣",
    "T12n0353_001:0220c20": "覺乘皆入大乘，大乘者即是佛乘，是故三乘",
    "T12n0353_001:0220c21": "即是一乘。得一乘者得阿耨多羅三藐三",
    "T12n0353_001:0220c22": "菩提，阿耨多羅三藐三菩提者即是涅槃界，",
    "T12n0353_001:0220c23": "涅槃界者即是如來法身，得究竟法身者",
    "T12n0353_001:0220c24": "則究竟一乘，無異如來、無異法身，如來",
    "T12n0353_001:0220c25": "即法身；得究竟法身者，則究竟一乘，究竟",
    "T12n0353_001:0220c26": "者即是無邊不斷。",
    "T12n0353_001:0220c27": "「世尊！如來無有限齊時住，如來、應、等正覺後",
    "T12n0353_001:0220c28": "際等住。如來無限齊大悲，亦無限齊安慰",
    "T12n0353_001:0220c29": "世間。無限大悲、無限安慰世間，作是說者",
    "T12n0353_001:0221a01": "是名善說如來。若復說言無盡法、常住法，",
    "T12n0353_001:0221a02": "一切世間之所歸依者，亦名善說如來。是",
    "T12n0353_001:0221a03": "故於未度世間、無依世間，與後際等，作無",
    "T12n0353_001:0221a04": "盡歸依、常住歸依者，謂如來、應、等正覺也。「法",
    "T12n0353_001:0221a05": "者即是說一乘道，僧者是三乘眾。此二歸依",
    "T12n0353_001:0221a06": "非究竟歸依，名少分歸依。何以故？說一乘",
    "T12n0353_001:0221a07": "道法，得究竟法身，於上更無說一乘法",
    "T12n0353_001:0221a08": "身。三乘眾者有恐怖，歸依如來，求出修學",
    "T12n0353_001:0221a09": "向阿耨多羅三藐三菩提，是故二依非究竟",
    "T12n0353_001:0221a10": "依，是有限依。「若有眾生，如來調伏，歸依如",
    "T12n0353_001:0221a11": "來得法津澤，生信樂心歸依法、僧，是二歸",
    "T12n0353_001:0221a12": "依；非此二歸依，是歸依如來。歸依第一義",
    "T12n0353_001:0221a13": "者是歸依如來。此二歸依第一義，是究竟",
    "T12n0353_001:0221a14": "歸依如來。何以故？無異如來，無異二歸",
    "T12n0353_001:0221a15": "依。如來即三歸依。何以故？說一乘道。如來",
    "T12n0353_001:0221a16": "四無畏成就師子吼說，若如來隨彼所欲而",
    "T12n0353_001:0221a17": "方便說，即是大乘，無有三乘。三乘者入",
    "T12n0353_001:0221a18": "於一乘，一乘者即第一義乘。",
    "T12n0353_001:0221a19": "無邊聖諦章第六",
    "T12n0353_001:0221a20": "「世尊！聲聞、緣覺初觀聖諦，以一智斷諸住",
    "T12n0353_001:0221a21": "地；以一智四斷、知、功德、作證，亦善知此四法",
    "T12n0353_001:0221a22": "義。世尊！無有出世間上上智、四智漸至及",
    "T12n0353_001:0221a23": "四緣漸至，無漸至法是出世間上上智。「世尊！",
    "T12n0353_001:0221a24": "金剛喻者是第一義智。世尊！非聲聞、緣覺不",
    "T12n0353_001:0221a25": "斷無明住地，初聖諦智是第一義智。世尊！",
    "T12n0353_001:0221a26": "以無二聖諦智斷諸住地。世尊！如來、應、等",
    "T12n0353_001:0221a27": "正覺，非一切聲聞、緣覺境界。不思議空智，",
    "T12n0353_001:0221a28": "斷一切煩惱藏。世尊！若壞一切煩惱藏究",
    "T12n0353_001:0221a29": "竟智，是名第一義智。初聖諦智非究竟智，",
    "T12n0353_001:0221b01": "向阿耨多羅三藐三菩提智。",
    "T12n0353_001:0221b02": "「世尊！聖義者，非一切聲聞、緣覺，聲聞、緣覺",
    "T12n0353_001:0221b03": "成就有量功德，聲聞、緣覺成就少分功德，故",
    "T12n0353_001:0221b04": "名之為聖。聖諦者，非聲聞、緣覺諦；亦非聲",
    "T12n0353_001:0221b05": "聞、緣覺功德。世尊！此諦如來、應、等正覺初始",
    "T12n0353_001:0221b06": "覺知，然後為無明[穀禾+卵]藏世間開現演說，是",
    "T12n0353_001:0221b07": "故名聖諦。",
    "T12n0353_001:0221b08": "如來藏章第七",
    "T12n0353_001:0221b09": "「聖諦者，說甚深義，微細難知，非思量境界。",
    "T12n0353_001:0221b10": "是智者所知，一切世間所不能信。何以故？",
    "T12n0353_001:0221b11": "此說甚深如來之藏。如來藏者，是如來境界，",
    "T12n0353_001:0221b12": "非一切聲聞、緣覺所知。如來藏處，說聖諦",
    "T12n0353_001:0221b13": "義。如來藏處甚深故，說聖諦亦甚深，微細難",
    "T12n0353_001:0221b14": "知，非思量境界，是智者所知，一切世間所",
    "T12n0353_001:0221b15": "不能信。",
    "T12n0353_001:0221b16": "法身章第八",
    "T12n0353_001:0221b17": "「若於無量煩惱藏所纏如來藏不疑惑者，",
    "T12n0353_001:0221b18": "於出無量煩惱藏法身亦無疑惑。於說如",
    "T12n0353_001:0221b19": "來藏、如來法身、不思議佛境界及方便說，",
    "T12n0353_001:0221b20": "心得決定者，此則信解說二聖諦。如是難",
    "T12n0353_001:0221b21": "知難解者，謂說二聖諦義。何等為說二聖",
    "T12n0353_001:0221b22": "諦義？謂說作聖諦義、說無作聖諦義。說作",
    "T12n0353_001:0221b23": "聖諦義者，是說有量四聖諦。何以故？非因",
    "T12n0353_001:0221b24": "他能知一切苦斷、一切集證、一切滅修、一",
    "T12n0353_001:0221b25": "切道。是故世尊！有有為生死、無為生死。涅",
    "T12n0353_001:0221b26": "槃亦如是，有餘及無餘。說無作聖諦義者，",
    "T12n0353_001:0221b27": "說無量四聖諦義。何以故？能以自力知一",
    "T12n0353_001:0221b28": "切受苦斷、一切受集證、一切受滅修、一切",
    "T12n0353_001:0221b29": "受滅道。如是八聖諦，如來說四聖諦。如是",
    "T12n0353_001:0221c01": "四無作聖諦義，唯如來、應、等正覺事究竟，",
    "T12n0353_001:0221c02": "非阿羅漢、辟支佛事究竟。何以故？非下、中、上",
    "T12n0353_001:0221c03": "法得涅槃。何以故？如來、應、等正覺，於無作",
    "T12n0353_001:0221c04": "四聖諦義事究竟，以一切如來、應、等正覺，",
    "T12n0353_001:0221c05": "知一切未來苦、斷一切煩惱上煩惱所攝受",
    "T12n0353_001:0221c06": "一切集、滅一切意生身、除一切苦滅作證。",
    "T12n0353_001:0221c07": "「世尊！非壞法故，名為苦滅。所言苦滅者，",
    "T12n0353_001:0221c08": "名無始無作、無起無盡、離盡常住、自性清淨，",
    "T12n0353_001:0221c09": "離一切煩惱藏。世尊！過於恒沙不離、不脫、",
    "T12n0353_001:0221c10": "不異、不思議佛法成就，說如來法身。世尊！如",
    "T12n0353_001:0221c11": "是如來法身不離煩惱藏，名如來藏。",
    "T12n0353_001:0221c12": "空義隱覆真實章第九",
    "T12n0353_001:0221c13": "「世尊！如來藏智是如來空智。世尊！如來藏者，",
    "T12n0353_001:0221c14": "一切阿羅漢、辟支佛、大力菩薩，本所不見，本",
    "T12n0353_001:0221c15": "所不得。",
    "T12n0353_001:0221c16": "「世尊！有二種如來藏空智。世尊！空如來藏，",
    "T12n0353_001:0221c17": "若離、若脫、若異一切煩惱藏。世尊！不空如來",
    "T12n0353_001:0221c18": "藏，過於恒沙不離、不脫、不異、不思議佛法。",
    "T12n0353_001:0221c19": "世尊！此二空智，諸大聲聞能信如來。一切",
    "T12n0353_001:0221c20": "阿羅漢、辟支佛空智，於四不顛倒境界轉。是",
    "T12n0353_001:0221c21": "故一切阿羅漢、辟支佛，本所不見、本所不",
    "T12n0353_001:0221c22": "得。一切苦滅，唯佛得證，壞一切煩惱藏，",
    "T12n0353_001:0221c23": "修一切滅苦道。",
    "T12n0353_001:0221c24": "一諦章第十",
    "T12n0353_001:0221c25": "「世尊！此四聖諦，三是無常，一是常。何以故？三",
    "T12n0353_001:0221c26": "諦入有為相，入有為相者是無常。無常者",
    "T12n0353_001:0221c27": "是虛妄法。虛妄法者，非諦、非常、非依。是故",
    "T12n0353_001:0221c28": "苦諦、集諦、道諦，非第一義諦，非常、非依。",
    "T12n0353_001:0221c29": "一依章第十一",
    "T12n0353_001:0222a01": "「一苦滅諦，離有為相，離有為相者是常。常",
    "T12n0353_001:0222a02": "者非虛妄法。非虛妄法者，是諦、是常、是",
    "T12n0353_001:0222a03": "依。是故滅諦，是第一義。",
    "T12n0353_001:0222a04": "顛倒真實章第十二",
    "T12n0353_001:0222a05": "「不思議是滅諦，過一切眾生心識所緣，亦非",
    "T12n0353_001:0222a06": "一切阿羅漢、辟支佛智慧境界。譬如生盲不",
    "T12n0353_001:0222a07": "見眾色，七日嬰兒不見日輪。苦滅諦者，亦",
    "T12n0353_001:0222a08": "復如是！非一切凡夫心識所緣，亦非二乘",
    "T12n0353_001:0222a09": "智慧境界。凡夫識者二見顛倒；一切阿羅漢、",
    "T12n0353_001:0222a10": "辟支佛智者，則是清淨。邊見者，凡夫於五受",
    "T12n0353_001:0222a11": "陰，我見、妄想、計著，生二見，是名邊見，所謂",
    "T12n0353_001:0222a12": "常見、斷見。見諸行無常，是斷見非正見；見",
    "T12n0353_001:0222a13": "涅槃常，是常見非正見。妄想見故，作如是",
    "T12n0353_001:0222a14": "見。於身諸根分別思惟，現法見壞，於有相",
    "T12n0353_001:0222a15": "續不見，起於斷見，妄想見故；於心相續愚",
    "T12n0353_001:0222a16": "闇，不解不知，剎那間意識境界，起於常見，",
    "T12n0353_001:0222a17": "妄想見故。此妄想見，於彼義若過若不及，",
    "T12n0353_001:0222a18": "作異想分別，若斷若常。顛倒眾生，於五受",
    "T12n0353_001:0222a19": "陰，無常常想、苦有樂想、無我我想、不淨淨",
    "T12n0353_001:0222a20": "想。一切阿羅漢、辟支佛淨智者，於一切智境",
    "T12n0353_001:0222a21": "界及如來法身，本所不見。「或有眾生，信",
    "T12n0353_001:0222a22": "佛語故，起常想、樂想、我想、淨想，非顛倒見，",
    "T12n0353_001:0222a23": "是名正見。何以故？如來法身是常波羅蜜、樂",
    "T12n0353_001:0222a24": "波羅蜜、我波羅蜜、淨波羅蜜。於佛法身，作",
    "T12n0353_001:0222a25": "是見者，是名正見。正見者，是佛真子，從佛",
    "T12n0353_001:0222a26": "口生、從正法生、從法化生，得法餘財。「世",
    "T12n0353_001:0222a27": "尊！淨智者，一切阿羅漢、辟支佛智波羅蜜，此",
    "T12n0353_001:0222a28": "淨智者雖曰淨智，於彼滅諦，尚非境界，況",
    "T12n0353_001:0222a29": "四依智？何以故？三乘初業，不愚於法。於彼",
    "T12n0353_001:0222b01": "義當覺當得，為彼故，世尊說四依。世尊！此",
    "T12n0353_001:0222b02": "四依者，是世間法。世尊！一依者，一切依止，",
    "T12n0353_001:0222b03": "出世間上上第一義依，所謂滅諦。",
    "T12n0353_001:0222b04": "自性清淨章第十三",
    "T12n0353_001:0222b05": "「世尊！生死者依如來藏，以如來藏故，說",
    "T12n0353_001:0222b06": "本際不可知。世尊！有如來藏故說生死，是",
    "T12n0353_001:0222b07": "名善說。世尊！生死，生死者，諸受根沒，次第",
    "T12n0353_001:0222b08": "不受根起，是名生死。世尊！死生者，此二法",
    "T12n0353_001:0222b09": "是如來藏。世間言說故，有死有生，死者謂",
    "T12n0353_001:0222b10": "根壞，生者新諸根起，非如來藏有生有死。",
    "T12n0353_001:0222b11": "如來藏者離有為相，如來藏常住不變。是",
    "T12n0353_001:0222b12": "故如來藏，是依、是持、是建立。世尊！不離、不",
    "T12n0353_001:0222b13": "斷、不脫、不異、不思議佛法。世尊！斷脫異",
    "T12n0353_001:0222b14": "外有為法依持、建立者，是如來藏。「世尊！若",
    "T12n0353_001:0222b15": "無如來藏者，不得厭苦樂求涅槃。何以",
    "T12n0353_001:0222b16": "故？於此六識及心法智，此七法剎那不住、",
    "T12n0353_001:0222b17": "不種眾苦，不得厭苦、樂求涅槃。世尊！如",
    "T12n0353_001:0222b18": "來藏者，無前際，不起不滅法，種諸苦，得",
    "T12n0353_001:0222b19": "厭苦、樂求涅槃。「世尊！如來藏者，非我、非眾",
    "T12n0353_001:0222b20": "生、非命、非人。如來藏者，墮身見眾生、顛",
    "T12n0353_001:0222b21": "倒眾生、空亂意眾生，非其境界。",
    "T12n0353_001:0222b22": "「世尊！如來藏者，是法界藏、法身藏、出世間上",
    "T12n0353_001:0222b23": "上藏、自性清淨藏。此性清淨如來藏，而客",
    "T12n0353_001:0222b24": "塵煩惱、上煩惱所染，不思議如來境界。何以",
    "T12n0353_001:0222b25": "故？剎那善心非煩惱所染；剎那不善心亦非",
    "T12n0353_001:0222b26": "煩惱所染。煩惱不觸心，心不觸煩惱，云何",
    "T12n0353_001:0222b27": "不觸法，而能得染心？世尊！然有煩惱，有",
    "T12n0353_001:0222b28": "煩惱染心，自性清淨心而有染者，難可了",
    "T12n0353_001:0222b29": "知。唯佛世尊！實眼實智，為法根本、為通達",
    "T12n0353_001:0222c01": "法、為正法依，如實知見。」",
    "T12n0353_001:0222c02": "勝鬘夫人說是難解之法問於佛時，佛即",
    "T12n0353_001:0222c03": "隨喜：「如是如是！自性清淨心而有染污，難",
    "T12n0353_001:0222c04": "可了知。有二法難可了知，謂自性清淨心",
    "T12n0353_001:0222c05": "難可了知，彼心為煩惱所染亦難了知。",
    "T12n0353_001:0222c06": "如此二法，汝及成就大法菩薩摩訶薩乃能",
    "T12n0353_001:0222c07": "聽受，諸餘聲聞，唯信佛語。",
    "T12n0353_001:0222c08": "真子章第十四",
    "T12n0353_001:0222c09": "「若我弟子隨信增上者，依明信已隨順法",
    "T12n0353_001:0222c10": "智，而得究竟。隨順法智者，觀察施設根意",
    "T12n0353_001:0222c11": "解境界；觀察業報；觀察阿羅漢眼；觀察心",
    "T12n0353_001:0222c12": "自在樂禪樂；觀察阿羅漢、辟支佛、大力菩薩",
    "T12n0353_001:0222c13": "聖自在通。此五種巧便觀成就。於我滅後",
    "T12n0353_001:0222c14": "未來世中，我弟子隨信增上，依於明信隨",
    "T12n0353_001:0222c15": "順法智，自性清淨心彼為煩惱染污而得",
    "T12n0353_001:0222c16": "究竟，是究竟者入大乘道因。信如來者，有",
    "T12n0353_001:0222c17": "是大利益，不謗深義。」",
    "T12n0353_001:0222c18": "爾時，勝鬘白佛言：「更有餘大利益，我當承",
    "T12n0353_001:0222c19": "佛威神復說斯義。」佛言：「更說。」勝鬘白佛",
    "T12n0353_001:0222c20": "言：「三種善男子善女人，於甚深義離自毀",
    "T12n0353_001:0222c21": "傷，生大功德、入大乘道。何等為三？謂：若善",
    "T12n0353_001:0222c22": "男子善女人自成就甚深法智。若善男子善",
    "T12n0353_001:0222c23": "女人成就隨順法智。若善男子善女人於",
    "T12n0353_001:0222c24": "諸深法不自了知，仰惟世尊，非我境界，",
    "T12n0353_001:0222c25": "唯佛所知。是名善男子善女人仰惟如來。",
    "T12n0353_001:0222c26": "「除此諸善男子善女人已。",
    "T12n0353_001:0222c27": "勝鬘章第十五",
    "T12n0353_001:0222c28": "「諸餘眾生，於諸甚深法，堅著妄說，違背正",
    "T12n0353_001:0222c29": "法，習諸外道腐敗種子者，當以王力及天、",
    "T12n0353_001:0223a01": "龍、鬼神力而調伏之。」爾時，勝鬘與諸眷屬",
    "T12n0353_001:0223a02": "頂禮佛足。佛言：「善哉善哉。勝鬘！於甚深法",
    "T12n0353_001:0223a03": "方便守護，降伏非法善得其宜，汝已親近",
    "T12n0353_001:0223a04": "百千億佛，能說此義。」",
    "T12n0353_001:0223a05": "爾時世尊放勝光明普照大眾，身昇虛空",
    "T12n0353_001:0223a06": "高七多羅樹，足步虛空還舍衛國。時，勝鬘",
    "T12n0353_001:0223a07": "夫人與諸眷屬，合掌向佛觀無厭足，目不",
    "T12n0353_001:0223a08": "暫捨。過眼境已踊躍歡喜，各各稱歎如來",
    "T12n0353_001:0223a09": "功德，具足念佛，還入城中，向友稱王稱歎",
    "T12n0353_001:0223a10": "大乘。城中女人七歲已上，化以大乘。友稱大",
    "T12n0353_001:0223a11": "王亦以大乘化諸男子，七歲已上舉國人",
    "T12n0353_001:0223a12": "民皆向大乘。",
    "T12n0353_001:0223a13": "爾時，世尊入祇桓林，告長老阿難及念天",
    "T12n0353_001:0223a14": "帝釋，應時帝釋與諸眷屬忽然而至，住於佛",
    "T12n0353_001:0223a15": "前。爾時，世尊向天帝釋及長老阿難，廣說此",
    "T12n0353_001:0223a16": "經。說已告帝釋言：「汝當受持讀誦此經。憍",
    "T12n0353_001:0223a17": "尸迦！善男子善女人於恒沙劫修菩提行，",
    "T12n0353_001:0223a18": "行六波羅蜜。若復善男子善女人聽受讀誦",
    "T12n0353_001:0223a19": "乃至執持經卷，福多於彼，何況廣為人說？",
    "T12n0353_001:0223a20": "是故憍尸迦！當讀誦此經，為三十三天分",
    "T12n0353_001:0223a21": "別廣說。」復告阿難：「汝亦受持讀誦，為四眾",
    "T12n0353_001:0223a22": "廣說。」時，天帝釋白佛言：「世尊！當何名斯經？",
    "T12n0353_001:0223a23": "云何奉持？」佛告帝釋：「此經成就無量無邊功",
    "T12n0353_001:0223a24": "德，一切聲聞、緣覺不能究竟觀察知見。憍",
    "T12n0353_001:0223a25": "尸迦！當知此經甚深微妙大功德聚，今當為",
    "T12n0353_001:0223a26": "汝略說其名，諦聽諦聽善思念之。」時，天帝",
    "T12n0353_001:0223a27": "釋及長老阿難白佛言：「善哉世尊！唯然受",
    "T12n0353_001:0223a28": "教。」佛言：「此經『歎如來真實第一義功德』，如",
    "T12n0353_001:0223a29": "是受持。『不思議大受』，如是受持。『一切願攝",
    "T12n0353_001:0223b01": "大願』，如是受持。『說不思議攝受正法』，如是",
    "T12n0353_001:0223b02": "受持。『說入一乘』，如是受持。『說無邊聖諦』，如",
    "T12n0353_001:0223b03": "是受持。『說如來藏』，如是受持。『說法身』，如",
    "T12n0353_001:0223b04": "是受持。『說空義隱覆真實』，如是受持。『說一",
    "T12n0353_001:0223b05": "諦』，如是受持。『說常住安隱一依』，如是受持。",
    "T12n0353_001:0223b06": "『說顛倒真實』，如是受持。『說自性清淨心隱覆』，",
    "T12n0353_001:0223b07": "如是受持。『說如來真子』，如是受持。『說勝鬘",
    "T12n0353_001:0223b08": "夫人師子吼』，如是受持。「復次憍尸迦！此經所",
    "T12n0353_001:0223b09": "說斷一切疑，決定了義入一乘道。憍尸迦！",
    "T12n0353_001:0223b10": "今以此說勝鬘夫人師子吼經付囑於汝，乃",
    "T12n0353_001:0223b11": "至法住，受持讀誦，廣分別說。」帝釋白佛言：「善",
    "T12n0353_001:0223b12": "哉世尊！頂受尊教。」時，天帝釋、長老阿難，及諸",
    "T12n0353_001:0223b13": "大會，天、人、阿修羅、乾闥婆等，聞佛所說，歡喜",
    "T12n0353_001:0223b14": "奉行。",
    "T12n0353_001:0223b15": "勝鬘師子吼一乘大方便方廣經"
}