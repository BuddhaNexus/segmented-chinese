{
    "T22n1421_010:0071c02": "五分律卷第十(彌沙塞)",
    "T22n1421_010:0071c04": "宋罽賓三藏佛陀什",
    "T22n1421_010:0071c05": "共竺道生等譯",
    "T22n1421_010:0071c06": "◎第一分之六悔過法",
    "T22n1421_010:0071c07": "佛在舍衛城。爾時和伽羅母優婆夷信樂佛",
    "T22n1421_010:0071c08": "法，常供養沙門，為人長雅。其後，以信出家，少",
    "T22n1421_010:0071c09": "欲知足，多致供養，乞食持歸，見一比丘問言：",
    "T22n1421_010:0071c10": "「何故行此？」答言：「乞食！」又問：「能受我此食不？」",
    "T22n1421_010:0071c11": "答言：「能！」即便與之。復入一家乞食，彼比丘語",
    "T22n1421_010:0071c12": "餘比丘言：「和伽羅母比丘尼能得飲食，可從",
    "T22n1421_010:0071c13": "彼取！」諸比丘聞即便往就，彼比丘尼得食輒",
    "T22n1421_010:0071c14": "復與之，作是念：「我最後所得當持歸食！」既得",
    "T22n1421_010:0071c15": "持出，復逢一比丘如前問訊，又以與之，空",
    "T22n1421_010:0071c16": "鉢而還。諸比丘食後集議言：「彼比丘尼幸能",
    "T22n1421_010:0071c17": "多得飲食，我等何煩餘處求乞？但當日日共",
    "T22n1421_010:0071c18": "隨其後！」於是明旦入聚落中，而尋隨之。彼比",
    "T22n1421_010:0071c19": "丘尼得食輒與，空鉢而歸。至第三日晨朝",
    "T22n1421_010:0071c20": "行乞時，有長者乘馬車行，彼比丘尼適欲避",
    "T22n1421_010:0071c21": "之，即便倒地。時波斯匿王有令：若於國內輕",
    "T22n1421_010:0071c22": "慢釋子沙門者，當重治之。彼長者即大惶怖，",
    "T22n1421_010:0071c23": "下車扶起，謝言：「我不相犯，何以忽爾？」答言：「實",
    "T22n1421_010:0071c24": "不見犯，我飢乏故！」又問：「乞食不得耶？」答言：",
    "T22n1421_010:0071c25": "「我所得食盡與比丘，故致此惡！」又言：「願受我",
    "T22n1421_010:0071c26": "食！」默然許之。即以施與，還與比丘。長者",
    "T22n1421_010:0071c27": "下車人眾已多，皆譏呵言：「此比丘尼施雖無",
    "T22n1421_010:0071c28": "厭，受者應自知量！此輩常說少欲知足，而今",
    "T22n1421_010:0071c29": "貪取，苟困同道！」諸長老比丘聞，種種呵責，以",
    "T22n1421_010:0072a01": "是白佛。佛以是事集比丘僧，問諸比丘：「汝等",
    "T22n1421_010:0072a02": "實爾不？」答言：「實爾。世尊！」佛種種呵責已，告諸",
    "T22n1421_010:0072a03": "比丘，今為諸比丘結波羅提提舍尼法，從今",
    "T22n1421_010:0072a04": "是戒應如是說：「若比丘，從比丘尼受食。是比",
    "T22n1421_010:0072a05": "丘應向諸比丘悔過：『我墮可呵法，今向諸大",
    "T22n1421_010:0072a06": "德悔過！』是名悔過法。」有諸比丘，親里比丘尼",
    "T22n1421_010:0072a07": "能得飲食，見諸比丘乞食艱難，語言：「莫自苦",
    "T22n1421_010:0072a08": "困，從我取之！」諸比丘言：「佛不聽我等從比丘",
    "T22n1421_010:0072a09": "尼受食。」諸比丘尼言：「唯親知應與、知應取。願",
    "T22n1421_010:0072a10": "以白佛！」諸比丘以是白佛。佛以是事集比丘",
    "T22n1421_010:0072a11": "僧，告諸比丘：「今聽諸比丘從親里比丘尼受",
    "T22n1421_010:0072a12": "食。從今是波羅提提舍尼法，應如是說：「若比",
    "T22n1421_010:0072a13": "丘，從非親里比丘尼受食。是比丘應向諸比",
    "T22n1421_010:0072a14": "丘悔過：『我墮可呵法，今向諸大德悔過！』是名",
    "T22n1421_010:0072a15": "悔過法。」又有諸病比丘牽病乞食，病輒增劇，",
    "T22n1421_010:0072a16": "諸比丘尼語言：「莫自苦困，從我受食！」病比丘",
    "T22n1421_010:0072a17": "言：「佛不聽我從非親里比丘尼受食。」以是白",
    "T22n1421_010:0072a18": "佛。佛以是事集比丘僧，告諸比丘：「今聽病比",
    "T22n1421_010:0072a19": "丘從非親里比丘尼受食。從今是波羅提提",
    "T22n1421_010:0072a20": "舍尼法，應如是說：「若比丘，無病從非親里比",
    "T22n1421_010:0072a21": "丘尼受食。是比丘應向諸比丘悔過：『我墮可",
    "T22n1421_010:0072a22": "呵法，今向諸大德悔過！』是名悔過法。」時諸比",
    "T22n1421_010:0072a23": "丘尼或於僧坊、或於自住處、或在諸家為諸",
    "T22n1421_010:0072a24": "比丘設前食後食，怛鉢那及粥；又與作浴，施",
    "T22n1421_010:0072a25": "諸油酥。諸比丘不知云何？以是白佛。佛以",
    "T22n1421_010:0072a26": "是事集比丘僧，告諸比丘：「今聽受諸比丘尼",
    "T22n1421_010:0072a27": "施食，不得於街巷中受！從今是波羅提提舍",
    "T22n1421_010:0072a28": "尼法，應如是說：「若比丘，無病，在街巷中，從非",
    "T22n1421_010:0072a29": "親里比丘尼自手受食。是比丘應向諸比丘",
    "T22n1421_010:0072b01": "悔過：『我墮可呵法，今向諸大德悔過！』是名悔",
    "T22n1421_010:0072b02": "過法。」若比丘，在聚落外，比丘尼在聚落內受",
    "T22n1421_010:0072b03": "食；若比丘在聚落內，比丘尼在聚落外受食；",
    "T22n1421_010:0072b04": "若比丘在空，比丘尼在地受食；若比丘在地，",
    "T22n1421_010:0072b05": "比丘尼在空受食，皆突吉羅。沙彌，突吉羅(一",
    "T22n1421_010:0072b06": "竟)。",
    "T22n1421_010:0072b07": "佛在王舍城。爾時有居士請二部僧食，六群",
    "T22n1421_010:0072b08": "比丘與六群比丘尼對坐，互教下食人，令相",
    "T22n1421_010:0072b09": "益，餘善比丘不復得食。語主人言：「汝今請僧，",
    "T22n1421_010:0072b10": "何不益食？」答言：「今此比丘亂我意，不知誰應",
    "T22n1421_010:0072b11": "益？誰不應益？」主人便譏呵六群比丘言：「此等",
    "T22n1421_010:0072b12": "更相勸食，正似將婦共受人請！無沙門行，破",
    "T22n1421_010:0072b13": "沙門法！」諸長老比丘聞，種種呵責，以是白佛。",
    "T22n1421_010:0072b14": "佛以是事集比丘僧，問六群比丘：「汝等實爾",
    "T22n1421_010:0072b15": "不？」答言：「實爾。世尊！」佛種種呵責已，告諸比",
    "T22n1421_010:0072b16": "丘：「今為諸比丘結波羅提提舍尼法，從今是",
    "T22n1421_010:0072b17": "戒應如是說：「若比丘，白衣家請食，是中有比",
    "T22n1421_010:0072b18": "丘尼作是語：『與是比丘飯，與是比丘羹。』諸",
    "T22n1421_010:0072b19": "比丘應語是比丘尼：『姊妹！小却，待諸比丘食",
    "T22n1421_010:0072b20": "竟！』若比丘中乃至無一比丘語是比丘尼：『姊",
    "T22n1421_010:0072b21": "妹！小却，待諸比丘食竟！』者，是諸比丘應向諸",
    "T22n1421_010:0072b22": "比丘悔過：『我墮可呵法，今向諸大德悔過！』是",
    "T22n1421_010:0072b23": "名悔過法。」爾時有五百比丘在一長者家食，",
    "T22n1421_010:0072b24": "彼常所供養比丘尼來，諸比丘便齊聲言：「小",
    "T22n1421_010:0072b25": "却！小却！」彼比丘尼極大羞恥，即便還去。主人",
    "T22n1421_010:0072b26": "見已，問諸比丘：「此比丘尼有何相犯，齊聲驅",
    "T22n1421_010:0072b27": "遣？」或復有言：「此輩沙門恐比丘尼奪其食分，",
    "T22n1421_010:0072b28": "是故如是！同共出家，而相嫉妬，自不相善，",
    "T22n1421_010:0072b29": "況於餘人！」諸長老比丘聞，以是白佛。佛以是",
    "T22n1421_010:0072c01": "事集比丘僧，告諸比丘：「若比丘食時，比丘尼",
    "T22n1421_010:0072c02": "不隨欲瞋癡畏教益食，及默然住，犯波羅提",
    "T22n1421_010:0072c03": "提舍尼者，無有是處。從今是波羅提提舍",
    "T22n1421_010:0072c04": "尼法，應如是說：「若比丘，白衣家請食，有比丘",
    "T22n1421_010:0072c05": "尼教益食人言：『與是比丘飯，與是比丘羹。』諸",
    "T22n1421_010:0072c06": "比丘應語是比丘尼：『姊妹！小却，待諸比丘食",
    "T22n1421_010:0072c07": "竟。』若眾中乃至無一人語者，是比丘應向",
    "T22n1421_010:0072c08": "諸比丘悔過：『我墮可呵法，今向諸大德悔過！』",
    "T22n1421_010:0072c09": "是名悔過法。」若有比丘尼教益比丘食，第一",
    "T22n1421_010:0072c10": "上座應語；若不用上座語，第二上座次應語，",
    "T22n1421_010:0072c11": "如是轉下，乃至新受戒者。若式叉摩那、沙彌",
    "T22n1421_010:0072c12": "尼教益比丘食，比丘不語：「小却。」突吉羅。若比",
    "T22n1421_010:0072c13": "丘教益比丘食，不平等而食者，突吉羅。沙彌，",
    "T22n1421_010:0072c14": "突吉羅(二法竟)。",
    "T22n1421_010:0072c15": "佛在拘舍彌國。爾時長者瞿師羅信樂佛法",
    "T22n1421_010:0072c16": "見法得果，常供養佛及比丘僧。彼於後時財",
    "T22n1421_010:0072c17": "物竭盡，中表親戚，送食與之。諸比丘猶到其",
    "T22n1421_010:0072c18": "家取滿鉢去，其家內人不堪飢苦。隣人見之，",
    "T22n1421_010:0072c19": "皆譏呵言：「施主雖無厭，受者應知足！如何侵",
    "T22n1421_010:0072c20": "損他家，財物竭盡？我等以食分與之，猶復割",
    "T22n1421_010:0072c21": "奪！無慈愍心，苟欲快意！無沙門行，破沙門法！」",
    "T22n1421_010:0072c22": "諸長老比丘聞，種種呵責，以是白佛。佛以是",
    "T22n1421_010:0072c23": "事集比丘僧，問諸比丘：「汝等實爾不？」答言：「實",
    "T22n1421_010:0072c24": "爾。世尊！」佛種種呵責已，告諸比丘：「今聽諸比",
    "T22n1421_010:0072c25": "丘為瞿師羅長者，作學家白二羯磨，乃至不",
    "T22n1421_010:0072c26": "聽一比丘入其家。」應一比丘唱言：「大德僧聽！",
    "T22n1421_010:0072c27": "此瞿師羅長者，諸比丘往到其家，取種種食",
    "T22n1421_010:0072c28": "滿鉢而還，不留遺餘，遂使其家財物竭盡。今",
    "T22n1421_010:0072c29": "作學家羯磨，乃至不聽一比丘復入其舍。若",
    "T22n1421_010:0073a01": "僧時到僧忍聽。白如是。」「大德僧聽！此瞿師羅",
    "T22n1421_010:0073a02": "長者，諸比丘往到其家，取種種食滿鉢而還，",
    "T22n1421_010:0073a03": "不留遺餘，遂使其家財物竭盡。今作學家羯",
    "T22n1421_010:0073a04": "磨，乃至不聽一比丘復入其舍。誰諸長老忍，默",
    "T22n1421_010:0073a05": "然；不忍者，說。僧已與瞿師羅作學家羯磨竟；",
    "T22n1421_010:0073a06": "僧忍，默然故。是事如是持。」時諸比丘便處處",
    "T22n1421_010:0073a07": "與餘家作學家羯磨。以是白佛，佛言：「不聽處",
    "T22n1421_010:0073a08": "處與餘家作學家羯磨！若婦是聖人，婿是凡",
    "T22n1421_010:0073a09": "夫；或婦是凡夫，婿是聖人，皆不應與作學家",
    "T22n1421_010:0073a10": "羯磨。若夫婦俱聖，無慳貪心，財物竭盡，然後",
    "T22n1421_010:0073a11": "乃與作學家羯磨。」時諸比丘皆不敢復往瞿",
    "T22n1421_010:0073a12": "師羅家，彼家大小莫不思見。時瞿師羅到僧",
    "T22n1421_010:0073a13": "坊，白諸比丘言：「我歸三尊，不復更求諸餘福",
    "T22n1421_010:0073a14": "田。願諸大德來往我家！」諸比丘以是白佛，佛",
    "T22n1421_010:0073a15": "言：「聽往！」諸比丘雖往，而不飯食。長者言：「我",
    "T22n1421_010:0073a16": "歸三寶，不復更求諸餘福田。願受我食！」諸比",
    "T22n1421_010:0073a17": "丘以是白佛，佛言：「聽受鉢中三分之一。」佛既",
    "T22n1421_010:0073a18": "聽受三分之一，諸比丘便盡往乞，家財竭盡，",
    "T22n1421_010:0073a19": "復甚於前。諸長老比丘聞，種種呵責，以是白",
    "T22n1421_010:0073a20": "佛。佛以是事集比丘僧，問諸比丘：「汝等實爾",
    "T22n1421_010:0073a21": "不？」答言：「實爾。世尊！」佛種種呵責已，告諸比丘：",
    "T22n1421_010:0073a22": "「今為諸比丘結波羅提提舍尼法，從今是",
    "T22n1421_010:0073a23": "戒應如是說：「有諸學家，僧作學家羯磨。若",
    "T22n1421_010:0073a24": "比丘，於是學家受食。是比丘應向諸比丘悔",
    "T22n1421_010:0073a25": "過：『我墮可呵法，今向諸大德悔過！』是名悔過",
    "T22n1421_010:0073a26": "法。」彼瞿師羅財物未盡時，別立一出息坫，請",
    "T22n1421_010:0073a27": "僧中病比丘以供養之，復有一藥坫亦如是。",
    "T22n1421_010:0073a28": "諸病比丘後慚愧不敢受，長者言：「我本為僧",
    "T22n1421_010:0073a29": "中病比丘出此財物，及立藥坫。若使不受，終",
    "T22n1421_010:0073b01": "不持歸！」諸比丘以是白佛。佛以是事集比丘",
    "T22n1421_010:0073b02": "僧，告諸比丘：「是彼財物未竭盡時請施，今聽",
    "T22n1421_010:0073b03": "諸比丘隨意受。從今是戒應如是說：「有諸學",
    "T22n1421_010:0073b04": "家，僧作學家羯磨。若比丘，無病，先不受請，於",
    "T22n1421_010:0073b05": "是學家受食。是比丘應向諸比丘悔過：『我墮",
    "T22n1421_010:0073b06": "可呵法，今向諸大德悔過！』是名悔過法。」復有",
    "T22n1421_010:0073b07": "一比丘無病，從羯磨學家取食。受已，心疑：「我",
    "T22n1421_010:0073b08": "故當不犯波羅提提舍尼耶？」持還，與餘比丘。",
    "T22n1421_010:0073b09": "餘比丘食已，問言：「汝何故不食？」答言：「我無病",
    "T22n1421_010:0073b10": "從羯磨學家取此食，恐犯波羅提提舍尼。」彼",
    "T22n1421_010:0073b11": "比丘言：「如汝所疑，我今犯之！」以是白佛。佛以",
    "T22n1421_010:0073b12": "是事集比丘僧，告諸比丘：「若從羯磨學家取",
    "T22n1421_010:0073b13": "食，不食；而與他食，皆不犯。從今是戒應如是",
    "T22n1421_010:0073b14": "說：「有諸學家，僧作學家羯磨。若比丘無病，先",
    "T22n1421_010:0073b15": "不受請，於是學家自手受食。是比丘應向諸",
    "T22n1421_010:0073b16": "比丘悔過：『我墮可呵法，今向諸大德悔過！』是",
    "T22n1421_010:0073b17": "名悔過法。」若學家財物竭盡，僧有園田，應與",
    "T22n1421_010:0073b18": "令知，使異常限，餘以自供；若無園田，僧",
    "T22n1421_010:0073b19": "有異供養時，令其學家作使，得遺餘；若復",
    "T22n1421_010:0073b20": "無此，乞食得已，應就其家食，與其所餘；若不",
    "T22n1421_010:0073b21": "能爾，應將至僧坊，給其房舍臥具，次第與食，",
    "T22n1421_010:0073b22": "非時漿飲，皆悉與之；若有可分之衣，亦應與",
    "T22n1421_010:0073b23": "分。彼學家婦女，諸比丘尼亦應如是料理。沙",
    "T22n1421_010:0073b24": "彌，突吉羅(三法竟)。",
    "T22n1421_010:0073b25": "佛在迦維羅衛城尼拘類園。爾時有諸比",
    "T22n1421_010:0073b26": "丘住阿練若處，諸白衣餉食，為賊所劫，便嫌",
    "T22n1421_010:0073b27": "呵言：「何以不語我？我若知之，當持杖自衛，亦",
    "T22n1421_010:0073b28": "可不來！」諸比丘以是白佛。佛以是事集比丘",
    "T22n1421_010:0073b29": "僧，問諸比丘：「汝等實爾不？」答言：「實爾。世尊！」佛",
    "T22n1421_010:0073c01": "種種呵責已，告諸比丘：「今為諸比丘結波羅",
    "T22n1421_010:0073c02": "提提舍尼法，從今是戒應如是說：「若比丘，住",
    "T22n1421_010:0073c03": "阿練若處，有疑恐怖，先不伺視，在僧坊內受",
    "T22n1421_010:0073c04": "食。是比丘應向諸比丘悔過：『我墮可呵法，今",
    "T22n1421_010:0073c05": "向諸大德悔過！』是名悔過法。」爾時諸釋五百",
    "T22n1421_010:0073c06": "奴叛，住阿練若處，諸釋婦女欲往問訊，布施",
    "T22n1421_010:0073c07": "眾僧。諸奴聞已，共議言：「我等當於道中抄取！」",
    "T22n1421_010:0073c08": "諸比丘聞，便往語諸釋婦女：「此中有賊，欲抄",
    "T22n1421_010:0073c09": "取汝，汝等莫來！」諸女便止。諸奴復言：「諸釋婦",
    "T22n1421_010:0073c10": "女所以不來，必是諸比丘先往語之！」即問諸",
    "T22n1421_010:0073c11": "比丘，諸比丘不妄語，以實而答。奴便打諸比",
    "T22n1421_010:0073c12": "丘，盡奪衣鉢，垂死乃置。諸比丘以是白佛，佛",
    "T22n1421_010:0073c13": "言：「不應語有賊，但語使莫來。」時諸比丘不知",
    "T22n1421_010:0073c14": "外人當來，以是白佛。佛言：「應恒遠望，若見人",
    "T22n1421_010:0073c15": "來，馳往說之。有食為取，速遣令反。從今是",
    "T22n1421_010:0073c16": "波羅提提舍尼法，應如是說：「若比丘，住阿",
    "T22n1421_010:0073c17": "練若處，有疑恐怖，先不伺視，在僧坊內自",
    "T22n1421_010:0073c18": "手受食，不出外受。是比丘應向諸比丘悔",
    "T22n1421_010:0073c19": "過：『我墮可呵法，今向諸大德悔過！』是名悔過",
    "T22n1421_010:0073c20": "法。」有人送食忽至，已入僧坊。諸比丘不知云",
    "T22n1421_010:0073c21": "何？以是白佛。佛言：「聽一人即為受，自出一分，",
    "T22n1421_010:0073c22": "餘行與眾；以己一分，從眾中一人貿食。令速",
    "T22n1421_010:0073c23": "去，若不得去，應藏送食人，勿令賊見；若不得",
    "T22n1421_010:0073c24": "藏，應與袈裟披送令去；若復不得，應權剃",
    "T22n1421_010:0073c25": "頭，著法服令去。」沙彌，突吉羅。若軍行經過與",
    "T22n1421_010:0073c26": "食，若賊自持食與，不犯(四悔法竟)。",
    "T22n1421_010:0073c27": "五分律第一分之七眾學法",
    "T22n1421_010:0073c28": "佛在王舍城。爾時諸比丘著下衣，或太高、或",
    "T22n1421_010:0073c29": "太下、或參差、或如多羅葉、或如象鼻、或如",
    "T22n1421_010:0074a01": "圓[木*奈]、或細襵。居士見，譏呵言：「此諸沙門著",
    "T22n1421_010:0074a02": "下衣，或似婦人、或似伎兒，以此為好，無有風",
    "T22n1421_010:0074a03": "法！尚不知著衣，何況於理！」諸長老比丘聞，種",
    "T22n1421_010:0074a04": "種呵責，以是白佛。佛以是事集比丘僧，問諸",
    "T22n1421_010:0074a05": "比丘：「汝等實爾不？」答言：「實爾。世尊！」佛種種呵",
    "T22n1421_010:0074a06": "責已，告諸比丘：「今為諸比丘結應學法，從今",
    "T22n1421_010:0074a07": "是戒應如是說：「不高、不下、不參差、不如多",
    "T22n1421_010:0074a08": "羅葉、不如象鼻、不如圓[木*奈]、不細襵著下衣，應",
    "T22n1421_010:0074a09": "當學。」高著者：半踁已上。下著者：從踝已下。",
    "T22n1421_010:0074a10": "參差著者：四角不齊。如多羅葉著者：前高後",
    "T22n1421_010:0074a11": "下。如象鼻者：垂上一角。如圓[木*奈]者：撮上令",
    "T22n1421_010:0074a12": "圓，以攝腹前。細襵者：繞腰作細襵。若不",
    "T22n1421_010:0074a13": "解、不問，而作此著，突吉羅；若解，不慎，作此著，",
    "T22n1421_010:0074a14": "突吉羅；若解，輕戒、輕人，作此著，波逸提。比丘",
    "T22n1421_010:0074a15": "尼亦如是。式叉摩那、沙彌、沙彌尼，突吉羅。若",
    "T22n1421_010:0074a16": "病時、泥雨時，不犯。佛在王舍城。爾時諸比丘",
    "T22n1421_010:0074a17": "披衣，或太高、或太下、或參差。居士譏呵，乃",
    "T22n1421_010:0074a18": "至為諸比丘結應學法，皆如上說。「從今是戒",
    "T22n1421_010:0074a19": "應如是說：「不高、不下、不參差披衣，應當學。」高",
    "T22n1421_010:0074a20": "下參差，義如上說。",
    "T22n1421_010:0074a21": "佛在王舍城。爾時諸比丘不好覆身入白衣",
    "T22n1421_010:0074a22": "舍，或以此白衣舍坐；或反抄衣著右肩上，入",
    "T22n1421_010:0074a23": "白衣舍，或以此白衣舍坐；或反抄衣著左肩",
    "T22n1421_010:0074a24": "上，入白衣舍，或以此白衣舍坐；或左右反抄",
    "T22n1421_010:0074a25": "衣著兩肩上，入白衣舍，或以此白衣舍坐；或",
    "T22n1421_010:0074a26": "搖身、或搖頭、或搖肩、或携手、或隱人、或扠",
    "T22n1421_010:0074a27": "腰、或拄頰、或掉臂，入白衣舍，或以此白衣",
    "T22n1421_010:0074a28": "舍坐；或高視、或左右顧視，入白衣舍，或以此",
    "T22n1421_010:0074a29": "白衣舍坐；或企行入白衣舍，或以此白衣舍",
    "T22n1421_010:0074b01": "坐；或蹲行入白衣舍，或以此白衣舍坐；",
    "T22n1421_010:0074b02": "或覆頭入白衣舍，或以此白衣舍坐；或",
    "T22n1421_010:0074b03": "戲笑入白衣舍，或以此白衣舍坐；或高聲",
    "T22n1421_010:0074b04": "入白衣舍，或以此白衣舍坐；或不庠序入",
    "T22n1421_010:0074b05": "白衣舍，或以此白衣舍坐。諸居士見，譏呵",
    "T22n1421_010:0074b06": "如前。諸長老比丘聞，種種呵責，以是白佛。佛",
    "T22n1421_010:0074b07": "以是事集比丘僧，問諸比丘：「汝等實爾不？」",
    "T22n1421_010:0074b08": "答言：「實爾。世尊！」佛種種呵責已，告諸比丘：「今",
    "T22n1421_010:0074b09": "為諸比丘結應學法，從今是戒應如是說：",
    "T22n1421_010:0074b10": "「好覆身入白衣舍，應當學；乃至庠序白衣舍",
    "T22n1421_010:0074b11": "坐，應當學。」",
    "T22n1421_010:0074b12": "佛遊婆伽國，與大比丘僧五百人俱，到首摩",
    "T22n1421_010:0074b13": "羅山住恐怖林。爾時有菩提王太子於此山",
    "T22n1421_010:0074b14": "新立講堂，未有沙門、婆羅門入中坐者。彼太",
    "T22n1421_010:0074b15": "子聞佛來到此山，住恐怖林，告薩闍子摩納：",
    "T22n1421_010:0074b16": "「汝以我名，問訊世尊：『少病、少惱，起居輕利不？",
    "T22n1421_010:0074b17": "我於此山新立講堂，未有沙門、婆羅門入中",
    "T22n1421_010:0074b18": "坐者。唯願世尊及與眾僧，先受此堂，於中薄",
    "T22n1421_010:0074b19": "設供養，使我長夜安隱！若佛有教，我當諦受！』",
    "T22n1421_010:0074b20": "以此白佛，速還報我。」摩納受教。到已，頭面禮",
    "T22n1421_010:0074b21": "足，却住一面，具宣太子意，佛默然受之。時薩",
    "T22n1421_010:0074b22": "闍子知佛許已，還白太子。太子通夜辦多美",
    "T22n1421_010:0074b23": "飲食，明日自送至彼講堂，其家內外皆敷雜",
    "T22n1421_010:0074b24": "色之衣。時至白佛：「願屈威神！」佛與五百比丘",
    "T22n1421_010:0074b25": "前後圍繞，到彼講堂住階道下。太子偏袒右",
    "T22n1421_010:0074b26": "肩，右膝著地，合掌白佛：「唯願世尊登此陋堂，",
    "T22n1421_010:0074b27": "使我長夜受獲安樂！」佛猶不上，如是至三。最",
    "T22n1421_010:0074b28": "後請時，佛顧視阿難。阿難承佛聖旨，語太子",
    "T22n1421_010:0074b29": "言：「收此雜色衣，佛不蹈上，愍後世故！」太子即",
    "T22n1421_010:0074c01": "勅收衣，復如前白。於是世尊，與眾僧俱上就",
    "T22n1421_010:0074c02": "坐，太子手自下食，諸比丘以一指或以二指",
    "T22n1421_010:0074c03": "捻鉢而受，下食著中，即皆失鉢，飲食流漫，污",
    "T22n1421_010:0074c04": "其水精之地。諸居士見，譏呵言：「此諸比丘正",
    "T22n1421_010:0074c05": "似憍兒，又如狡戲。」諸長老比丘聞，種種呵責",
    "T22n1421_010:0074c06": "以是白佛。佛以是事集比丘僧，問諸比丘：「汝",
    "T22n1421_010:0074c07": "等實爾不？」答言：「實爾。世尊！」佛種種呵責已，告",
    "T22n1421_010:0074c08": "諸比丘：「今為諸比丘結應學法，從今是戒應",
    "T22n1421_010:0074c09": "如是說：「一心受食，應當學。」一心受食者：左手",
    "T22n1421_010:0074c10": "一心擎鉢，右手扶緣。",
    "T22n1421_010:0074c11": "佛在王舍城。爾時諸比丘溢鉢受食，棄捐羹",
    "T22n1421_010:0074c12": "飯。諸白衣譏呵：「此諸比丘貪受無厭，如飢餓",
    "T22n1421_010:0074c13": "人！」復有諸比丘於白衣家得飯，食盡，不待羹；",
    "T22n1421_010:0074c14": "得羹，復食盡，不待飯。諸白衣譏呵言：「此諸比",
    "T22n1421_010:0074c15": "丘貪食如狗！」復有諸比丘於鉢中處處取食，",
    "T22n1421_010:0074c16": "復有諸比丘刳中央食，復有諸比丘曲指收",
    "T22n1421_010:0074c17": "鉢食，復有諸比丘嗅食食。諸居士見，皆譏呵。",
    "T22n1421_010:0074c18": "長老比丘聞，以是白佛。佛以是事集比丘僧，",
    "T22n1421_010:0074c19": "問諸比丘：「汝等實爾不？」答言：「實爾。世尊！」佛種",
    "T22n1421_010:0074c20": "種呵責已，告諸比丘：「今為諸比丘結應學法，",
    "T22n1421_010:0074c21": "從今是戒應如是說：「不溢鉢受食，羹飯俱",
    "T22n1421_010:0074c22": "食，不於鉢中處處取食，不刳中央食，不曲指",
    "T22n1421_010:0074c23": "收鉢食，不嗅食食，應當學。」",
    "T22n1421_010:0074c24": "佛在王舍城。爾時諸比丘左右顧望食，諸白",
    "T22n1421_010:0074c25": "衣譏呵：「此諸比丘如狗、如鳥，自食並視人食！",
    "T22n1421_010:0074c26": "尚不知食法，況餘深理！」諸長老比丘聞，以",
    "T22n1421_010:0074c27": "是白佛。佛以是事集比丘僧，問諸比丘：「汝等",
    "T22n1421_010:0074c28": "實爾不？」答言：「實爾。世尊！」佛種種呵責已，告諸",
    "T22n1421_010:0074c29": "比丘：「不應左右顧視食。」時諸比丘便不敢顧",
    "T22n1421_010:0075a01": "視，閉目而食，不見益羹飯；六群比丘取其可",
    "T22n1421_010:0075a02": "食物，開目問言：「誰取我食？」答言：「汝等自不",
    "T22n1421_010:0075a03": "視乎？反問傍人！」餘比丘種種呵責已，白佛。",
    "T22n1421_010:0075a04": "佛以是事集比丘僧，問六群比丘：「汝等實爾",
    "T22n1421_010:0075a05": "不？」答言：「實爾。世尊！」佛種種呵責已，告諸比丘：",
    "T22n1421_010:0075a06": "「今為諸比丘結應學法，從今是戒應如是",
    "T22n1421_010:0075a07": "說：「諦視鉢食，應當學。」諦視鉢者：繫視在鉢",
    "T22n1421_010:0075a08": "視益食時。",
    "T22n1421_010:0075a09": "佛在王舍城。爾時諸比丘棄捐飯食，諸居士",
    "T22n1421_010:0075a10": "譏呵：「此諸比丘如小兒食！」復有五百比丘於",
    "T22n1421_010:0075a11": "一居士家食，諸白衣中，有言：「比丘食都不棄",
    "T22n1421_010:0075a12": "飯。」有言棄者，二人遂共賭之。諸比丘今日",
    "T22n1421_010:0075a13": "偶不棄飯，後時見於餘處食棄飯，譏呵如上。",
    "T22n1421_010:0075a14": "諸比丘聞，種種呵責，以是白佛。佛以是事集",
    "T22n1421_010:0075a15": "比丘僧，問諸比丘：「汝等實爾不？」答言：「實爾。世",
    "T22n1421_010:0075a16": "尊！」佛種種呵責已，告諸比丘：「今為諸比丘結",
    "T22n1421_010:0075a17": "應學法，從今是戒應如是說：「不棄飯食，應當",
    "T22n1421_010:0075a18": "學。」",
    "T22n1421_010:0075a19": "佛在王舍城。爾時諸比丘以食手，捉淨飯器，",
    "T22n1421_010:0075a20": "肥膩污穢，餘比丘惡之。諸居士見，譏呵言：「云",
    "T22n1421_010:0075a21": "何以食手，捉淨飯器？」長老比丘聞，種種呵責，",
    "T22n1421_010:0075a22": "以是白佛。佛以是事集比丘僧，問諸比丘：「汝",
    "T22n1421_010:0075a23": "等實爾不？」答言：「實爾。世尊！」佛種種呵責已，告",
    "T22n1421_010:0075a24": "諸比丘：「食時，不應以右手捉淨飯器。」後時諸",
    "T22n1421_010:0075a25": "白衣行飯，比丘以左手受，白衣不與，作是言：",
    "T22n1421_010:0075a26": "「不告諸比丘。」以是白佛，佛以是事集比丘僧，",
    "T22n1421_010:0075a27": "告諸比丘：「應淨洗手捉飯器。今為諸比丘",
    "T22n1421_010:0075a28": "結應學法，從今是戒應如是說：「不以食手捉",
    "T22n1421_010:0075a29": "淨飯器，應當學。」食手者：食污其手及肥膩。",
    "T22n1421_010:0075b01": "佛在王舍城。爾時諸比丘吸食食，復有諸比",
    "T22n1421_010:0075b02": "丘嚼食作聲。諸居士見，譏呵言：「此諸比丘食",
    "T22n1421_010:0075b03": "如狗嗒水。」復有婆羅門請諸比丘與粥，諸比",
    "T22n1421_010:0075b04": "丘歠粥作聲，有一比丘言：「今諸比丘食如寒",
    "T22n1421_010:0075b05": "戰時！」作是語已，心生疑悔：「我今毀呰僧。」不知",
    "T22n1421_010:0075b06": "云何？以是白佛。佛以是事集比丘僧，問彼",
    "T22n1421_010:0075b07": "比丘：「汝以何心作是語？」答言：「有恨心、有戲心。」",
    "T22n1421_010:0075b08": "佛言：「恨心呵，無犯；戲心呵，犯突吉羅。」告諸比",
    "T22n1421_010:0075b09": "丘：「今為諸比丘結應學法，從今是戒應如是",
    "T22n1421_010:0075b10": "說：「不吸食食、不嚼食作聲，應當學。」",
    "T22n1421_010:0075b11": "佛在王舍城。爾時諸比丘舐取食，諸居士見，",
    "T22n1421_010:0075b12": "譏呵言：「此諸比丘猶如牛食！」諸長老比丘聞，",
    "T22n1421_010:0075b13": "種種呵責，以是白佛。佛以是事集比丘僧，問",
    "T22n1421_010:0075b14": "諸比丘：「汝等實爾不？」答言：「實爾。世尊！」佛種種",
    "T22n1421_010:0075b15": "呵責已，告諸比丘：「今為諸比丘結應學法，從",
    "T22n1421_010:0075b16": "今是戒應如是說：「不舐取食，應當學。」",
    "T22n1421_010:0075b17": "佛在王舍城。爾時諸比丘滿手食，食棄落墮",
    "T22n1421_010:0075b18": "地；復有諸比丘大張口食；復有諸比丘飯未",
    "T22n1421_010:0075b19": "至，大張口待，蠅入口，食竟多吐；復有諸比丘",
    "T22n1421_010:0075b20": "縮鼻食。諸居士見，皆譏呵，長老比丘聞，種種",
    "T22n1421_010:0075b21": "呵責，以是白佛。佛以是事集比丘僧，問諸比",
    "T22n1421_010:0075b22": "丘：「汝等實爾不？」答言：「實爾。世尊！」佛種種呵責",
    "T22n1421_010:0075b23": "已，告諸比丘：「今為諸比丘結應學法，從今是",
    "T22n1421_010:0075b24": "戒應如是說：「不滿手食食，應當學。」「不大張口",
    "T22n1421_010:0075b25": "食，應當學。」「飯未至，不大張口待，應當學。」「不縮",
    "T22n1421_010:0075b26": "鼻食，應當學。」諸比丘飯至口，猶不敢開，污口",
    "T22n1421_010:0075b27": "邊，流墮地。以是白佛，佛言：「不遠不近便應開。」",
    "T22n1421_010:0075b28": "佛在王舍城。爾時諸比丘含食語，食或落",
    "T22n1421_010:0075b29": "地、或落衣上、或落鉢中。諸居士見，皆譏呵。諸",
    "T22n1421_010:0075c01": "長老比丘聞，種種呵責，以是白佛。佛以是事",
    "T22n1421_010:0075c02": "集比丘僧，問諸比丘：「汝等實爾不？」答言：「實爾。",
    "T22n1421_010:0075c03": "世尊！」佛種種呵責已，告諸比丘：「今為諸比丘",
    "T22n1421_010:0075c04": "結應學法，從今是戒應如是說：「不含食語，",
    "T22n1421_010:0075c05": "應當學。」諸比丘後時，白衣益食問須不，不敢",
    "T22n1421_010:0075c06": "答，便譏呵言：「諸比丘憍慢，不共人語。」以是",
    "T22n1421_010:0075c07": "白佛，佛言：「益食時，聽言須、不須！」",
    "T22n1421_010:0075c08": "佛在王舍城。爾時諸比丘滿口食，兩頰脹起。",
    "T22n1421_010:0075c09": "諸居士見，譏呵言：「此諸比丘如獼猴食。」復有",
    "T22n1421_010:0075c10": "諸比丘嚙半食，殘還鉢中。諸居士見，譏呵言：",
    "T22n1421_010:0075c11": "「此諸比丘飲食不淨！」復有諸比丘舒臂取食，",
    "T22n1421_010:0075c12": "諸居士見，譏呵言：「此諸比丘如象用鼻！」復有",
    "T22n1421_010:0075c13": "諸比丘振手食，諸居士見，譏呵言：「此諸比丘",
    "T22n1421_010:0075c14": "如象掉鼻！」復有諸比丘吐舌食，諸居士見，譏",
    "T22n1421_010:0075c15": "呵言：「此諸比丘如狗吐舌！」復有諸比丘全吞",
    "T22n1421_010:0075c16": "食；復有諸比丘揣飯，遙擲口中。諸居士見，皆",
    "T22n1421_010:0075c17": "譏呵。長老比丘聞，種種呵責，以是白佛。佛以",
    "T22n1421_010:0075c18": "是事集比丘僧，問諸比丘：「汝等實爾不？」答",
    "T22n1421_010:0075c19": "言：「實爾。世尊！」佛種種呵責已，告諸比丘：「今為",
    "T22n1421_010:0075c20": "諸比丘結應學法，從今是戒應如是說：「不脹",
    "T22n1421_010:0075c21": "頰食，應當學。」「不嚙半食，應當學。」「不舒臂取食，",
    "T22n1421_010:0075c22": "應當學。」「不振手食，應當學。」「不吐舌食，應當",
    "T22n1421_010:0075c23": "學。」「不全吞食，應當學。」「不揣飯遙擲口中，應當",
    "T22n1421_010:0075c24": "學。」",
    "T22n1421_010:0075c25": "佛在王舍城。爾時諸比丘以蕩鉢水，瀉白",
    "T22n1421_010:0075c26": "衣屋內。諸居士見，譏呵言：「此諸比丘不知蕩",
    "T22n1421_010:0075c27": "鉢惡水所應瀉處，況知遠事！」諸長老比丘聞，",
    "T22n1421_010:0075c28": "種種呵責，以是白佛。佛以是事集比丘僧，問",
    "T22n1421_010:0075c29": "諸比丘：「汝等實爾不？」答言：「實爾。世尊！」佛種種",
    "T22n1421_010:0076a01": "呵責已，告諸比丘：「不應以蕩鉢水瀉白衣屋",
    "T22n1421_010:0076a02": "內。」有諸白衣新作屋，得比丘鉢中水灑地，以",
    "T22n1421_010:0076a03": "為吉祥。諸比丘不敢灑，諸居士言：「此諸比",
    "T22n1421_010:0076a04": "丘不堪人敬！」諸比丘以是白佛。佛以是事集",
    "T22n1421_010:0076a05": "比丘僧，告諸比丘：「聽諸比丘以鉢中無食水，",
    "T22n1421_010:0076a06": "用灑地。今為諸比丘結應學法，從今是戒應",
    "T22n1421_010:0076a07": "如是說：「不以鉢中有食水，灑白衣屋內，應當",
    "T22n1421_010:0076a08": "學。」",
    "T22n1421_010:0076a09": "佛在王舍城。爾時諸比丘以飯覆羹，諸白衣",
    "T22n1421_010:0076a10": "謂未得更與之。既知已，譏呵言：「此諸比丘以",
    "T22n1421_010:0076a11": "飯覆羹，如小兒！」諸長老比丘聞，種種呵責，以",
    "T22n1421_010:0076a12": "是白佛。佛以是事集比丘僧，問諸比丘：「汝等",
    "T22n1421_010:0076a13": "實爾不？」答言：「實爾。世尊！」佛種種呵責已，告諸",
    "T22n1421_010:0076a14": "比丘：「不應以飯覆羹。」有諸病比丘不敢以飯",
    "T22n1421_010:0076a15": "覆羹，虫落羹中不能得去。以是白佛，佛以是",
    "T22n1421_010:0076a16": "事集比丘僧，告諸比丘：「聽以飯覆羹，不應更",
    "T22n1421_010:0076a17": "望得。今為諸比丘結應學法，從今是戒應如",
    "T22n1421_010:0076a18": "是說：「不以飯覆羹，更望得，應當學。」",
    "T22n1421_010:0076a19": "佛在王舍城。爾時有諸比丘至白衣家嫌呵",
    "T22n1421_010:0076a20": "食，復有諸比丘自索益食，諸居士皆譏呵。諸",
    "T22n1421_010:0076a21": "長老比丘聞，種種呵責，以是白佛。佛以是事",
    "T22n1421_010:0076a22": "集比丘僧，問諸比丘：「汝等實爾不？」答言：「實爾。",
    "T22n1421_010:0076a23": "世尊！」佛種種呵責已，告諸比丘：「不應嫌呵食、",
    "T22n1421_010:0076a24": "自索益食。」諸比丘便不敢為病比丘索益食。",
    "T22n1421_010:0076a25": "以是白佛，佛以是事集比丘僧，告諸比丘：「聽",
    "T22n1421_010:0076a26": "為他比丘索益食，不應自為。今為諸比丘結",
    "T22n1421_010:0076a27": "應學法，從今是戒應如是說：「不嫌呵食，應當",
    "T22n1421_010:0076a28": "學。」「不為已索益食，應當學。」",
    "T22n1421_010:0076a29": "佛在王舍城。爾時諸比丘視比坐鉢中多少，",
    "T22n1421_010:0076b01": "諸居士見，譏呵言：「此諸比丘如小兒視他鉢",
    "T22n1421_010:0076b02": "中：『汝得多，我得少；汝得少，我得多。』」諸長老比",
    "T22n1421_010:0076b03": "丘聞，種種呵責，以是白佛。佛以是事集比丘",
    "T22n1421_010:0076b04": "僧，問諸比丘：「汝等實爾不？」答言：「實爾。世尊！」佛",
    "T22n1421_010:0076b05": "種種呵責已，告諸比丘：「不應視比坐鉢中多",
    "T22n1421_010:0076b06": "少。」時五百比丘在一家食，食已共相語言：「希",
    "T22n1421_010:0076b07": "有此食！」下座比丘言：「上座得好，我等不得！」諸",
    "T22n1421_010:0076b08": "比丘作是念：「佛聽我等視他鉢者，得知誰得，",
    "T22n1421_010:0076b09": "誰不得；不得者，教與。」以是白佛，佛以是事",
    "T22n1421_010:0076b10": "集比丘僧，告諸比丘：「聽視比坐鉢，不得生嫌",
    "T22n1421_010:0076b11": "心。今為諸比丘結應學法，從今是戒應如是",
    "T22n1421_010:0076b12": "說：「不嫌心視比坐鉢，應當學。」",
    "T22n1421_010:0076b13": "佛在王舍城。爾時諸比丘立大小便，諸居士",
    "T22n1421_010:0076b14": "見，譏呵言：「此諸比丘如驢、如馬！」諸長老比丘",
    "T22n1421_010:0076b15": "聞，種種呵責，以是白佛。佛以是事集比丘僧，",
    "T22n1421_010:0076b16": "問諸比丘：「汝等實爾不？」答言：「實爾。世尊！」佛種",
    "T22n1421_010:0076b17": "種呵責已，告諸比丘：「今為諸比丘結應學法，",
    "T22n1421_010:0076b18": "從今是戒應如是說：「不立大小便，應當學。」時",
    "T22n1421_010:0076b19": "諸比丘病不能蹲地，以是白佛。佛以是事集",
    "T22n1421_010:0076b20": "比丘僧，告諸比丘：「聽諸比丘病時，立大小便。",
    "T22n1421_010:0076b21": "從今是戒應如是說：「不立大小便，除病，應當",
    "T22n1421_010:0076b22": "學。」",
    "T22n1421_010:0076b23": "佛在王舍城。爾時諸比丘水中大小便，諸居",
    "T22n1421_010:0076b24": "士譏呵。長老比丘聞，種種呵責，以是白佛。佛",
    "T22n1421_010:0076b25": "以是事集比丘僧，問諸比丘：「汝等實爾不？」答",
    "T22n1421_010:0076b26": "言：「實爾，世尊！」佛種種呵責已，告諸比丘：「今為",
    "T22n1421_010:0076b27": "諸比丘結應學法，從今是戒應如是說：「不",
    "T22n1421_010:0076b28": "大小便水中，應當學。」有諸病比丘，醫語言：「汝",
    "T22n1421_010:0076b29": "可水中大小便，我當視之，知可治不？」諸比丘",
    "T22n1421_010:0076c01": "不敢，語言：「願作餘方！」醫言：「唯視此，然後知！」",
    "T22n1421_010:0076c02": "諸病比丘作是念：「佛若聽大小便水中者，乃",
    "T22n1421_010:0076c03": "當得愈。」以是白佛。佛以是事集比丘僧，告諸",
    "T22n1421_010:0076c04": "比丘：「今聽病比丘水中大小便。從今是戒應",
    "T22n1421_010:0076c05": "如是說：「不大小便淨水中，除病，應當學。」若大",
    "T22n1421_010:0076c06": "小便木上，因此流入水中。不犯。",
    "T22n1421_010:0076c07": "佛在王舍城。爾時諸比丘大小便生草葉上，",
    "T22n1421_010:0076c08": "諸居士見，譏呵言：「此諸比丘似牛羊！」諸長老",
    "T22n1421_010:0076c09": "比丘聞，種種呵責，以是白佛。佛以是事集比",
    "T22n1421_010:0076c10": "丘僧，問諸比丘：「汝等實爾不？」答言：「實爾。世尊！」",
    "T22n1421_010:0076c11": "佛種種呵責已，告諸比丘：「今為諸比丘結應",
    "T22n1421_010:0076c12": "學法，從今是戒應如是說：「不大小便生草",
    "T22n1421_010:0076c13": "葉上，除病，應當學。」若大小便木上，因此流草",
    "T22n1421_010:0076c14": "葉上，不犯。",
    "T22n1421_010:0076c15": "佛在王舍城。爾時諸比丘為著屐、革屣人說",
    "T22n1421_010:0076c16": "法，諸居士見，譏呵言：「是法尊貴，第一微妙；而",
    "T22n1421_010:0076c17": "諸比丘為著屐、革屣人說，輕慢此法！」諸長老",
    "T22n1421_010:0076c18": "比丘聞，種種呵責，以是白佛。佛以是事集比",
    "T22n1421_010:0076c19": "丘僧，問諸比丘：「汝等實爾不？」答言：「實爾。世尊！」",
    "T22n1421_010:0076c20": "佛種種呵責已，告諸比丘：「今為諸比丘結應",
    "T22n1421_010:0076c21": "學法，從今是戒應如是說：「不為著屐人說法，",
    "T22n1421_010:0076c22": "應當學。」「不為著革屣人說法，應當學。」有諸病",
    "T22n1421_010:0076c23": "人不得脫屐、革屣，而欲聞法，諸比丘不敢說。",
    "T22n1421_010:0076c24": "以是白佛。佛以是事集比丘僧，告諸比丘：「今",
    "T22n1421_010:0076c25": "聽諸比丘為著屐、革屣病人說法。從今是戒",
    "T22n1421_010:0076c26": "應如是說：「人著屐，不應為說法，除病，應當學。」",
    "T22n1421_010:0076c27": "「人著革屣，不應為說法，除病，應當學。」法者：佛",
    "T22n1421_010:0076c28": "所說、聲聞所說、仙人所說、諸天所說、及一切",
    "T22n1421_010:0076c29": "如法說者。若多人著屐、革屣不能令脫，但因",
    "T22n1421_010:0077a01": "不著者，為說，不犯。",
    "T22n1421_010:0077a02": "佛在王舍城。爾時諸比丘為現胸人，乃至",
    "T22n1421_010:0077a03": "拄杖人說法，諸居士見譏呵如上。諸長老",
    "T22n1421_010:0077a04": "比丘聞，種種呵責，以是白佛。佛以是事集比",
    "T22n1421_010:0077a05": "丘僧，問諸比丘：「汝等實爾不？」答言：「實爾。世尊！」",
    "T22n1421_010:0077a06": "佛種種呵責已，告諸比丘：「今為諸比丘結應",
    "T22n1421_010:0077a07": "學法，從今是戒應如是說：「人現胸，不應為",
    "T22n1421_010:0077a08": "說法，應當學。」有諸病人欲聞法，諸比丘不敢",
    "T22n1421_010:0077a09": "為說，以是白佛。佛以是事集比丘僧，告諸比",
    "T22n1421_010:0077a10": "丘：「聽為現胸病人說法。從今是戒應如是",
    "T22n1421_010:0077a11": "說：「人現胸，不應為說法，除病，應當學。」人坐，比",
    "T22n1421_010:0077a12": "丘立；人在高坐，比丘在下；人臥，比丘坐；人在",
    "T22n1421_010:0077a13": "前，比丘在後；人在道中，比丘在道外；為覆頭",
    "T22n1421_010:0077a14": "人，為反抄衣人，為左右反抄衣人，為持蓋",
    "T22n1421_010:0077a15": "覆身人，為騎乘人，為拄杖人說法，皆如上",
    "T22n1421_010:0077a16": "說。",
    "T22n1421_010:0077a17": "佛在王舍城。爾時諸比丘為捉刀、捉弓箭人",
    "T22n1421_010:0077a18": "說地獄苦。彼人聞已，便大瞋恚，斫射比丘，比",
    "T22n1421_010:0077a19": "丘即死。諸長老比丘聞，以是白佛。佛以是事",
    "T22n1421_010:0077a20": "集比丘僧，告諸比丘：「今為諸比丘結應學法，",
    "T22n1421_010:0077a21": "從今是戒應如是說：「人捉刀，不應為說法，應",
    "T22n1421_010:0077a22": "當學。」「人捉弓箭，不應為說，應當學。」佛在王舍",
    "T22n1421_010:0077a23": "城。爾時六群比丘為十七群比丘於請家取",
    "T22n1421_010:0077a24": "食分，六群比丘靳固十七群比丘不早還。日",
    "T22n1421_010:0077a25": "逼中，十七群比丘上樹望之。諸長老比丘見，",
    "T22n1421_010:0077a26": "以事白佛。佛以是事集比丘僧，告諸比丘：",
    "T22n1421_010:0077a27": "「今為諸比丘結應學法，從今是戒應如是說：",
    "T22n1421_010:0077a28": "「樹過人不得上，應當學。」時有比丘向拘薩羅",
    "T22n1421_010:0077a29": "國，道遇惡獸不敢上樹，為獸所害。諸比丘以",
    "T22n1421_010:0077b01": "是白佛，佛言：「從今是戒應如是說：「樹過人",
    "T22n1421_010:0077b02": "不得上，除大因緣，應當學。」大因緣者：惡獸諸",
    "T22n1421_010:0077b03": "難，是名大因緣。比丘尼除大小便生草菜",
    "T22n1421_010:0077b04": "上，餘皆如上。式叉摩那、沙彌、沙彌尼，突吉羅",
    "T22n1421_010:0077b05": "(眾學竟)。",
    "T22n1421_010:0077b06": "五分律第一分之八七滅諍法",
    "T22n1421_010:0077b07": "「於何處起，應與現前比尼，與現前比尼？」答",
    "T22n1421_010:0077b08": "言：「瞻婆城。」「因誰起？」答言：「六群比丘。」「於何處",
    "T22n1421_010:0077b09": "起，應與憶念比尼，與憶念比尼？」答言：「王舍",
    "T22n1421_010:0077b10": "城。」「因誰起？」答言：「陀婆力士子。」",
    "T22n1421_010:0077b11": "「於何處起，應與不癡比尼，與不癡比尼？」答",
    "T22n1421_010:0077b12": "言：「王舍城。」「因誰起？」答言：「伽伽比丘」「於何處起，",
    "T22n1421_010:0077b13": "應與自言，與自言？」答言：「舍衛城。」「因誰起？」答",
    "T22n1421_010:0077b14": "言：「因異比丘。」",
    "T22n1421_010:0077b15": "「於何處起，應與多人語，與多人語？」答言：「舍衛",
    "T22n1421_010:0077b16": "城。」「因誰起？」答言：「因眾多比丘。」「於何處起，應與",
    "T22n1421_010:0077b17": "草布地，與草布地？」答言：「舍衛城。」「因誰起？」答",
    "T22n1421_010:0077b18": "言：「因眾多比丘。」「於何處起，應與本言治，與本",
    "T22n1421_010:0077b19": "言治？」答言：「舍衛城。」「因誰起？」答言：「優陀夷。」",
    "T22n1421_010:0077b20": "五分律卷第十"
}