{
    "T30n1581_001:0888a06": "No. 1581 [cf. Nos. 1579(1, 15), 1582]",
    "T30n1581_001:0888a07": "菩薩地持經卷第一",
    "T30n1581_001:0888a09": "北涼中印度三藏曇無讖於姑臧譯",
    "T30n1581_001:0888a10": "菩薩地持初方便處種性品第一(第一段有一十八品)",
    "T30n1581_001:0888a11": " 敬禮過去未來世  現在一切佛世尊",
    "T30n1581_001:0888a12": "[0888a12] 有十法。具足菩薩道。摩訶衍攝。云何為十。一",
    "T30n1581_001:0888a13": "者持。二者相。三者翼。四者淨心。五者住。六",
    "T30n1581_001:0888a14": "者生。七者攝。八者地。九者行。十者安立。云",
    "T30n1581_001:0888a15": "何名持。菩薩自種性初發心及一切菩提分",
    "T30n1581_001:0888a16": "法。是名為持。何以故。菩薩依種性。必定堪任",
    "T30n1581_001:0888a17": "阿耨多羅三藐三菩提。是故種性。名必定持。",
    "T30n1581_001:0888a18": "菩薩依初發心修行檀波羅蜜。尸波羅蜜。羼",
    "T30n1581_001:0888a19": "提波羅蜜。毘梨耶波羅蜜。禪波羅蜜。般若波",
    "T30n1581_001:0888a20": "羅蜜。修此六波羅蜜。功德律儀。智慧律儀。菩",
    "T30n1581_001:0888a21": "提分法。是故初發心名為菩薩行方便持。菩",
    "T30n1581_001:0888a22": "薩依行方便。滿足阿耨多羅三藐三菩提。是",
    "T30n1581_001:0888a23": "故行方便名為大菩提持。非種性人。無種性",
    "T30n1581_001:0888a24": "故。雖復發心勤精進。必不究竟阿耨多羅三",
    "T30n1581_001:0888a25": "藐三菩提。是故當知。雖不發心不修行方便",
    "T30n1581_001:0888a26": "猶得名為種性持。若有菩薩種性。而不發心。",
    "T30n1581_001:0888a27": "不修行方便。不能疾成阿耨多羅三藐三菩",
    "T30n1581_001:0888a28": "提。有菩薩種性。發菩提心勤行精進。則能疾",
    "T30n1581_001:0888a29": "成阿耨多羅三藐三菩提。又種性名為持。",
    "T30n1581_001:0888b01": "名為長養。名為因。名為依。名為梯。名為導。",
    "T30n1581_001:0888b02": "名為覆。如種性發心。行方便亦如是。云何為",
    "T30n1581_001:0888b03": "種性。略說有二。一者性種性。二者習種性。",
    "T30n1581_001:0888b04": "性種性者。是菩薩六入殊勝。展轉相續無始",
    "T30n1581_001:0888b05": "法爾。是名性種性。習種性者。若從先來修",
    "T30n1581_001:0888b06": "善所得。是名習種性。又種性名為種子。名為",
    "T30n1581_001:0888b07": "界。名為性。又不習者。果細果遠。習者。果&#x9E81;",
    "T30n1581_001:0888b08": "果近。菩薩成就種性者。出過一切聲聞辟支",
    "T30n1581_001:0888b09": "佛上。何以故。有二種淨。一者煩惱障淨。二者",
    "T30n1581_001:0888b10": "智障淨。二乘種性煩惱障淨非智障淨。菩薩",
    "T30n1581_001:0888b11": "種性具足二淨。是故一切最勝最上。復有四",
    "T30n1581_001:0888b12": "事勝於一切聲聞緣覺。一者根勝。二者道勝。",
    "T30n1581_001:0888b13": "三者巧便勝。四者果勝。菩薩性自利根。緣覺",
    "T30n1581_001:0888b14": "中根。聲聞軟根。是名根勝。聲聞緣覺但為自",
    "T30n1581_001:0888b15": "度。菩薩不爾自度度彼是名道勝。聲聞緣",
    "T30n1581_001:0888b16": "覺唯能了知陰界諸入十二緣起是處非處",
    "T30n1581_001:0888b17": "及四真諦。菩薩巧便悉能了知一切諸法。是",
    "T30n1581_001:0888b18": "名巧便勝。聲聞得聲聞菩提。緣覺得緣覺菩",
    "T30n1581_001:0888b19": "提。菩薩得阿耨多羅三藐三菩提。是名果",
    "T30n1581_001:0888b20": "勝。有六波羅蜜。是菩薩種性相。令諸眾生知",
    "T30n1581_001:0888b21": "是菩薩。云何為六。謂檀波羅蜜。乃至般若",
    "T30n1581_001:0888b22": "波羅蜜。檀波羅蜜菩薩種性相者。是菩薩性",
    "T30n1581_001:0888b23": "自樂施。於彼受者以所施物等施不惓。於諸",
    "T30n1581_001:0888b24": "財物若多若少。等心惠施歡喜無悔。若無所",
    "T30n1581_001:0888b25": "施心常慚愧。常為他人歎施功德勸令行施。",
    "T30n1581_001:0888b26": "見有施者心常隨喜。於諸尊重耆宿福田應",
    "T30n1581_001:0888b27": "供養者。捨所坐處恭敬奉施。若有人問今世",
    "T30n1581_001:0888b28": "後世如法事者。悉皆為說若有王賊水火惡",
    "T30n1581_001:0888b29": "知識怖。隨力所能施以無畏。受他寄物未曾",
    "T30n1581_001:0888c01": "差違。若負人債終不抵捍。兄弟分財平等無",
    "T30n1581_001:0888c02": "二。於諸珍寶深愛著者。教令離貪。尚教他",
    "T30n1581_001:0888c03": "離。況自貪著。性於好財能捨受用。樂修勝",
    "T30n1581_001:0888c04": "業報利弘多。於諸酒色歌舞倡伎種種變現",
    "T30n1581_001:0888c05": "一切戲事。常生慚愧能速遠離。得大財寶猶",
    "T30n1581_001:0888c06": "不貪著。何況小利。如是等比。是名檀波羅蜜",
    "T30n1581_001:0888c07": "菩薩種性相。",
    "T30n1581_001:0888c08": "[0888c08] 尸羅波羅蜜菩薩種性相者。是菩薩身口意",
    "T30n1581_001:0888c09": "業性自柔軟。不增惡行不樂殺生。設作惡業",
    "T30n1581_001:0888c10": "心生慚愧。能疾悔除不令增長。不以刀杖恐",
    "T30n1581_001:0888c11": "怖眾生。體性仁賢常懷慈愛。恭敬尊長奉迎",
    "T30n1581_001:0888c12": "供養。善知機宜所作巧便。善隨人心言常含",
    "T30n1581_001:0888c13": "笑。舒顏平視先意問訊。知恩報恩。所求正直",
    "T30n1581_001:0888c14": "不偽不曲。受如法財不為非法。性常喜樂修",
    "T30n1581_001:0888c15": "諸福德。見人修福尚以身助。況復自為。若有",
    "T30n1581_001:0888c16": "眾生更相殘害打縛割截毀訾訶責。有如是",
    "T30n1581_001:0888c17": "等無量眾苦。若見若聞心常憐愍。重今世善",
    "T30n1581_001:0888c18": "及後世樂。於輕罪中心常恐怖。況餘重惡而",
    "T30n1581_001:0888c19": "不畏慎。若見他人農商放牧。書數算計。和合",
    "T30n1581_001:0888c20": "諍訟。求財守護。出息施與。婚姻集會。如是",
    "T30n1581_001:0888c21": "一切如法事中悉與同事。&#x9B2A;亂諍訟互相恐",
    "T30n1581_001:0888c22": "怖。若自若他無義無益。如是一切不與同事。",
    "T30n1581_001:0888c23": "善能遮制十不善道。若為他使隨順其教。已",
    "T30n1581_001:0888c24": "所宜行諮訪明哲。於諸事業廢我成彼。常懷",
    "T30n1581_001:0888c25": "悲惻不興怒害。設令暫起尋即除滅。恒修實",
    "T30n1581_001:0888c26": "語不誑眾生。不離他親及無義語。言常柔軟",
    "T30n1581_001:0888c27": "無有&#x9E81;惡。於己僮僕尚不&#x9E81;言。況於他人。於",
    "T30n1581_001:0888c28": "諸功德心常愛樂。見人行者隨喜讚善。如是",
    "T30n1581_001:0888c29": "等比。是名尸羅波羅蜜菩薩種性相。",
    "T30n1581_001:0889a01": "[0889a01] 羼提波羅蜜菩薩種性相者。是菩薩性自柔",
    "T30n1581_001:0889a02": "和。若遇他人不饒益事。不起恚害無反報心。",
    "T30n1581_001:0889a03": "若他悔謝即受其懺。不懷結恨無復餘想。如",
    "T30n1581_001:0889a04": "是等比。是名羼提波羅蜜菩薩種性相。",
    "T30n1581_001:0889a05": "[0889a05] 毘梨耶波羅蜜菩薩種性相者。是菩薩性自",
    "T30n1581_001:0889a06": "精進。晨起夜寐不樂習著眠睡偃臥。凡所作",
    "T30n1581_001:0889a07": "事精勤不捨。能善思惟要令究竟。創始造業",
    "T30n1581_001:0889a08": "必定堅固。事若未成終不中廢。於第一義心",
    "T30n1581_001:0889a09": "不退沒。不自輕言不能成辦。於所作事堪能",
    "T30n1581_001:0889a10": "勇猛。入諸大眾摧伏邪論。善能酬答一切難",
    "T30n1581_001:0889a11": "問。諸餘苦事悉能堪耐。大方便力終不憂",
    "T30n1581_001:0889a12": "悔。何況小事。如是等比。是名毘梨耶波羅蜜",
    "T30n1581_001:0889a13": "菩薩種性相。禪波羅蜜菩薩種性相者。是菩",
    "T30n1581_001:0889a14": "薩於法於義。性善思量無諸亂想。若見若聞",
    "T30n1581_001:0889a15": "山巖林藪。離諸憒亂隨順寂默即生念言。是",
    "T30n1581_001:0889a16": "處安樂是處遠離。尋往其所。勤加修學。是",
    "T30n1581_001:0889a17": "菩薩性薄煩惱陰蓋輕微。至遠離處思量己",
    "T30n1581_001:0889a18": "利。不為惡覺之所惱亂。或時暫起尋即除滅。",
    "T30n1581_001:0889a19": "於怨憎所常起慈心況復餘人。若見若聞眾",
    "T30n1581_001:0889a20": "生受苦。即起悲心。隨力方便度令離苦。性",
    "T30n1581_001:0889a21": "樂饒益安樂眾生。或有親屬錢財殺縛驅擯。",
    "T30n1581_001:0889a22": "如是等難悉能安忍。能速受持諸法深義。念",
    "T30n1581_001:0889a23": "力成就所受專諦。久遠所修悉能憶持。亦令",
    "T30n1581_001:0889a24": "他人憶念不忘。如是等比。是名禪波羅蜜菩",
    "T30n1581_001:0889a25": "薩種性相。",
    "T30n1581_001:0889a26": "[0889a26] 般若波羅蜜菩薩種性相者。是菩薩於一切",
    "T30n1581_001:0889a27": "明處一切智處生慧成就。不頑鈍不薄少不",
    "T30n1581_001:0889a28": "愚癡。諸放逸處悉能思量。是名般若波羅蜜",
    "T30n1581_001:0889a29": "菩薩種性相。",
    "T30n1581_001:0889b01": "[0889b01] 是菩薩種性&#x9E81;相我已略說。諸餘實義。唯佛",
    "T30n1581_001:0889b02": "世尊能決定知。種性菩薩具足如是性功德",
    "T30n1581_001:0889b03": "者。成就真實白淨之法。是故名為難得。名為",
    "T30n1581_001:0889b04": "奇特。名為不可思議。名為不動。名為無上。名",
    "T30n1581_001:0889b05": "為如來住處。正因相應。",
    "T30n1581_001:0889b06": "[0889b06] 種性菩薩。成就白淨法者。不為四種煩惱之",
    "T30n1581_001:0889b07": "所染污。若染污者。白淨之法不現在前。或生",
    "T30n1581_001:0889b08": "惡道。種性菩薩久處生死或墮惡道。墮惡道",
    "T30n1581_001:0889b09": "者疾得解脫。雖處惡道不受大苦。如餘眾生",
    "T30n1581_001:0889b10": "入地獄者。若苦觸身即能厭離。見他受苦能",
    "T30n1581_001:0889b11": "起悲心。如是種性為大悲因。是故菩薩雖墮",
    "T30n1581_001:0889b12": "惡道勝餘一切惡道眾生。云何四種煩惱。一",
    "T30n1581_001:0889b13": "者久習放逸煩惱數利。二者愚癡習惡知識。",
    "T30n1581_001:0889b14": "三者尊主王賊怨敵所迫不得自在。其心迷",
    "T30n1581_001:0889b15": "亂。四者眾具不足常憂身命。",
    "T30n1581_001:0889b16": "[0889b16] 種性菩薩復有四法。不得阿耨多羅三藐三",
    "T30n1581_001:0889b17": "菩提。云何為四。一者本無善友諸佛菩薩善",
    "T30n1581_001:0889b18": "說法者。二者雖值善友佛及菩薩善說法者。",
    "T30n1581_001:0889b19": "而謬受學。三者雖值善友佛及菩薩善說法",
    "T30n1581_001:0889b20": "者。不謬受學。而不勤方便。不熾然精進。四者",
    "T30n1581_001:0889b21": "雖值善友佛及菩薩善說法者勤修方便。而",
    "T30n1581_001:0889b22": "善根未熟莊嚴未備。久遠已來心不調伏。菩",
    "T30n1581_001:0889b23": "薩雖有菩薩種性。因緣不具不能得成無上",
    "T30n1581_001:0889b24": "菩提。離是四法疾得阿耨多羅三藐三菩提。",
    "T30n1581_001:0889b25": "若無菩薩種性。雖有一切諸方便行。終不得",
    "T30n1581_001:0889b26": "成無上菩提。",
    "T30n1581_001:0889b27": "菩薩地持方便處發菩提心品第二",
    "T30n1581_001:0889b28": "[0889b28] 菩薩初發心。是一切正願始。悉能攝受一切",
    "T30n1581_001:0889b29": "正願。是故初正願為自性願。菩薩發心而作",
    "T30n1581_001:0889c01": "是言。我當求無上菩提安立一切眾生。令究",
    "T30n1581_001:0889c02": "竟無餘涅槃及如來大智。如是發心求菩薩",
    "T30n1581_001:0889c03": "道。是故初發心名為求行菩薩。緣於菩提及",
    "T30n1581_001:0889c04": "緣眾生而發心求。是故初發心攝受一切菩",
    "T30n1581_001:0889c05": "提善根。為上導。為極巧便。為功德具足。為",
    "T30n1581_001:0889c06": "極賢善。為極真實。於一切眾生悉捨惡行。於",
    "T30n1581_001:0889c07": "世間出世間正願為上無上。如是當知。初發",
    "T30n1581_001:0889c08": "心有五相。一者自性。二者行。三者緣。四者",
    "T30n1581_001:0889c09": "德。五者勝。初發心菩薩名為度。大乘菩提諸",
    "T30n1581_001:0889c10": "菩薩數。是故初發心度之所攝。發是心已。漸",
    "T30n1581_001:0889c11": "得阿耨多羅三藐三菩提。是故初發心是菩",
    "T30n1581_001:0889c12": "提根木。發是心已。見諸眾生受無量苦。而",
    "T30n1581_001:0889c13": "起悲心欲度脫之。是故初發心是大悲所依。",
    "T30n1581_001:0889c14": "依初發心建立菩薩菩提分法。及眾生所作",
    "T30n1581_001:0889c15": "菩薩所學悉能修習。是故初發心是菩薩學",
    "T30n1581_001:0889c16": "之所依。如是初發心名為攝。名為根本。名",
    "T30n1581_001:0889c17": "為依。",
    "T30n1581_001:0889c18": "[0889c18] 初發心菩薩有二種。一者出。二者不出。出者。",
    "T30n1581_001:0889c19": "從初發心乃至究竟終不退轉。不出者。則有",
    "T30n1581_001:0889c20": "退轉。退有二種。一者究竟退。二者不究竟退。",
    "T30n1581_001:0889c21": "究竟退者。退已終不復起菩薩之願。不究",
    "T30n1581_001:0889c22": "竟退者。退已還起。",
    "T30n1581_001:0889c23": "[0889c23] 初發心菩薩有四種緣。四種因。四種力。云",
    "T30n1581_001:0889c24": "何四緣。一者善男子善女人。若見若聞諸",
    "T30n1581_001:0889c25": "佛菩薩有不可思議神通變化。彼見聞已即",
    "T30n1581_001:0889c26": "發是念。是為大事不可思議。能為如是諸",
    "T30n1581_001:0889c27": "變化事。以此見聞為增上緣故。樂佛大智",
    "T30n1581_001:0889c28": "發菩提心。二者雖不見聞如上神變。聞說法",
    "T30n1581_001:0889c29": "者讚歎菩提及菩薩藏。聞則欣慶歡喜信樂。",
    "T30n1581_001:0890a01": "以此聞法為增上緣故。樂佛大智發菩提心。",
    "T30n1581_001:0890a02": "三者雖不聞法。見法滅相而作是念。無量眾",
    "T30n1581_001:0890a03": "生當遭大苦。菩薩住世則能除滅。我今當修",
    "T30n1581_001:0890a04": "菩提之道。護持正法。為諸眾生滅無量苦。",
    "T30n1581_001:0890a05": "以護法為增上緣故。樂佛大智發菩提心。四",
    "T30n1581_001:0890a06": "者不見法滅。見惡世眾生為十煩惱之所惱",
    "T30n1581_001:0890a07": "亂。一者愚癡。二者無慚愧。三者慳嫉。四者苦",
    "T30n1581_001:0890a08": "惱。五者穢污。六者煩惱。七者惡行。八者放",
    "T30n1581_001:0890a09": "逸。九者懈怠。十者不信。見已作是念。大濁世",
    "T30n1581_001:0890a10": "起。於此惡世尚不能發二乘之願。況能志求",
    "T30n1581_001:0890a11": "無上菩提。我當發心亦令他發。以濁世中發",
    "T30n1581_001:0890a12": "心難得為增上緣故。樂佛大智發菩提心。",
    "T30n1581_001:0890a13": "[0890a13] 云何四因。一者種性具足。二者諸佛菩薩善",
    "T30n1581_001:0890a14": "友所攝。三者起大悲心。四者生死苦難行苦。",
    "T30n1581_001:0890a15": "如是久遠無量諸苦。於此眾苦心不怖畏。種",
    "T30n1581_001:0890a16": "性具足者。所謂無始法爾。善友所攝者。有四",
    "T30n1581_001:0890a17": "事。一者善友不愚不鈍。黠慧不邪。二者不教",
    "T30n1581_001:0890a18": "人放逸。亦不以放逸之具授與他人。三者不",
    "T30n1581_001:0890a19": "教人惡行。亦不以惡行之具授與他人。四",
    "T30n1581_001:0890a20": "者終不斷人上信上欲上受上精進上方便上",
    "T30n1581_001:0890a21": "功德令其退下。不以下信下欲下受下精進",
    "T30n1581_001:0890a22": "下方便下功德授與他人。所謂斷無上大乘",
    "T30n1581_001:0890a23": "令學二乘。斷修慧與思惠。斷思慧與聞慧。",
    "T30n1581_001:0890a24": "斷聞慧與福業。斷戒與施。如是等斷上功德",
    "T30n1581_001:0890a25": "令其退下。以下功德授令修習。起大悲心者",
    "T30n1581_001:0890a26": "有四事。或有世界有苦惱處。或有世界無有",
    "T30n1581_001:0890a27": "苦惱。菩薩生於有苦惱處。見他受苦。或自受",
    "T30n1581_001:0890a28": "苦。或見俱受。或見生死長久受無間苦。菩薩",
    "T30n1581_001:0890a29": "依自種性性自仁賢。於四境界起下中上悲。",
    "T30n1581_001:0890b01": "於無窮生死無間大苦心不怖畏者。有四事。",
    "T30n1581_001:0890b02": "一者性安隱勇猛。二者黠慧專修思惟。三者",
    "T30n1581_001:0890b03": "於無上菩提。起增上樂。四者於諸眾生發增",
    "T30n1581_001:0890b04": "上悲。云何四力。一者自力。二者他力。三者因",
    "T30n1581_001:0890b05": "力。四者方便力。菩薩自力發菩提心。是名自",
    "T30n1581_001:0890b06": "力。因他發心。是名他力。先習大乘相應善根。",
    "T30n1581_001:0890b07": "今少見佛及諸菩薩。或少聞歎說則便發心。",
    "T30n1581_001:0890b08": "是名因力。於現世中近善知識。聞其說法能",
    "T30n1581_001:0890b09": "修眾善。是名方便力。",
    "T30n1581_001:0890b10": "[0890b10] 菩薩以四緣四因自力因力發菩提心者。堅",
    "T30n1581_001:0890b11": "固不動決定究竟。他力方便力而發心者。不",
    "T30n1581_001:0890b12": "堅固動轉不定。",
    "T30n1581_001:0890b13": "[0890b13] 菩薩有四事退菩提心云何為四。一者種性",
    "T30n1581_001:0890b14": "不具足。二者惡知識所攝。三者於諸眾生。悲",
    "T30n1581_001:0890b15": "心微薄。四者於生死苦生怖畏心。",
    "T30n1581_001:0890b16": "[0890b16] 初發心堅固有二事。出過世間殊勝奇特未",
    "T30n1581_001:0890b17": "曾有法。一者於諸眾生起親屬想。二者無攝",
    "T30n1581_001:0890b18": "親屬之過。攝親屬過者。受親屬故心生愛恚。",
    "T30n1581_001:0890b19": "初發心堅固有二事。於諸眾生起真淨心。一",
    "T30n1581_001:0890b20": "者安隱心。二者快樂心。安隱心者。為諸眾生",
    "T30n1581_001:0890b21": "除不善處安置善處。快樂心者。貧乏眾生無",
    "T30n1581_001:0890b22": "所依怙。能以攝法等心饒益。初發心堅固有",
    "T30n1581_001:0890b23": "二方便。一者淨心方便。二者道方便。淨心方",
    "T30n1581_001:0890b24": "便者。彼安隱心快樂心日日增長。道方便者。",
    "T30n1581_001:0890b25": "自於日夜成熟佛法。隨其力能依淨心方便。",
    "T30n1581_001:0890b26": "安樂饒益一切眾生。",
    "T30n1581_001:0890b27": "[0890b27] 初發心堅固有二門善法所入。一者自利方",
    "T30n1581_001:0890b28": "便。發菩提心。二者他利方便。滅除眾苦。",
    "T30n1581_001:0890b29": "[0890b29] 初發心堅固有二事。發心成道所攝善法。出",
    "T30n1581_001:0890c01": "勝一切所攝眾善。一者因勝。二者果勝。彼菩",
    "T30n1581_001:0890c02": "提因所修善法。是名因勝。無上菩提。是名",
    "T30n1581_001:0890c03": "果勝。勝於一切聲聞緣覺。是故菩薩因果殊",
    "T30n1581_001:0890c04": "勝。初發心堅固有二種利益。一者發是心已。",
    "T30n1581_001:0890c05": "即為一切無量眾生而作淨施尊重福田。二",
    "T30n1581_001:0890c06": "者攝取純淨福德。成就淨福者。二轉輪王",
    "T30n1581_001:0890c07": "福德所護。若臥若覺。不為惡獸惡鬼神等之",
    "T30n1581_001:0890c08": "所惱害。在所生處少病無病。若說法時。身不",
    "T30n1581_001:0890c09": "疲惓心不忘失。性種性菩薩身口意惡性自",
    "T30n1581_001:0890c10": "微薄。既發心已轉復輕微。若他所用無驗",
    "T30n1581_001:0890c11": "&#x546A;術。菩薩用之悉皆神驗。已能成就。隨順上",
    "T30n1581_001:0890c12": "忍。能忍他惱。亦不惱他見人相惱。心生憐愍",
    "T30n1581_001:0890c13": "瞋嫉隱覆。幻偽諂曲諸上煩惱皆悉微薄。設",
    "T30n1581_001:0890c14": "起速滅。在所住處無諸恐怖&#x9B2A;諍飢饉非人",
    "T30n1581_001:0890c15": "所惱。如是諸難未起不起。設起速滅。發心菩",
    "T30n1581_001:0890c16": "薩或生惡道速得解脫。受苦微少疾生厭離。",
    "T30n1581_001:0890c17": "於餘眾生能起悲心。純淨福德之所護故。成",
    "T30n1581_001:0890c18": "就如是等無量淨福。",
    "T30n1581_001:0890c19": "菩薩地持方便處自他利品第三",
    "T30n1581_001:0890c20": "[0890c20] 云何菩薩行。略說諸菩薩所學。如學而學。",
    "T30n1581_001:0890c21": "總說是菩薩行。菩薩於何處學。學有七處。云",
    "T30n1581_001:0890c22": "何為七。一者自利。二者利他。三者真實義。",
    "T30n1581_001:0890c23": "四者力。五者成熟眾生。六者自熟佛法。七者",
    "T30n1581_001:0890c24": "無上菩提。云何自利他利。自利他利略說十",
    "T30n1581_001:0890c25": "種。一者純。二者共。三者安。四者樂。五者因",
    "T30n1581_001:0890c26": "攝。六者果攝。七者此世。八者他世。九者畢",
    "T30n1581_001:0890c27": "竟。十者不畢竟。純共自他利者有二種。一",
    "T30n1581_001:0890c28": "者純自利。二者純他利。違菩薩道者。應知",
    "T30n1581_001:0890c29": "應斷。順菩薩道者。應當修學。為已樂故求",
    "T30n1581_001:0891a01": "財自用。為祕法故求佛經法守護執持。為生",
    "T30n1581_001:0891a02": "天故受持禁戒精進禪定智慧等法。為世間",
    "T30n1581_001:0891a03": "貪果故供養佛塔。為貪利故作求利相。為欺",
    "T30n1581_001:0891a04": "彼故無緣自說種種功德。貪他親附非法攝",
    "T30n1581_001:0891a05": "受自住禪樂捨為眾生。是名純自利。應知應",
    "T30n1581_001:0891a06": "斷。布施忍辱悲心為首。迴向菩提及欲生天。",
    "T30n1581_001:0891a07": "是名自利共他。應當修學。除如是所說。餘",
    "T30n1581_001:0891a08": "純自利相違者。是名自利共他。純他利者。",
    "T30n1581_001:0891a09": "無因無果邪見布施。犯戒違道為他說法。自",
    "T30n1581_001:0891a10": "度下地。而以下地淨法授與他人。菩薩捨禪",
    "T30n1581_001:0891a11": "願生欲界。自在菩薩十方世界種種變現。教",
    "T30n1581_001:0891a12": "化眾生。如來畢竟力無所畏不共之法。利益",
    "T30n1581_001:0891a13": "一切無量眾生。是名純他利。前所說二種",
    "T30n1581_001:0891a14": "純他利。應知應斷。餘純他利。應當勤學。除",
    "T30n1581_001:0891a15": "如是所說。餘純他利相違者。是名他利共",
    "T30n1581_001:0891a16": "自。",
    "T30n1581_001:0891a17": "[0891a17] 安。自他利者。略說五種。一者無罪相。二者攝",
    "T30n1581_001:0891a18": "受相。三者此世。四者他世。五者寂滅。菩薩所",
    "T30n1581_001:0891a19": "攝善根。若多若少。修習成就。亦以此善成就",
    "T30n1581_001:0891a20": "眾生調伏建立。是名無罪相。安自他利菩薩。",
    "T30n1581_001:0891a21": "以離染污樂眾具樂住禪樂饒益自他。是名",
    "T30n1581_001:0891a22": "攝受相。安自他利菩薩。有此世安非他世。有",
    "T30n1581_001:0891a23": "他世非此世。有此世他世。有非此世非他世。",
    "T30n1581_001:0891a24": "此四種受四種法。次第隨其所應。云何為四。",
    "T30n1581_001:0891a25": "有法現世受樂他世受苦。有法現世受苦他",
    "T30n1581_001:0891a26": "世受樂。有法現世受樂他世受樂。有法現世",
    "T30n1581_001:0891a27": "受苦他世受苦。是名此世他世安自他利。涅",
    "T30n1581_001:0891a28": "槃及涅槃道涅槃分。世間法出世間法。是名",
    "T30n1581_001:0891a29": "寂滅安自利他。樂自他利者。略說五種。一",
    "T30n1581_001:0891b01": "者因樂。二者受樂。三者苦對治樂。四者斷",
    "T30n1581_001:0891b02": "受樂。五者無罪樂。因樂有二種。一者情塵觸",
    "T30n1581_001:0891b03": "因緣。故樂受生。二者今世後世愛果業。是",
    "T30n1581_001:0891b04": "名因樂。眾苦息已思惟三種因樂。起身心",
    "T30n1581_001:0891b05": "受。是名受樂。受樂有二種。有漏及無漏。無漏",
    "T30n1581_001:0891b06": "者。學無學。有漏者。三界繫。欲界色界無色",
    "T30n1581_001:0891b07": "界。彼一切三界。隨其所應六入分別。眼觸因",
    "T30n1581_001:0891b08": "緣乃至意觸因緣生。五識相應。名為身受。意",
    "T30n1581_001:0891b09": "識相應。名為心受。寒暑飢渴種種苦惱。已起",
    "T30n1581_001:0891b10": "未起對治令息。息已樂知生。是名苦對治樂。",
    "T30n1581_001:0891b11": "滅受想定。是名斷受樂。無罪樂者。有四種。",
    "T30n1581_001:0891b12": "一者出家樂。二者遠離樂。三者寂滅樂。四者",
    "T30n1581_001:0891b13": "菩提樂。信家非家出家學道。解脫種種在家",
    "T30n1581_001:0891b14": "之難。是名出家樂。斷欲惡不善法得初禪離",
    "T30n1581_001:0891b15": "生喜樂。是名遠離樂。二禪為首覺觀止息是",
    "T30n1581_001:0891b16": "名寂滅樂。一切煩惱究竟滅。於一切法。如實",
    "T30n1581_001:0891b17": "覺知樂。是名菩提樂。因樂者。是樂因非自性。",
    "T30n1581_001:0891b18": "受樂者。非樂因是自性。對治樂者。非樂因",
    "T30n1581_001:0891b19": "非自性。而是息苦除苦。斷受樂者。非樂因非",
    "T30n1581_001:0891b20": "自性非除苦。而所有受是真實苦。隨住定時",
    "T30n1581_001:0891b21": "是受滅。無罪樂所攝。最後菩提樂。未來現在",
    "T30n1581_001:0891b22": "一切煩惱究竟滅。諸餘無罪樂。於彼隨順。是",
    "T30n1581_001:0891b23": "名無罪樂。",
    "T30n1581_001:0891b24": "[0891b24] 是菩薩以安隱樂饒益眾生。非安隱樂如實",
    "T30n1581_001:0891b25": "知之。隨力方便教令除斷。若苦而後安者。彼",
    "T30n1581_001:0891b26": "雖憂惱要當饒益。是則菩薩依巧方便。若樂",
    "T30n1581_001:0891b27": "而後不安者。彼雖憂苦不欲去之。以方便力",
    "T30n1581_001:0891b28": "要為除斷。何以故。以後必得樂故。",
    "T30n1581_001:0891b29": "[0891b29] 是菩薩欲眾生安者欲令得樂。與其安者亦",
    "T30n1581_001:0891c01": "欲與樂。安者謂因處。樂者謂果處。是故當",
    "T30n1581_001:0891c02": "知。樂眾生者必先安之。彼愛果業今世後世",
    "T30n1581_001:0891c03": "因樂所攝。及苦對治樂。斷受樂。無罪樂。決",
    "T30n1581_001:0891c04": "定以此饒益眾生。亦名為攝。亦名無罪受樂。",
    "T30n1581_001:0891c05": "及情塵觸因樂。是染污有罪不安隱者。不以",
    "T30n1581_001:0891c06": "饒益教令除斷。若非染污無罪安隱者。以此",
    "T30n1581_001:0891c07": "饒益一切眾生。菩薩亦常隨力自行。是名",
    "T30n1581_001:0891c08": "菩薩安樂自他利因攝。果攝自他利者。略說",
    "T30n1581_001:0891c09": "三種因三種果。報因報果福因福果。智因智",
    "T30n1581_001:0891c10": "果。云何為報。報有八種。一者壽具足。二者色",
    "T30n1581_001:0891c11": "具足。三者種性具足。四者自在具足。五者",
    "T30n1581_001:0891c12": "信言具足。六者大力具足。七者人具足。八者",
    "T30n1581_001:0891c13": "力具足。長壽久往。是名壽具足。顏容端政。",
    "T30n1581_001:0891c14": "是名色具足。生於上族。是名種性具足。得",
    "T30n1581_001:0891c15": "大財大眾大眷屬。是名自在具足。斷事聽訟",
    "T30n1581_001:0891c16": "制作法度。受與寄付悉從取正。凡所出言人",
    "T30n1581_001:0891c17": "所信伏是名信言具足。有大名稱大方便大",
    "T30n1581_001:0891c18": "智慧。種種技藝為人所重。大眾恭敬尊重讚",
    "T30n1581_001:0891c19": "歎。是名大力具足。成就丈夫法。是名人具足。",
    "T30n1581_001:0891c20": "少病少惱有所堪能。是名力具足。",
    "T30n1581_001:0891c21": "[0891c21] 云何報因。不害眾生無傷害心。是名壽因。",
    "T30n1581_001:0891c22": "施燈明淨物。是名色因。捨離憍慢。是名種",
    "T30n1581_001:0891c23": "性因。眾具惠施。是名自在因。離口四過。是",
    "T30n1581_001:0891c24": "名信言因。攝諸功德立大誓願。供養三寶及",
    "T30n1581_001:0891c25": "諸尊長。是名大力因。樂丈夫法厭女人法。說",
    "T30n1581_001:0891c26": "丈夫法饒益他人。教令厭離女人之法。是名",
    "T30n1581_001:0891c27": "人因。眾生所作如法事中。隨其所能悉往營",
    "T30n1581_001:0891c28": "助。是名力因。如是八種。是名報因。略說報因",
    "T30n1581_001:0891c29": "有三種勝。令報增上。一者心淨。二者方便淨。",
    "T30n1581_001:0892a01": "三者福田淨。淨心悕望無上菩提。迴向善根",
    "T30n1581_001:0892a02": "漸漸增長。信樂修行勝妙純善。見人行者心",
    "T30n1581_001:0892a03": "生隨喜。日夜念念隨順正法隨覺隨觀。是名",
    "T30n1581_001:0892a04": "心淨。長夜修習精勤無間。復以此法轉授他",
    "T30n1581_001:0892a05": "人。見有授者隨喜讚善。見彼受行隨順訓導。",
    "T30n1581_001:0892a06": "亦以此法而自建立。是名方便淨。略說方便",
    "T30n1581_001:0892a07": "正起方便果。是名福田淨。",
    "T30n1581_001:0892a08": "[0892a08] 云何報果。菩薩壽具足故。久修善法令諸眾",
    "T30n1581_001:0892a09": "生成就善根。是名壽具足果。菩薩色具足故。",
    "T30n1581_001:0892a10": "大眾愛樂。眾愛樂故。悉共宗敬樂聽所說。是",
    "T30n1581_001:0892a11": "名色具足果。菩薩種性具足故。眾所敬重供",
    "T30n1581_001:0892a12": "養讚歎。言必受行無所違犯。是名種性具足",
    "T30n1581_001:0892a13": "果。菩薩自在具足故。布施普攝成就眾生。是",
    "T30n1581_001:0892a14": "名自在具足果。菩薩信言具足故。常以愛語",
    "T30n1581_001:0892a15": "利益同事。攝取眾生化令成就。是名信言具",
    "T30n1581_001:0892a16": "足果。菩薩大力具足故。眾生所作悉能營助。",
    "T30n1581_001:0892a17": "眾生知恩咸來歸仰。凡出言教即皆承用。是",
    "T30n1581_001:0892a18": "名大力具足果。菩薩人具足故。男相成就堪",
    "T30n1581_001:0892a19": "為一切功德法器。於一切方便一切知見得",
    "T30n1581_001:0892a20": "無所畏。於一切時自在遊處。一切眾生往來",
    "T30n1581_001:0892a21": "同事。人間曠野隨意無礙。是名人具足果。菩",
    "T30n1581_001:0892a22": "薩力具足故。精勤方便。堅固方便。速疾方便。",
    "T30n1581_001:0892a23": "修善無厭攝人不惓。是名力具足果。菩薩以",
    "T30n1581_001:0892a24": "此八種報果饒益眾生。自熟佛法隨順功德。",
    "T30n1581_001:0892a25": "菩薩住是報果。令諸眾生作所應作。眾生",
    "T30n1581_001:0892a26": "隨教各修所願。若菩薩雖自有力而彼不從。",
    "T30n1581_001:0892a27": "不名利他。若自無力而受化者順。亦不名利",
    "T30n1581_001:0892a28": "他。若自有力受化者順。是二具足則能兼利。",
    "T30n1581_001:0892a29": "菩薩具足二法能自行佛法。以三乘法成就",
    "T30n1581_001:0892b01": "眾生。能自究竟無上菩提。眾生熟者令得解",
    "T30n1581_001:0892b02": "脫。是故菩薩住八種報果。乃能安樂一切眾",
    "T30n1581_001:0892b03": "生。一切眾生無際生死。從本已來空無義",
    "T30n1581_001:0892b04": "利。悉令不空獲大果實。",
    "T30n1581_001:0892b05": "[0892b05] 云何為福。云何為智。檀波羅蜜尸羅波羅蜜",
    "T30n1581_001:0892b06": "羼提波羅蜜。是名為福。般若波羅蜜。是名為",
    "T30n1581_001:0892b07": "智。禪波羅蜜毘梨耶波羅蜜。各有二分。一者",
    "T30n1581_001:0892b08": "福分。二者智分。依禪故修四無量等。是名福",
    "T30n1581_001:0892b09": "分。依禪故修陰界入巧便。處非處巧便。觀苦",
    "T30n1581_001:0892b10": "習滅道。善不善法。有罪無罪法。下法上法。",
    "T30n1581_001:0892b11": "垢法淨法。及諸緣起。皆能如實分別觀察。是",
    "T30n1581_001:0892b12": "名智分。依精進故修行施戒四無量等。是名",
    "T30n1581_001:0892b13": "福分。依精進故修聞思修惠。陰巧便等如",
    "T30n1581_001:0892b14": "前說。是名智分。如是福智略說六種。廣說",
    "T30n1581_001:0892b15": "則無量。云何福因智因。福因智因略說三種。",
    "T30n1581_001:0892b16": "一者得長養福智方便處欲。二者隨順近緣。",
    "T30n1581_001:0892b17": "三者本習福智近緣者。不住顛倒緣。住不顛",
    "T30n1581_001:0892b18": "倒緣。習近惡知識。倒說福智倒念倒受。是",
    "T30n1581_001:0892b19": "名住顛倒緣。與此相違淨分。名住不顛倒",
    "T30n1581_001:0892b20": "緣。離長養福智方便處欲障不起。是名為",
    "T30n1581_001:0892b21": "近。此三因不具者福智不生。",
    "T30n1581_001:0892b22": "[0892b22] 云何福果智果。菩薩依福故。為諸眾生於無",
    "T30n1581_001:0892b23": "窮生死備經眾苦。隨其所欲攝取眾生。菩薩",
    "T30n1581_001:0892b24": "依智故。攝受正福種種巧便。為諸眾生乃至",
    "T30n1581_001:0892b25": "無上菩提。如是略說福智有四種果。廣說則",
    "T30n1581_001:0892b26": "無量。若報若報因若報果。一切依福起。福依",
    "T30n1581_001:0892b27": "智起。此二具足最勝最上。得無上菩提。若",
    "T30n1581_001:0892b28": "福智不具終不能得。是名菩薩因攝果攝自",
    "T30n1581_001:0892b29": "他利。云何此世他世自他利。現修福業獲",
    "T30n1581_001:0892c01": "如法財。宿善因緣今受果報。善能轉禪住此",
    "T30n1581_001:0892c02": "世樂。依於此世為利眾生。依於諸禪現法涅",
    "T30n1581_001:0892c03": "槃如實。世間出世間。向現法涅槃有為法。是",
    "T30n1581_001:0892c04": "名此世自利。即以此法教化眾生。是名此世",
    "T30n1581_001:0892c05": "他利他世欲界身財。乃至禪無色生。此世憂",
    "T30n1581_001:0892c06": "苦。思惟修習彼因。是名他世自他利。此世喜",
    "T30n1581_001:0892c07": "樂。思惟修身財因。乃至此世退分。禪無色正",
    "T30n1581_001:0892c08": "受。是名此世他世自他利。",
    "T30n1581_001:0892c09": "[0892c09] 云何畢竟不畢竟自他利。欲界身財。有因",
    "T30n1581_001:0892c10": "有果。凡夫世俗淨。有因有果。是名不畢竟",
    "T30n1581_001:0892c11": "自他利。一切煩惱畢竟滅。八正道及依此生",
    "T30n1581_001:0892c12": "世俗善法。是名畢竟自他利。畢竟不畢竟有",
    "T30n1581_001:0892c13": "三種。一者自性。二者退。三者受用果盡。自",
    "T30n1581_001:0892c14": "性者。涅槃畢竟。一切有為法不畢竟。八正",
    "T30n1581_001:0892c15": "道不退。受用果不盡畢竟。餘善有漏法退。",
    "T30n1581_001:0892c16": "受用果盡不畢竟。是名十種自他利。如是略",
    "T30n1581_001:0892c17": "說廣說。菩薩應當隨力修學。過去已學。未來",
    "T30n1581_001:0892c18": "當學。一切十種自他利。是名畢竟不畢竟自",
    "T30n1581_001:0892c19": "他利。◎",
    "T30n1581_001:0892c20": "◎菩薩地持方便處真實義品第四之一",
    "T30n1581_001:0892c21": "[0892c21] 云何真實義。略說二種。一者實法性。二者一",
    "T30n1581_001:0892c22": "切事法性。此二法性以種分別復有四種。一",
    "T30n1581_001:0892c23": "者世間所知。二者學所知。三者煩惱障淨智",
    "T30n1581_001:0892c24": "所行處法。四者智障淨智所行處法。云何世",
    "T30n1581_001:0892c25": "間所知真實義耶。世間眾事隨順俗數。知見",
    "T30n1581_001:0892c26": "悉同。謂地即是地。非水非餘水火風。色聲香",
    "T30n1581_001:0892c27": "味觸乃至苦樂。略說此物。即此物非彼",
    "T30n1581_001:0892c28": "物。如是一切決定意解所行處事。世間本來",
    "T30n1581_001:0892c29": "自憶想知不從修習。是名世間所知真實義",
    "T30n1581_001:0893a01": "也。云何學所知真實義耶。如世智人依現智",
    "T30n1581_001:0893a02": "比智。及從師聞思量修學。彼決定智所行處",
    "T30n1581_001:0893a03": "事。結集建立。是名學所知真實義也。云何煩",
    "T30n1581_001:0893a04": "惱障淨智所行處法真實義耶。一切聲聞緣",
    "T30n1581_001:0893a05": "覺無漏智。若無漏方便。若隨生世智修行境",
    "T30n1581_001:0893a06": "界。於彼智緣中煩惱障淨。未來世障畢竟",
    "T30n1581_001:0893a07": "不起。是名煩惱障淨智所行處法真實義也。",
    "T30n1581_001:0893a08": "所謂四聖諦苦集滅道。觀此四諦入無間等",
    "T30n1581_001:0893a09": "惠及無間等所起智慧。聲聞緣覺見陰離",
    "T30n1581_001:0893a10": "陰我不可得。諸行緣起生滅和合。陰與離陰。",
    "T30n1581_001:0893a11": "無我人性修習知見。云何智障淨智所行處",
    "T30n1581_001:0893a12": "法真實義耶。智所知礙。是名為障。彼智障",
    "T30n1581_001:0893a13": "解脫智修行境界。是名智障淨智所行處法",
    "T30n1581_001:0893a14": "真實義也。所謂諸佛菩薩入無我法。入已清",
    "T30n1581_001:0893a15": "淨。於一切法離言說自性假名自性。離諸妄",
    "T30n1581_001:0893a16": "想。平等大智修行境界。第一如實無上無邊。",
    "T30n1581_001:0893a17": "一切法擇永滅不起。",
    "T30n1581_001:0893a18": "[0893a18] 又真實相建立二種。一者有性。二者無性。有",
    "T30n1581_001:0893a19": "性者。建立施設假名自性。久遠已來世間計",
    "T30n1581_001:0893a20": "著。一切憶想虛妄根本。所謂是色是受想行",
    "T30n1581_001:0893a21": "識眼耳鼻舌身意。地水火風。色聲香味觸法。",
    "T30n1581_001:0893a22": "乃至涅槃。如是世間假名有自性法。是名為",
    "T30n1581_001:0893a23": "有。無性者。色假名。乃至涅槃假名。無事無依",
    "T30n1581_001:0893a24": "假名。所依一切悉無。是名為無。如上所說。",
    "T30n1581_001:0893a25": "有無是二。俱離法相。所攝二法無有二。無二",
    "T30n1581_001:0893a26": "者。是名中道。離於二邊。是名無上。如是真",
    "T30n1581_001:0893a27": "實。是佛世尊淨智境界。是諸菩薩所應修學。",
    "T30n1581_001:0893a28": "若修學者。名為大智方便菩薩。當得阿耨多",
    "T30n1581_001:0893a29": "羅三藐三菩提。何以故。菩薩與空解脫相",
    "T30n1581_001:0893b01": "應。在於生死如實知生死。不於生死無常等",
    "T30n1581_001:0893b02": "行而生厭離。能成就佛法利益眾生。若不",
    "T30n1581_001:0893b03": "如實知生死者。不能捨離貪恚癡等一切煩",
    "T30n1581_001:0893b04": "惱。若不捨離則以染污受諸生死。以染污心",
    "T30n1581_001:0893b05": "受生死者。不能成就佛法利益眾生。若於生",
    "T30n1581_001:0893b06": "死無常等行生厭離者。是菩薩疾得涅槃。疾",
    "T30n1581_001:0893b07": "得涅槃者。亦不能成就佛法利益眾生。云何",
    "T30n1581_001:0893b08": "能得阿耨多羅三藐三菩提。若空解脫相應",
    "T30n1581_001:0893b09": "菩薩。則不畏涅槃亦不求涅槃。若菩薩畏",
    "T30n1581_001:0893b10": "涅槃者。不能滿足涅槃道。以畏涅槃故不",
    "T30n1581_001:0893b11": "見涅槃功德利益。不見涅槃功德利益。清",
    "T30n1581_001:0893b12": "淨信樂皆悉遠離。若菩薩求涅槃者。多修",
    "T30n1581_001:0893b13": "習故疾般涅槃。疾般涅槃者。不能成就佛",
    "T30n1581_001:0893b14": "法利益眾生。若於生死不如實知。則長受生",
    "T30n1581_001:0893b15": "死。若厭生死。則疾般涅槃若畏涅槃者。不",
    "T30n1581_001:0893b16": "能滿足涅槃之道。若求涅槃多修習者。則疾",
    "T30n1581_001:0893b17": "般涅槃。當知是菩薩於阿耨多羅三藐三菩",
    "T30n1581_001:0893b18": "提無大方便。若於生死得如實知。則於生",
    "T30n1581_001:0893b19": "死心不染著。若於生死無常等行不厭離者。",
    "T30n1581_001:0893b20": "不疾涅槃。不畏涅槃者。則能滿足涅槃之",
    "T30n1581_001:0893b21": "道。深見涅槃功德利益。若不勤求疾涅槃",
    "T30n1581_001:0893b22": "者。當知是菩薩於阿耨多羅三藐三菩提有",
    "T30n1581_001:0893b23": "大方便。是大方便依第一空解脫。是故名",
    "T30n1581_001:0893b24": "為修第一空解脫菩薩最大方便。謂向如來",
    "T30n1581_001:0893b25": "無上大智故。◎"
}