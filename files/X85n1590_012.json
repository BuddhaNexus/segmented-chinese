{
    "X85n1590_012:0179c03": "錦江禪燈卷第十二",
    "X85n1590_012:0179c05": "昭覺丈雪　通醉　輯",
    "X85n1590_012:0179c06": "紹興幻菴　胡昇猷　訂",
    "X85n1590_012:0179c07": "　　大鑒下第三十七世",
    "X85n1590_012:0179c08": "丈雪醉法嗣",
    "X85n1590_012:0179c09": "溪聲圓禪師平山人。家以世襲。常為廖中丞營將。因",
    "X85n1590_012:0179c10": "闖宼犯蜀不職。始削染隱于綏陽山中。居無何火菴。",
    "X85n1590_012:0179c11": "參牛山丈和尚圓具。總院事數稔。丈受禹門請。以衣",
    "X85n1590_012:0179c12": "院付之。開法上堂。從上來事。坐不當堂。歷代興慈。行",
    "X85n1590_012:0179c13": "不出戶。不獲已祇得向虗空掘洞。開第二義門。拈椎",
    "X85n1590_012:0179c14": "豎拂。棒喝交馳。或松根掃地。或街頭等人。乃至張弓",
    "X85n1590_012:0179c15": "擎叉。吹毛輥毬。山僧雖是他家種艸。畢竟不向者裏",
    "X85n1590_012:0179c16": "藏身。喝一喝。四威儀。山中行。赤足印泥痕。登石走。驚",
    "X85n1590_012:0179c17": "惺地頭人。山中住。壁上開個戶。人客來。奉敬大蘿蔔。",
    "X85n1590_012:0179c18": "山中坐。蒲團破又破。沒邊攔。不敢從新作。山中臥。紙",
    "X85n1590_012:0179c19": "被落頭裏。翻身來。兩頭俱登破。破衲歌。看者破衲個。",
    "X85n1590_012:0179c20": "破得太索絡。斤兩剛七斤。多少人不作。泥豬癩狗盡",
    "X85n1590_012:0179c21": "該羅。跛鼈盲龜被伊縛。雨也打不溼。風也吹不著。披",
    "X85n1590_012:0179c22": "自塵沙却前。綻則千補百綴。無貴賤與人拈弄。有剪",
    "X85n1590_012:0179c23": "尺與人裁度。從來不晒[日*良]。東擲西拋。一向不洗浣。汗",
    "X85n1590_012:0179c24": "臭氣大。東土衲子禮三拜。寒溫入髓。西天尊者立微",
    "X85n1590_012:0180a01": "笑。擺他不脫。分明葢覆赤肉團。無位真人盡包裹。山",
    "X85n1590_012:0180a02": "野一生多快活。全憑此領破衲個。後徙平武示寂。收",
    "X85n1590_012:0180a03": "骸襯。塔于昭覺祖塔之左。",
    "X85n1590_012:0180a04": "安龍府月幢了禪師江津毛氏子。母夢僧送桃噉之。",
    "X85n1590_012:0180a05": "有娠。年十六。因閱楞嚴。疑情頓發。遂白母薙染。遍參",
    "X85n1590_012:0180a06": "尊宿。忽一夜心境俱空。豁然有省。禮丈和尚于禹門。",
    "X85n1590_012:0180a07": "職維那。師資道契。癸巳冬。開法滇南石寶禪院。永曆",
    "X85n1590_012:0180a08": "帝嚮其道風。請開示求偈。法名真佛。上錫椹服。恩渥",
    "X85n1590_012:0180a09": "甚厚。發帑藏為國祝釐。兩奏表呈偈頌。皇情大悅。上",
    "X85n1590_012:0180a10": "堂。天不能葢。地不能載。包括五須彌。吐納大千界。釋",
    "X85n1590_012:0180a11": "迦彌勒無地容身。文殊普賢有意難解。生死涅槃劃",
    "X85n1590_012:0180a12": "斷。真如佛性捉敗。雖然如是。為國開堂一句。作麼生",
    "X85n1590_012:0180a13": "道。頓超諸佛祖師意。仰祝吾皇億萬春。上堂。南明有",
    "X85n1590_012:0180a14": "口也難言。坐斷千差不直錢。今對人天陳絡索。直教",
    "X85n1590_012:0180a15": "切切悟心田。無邊苦海皆甘露。髑髏特地契根源。後",
    "X85n1590_012:0180a16": "徙安龍玉泉寺。于丙午冬示微恙。辭眾。偶有僧二人。",
    "X85n1590_012:0180a17": "謂某某相侍和尚前行。一僧無病而逝。師圓寂後。一",
    "X85n1590_012:0180a18": "僧相繼而終。闍維于玉泉寺之後。侍僧兩塔列左右",
    "X85n1590_012:0180a19": "焉。世壽五十三。僧臘三十七。",
    "X85n1590_012:0180a20": "長松端鼻萬禪師內江郭氏子。因聽楞嚴。疑常住真",
    "X85n1590_012:0180a21": "心。屢求決擇。未有所入。上白雲洞。參鑒隨和尚。夜夢",
    "X85n1590_012:0180a22": "異僧。鬚髮如銀。撫掌三下云。急急念佛。寤作偈曰。夢",
    "X85n1590_012:0180a23": "感異僧撫掌來。彌陀歷歷鑄心臺。回思恩愛情塵路。",
    "X85n1590_012:0180a24": "伐性斧斤漫剪裁。遂偕雲峩下江安蟠龍寺。參破老",
    "X85n1590_012:0180b01": "人。制中每叩心要。因甲乙獻逆陷蜀。結茅于桂陽。己",
    "X85n1590_012:0180b02": "丑參丈和尚于白牛山圓具。侍從過禹門寺。閱天童",
    "X85n1590_012:0180b03": "密祖錄。中有進退之語。礙膺三年。一日渾然如夢忽",
    "X85n1590_012:0180b04": "醒。了無凝滯。作頌曰。進退之中兩重關。英雄多少困",
    "X85n1590_012:0180b05": "其間。明明有路通霄漢。不是前三與後三。即蒙印可。",
    "X85n1590_012:0180b06": "讖闢長松靈峰寺。眾請陞座。堅辭弗許。志喜遊覧。觸",
    "X85n1590_012:0180b07": "境逢緣輒成偈語。其略云。孤峯鎮夜境寥寥。入戶寒",
    "X85n1590_012:0180b08": "風不暇逃。寓富矜持嫌富少。居貧守素樂貧高。珍饈",
    "X85n1590_012:0180b09": "何似黃精沃。麗服無如百結袍。普應萬機歌雪曲。海",
    "X85n1590_012:0180b10": "天一色快吾曹。",
    "X85n1590_012:0180b11": "懶生昇禪師榮昌簡氏子。幼秉淵默。骨力孤騫。矢志",
    "X85n1590_012:0180b12": "參禪。徧訪尊宿。再參禹門丈和尚。機語相扣。後寓金",
    "X85n1590_012:0180b13": "川高峰。上堂。一向抱拙安貧。今朝遮掩不住。雖然露",
    "X85n1590_012:0180b14": "醜萬端。務要諸人照顧。且照顧個甚麼。拂一拂云。山",
    "X85n1590_012:0180b15": "頭老漢強推出。走向人前都不顧。笑殺當年面壁翁。",
    "X85n1590_012:0180b16": "赤窮到底嘴生[噗口+白]。喝一喝。後省覲丈老人于昭覺。適",
    "X85n1590_012:0180b17": "遇提刑幻菴胡公。松齋宋公。案山張公。以送鴻為題",
    "X85n1590_012:0180b18": "作偈。師躍然曰。子幸生于大有年。縱橫瀟灑雜晴天。",
    "X85n1590_012:0180b19": "飽經一肚桃花雨。撥亂干隄楊柳煙。倦去影隨霄漢",
    "X85n1590_012:0180b20": "盡。健來心在白雲邊。信知物外閒遊客。方寸同乎宇",
    "X85n1590_012:0180b21": "宙寬。又思梅偈云。瘦骨氷肌意未銷。疎狂那復萬山",
    "X85n1590_012:0180b22": "朝。翻他物表真豪傑。勢壓南溟弗寂寥。好鳥啄殘風",
    "X85n1590_012:0180b23": "習習。遊蜂采慕雨瀟瀟。知君舊有瑤臺約。不負初懷",
    "X85n1590_012:0180b24": "辱見招。康熈乙丑正月八日。示微恙。端坐而逝。闍維。",
    "X85n1590_012:0180c01": "收堅固子如菽伯什。似粟者若干。嗣法門人竹友芥",
    "X85n1590_012:0180c02": "腹。賷回雒源高峰。建窣堵波。壽七十四。臘五十二。",
    "X85n1590_012:0180c03": "昆明香國大憨我禪師蜀南何氏子。嗣法于禹門丈",
    "X85n1590_012:0180c04": "和尚。祈晴上堂。烈性生橫禿木干。天花亂墜斗牛寒。",
    "X85n1590_012:0180c05": "頻敲雨色千秋祝。撥轉晴輝萬象安。八字打開門兩",
    "X85n1590_012:0180c06": "扇。當陽拋出海來寬。行人莫謂蒼穹苦。剔起眉毛仔",
    "X85n1590_012:0180c07": "細看。佛誕上堂。自從結却龍湫舌。容貌居然天下絕。",
    "X85n1590_012:0180c08": "本是護明初度時。恍如舍脂離金闕。玉樓人見且風",
    "X85n1590_012:0180c09": "流。猶倚紅羅扇遮月。不是男兒不黑心。男兒只恐心",
    "X85n1590_012:0180c10": "無血。縱然洗見骨頭來。其髓何曾及時節。珍重毗藍",
    "X85n1590_012:0180c11": "園裏人。顧絲毫水鑒眉睫。",
    "X85n1590_012:0180c12": "大慈懶石聆禪師忠州張氏子。初參雙桂明和尚于",
    "X85n1590_012:0180c13": "石柱司。後侍丈和尚。過漢中開法靜明。一見提唱。胸",
    "X85n1590_012:0180c14": "次豁然。受印可而繼席焉。大名王請上堂。宇宙渾圇",
    "X85n1590_012:0180c15": "一座爐。當陽日月熾然孤。靜明今日重添炭。高舉鉗",
    "X85n1590_012:0180c16": "鎚意自舒。萬象森羅增瑞色。三賢十聖嘴盧都。銅頭",
    "X85n1590_012:0180c17": "銕額難迴避。煉得通身絕點無。所以道。般若如大火",
    "X85n1590_012:0180c18": "聚。近之則燎却面門。如太阿鋒。觸之則喪身失命。正",
    "X85n1590_012:0180c19": "恁麼時。翻身埀手者。是甚麼人。海底金烏天上日。眼",
    "X85n1590_012:0180c20": "中童子面前人。上堂。一夏以來亡鋒結舌。今日因齋",
    "X85n1590_012:0180c21": "慶贊。向開口不得處。扭轉舌頭。與諸人通個消息。夏",
    "X85n1590_012:0180c22": "末秋初七月天。西風拂綠柳含煙。香同湛水和空碧。",
    "X85n1590_012:0180c23": "逈出木义體相圜。此四句中。有一句包羅萬彚。氣絕",
    "X85n1590_012:0180c24": "諸塵。三世諸佛沒奈何。歷代祖師難摸索。若檢點得",
    "X85n1590_012:0181a01": "出。一生參學事畢。上堂。摩天日月輝今古。大道何曾",
    "X85n1590_012:0181a02": "有異睹。夜半虗空撲落地。萬象歌歡森羅舞。秘魔叉",
    "X85n1590_012:0181a03": "禾山鼓。趙州茶雲門普。甜者甜兮苦者苦。爭似今朝",
    "X85n1590_012:0181a04": "二十五。示禪人法語。索我臨行句。胸中無一字。寫出",
    "X85n1590_012:0181a05": "不成文。念來非有義。弗是妙蓮花。亦非祖師意。持去",
    "X85n1590_012:0181a06": "見諸方。眼底生荊棘。不善打葛藤。慣用吹毛利。若作",
    "X85n1590_012:0181a07": "一句看。失却自家事。文彩未彰前。十有九不契。靜明",
    "X85n1590_012:0181a08": "銕蒺藜。一恁汝啗唼。忽然唼破時。來與你棒喫。住雲",
    "X85n1590_012:0181a09": "南府商山寺。上堂。八萬四千陀羅尼門。都從者裏建",
    "X85n1590_012:0181a10": "立。新長老到此施設一句。作麼生道。廓徹圓通何所",
    "X85n1590_012:0181a11": "閡。縱橫瀟洒透長安。",
    "X85n1590_012:0181a12": "彝陵洪山憨月聞禪師台州黃氏子。嗣法于靜明丈",
    "X85n1590_012:0181a13": "和尚。上堂。塗毒鼓當軒擊。一曲橫吹無孔笛。匝地人",
    "X85n1590_012:0181a14": "天普集來。坐斷十方明歷歷。藤條不比洞山麻穿過",
    "X85n1590_012:0181a15": "陝府銕牛鼻。嘉州大像痛含冤。裂破元機沒意智。昆",
    "X85n1590_012:0181a16": "蟲艸木逼回春。大地山河歸武庫。山門八字泊天開。",
    "X85n1590_012:0181a17": "凡聖交參誰獨步。應時及節則不無。且作麼生是殺",
    "X85n1590_012:0181a18": "人刀活人劍。參。結夏上堂。三月安居。九旬禁足。古之",
    "X85n1590_012:0181a19": "今之。倚門傍戶。平地干戈。孫臏賣卜。又何妨擂鼓敲",
    "X85n1590_012:0181a20": "鐘。請山僧拈椎豎拂。盡說結制上堂。難瞞人天眼目。",
    "X85n1590_012:0181a21": "咄。上堂。踢倒百億須彌。打翻無量法窟。擔當宇宙直",
    "X85n1590_012:0181a22": "指。按定乾坤肌骨。山川人物有多種。明暗色空無兩",
    "X85n1590_012:0181a23": "般。所以道。大用現前不存軌則。縱然機智弘深。神通",
    "X85n1590_012:0181a24": "廣大。脚跟下猶欠一頓。何故。龍蛇易辨。衲子難瞞。",
    "X85n1590_012:0181b01": "佛冤綱禪師內江李氏子。廿齡于禹門丈和尚會下",
    "X85n1590_012:0181b02": "削染。世味邈然。巾瓶廿稔。兩下吳越。寓堯峰費和尚",
    "X85n1590_012:0181b03": "座下。圓具。侍丈和尚歸靜明。始印證。命主昭覺。上堂。",
    "X85n1590_012:0181b04": "通方上士。鑒在機先。靈機密運。情量超然。星持漢地。",
    "X85n1590_012:0181b05": "月落楚天。所以目前消息。非口耳之所傳。看他從上",
    "X85n1590_012:0181b06": "諸聖。千種喻萬般言。用盡機輪徒枉然。若要深深海",
    "X85n1590_012:0181b07": "底立。直雖打破上頭關。且道用何伎倆。良久云。挨落",
    "X85n1590_012:0181b08": "須彌如輥芥。鞫來不礙剎那間。冬至上堂。靈山祖令。",
    "X85n1590_012:0181b09": "頓使人人頂門迸裂。昭覺權衡。總教個個舌頭覆天。",
    "X85n1590_012:0181b10": "可以一語分玄要。一句定綱宗。轉天關回地軸。祇如",
    "X85n1590_012:0181b11": "西天人說話。東土人未諳。又作麼生。以拂子打圓相",
    "X85n1590_012:0181b12": "云。總出者個不得。既出不得。正值日南添一綫。猶然",
    "X85n1590_012:0181b13": "徹骨寒光陰。如薦得。眉毛眼上橫。向此透脫。始可顯",
    "X85n1590_012:0181b14": "大機發大用。縱橫無礙。其或不然。當陽不薦好風光。",
    "X85n1590_012:0181b15": "寒逼無由得解脫。歲旦上堂。今年今日從頭起。社舞",
    "X85n1590_012:0181b16": "村歌隔塢喧。無意氣時增意氣。百艸頭邊消息傳。且",
    "X85n1590_012:0181b17": "道傳個甚麼。豎杖云。青原酒。趙州茶。三杯兩盞。醉臥",
    "X85n1590_012:0181b18": "煙霞。大底風流出當家。好個話端。被先覺盡形吐露",
    "X85n1590_012:0181b19": "了也。然雖如是。猶有個新鮮句子在。元正啟祚萬物",
    "X85n1590_012:0181b20": "亨佳。霜花氷艶風月堪誇。門外讀書人來報。逢酒須",
    "X85n1590_012:0181b21": "酒遇茶即茶。者般豐儉任隨家。祇如新年頭佛法。鏡",
    "X85n1590_012:0181b22": "清道有。明教道無。合作麼生。卓拄杖云。不得心頭空",
    "X85n1590_012:0181b23": "及第。嶺畔梅花解笑人。上堂。住持一稔來。逢冬兩結",
    "X85n1590_012:0181b24": "制。開口泄天機。舉目露真智。不唱言前機。豈談句後",
    "X85n1590_012:0181c01": "意。等閑築著鼻孔頭。銕眼銅睛覰不及。遂豎拄杖云。",
    "X85n1590_012:0181c02": "有定亂劍。四海晏清。放下拄杖云。無白澤圖。千魔斂",
    "X85n1590_012:0181c03": "跡。祇如報恩一句作麼生道。軒昂宇宙當風掛。萬里",
    "X85n1590_012:0181c04": "河山壯帝畿。後回里重闢古字山。丈老人八旬。仍旋",
    "X85n1590_012:0181c05": "昭覺。",
    "X85n1590_012:0181c06": "雲南半生襄禪師南隆人。廿歲于給孤寺落髮。聞丈",
    "X85n1590_012:0181c07": "和尚開法興元。躬禮參究。侍隨有年。遂蒙授受。住滇",
    "X85n1590_012:0181c08": "之北勝州開北寺。上堂。棒打石人頭。玄黃滿面羞。瞠",
    "X85n1590_012:0181c09": "著玲瓏眼。驚起碧天流。橫披千丈月。親登白玉樓。雲",
    "X85n1590_012:0181c10": "煙縹緲處。山水共悠悠。上堂。把住則牢關緊閉。佛祖",
    "X85n1590_012:0181c11": "難窺。放行則北斗藏身。真風遍界。舒之卷之。盡大地",
    "X85n1590_012:0181c12": "撮來。如粟米粒大。瞻之仰之。無處不是諸佛心髓。參。",
    "X85n1590_012:0181c13": "小參。乘槎誤入斗牛橋。壓破虗空不假橈。珍重風雲",
    "X85n1590_012:0181c14": "齊著力。無鑐鎖子兩頭搖。丙辰佛誕日。無恙而逝。荼",
    "X85n1590_012:0181c15": "毗。獲五色舍利數十顆。纍塔于青門寺右。",
    "X85n1590_012:0181c16": "閬中艸堂耨雲實禪師本邑楊氏子。髫年落髮。初參",
    "X85n1590_012:0181c17": "費和尚于福嚴。聞丈和尚于艸堂開法。遂歸艸堂。言",
    "X85n1590_012:0181c18": "下契機印證。命繼艸堂法席。上堂。德山棒。臨濟喝。石",
    "X85n1590_012:0181c19": "鞏張弓。道吾舞笏。雪峰毬。普化鐸。驚起楊岐三脚驢。",
    "X85n1590_012:0181c20": "踏倒三山并五嶽。阿呵呵。好大哥。也好現前驀面唾。",
    "X85n1590_012:0181c21": "解制上堂。今朝正月十五。行者搥鐘攂鼓。分咐山門",
    "X85n1590_012:0181c22": "大啟。放出玄沙猛虎。踞地爪牙斑斑。觸發氣吞佛祖。",
    "X85n1590_012:0181c23": "遂震威一喝云。猫兒偏解捉老鼠。",
    "X85n1590_012:0181c24": "遵義府禹門寺半月涵禪師鄰水人。廿歲于丈和尚",
    "X85n1590_012:0182a01": "處落[髟/采]。後參破老人于雙桂。大死一番。如夢忽醒。仍",
    "X85n1590_012:0182a02": "旋昭覺。印證禹門。四眾請為繼席。上堂。玄機一唱。只",
    "X85n1590_012:0182a03": "貴知音。祖印高提。流通正眼。演無生之真乘。恢彰本",
    "X85n1590_012:0182a04": "有。樹迦文之赤幟。揭示當人。普說學道如登山。直須",
    "X85n1590_012:0182a05": "到頂。猶若行船。直須到淵。至頂方知宇宙之寬廣。到",
    "X85n1590_012:0182a06": "淵始覺湖海之淺深。所謂參須真參。悟須實悟。學者",
    "X85n1590_012:0182a07": "偷心不歇。門外打之遶。反咎禪道不靈驗。寢食俱捐。",
    "X85n1590_012:0182a08": "偷心放下。啐地折爆地斷。無量劫來生死根本。一照",
    "X85n1590_012:0182a09": "照破。天下善知識。不奈伊何。正好于涵上座手裏喫",
    "X85n1590_012:0182a10": "棒。何故。不是一番寒徹骨。爭得梅花撲鼻香。",
    "X85n1590_012:0182a11": "問潮嶼禪師鄷陵李氏子。齠齓出家。參徧諸方。末見",
    "X85n1590_012:0182a12": "丈和尚于鶴乘。寓書記寮。三十餘稔。侍闢昭覺記莂。",
    "X85n1590_012:0182a13": "丙寅元旦。老人耄齡。命秉拂上堂。一人有慶。八表寧",
    "X85n1590_012:0182a14": "謐。冷煖相參。淡濃吐翠。雍熈振振齊捧日。肄業蒼蒼",
    "X85n1590_012:0182a15": "雨露中。時節既如此。物我悉皆春。不屬陰陽造化。奚",
    "X85n1590_012:0182a16": "假陶鑄功勛。羣荒不藉東皇力。爭得從容吐異香。豎",
    "X85n1590_012:0182a17": "拄杖云。既不屬陰陽造化。又不逐新舊逢迎。畢竟如",
    "X85n1590_012:0182a18": "何趨向。喝一喝云。還知麼。四海揚眉歌舜日。萬靈低",
    "X85n1590_012:0182a19": "首賀堯天。",
    "X85n1590_012:0182a20": "青城竹浪生禪師定遠王氏子。廿歲于有餘師處薙",
    "X85n1590_012:0182a21": "染。上瀘陽雲峰體宗和尚座下圓具。參徧諸方。各有",
    "X85n1590_012:0182a22": "機緣。備載本錄。後歸昭覺而嗣法焉。遂入青城。閱周",
    "X85n1590_012:0182a23": "三藏。康熈辛酉。丈和尚命回昭覺繼席。上堂。摩醯正",
    "X85n1590_012:0182a24": "眼。洞徹十虗。嘉陵仙音。徧周沙界。驀拈拄杖打圓相",
    "X85n1590_012:0182b01": "云。者個是摩醯正眼。復卓云。者個是嘉陵仙音。中下",
    "X85n1590_012:0182b02": "之機對境還迷。直饒聞見分明。不無觸途成滯。恁麼",
    "X85n1590_012:0182b03": "則橫揩日月。不恁麼則豎抹乾坤。恁麼中有不恁麼。",
    "X85n1590_012:0182b04": "該羅萬象。不恁麼中却恁麼。山僧口門窄。不能下註",
    "X85n1590_012:0182b05": "脚。三載畢仍歸青城鳳林開法。元旦上堂。心珠朗曜",
    "X85n1590_012:0182b06": "亙古恒明。性海汪洋纖塵不涉。湛寂凝然本無形狀。",
    "X85n1590_012:0182b07": "動靜二相了然不生。光灼灼平怗怗。[妳女+口]。今乃元旦首",
    "X85n1590_012:0182b08": "期。欲作一家燕賞。請三世諸佛及十二類眾生。以金",
    "X85n1590_012:0182b09": "剛輪際為竈。空輪為釜。水輪為量。三艸二木作薪。風",
    "X85n1590_012:0182b10": "輪為炊。須彌盧作飯。香水海為羹。地輪為桌。于無陰",
    "X85n1590_012:0182b11": "陽地上鋪設。多不加增。少不加減。無言童子出來。吹",
    "X85n1590_012:0182b12": "無孔笛。彈無弦琴。唱無生曲。奏無生樂。拂云。還見麼。",
    "X85n1590_012:0182b13": "擊云。還聞麼。諸佛眾生異口同音道。我適曾供養。今",
    "X85n1590_012:0182b14": "復還親覲。癸酉奉丈和尚命。再下嘉禾。刻錦江禪燈",
    "X85n1590_012:0182b15": "並全錄。附楞嚴藏室流通。",
    "X85n1590_012:0182b16": "月莖字禪師江陵雷氏子。十六歲父母俱背。遂禮石",
    "X85n1590_012:0182b17": "嚴和尚薙髮。聞昭覺丈和尚禪宗丕振。遂瓢笠躬謁。",
    "X85n1590_012:0182b18": "契機而印可。住綏陽五涯寺。上堂。大道無向背。至理",
    "X85n1590_012:0182b19": "絕言詮。逈出三賢。高超十地。直饒釋迦彌勒到來。不",
    "X85n1590_012:0182b20": "敢承當。文殊普賢。無容擬議。古德道。盡乾坤大地。撮",
    "X85n1590_012:0182b21": "來如粟米粒大。猶未是極則之談。且道。全提正令一",
    "X85n1590_012:0182b22": "句如何。良久云。行到水窮處。坐看雲起時。浴佛上堂。",
    "X85n1590_012:0182b23": "身光熾盛。誰敢動著纖毫。妙相圓明。切忌當頭觸犯。",
    "X85n1590_012:0182b24": "即今不肖兒孫。祇得應個時節。用性空真水。有時波",
    "X85n1590_012:0182c01": "瀾浩渺。有時徹底澄清。敢問大眾。浴即是。不浴即是。",
    "X85n1590_012:0182c02": "以拂子作澆水勢云。盡道水能滌塵垢。水垢元來不",
    "X85n1590_012:0182c03": "二門。",
    "X85n1590_012:0182c04": "雅安東山佛明清禪師金堂湯氏子。廿歲出塵。徧參",
    "X85n1590_012:0182c05": "諸方。詣昭覺見丈和尚。相依三十餘祀。遂授受。後住",
    "X85n1590_012:0182c06": "東山。臘八上堂。洪濛未判。世界囫圇。無古無今。無去",
    "X85n1590_012:0182c07": "無來。往復無際。動靜一源。洪濛既判。通暢十方。玲瓏",
    "X85n1590_012:0182c08": "八面。頭頭顯露。法法全彰。放去收來無可不可。喚作",
    "X85n1590_012:0182c09": "向上宗乘。山僧不敢平地起風波。喚作衲僧巴鼻。亦",
    "X85n1590_012:0182c10": "是好肉剜瘡。且道。畢竟如何行履。良久云。掀翻海嶽",
    "X85n1590_012:0182c11": "和天碧。撥轉機輪見太平。元宵上堂。敲鐘擊鼓。火樹",
    "X85n1590_012:0182c12": "生輝。松煙燦爛。覰破娘生面皮。星橋衍慶。識得本地",
    "X85n1590_012:0182c13": "風光。復舉溈山在百丈處。侍立次。丈問誰。溈云某甲。",
    "X85n1590_012:0182c14": "丈云。汝撥爐中。有火否。溈便撥云無火。丈躬起深撥",
    "X85n1590_012:0182c15": "得少火。拈以示之云。汝道無。者個[妳女+口]。溈因此悟入。次",
    "X85n1590_012:0182c16": "日同百丈入山作務。丈云。將得火來麼。溈曰將得。丈",
    "X85n1590_012:0182c17": "曰。在甚麼處。溈拈一枝柴。吹兩吹度與丈。丈曰。如蟲",
    "X85n1590_012:0182c18": "禦木。師云。敢問大眾。是有火無火。驀拈拂子作吹勢",
    "X85n1590_012:0182c19": "云。我見燈明佛。本光瑞如此。",
    "X85n1590_012:0182c20": "竹鏡嵩禪師內江汪氏子。形聲坦率。慧目淵冲。參徧",
    "X85n1590_012:0182c21": "諸方。後印可于昭覺老人。住眉州中岩。誕日上堂。劫",
    "X85n1590_012:0182c22": "年方外幾曾遊。殊覺今朝五十秋。拄杖顛拈雖艸索。",
    "X85n1590_012:0182c23": "三要三玄一卓收。遂卓拄杖云。努力一番親見得。合",
    "X85n1590_012:0182c24": "水和泥當下周。識得脚跟下面事。百千諸佛是吾儔。",
    "X85n1590_012:0183a01": "諸佛且止。如何是脚跟下事。復卓拄杖喝云。話頭也",
    "X85n1590_012:0183a02": "不識。小參。僧問。和尚今朝毋難且止。如何是未生前",
    "X85n1590_012:0183a03": "事。師云。萬里晴空色。片雲不見遮。進云。如何是學人",
    "X85n1590_012:0183a04": "本來面目。師云。雨滴簷前聲索索。岩高叠落影參參。",
    "X85n1590_012:0183a05": "僧禮拜。師云。本來一個金剛體。此處圓成即覺仙。今",
    "X85n1590_012:0183a06": "日中岩重指示。當天日月等齊年。",
    "X85n1590_012:0183a07": "不二貴禪師鳳翔高氏子。廿歲落髮。參徧諸方。入蜀",
    "X85n1590_012:0183a08": "見丈和尚于昭覺。因汲水睹影。[囗@力]一聲。原來在者裏。",
    "X85n1590_012:0183a09": "而嗣法焉。後至燕京嚴淨寺。除夕上堂。飄蓬落落近",
    "X85n1590_012:0183a10": "天樞。殊意今宵又值除。衲子家私分外別。霜風凜凜",
    "X85n1590_012:0183a11": "扇皇都。神機弗假祛儺子。赤幟高懸法令初。不舊不",
    "X85n1590_012:0183a12": "新無事漢。惟凭拄杖作桃符。以杖作插牌勢云。急急",
    "X85n1590_012:0183a13": "如律令。下座。",
    "X85n1590_012:0183a14": "松齋中禪師宜賓朱氏子。諱肄樟。少儒業。丁酉孝廉。",
    "X85n1590_012:0183a15": "三赴燕京未捷。乃自嘆云。功名虗幻。即趨昭覺削染。",
    "X85n1590_012:0183a16": "冬夏一衲。兀然自適。深究玄奧。凡與老人問答機緣。",
    "X85n1590_012:0183a17": "亦箭鋒相觸。當仁不讓。一日問。大地眾生悉皆正覺。",
    "X85n1590_012:0183a18": "因甚有迷有悟。覺云。一等絕安排。覿面猶不薦。中云。",
    "X85n1590_012:0183a19": "聖凡情盡事作麼生。覺袖手。汝實到恁麼田地也未。",
    "X85n1590_012:0183a20": "師于言下豁然。遂印可焉。",
    "X85n1590_012:0183a21": "玉泉其白富禪師眉州龔氏子。幼年鬀染。參詢事訖。",
    "X85n1590_012:0183a22": "詣昭覺老人鉗鎚下打徹。始紹續焉。上堂。覿面揮開",
    "X85n1590_012:0183a23": "不二門。聖凡情盡絕疎親。勾章棘句惹風雨。塞壑填",
    "X85n1590_012:0183a24": "溝爛葛藤。只如高揖釋迦不拜彌勒。是甚麼人。良久",
    "X85n1590_012:0183b01": "云。九旬禁足今朝始。剝取蟠桃不老仁。",
    "X85n1590_012:0183b02": "玉螺山希聲徹詠禪師貴州安順府安平縣宦族陳",
    "X85n1590_012:0183b03": "氏子。幼習儒業。頴悟過人。家供達磨一尊。師贊云。碧",
    "X85n1590_012:0183b04": "眼螺髭。古怪蹺蹊。無凡無聖。若愚若癡。梁王殿上。話",
    "X85n1590_012:0183b05": "不投機。掉身兀坐。作賊膽虗。家業蕩盡。沒點渣滓。訝。",
    "X85n1590_012:0183b06": "剛剛拋下一雙履。東一隻又西一隻。師求出家。父母",
    "X85n1590_012:0183b07": "不許。築菴宅畔。斷葷酒。懶俗務。遇佛眼和尚。參萬法",
    "X85n1590_012:0183b08": "歸一話頭。疑情頓發。隨父宦遊遵義。詣桃源洞。謁丈",
    "X85n1590_012:0183b09": "雪和尚。機語相投。丈異之云。此子是個惡辣獅兒。參",
    "X85n1590_012:0183b10": "敏樹和尚。敏欲開口。師上前。掩敏口。師掩耳而出。敏",
    "X85n1590_012:0183b11": "曰。真利器也。雙親見背。師棄家入山。乃云。從上諸祖",
    "X85n1590_012:0183b12": "各具手眼。或鈴或鐸。或棒或拂。師將木五寸許。為圓",
    "X85n1590_012:0183b13": "頭尖脚。名曰得樂。作得樂歌。日行鞭唱。打得樂。打得",
    "X85n1590_012:0183b14": "樂。你也有一個。我也有一個。一個有一個。個個不加",
    "X85n1590_012:0183b15": "鞭。忙裏都錯過。仔細思量來。放下且快活。朝也得樂。",
    "X85n1590_012:0183b16": "暮也得樂。詘我顛狂我也得樂。笑我癡頑我也得樂。",
    "X85n1590_012:0183b17": "熱鬧場中我也得樂。冷淡林間我也得樂。一鞭打得",
    "X85n1590_012:0183b18": "團團轉。大地山河活潑潑。我也不會修善。不會造惡。",
    "X85n1590_012:0183b19": "不較長短。不分厚薄。耍便耍。說便說。且道說個甚麼。",
    "X85n1590_012:0183b20": "一切有為總是空。不如放下打得樂。有僧來。師揚鞭",
    "X85n1590_012:0183b21": "曰。打打。如此數年。人莫能解。携杖雲遊。徧歷名山大",
    "X85n1590_012:0183b22": "川。見知識甚多。搜括玄奧。窮究宗旨。不甘人下。及入",
    "X85n1590_012:0183b23": "蜀上昭覺。重晤丈雪和尚。丈云。別來久矣。日用事作",
    "X85n1590_012:0183b24": "麼生。師云。打得樂。丈云。將得樂來。師豎拳。丈云。除却",
    "X85n1590_012:0183c01": "者個。師作揚鞭勢。丈連呼得樂得樂。師大徹。遂付法",
    "X85n1590_012:0183c02": "焉。",
    "X85n1590_012:0183c03": "鹿門徹岩彭居士江寧人。守益州。拯機之暇。攝念諸",
    "X85n1590_012:0183c04": "緣。甞通旨趣。數訪求哲匠宗師。聞昭覺門庭孤峻。遂",
    "X85n1590_012:0183c05": "入山瞻禮。咨詢法要。松下符契。一日又上昭覺問。韓",
    "X85n1590_012:0183c06": "愈參大顛。猶是第二見。如何是第一見。覺云。上上根",
    "X85n1590_012:0183c07": "機不假錐。士云。既是機絲一班。因甚趂出首座。覺云。",
    "X85n1590_012:0183c08": "山僧不解打葛藤。士云。諦實之言請師驗的。覺云。正",
    "X85n1590_012:0183c09": "是你放身命處。士乃釋疑。覺授觀音帽一頂。偈曰。覺",
    "X85n1590_012:0183c10": "音帽子。大如倚葢。覆幬坤維。冲徧三界。千古法脈如",
    "X85n1590_012:0183c11": "是傳。人天眾前任弄賣。",
    "X85n1590_012:0183c12": "節度使坤育張居士諱德地北直京兆人。撫蜀有年。",
    "X85n1590_012:0183c13": "維希向道。教典彌篤。甞閱金剛經。至凡所有相皆是",
    "X85n1590_012:0183c14": "虗妄。心境豁然。時丈和尚開法漢南。嚮道風。恨不得",
    "X85n1590_012:0183c15": "見。康熈壬寅間。丈和尚策杖還蜀。寓錫錦官之太平。",
    "X85n1590_012:0183c16": "士首謁問道。始滿素心。即請闢昭覺。闡揚宗旨。一日",
    "X85n1590_012:0183c17": "輿葢入山。問得得入山求指示。請師不悋道將來。覺",
    "X85n1590_012:0183c18": "云。且喜中丞重舉似。己躬下事薦還難。士云。從尚尊",
    "X85n1590_012:0183c19": "宿。有居士分燈否。覺云。阿誰無分。士云。如弟子可有",
    "X85n1590_012:0183c20": "分麼。覺驀拈拂子示云。會麼。士作奪勢。覺云。分明記",
    "X85n1590_012:0183c21": "取。",
    "X85n1590_012:0183c22": "尚書幻菴胡居士越之塗山人。曾為蜀臬。一日隨制",
    "X85n1590_012:0183c23": "臺眾官。至昭覺設果桌。士云。請和尚下一語。方敢喫",
    "X85n1590_012:0183c24": "茶。覺云。今日天凉。勿勞重下註脚。士云。再轉一語。覺",
    "X85n1590_012:0184a01": "放下筯子。一日撫琴。覺云。居士只操得有弦者。將無",
    "X85n1590_012:0184a02": "弦底請一曲。士云。請無弦調。覺鳴指。士云。猶屬有。覺",
    "X85n1590_012:0184a03": "云。疑則別參。因見千佛名經。問名在者裏。不知法身",
    "X85n1590_012:0184a04": "居何國土。覺喚胡公。士應諾。覺云會麼。士禮拜了。歸",
    "X85n1590_012:0184a05": "位而立。覺舉三聖再犯不容公案驗之。士即頌云。殺",
    "X85n1590_012:0184a06": "盡猢猻不用尋。千層銕壁枉勞心。招灾惹禍猶渠力。",
    "X85n1590_012:0184a07": "何必寮房問那僧。覺復舉祖師心印公案再徵之。士",
    "X85n1590_012:0184a08": "連作二頌。春到梅花香自發。江城銕笛吹殘臘。雪裏",
    "X85n1590_012:0184a09": "尋梅梅不知。春光何處堪圖畵。又大地光明藏。風帆",
    "X85n1590_012:0184a10": "笑殺人。本師無一語。撒手過江城。遂針芥相投。覺記",
    "X85n1590_012:0184a11": "莂焉。兔角杖挑香水海。龜毛繩縛蛾眉山。吾年老大",
    "X85n1590_012:0184a12": "難收拾。且喜君來接一肩。明日奉旨。特陞刑部尚書。",
    "X85n1590_012:0184a13": "海岸趙居士諱良璧。為蜀臬入境。聞丈和尚道風孤",
    "X85n1590_012:0184a14": "峻。思一瞻禮。及蒞任時。丈避暑霧中山。士遣使。囊僧",
    "X85n1590_012:0184a15": "帽緞衣請。啟敘竭衷畢。末云。盔一頂甲一身。請速歸",
    "X85n1590_012:0184a16": "來收殘兵。丈閱書便歸院。遂延齋。丈至一見。以拄杖",
    "X85n1590_012:0184a17": "作掗鎗勢。士作怕勢。丈云。降將不斬。士云。久嚮和尚",
    "X85n1590_012:0184a18": "有此機。今日親見。丈云。也不得放過。士躍然設禮。公",
    "X85n1590_012:0184a19": "事之餘。常叩禪關。癸酉長至日。詣昭覺。于丈和尚言",
    "X85n1590_012:0184a20": "下翻身。而印可焉。偈曰。九萬里鵬纔展翼。百千諸佛",
    "X85n1590_012:0184a21": "醉禪藻。大開海岸金剛臺。留鎮娑婆第一島。",
    "X85n1590_012:0184a22": "超斯字南翥。道號鷓鴣菴頭陀。系出濟陽。先世本濠",
    "X85n1590_012:0184a23": "梁人丁氏子。因大父宦遊。遂家於燕市之石橋。生而",
    "X85n1590_012:0184a24": "有文在其手曰開。腦後枕骨凸起。如仰月。襁褓時或",
    "X85n1590_012:0184b01": "悲啼。乳嫗指示所供瞿曇像輒止。迨五歲時。與羣兒",
    "X85n1590_012:0184b02": "戲。即跏趺合掌。口喃喃作佛號。令羣兒羅拜於前。後",
    "X85n1590_012:0184b03": "有黃冠過門。見之驚訝曰。子從嵩山來。乃住此耶。弱",
    "X85n1590_012:0184b04": "冠為諸生。攻舉子業。澹泊寡交。不諧於俗。暇則博綜",
    "X85n1590_012:0184b05": "內典。究竟第一義諦。及長登仕籍。益研窮性相之宗。",
    "X85n1590_012:0184b06": "不問家人生產。所至甞咨叩知識。傾誠請益。居恒惟",
    "X85n1590_012:0184b07": "灑掃一室。蒲團布衲面壁危坐。脇不貼席。無間寒暑。",
    "X85n1590_012:0184b08": "渾若一老禪和也。先是參趙州庭前柏樹子話頭。歷",
    "X85n1590_012:0184b09": "七晝夜。寢食俱廢。茫無所得。恨不欲死。一日經行池",
    "X85n1590_012:0184b10": "畔。凭闌小立。忽遊魚撥剌一聲。覺平昔礙膺之物。泮",
    "X85n1590_012:0184b11": "然氷釋。作偈曰。池水粼粼徹底清。凭闌獨立見魚行。",
    "X85n1590_012:0184b12": "忽聞撥剌衝波面。使我無心喫一驚。平巖定公。見之",
    "X85n1590_012:0184b13": "笑曰。且喜子大事從此了徹矣。後至益州。謁昭覺丈",
    "X85n1590_012:0184b14": "雪醉和尚。丈問曰。從那邊來。陀曰京師。丈曰。蜀道難",
    "X85n1590_012:0184b15": "於上青天。如何到此。陀曰。慣識路傍驢脚跡。丈曰。還",
    "X85n1590_012:0184b16": "識得老僧麼。陀曰。未入劒門關。早已與和尚相見了",
    "X85n1590_012:0184b17": "也。丈曰。那裏學得者虗頭來。陀曰。寒花飄六出。徧地",
    "X85n1590_012:0184b18": "結成氷。丈休去。一日茶次。丈以手擘黃柑一枚。度與",
    "X85n1590_012:0184b19": "曰。是何滋味。陀曰。老老大大。酸甜也不知。丈曰。年來",
    "X85n1590_012:0184b20": "老僧牙齒缺。陀納一瓣囫圇吞却。丈曰。少賣弄。一日",
    "X85n1590_012:0184b21": "詣先覺堂。見圜悟破山二老人。及丈和尚像。瞻仰次。",
    "X85n1590_012:0184b22": "不禮拜挺身而立。以手一一指點云。者是某。者是某。",
    "X85n1590_012:0184b23": "丈從旁曰。且喜不錯認。陀曰。祖父子孫為何並坐。丈",
    "X85n1590_012:0184b24": "曰。窮漢養兒嬌。陀曰。大家團圞頭。商量個甚麼。丈曰。",
    "X85n1590_012:0184c01": "不得妄傳消息。陀曰。果然有下落。丈曰。低聲低聲。丈",
    "X85n1590_012:0184c02": "一日集眾陞座。出手卷拂子付之。陀再四遜謝。不獲",
    "X85n1590_012:0184c03": "已始拜受焉。偈曰。昭覺堂前看明月。大海臽乾祇一",
    "X85n1590_012:0184c04": "瓢。竹杖飛騰九萬里。虗空背上拔龜毛。",
    "X85n1590_012:0184c05": "心齋徹魯道人居恒處於富貴之室。觀身世無常。猶",
    "X85n1590_012:0184c06": "如夢幻。但以不遇明眼人指撥為恨。幸遷居成都。詣",
    "X85n1590_012:0184c07": "昭覺。禮丈和尚云。某三生有幸。望和尚究竟。丈云。今",
    "X85n1590_012:0184c08": "日不閒。遲日再來。士云。豈無方便耶。丈云。居士禮拜。",
    "X85n1590_012:0184c09": "老僧舉手。那裏無方便[妳女+口]。遂命參狗子無佛性話。不",
    "X85n1590_012:0184c10": "以富貴兒女二其心。力參不輟。久而有省。上昭覺機",
    "X85n1590_012:0184c11": "緣相契。而記莂焉。偈曰。參禪參到無巴鼻。沒巴鼻處",
    "X85n1590_012:0184c12": "正好參。明鏡當臺天氣靜。金剛劍出斗牛寒。",
    "X85n1590_012:0184c13": "密行忍法嗣",
    "X85n1590_012:0184c14": "中興嗣燈胤禪師金川劉氏子。薙染于燕居和尚。依",
    "X85n1590_012:0184c15": "止雙桂破老人有年。開峰密行和尚嗣也。行過金川",
    "X85n1590_012:0184c16": "時。四眾請就興國說法。燈于言下徹法源底。行乃說",
    "X85n1590_012:0184c17": "偈印之。住雒源中興禪院。結制。玄工王居士請。上堂。",
    "X85n1590_012:0184c18": "問達磨面壁。和尚陞座。是同是別。師云。別則不同。同",
    "X85n1590_012:0184c19": "則不別。進云。武帝聖明。因甚不契厥旨。師云。為你道",
    "X85n1590_012:0184c20": "聽途說。問父母未生前。那個是學人本來面目。師打",
    "X85n1590_012:0184c21": "云。瞎漢寐語作麼。僧擬議。師連棒打出。乃云。淑氣催",
    "X85n1590_012:0184c22": "黃鳥。晴光轉綠蘋。若明今日事。不昧本來人。大眾既",
    "X85n1590_012:0184c23": "明今日事。如何是汝等本來人。不見道。天上天下唯",
    "X85n1590_012:0184c24": "我獨尊麼。即是今日玄工居士。父母未生前本命元",
    "X85n1590_012:0185a01": "辰。若也會得。則會人人自己本命元辰。會得人人本",
    "X85n1590_012:0185a02": "命元辰。則會達磨面壁。與中興今日陞座。別則不同。",
    "X85n1590_012:0185a03": "同則不別之旨。驀一喝。一喝時一僧驚倒。師云。俊哉。",
    "X85n1590_012:0185a04": "衲僧一撥便轉。下座。",
    "X85n1590_012:0185a05": "畫先一禪師衡州府人。嗣法于密行忍和尚。後見世",
    "X85n1590_012:0185a06": "衰道薄。不喜作者般蟲豸。祇有頌古行世。未離兜率",
    "X85n1590_012:0185a07": "已降王宮。未出母胎度人已畢。(頌)本是一條平坦路。",
    "X85n1590_012:0185a08": "等閑行去便崎嶇。何如歸隱千峰外。臥看雙輪轉太",
    "X85n1590_012:0185a09": "虗。世尊拈花。(頌)逆水興波意氣賒。掀翻銀漢沒周遮。",
    "X85n1590_012:0185a10": "黃河九折投東海。直至如今滾底沙。正法眼藏兮紅",
    "X85n1590_012:0185a11": "爐片雪。教外別傳兮秋塞胡茄。大迦葉實堪嗟。鵝王",
    "X85n1590_012:0185a12": "擇乳問非鴨。畫足寧知不似蛇。即心即佛。(頌)口唇兩",
    "X85n1590_012:0185a13": "片皮。牙齒一具骨。江西馬簸箕。放出遼天鶻。百丈再",
    "X85n1590_012:0185a14": "參馬祖。(頌)雷聲甚大。雨點全無。耳聾吐舌。老婢見奴。",
    "X85n1590_012:0185a15": "謂是江西宗風。不知千差萬錯。凌行婆訪浮杯及南",
    "X85n1590_012:0185a16": "泉趙州問答。(頌)把髻投衙。自取冤家。南泉趙州。荷杻",
    "X85n1590_012:0185a17": "戴枷。",
    "X85n1590_012:0185a18": "燕居申法嗣",
    "X85n1590_012:0185a19": "石琴聞禪師蜀鄰邑人。生來頴異。舞勺之年。辭親學",
    "X85n1590_012:0185a20": "佛。于銅梁東山自得師脫白。後行脚講筵。參遍禪席。",
    "X85n1590_012:0185a21": "得法燕居和尚貴陽之雍門。凡七座道場。住開州輔",
    "X85n1590_012:0185a22": "德寺。有文刺史請上堂。問如何是奪人不奪境。師云。",
    "X85n1590_012:0185a23": "北海鄉書消息斷。南山春日雨花香。如何是奪境不",
    "X85n1590_012:0185a24": "奪人。師云。夕陽西下山光淡。馬首東來酒興深。如何",
    "X85n1590_012:0185b01": "是人境兩俱奪。師云。魂消崖島孤艟覆。腸斷居庸匹",
    "X85n1590_012:0185b02": "馬嘶。如何是人境俱不奪。師云。歌館樓中客未散。長",
    "X85n1590_012:0185b03": "干道上月來初。乃云。揚眉即去。拂袖猶遲。瞬目而行。",
    "X85n1590_012:0185b04": "人境俱奪。若在衲僧分中。略較些子。若是衲僧向上",
    "X85n1590_012:0185b05": "事。顧左右云。參。",
    "X85n1590_012:0185b06": "靈隱文法嗣",
    "X85n1590_012:0185b07": "師林育禪師蜀人。廿齡薙染。圓具之後。徧參至迴龍。",
    "X85n1590_012:0185b08": "于靈穩和尚喝下知歸。遂受印可。在沅州馬瑙山馬",
    "X85n1590_012:0185b09": "駒苑。上堂。本色道人無孔竅。現成木偶兒。不必問渠",
    "X85n1590_012:0185b10": "重覓要。切忌開口。口門未待魂劈開。艸徑絕人行。機",
    "X85n1590_012:0185b11": "先已被虗空笑。弄虗頭作麼。古今多少明眼人。太殺",
    "X85n1590_012:0185b12": "郎當。不怕羞慙惟絕叫。一片赤心兩片皮。強言一句",
    "X85n1590_012:0185b13": "有三玄。鬚髮全白。又道一玄具三要。全白鬚髮。從前",
    "X85n1590_012:0185b14": "公案既現成。上大人。今日殷勤添艸料。化三千。第一",
    "X85n1590_012:0185b15": "要。蹋著麻繩兩頭髚。波斯疑是赤斑蛇。白日青天把",
    "X85n1590_012:0185b16": "燈照。見怪不怪。第二要。金剛眼上蝦蟆跳。一椎擊碎",
    "X85n1590_012:0185b17": "獻空王。元來却是新羅鷂。揑目生花。第三要。熨斗煎",
    "X85n1590_012:0185b18": "茶不同銚。普賢失却白象王。土地面前來討筶。馬頭",
    "X85n1590_012:0185b19": "覓角。此語諸方耳共聞。東澗水流西澗水。總解迻腔",
    "X85n1590_012:0185b20": "並轉調。南山燒火北山紅。直饒伎倆現盡時。海枯終",
    "X85n1590_012:0185b21": "見底。愈失自家真要道。漏逗了也。休將識量立疎親。",
    "X85n1590_012:0185b22": "莫兒戲。肯信靈源無老少。信一半。毗婆尸佛早留心。",
    "X85n1590_012:0185b23": "用意作麼。直至如今不得妙。冤家轉見深。中峯本和",
    "X85n1590_012:0185b24": "尚道。要謌馬駒。今日華擘了也。諸人還會麼。于此會",
    "X85n1590_012:0185c01": "得。提掇權衡全在我。縱橫施設更由誰。其或未能。冷",
    "X85n1590_012:0185c02": "眼看佗人富貴。等閑無奈幞頭何。喝一喝。下座。",
    "X85n1590_012:0185c03": "密印傳禪師蜀南敘州府李氏子。兒時不茹飲酒葷。",
    "X85n1590_012:0185c04": "觀身世幻化。有出塵之舉。二親見背。詣觀音洞薙染。",
    "X85n1590_012:0185c05": "圓具于語嵩和尚。受記莂于靈隱文禪師。住湖廣會",
    "X85n1590_012:0185c06": "同迴龍禪院。結制上堂。烟橫渡口自有來由。雪覆蘆",
    "X85n1590_012:0185c07": "花那堪朕兆。轟動地之晴雷。擊翻滯岸。轉迅風之機",
    "X85n1590_012:0185c08": "要。卷盡氛埃。錦雲共散。一輪麗出于性天。繡氣同消",
    "X85n1590_012:0185c09": "萬法全彰于慧海。鉢裏飯桶裏水。頭頭放光。有漏籬",
    "X85n1590_012:0185c10": "無漏杓。物物現瑞。到者般田地。方知不動道場遍十",
    "X85n1590_012:0185c11": "方界。夤緣不挂。體合太虗。千佛開口便錯。萬聖垂手",
    "X85n1590_012:0185c12": "即差。山僧然爾如是。大似虎口橫身。葛藤且止。爐鞴",
    "X85n1590_012:0185c13": "新開一句作麼生道。良久云。情盡見除逃至化。珠回",
    "X85n1590_012:0185c14": "玉轉樂昇平。",
    "X85n1590_012:0185c16": "錦江禪燈卷第十二"
}