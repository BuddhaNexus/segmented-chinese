{
    "T51n2078_005:0738a02": "傳法正宗記卷第五",
    "T51n2078_005:0738a04": "宋藤州東山沙門釋契嵩編修",
    "T51n2078_005:0738a05": "天竺第二十六祖不如蜜多尊者傳",
    "T51n2078_005:0738a06": "天竺第二十七祖般若多羅尊者傳",
    "T51n2078_005:0738a07": "天竺第二十八祖菩提達磨尊者傳(上下)",
    "T51n2078_005:0738a08": "天竺第二十六祖不如蜜多尊者傳",
    "T51n2078_005:0738a09": "[0738a09] 不如蜜多尊者。南天竺國人也。姓剎帝利。父",
    "T51n2078_005:0738a10": "曰德勝。即其國之王。蜜多蓋德勝之太子也。",
    "T51n2078_005:0738a11": "誕時宮中有異香氤氳。家人奇之。然其天性",
    "T51n2078_005:0738a12": "淳懿。少崇佛事。初婆舍斯多。道化其國。尊者",
    "T51n2078_005:0738a13": "會事因稱疾。乞免太子。從斯多出家。王聽。斯",
    "T51n2078_005:0738a14": "多即宮中為其剃度。會勝僧受之具戒。事見",
    "T51n2078_005:0738a15": "於斯多傳。尋從斯多出宮。乃得付法。其後遊",
    "T51n2078_005:0738a16": "化至東天竺國。先是其國王剎帝。堅固信重",
    "T51n2078_005:0738a17": "長爪外道梵志者。及尊者入境。外道之徒患",
    "T51n2078_005:0738a18": "之。以告其師曰。適知不如蜜多入國。其人道",
    "T51n2078_005:0738a19": "勝。恐吾黨不如。宜先謀斥之。外道即請從其",
    "T51n2078_005:0738a20": "王登高。因西望謂王曰。西有妖氣必魔入境。",
    "T51n2078_005:0738a21": "王見之乎。王曰不見。然則奈之何。外道曰。此",
    "T51n2078_005:0738a22": "魔所至。家國必衰。然為王計者。不如誅之。王",
    "T51n2078_005:0738a23": "曰未見其罪。豈忍為乎。外道復進其徒之善",
    "T51n2078_005:0738a24": "&#x546A;者曰。其法能動天地。此可以禦魔。然尊",
    "T51n2078_005:0738a25": "者已知託以望氣。先戒其眾曰。我至此城必",
    "T51n2078_005:0738a26": "有小難。汝輩勿驚。及見王果詰曰。師來何為。",
    "T51n2078_005:0738a27": "尊者曰。我來欲度眾生。曰當以何法度何類",
    "T51n2078_005:0738a28": "眾生。曰隨其類而以法度之。曰苟有術者。師",
    "T51n2078_005:0738a29": "敢敵乎。曰我佛法至正。雖天魔不足降之。安",
    "T51n2078_005:0738b01": "有妖術而不敢當耶。外道輩聞其語益憤。作",
    "T51n2078_005:0738b02": "法即化一大山凝空。將壓尊者。尊者遂以指",
    "T51n2078_005:0738b03": "按地。地動。五百外道皆不能立。移山&#x5374;臨",
    "T51n2078_005:0738b04": "其首。外道黨大懼。尊者復按地。地靜。化山",
    "T51n2078_005:0738b05": "亦沒。外道皆羅禮悔過。王亦謝之曰。吾不識",
    "T51n2078_005:0738b06": "大士。乃令螢火欲爭曜日月。是時王新遷其",
    "T51n2078_005:0738b07": "都。他日張大齋落之。亦以慰外道。欲尊者預",
    "T51n2078_005:0738b08": "會。尊者初不奉命。徐觀其地將陷。即以神通",
    "T51n2078_005:0738b09": "往之。王見曰。師果來耶。曰我非應供來。欲有",
    "T51n2078_005:0738b10": "所救耳。王曰何救。曰此地已為龍之所有。須",
    "T51n2078_005:0738b11": "臾當陷。眾不便去必溺。王恐急起。其眾去之。",
    "T51n2078_005:0738b12": "未遠至一高原。反顧其地果陷淵然成湫。王",
    "T51n2078_005:0738b13": "益敬蜜多。即嚴象駕。命尊者偕還其故城。因",
    "T51n2078_005:0738b14": "曰。余五日之前嘗夢。空中墜一金鎖垂至于",
    "T51n2078_005:0738b15": "地。我即舉之。今日之事非其應乎。尊者亦",
    "T51n2078_005:0738b16": "謂王曰。吾昔將至此國嘗夢。一奇童持寶蓋",
    "T51n2078_005:0738b17": "趨我之後。此必聖人出王所治。以相繼傳法。",
    "T51n2078_005:0738b18": "王曰。下國豈有至人耶。曰王無謙。是必應之。",
    "T51n2078_005:0738b19": "先是其國有婆羅門子。幼無父母。孑然放達。",
    "T51n2078_005:0738b20": "自號瓔珞。閭里不能測其為人。一日遽發隱",
    "T51n2078_005:0738b21": "語曰。神人&#x811A;踏土會裏逢龍虎。是日趣王來。",
    "T51n2078_005:0738b22": "王便隨他去。自是出處益不常。及王與尊者",
    "T51n2078_005:0738b23": "駕至其舊城之東。此子特來迎之禮於駕前。",
    "T51n2078_005:0738b24": "尊者語王曰。所謂王國之聖士。此其人也。尊",
    "T51n2078_005:0738b25": "者即謂瓔珞曰。汝記往事乎。瓔珞曰。我念昔",
    "T51n2078_005:0738b26": "同法會。尊者演摩訶般若波羅蜜。而我轉甚",
    "T51n2078_005:0738b27": "深修多羅。緣當復會。故此相候。蜜多謂王曰。",
    "T51n2078_005:0738b28": "此子蓋大勢至菩薩。降&#x8FF9;為吾嗣法。然其後",
    "T51n2078_005:0738b29": "復出二大士。其一先化南天竺。而後緣在震",
    "T51n2078_005:0738c01": "旦。然其九年&#x5374;返本國。尊者即為之剃度。謂",
    "T51n2078_005:0738c02": "瓔珞曰。以前吾談般若汝說修多羅。致今復",
    "T51n2078_005:0738c03": "會。便宜以般若多羅為汝之名。當此不如蜜",
    "T51n2078_005:0738c04": "多化導於東天竺。逾六十年矣。一旦遂命般",
    "T51n2078_005:0738c05": "若多羅而告曰。昔如來付大法眼藏展轉至",
    "T51n2078_005:0738c06": "我。我今用傳於汝。汝宜流通勿令其絕。聽吾",
    "T51n2078_005:0738c07": "偈曰。",
    "T51n2078_005:0738c08": " 真性心地藏  無頭亦無尾",
    "T51n2078_005:0738c09": " 應緣而化物  方便呼為智",
    "T51n2078_005:0738c10": "[0738c10] 付法已。尊者告王曰。荷國惠施寧不感之。但",
    "T51n2078_005:0738c11": "其化緣殆盡。不能久戀仁德。吾將往矣。王善",
    "T51n2078_005:0738c12": "保之。王泣下如喪所親。尊者乃於王宮即座",
    "T51n2078_005:0738c13": "化形如日。少頃復之。呈一十八變。以三昧火",
    "T51n2078_005:0738c14": "即自焚之。雨金色舍利。王後為金塔以閟之。",
    "T51n2078_005:0738c15": "其時當此東晉孝武帝之世也。",
    "T51n2078_005:0738c16": "天竺第二十七祖般若多羅尊者傳",
    "T51n2078_005:0738c17": "[0738c17] 般若多羅尊者。東天竺國人也。姓婆羅門氏。",
    "T51n2078_005:0738c18": "幼喪父母。孑然胸食自養。遊於閭里。時人",
    "T51n2078_005:0738c19": "但以瓔珞童子號之。有命之役者。不辭勞不",
    "T51n2078_005:0738c20": "論直。或問曰。汝何姓。曰我與汝同姓。或曰。",
    "T51n2078_005:0738c21": "汝行何急。曰汝行何緩。人皆不測其然。會",
    "T51n2078_005:0738c22": "其國王堅固者與不如蜜多共駕還其故城。",
    "T51n2078_005:0738c23": "尊者遂東出趣其駕前。自說昔緣。至是尊者",
    "T51n2078_005:0738c24": "之&#x8FF9;大顯。蜜多即&#x643A;至王宮。他日為之出家。",
    "T51n2078_005:0738c25": "會勝僧受之具戒。而尊者之體即發異光。未",
    "T51n2078_005:0738c26": "幾蜜多果以法眼付之。縱其遊化。及尊者至",
    "T51n2078_005:0738c27": "南天竺國。其國王香至者。詔禮於宮中。以寶",
    "T51n2078_005:0738c28": "珠施之。初王有三子。而其志各有所修。其長",
    "T51n2078_005:0738c29": "曰月淨多羅者。好修念佛三昧。其次曰功德",
    "T51n2078_005:0739a01": "多羅者。好修福業。其次曰菩提多羅者。好通",
    "T51n2078_005:0739a02": "佛理。以出世為務。至是香至皆命出禮尊者。",
    "T51n2078_005:0739a03": "尊者以三子皆好善。意欲驗其智之遠近。即",
    "T51n2078_005:0739a04": "以王所施珠使各辨之曰。世復有加此珠乎。",
    "T51n2078_005:0739a05": "其一月淨多羅曰。此寶珠最上。世無有勝之",
    "T51n2078_005:0739a06": "者也。非吾王家孰能致之。其二功德多羅亦",
    "T51n2078_005:0739a07": "如其說。其三菩提多羅曰。此珠世寶未足為",
    "T51n2078_005:0739a08": "上。夫諸寶之中法寶為上。此是世光。諸光之",
    "T51n2078_005:0739a09": "中智光為上。此是世明。諸明之中心明為上。",
    "T51n2078_005:0739a10": "然此珠光明不能自照。要假智光明辨於此。",
    "T51n2078_005:0739a11": "既明辨此即知是珠。既知是珠即明其寶。若",
    "T51n2078_005:0739a12": "明其寶寶不自寶。若辨其珠珠不自珠。珠不",
    "T51n2078_005:0739a13": "自珠者。要假智珠而辨世珠。寶不自寶者。要",
    "T51n2078_005:0739a14": "假智寶而明法寶。然則我師有道。其寶即現。",
    "T51n2078_005:0739a15": "眾生有道。心寶亦然。尊者嘉其才辨。復問",
    "T51n2078_005:0739a16": "曰。諸物之中何物無相。曰於諸物中不起無",
    "T51n2078_005:0739a17": "相。又問曰。諸物之中何物最高。曰於諸物中",
    "T51n2078_005:0739a18": "人我最高。又問曰。諸物之中何物最大。曰",
    "T51n2078_005:0739a19": "於諸物中法性最大。尊者默喜。謂是大法器。",
    "T51n2078_005:0739a20": "必為已嗣。其後會父病既亟。輒以手覽空。雖",
    "T51n2078_005:0739a21": "左右不能止。菩提多羅因以問尊者曰。吾父",
    "T51n2078_005:0739a22": "務善興福。平若未有如其為心者。今感疾恍",
    "T51n2078_005:0739a23": "惚。手覽虛空。恐非善終。何其報之相反耶。我",
    "T51n2078_005:0739a24": "甚惑此。尊者果能釋之。願從出家。尊者曰。此",
    "T51n2078_005:0739a25": "其業之所應也。然物皆有業。雖三乘聖人亦",
    "T51n2078_005:0739a26": "不能免之。但其業有善惡耳。佛謂。人有為善",
    "T51n2078_005:0739a27": "之至。及其終也報當生天。則天光下垂如引",
    "T51n2078_005:0739a28": "經綵。欲其終者覽之。而神隨以上征。其光",
    "T51n2078_005:0739a29": "或五色互發者。蓋表其所嚮乃往天界也。今",
    "T51n2078_005:0739b01": "汝父手有所覽。是亦報生天上也。亦其為善",
    "T51n2078_005:0739b02": "之明&#x52B9;。非不令終。然當其大漸。將有天樂異",
    "T51n2078_005:0739b03": "花應之。尋如其言。及王崩二子方甚號慟。而",
    "T51n2078_005:0739b04": "菩提多羅獨於喪所端然默坐。終朝不興。其",
    "T51n2078_005:0739b05": "二兄怪之。以問尊者。尊者曰。此子入定將有",
    "T51n2078_005:0739b06": "所觀。七日當自起勿驚。及菩提多羅定起。謂",
    "T51n2078_005:0739b07": "二兄曰。我欲觀父何往。而他無所&#x89A9;。但見一",
    "T51n2078_005:0739b08": "日明照天地。其父殯已菩提多羅果告二兄。",
    "T51n2078_005:0739b09": "求從尊者出家。尊者知其道緣純熟勢不可",
    "T51n2078_005:0739b10": "沮。遂當其師。乃為安其法名。久之遂以法而",
    "T51n2078_005:0739b11": "付囑曰。如來大法眼藏展轉而今付於汝。汝",
    "T51n2078_005:0739b12": "善傳之無。使斷絕。聽吾偈曰。",
    "T51n2078_005:0739b13": " 心地生諸種  因事復生理",
    "T51n2078_005:0739b14": " 果滿菩提圓  花開世界起",
    "T51n2078_005:0739b15": "[0739b15] 已而般若多羅於其座展左右手。各放五色",
    "T51n2078_005:0739b16": "祥光。七十餘道。尋超身高七多羅樹。即以",
    "T51n2078_005:0739b17": "化火自焚。雨舍利不可勝數。四眾斂之。與其",
    "T51n2078_005:0739b18": "國之王月淨建浮圖而閟之。是時當此宋孝",
    "T51n2078_005:0739b19": "武帝之世也(以達磨六十七年後方東來。算之當在宋孝建元年甲午也)。",
    "T51n2078_005:0739b20": "[0739b20] 評曰。出三藏記所謂不若多羅。而此曰般若",
    "T51n2078_005:0739b21": "多羅。又謂弗若蜜多。而此曰不如蜜多。何其",
    "T51n2078_005:0739b22": "異耶。曰此但梵音小轉。蓋譯有楚夏耳。然般",
    "T51n2078_005:0739b23": "若多羅於諸祖獨多讖語。而後頗驗之。豈非",
    "T51n2078_005:0739b24": "以法自其後而大盛於中國欲有所誌耶。將",
    "T51n2078_005:0739b25": "示聖人之心其所知遠乎。",
    "T51n2078_005:0739b26": "天竺第二十八祖菩提達磨尊者傳上",
    "T51n2078_005:0739b27": "[0739b27] 菩提達磨尊者。南天竺國人也。姓剎帝利。初",
    "T51n2078_005:0739b28": "名菩提多羅。亦號達磨多羅。父曰香至。蓋",
    "T51n2078_005:0739b29": "其國之王。達磨即王之第三子也。生而天性",
    "T51n2078_005:0739c01": "高勝。卓然不輩。諸子雖處家已能趣佛理。及",
    "T51n2078_005:0739c02": "般若多羅說法王宮。乃得相見。尋答般若問",
    "T51n2078_005:0739c03": "珠之義。才辯清發稱有理趣。般若奇之。默許",
    "T51n2078_005:0739c04": "其法器。及父厭代。遂辭諸兄。從般若出家曰。",
    "T51n2078_005:0739c05": "我素不顧國位。欲以法利物。然未得其師。久",
    "T51n2078_005:0739c06": "有所待。今遇尊者出家決矣。願悲智見客。般",
    "T51n2078_005:0739c07": "若受其禮。為之剃度曰。汝先入定。蓋在日",
    "T51n2078_005:0739c08": "光三昧耳。汝於諸法已得通量。今宜以菩提",
    "T51n2078_005:0739c09": "達磨為汝之名。會聖僧與受具戒。當此其地",
    "T51n2078_005:0739c10": "三震。月明晝現。尊者尋亦成果。自此其國俗",
    "T51n2078_005:0739c11": "因以達磨多羅稱之。亦曰菩提王子。遂事其",
    "T51n2078_005:0739c12": "師更四十餘載。而般若乃以法付之。益囑尊",
    "T51n2078_005:0739c13": "者曰。汝且化此國。後於震旦當有大因緣。然",
    "T51n2078_005:0739c14": "須我滅後六十七載。乃可東之。汝若速往恐",
    "T51n2078_005:0739c15": "衰於日下。尊者既稟其命。復問般若曰。若我",
    "T51n2078_005:0739c16": "東往。其國千載之下頗有難耶。得大法器繼",
    "T51n2078_005:0739c17": "吾道乎。般若多羅曰。法之所往。其趣法者。繁",
    "T51n2078_005:0739c18": "若稻麻竹葦。不可勝數。然其國當我滅後六",
    "T51n2078_005:0739c19": "十餘載。必有難作水中文布。善自降之。然汝",
    "T51n2078_005:0739c20": "至彼南方。不可即住。蓋其天王方好有為。恐",
    "T51n2078_005:0739c21": "不汝信。聽吾偈曰。",
    "T51n2078_005:0739c22": " 路行跨水復逢羊  獨自棲棲暗渡江",
    "T51n2078_005:0739c23": " 日下可憐雙象馬  二株嫩桂久昌昌",
    "T51n2078_005:0739c24": "[0739c24] 尊者又問曰。過此以往可得聞乎。又曰。吾",
    "T51n2078_005:0739c25": "滅之後一百五歲。其復有小難。又說偈曰。",
    "T51n2078_005:0739c26": " 心中雖吉外頭凶  川下僧房名不中",
    "T51n2078_005:0739c27": " 為遇毒龍生武子  忽逢小鼠寂無窮",
    "T51n2078_005:0739c28": "[0739c28] 又問曰。此後復有事乎曰。吾滅後一百六十",
    "T51n2078_005:0739c29": "年末復。有小難蓋。父子繼作其勢非。久可三",
    "T51n2078_005:0740a01": "五稔耳又。說偈曰。",
    "T51n2078_005:0740a02": " 路上忽逢深處水  等閒見虎又逢&#x732A;",
    "T51n2078_005:0740a03": " 小小牛兒雖有角  青溪龍出總須輸",
    "T51n2078_005:0740a04": "[0740a04] 又問曰。所謂法器菩薩。此後出乎。般若又說",
    "T51n2078_005:0740a05": "偈曰。",
    "T51n2078_005:0740a06": " 震旦雖闊無別路  要假姪孫&#x811A;下行",
    "T51n2078_005:0740a07": " 金雞解銜一顆米  供養十方羅漢僧",
    "T51n2078_005:0740a08": "[0740a08] 復曰。此吾滅後三百三十載。乃應之也。又問",
    "T51n2078_005:0740a09": "曰。此後佛法中頗有明斯意而善分別者耶。",
    "T51n2078_005:0740a10": "曰吾滅後三百八十年間。乃有比丘暗學而",
    "T51n2078_005:0740a11": "明用。又說偈曰。",
    "T51n2078_005:0740a12": " 八月商尊飛有聲  巨福來祥鳥不驚",
    "T51n2078_005:0740a13": " 壞抱一雞重赴會  手把龍蛇在兩楹",
    "T51n2078_005:0740a14": "[0740a14] 又偈曰。",
    "T51n2078_005:0740a15": " 寄公席帽權時脫  文字之中暫小形",
    "T51n2078_005:0740a16": " 東海象歸披右服  二處蒙恩總不輕",
    "T51n2078_005:0740a17": "[0740a17] 又偈曰。",
    "T51n2078_005:0740a18": " 日月並行君不動  郎無冠子上山行",
    "T51n2078_005:0740a19": " 更惠一&#x5CEF;添翠岫  王教人識始知名",
    "T51n2078_005:0740a20": "[0740a20] 復曰。大器當現逢雲。即登吾何憂乎。尊者又",
    "T51n2078_005:0740a21": "問曰。然此人之後復有難乎。曰吾滅後四百",
    "T51n2078_005:0740a22": "六十年間。會一無衣之人欲為魔事。又說偈",
    "T51n2078_005:0740a23": "曰。",
    "T51n2078_005:0740a24": " 高嶺逢人又脫衣  小蛇雖毒不能為",
    "T51n2078_005:0740a25": " 可中井底看天近  小小沙彌善大機",
    "T51n2078_005:0740a26": "[0740a26] 復曰。汝記斯言。將驗小難。黑衣童子必善釋",
    "T51n2078_005:0740a27": "之。尊者又問曰。此後復有難乎。曰吾滅後方",
    "T51n2078_005:0740a28": "六百年。不生之樹當作留難。然雖難興。二",
    "T51n2078_005:0740a29": "人出現乃自寧靜。又說偈曰。",
    "T51n2078_005:0740b01": " 大浪雖高不足知  百年凡樹長乾枝",
    "T51n2078_005:0740b02": " 一鳥南飛&#x5374;歸北  二人東往復還西",
    "T51n2078_005:0740b03": "[0740b03] 復曰。白衣和尚說法無量。若見此讖歸而不",
    "T51n2078_005:0740b04": "嚮。又問曰。此後復有難乎。曰吾滅後二千八",
    "T51n2078_005:0740b05": "百年間。當有四龍起此一難。然非為大也。汝",
    "T51n2078_005:0740b06": "宜知之。又說偈曰。",
    "T51n2078_005:0740b07": " 可憐明月獨當天  四箇龍兒各自遷",
    "T51n2078_005:0740b08": " 東西南北奔波去  日頭平上照無邊",
    "T51n2078_005:0740b09": "[0740b09] 又偈曰。",
    "T51n2078_005:0740b10": " 吾此讖詞  腰長&#x811A;短  合掌向天",
    "T51n2078_005:0740b11": " 迴頭失伴  身著紅衣  又如素絹",
    "T51n2078_005:0740b12": " 立在目前  還若不見  好好思量",
    "T51n2078_005:0740b13": " 水清月現",
    "T51n2078_005:0740b14": "[0740b14] 尊者又問曰。此後復有難乎。般若多羅復曰。",
    "T51n2078_005:0740b15": "吾滅後三千年間。凡有一十二難。其間有九",
    "T51n2078_005:0740b16": "大難。此總以一偈記之。偈曰。",
    "T51n2078_005:0740b17": " 鳥來上高堂欲興  白雲入地色還清",
    "T51n2078_005:0740b18": " 天上金龍日月明  東陽海水清不清",
    "T51n2078_005:0740b19": " 手捧朱輪重復輕  雖無心眼轉惺惺",
    "T51n2078_005:0740b20": " 不具耳目善觀聽  身體元無空有形",
    "T51n2078_005:0740b21": " 不說姓字但驗名  意尋書卷錯開經",
    "T51n2078_005:0740b22": " 口談恩幸心無情  或去或來身不停",
    "T51n2078_005:0740b23": "[0740b23] 又曰。後所有難。悉存此一十二句。雖復遠",
    "T51n2078_005:0740b24": "記非汝一世所&#x89A9;。然得真天眼乃可即見。般",
    "T51n2078_005:0740b25": "若多羅既滅。尊者稟其言。且留本國勉行教",
    "T51n2078_005:0740b26": "化。尊者初與比丘號佛大先者。俱出於般若",
    "T51n2078_005:0740b27": "多羅之門。故二人每以伯仲之禮相遇。當是",
    "T51n2078_005:0740b28": "皆盛揚其法。時人美之。謂開二甘露門。方其",
    "T51n2078_005:0740b29": "國有僧曰佛大勝者。輒離其所傳為六宗。分",
    "T51n2078_005:0740c01": "化諸處。其一曰有相宗。二曰無相宗。三曰定",
    "T51n2078_005:0740c02": "慧宗。四曰戒行宗。五曰無得宗。六曰寂靜宗。",
    "T51n2078_005:0740c03": "然學者趨之甚多。其徒各不下千百。尊者常",
    "T51n2078_005:0740c04": "為其太息曰。國雖有是六眾。然其道皆非大",
    "T51n2078_005:0740c05": "至微。我正之。其人安得解脫。一旦遂以神通",
    "T51n2078_005:0740c06": "往之。初一詣其有相宗所而問之曰。一切諸",
    "T51n2078_005:0740c07": "相何名實相。其眾之首曰薩婆羅者。答曰。於",
    "T51n2078_005:0740c08": "諸相中不互諸相。是名實相。又問曰。一切",
    "T51n2078_005:0740c09": "諸相而不互者。若明實相當何定之。答曰。於",
    "T51n2078_005:0740c10": "諸相中實無有定。諸相即名為實。又問曰。諸",
    "T51n2078_005:0740c11": "相不定即名實相。汝今不定當何得之。答曰。",
    "T51n2078_005:0740c12": "我言不定。不定諸相當說諸相。其義不然。又",
    "T51n2078_005:0740c13": "問曰。汝言不定當為實相。定不定故即非實",
    "T51n2078_005:0740c14": "相。答曰。定既不定即非實相。知我非故不定",
    "T51n2078_005:0740c15": "不變。何名實相。已變已往其義亦然。答曰。不",
    "T51n2078_005:0740c16": "變當在不在故故變實相以定其義。又問曰。",
    "T51n2078_005:0740c17": "實相不變變即非相。於有無中何名實相。於",
    "T51n2078_005:0740c18": "是薩婆羅心即縣解。以手指空&#x5374;問尊者曰。",
    "T51n2078_005:0740c19": "此世有相亦能空故。當此身力得似此耶。尊",
    "T51n2078_005:0740c20": "者曰。若解實相即見非實。若了非故其色亦",
    "T51n2078_005:0740c21": "然。當於色中不失色體。在於非相不礙有故。",
    "T51n2078_005:0740c22": "若能是解故名實相。次二詣其無相宗所問",
    "T51n2078_005:0740c23": "之曰。汝言無相當何證之。其眾之首曰波羅",
    "T51n2078_005:0740c24": "提者。前而答曰。我名無相心不現故。又問",
    "T51n2078_005:0740c25": "曰。汝相不現當何明之。答曰。我明無相心",
    "T51n2078_005:0740c26": "不取捨。當於明時亦無當者。又問曰。於諸有",
    "T51n2078_005:0740c27": "無心不取捨。又無當者誰明無故。答曰。佛入",
    "T51n2078_005:0740c28": "三昧尚無所得。何況無相而故知之。又問曰。",
    "T51n2078_005:0740c29": "相既不知誰云有無。尚無所得何名三昧。答",
    "T51n2078_005:0741a01": "曰。我說不證證無所證。非三昧故我說三昧。",
    "T51n2078_005:0741a02": "又問曰。非三昧者當何明之。汝既不證非證",
    "T51n2078_005:0741a03": "何證。波羅提於是妙悟。遽起謝之。尊者即",
    "T51n2078_005:0741a04": "為授記曰。汝證果非遠。然國有魔興。亦汝伏",
    "T51n2078_005:0741a05": "之。次三詣其定慧宗所而問之曰。汝學定慧",
    "T51n2078_005:0741a06": "為一為二。其眾之首曰婆蘭陀者。前而答曰。",
    "T51n2078_005:0741a07": "我此定慧非一非二。又問曰。汝之定慧既非",
    "T51n2078_005:0741a08": "一二。以何目之名為定慧。答曰。在定非定處",
    "T51n2078_005:0741a09": "慧非慧。一即非一二即不二。又問曰。當一不",
    "T51n2078_005:0741a10": "一當二不二。既非定慧約何定慧。答曰。不一",
    "T51n2078_005:0741a11": "不二定慧能知。非定非慧亦可然矣。又問曰。",
    "T51n2078_005:0741a12": "慧非定故然可知哉。不一不二誰定誰慧。波",
    "T51n2078_005:0741a13": "蘭陀即廓然開悟。致禮伏膺。次四詣其戒行",
    "T51n2078_005:0741a14": "宗所而問之曰。汝以何者為戒。云何名行。而",
    "T51n2078_005:0741a15": "此戒行為一為二。其眾之首者(亡名)前而答曰。",
    "T51n2078_005:0741a16": "一二二一皆彼所生。依教無染此名戒行。又",
    "T51n2078_005:0741a17": "問曰。汝言依教即是有染。一二俱此何言依",
    "T51n2078_005:0741a18": "教。此二違背不及於行。內外非明何名為戒。",
    "T51n2078_005:0741a19": "答曰。我有內外彼以知竟。既得通達即是戒",
    "T51n2078_005:0741a20": "行。若說違背俱是俱非。言及清淨即戒即行。",
    "T51n2078_005:0741a21": "又問曰。俱是俱非何言清淨。既得通故何談",
    "T51n2078_005:0741a22": "內外。其首者即自省其非。拜謝稱幸。次五",
    "T51n2078_005:0741a23": "詣其無得宗所而問之曰。汝言無得。無得何",
    "T51n2078_005:0741a24": "得。既無所得亦無得得。其眾之首曰寶淨者。",
    "T51n2078_005:0741a25": "前而答曰。我說無得非無得得。當說得得無",
    "T51n2078_005:0741a26": "得亦得。又問曰。既得不得得亦非得。既云得",
    "T51n2078_005:0741a27": "得得何得得。答曰。見得非得非得是得。若見",
    "T51n2078_005:0741a28": "不得名為得得。又問曰。得既非得非得無得。",
    "T51n2078_005:0741a29": "既無所得當得何得。寶淨於此乃昭然發悟。",
    "T51n2078_005:0741b01": "次六詣其寂靜宗所而問之曰。汝以何名寂。",
    "T51n2078_005:0741b02": "云何能靜。其眾之首者(亡名)前而答曰。此心",
    "T51n2078_005:0741b03": "不動是名為寂。於諸無染名之為靜。又問曰。",
    "T51n2078_005:0741b04": "本心不寂要假寂寂。今已寂故何用寂靜。答",
    "T51n2078_005:0741b05": "曰。諸法本空以空空故。於彼空空故名寂靜。",
    "T51n2078_005:0741b06": "又問曰。空空以空諸法亦爾。寂靜無相何靜",
    "T51n2078_005:0741b07": "何寂。其首者義屈。遂加敬之。自是其六眾皆",
    "T51n2078_005:0741b08": "宗而師之。尊者道聲益揚。五天學者莫不沛",
    "T51n2078_005:0741b09": "然歸之。尋會其國王曰異見者。實前王月淨",
    "T51n2078_005:0741b10": "多羅之子。而達磨之姪也。輒發邪見毀訾佛",
    "T51n2078_005:0741b11": "法曰。我之祖先皆惑於佛法。非得其正。今",
    "T51n2078_005:0741b12": "我所為豈宜踵之。遂於教大作患難。尊者憫",
    "T51n2078_005:0741b13": "之曰。孺子忝我宗社乃興惡意。此何福家國。",
    "T51n2078_005:0741b14": "當為教之。因念前無相宗有二賢者。可使往",
    "T51n2078_005:0741b15": "化。然一曰波羅提者。道力將充。與王有緣。二",
    "T51n2078_005:0741b16": "曰宗勝者。雖能辯博。西德業未臻。方自裁所",
    "T51n2078_005:0741b17": "遣。而六眾俄各念曰。大師達磨素得聖智。今",
    "T51n2078_005:0741b18": "法有難。蓋救之乎。尊者即知乃彈指應之。眾",
    "T51n2078_005:0741b19": "皆驚曰。此吾大師之信也。當共詣之。得神通",
    "T51n2078_005:0741b20": "者各攝其眾。少頃皆至。列禮座下。尊者曰。今",
    "T51n2078_005:0741b21": "王致難於我。雖如一微塵。而起翳佛界。然汝",
    "T51n2078_005:0741b22": "等孰能拂之。宗勝俄先之曰。我雖德寡。願往",
    "T51n2078_005:0741b23": "解之。尊者曰。汝雖辯捷道力未勝。恐不能伏",
    "T51n2078_005:0741b24": "王。宗勝不奉其言。必自往之見王。初以真俗",
    "T51n2078_005:0741b25": "二諦與之辨論。言皆不屈。及王問曰。汝今所",
    "T51n2078_005:0741b26": "解其法何在。宗勝曰。如王治化當合其道。王",
    "T51n2078_005:0741b27": "所有道其道何在。王曰。我之有道將除邪法。",
    "T51n2078_005:0741b28": "汝之有法當伏何物。尊者縣知宗勝詞窮。謂",
    "T51n2078_005:0741b29": "波羅提曰。宗勝不顧吾言。今必屈於王。汝宜",
    "T51n2078_005:0741c01": "速往助之。波羅提奉命。以神力疾舉。即詣王",
    "T51n2078_005:0741c02": "殿。王與宗勝方復證詰。遽見波羅提乘雲而",
    "T51n2078_005:0741c03": "至。王驚起遂問曰。凌虛來者是邪是正。波羅",
    "T51n2078_005:0741c04": "提答曰。我非邪正而來正邪。王心若正我無",
    "T51n2078_005:0741c05": "邪正。王雖詞屈而很&#x6160;未已。即擯宗勝於山。",
    "T51n2078_005:0741c06": "波羅提謂曰。王既有道何斥沙門。我雖無解",
    "T51n2078_005:0741c07": "幸王見問。王厲聲問曰。何者是佛。波羅提",
    "T51n2078_005:0741c08": "曰。見性是佛。王曰。師見性耶。答曰。我見佛",
    "T51n2078_005:0741c09": "性。王曰。性在何處。答曰。性在作用王曰。是",
    "T51n2078_005:0741c10": "何作用。我今不見。答曰。今現在用。王自不",
    "T51n2078_005:0741c11": "見。王曰。於我有否。答曰。王若作用無有不",
    "T51n2078_005:0741c12": "是。王若不用體亦難見。王曰。若當用時機處",
    "T51n2078_005:0741c13": "出現。答曰。若現於世當有其八王曰。其八出",
    "T51n2078_005:0741c14": "現當為我說。波羅提即說偈曰。",
    "T51n2078_005:0741c15": " 在胎為身  處世為人  在眼曰見",
    "T51n2078_005:0741c16": " 在耳曰聞  在鼻辨香  在口談論",
    "T51n2078_005:0741c17": " 在手執捉  在足運奔",
    "T51n2078_005:0741c18": " 遍現俱該沙界  收攝在一微塵",
    "T51n2078_005:0741c19": " 識者知是佛性  不識喚作精魂",
    "T51n2078_005:0741c20": "[0741c20] 王悟其說。即悔謝前非。遂翻然變志。從波羅",
    "T51n2078_005:0741c21": "提求聞法要。凡三月奉其討論。方宗勝被擯",
    "T51n2078_005:0741c22": "山中。乃自感曰。我八十始得正見。此二十年",
    "T51n2078_005:0741c23": "來修行。僅至臨難復不能護法。雖今百歲何",
    "T51n2078_005:0741c24": "為不若死之。遂頹然投身於高崖。俄有神人。",
    "T51n2078_005:0741c25": "舉一長手承之。而置於石上。其體無損。宗勝",
    "T51n2078_005:0741c26": "曰。我忝出家。不能抑王邪意而護持大法。死",
    "T51n2078_005:0741c27": "固宜然。何神祐而致此耶。幸一言以示其緣。",
    "T51n2078_005:0741c28": "神人乃說偈曰。",
    "T51n2078_005:0741c29": " 師壽於百歲  八十而造非",
    "T51n2078_005:0742a01": " 為近至尊故  熏修而入道",
    "T51n2078_005:0742a02": " 雖具少智慧  而多有彼我",
    "T51n2078_005:0742a03": " 所見諸賢等  未嘗生珍敬",
    "T51n2078_005:0742a04": " 二十年功德  其心未恬靜",
    "T51n2078_005:0742a05": " 聰明輕慢故  而致至於此",
    "T51n2078_005:0742a06": " 得王不敬者  乃感果如是",
    "T51n2078_005:0742a07": " 自今不&#x758E;怠  不久成奇智",
    "T51n2078_005:0742a08": " 諸聖悉存心  如來亦復爾",
    "T51n2078_005:0742a09": "[0742a09] 宗勝聞神之偈。乃自責益欲精修。誓終世不",
    "T51n2078_005:0742a10": "復出山。是時王問波羅提曰。尊者辯慧如是。",
    "T51n2078_005:0742a11": "果師何人。波羅提曰。我所師出家者。即娑羅",
    "T51n2078_005:0742a12": "寺烏沙娑三藏是也。其得法出世師者。即王",
    "T51n2078_005:0742a13": "叔菩提達磨是也。王聞稱達磨遽大駭曰。吾",
    "T51n2078_005:0742a14": "叔存耶。嘻我不克荷負。妄抑聖教。累吾尊叔。",
    "T51n2078_005:0742a15": "詔即迎之。尊者與使者尋至王宮。王泣拜不",
    "T51n2078_005:0742a16": "能起。尊者即為其說法悔過。王因遣使馳詔",
    "T51n2078_005:0742a17": "宗勝。使者奏曰。宗勝恥擯投崖死已久矣。王",
    "T51n2078_005:0742a18": "愈憂之。以問尊者曰。宗勝之死。蓋余之咎。",
    "T51n2078_005:0742a19": "尊叔何方為我免罪。尊者曰。宗勝非死。適在",
    "T51n2078_005:0742a20": "巖石宴坐耳。汝但往取。必得之來。使去果見",
    "T51n2078_005:0742a21": "道王已迎達磨之意。宗勝辭不奉命。尊者知",
    "T51n2078_005:0742a22": "之謂王曰。此未可起。必再命乃至。尊者辭王",
    "T51n2078_005:0742a23": "&#x5374;返其所居曰。王益宜興福。非久恐有疾作。",
    "T51n2078_005:0742a24": "尊者去方七日。王果感重疾。國醫不能治。宗",
    "T51n2078_005:0742a25": "戚近臣以達磨所記有驗。意其必能救。王即",
    "T51n2078_005:0742a26": "遣使懇請。尊者復來。時宗勝被詔已至。波",
    "T51n2078_005:0742a27": "羅提以王之疾亦來問之。二沙門因請於尊",
    "T51n2078_005:0742a28": "者曰。王疾已篤。生耶死乎。大師有何方便為",
    "T51n2078_005:0742a29": "其救之。尊者即離座。以手探王之體。謂二沙",
    "T51n2078_005:0742b01": "門曰。死則必陷惡趣。二沙門曰。此何以驗",
    "T51n2078_005:0742b02": "之。曰吾適以候五蘊法見之耳。二沙門曰。大",
    "T51n2078_005:0742b03": "師道力勝異。可為其興何福業得免斯苦。尊",
    "T51n2078_005:0742b04": "者即使太子與其權臣大赦囚徒廣放生靈。",
    "T51n2078_005:0742b05": "尊者復命炷香。為懺其罪。少頃王疾果損。稍",
    "T51n2078_005:0742b06": "辨人事。謂左右曰。我適夢一大蟒極長。初吐",
    "T51n2078_005:0742b07": "火逼灼我體。尋被一長人以左手持之投於",
    "T51n2078_005:0742b08": "曠地。我即清涼。遂得起馳出一鐵門。於是遽",
    "T51n2078_005:0742b09": "醒。王疾既平益得其叔。當是達磨化導其國",
    "T51n2078_005:0742b10": "已六十餘載。思遵其師之教謀欲東征。即以",
    "T51n2078_005:0742b11": "神力往辭般若多羅塔廟。復至宮掖告別。其",
    "T51n2078_005:0742b12": "王尋知六眾之徒思欲來別。尊者即各就其",
    "T51n2078_005:0742b13": "眾之所。化坐寶蓮皆為說法以慰安之。後謂",
    "T51n2078_005:0742b14": "王曰。我於震旦其緣已稔。今東去矣。善將汝",
    "T51n2078_005:0742b15": "躬保爾家國。王涕之曰。余天何不祐。使我尊",
    "T51n2078_005:0742b16": "叔去之。王不能留。即為其治裝。載以大舶。翼",
    "T51n2078_005:0742b17": "日王躬帥親戚臣屬。送於海壖。國人觀之者",
    "T51n2078_005:0742b18": "皆泣下。",
    "T51n2078_005:0742b19": "天竺第二十八祖菩提達磨尊者傳下",
    "T51n2078_005:0742b20": "[0742b20] 菩提達磨之東來也。凡三載初至番禺實當",
    "T51n2078_005:0742b21": "梁武普通元年庚子九月之二十一日也。或",
    "T51n2078_005:0742b22": "曰。普通八年丁未之歲。州刺史蕭昂以其事",
    "T51n2078_005:0742b23": "奏(傳燈錄諸家舊說並云。達磨來梁。在普通八年。今按史書。普通秖至七年。唯今王佑長曆甲子數或有",
    "T51n2078_005:0742b24": "八歲可疑。又皆稱。蕭昂以達磨事奏。及考昂傳。不見其為廣州刺史。唯昂姪蕭勵。當時嘗作此州刺史。",
    "T51n2078_005:0742b25": "恐昔傳錄者。誤以勵為昂耳。前錄國本者。既是非不嫌。今不敢輒削。且存其闕疑也。)即詔赴",
    "T51n2078_005:0742b26": "京師。其年十一月一日遂至建業。法駕出迎",
    "T51n2078_005:0742b27": "之還宮。因詔尊者陪坐正殿。帝乃問曰。朕",
    "T51n2078_005:0742b28": "嘗造寺寫經大度僧尼。必有何功德。尊者曰。",
    "T51n2078_005:0742b29": "無功德。帝曰。何無功德。對曰。此但人天小果",
    "T51n2078_005:0742c01": "有漏之因。如影隨形雖有非實。帝曰。如何是",
    "T51n2078_005:0742c02": "真功德。對曰。淨智妙圓體自空寂。如是功德",
    "T51n2078_005:0742c03": "不以世求。帝復問曰。如何是聖諦第一義。對",
    "T51n2078_005:0742c04": "曰。廓然無聖。帝曰。對朕者誰。對曰。不識。帝",
    "T51n2078_005:0742c05": "不悟。即罷去。尊者知其機緣不契。潛以十九",
    "T51n2078_005:0742c06": "日去梁渡江。二十三日北趨魏境。尋至雒邑。",
    "T51n2078_005:0742c07": "實當後魏孝明正光之元年也。初止嵩山少",
    "T51n2078_005:0742c08": "林寺。終日唯面壁默坐。眾皆不測其然。俗輒",
    "T51n2078_005:0742c09": "以為壁觀婆羅門僧。未幾洛有沙門號神光",
    "T51n2078_005:0742c10": "者。其為人曠達混世。世亦以為不測之人。及",
    "T51n2078_005:0742c11": "聞尊者風範尊嚴。乃曰。至人在茲。吾往師之。",
    "T51n2078_005:0742c12": "光雖事之盡禮。尊者未始與語光因有感曰。",
    "T51n2078_005:0742c13": "昔人求道乃忘其身。今我豈有萬分之一。其",
    "T51n2078_005:0742c14": "夕會雪大作。光立於砌。及曉而雪過其膝。尊",
    "T51n2078_005:0742c15": "者顧光曰。汝立雪中欲求何事。神光泣而告",
    "T51n2078_005:0742c16": "曰。惟願和尚以大悲智開甘露門廣度我輩。",
    "T51n2078_005:0742c17": "尊者謂之曰。諸佛無上妙道雖曠劫精勤能",
    "T51n2078_005:0742c18": "行難行能忍難忍。尚不得至。豈此微勞小&#x52B9;",
    "T51n2078_005:0742c19": "而輒求大法。光聞誨乃潛以刃自斷左臂置",
    "T51n2078_005:0742c20": "之其前。尊者復請光曰。諸佛最初求道。為法",
    "T51n2078_005:0742c21": "忘形。汝今斷臂吾前。求亦可在。光復問曰。我",
    "T51n2078_005:0742c22": "心未寧。乞師與安。尊者曰。將心來與汝安。曰",
    "T51n2078_005:0742c23": "覓心了不可得。答曰。與汝安心竟。光由是有",
    "T51n2078_005:0742c24": "所契悟。尊者遂易其名曰慧可。此後學者乃",
    "T51n2078_005:0742c25": "信。緇白之眾皆靡然趨於尊者。然其聲既振。",
    "T51n2078_005:0742c26": "遂聞於魏朝。孝明帝嘗三詔不動。帝亦高之。",
    "T51n2078_005:0742c27": "遂就錫二摩納袈裟金銀器物若干。尊者皆",
    "T51n2078_005:0742c28": "讓去凡三返。帝終授之。居魏方九年。尊者",
    "T51n2078_005:0742c29": "一旦遽謂其徒曰。吾西返之時至矣。汝輩宜",
    "T51n2078_005:0743a01": "各言所詣。時有謂道副者。先之曰。如我所",
    "T51n2078_005:0743a02": "見。不執文字不離文字。而為道用。尊者曰。汝",
    "T51n2078_005:0743a03": "得吾皮。有謂尼總持者曰。我今所解。如慶喜",
    "T51n2078_005:0743a04": "見。阿&#x95A6;佛國。一見更不再見。尊者曰。汝得吾",
    "T51n2078_005:0743a05": "肉。有謂道育者。曰四大本空五陰非有。而我",
    "T51n2078_005:0743a06": "見處無一法可得。言語道斷心行處滅。尊者",
    "T51n2078_005:0743a07": "曰。汝得吾骨。及慧可者趨前拜已歸位而立。",
    "T51n2078_005:0743a08": "尊者曰。汝得吾髓。尋命之曰。昔如來以大法",
    "T51n2078_005:0743a09": "眼付囑摩訶迦葉。而展轉至我。我今以付於",
    "T51n2078_005:0743a10": "汝。汝宜傳之無使其絕。并授汝此僧伽梨寶",
    "T51n2078_005:0743a11": "&#x9262;。以為法信。唯恐後世以汝於我異域之人",
    "T51n2078_005:0743a12": "不信其師承。汝宜持此為驗。以定其宗趣。然",
    "T51n2078_005:0743a13": "吾逝之後二百年後。衣&#x9262;止而不傳。法亦大",
    "T51n2078_005:0743a14": "盛。當是知道者多。行道者少。說理者多。悟理",
    "T51n2078_005:0743a15": "者少。雖然潛通密證千萬有餘。汝勉顯揚勿",
    "T51n2078_005:0743a16": "輕未悟。聽吾偈曰。",
    "T51n2078_005:0743a17": " 吾本來茲土  傳法救迷情",
    "T51n2078_005:0743a18": " 一花開五葉  結果自然成",
    "T51n2078_005:0743a19": "[0743a19] 復謂慧可曰。此有楞伽經四卷者。蓋如來極",
    "T51n2078_005:0743a20": "談法要。亦可以與世開示悟入。今并付汝。然",
    "T51n2078_005:0743a21": "我於此屢為藥害。而不即死之者。蓋以茲赤",
    "T51n2078_005:0743a22": "縣神州雖有大乘之氣而未得其應故。久默",
    "T51n2078_005:0743a23": "待之。今得付受。其殆有終。既而與其徒即往",
    "T51n2078_005:0743a24": "禹門千聖寺。居無何會其城太守楊衒之者。",
    "T51n2078_005:0743a25": "其人素喜佛事。聞尊者至。乃來禮之。因問曰。",
    "T51n2078_005:0743a26": "西土五天竺國。師承為祖。其道如何。尊者曰。",
    "T51n2078_005:0743a27": "明佛心宗寸無差誤行解相應。名之曰祖。又",
    "T51n2078_005:0743a28": "問曰。秖此一義為別有耶。答曰。須明他心",
    "T51n2078_005:0743a29": "知其古今。不厭有無亦非取故。不賢不愚無",
    "T51n2078_005:0743b01": "迷無悟。若能是解亦名為祖。衒之復曰。弟子",
    "T51n2078_005:0743b02": "業在世俗。罕遇知識。小智所蔽不能見道。願",
    "T51n2078_005:0743b03": "師教之。使遵何道果。以何心得近佛祖。尊者",
    "T51n2078_005:0743b04": "為之說偈曰。",
    "T51n2078_005:0743b05": " 亦不&#x89A9;惡而生嫌  亦不觀善而勤措",
    "T51n2078_005:0743b06": " 亦不捨愚而近賢  亦不拋迷而就悟",
    "T51n2078_005:0743b07": " 達大道兮過量  通佛心兮出度",
    "T51n2078_005:0743b08": " 不與凡聖同纏  超然名之曰祖",
    "T51n2078_005:0743b09": "[0743b09] 衒之得教。忻然禮之曰。願師未即謝世。益福",
    "T51n2078_005:0743b10": "群生。尊者曰。末世其敝惡者滋多。我雖久存",
    "T51n2078_005:0743b11": "恐益致患難。增他之罪。衒之曰。自師至此孰",
    "T51n2078_005:0743b12": "嘗見傷。幸示其人即為辨之。尊者曰。言之則",
    "T51n2078_005:0743b13": "將有所損。吾寧往矣。豈忍殘人快己。而衒之",
    "T51n2078_005:0743b14": "問之益懇曰。非敢損人但欲知之耳。尊者不",
    "T51n2078_005:0743b15": "得已遂說偈曰。",
    "T51n2078_005:0743b16": " 江槎分玉浪  管炬開金鎖",
    "T51n2078_005:0743b17": " 五口相共行  九十無彼我",
    "T51n2078_005:0743b18": "[0743b18] 衒之聞偈。再拜而去。居未幾尊者乃奄然長",
    "T51n2078_005:0743b19": "逝。其時必後魏幼主釗與孝莊帝廢立之際",
    "T51n2078_005:0743b20": "耳。是歲乃當梁大通之二年也。以其年葬於",
    "T51n2078_005:0743b21": "熊耳山。魏遂以其喪告梁。梁之武帝即賵寶",
    "T51n2078_005:0743b22": "帛。悉詔宗子諸王以祭禮而供養之。太子為",
    "T51n2078_005:0743b23": "之文。其略曰。洪惟。聖胄大師。荷十力之智",
    "T51n2078_005:0743b24": "印。乘六通而泛海。運悲智於梵方。拯顛危於",
    "T51n2078_005:0743b25": "華土。其後魏使宋雲者。自西域返。與達磨相",
    "T51n2078_005:0743b26": "遇於&#x8471;嶺。見其獨&#x643A;隻履翛然而征。雲嘗問",
    "T51n2078_005:0743b27": "曰大師何往。尊者曰。西天去。即謂雲曰。汝主",
    "T51n2078_005:0743b28": "已崩。雲聞茫然相別。及復命明帝果已厭代。",
    "T51n2078_005:0743b29": "雲尋以其事聞於後主孝莊帝。帝令發其壙",
    "T51n2078_005:0743c01": "視之。唯一革履在焉。朝廷為之驚歎。尋詔取",
    "T51n2078_005:0743c02": "所遺之履。於少林寺掌之。至唐開元中為好",
    "T51n2078_005:0743c03": "事者竊。往五臺僧舍。後亦亡之。初梁武與",
    "T51n2078_005:0743c04": "尊者遇。既機緣不合。尋聞其道大顯於魏。遂",
    "T51n2078_005:0743c05": "欲碑之。尚未暇作。及聞宋雲之事。益加追慕。",
    "T51n2078_005:0743c06": "即成其文。其略曰。為玉[疊*毛]久灰金言未剖。誓",
    "T51n2078_005:0743c07": "傳法印化人天竺。及乎杖錫來梁。說無說法。",
    "T51n2078_005:0743c08": "如暗室之揚炬。若明月之開雲。聲振華夏",
    "T51n2078_005:0743c09": "道邁古今。帝后聞名欽若昊天。又曰。嗟乎見",
    "T51n2078_005:0743c10": "之不見。逢之不逢。今之古之悔之恨之。朕雖",
    "T51n2078_005:0743c11": "一介凡夫。敢師之於後。其為帝王仰慕之如",
    "T51n2078_005:0743c12": "此也。",
    "T51n2078_005:0743c13": "[0743c13] 評曰。佛法被震旦四百八十四年至乎達磨。",
    "T51n2078_005:0743c14": "而聖人之教益驗。其道益尊。故曰菩提達磨",
    "T51n2078_005:0743c15": "之功德。抑又至於摩騰法蘭。曰何以然。曰教",
    "T51n2078_005:0743c16": "雖開說者萬端。要其所歸。一涅槃妙心而已",
    "T51n2078_005:0743c17": "矣。夫妙心者。雖眾經必使離乎名字分別。而",
    "T51n2078_005:0743c18": "為之至。然而後世未嘗有能如此而為之者。",
    "T51n2078_005:0743c19": "及達磨始不用文字不張門戶。直以是而傳",
    "T51n2078_005:0743c20": "之。學者乃得以而頓至。是不亦教之益驗乎。",
    "T51n2078_005:0743c21": "其心既傳。而天下知務正悟言性命者。皆推",
    "T51n2078_005:0743c22": "能仁氏之所說為之至當。不亦其道益尊乎。",
    "T51n2078_005:0743c23": "余&#x751E;以是比夫孟子之有德於儒者。夫孟子",
    "T51n2078_005:0743c24": "之前。儒之教豈無道哉。蓋其道蘊而未著。及",
    "T51n2078_005:0743c25": "軻務專傳道。而儒益尊顯。或曰。續僧傳以壁",
    "T51n2078_005:0743c26": "觀四行。為達磨之道。是乎非耶。曰壁觀婆羅",
    "T51n2078_005:0743c27": "門者。蓋出於流俗之語也。四行之說。豈達磨",
    "T51n2078_005:0743c28": "道之極耶。夫達磨之徒。其最親者慧可也。其",
    "T51n2078_005:0743c29": "次道副道育。古今禪者所傳可輩之言。皆成",
    "T51n2078_005:0744a01": "書繁。然盈天下。而四行之云亦未始概見。獨",
    "T51n2078_005:0744a02": "曇琳序之耳。然琳於禪者亦素無稱。縱曇琳",
    "T51n2078_005:0744a03": "誠得於達磨。亦恐祖師當時且隨其機而方",
    "T51n2078_005:0744a04": "便云耳。若真其道。則何秖以慧可拜已歸位",
    "T51n2078_005:0744a05": "而立。云汝得吾髓。此驗四行之言。非其道",
    "T51n2078_005:0744a06": "之極者也。夫達磨之道者。乃四禪中諸佛如",
    "T51n2078_005:0744a07": "來之禪者也。經曰。觀如來禪者。謂如實入如",
    "T51n2078_005:0744a08": "來地故。入內身聖智相三空三種樂行故。成",
    "T51n2078_005:0744a09": "辦眾生所作不可思議。若壁觀者。豈傳佛心",
    "T51n2078_005:0744a10": "印之謂耶。然達磨之道至乎隋唐已大著矣。",
    "T51n2078_005:0744a11": "為其傳者自可較其實而筆之。安得輒從流",
    "T51n2078_005:0744a12": "俗而不求聖人之宗。斯豈謂善為傳乎。曰傳",
    "T51n2078_005:0744a13": "謂達磨六被毒藥。乃菩提流支之所致。然乎。",
    "T51n2078_005:0744a14": "曰此蓋為寶林傳者未之思也。楊衒之堅問",
    "T51n2078_005:0744a15": "祖師不已。而為其說偈。事豈有先明言而後",
    "T51n2078_005:0744a16": "發讖耶。為是說者。蓋後世以流支嘗屈論於",
    "T51n2078_005:0744a17": "達磨意其為之。假令少驗於讖。亦恐當時黨",
    "T51n2078_005:0744a18": "流支者。竊作昔刺客。有為北宗之徒而往害",
    "T51n2078_005:0744a19": "六祖大鑒。是豈秀師之意耶。方之流支不亦",
    "T51n2078_005:0744a20": "顯乎。吾故鄙而不取。或曰。子謂達磨四祖所",
    "T51n2078_005:0744a21": "見於僧祐三藏記者。然祐死於天監之十七",
    "T51n2078_005:0744a22": "年。而達磨當普通元年而方至於梁。豈有其",
    "T51n2078_005:0744a23": "人未至先為之書耶。不然何其年祀前後之",
    "T51n2078_005:0744a24": "相反乎。曰然。實祐先為之書而達磨後至也。",
    "T51n2078_005:0744a25": "若達磨者得法化其天竺既已六十年矣乃東",
    "T51n2078_005:0744a26": "來。東來三載方至乎梁。是蓋西人傳其事。先",
    "T51n2078_005:0744a27": "達磨而至。祐之流得以為書也。祐既承其傳",
    "T51n2078_005:0744a28": "而為之。宜其書前而人後也。",
    "T51n2078_005:0744a29": "傳法正宗記卷第五",
    "T51n2078_005:0744b01": "[0744b01] 契嵩少聞耆宿云。嘗見古祖圖引梁寶唱",
    "T51n2078_005:0744b02": "續法記所載。達磨至梁。當普通元年九月",
    "T51n2078_005:0744b03": "也。而寶林傳云。在普通八年丁未。即其年",
    "T51n2078_005:0744b04": "過魏。當明帝太和十年。然太和非明帝年",
    "T51n2078_005:0744b05": "號。又曰。達磨滅度亦在明帝太和十九年。",
    "T51n2078_005:0744b06": "而明帝在位秖十二歲。即無十九年。又以",
    "T51n2078_005:0744b07": "丁未推之。即是明帝末年神獸之歲。其歲",
    "T51n2078_005:0744b08": "明帝已崩。若果以普通八年丁未十二月",
    "T51n2078_005:0744b09": "過魏。即達磨在魏九年默坐少林。其歲數",
    "T51n2078_005:0744b10": "不登。若以普通元年庚子推之。即其事稍",
    "T51n2078_005:0744b11": "等。今取元年庚子為準。其諸家所見八年",
    "T51n2078_005:0744b12": "丁未。亦不敢即削。且兩存之。識者詳焉。又",
    "T51n2078_005:0744b13": "以譯禪經之年算。達磨此時正年二十七",
    "T51n2078_005:0744b14": "歲。其說禪經。必在此二十七已前也。從此",
    "T51n2078_005:0744b15": "算來以合諸傳記。所謂達磨既出家得法",
    "T51n2078_005:0744b16": "後。尚隨侍其師四十餘年。又依師所囑。且",
    "T51n2078_005:0744b17": "在南天竺行化。更六十七年。又東來在路",
    "T51n2078_005:0744b18": "二年。及到中國九年方化去。恰是其壽一",
    "T51n2078_005:0744b19": "百五十歲。如此則諸家所載達磨。支竺兩",
    "T51n2078_005:0744b20": "處事跡稍不差也。若以普通八年丁未至",
    "T51n2078_005:0744b21": "中國。及寶林所載達磨四十年不受國位",
    "T51n2078_005:0744b22": "以待般若多羅而出家。&#x5374;計其在西隨師",
    "T51n2078_005:0744b23": "四十餘年。及到中國已一百五十歲矣。其",
    "T51n2078_005:0744b24": "在魏九年始化。&#x5374;成一百六十餘歲。故知",
    "T51n2078_005:0744b25": "其云四十不受國位及普通八年到梁。大"
}