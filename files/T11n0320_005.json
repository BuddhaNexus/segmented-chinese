{
    "T11n0320_005:0931b10": "父子合集經卷第五",
    "T11n0320_005:0931b12": "西天譯經三藏朝散大夫",
    "T11n0320_005:0931b13": "試鴻臚卿宣梵大師賜紫",
    "T11n0320_005:0931b14": "沙門臣日稱等奉　詔譯",
    "T11n0320_005:0931b15": "龍女授記品第七",
    "T11n0320_005:0931b16": "爾時會中，復有九十六俱胝龍女，見彼阿修",
    "T11n0320_005:0931b17": "羅王、迦樓羅王於世尊所作供養已，復聞如",
    "T11n0320_005:0931b18": "來各與授彼成佛之記，心大歡喜，踊躍無量，",
    "T11n0320_005:0931b19": "發清淨心，廣陳供養。此諸龍女以神通力化",
    "T11n0320_005:0931b20": "作九十六俱胝青色傘蓋，一一傘蓋吠琉璃",
    "T11n0320_005:0931b21": "寶而作千骨，巧妙安布，黃金為柄，真珠為網，",
    "T11n0320_005:0931b22": "垂諸花鬘，諸珍嚴飾。復化九十六俱胝上妙",
    "T11n0320_005:0931b23": "良馬，亦以眾寶，裝鉸嚴飾，吠琉璃寶，而為轡",
    "T11n0320_005:0931b24": "勒。又復變現眾寶網幔，其量周廣六十踰繕",
    "T11n0320_005:0931b25": "那，遍覆一切諸來大眾，寶幔之下現一殊妙",
    "T11n0320_005:0931b26": "摩尼寶珠，光明顯照，無不明了。復現九十六",
    "T11n0320_005:0931b27": "俱胝眾寶花鬘，巧妙奇絕，周遍垂下。又復懸",
    "T11n0320_005:0931b28": "綴無數寶鈴，微風動搖，其聲和雅，猶如天樂，",
    "T11n0320_005:0931b29": "聞者無厭。復以細末多摩羅跋旃檀香沈水",
    "T11n0320_005:0931c01": "香等散如來上，復散優鉢羅花、詹博迦花，及",
    "T11n0320_005:0931c02": "散無量上妙衣服，種種無量雜色瓔珞，種種",
    "T11n0320_005:0931c03": "無量雜色花鬘。是諸龍女各乘彼馬，張設傘",
    "T11n0320_005:0931c04": "蓋，於虛空中繞佛三匝。復奏龍宮種種音樂，",
    "T11n0320_005:0931c05": "其聲清婉，眾所樂聞。又於迦毘羅城，降諸塗",
    "T11n0320_005:0931c06": "香及眾香水如雨而下，與其香花合和成泥，",
    "T11n0320_005:0931c07": "縱廣六十踰繕那。以彼如來威德加持，令此",
    "T11n0320_005:0931c08": "樂聲及香水泥普聞三千大千世界。其中眾",
    "T11n0320_005:0931c09": "生聞此聲香，皆於阿耨多羅三藐三菩提得",
    "T11n0320_005:0931c10": "不退轉。是諸龍女作供養已，頭面禮敬，合掌",
    "T11n0320_005:0931c11": "向佛，以偈讚曰：",
    "T11n0320_005:0931c12": "「我等宿慶值於佛，　　淨心忻樂興福業，",
    "T11n0320_005:0931c13": "　供養牟尼大導師，　　冀脫此身龍女報。",
    "T11n0320_005:0931c14": "　化出九十六俱胝，　　眾寶莊嚴妙傘蓋，",
    "T11n0320_005:0931c15": "　供養無上調御師，　　以此善因求出離。",
    "T11n0320_005:0931c16": "　復化九十六俱胝，　　調順善御青色馬，",
    "T11n0320_005:0931c17": "　上妙青寶以莊嚴，　　皆為供養如來故。",
    "T11n0320_005:0931c18": "　復化九十六俱胝，　　青色寶幢空中轉，",
    "T11n0320_005:0931c19": "　一一皆以身語心，　　頭面作禮伸迴向。",
    "T11n0320_005:0931c20": "　諸龍宮中妙樂音，　　一時俱奏聲清徹，",
    "T11n0320_005:0931c21": "　牟尼出現於世間，　　堪受如斯大供養。",
    "T11n0320_005:0931c22": "　如是種種樂音聲，　　遠徹三千大千界，",
    "T11n0320_005:0931c23": "　其中眾生若得聞，　　皆得菩提不退轉。",
    "T11n0320_005:0931c24": "　復現廣大一寶幔，　　縱廣六十踰繕那，",
    "T11n0320_005:0931c25": "　周匝普遍於空中，　　廣覆諸來大集會。",
    "T11n0320_005:0931c26": "　中現最上摩尼珠，　　熾盛光明悉委照，",
    "T11n0320_005:0931c27": "　普於天人大會中，　　淨心忻喜為供養。",
    "T11n0320_005:0931c28": "　我等以此少善根，　　志求寂靜菩提果，",
    "T11n0320_005:0931c29": "　一如牟尼大導師，　　成就甚深微妙慧。",
    "T11n0320_005:0932a01": "　教化饒益諸眾生，　　解脫塵勞諸結縛，",
    "T11n0320_005:0932a02": "　亦如十力無上尊，　　演說無邊清淨法。",
    "T11n0320_005:0932a03": "　諸有為法如幻化，　　亦如聚沫非堅牢，",
    "T11n0320_005:0932a04": "　如空注雨起浮泡，　　自性虛假無主宰。",
    "T11n0320_005:0932a05": "　智者觀諸世間法，　　譬如鏡中現影像，",
    "T11n0320_005:0932a06": "　眾生體性亦同然，　　唯佛現證如實說。",
    "T11n0320_005:0932a07": "　愚夫不了謂為實，　　於虛妄境生執著，",
    "T11n0320_005:0932a08": "　畢竟諸法本來空，　　此愚癡者自欺誑。",
    "T11n0320_005:0932a09": "　由彼迷妄無知故，　　不達諸法真實性，",
    "T11n0320_005:0932a10": "　如來由是出世間，　　顯示無我不可得。",
    "T11n0320_005:0932a11": "　譬如秋空起浮雲，　　暫時顯現須臾沒，",
    "T11n0320_005:0932a12": "　當知我相本來無，　　智者諦觀何所有？",
    "T11n0320_005:0932a13": "　如是一切世間法，　　皆無自性非真實，",
    "T11n0320_005:0932a14": "　但能誑惑諸根門，　　愚夫由此增狂亂。",
    "T11n0320_005:0932a15": "　牟尼超越於三界，　　了諸法性無分別，",
    "T11n0320_005:0932a16": "　若依如來教奉行，　　一切世間皆解脫。",
    "T11n0320_005:0932a17": "　若人聞是深妙法，　　心生忻樂正思惟，",
    "T11n0320_005:0932a18": "　則能越離生死泥，　　此非愚者之境界。",
    "T11n0320_005:0932a19": "　是故我今頭面禮，　　無煩惱者天人師，",
    "T11n0320_005:0932a20": "　大悲能救苦眾生，　　為舟為舍為依怙。",
    "T11n0320_005:0932a21": "　我等供養於如來，　　為求無上菩提故，",
    "T11n0320_005:0932a22": "　當宣法要警群迷，　　普願自他成佛道。」",
    "T11n0320_005:0932a23": "爾時如來，知諸龍女心之所念，希望授記。即",
    "T11n0320_005:0932a24": "現瑞相，放大光明。時尊者馬勝覩是相已，頭",
    "T11n0320_005:0932a25": "面禮足，合掌向佛，以偈問曰：",
    "T11n0320_005:0932a26": "「世出世間勝智者，　　忽興神變放光明，",
    "T11n0320_005:0932a27": "　時會覩此稱吉祥，　　非無因緣發斯瑞。",
    "T11n0320_005:0932a28": "　人中最上牟尼主，　　願說光相之端由，",
    "T11n0320_005:0932a29": "　諸天人民龍鬼神，　　聞已咸生歡喜念。",
    "T11n0320_005:0932b01": "　如來威德聖中聖，　　於世間法無不了，",
    "T11n0320_005:0932b02": "　憐愍攝受諸眾生，　　說此放光神變事。",
    "T11n0320_005:0932b03": "　如來慧力妙難思，　　窮盡諸法實相義，",
    "T11n0320_005:0932b04": "　眾會瞻仰願欲聞，　　各令知已心安隱。",
    "T11n0320_005:0932b05": "　牟尼久已成正覺，　　能與群生作義利，",
    "T11n0320_005:0932b06": "　何因放此大光明，　　願說咸得除疑惑。",
    "T11n0320_005:0932b07": "　今此大眾心寂然，　　堪能領解深法義，",
    "T11n0320_005:0932b08": "　一心瞻仰於如來，　　聞已各發菩提意。",
    "T11n0320_005:0932b09": "　若人於事未決了，　　其心掉動則生惱，",
    "T11n0320_005:0932b10": "　由此皆墮疑網中，　　唯冀洪慈速開示。",
    "T11n0320_005:0932b11": "　誰於今日發大心？　　何佛他方說大法？",
    "T11n0320_005:0932b12": "　誰得菩提破魔軍？　　放此光明甚希有。",
    "T11n0320_005:0932b13": "　何人廣興淨福業？　　佛憐愍故放淨光。",
    "T11n0320_005:0932b14": "　聖主師子十力尊，　　於大眾中無畏說。",
    "T11n0320_005:0932b15": "　我等若蒙佛顯示，　　離諸疑怖心泰然，",
    "T11n0320_005:0932b16": "　咸生清淨隨喜心，　　各各奉行於佛教。」",
    "T11n0320_005:0932b17": "爾時世尊，為尊者馬勝說伽陀曰：",
    "T11n0320_005:0932b18": "「善哉馬勝大比丘，　　汝能諮問放光事，",
    "T11n0320_005:0932b19": "　吾今於此眾會中，　　為說龍女未來果。",
    "T11n0320_005:0932b20": "　汝等一心當諦聽，　　離諸散亂染因緣，",
    "T11n0320_005:0932b21": "　聞我說此放光因，　　增長人天諸善利。",
    "T11n0320_005:0932b22": "　此諸龍女心開解，　　能以智慧觀實相，",
    "T11n0320_005:0932b23": "　了知諸法本性空，　　不著世間業果報。",
    "T11n0320_005:0932b24": "　無人無我無眾生，　　亦無作者及受者，",
    "T11n0320_005:0932b25": "　補特伽羅自相空，　　猶如陽焰鏡中像。",
    "T11n0320_005:0932b26": "　諸龍女等植德本，　　共興廣大淨福業，",
    "T11n0320_005:0932b27": "　善能安住佛法中，　　了世間法皆如幻。",
    "T11n0320_005:0932b28": "　如是作諸供養已，　　誓求佛果大菩提，",
    "T11n0320_005:0932b29": "　後當捨此龍女身，　　得生三十三天上，",
    "T11n0320_005:0932c01": "　得為帝釋天宮主，　　受用妙樂無毀訾，",
    "T11n0320_005:0932c02": "　具天壽量大名聞，　　復往焰摩天中住。",
    "T11n0320_005:0932c03": "　得生焰摩天宮已，　　具足受彼殊妙樂，",
    "T11n0320_005:0932c04": "　佛子安住此天中，　　自在得終天壽量。",
    "T11n0320_005:0932c05": "　後復生於兜率天，　　得彼天眾常愛敬，",
    "T11n0320_005:0932c06": "　雖受快樂心不著，　　猶若蓮花性本淨。",
    "T11n0320_005:0932c07": "　由彼宿習出世智，　　常觀諸法皆空寂，",
    "T11n0320_005:0932c08": "　譬如刻石畫長存，　　安住正念無移動。",
    "T11n0320_005:0932c09": "　後生樂變化天中，　　天子天女常圍繞，",
    "T11n0320_005:0932c10": "　不為他毀有名稱，　　滿彼壽量無中夭。",
    "T11n0320_005:0932c11": "　受彼最上五欲樂，　　而與正念常相應，",
    "T11n0320_005:0932c12": "　善修三種解脫門，　　畢竟入解真空法。",
    "T11n0320_005:0932c13": "　復生他化自在天，　　得彼天眾常恭敬，",
    "T11n0320_005:0932c14": "　清淨意樂住其中，　　任持正法心無動。",
    "T11n0320_005:0932c15": "　所欲受用皆他變，　　不起染著癡愛心，",
    "T11n0320_005:0932c16": "　佛子安住彼天宮，　　得盡彼天壽邊際。",
    "T11n0320_005:0932c17": "　由於欲樂生厭患，　　忻求定地伏諸惑，",
    "T11n0320_005:0932c18": "　獲得諸禪解脫門，　　由此得生梵天上。",
    "T11n0320_005:0932c19": "　由彼定生諸善根，　　受用喜樂一中劫，",
    "T11n0320_005:0932c20": "　定中適悅勝難思，　　漸能進趣菩提道。",
    "T11n0320_005:0932c21": "　住彼梵宮經一劫，　　專修正行淨無雜，",
    "T11n0320_005:0932c22": "　善巧方便利有情，　　無冤親想心平等，",
    "T11n0320_005:0932c23": "　於喜妙樂悉通達，　　亦不味著諸禪定，",
    "T11n0320_005:0932c24": "　善能覺悟寂諸根，　　是為最上牟尼子。",
    "T11n0320_005:0932c25": "　彼梵天說自然法，　　不與業果理相應，",
    "T11n0320_005:0932c26": "　唯此真實解脫門，　　畢竟超越於三界。",
    "T11n0320_005:0932c27": "　若人於此生信解，　　善能引導諸眾生，",
    "T11n0320_005:0932c28": "　速成無上妙菩提，　　是則名為世間眼。",
    "T11n0320_005:0932c29": "　彼龍女等生梵世，　　饒益利樂諸天人，",
    "T11n0320_005:0933a01": "　教化令發清淨心，　　皆能進趣菩提道。",
    "T11n0320_005:0933a02": "　往詣無邊佛剎土，　　供養承事諸如來，",
    "T11n0320_005:0933a03": "　過彼未來星宿劫，　　同成佛號寂諸根。",
    "T11n0320_005:0933a04": "　彼等聞佛授記已，　　心淨踴躍志堅固，",
    "T11n0320_005:0933a05": "　時會咸生歡喜心，　　各各頭面禮佛足。」",
    "T11n0320_005:0933a06": "父子合集經龍王授記品第八",
    "T11n0320_005:0933a07": "爾時難陀烏波難陀龍王，與其眷屬九十俱",
    "T11n0320_005:0933a08": "胝龍眾，見諸龍女供養如來得授記已，身意",
    "T11n0320_005:0933a09": "泰然，得未曾有，稱讚如來：「究竟滿足廣大威德",
    "T11n0320_005:0933a10": "神通無礙，能知眾生心之所念，所作事業皆",
    "T11n0320_005:0933a11": "悉聞知，各各現證，無不了達。然彼如來大悲",
    "T11n0320_005:0933a12": "增上，或不待請，即為說法或非時說，皆為教",
    "T11n0320_005:0933a13": "化成熟有情，除煩惱熱，得涅盤樂。隨機授法",
    "T11n0320_005:0933a14": "必令得果，乃至女人志意動亂，於婬怒癡自",
    "T11n0320_005:0933a15": "性增上，設聞法要，不能領解，亦得如來之所",
    "T11n0320_005:0933a16": "化度，如彼六十俱胝龍女猶獲授記，何況我",
    "T11n0320_005:0933a17": "等豈不蒙益？」時彼龍王作是說已，於世尊所",
    "T11n0320_005:0933a18": "生難遭想，以神通力興大香雲，滿閻浮提，遍",
    "T11n0320_005:0933a19": "覆一切諸山大海，雨眾香水，旃檀末香，其香",
    "T11n0320_005:0933a20": "遠聞普佛世界。又復於彼迦毘羅城，雨赤真",
    "T11n0320_005:0933a21": "珠積至于膝，縱廣量等六十踰繕那。復於尼",
    "T11n0320_005:0933a22": "拘律陀林中，普散無量龍自在花，散已復散，",
    "T11n0320_005:0933a23": "變成花殿，其量亦廣六十踰繕那。七寶相間",
    "T11n0320_005:0933a24": "而為其柱，復以半拏紺末羅石以甃其地，其",
    "T11n0320_005:0933a25": "石柔軟，觸之清涼，眾所樂觀，非世所有。復現",
    "T11n0320_005:0933a26": "九十俱胝眾寶花鬘周匝垂下，又復懸挂眾",
    "T11n0320_005:0933a27": "色名衣，復現種種巧妙繒幡、香鬘寶鬘真珠",
    "T11n0320_005:0933a28": "鬘等，周遍莊嚴殊妙清淨。又復涌出無數寶",
    "T11n0320_005:0933a29": "藏，行列殿中而為供養。又復出現最上無價",
    "T11n0320_005:0933b01": "摩尼寶珠，以成其鏡，表裏瑩徹，無不交照。乃",
    "T11n0320_005:0933b02": "至迦毘羅城時會大眾，種種供養，殊勝莊嚴，",
    "T11n0320_005:0933b03": "於其鏡中皆悉顯現。復有九十俱胝龍馬，諸",
    "T11n0320_005:0933b04": "妙珍寶以為轡勒，無數寶鈴進步鳴響。是諸",
    "T11n0320_005:0933b05": "龍王各乘馬已，於虛空中繞佛三匝，復奏龍",
    "T11n0320_005:0933b06": "宮無量音樂，及雨種種殊妙珍寶，散於如來",
    "T11n0320_005:0933b07": "及聲聞眾。作供養已，頭面禮足，瞻仰世尊目",
    "T11n0320_005:0933b08": "不暫捨，以我所集功德善根，願與眾生同得",
    "T11n0320_005:0933b09": "佛道。合掌向佛，以偈頌曰：",
    "T11n0320_005:0933b10": "「久修慈忍大悲行，　　成就百福相莊嚴，",
    "T11n0320_005:0933b11": "　捨家逾彼迦毘城，　　志固為求無上道。",
    "T11n0320_005:0933b12": "　六年示修於苦行，　　伏諸外道不疲勞，",
    "T11n0320_005:0933b13": "　直詣金剛座道場，　　普施群生甘露法。",
    "T11n0320_005:0933b14": "　昔日如來調御師，　　棄捨王宮妙欲樂，",
    "T11n0320_005:0933b15": "　斷除頂髮住山林，　　於世浮榮心不顧。",
    "T11n0320_005:0933b16": "　牟尼昔捨於頭目，　　積功成滿菩提因，",
    "T11n0320_005:0933b17": "　凡夫聞見尚無因，　　況復效修其苦行。",
    "T11n0320_005:0933b18": "　如佛昔作忍辱仙，　　為歌利王無辜害，",
    "T11n0320_005:0933b19": "　割截耳鼻及身肢，　　不生恚惱心怡悅。",
    "T11n0320_005:0933b20": "　時有愚癡婆羅門，　　來秤身肉而蹶倒，",
    "T11n0320_005:0933b21": "　說此難行苦行時，　　我等聞已生悲惱。",
    "T11n0320_005:0933b22": "　何因如來不起瞋，　　愛念眾生如己子？",
    "T11n0320_005:0933b23": "　由興害意墮泥犁，　　慈尊於彼能垂救。",
    "T11n0320_005:0933b24": "　如來具足無上慧，　　於己害者不加報，",
    "T11n0320_005:0933b25": "　昔修廣大安樂因，　　故得身肢復如故。",
    "T11n0320_005:0933b26": "　我等咸生淨信心，　　稱讚如來真實行，",
    "T11n0320_005:0933b27": "　如彼牟尼利有情，　　咸願速登無上覺。」",
    "T11n0320_005:0933b28": "爾時世尊知諸龍王信解堅固，發大誓願，即",
    "T11n0320_005:0933b29": "於面門放種種光，其光普照上至梵天，復從",
    "T11n0320_005:0933c01": "如來頂門而入。時尊者馬勝，合掌長跪，即白",
    "T11n0320_005:0933c02": "佛言：「法爾諸佛若放光明，必有所謂。唯願如",
    "T11n0320_005:0933c03": "來方便演說。」時彼尊者說伽陀曰：",
    "T11n0320_005:0933c04": "「大哉無畏釋師子，　　何因緣故放此光？",
    "T11n0320_005:0933c05": "　慈門廣利諸天人，　　唯願如來為我說。",
    "T11n0320_005:0933c06": "　此諸龍王并眷屬，　　及彼時會皆肅然，",
    "T11n0320_005:0933c07": "　唯冀牟尼震梵音，　　說此放光希有事。",
    "T11n0320_005:0933c08": "　誰於釋迦佛法中，　　初發大心感斯瑞？",
    "T11n0320_005:0933c09": "　誰能摧破諸魔軍，　　令彼惶怖皆退沒？",
    "T11n0320_005:0933c10": "　將非龍眾久修行，　　獲得無盡諸功德？",
    "T11n0320_005:0933c11": "　願聞現瑞之端由，　　斷除疑惑心清淨。」",
    "T11n0320_005:0933c12": "爾時世尊以偈答曰：",
    "T11n0320_005:0933c13": "「我以最上勝功德，　　八種深遠梵音聲，",
    "T11n0320_005:0933c14": "　所說真實利眾生，　　汝當諦聽放光事。",
    "T11n0320_005:0933c15": "　此諸龍王深淨信，　　設大供養世希有，",
    "T11n0320_005:0933c16": "　志心願證佛菩提，　　為度一切群生故。",
    "T11n0320_005:0933c17": "　常以悲心觀世間，　　普使眾生脫苦厄，",
    "T11n0320_005:0933c18": "　未嘗一心生疲勞，　　堅固精進無退轉。",
    "T11n0320_005:0933c19": "　修習清淨奢摩他，　　具足智力無能屈，",
    "T11n0320_005:0933c20": "　安住三種解脫門，　　謂空無相及無願。",
    "T11n0320_005:0933c21": "　得佛無上甚深慧，　　了一切法皆虛假，",
    "T11n0320_005:0933c22": "　大悲愍念諸有情，　　離冤親想悉平等。",
    "T11n0320_005:0933c23": "　過彼殑伽沙劫數，　　次第成佛出世間，",
    "T11n0320_005:0933c24": "　同名寂靜慧如來，　　十號具足土嚴淨。",
    "T11n0320_005:0933c25": "　常說無我甘露法，　　無諸外道及魔冤，",
    "T11n0320_005:0933c26": "　善巧方便應群機，　　不違世俗談真諦。",
    "T11n0320_005:0933c27": "　是諸眾生聞法已，　　了法自性悉皆空，",
    "T11n0320_005:0933c28": "　大悲方便演三乘，　　勝義法中無所說。",
    "T11n0320_005:0933c29": "　此法非出於自然，　　求之少分不可得，",
    "T11n0320_005:0934a01": "　乃至無有一眾生，　　聞佛言教而不解。",
    "T11n0320_005:0934a02": "　由飲解脫甘露味，　　則能出離生老死，",
    "T11n0320_005:0934a03": "　及彼憂悲我慢幢，　　皆因聞佛梵聲故。",
    "T11n0320_005:0934a04": "　釋尊無畏聖師子，　　說諸龍意答所問，",
    "T11n0320_005:0934a05": "　佛子常隨智慧行，　　速得菩提無上果。」",
    "T11n0320_005:0934a06": "　如來授彼諸龍記，　　時眾聞已生忻慶，",
    "T11n0320_005:0934a07": "　咸各歸命牟尼尊，　　於佛法中心寂靜。",
    "T11n0320_005:0934a08": "父子合集經卷第五"
}