{
    "T22n1425_020:0385b23": "摩訶僧祇律卷第二十",
    "T22n1425_020:0385b25": "東晉天竺三藏佛陀跋陀羅",
    "T22n1425_020:0385b26": "共法顯譯",
    "T22n1425_020:0385b27": "明單提九十二事法之九",
    "T22n1425_020:0385b28": "[0385b28] 佛住舍衛城，廣說如上。爾時梨車摩訶男",
    "T22n1425_020:0385b29": "請僧施藥。時六群比丘聞摩訶男請僧施藥，",
    "T22n1425_020:0385c01": "當試惱之。明日早起著入聚落衣到其家，共",
    "T22n1425_020:0385c02": "相問訊：「我聞檀越請僧施藥，為實爾不？」答",
    "T22n1425_020:0385c03": "言：「實爾。」「尊者！有所須耶？」答言：「須藥。」「須何等",
    "T22n1425_020:0385c04": "藥。」答言：「須爾所酥、爾所油、爾所蜜、爾所石",
    "T22n1425_020:0385c05": "蜜、爾所根藥、葉藥、花藥、果藥。」彼言：「即日未具，",
    "T22n1425_020:0385c06": "須辦當與。」比丘言：「汝當備藥，然後請僧。供一",
    "T22n1425_020:0385c07": "比丘藥如給一大象，我今一人索藥尚不能",
    "T22n1425_020:0385c08": "得，況復眾多。汝但求名譽，無有實心。」彼言：",
    "T22n1425_020:0385c09": "「尊者！王家庫藏尚無爾所藥，況復我家？須辦",
    "T22n1425_020:0385c10": "當與。」比丘言：「與以不與當任汝意。」言已便",
    "T22n1425_020:0385c11": "出去。檀越於後即辦眾藥，自往白言：「先所",
    "T22n1425_020:0385c12": "索藥今者已辦，便可來取。」比丘聞已，並笑而",
    "T22n1425_020:0385c13": "言：「我前但試汝，實不須藥。」彼曰：「何故相試？",
    "T22n1425_020:0385c14": "我家中所有，於佛比丘僧無有匱惜。」比丘言：",
    "T22n1425_020:0385c15": "「檀越瞋耶？」答言：「實瞋。」「若瞋者，我當悔過。」彼",
    "T22n1425_020:0385c16": "曰：「我不受悔過，自可向佛悔過。」比丘即向",
    "T22n1425_020:0385c17": "佛悔過。佛言：「何故？」即以上事具白世尊。佛",
    "T22n1425_020:0385c18": "言：「癡人！梨車摩訶男家所有愛重，於佛比丘",
    "T22n1425_020:0385c19": "無所匱惜。何故擾亂？從今日後聽四月別",
    "T22n1425_020:0385c20": "請應受，除更請、長請。」佛告諸比丘：「依止舍",
    "T22n1425_020:0385c21": "衛城比丘皆悉令集，以十利故與諸比丘制",
    "T22n1425_020:0385c22": "戒，乃至已聞者當重聞。若比丘四月，別自恣",
    "T22n1425_020:0385c23": "請應受。若過受，波夜提。除更請、長請、自恣請。」",
    "T22n1425_020:0385c24": "[0385c24] 比丘者，如上說。四月者，或夏四月、或冬四月、",
    "T22n1425_020:0385c25": "或春四月。[0385c25] 別請者，私請。[0385c25] 過者，過四月。[0385c25] 除更",
    "T22n1425_020:0385c26": "請者，世尊說無罪。[0385c26] 除長請者，盡形壽請。[0385c26] 波夜",
    "T22n1425_020:0385c27": "提者，如上說。[0385c27] 若檀越語比丘言：「尊者！受我夏",
    "T22n1425_020:0385c28": "四月請。」比丘若受，不應過至八月十六日。受",
    "T22n1425_020:0385c29": "者，波夜提。若受冬請、春請亦如是。檀越請不",
    "T22n1425_020:0386a01": "必定，或四月、或一月、或半月，若期滿已不得",
    "T22n1425_020:0386a02": "更受。若檀越言：「尊者常此間住者，我長施食。」",
    "T22n1425_020:0386a03": "若比丘離一宿行者，不得復食。若檀越言：「尊",
    "T22n1425_020:0386a04": "者何以故不來？」答言：「汝先言常住此者當",
    "T22n1425_020:0386a05": "施食，我已離宿，是故不來。」檀越言：「離不離，",
    "T22n1425_020:0386a06": "從今日但來。」如是受者，無罪。檀越言：「尊者受",
    "T22n1425_020:0386a07": "我請食，盡此倉穀。」比丘受之，應數數問典倉",
    "T22n1425_020:0386a08": "者。若言：「噉盡。」不得復食。若檀越言：「尊者何以",
    "T22n1425_020:0386a09": "不來？」答言：「我先受請盡此倉穀，穀今已盡，是",
    "T22n1425_020:0386a10": "故不來。」若言：「尊者！我非謂一倉，更有餘倉，從",
    "T22n1425_020:0386a11": "今日但來。」如是受者無罪。請食酥&#x82F7;蔗亦",
    "T22n1425_020:0386a12": "復如是。若檀越言：「尊者！受我請食，盡此牛乳。」",
    "T22n1425_020:0386a13": "比丘受之，應數數問[穀-禾+牛]乳者，若言：「[穀-禾+牛]休。」不",
    "T22n1425_020:0386a14": "得復受。若言：「何以不來？」答言：「我先受請盡此",
    "T22n1425_020:0386a15": "牛乳，乳今已盡，是故不來。」若言：「我非一牛，",
    "T22n1425_020:0386a16": "更有餘牛，從今日但來。」如是受者無罪。若檀",
    "T22n1425_020:0386a17": "越言：「尊者受我請食，齊女夫住此。」比丘應受。",
    "T22n1425_020:0386a18": "若女夫去者不得復受。若言：「何故不來？」答",
    "T22n1425_020:0386a19": "言：「我先受請，齊女夫住；女夫今去，是故不",
    "T22n1425_020:0386a20": "來。」若言：「更受我請。」如是受者無罪。若言：「尊者",
    "T22n1425_020:0386a21": "受我前食。」不得索後食。若請後食，不得索前",
    "T22n1425_020:0386a22": "食；若請與非時漿，不得索藥及餘物；若請與",
    "T22n1425_020:0386a23": "塗足油，不得索非時漿；若請與藥者，應從索",
    "T22n1425_020:0386a24": "藥，若言：「尊者盡壽受我請衣食、臥具、醫藥。」爾",
    "T22n1425_020:0386a25": "時得隨意索無罪。是故說。",
    "T22n1425_020:0386a26": "[0386a26] 佛住拘睒彌國，廣說如上。爾時諸比丘語闡",
    "T22n1425_020:0386a27": "陀言：「長老當學！莫犯五眾罪。」答言：「我今不隨",
    "T22n1425_020:0386a28": "汝語，我若見餘長老寂根多聞持法深解，我",
    "T22n1425_020:0386a29": "當從諮問。彼若有所說，我當受行。」諸比丘以",
    "T22n1425_020:0386b01": "是因緣，往白世尊，佛言：「呼此闡陀比丘來。」來",
    "T22n1425_020:0386b02": "已，佛具問上事：「汝實爾不？」答言：「實爾。」佛語",
    "T22n1425_020:0386b03": "闡陀：「此是惡事。汝常不聞我無量方便，稱歎",
    "T22n1425_020:0386b04": "隨順、毀呰違逆，汝云何[怡-台+龍]悷自用？此非法、非",
    "T22n1425_020:0386b05": "律、非如佛教，不可以是長養善法。」佛告諸比",
    "T22n1425_020:0386b06": "丘：「依止拘睒彌國住者皆悉令集，以十利故",
    "T22n1425_020:0386b07": "為諸比丘制戒，乃至已聞者當重聞。若諸比",
    "T22n1425_020:0386b08": "丘教語：『當學，莫犯五眾罪。』若作是言：『我今不",
    "T22n1425_020:0386b09": "隨汝語，若見餘長老寂根多聞持法深解，我",
    "T22n1425_020:0386b10": "當諮問。彼有所說我當受行。』作是語者，波夜",
    "T22n1425_020:0386b11": "提。比丘欲得法利者應學，亦應問餘比丘。」[0386b11] 比",
    "T22n1425_020:0386b12": "丘者，如上說。[0386b12] 五眾罪者，波羅夷、僧伽婆尸",
    "T22n1425_020:0386b13": "沙、波夜提、波羅提提舍尼、越毘尼罪。[0386b13] 莫犯者，",
    "T22n1425_020:0386b14": "教令學十二事。十二事者，所謂戒序、四波羅",
    "T22n1425_020:0386b15": "夷、十三僧伽婆尸沙、二不定、三十尼薩耆波",
    "T22n1425_020:0386b16": "夜提、九十二波夜提、四波羅提提舍尼、眾學",
    "T22n1425_020:0386b17": "法、七滅諍法。[0386b17] 「隨順法當學莫犯。」作是語時，",
    "T22n1425_020:0386b18": "答言：「我不隨汝語，若見餘長老寂根多聞持",
    "T22n1425_020:0386b19": "法深解，當從諮問。彼有所說我當受行。」作是",
    "T22n1425_020:0386b20": "語者，波夜提。若言：「長老！五眾罪中波羅夷、僧",
    "T22n1425_020:0386b21": "伽婆尸沙、波夜提、波羅提提舍尼、越毘尼罪，",
    "T22n1425_020:0386b22": "當學莫犯。」作是語時，答言：「不隨汝語，若見餘",
    "T22n1425_020:0386b23": "長老寂根多聞持法深解，當從諮問。彼有所",
    "T22n1425_020:0386b24": "說我當受行。」作是語者。波夜提。如是四眾罪、",
    "T22n1425_020:0386b25": "三眾罪、二眾罪、一眾罪。「四波羅夷應當學，莫",
    "T22n1425_020:0386b26": "犯。」作是語時。答言：「我不隨汝語。若見餘長老",
    "T22n1425_020:0386b27": "寂根多聞持法深解，當從諮問。彼有所說我",
    "T22n1425_020:0386b28": "當受行。」作是語者，波夜提。若作是語，長老",
    "T22n1425_020:0386b29": "六作捨法，所謂作折伏羯磨、不語羯磨、驅出",
    "T22n1425_020:0386c01": "羯磨、發喜羯磨、舉羯磨、別住羯磨。「當學莫",
    "T22n1425_020:0386c02": "犯。」作是語時，答言：「我不隨汝語，若見餘長老",
    "T22n1425_020:0386c03": "寂根多聞持法深解，當從諮問。彼有所說我",
    "T22n1425_020:0386c04": "當受行。」作是語者，波夜提。若作是語：「長老此",
    "T22n1425_020:0386c05": "六捨法已作折伏羯磨，隨順行法折伏柔軟，",
    "T22n1425_020:0386c06": "如是應捨，乃至別住羯磨亦復如是，當學莫",
    "T22n1425_020:0386c07": "犯。」作是語時。答言：「我不隨汝語，若見餘長老",
    "T22n1425_020:0386c08": "寂根多聞持法深解，當從諮問。彼有所說我",
    "T22n1425_020:0386c09": "當受行。」作是語者，波夜提。若言：「長老！當學",
    "T22n1425_020:0386c10": "賢善持戒受誦經法，當得須陀洹、斯陀含、阿",
    "T22n1425_020:0386c11": "那含、阿羅漢果。」作是教時，不得答言：「有常，當",
    "T22n1425_020:0386c12": "學。」應答言：「我為是故出家。」是故說。",
    "T22n1425_020:0386c13": "[0386c13] 佛住拘睒彌國，廣說如上。爾時拘睒彌界有",
    "T22n1425_020:0386c14": "惡龍，名菴婆羅，能使亢旱不雨、苗稼不收，人",
    "T22n1425_020:0386c15": "民飢饉，如是種種災患。時尊者善來比丘往",
    "T22n1425_020:0386c16": "降惡龍，如《善來比丘經》中廣說。降伏惡龍已，",
    "T22n1425_020:0386c17": "乃至國土豐樂人民感德，知恩報恩。有五百",
    "T22n1425_020:0386c18": "大家為善來故，各立常施幢幡，施設床座請",
    "T22n1425_020:0386c19": "僧供養，別請善來比丘，其所造家則設種種",
    "T22n1425_020:0386c20": "美食。時有一家施食之後，因渴施酒，色味似",
    "T22n1425_020:0386c21": "水得而飲之，還向精舍。爾時世尊大會說法，",
    "T22n1425_020:0386c22": "酒勢發盛，昏悶&#x8E83;地，當世尊前舒&#x811A;而臥。佛",
    "T22n1425_020:0386c23": "知而故言：「是何比丘在如來前舒&#x811A;而臥？」比",
    "T22n1425_020:0386c24": "丘答言：「善來比丘飲酒過多是故醉臥。」佛問",
    "T22n1425_020:0386c25": "諸比丘：「此善來比丘先曾晝寢不？」「不也。世尊！」",
    "T22n1425_020:0386c26": "復問比丘：「善來未醉之時，頗曾佛前舒&#x811A;臥",
    "T22n1425_020:0386c27": "不？」「不也。世尊！」復問比丘：「多飲酒已，欲使不醉",
    "T22n1425_020:0386c28": "可得爾不？」「不也。世尊！」復問諸比丘：「設使善來",
    "T22n1425_020:0386c29": "比丘不飲酒時，聞說微妙不死之法，當欲失",
    "T22n1425_020:0387a01": "是善利，不聽受不？」「不也。世尊！」佛語諸比丘：「是",
    "T22n1425_020:0387a02": "善來比丘本能降伏惡龍，今者能降蝦蟆不？」",
    "T22n1425_020:0387a03": "答言：「不能。」佛言：「設使菴婆羅龍聞者，生其不",
    "T22n1425_020:0387a04": "樂。從今日後不聽飲酒。」",
    "T22n1425_020:0387a05": "[0387a05] 復次佛住舍衛城，廣說如上。爾時尊者那夷",
    "T22n1425_020:0387a06": "翅飲石蜜酒過多，來還精舍。爾時世尊大會",
    "T22n1425_020:0387a07": "說法，酒勢發盛昏悶&#x8E83;地，在世尊前舒&#x811A;而",
    "T22n1425_020:0387a08": "臥。佛知而故問：「是何比丘在如來前舒&#x811A;而",
    "T22n1425_020:0387a09": "臥？」答言：「世尊！是那夷翅比丘飲石蜜酒過多，",
    "T22n1425_020:0387a10": "是故醉臥。」佛問諸比丘：「那夷翅比丘先曾晝",
    "T22n1425_020:0387a11": "寢不？」「不也。世尊！」復問比丘：「那夷翅未醉之前",
    "T22n1425_020:0387a12": "頗曾舒&#x811A;佛前臥不？」「不也。世尊！」復問比丘：「若",
    "T22n1425_020:0387a13": "多飲酒已欲使不醉，可得爾不？」「不也。世尊！」復",
    "T22n1425_020:0387a14": "問比丘：「那夷翅不飲酒時，聞說如是微妙不死",
    "T22n1425_020:0387a15": "之法，當欲失是善利，不聽受不？」「不也。世尊！」佛",
    "T22n1425_020:0387a16": "言：「從今日後不聽飲石蜜酒。」佛告諸比丘：「依",
    "T22n1425_020:0387a17": "止舍衛城住者皆悉令集，以十利故為諸比",
    "T22n1425_020:0387a18": "丘制戒，乃至已聞者當重聞。若比丘飲石蜜",
    "T22n1425_020:0387a19": "酒，波夜提。」[0387a19] 比丘者，如上說。[0387a19] 酒者，十種：和、甜、",
    "T22n1425_020:0387a20": "成、動、酢、漬、黃、屑、澱、清。和者，飯屑、麴屑，水和著",
    "T22n1425_020:0387a21": "器中，如是不得草滴髮滴入口，況復器飲，波",
    "T22n1425_020:0387a22": "夜提，是名和。甜者。和釀已訖始變生甜，乃",
    "T22n1425_020:0387a23": "至飲者，波夜提，是名甜。成者，氣味成就，乃",
    "T22n1425_020:0387a24": "至飲者，波夜提，是名成。動者，酒勢已壞乃至",
    "T22n1425_020:0387a25": "飲者，波夜提，是名動。酢者，酒味壞變成酢，",
    "T22n1425_020:0387a26": "乃至飲者，波夜提，是名酢。漬者，淨浣白[疊*毛]",
    "T22n1425_020:0387a27": "漬著酒中，數數出曬，曬已復漬，遠行曠野時",
    "T22n1425_020:0387a28": "漬[疊*毛]絞取，乃至飲者，波夜提，是名漬。黃者，",
    "T22n1425_020:0387a29": "澄黃未清乃至飲者，波夜提，是名黃。澱者，酒",
    "T22n1425_020:0387b01": "下濁澱乃至飲者，波夜提，是名澱。清者，上",
    "T22n1425_020:0387b02": "澄清如油色，如是不得草滴髮滴入口，況復",
    "T22n1425_020:0387b03": "器飲，波夜提，是名清。[0387b03] 石蜜酒者，十種：和、甜、成、",
    "T22n1425_020:0387b04": "動、酢、漬、黃、屑、澱、清。和者，石蜜、[薜/米]水和著器",
    "T22n1425_020:0387b05": "中，如是不得草滴髮滴入口，況復器飲，波夜",
    "T22n1425_020:0387b06": "提。餘九事如上說。[0387b06] 波夜提者，如上說。[0387b06] &#x4D43;麥",
    "T22n1425_020:0387b07": "人醪、米飯醪、麥飯醪、木麥醪、&#x9EA8;醪。&#x4D43;麥人",
    "T22n1425_020:0387b08": "醪者，&#x4D43;麥人[薜/米]水於器中釀，如是不得草滴",
    "T22n1425_020:0387b09": "髮滴入口，況復器飲，波夜提。米飯醪者，米飯",
    "T22n1425_020:0387b10": "[薜/米]水於器中釀，乃至飲者，波夜提。麥飲醪者，",
    "T22n1425_020:0387b11": "麥飯[薜/米]水於器中釀，乃至飲者，波夜提。木麥",
    "T22n1425_020:0387b12": "醪者，木麥飯[薜/米]水於器中釀，乃至飲者，波夜",
    "T22n1425_020:0387b13": "提。&#x9EA8;醪者，&#x9EA8;[薜/米]水於器中釀，如是不得草滴",
    "T22n1425_020:0387b14": "髮滴入口，況復器飲，波夜提。食後飲水，無罪。",
    "T22n1425_020:0387b15": "[0387b15] 食麴，越毘尼罪。飯麴和飲者，波夜提。食石",
    "T22n1425_020:0387b16": "蜜飲水，無罪。食[薜/米]，越毘尼罪。三種合飲者，波",
    "T22n1425_020:0387b17": "夜提。飲穀酒、石蜜酒，波夜提。飲葡萄酒，越",
    "T22n1425_020:0387b18": "毘尼罪。飲修樓、飲難提、噉糟，皆越毘尼罪。食墟",
    "T22n1425_020:0387b19": "邏果、迦比哆果、比邏婆果、拘陀羅果，此諸",
    "T22n1425_020:0387b20": "果食者令人醉食者，越毘尼罪。除十四種漿，",
    "T22n1425_020:0387b21": "菴婆羅漿乃至耶婆果漿，得澄清，一切聽",
    "T22n1425_020:0387b22": "飲；若變酒色、酒味、酒香，一切不聽飲。酢漿令",
    "T22n1425_020:0387b23": "人醉者亦不聽飲，除&#x82F7;蔗苦酒、葡萄苦酒，及",
    "T22n1425_020:0387b24": "酢漿。是故說。",
    "T22n1425_020:0387b25": "[0387b25] 佛住拘睒彌國，廣說如上。爾時僧和合欲作",
    "T22n1425_020:0387b26": "羯磨，時尊者闡陀不來，遣使往喚，語闡陀比",
    "T22n1425_020:0387b27": "丘：「僧和合欲作羯磨，長老來。」而不肯來。諸",
    "T22n1425_020:0387b28": "比丘言：「闡陀佷戾，若喚來必不來。若語莫來",
    "T22n1425_020:0387b29": "脫有來理！」即遣使語：「長老莫來。」彼言：「住！住！汝",
    "T22n1425_020:0387c01": "等盡往，語我莫來。」即便來入僧中，比丘語令",
    "T22n1425_020:0387c02": "坐而不肯坐。諸比丘復語：「長老莫坐。」即言：「汝",
    "T22n1425_020:0387c03": "等盡坐，語我莫坐。」便坐。比丘復語：「長老汝可",
    "T22n1425_020:0387c04": "論是事。」答言：「我不語。」比丘復語：「長老莫語。」即",
    "T22n1425_020:0387c05": "言：「汝等盡語，語我莫語。」便語不止，妨廢餘人。",
    "T22n1425_020:0387c06": "諸比丘復語：「長老可小出。」而不肯出。比丘復",
    "T22n1425_020:0387c07": "語：「長老莫出。」即便出去。故僧不和合，各各起",
    "T22n1425_020:0387c08": "去不得作羯磨。諸比丘以是因緣往白世尊。",
    "T22n1425_020:0387c09": "佛言：「喚闡陀比丘來。」來已，佛具問上事：「汝",
    "T22n1425_020:0387c10": "實爾不？」答言：「實爾。」佛言：「此是惡事。闡陀！汝常",
    "T22n1425_020:0387c11": "不聞我無量方便，歎說隨順軟語、毀呰佷戾，",
    "T22n1425_020:0387c12": "汝云何佷戾自用？此非法、非律、非如佛教，不",
    "T22n1425_020:0387c13": "可以此長養善法。」佛告諸比丘：「依止拘睒彌",
    "T22n1425_020:0387c14": "住者皆悉令集，以十利故與諸比丘制戒，乃",
    "T22n1425_020:0387c15": "至已聞者當重聞。若比丘輕他，波夜提。」[0387c15] 比丘",
    "T22n1425_020:0387c16": "者，如上說。[0387c16] 輕他者，有八事：語來而不來、莫來",
    "T22n1425_020:0387c17": "而來、坐而不坐、莫坐而坐、語而不語、莫語而",
    "T22n1425_020:0387c18": "語、去而不去、莫去而去，波夜提。[0387c18] 波夜提者，",
    "T22n1425_020:0387c19": "如上說。[0387c19] 若比丘僧集欲作折伏羯磨、不語、擯",
    "T22n1425_020:0387c20": "出、發喜、舉、別住羯磨，一切盡應來。若輕他不",
    "T22n1425_020:0387c21": "來者，波夜提。若比丘作衣&#x9262;事，若病因緣不",
    "T22n1425_020:0387c22": "得來者，與欲無罪。若語莫來，輕他來者，波夜",
    "T22n1425_020:0387c23": "提。若僧中有事欲須見僧，白僧聽來，無罪。",
    "T22n1425_020:0387c24": "若言：「長老坐。」輕他不坐者，波夜提。若坐處有",
    "T22n1425_020:0387c25": "瘡癰，白僧聽者，不坐無罪。若語莫坐，輕他坐",
    "T22n1425_020:0387c26": "者，波夜提。若老病羸弱久立悶極，白僧聽者，",
    "T22n1425_020:0387c27": "坐無罪。若語令語，輕他不語者，波夜提。若才",
    "T22n1425_020:0387c28": "劣言輕人不敬用，設語羯磨不成就、僧不和",
    "T22n1425_020:0387c29": "合，白僧聽者，不語無罪。若語莫語，輕他語者，",
    "T22n1425_020:0388a01": "波夜提。若作是念：「設不語者羯磨不成就、僧",
    "T22n1425_020:0388a02": "不和合，事須我語。」白僧聽者，語無罪。若語",
    "T22n1425_020:0388a03": "令去，輕他不去者，波夜提。若作是念：「若我去",
    "T22n1425_020:0388a04": "者，此中羯磨不成就，事不斷。」當白僧，聽者，不",
    "T22n1425_020:0388a05": "去無罪。若語莫去，輕他去者，波夜提。若作是",
    "T22n1425_020:0388a06": "念：「若我不去者羯磨不成就，事不斷。」當白僧，",
    "T22n1425_020:0388a07": "聽者，去無罪。若僧中語：「來不來、莫來而來、坐",
    "T22n1425_020:0388a08": "而不坐、莫坐而坐、語而不語、莫語而語、去而",
    "T22n1425_020:0388a09": "不去、莫去而去。」一一得波夜提罪。若眾多人",
    "T22n1425_020:0388a10": "中、師徒中，語來而不來，乃至去而不去，一一",
    "T22n1425_020:0388a11": "得越毘尼罪。若和上、阿闍梨語來而不來，乃",
    "T22n1425_020:0388a12": "至去而不去，一一得越毘尼罪。是故說。",
    "T22n1425_020:0388a13": "[0388a13] 佛住舍衛城，廣說如上。爾時諸比丘諍訟，同",
    "T22n1425_020:0388a14": "住不和。時六群比丘屏處盜聽，聞此語已向",
    "T22n1425_020:0388a15": "彼人說、聞彼語已向此人說，於是此彼更生",
    "T22n1425_020:0388a16": "諍訟，同止不和，云是法非法、是律非律，乃",
    "T22n1425_020:0388a17": "至是應羯磨、是不應羯磨。諸比丘以是因緣",
    "T22n1425_020:0388a18": "往白世尊，佛言：「喚是六群比丘來。」來已佛",
    "T22n1425_020:0388a19": "具問上事：「汝實爾不？」答言：「實爾。」佛語六群比",
    "T22n1425_020:0388a20": "丘：「此是惡事，非法、非律、非如佛教，不可以",
    "T22n1425_020:0388a21": "此長養善法。」佛告諸比丘：「依止舍衛城住者",
    "T22n1425_020:0388a22": "皆悉令集，以十利故為諸比丘制戒，乃至已",
    "T22n1425_020:0388a23": "聞者當重聞。若比丘，諸比丘諍訟時默然立，",
    "T22n1425_020:0388a24": "聽彼有說者，我當憶持，作是因緣不異者，波",
    "T22n1425_020:0388a25": "夜提。」[0388a25] 比丘者，如上說。[0388a25] 諍訟者，是法非法、是毘",
    "T22n1425_020:0388a26": "尼非毘尼，乃至是應羯磨、是不應羯磨。[0388a26] 立聽",
    "T22n1425_020:0388a27": "者，若隔壁、若隔籬、若戶邊、若隔幔、若隔",
    "T22n1425_020:0388a28": "石、若隔草立聽，彼有說者我當憶持，作是因",
    "T22n1425_020:0388a29": "緣不異者，波夜提。[0388a29] 波夜提者，如上說。[0388a29] 若二",
    "T22n1425_020:0388b01": "比丘在堂裏私語，若比丘欲入者，應彈指動",
    "T22n1425_020:0388b02": "&#x811A;作聲，若前人默然者應還出；若前人故語",
    "T22n1425_020:0388b03": "不止者，入無罪。若一比丘先在堂內坐，二比",
    "T22n1425_020:0388b04": "丘私語從外入來，堂內比丘不得默然，應彈",
    "T22n1425_020:0388b05": "指動&#x811A;作聲，若默然者堂內比丘應出。若比",
    "T22n1425_020:0388b06": "丘共餘比丘&#x9B2A;諍結恨，作是罵詈：「我要當殺",
    "T22n1425_020:0388b07": "此惡人。」然後捨去。比丘聞已得語彼人：「長老！",
    "T22n1425_020:0388b08": "好自警備，我聞有惡聲。」有諸客比丘來，若在",
    "T22n1425_020:0388b09": "講堂、溫室、禪坊中，若摩摩帝、若知事人往看",
    "T22n1425_020:0388b10": "客比丘，聞客比丘作是言：「長老！我等當盜某",
    "T22n1425_020:0388b11": "庫藏、某塔物、某僧淨&#x53A8;、某比丘衣&#x9262;。」聞是語",
    "T22n1425_020:0388b12": "已默然應還，還已應眾僧中唱言：「諸大德！某",
    "T22n1425_020:0388b13": "庫藏、某塔物、某僧淨&#x53A8;、某比丘衣&#x9262;當警備，",
    "T22n1425_020:0388b14": "我聞惡聲。」應使前人知。若比丘多有弟子，日",
    "T22n1425_020:0388b15": "暮竊來按行諸房，知如法不？若聞說世俗談",
    "T22n1425_020:0388b16": "話，若說王、說賊，如是種種言說，不得便入呵",
    "T22n1425_020:0388b17": "責。待自來已，然後誨責曰：「汝等信心出家，食",
    "T22n1425_020:0388b18": "人信施，應坐禪、誦經。云何論說世俗非法之",
    "T22n1425_020:0388b19": "事？此非出家隨順善法。」若聞論經說義、問難",
    "T22n1425_020:0388b20": "答對，不得便入讚歎。待自來已，然後讚美：「汝",
    "T22n1425_020:0388b21": "等能共論經說義講佛法事，如世尊說，比丘",
    "T22n1425_020:0388b22": "集時當行二法：一者賢聖默然，二者講論法",
    "T22n1425_020:0388b23": "義。」若比丘入聚落行語而去，後比丘來不得",
    "T22n1425_020:0388b24": "默然，應謦欬動&#x811A;作聲，若前人故語者，隨進",
    "T22n1425_020:0388b25": "無罪。若比丘前去，後比丘行語而來，前比丘",
    "T22n1425_020:0388b26": "不得默然，應謦欬動&#x811A;作聲。若比丘繞塔時、",
    "T22n1425_020:0388b27": "食後欲入林中坐禪時，亦復如是。是故說。",
    "T22n1425_020:0388b28": "[0388b28] 佛住舍衛城，廣說如上。爾時比丘僧集欲與",
    "T22n1425_020:0388b29": "優波難陀共行弟子、依止弟子作舉羯磨。時",
    "T22n1425_020:0388c01": "優波難陀聞與弟子作舉羯磨即便起去。後",
    "T22n1425_020:0388c02": "比丘見坐處空，檢校：「誰來？誰不來？是誰坐處？」",
    "T22n1425_020:0388c03": "比丘言：「是優波難陀坐處。」如是僧不和合，各",
    "T22n1425_020:0388c04": "各起去，不得作羯磨。諸比丘以是因緣往白",
    "T22n1425_020:0388c05": "世尊，佛言：「喚優波難陀來。」來已，佛具問上",
    "T22n1425_020:0388c06": "事：「汝實爾不？」答言：「實爾。」佛語優波難陀：「此",
    "T22n1425_020:0388c07": "是惡事，汝云何僧欲斷事，默然起去不白比",
    "T22n1425_020:0388c08": "丘？此非法、非律、非如佛教，不可以是長養善",
    "T22n1425_020:0388c09": "法。」佛告諸比丘：「依止舍衛城住者皆悉令集，",
    "T22n1425_020:0388c10": "以十利故與諸比丘制戒，乃至已聞者當重",
    "T22n1425_020:0388c11": "聞。若比丘僧欲斷事，默然起去不白比丘，波",
    "T22n1425_020:0388c12": "夜提。」[0388c12] 比丘者，如上說。[0388c12] 僧欲斷事者，有二種：",
    "T22n1425_020:0388c13": "一者說法毘尼，二者作折伏羯磨乃至別住",
    "T22n1425_020:0388c14": "羯磨。[0388c14] 默然起去者，起離座去。[0388c14] 不白者，若白非",
    "T22n1425_020:0388c15": "時入聚落，不名為白；白往尼精舍教誡，不名",
    "T22n1425_020:0388c16": "為白；白離食處，不名為白。若僧集說法毘尼",
    "T22n1425_020:0388c17": "者，應白言：「離說法座去。」答言：「爾。」若僧集作折",
    "T22n1425_020:0388c18": "伏羯磨，乃至別住羯磨者，應白并與欲。比",
    "T22n1425_020:0388c19": "丘現前僧中不白去者，波夜提。[0388c19] 波夜提者，如",
    "T22n1425_020:0388c20": "上說。[0388c20] 若僧集欲作折伏乃至別住羯磨，比丘",
    "T22n1425_020:0388c21": "欲去者，應白并與欲，不白與欲者，波夜提。白",
    "T22n1425_020:0388c22": "而不與欲，越毘尼罪。不白不與欲，一波夜提、",
    "T22n1425_020:0388c23": "一越毘尼。白并與欲，無罪。若欲大小便，須臾",
    "T22n1425_020:0388c24": "還，不廢僧事，無罪。若作是念：「設晚來。」者，應白",
    "T22n1425_020:0388c25": "并與欲。若說法、說毘尼者，應白去，不白去者，",
    "T22n1425_020:0388c26": "越毘尼罪。若比丘聽眾多比丘誦經，應白去，",
    "T22n1425_020:0388c27": "不白去者，越毘尼罪。若誦經者止誦作餘語，",
    "T22n1425_020:0388c28": "去者無罪。若比丘聽他比丘受經，應白去，不",
    "T22n1425_020:0388c29": "白去者，越毘尼罪。若比丘聽他讀經，應白",
    "T22n1425_020:0389a01": "去，不白去者，越毘尼罪。是故說。",
    "T22n1425_020:0389a02": "[0389a02] 佛住舍衛城，廣說如上。爾時諸比丘阿練若",
    "T22n1425_020:0389a03": "處住，非時入聚落，為世人所嫌：「云何沙門釋",
    "T22n1425_020:0389a04": "子阿練若處住，非時入聚落？何所欲求？」諸",
    "T22n1425_020:0389a05": "比丘以是因緣往白世尊，佛言：「喚是比丘",
    "T22n1425_020:0389a06": "來。」來已，佛具問上事：「汝實爾不？」答言：「實爾。」",
    "T22n1425_020:0389a07": "佛語比丘：「汝云何阿練若處住，非時入聚落？",
    "T22n1425_020:0389a08": "正應為世人所譏。從今日後不聽阿練若",
    "T22n1425_020:0389a09": "處住，不白比丘非時入聚落。」",
    "T22n1425_020:0389a10": "[0389a10] 復次佛住舍衛城，廣說如上。爾時有二比丘",
    "T22n1425_020:0389a11": "阿練若處住。時一比丘塗房為蛇所螫，語伴",
    "T22n1425_020:0389a12": "言：「長老！我為蛇所螫。」答言：「待我取僧伽梨，",
    "T22n1425_020:0389a13": "當往呼耆域醫。」師取衣中間即便失音，彼取",
    "T22n1425_020:0389a14": "衣已白言：「長老！我非時入聚落。」時比丘不能",
    "T22n1425_020:0389a15": "言，如是至三白言：「長老！我非時入聚落。」猶故",
    "T22n1425_020:0389a16": "不言。彼作是念：「世尊制戒不聽阿練若處不",
    "T22n1425_020:0389a17": "白比丘非時入聚落，是比丘而不報，我當任",
    "T22n1425_020:0389a18": "其行業，知復如何。」即便命終。諸比丘以是因",
    "T22n1425_020:0389a19": "緣往白世尊。佛言：「喚是比丘來。」來已，佛具",
    "T22n1425_020:0389a20": "問上事：「汝實爾不？」答言：「實爾。」佛語諸比丘：",
    "T22n1425_020:0389a21": "「彼若慈心稱四大龍王名者，應不至死。何等",
    "T22n1425_020:0389a22": "四？持國龍王、伊羅國龍王、善子龍王、黑白龍",
    "T22n1425_020:0389a23": "王，我有慈。無足眾生我有慈，兩足眾生我",
    "T22n1425_020:0389a24": "有慈，四足眾生我有慈，多足眾生我有慈。無",
    "T22n1425_020:0389a25": "足眾生莫害我，兩足眾生莫害我，四足眾生",
    "T22n1425_020:0389a26": "莫害我，多足眾生莫害我。一切眾生應得無",
    "T22n1425_020:0389a27": "漏一切賢聖，善心相視，莫興惡意。設使比丘",
    "T22n1425_020:0389a28": "稱是四大龍王名者，應不致死。從今日後聽",
    "T22n1425_020:0389a29": "除急時。」佛告諸比丘：「依止舍衛城住者皆悉",
    "T22n1425_020:0389b01": "令集，以十利故與諸比丘制戒，乃至已聞者",
    "T22n1425_020:0389b02": "當重聞。若比丘阿練若處住非時入聚落，不",
    "T22n1425_020:0389b03": "白比丘，除餘時，波夜提。」[0389b03] 比丘者，如上說。[0389b03] 阿練",
    "T22n1425_020:0389b04": "若處住者，若離城邑聚落五百弓，弓長五肘，",
    "T22n1425_020:0389b05": "於其中間無人住，是名阿練若處。[0389b05] 非時者，後",
    "T22n1425_020:0389b06": "食已竟，時雖早，猶是非時。[0389b06] 聚落者，垣牆障乃",
    "T22n1425_020:0389b07": "至亂居聚落。[0389b07] 白者，若言：「白離食家。」不名為白。",
    "T22n1425_020:0389b08": "若言：「白往尼精舍教誡。」不名為白。若言：「白離",
    "T22n1425_020:0389b09": "說法處。」不名為白。應白言：「長老！我非時入聚",
    "T22n1425_020:0389b10": "落。」前人言：「可爾。」[0389b10] 比丘者，界內現前，非徒眾",
    "T22n1425_020:0389b11": "現前。[0389b11] 除餘時者，若比丘種種疾病、為蛇所螫，",
    "T22n1425_020:0389b12": "為喚醫故，世尊說無罪。[0389b12] 若二比丘在阿練若",
    "T22n1425_020:0389b13": "處住，若欲俱行，展轉相白。若一人先行，後",
    "T22n1425_020:0389b14": "人復欲行者，應白餘比丘。若無餘比丘者，應",
    "T22n1425_020:0389b15": "作是念：「若道中、若門、若聚落、若尼精舍，見比",
    "T22n1425_020:0389b16": "丘當白。」白已然後非時入聚落。若比丘道路",
    "T22n1425_020:0389b17": "行，從聚落中過，聚落中路邊有塔、若天祠，當",
    "T22n1425_020:0389b18": "順道直過。若下道左旋、右旋去者，波夜提。若",
    "T22n1425_020:0389b19": "火起、若種種惡獸來逐人者，隨意去無罪。若",
    "T22n1425_020:0389b20": "比丘遠行道路，日暮欲入聚落宿，不得荷負",
    "T22n1425_020:0389b21": "囊襆而入。若村外有水應林中止息，先令二",
    "T22n1425_020:0389b22": "比丘淨洗浴，著僧伽梨施紐展轉相白，遣入",
    "T22n1425_020:0389b23": "聚落，求宿止處。若得宿處，應從壇越索隨所",
    "T22n1425_020:0389b24": "安，還出聚落，語諸比丘：「已得宿處。」爾時諸比",
    "T22n1425_020:0389b25": "丘應淨洗手足，欲飲非時漿者，即於此飲之。",
    "T22n1425_020:0389b26": "若入聚落，勿令人譏沙門夜食，衣囊襆器，分",
    "T22n1425_020:0389b27": "張持去。著僧伽梨安紐，捉杖持革屣展轉相",
    "T22n1425_020:0389b28": "白，然後當入。已到宿處，復欲出取薪草水者，",
    "T22n1425_020:0389b29": "若從本道出者無罪。若更從餘道行，應白，不",
    "T22n1425_020:0389c01": "白去者，波夜提。若欲求塗足油，非時漿、勸化",
    "T22n1425_020:0389c02": "明日食者，白已當去。不白去者，波夜提。若聚",
    "T22n1425_020:0389c03": "落中有僧伽藍，道上有屋連接覆，去者無罪。",
    "T22n1425_020:0389c04": "餘道去者應白，不白去者，波夜提。是故說。",
    "T22n1425_020:0389c05": " 不滿共賊伴，  掘地四月請，",
    "T22n1425_020:0389c06": " 未學并飲酒，  輕他默然聽，",
    "T22n1425_020:0389c07": " 默起非時入。  第八跋渠竟。",
    "T22n1425_020:0389c08": "[0389c08] 佛住舍衛城，廣說如上。爾時尊者優波難陀",
    "T22n1425_020:0389c09": "晨起，著入聚落衣到檀越家，語優婆夷言：",
    "T22n1425_020:0389c10": "「凡夫人若死命盡多墮惡道，汝當聽我說",
    "T22n1425_020:0389c11": "法。」時優婆夷料理家業，眾事&#x6031;務無暇聽法，",
    "T22n1425_020:0389c12": "便嫌比丘言：「置令凡夫人，若死墮惡道，阿",
    "T22n1425_020:0389c13": "闍梨但自憂己，莫憂他人。」後食竟，令弟子蕩",
    "T22n1425_020:0389c14": "&#x9262;，復入其家如前語曰：「優婆夷！凡夫人若",
    "T22n1425_020:0389c15": "死墮惡道，汝當聽我說法。」時優婆夷飲食夫",
    "T22n1425_020:0389c16": "主兒子竟，後自食，不容得聽，復嫌比丘言：「置",
    "T22n1425_020:0389c17": "令凡夫人若死墮惡道，阿闍梨但自憂己，莫",
    "T22n1425_020:0389c18": "憂他人。」諸比丘聞已，以是因緣往白世尊。佛",
    "T22n1425_020:0389c19": "言：「呼優波難陀來。」來已，佛具問上事：「汝實爾",
    "T22n1425_020:0389c20": "不？」答言：「實爾。」佛問比丘：「汝食後去作何等事？」",
    "T22n1425_020:0389c21": "答言：「多事。世尊！我欲作醫療治眾病。」佛言：「汝",
    "T22n1425_020:0389c22": "云何同食處，食前食後不白比丘行至餘家？",
    "T22n1425_020:0389c23": "從今日後不聽同食處，食前食後不白比丘",
    "T22n1425_020:0389c24": "行至餘家。」◎",
    "T22n1425_020:0389c25": "[0389c25] ◎復次佛住舍衛城，廣說如上。爾時佛告阿",
    "T22n1425_020:0389c26": "難：「汝語諸比丘：『安居已訖，諸檀越施安居",
    "T22n1425_020:0389c27": "衣。』」阿難即語諸比丘，諸比丘言：「世尊制戒，",
    "T22n1425_020:0389c28": "不聽同食處，食前食後不白比丘行至餘家。",
    "T22n1425_020:0389c29": "我等與諸梵行人同食共住，敬難故不敢數",
    "T22n1425_020:0390a01": "白。」阿難以是因緣往白世尊。佛言：「從今日",
    "T22n1425_020:0390a02": "後聽衣。」時佛告諸比丘：「依止舍衛城住者皆",
    "T22n1425_020:0390a03": "悉令集，以十利故與諸比丘制戒，乃至已聞",
    "T22n1425_020:0390a04": "者當重聞。若比丘同食處，食前食後不白比",
    "T22n1425_020:0390a05": "丘行至餘家，除餘時，波夜提。餘時者，衣時是",
    "T22n1425_020:0390a06": "名餘時。」[0390a06] 比丘者，如上說。[0390a06] 同食者，或米四升、",
    "T22n1425_020:0390a07": "作飯或&#x9EA8;八升、或麥飯斗二升、魚肉若半",
    "T22n1425_020:0390a08": "&#x9262;若一&#x9262;，是名同食。[0390a08] 食前者，未食。[0390a08] 食後者，食",
    "T22n1425_020:0390a09": "已，日雖早故名食後。[0390a09] 行至餘家者，剎利家、婆",
    "T22n1425_020:0390a10": "羅門家、毘舍家、首陀羅家。[0390a10] 白者，若白非時入",
    "T22n1425_020:0390a11": "聚落、若白往比丘尼精舍、若白離說法處，不",
    "T22n1425_020:0390a12": "名為白。應白言：「長老憶念！我某甲離同食行",
    "T22n1425_020:0390a13": "至餘家。」答言：「爾。」[0390a13] 除餘時者，世尊說無罪。餘時",
    "T22n1425_020:0390a14": "者，衣時。衣時者，無迦絺那衣一月、有迦絺那",
    "T22n1425_020:0390a15": "衣五月。衣時中間捨五罪：別眾食、處處食、離",
    "T22n1425_020:0390a16": "同食不白、畜長衣、離衣宿無罪。[0390a16] 波夜提者，如",
    "T22n1425_020:0390a17": "上說。[0390a17] 若比丘離同食欲餘行者，應白去，不白",
    "T22n1425_020:0390a18": "去者，波夜提。若於他處食五正食、五雜正食，",
    "T22n1425_020:0390a19": "二波夜提。不白離同食處處食，若作施食法、",
    "T22n1425_020:0390a20": "若衣時者，二俱無罪。若比丘住處無食，若有",
    "T22n1425_020:0390a21": "人請食，即彼處名為同食。若於彼處欲餘行",
    "T22n1425_020:0390a22": "者，應白去，不白去者，如上說。若比丘受聚落",
    "T22n1425_020:0390a23": "中請，即彼處名同食。日早欲餘行，經過應白",
    "T22n1425_020:0390a24": "去；不白去者，如上說。若聚落中請僧食，有比",
    "T22n1425_020:0390a25": "丘過到其家，檀越言：「尊者！我今日飯僧尊者，",
    "T22n1425_020:0390a26": "亦受我請。」比丘受者，即名同食。日時尚早，比",
    "T22n1425_020:0390a27": "丘復欲餘行，應當白去；不白去者，波夜提。",
    "T22n1425_020:0390a28": "餘如上說。若檀越請僧食，比丘乞食過到其",
    "T22n1425_020:0390a29": "家，檀越言：「我今請僧食，尊者亦受我請。」若比",
    "T22n1425_020:0390b01": "丘受者，亦名同食。比丘尋自思惟：「檀越信施",
    "T22n1425_020:0390b02": "心重，我不能消，不如行乞趣得支命。」欲捨去",
    "T22n1425_020:0390b03": "者，應白去；不白去者，波夜提。餘如上說。若二",
    "T22n1425_020:0390b04": "比丘各有食處，俱向聚落道中，議言：「我等今",
    "T22n1425_020:0390b05": "日先一家食，然後次第共餘家食後食。」一比",
    "T22n1425_020:0390b06": "丘應白去；不白去者，波夜提。若至先食家得",
    "T22n1425_020:0390b07": "五正食、五雜正食，二波夜提。離同食處處食，",
    "T22n1425_020:0390b08": "若作施食法、若衣時，二俱無罪。第二人亦如",
    "T22n1425_020:0390b09": "是。若比丘乞食，家家得一升、二升，乃至一斛，",
    "T22n1425_020:0390b10": "取無罪。若一家或得四升米飯、或&#x9EA8;八升、",
    "T22n1425_020:0390b11": "或麥飯一升二升、若魚肉半&#x9262;一&#x9262;，更不得",
    "T22n1425_020:0390b12": "餘處求。是中何者犯？何者不犯？一切粥，除魚",
    "T22n1425_020:0390b13": "肉粥。粥者取新出釜，畫不成字。一切餅、一",
    "T22n1425_020:0390b14": "切&#x9EA8;、一切果，非別眾食、非處處食、非滿足食。",
    "T22n1425_020:0390b15": "是故說。",
    "T22n1425_020:0390b16": "[0390b16] 佛住舍衛城，廣說如上。是中應說末利夫人",
    "T22n1425_020:0390b17": "因緣，如《中阿含》中說，乃至長老比丘次第",
    "T22n1425_020:0390b18": "入宮教誡。爾時尊者優陀夷次入教誡。時末",
    "T22n1425_020:0390b19": "利夫人著細塗施衣，金銀珠璣莊校衣上在",
    "T22n1425_020:0390b20": "宮內坐。時優陀夷入宮，夫人見已，敬心卒起，",
    "T22n1425_020:0390b21": "金銀珠璣重塗施衣滑墜地。夫人慚愧，即便",
    "T22n1425_020:0390b22": "蹲住，諸侍人以身障之。時優陀夷見已&#x5374;行",
    "T22n1425_020:0390b23": "而出，還到精舍，語諸比丘言：「長老！波斯匿",
    "T22n1425_020:0390b24": "王覆藏寶器，我今已見。」諸比丘問言：「汝見何",
    "T22n1425_020:0390b25": "等？」答言：「見末利夫人。」諸比丘言：「長老！汝出家",
    "T22n1425_020:0390b26": "人若入聚落當作阿練若意，莫戀著色，見",
    "T22n1425_020:0390b27": "如不見、聞如不聞。」答言：「我實見，可言不見耶？」",
    "T22n1425_020:0390b28": "諸比丘以是因緣往白世尊，佛言：「從今日後",
    "T22n1425_020:0390b29": "不聽比丘入王宮。」諸比丘不入宮故，諸夫人",
    "T22n1425_020:0390c01": "語末利夫人：「坐汝使諸比丘不復來入，我等",
    "T22n1425_020:0390c02": "不得聞法禮僧。」末利夫人言：「何故怨我？汝自",
    "T22n1425_020:0390c03": "求王。」諸夫人即白王言：「大王！諸比丘何故不",
    "T22n1425_020:0390c04": "復入宮教誡？」時波斯匿王聞此語已，往詣佛",
    "T22n1425_020:0390c05": "所，稽首禮足，&#x5374;坐一面，白佛言：「世尊！諸比",
    "T22n1425_020:0390c06": "丘何故不復入宮教誡？」佛言：「大王！是中有過，",
    "T22n1425_020:0390c07": "如來見已不聽復入。」波斯匿王白佛言：「是中",
    "T22n1425_020:0390c08": "有何過患？可得聞不？」佛告大王：「有十事過患，",
    "T22n1425_020:0390c09": "比丘不得入王宮。十事者，如中《阿含綖經》中",
    "T22n1425_020:0390c10": "說，比丘不得入王宮。」王白佛言：「世尊！佛見過",
    "T22n1425_020:0390c11": "患，制比丘不得入王宮。我本未生信時，自身",
    "T22n1425_020:0390c12": "右手猶尚不信，況復比丘佛已制戒。但當隨",
    "T22n1425_020:0390c13": "順。」佛告諸比丘：「依止舍衛城住者皆悉令集，",
    "T22n1425_020:0390c14": "以十利故為諸比丘制戒，乃至已聞者當重",
    "T22n1425_020:0390c15": "聞。若比丘入剎利灌頂王宮，王夫人寶未藏，",
    "T22n1425_020:0390c16": "入過門限者，波夜提。」[0390c16] 比丘者，如上說。[0390c16] 王者，",
    "T22n1425_020:0390c17": "剎利種、婆羅門種、優伽羅王種、捨伽耶王",
    "T22n1425_020:0390c18": "種、婆那王種如是等比，或是王非剎利，入者",
    "T22n1425_020:0390c19": "無罪。是王、是剎利、非灌頂，入無罪。是王、是剎",
    "T22n1425_020:0390c20": "利、是灌頂、無國土，入無罪。是王、是剎利、是灌",
    "T22n1425_020:0390c21": "頂、有國土，不得入。[0390c21] 入宮者，入內宮。[0390c21] 王夫人未",
    "T22n1425_020:0390c22": "藏寶者，王夫人未出寶。未藏者，王寶未出。至",
    "T22n1425_020:0390c23": "過門限者，波夜提。[0390c23] 波夜提者，如上說。[0390c23] 若王新",
    "T22n1425_020:0390c24": "作宮殿，信心歡喜，語比丘言：「尊者為我故願",
    "T22n1425_020:0390c25": "先受用。」比丘應語：「世尊制戒不得入宮。」王復",
    "T22n1425_020:0390c26": "言：「尊者頗有方便得開通不？」應答言：「王夫",
    "T22n1425_020:0390c27": "人寶盡出，然後得入。」若已出者應入。比丘",
    "T22n1425_020:0390c28": "入已，王夫人寶物從後次第入，比丘不得捨",
    "T22n1425_020:0390c29": "出，爾時坐無罪。若比丘中間為大小行出，不",
    "T22n1425_020:0391a01": "得復入，入者，波夜提。若王常遊觀池林，於",
    "T22n1425_020:0391a02": "中作王行宮，王夫人寶物盡出，在中有七重",
    "T22n1425_020:0391a03": "門，若入一門、二、三，乃至六門無罪。第七門一",
    "T22n1425_020:0391a04": "&#x811A;入，越毘尼罪。兩&#x811A;過門限者，波夜提。若王",
    "T22n1425_020:0391a05": "遊觀已，夫人寶物盡出，行宮已空、眾人入者，",
    "T22n1425_020:0391a06": "比丘入無罪。若王信心愛敬手牽，比丘入無",
    "T22n1425_020:0391a07": "罪。是故說。",
    "T22n1425_020:0391a08": "[0391a08] 佛住舍衛城，廣說如上。舍衛城內有作象牙",
    "T22n1425_020:0391a09": "師字法與，時有比丘到其家語：「檀越為我作",
    "T22n1425_020:0391a10": "針筒。」即便為作，不大不小、光色滑澤，持來還",
    "T22n1425_020:0391a11": "房。諸比丘見已問言：「長老！何處得是，不大不",
    "T22n1425_020:0391a12": "小、光色滑澤？」答言：「象牙師字法與，為我作之。」",
    "T22n1425_020:0391a13": "諸比丘聞已各各往索，牙師念曰：「諸比丘皆",
    "T22n1425_020:0391a14": "當須用。」又念：「眾僧是良福田，我當請僧布施",
    "T22n1425_020:0391a15": "針筒。」即詣祇洹頭面禮僧足已，白言：「我法與",
    "T22n1425_020:0391a16": "請僧欲施針筒。」諸比丘聞已，各各往取、或取",
    "T22n1425_020:0391a17": "一去、或取二三，乃至取十，象牙遂盡。檀越言：",
    "T22n1425_020:0391a18": "「牙已盡，今唯有骨，須者當作。」答言：「皆須。」骨",
    "T22n1425_020:0391a19": "盡復白：「骨亦盡，今唯有角，須者當作。」答言：「皆",
    "T22n1425_020:0391a20": "須。」索者眾多無以供命。爾時尊者舍利弗，時",
    "T22n1425_020:0391a21": "至著入聚落衣持&#x9262;，入舍衛城乞食，次至其",
    "T22n1425_020:0391a22": "家。時法與婦信心歡喜，持食出施，先識舍利",
    "T22n1425_020:0391a23": "弗，即頭面禮足在前而立。舍利弗問言：「姊妹！",
    "T22n1425_020:0391a24": "家內何似，事業增不？」答言：「家內粗可，但事業",
    "T22n1425_020:0391a25": "不增。」問言：「何故？」答言：「尊者！我家夫主請諸",
    "T22n1425_020:0391a26": "比丘施與針筒。諸比丘或取一去、或取二三，",
    "T22n1425_020:0391a27": "乃至取十。牙盡取骨，骨盡取角，索者眾多無",
    "T22n1425_020:0391a28": "以供命。尊者！我家仰是生活、衣食兒子、供官",
    "T22n1425_020:0391a29": "賦調。尊者是我敬重，作是言耳！以是故夫主",
    "T22n1425_020:0391b01": "在言不在、覺而言眠。」爾時尊者舍利弗為是女",
    "T22n1425_020:0391b02": "人隨順說法發歡喜已，來還精舍。以是因緣",
    "T22n1425_020:0391b03": "具白世尊，佛言：「呼諸比丘來。」來已，佛具問上",
    "T22n1425_020:0391b04": "事：「汝實爾不？」答言：「實爾。」佛言：「從今日後不聽",
    "T22n1425_020:0391b05": "象牙、骨、角作針筒。」佛告諸比丘：「依止舍衛城",
    "T22n1425_020:0391b06": "住者皆悉令集，以十利故為諸比丘制戒，乃",
    "T22n1425_020:0391b07": "至已聞者當重聞。若比丘牙、骨、角作針筒，破",
    "T22n1425_020:0391b08": "已，波夜提。」[0391b08] 比丘者，如上說。[0391b08] 牙者，象牙、魚牙、摩",
    "T22n1425_020:0391b09": "伽羅牙、&#x732A;牙，如是諸餘牙等。[0391b09] 骨者，象骨、馬骨、",
    "T22n1425_020:0391b10": "牛骨、駝骨、龍骨，如是諸餘骨等。[0391b10] 角者，牛角、水",
    "T22n1425_020:0391b11": "牛角、犀角、鹿角、羊角，如是諸角等。[0391b11] 作者，若自",
    "T22n1425_020:0391b12": "作、若使人作，破已，波夜提悔過；不破悔過者，",
    "T22n1425_020:0391b13": "越毘尼罪。[0391b13] 波夜提者，如上說。[0391b13] 爾時世尊制戒",
    "T22n1425_020:0391b14": "不聽牙、骨、角作針筒。時諸比丘便持金銀、&#x7460;",
    "T22n1425_020:0391b15": "璃、頗梨、玉寶作之，佛言：「不聽金銀寶等作針",
    "T22n1425_020:0391b16": "筒，應用銅鐵、白鑞、鉛錫、&#x936E;石，白銅、竹木、欽婆",
    "T22n1425_020:0391b17": "羅[疊*毛]、旃鳥翮，乃至&#x9262;囊帶。」是故說。",
    "T22n1425_020:0391b18": "[0391b18] 佛住舍衛城，廣說如上。爾時齋日、月八日、十",
    "T22n1425_020:0391b19": "四日、十五日，城內人民出城禮拜世尊。時波",
    "T22n1425_020:0391b20": "斯匿王子亦來禮拜，次第至難陀、優波難陀",
    "T22n1425_020:0391b21": "所，頭面禮足已白言：「我欲觀看，願示我處。」答",
    "T22n1425_020:0391b22": "言：「甚善。」即將至閣上，語言：「童子！看是柱梁榱",
    "T22n1425_020:0391b23": "棟、櫨枓枅衡、彫文刻鏤、種種彩畫。」次至難",
    "T22n1425_020:0391b24": "陀住處，見青色地敷高大床，施置重蹬敷拘",
    "T22n1425_020:0391b25": "執褥，兩頭施枕，見已，即問尊者：「是誰床褥？」",
    "T22n1425_020:0391b26": "答言：「我許。」王子言：「此大嚴麗，非比丘所宜。」即",
    "T22n1425_020:0391b27": "復問言：「若非我所宜，誰應畜者？」答言：「若王、王",
    "T22n1425_020:0391b28": "子所應服飾。」比丘言：「我非王子耶？若世尊不",
    "T22n1425_020:0391b29": "出家者，應作轉輪聖王，君四天下，汝等一",
    "T22n1425_020:0391c01": "切是我人民。然世尊不樂是處，出家成佛作",
    "T22n1425_020:0391c02": "法輪王，我是法輪王子。設復服飾，過此猶尚",
    "T22n1425_020:0391c03": "是宜，況此&#x9E81;物！」王子聞已，慚愧無言。諸比丘",
    "T22n1425_020:0391c04": "以是因緣，往白世尊，佛言：「呼難陀、優波難陀",
    "T22n1425_020:0391c05": "來。」來已，佛具問上事：「汝實爾不？」答言：「實爾。」佛",
    "T22n1425_020:0391c06": "言：「汝等云何嚴飾床褥，為世人所譏？從今日",
    "T22n1425_020:0391c07": "後不聽過量作床。」[0391c07] 復次佛住舍衛城，廣說如",
    "T22n1425_020:0391c08": "上。世尊制戒不聽過量作床，諸比丘如量截",
    "T22n1425_020:0391c09": "已，即以斷頭還榰床&#x811A;。爾時齋日、月八日、",
    "T22n1425_020:0391c10": "十四日、十五日，城內人民出禮拜世尊。波斯",
    "T22n1425_020:0391c11": "匿王子亦來禮拜，次至難陀、優波難陀所，語",
    "T22n1425_020:0391c12": "曰：「尊者！示我觀看處。」乃至到難陀房中，見已",
    "T22n1425_020:0391c13": "即問：「何故截此床&#x811A;？」答言：「齊截已上，世尊",
    "T22n1425_020:0391c14": "所聽。」王子言：「若世尊聽齊截已上，而今還以",
    "T22n1425_020:0391c15": "榰床，與本何異？」諸比丘以是因緣往白世",
    "T22n1425_020:0391c16": "尊，佛言：「從今日後床&#x811A;應量，不聽復榰。」佛",
    "T22n1425_020:0391c17": "告諸比丘：「依止舍衛城住者皆悉令集，以十",
    "T22n1425_020:0391c18": "利故為諸比丘制戒，乃至已聞者當重聞。若",
    "T22n1425_020:0391c19": "比丘作床&#x811A;，應量作，高修伽陀八指，除入",
    "T22n1425_020:0391c20": "梐。若過量作截已，波夜提。」[0391c20] 比丘者，如上",
    "T22n1425_020:0391c21": "說。[0391c21] 臥床、坐床各十四種，如上說，是中過量",
    "T22n1425_020:0391c22": "者犯。[0391c22] 作者，若自作、若使人作。[0391c22] 修伽陀者，如來、",
    "T22n1425_020:0391c23": "應供、正遍知。[0391c23] 八指者，佛八指。[0391c23] 過者，過量。[0391c23] 入",
    "T22n1425_020:0391c24": "梐者，齊孔已下。截已，波夜提悔過；不截悔者，",
    "T22n1425_020:0391c25": "越毘尼罪。[0391c25] 波夜提者，如上說。[0391c25] 若自作，終日坐",
    "T22n1425_020:0391c26": "上，一波夜提。若起已還坐，隨坐，一一波夜提。",
    "T22n1425_020:0391c27": "他床而坐上者，越毘尼罪。榰&#x811A;床亦應量，",
    "T22n1425_020:0391c28": "當使堅牢，若客比丘來，次第付床褥，得過量",
    "T22n1425_020:0391c29": "床，應語知事者言：「借我鋸來！」問：「作何等？」答言：",
    "T22n1425_020:0392a01": "「此床過量，欲截令如法。」若知事者言：「莫截！檀",
    "T22n1425_020:0392a02": "越見者或能不喜。」若不久住者，鑿地埋&#x811A;齊",
    "T22n1425_020:0392a03": "量止。若久住者，應齊埋處木筒盛&#x811A;，勿使爛",
    "T22n1425_020:0392a04": "壞。若比丘入聚落，至檀越家坐，若床&#x811A;高者",
    "T22n1425_020:0392a05": "不得懸&#x811A;坐。若是知舊，應索承足机；若非知",
    "T22n1425_020:0392a06": "舊，應索塼木承足而坐，若福德舍中床高坐",
    "T22n1425_020:0392a07": "者無罪。是故說。",
    "T22n1425_020:0392a08": "[0392a08] 佛住舍衛城，廣說如上。爾時齋日、月八日、十",
    "T22n1425_020:0392a09": "四日、十五日，城內人民出禮覲世尊。波斯匿",
    "T22n1425_020:0392a10": "王子亦出禮拜，次至難陀、優波難陀所，語言：",
    "T22n1425_020:0392a11": "「比丘！示我觀看處。」答言：「甚善！」即將至閣上，",
    "T22n1425_020:0392a12": "示言：「王子！看是柱梁榱棟、櫨欂枅衡、彫文",
    "T22n1425_020:0392a13": "刻鏤、種種彩畫。」次至己房，見青色地敷好",
    "T22n1425_020:0392a14": "坐床，敷兜羅紵褥，兩頭安枕，以白[疊*毛]覆上。",
    "T22n1425_020:0392a15": "見已即問：「是誰所有？」答言：「我許。」王子言：「此",
    "T22n1425_020:0392a16": "大嚴麗，非尊者所宜。」答言：「若非我所宜，誰復",
    "T22n1425_020:0392a17": "應畜？」王子答言：「王、王子、大臣所應服飾。」復言：",
    "T22n1425_020:0392a18": "「我非王子耶？世尊若不出家，應作轉輪聖",
    "T22n1425_020:0392a19": "王，王四天下，汝等一切是我人民。然世尊",
    "T22n1425_020:0392a20": "不樂是處，出家成佛作法輪王，我是法輪王",
    "T22n1425_020:0392a21": "子，服飾設復過此，猶尚是宜，況此&#x9E81;物。」王子",
    "T22n1425_020:0392a22": "聞已，慚愧無言。諸比丘以是因緣往白世尊，",
    "T22n1425_020:0392a23": "佛言：「呼難陀、優波難陀來。」來已佛具問上事：",
    "T22n1425_020:0392a24": "「汝實爾不？」答言：「實爾。」佛言：「汝云何以兜羅綿",
    "T22n1425_020:0392a25": "紵褥，為世人所譏？從今日後不聽兜羅綿紵",
    "T22n1425_020:0392a26": "褥。」佛告諸比丘：「依止舍衛城住者皆悉令集，",
    "T22n1425_020:0392a27": "以十利故為諸比丘制戒，乃至已聞者當重",
    "T22n1425_020:0392a28": "聞。若比丘，兜羅綿紵褥，若坐、若臥，挽出已，波",
    "T22n1425_020:0392a29": "夜提。」[0392a29] 比丘者，如上說。[0392a29] 兜羅者，阿伽兜羅、婆",
    "T22n1425_020:0392b01": "迦兜羅、鳩吒闍兜羅、角兜羅、草兜羅、迦尸",
    "T22n1425_020:0392b02": "兜羅、華兜羅，諸餘兜羅等，是名兜羅。是中兜",
    "T22n1425_020:0392b03": "羅紵褥挽出已，波夜提悔過。挽出時抖擻令",
    "T22n1425_020:0392b04": "盡，若不盡者，以水沾手摩治令淨，然後，",
    "T22n1425_020:0392b05": "波夜提。[0392b05] 波夜提者，如上說。[0392b05] 若自作終日坐，",
    "T22n1425_020:0392b06": "一波夜提。起已還坐，隨坐，一一波夜提。他許",
    "T22n1425_020:0392b07": "坐者，越毘尼罪。若紵枕枕頭榰足，越毘尼",
    "T22n1425_020:0392b08": "罪。若病枕頭榰足，無罪。若以兜羅紵皮枕，",
    "T22n1425_020:0392b09": "得二越毘尼罪，皮及兜羅。若比丘入聚落，兜",
    "T22n1425_020:0392b10": "羅風吹著比丘衣，合衣坐者，越毘尼罪。應拂",
    "T22n1425_020:0392b11": "去而坐。若車載兜羅、若擔若負，風吹著比丘",
    "T22n1425_020:0392b12": "衣，合衣坐者，越毘尼罪，應拂去而坐。若敷草",
    "T22n1425_020:0392b13": "兜羅，比丘不得坐；若比丘角兜羅田中行，著",
    "T22n1425_020:0392b14": "衣不得坐，應拂去；若草兜羅、華兜羅田中行，",
    "T22n1425_020:0392b15": "著衣不得坐，應拂去。若敷草華兜羅坐上，",
    "T22n1425_020:0392b16": "越毘尼罪。歛草華兜羅坐，越毘尼罪。作田",
    "T22n1425_020:0392b17": "中，亦越毘尼罪。若為律師法師敷師子座，散",
    "T22n1425_020:0392b18": "華著上，不得坐，拂去而坐無罪。是故說。",
    "T22n1425_020:0392b19": "[0392b19] 佛住舍衛城，廣說如上。有五事饒益故，如來、",
    "T22n1425_020:0392b20": "應供、正遍知五日一行諸比丘房，見諸比",
    "T22n1425_020:0392b21": "丘床褥臥具，垢膩不淨處處沾污，如曼",
    "T22n1425_020:0392b22": "陀羅著日中曝曬。佛問諸比丘：「是誰床褥",
    "T22n1425_020:0392b23": "臥具垢穢不淨？」答言：「是諸比丘臥具不以物",
    "T22n1425_020:0392b24": "覆，是故污耳。」佛言：「從今日後聽作尼師壇。」",
    "T22n1425_020:0392b25": "[0392b25] 復次佛聽作尼師壇已，諸比丘合縷作。五事",
    "T22n1425_020:0392b26": "饒益故，如來、應供、正遍知五日一行諸房舍，",
    "T22n1425_020:0392b27": "見合縷[疊*毛]垢膩不淨處處沾污，如曼陀",
    "T22n1425_020:0392b28": "羅著日中曝曬。佛知而故問：「是誰合縷作尼",
    "T22n1425_020:0392b29": "師壇垢膩不淨？」答言：「世尊聽作尼師壇，諸",
    "T22n1425_020:0392c01": "比丘合縷作。」佛告諸比丘：「汝等云何合縷作",
    "T22n1425_020:0392c02": "尼師壇？從今日後當應量作，長二修伽陀&#x6429;",
    "T22n1425_020:0392c03": "手、廣一&#x6429;手半。」",
    "T22n1425_020:0392c04": "[0392c04] 復次佛住舍衛城，廣說如上。爾時眾多比丘",
    "T22n1425_020:0392c05": "在講堂上論議，作是言：「長老！世尊制尼師壇",
    "T22n1425_020:0392c06": "大小，若敷坐處，兩膝則無。若敷兩膝，坐處復",
    "T22n1425_020:0392c07": "無。」諸比丘以是因緣往白世尊，佛問比丘：「僧",
    "T22n1425_020:0392c08": "中上座是誰？」答言：「舍利弗。」佛語舍利弗：「眾多",
    "T22n1425_020:0392c09": "梵行人作是論，汝云何默然而聽？今當罰汝",
    "T22n1425_020:0392c10": "在日中立。」舍利弗受罰，即立日中。時諸比丘",
    "T22n1425_020:0392c11": "各前悔過，白言：「世尊！尊者舍利弗身體軟",
    "T22n1425_020:0392c12": "弱，願恕其愆，勿令不樂。」佛語諸比丘：「非為不",
    "T22n1425_020:0392c13": "樂，彼身風冷病，得日乃適然。日月星宿在虛",
    "T22n1425_020:0392c14": "空中尚可迴轉，舍利弗以受如來罰心不可",
    "T22n1425_020:0392c15": "迴轉。」諸比丘白佛言：「世尊！云何尊者舍利弗",
    "T22n1425_020:0392c16": "心不可迴轉？」佛言：「不但今日心不可迴轉，",
    "T22n1425_020:0392c17": "過去世時以曾如是，如《蛇本生經》中廣說。爾",
    "T22n1425_020:0392c18": "時蛇者即舍利弗是，彼時心堅不可迴轉。」",
    "T22n1425_020:0392c19": "[0392c19] 復次佛住舍衛城，廣說如上。五事饒益故，如",
    "T22n1425_020:0392c20": "來、應供、正遍知五日一行諸比丘房，見僧褥",
    "T22n1425_020:0392c21": "臥具中央鮮好，兩邊垢污。佛知而故問：「比",
    "T22n1425_020:0392c22": "丘是何等臥具？中央鮮好兩邊垢污。」答言：「世",
    "T22n1425_020:0392c23": "尊制尼師壇小，不得盡覆故，齊覆處淨、不覆",
    "T22n1425_020:0392c24": "處污。」佛言：「從今日後聽兩重作，不得輒爾",
    "T22n1425_020:0392c25": "厭課，持小故[疊*毛]覆，當兩重作。若用欽婆羅一",
    "T22n1425_020:0392c26": "重作，劫具二重作。」[0392c26] 復次佛住舍衛城，廣說如",
    "T22n1425_020:0392c27": "上。爾時尊者阿那律持尼師壇著肩上，禮世",
    "T22n1425_020:0392c28": "尊足，佛知而故問：「汝肩上是何等？」答言：「小尼",
    "T22n1425_020:0392c29": "師壇。世尊！是尼師壇太小，唯願更益。」佛言：「更",
    "T22n1425_020:0393a01": "益幾許乃足？」答言：「一&#x6429;手。」佛言：「聽益一",
    "T22n1425_020:0393a02": "&#x6429;手。」佛告諸比丘：「依止舍衛城住者皆悉",
    "T22n1425_020:0393a03": "令集，以十利故與諸比丘制戒，乃至已聞者",
    "T22n1425_020:0393a04": "當重聞。若比丘作尼師壇，應量作，長二修伽",
    "T22n1425_020:0393a05": "陀&#x6429;手、廣一&#x6429;手半，更益一&#x6429;手。若過作，",
    "T22n1425_020:0393a06": "截已，波夜提。」[0393a06] 比丘者，如上說。[0393a06] 作者，若自作、",
    "T22n1425_020:0393a07": "若使人作。[0393a07] 尼師壇者，世尊所聽。[0393a07] 應量者，長二",
    "T22n1425_020:0393a08": "修伽陀&#x6429;手、廣一&#x6429;手半。長者，縱。廣者，橫。[0393a08] 修",
    "T22n1425_020:0393a09": "伽陀者，如來、應供、正遍知。[0393a09] &#x6429;手者，如來&#x6429;手",
    "T22n1425_020:0393a10": "長二尺四寸。[0393a10] 益一&#x6429;手者，二重、三重，對頭",
    "T22n1425_020:0393a11": "&#x5374;刺。若過量者，截已，波夜提悔過；不截而悔，",
    "T22n1425_020:0393a12": "越毘尼罪。[0393a12] 波夜提者，如上說。[0393a12] 長應量、廣過量，",
    "T22n1425_020:0393a13": "若自作、若使人作，作成，波夜提。受用，越毘尼",
    "T22n1425_020:0393a14": "罪。廣應量、長過量；中央應量、邊過量；邊應量、",
    "T22n1425_020:0393a15": "中央過量，若自作、若使人作，作成，波夜提。",
    "T22n1425_020:0393a16": "受用，越毘尼罪。[疊*毛]量、縮量、水灑量，欲令乾已",
    "T22n1425_020:0393a17": "長大，若作成，波夜提。受用，越毘尼罪。作時當",
    "T22n1425_020:0393a18": "應量作，不得過量。尼師壇是隨坐衣，不得作",
    "T22n1425_020:0393a19": "三衣、不得淨施，及取薪草盛巨磨，唯得敷",
    "T22n1425_020:0393a20": "坐。若道路行，得長[疊*毛]著衣囊上、肩上擔。是故",
    "T22n1425_020:0393a21": "說。",
    "T22n1425_020:0393a22": "[0393a22] 佛住舍衛城，廣說如上。世尊五事饒益故，五",
    "T22n1425_020:0393a23": "日一行諸比丘房，見膿血瘡痂著衣在日中",
    "T22n1425_020:0393a24": "曬。佛知而故問：「是何等衣不淨若此？」答言：",
    "T22n1425_020:0393a25": "「世尊！諸比丘病疥瘡是故污衣。」佛言：「從今",
    "T22n1425_020:0393a26": "日後聽作覆瘡衣。」[0393a26] 復次佛住舍衛城，廣說如",
    "T22n1425_020:0393a27": "上。爾時世尊聽作覆瘡衣已，諸比丘不截縷",
    "T22n1425_020:0393a28": "合縷作，世尊以五事饒益故，五日一行諸比丘",
    "T22n1425_020:0393a29": "房，見合縷作覆瘡衣膿血垢污日中曬。佛知",
    "T22n1425_020:0393b01": "而故問：「是何等衣合縷作不淨若此？」答言：「世",
    "T22n1425_020:0393b02": "尊聽作覆瘡衣，諸比丘合縷作膿血垢污。」佛",
    "T22n1425_020:0393b03": "語諸比丘：「汝云何合縷作覆瘡衣？從今日後",
    "T22n1425_020:0393b04": "應量作覆瘡衣。」佛告諸比丘：「依止舍衛城住",
    "T22n1425_020:0393b05": "者皆悉令集，以十利故與諸比丘制戒，乃至",
    "T22n1425_020:0393b06": "已聞者當重聞。若比丘作覆瘡衣，應量作，長",
    "T22n1425_020:0393b07": "四修伽陀&#x6429;手、廣兩&#x6429;手半。若過作，截已，波",
    "T22n1425_020:0393b08": "夜提。」[0393b08] 比丘者，如上說。[0393b08] 覆瘡衣者，世尊所聽。",
    "T22n1425_020:0393b09": "應量、長廣、修伽陀、&#x6429;手者，如上說。若過量者，",
    "T22n1425_020:0393b10": "截已，波夜提悔過；不截而悔，越毘尼罪。[0393b10] 波夜",
    "T22n1425_020:0393b11": "提者，如上說。[0393b11] 長應量、廣過量，廣應量、長過",
    "T22n1425_020:0393b12": "量，中央應量、邊過量，邊應量、中央過量，若自",
    "T22n1425_020:0393b13": "作、若使人作，作成，波夜提。受用者，越毘尼",
    "T22n1425_020:0393b14": "罪。屈量、縮量、水灑量，欲令乾已長大，作成，波",
    "T22n1425_020:0393b15": "夜提。受用，越毘尼罪。當作應量是覆瘡衣，",
    "T22n1425_020:0393b16": "隨身衣，不得作三衣、不得淨施、不得取薪草",
    "T22n1425_020:0393b17": "盛巨磨。欲入聚落時，當先著，然後著僧伽",
    "T22n1425_020:0393b18": "梨施紐，出聚落已脫僧伽梨，抖擻襞[疊*毛]舉",
    "T22n1425_020:0393b19": "著常處。覆瘡衣，勿令燥脫剝瘡血出，當合著",
    "T22n1425_020:0393b20": "入水。不得入僧常所浴處，當在屏處，浸漬令",
    "T22n1425_020:0393b21": "液，然後脫之浣濯令淨。浴已得持拭身，後",
    "T22n1425_020:0393b22": "日用時亦復如是，乃至瘡差。差已，得作三",
    "T22n1425_020:0393b23": "衣及淨施除用。是故說。",
    "T22n1425_020:0393b24": "[0393b24] 佛住舍衛城，廣說如上。如三十事中《毘舍佉",
    "T22n1425_020:0393b25": "鹿母》廣說。乃至十二由延內，布施比丘雨浴",
    "T22n1425_020:0393b26": "衣。復次佛住舍衛城，廣說如上。爾時世尊聽",
    "T22n1425_020:0393b27": "比丘作雨浴衣，時諸比丘不截縷合縷作。世",
    "T22n1425_020:0393b28": "尊以五事利故，五日一行諸比丘房，見合縷",
    "T22n1425_020:0393b29": "[疊*毛]垢污不淨日中曬。佛知而故問：「是何等衣",
    "T22n1425_020:0393c01": "合縷作不淨如此？」答言：「世尊！如來聽作雨",
    "T22n1425_020:0393c02": "浴衣，諸比丘合縷作垢污不淨。」佛語諸比丘：",
    "T22n1425_020:0393c03": "「汝等云何合縷作雨浴衣？從今日後應量作，",
    "T22n1425_020:0393c04": "長六修伽陀&#x6429;手、廣二&#x6429;手半。」佛告諸比丘：",
    "T22n1425_020:0393c05": "「依止舍衛城住者皆悉令集，以十利故為諸",
    "T22n1425_020:0393c06": "比丘制戒，乃至已聞者當重聞。若比丘作雨",
    "T22n1425_020:0393c07": "浴衣，應量作，長六修伽陀&#x6429;手、廣二&#x6429;手半。",
    "T22n1425_020:0393c08": "若過量，截已，波夜提。」[0393c08] 比丘者，如上說。[0393c08] 雨浴衣",
    "T22n1425_020:0393c09": "者，世尊所聽。[0393c09] 應量者，長六修伽陀&#x6429;手、廣二",
    "T22n1425_020:0393c10": "&#x6429;手半。長廣、修伽陀、&#x6429;手者，如上說。若過量",
    "T22n1425_020:0393c11": "者，截已，波夜提悔過；不截悔者，越毘尼罪。",
    "T22n1425_020:0393c12": "[0393c12] 波夜提者，如上說。[0393c12] 長應量、廣過量，廣應量、長",
    "T22n1425_020:0393c13": "過量，中應量、邊過量，邊應量、中過量，若自作、",
    "T22n1425_020:0393c14": "若使人作，作成，波夜提。受用，越毘尼罪。屈",
    "T22n1425_020:0393c15": "量、縮量、水灑量，欲令乾已長大，若自作、若使",
    "T22n1425_020:0393c16": "人作，作成，波夜提。受用，越毘尼罪。[0393c16] 比丘五",
    "T22n1425_020:0393c17": "法成就，僧應拜作分雨浴衣。何等五？不隨愛、",
    "T22n1425_020:0393c18": "不隨瞋、不隨怖、不隨癡、知得不得。羯磨者應",
    "T22n1425_020:0393c19": "作是說：「大德僧聽！某甲比丘五法成就，若僧",
    "T22n1425_020:0393c20": "時到僧拜某甲比丘分雨浴衣，白如是。」",
    "T22n1425_020:0393c21": "「大德僧聽！某甲比丘五法成就，僧今拜某甲",
    "T22n1425_020:0393c22": "比丘分雨浴衣。諸大德忍某甲比丘分雨浴",
    "T22n1425_020:0393c23": "衣，忍者僧默然，若不忍者便說。」「僧已忍拜",
    "T22n1425_020:0393c24": "某甲比丘分雨浴衣竟，僧忍默然故，是事如",
    "T22n1425_020:0393c25": "是持。」作羯磨已，應眾僧中唱言：「諸大德，是中",
    "T22n1425_020:0393c26": "分物參差不同，相降四指八指，理不得計。」若",
    "T22n1425_020:0393c27": "不唱者，得越毘尼罪。從四月一日得雨浴衣，",
    "T22n1425_020:0393c28": "從上座次第付得已，不聽裸浴。又不得著雨",
    "T22n1425_020:0393c29": "浴衣，應著餘故衣。若在屏處、若深水裸浴，無",
    "T22n1425_020:0394a01": "罪。不得著雨浴衣作、眾僧治堂舍作，及白灰",
    "T22n1425_020:0394a02": "作、泥作、覆屋作、通水溝抒井作，當著餘故衣。",
    "T22n1425_020:0394a03": "是雨浴衣不得作三衣、不得淨施，不得餘用、",
    "T22n1425_020:0394a04": "持取薪草及盛巨磨，不得著入池水汪水中",
    "T22n1425_020:0394a05": "浴。大雨時得著，小小雨不得著。若大雨卒止",
    "T22n1425_020:0394a06": "垢膩未淨，得著入池水、汪水中浴。若比",
    "T22n1425_020:0394a07": "丘病服藥吐下、刺頭出血，及露地食時，得持",
    "T22n1425_020:0394a08": "作幔障。此雨浴衣四月半受用，至八月十五",
    "T22n1425_020:0394a09": "日，應僧中唱言：「諸大德！今日僧捨雨浴衣。」如",
    "T22n1425_020:0394a10": "是三唱。捨已得受持作三衣、若淨施、得作餘",
    "T22n1425_020:0394a11": "用。是故說。",
    "T22n1425_020:0394a12": "[0394a12] 佛住王舍城，廣說如上。爾時諸比丘著留縷",
    "T22n1425_020:0394a13": "衣，諸外道亦著留縷衣。時優婆塞欲禮比丘，",
    "T22n1425_020:0394a14": "誤禮外道，聞&#x546A;願異知非比丘，即便慚愧。時",
    "T22n1425_020:0394a15": "外道弟子欲禮外道，誤禮比丘，如是參錯。諸",
    "T22n1425_020:0394a16": "比丘以是因緣往白世尊，佛言：「從今已後，比",
    "T22n1425_020:0394a17": "丘衣應截縷作淨、染作淨。」外道欲與比丘作",
    "T22n1425_020:0394a18": "異故，留朱羅赤石染衣，捉三奇杖持軍持。復",
    "T22n1425_020:0394a19": "次佛住舍衛城，曠野比丘得拘舍耶衣，欲染",
    "T22n1425_020:0394a20": "煮染汁，如上三種染衣色中說。",
    "T22n1425_020:0394a21": "[0394a21] 復次佛住舍衛城毘舍離，比丘得欽婆羅，亦",
    "T22n1425_020:0394a22": "如上說。復次佛住舍衛城時，尊者孫陀羅難",
    "T22n1425_020:0394a23": "陀，是佛姨母子，有三十相。食後從舍衛城出，",
    "T22n1425_020:0394a24": "阿難隨後，亦如上三色衣中說。復次佛住舍",
    "T22n1425_020:0394a25": "衛城，爾時尊者阿羅軍荼，效佛衣量作衣，",
    "T22n1425_020:0394a26": "著入舍衛城。是比丘身短，衣長曳地而行，為",
    "T22n1425_020:0394a27": "世人所譏：「沙門釋子曳衣而行。」又人呵言：「汝",
    "T22n1425_020:0394a28": "不知耶？瞿曇沙門衣非己父母作，敗復更",
    "T22n1425_020:0394a29": "得，是故如是。」諸比丘以是因緣往白世尊，佛",
    "T22n1425_020:0394b01": "言：「呼阿羅軍荼來。」來已佛具問上事：「汝實爾",
    "T22n1425_020:0394b02": "不？」答言：「實爾。」佛言：「從今日後，當隨自身量作",
    "T22n1425_020:0394b03": "衣。」佛告諸比丘：「依止舍衛城住者皆悉令集，",
    "T22n1425_020:0394b04": "以十利故與諸比丘制戒，乃至已聞者當重",
    "T22n1425_020:0394b05": "聞。若比丘效如來衣量作衣，若過量，截已，",
    "T22n1425_020:0394b06": "波夜提。如來衣量長九修伽陀&#x6429;手、廣六&#x6429;",
    "T22n1425_020:0394b07": "手，是名如來衣量。」[0394b07] 比丘者，如上說。[0394b07] 如來衣量",
    "T22n1425_020:0394b08": "者，長九修伽陀&#x6429;手、廣六修伽陀&#x6429;手。長者，",
    "T22n1425_020:0394b09": "縱。廣者，橫。[0394b09] 修伽陀者，如來、應供、正遍知。[0394b09] &#x6429;手",
    "T22n1425_020:0394b10": "者，如來&#x6429;手長二尺四寸。若過者。截已，波",
    "T22n1425_020:0394b11": "夜提悔過；不截悔者，越毘尼罪。[0394b11] 波夜提者，如",
    "T22n1425_020:0394b12": "上說。[0394b12] 長應量、廣過量，若自作、若使人作，作成，",
    "T22n1425_020:0394b13": "波夜提。受用，越毘尼罪。廣應量、長過量，中應",
    "T22n1425_020:0394b14": "量、邊過量，邊應量、中過量，若屈量、縮量、水灑",
    "T22n1425_020:0394b15": "量，欲令乾已長大，若自作、若使人作，作成",
    "T22n1425_020:0394b16": "已，波夜提。受用，越毘尼罪。作時當減量，不",
    "T22n1425_020:0394b17": "得過量。當隨自身量。[0394b17] 僧伽梨有三種：上、中、",
    "T22n1425_020:0394b18": "下。上者，長五肘、廣三肘。中者，長五肘一不舒",
    "T22n1425_020:0394b19": "手、廣三肘一不舒手。下者，長四肘半、廣三肘",
    "T22n1425_020:0394b20": "一不舒手。著衣時，緣相降二指作。&#x6B1D;多羅僧",
    "T22n1425_020:0394b21": "有三種：上、中、下。上者長五肘，廣三肘。中者，長",
    "T22n1425_020:0394b22": "五肘一不舒手、廣三肘一不舒手。下者，長四",
    "T22n1425_020:0394b23": "肘半、廣三肘一不舒手。作安陀會亦有三種：",
    "T22n1425_020:0394b24": "上、中、下。上者，長五肘、廣三肘。中者，長五肘一",
    "T22n1425_020:0394b25": "不舒手、廣三肘一不舒手。下者，長四肘半、廣",
    "T22n1425_020:0394b26": "三肘一不舒手。下至覆三曼陀羅作泥洹",
    "T22n1425_020:0394b27": "僧。是故說。"
}