{
    "T37n1763_045:0514c20": "大般涅槃經集解卷第四十五",
    "T37n1763_045:0514c21": "(德王品第二十二)",
    "T37n1763_045:0514c23": "　廣出是有三乘無三乘等事",
    "T37n1763_045:0514c24": "　釋聞不聞義。謂三世聲並不可聞",
    "T37n1763_045:0514c25": "德王品第二十二案。僧亮曰。已說五門。次",
    "T37n1763_045:0514c26": "說行之所得功德也。僧宗曰。此品廣前五行",
    "T37n1763_045:0514c27": "也。功德是行中之勝。未至佛果。且有功德也。",
    "T37n1763_045:0514c28": "功德之與行。乃義有因果果耳。如苦樂一",
    "T37n1763_045:0514c29": "法。以能生之義為集。從生之義為苦。今行與",
    "T37n1763_045:0515a01": "功德。亦如是也。十功德中。以初功德。及第二",
    "T37n1763_045:0515a02": "功德。同廣聖行。第三第四。同廣梵行。第五第",
    "T37n1763_045:0515a03": "六。同廣天行。第七至第十。無別所廣。並通廣",
    "T37n1763_045:0515a04": "上三行也。寶亮曰。五行十功德。蓋左右為名",
    "T37n1763_045:0515a05": "也。行以從因向果為義。功德以讚歎受名也。",
    "T37n1763_045:0515a06": "又一解五行是因語。功德是果語也。所以者",
    "T37n1763_045:0515a07": "何。金剛心是因中之極。涅槃是果中之極。自",
    "T37n1763_045:0515a08": "一念以上。通一切行。盡是涅槃之因。雖然金",
    "T37n1763_045:0515a09": "剛已還。亦得具有因果之義。但未測起善之",
    "T37n1763_045:0515a10": "久。近要取前一念為因。能資生後念。後念善",
    "T37n1763_045:0515a11": "得生。必由前念善為因。如是前後念相續",
    "T37n1763_045:0515a12": "者。至佛果有即因即果義。若捉後念而望前",
    "T37n1763_045:0515a13": "念是因。捉前念而望後念是果。是則五行據",
    "T37n1763_045:0515a14": "因。十功德據果也。今十功德。還廣前五行。何",
    "T37n1763_045:0515a15": "以知之。聖行以戒定慧為體今初功德。還明",
    "T37n1763_045:0515a16": "三慧。終迄漏盡通為體也。第二功德。以五通",
    "T37n1763_045:0515a17": "為體。慧即是智慧。五通是定家之果。故以此",
    "T37n1763_045:0515a18": "二功德。廣聖行也。第三功德。以慈悲為體。第",
    "T37n1763_045:0515a19": "四功德。以十事為體。十事即是喜捨。故用此",
    "T37n1763_045:0515a20": "二。廣梵行也。第五功德。以五事為體。第六功",
    "T37n1763_045:0515a21": "德。以金剛三昧為體。此二廣天行。天行以八",
    "T37n1763_045:0515a22": "禪定為體故也。五事者。一諸根具。故能修定。",
    "T37n1763_045:0515a23": "二不生邊地。以非難故能修定。三諸天護念。",
    "T37n1763_045:0515a24": "四世間愛念。宿植德本。故天護人愛。便能修",
    "T37n1763_045:0515a25": "定。五得宿命智。即是定果也。修此五事。便得",
    "T37n1763_045:0515a26": "天行。金剛三昧。即是眾定中之極。故知廣天",
    "T37n1763_045:0515a27": "行也。第七第八兩功德。廣嬰兒行。第七以四",
    "T37n1763_045:0515a28": "法為體。謂親近善友。聽聞正法。繫念思惟。如",
    "T37n1763_045:0515a29": "說修行。此四本是始行之所行。教嬰兒之法。",
    "T37n1763_045:0515b01": "第八以九聚法為體。從斷五陰。乃至心善解",
    "T37n1763_045:0515b02": "脫。亦是始教之法。是故得知此二功德。並廣",
    "T37n1763_045:0515b03": "嬰兒行也。第十功德廣病行。而相傳用前三",
    "T37n1763_045:0515b04": "種病人。及須陀洹等五種病人。為病行相。今",
    "T37n1763_045:0515b05": "第九功德。還明三種病人也。第十功德。明三",
    "T37n1763_045:0515b06": "十七品。此三十七品。即是彼五種病人。所行",
    "T37n1763_045:0515b07": "之法。是故廣病行也。智秀曰。大判一品。凡有",
    "T37n1763_045:0515b08": "二意。初列總歎。第二隨辨體。別為十者。蓋",
    "T37n1763_045:0515b09": "一塗之法門耳。",
    "T37n1763_045:0515b10": "爾時世尊告光明遍照(至)無有相貌世間所",
    "T37n1763_045:0515b11": "無。案。僧亮曰。此菩薩好修功德命為語對",
    "T37n1763_045:0515b12": "也。一行得二功德。五行具十德也。僧宗曰。二",
    "T37n1763_045:0515b13": "乘心劣。豈能思量耶。非內者。非二乘也。非外",
    "T37n1763_045:0515b14": "者。非外道所能行。非難者。於菩薩不難也。非",
    "T37n1763_045:0515b15": "易者。二乘不能行也。非相非非相者。中道忘",
    "T37n1763_045:0515b16": "相之解。與理冥符。是出世之法也。寶亮曰。",
    "T37n1763_045:0515b17": "今將欲解十功德。故先一往。且總讚歎。云",
    "T37n1763_045:0515b18": "不與二乘共者。二乘之行。本不近道。云何心",
    "T37n1763_045:0515b19": "得行此理耶。故發軫唱云。不無二乘共也。不",
    "T37n1763_045:0515b20": "可思議者。十地真解。離有無之相。豈是有無",
    "T37n1763_045:0515b21": "之心。可圖度耶。聞則驚怪者。理玄深寂。豈",
    "T37n1763_045:0515b22": "是執相者。所能解。故曰驚也。非下過之所",
    "T37n1763_045:0515b23": "知。故稱怪也。非內非外者。若為有無之所攝。",
    "T37n1763_045:0515b24": "可屬內外。既絕有心之境。安得是內是外耶。",
    "T37n1763_045:0515b25": "非難非易者。若修心得所。必會而非難。於不",
    "T37n1763_045:0515b26": "行道者。而息望故。言非易也。非相非非相者。",
    "T37n1763_045:0515b27": "體絕形名。故言非相也。然非不現相而莊嚴。",
    "T37n1763_045:0515b28": "故亦言非非相也。非是世法者。神解以法性",
    "T37n1763_045:0515b29": "為本。非因之所生。豈是世法。若據體以辨",
    "T37n1763_045:0515c01": "用。義亦因之也。無有相貌者。體既無有無無。",
    "T37n1763_045:0515c02": "豈有相貌可示耶。世間所無者。真體既絕百",
    "T37n1763_045:0515c03": "非。百是豈為世間所據。此總歎功德體也。",
    "T37n1763_045:0515c04": "何等為十一者有五(至)能知如來密藏是為五",
    "T37n1763_045:0515c05": "事。案。僧宗曰。名雖有五。以性而錄。理不出",
    "T37n1763_045:0515c06": "三也。何等初一事明聞慧。中二為思慧。後",
    "T37n1763_045:0515c07": "一為修慧也。寶亮曰。義惟五事。雖復不出",
    "T37n1763_045:0515c08": "三慧。然而不可定以初事是聞慧。以第二事",
    "T37n1763_045:0515c09": "為思慧也。但必知總以三慧為體耳。何故然",
    "T37n1763_045:0515c10": "耶。群生根性萬差。解有利鈍。發解之時節復",
    "T37n1763_045:0515c11": "異。豈可定耶。智秀曰。五事第一第二第五。此",
    "T37n1763_045:0515c12": "三事。即是聞思修慧也。第三第四。此二事就",
    "T37n1763_045:0515c13": "慧。能有所斷功用為體也。下文釋第五修慧",
    "T37n1763_045:0515c14": "云。雖知眾生實無有我。此二句明善照於空。",
    "T37n1763_045:0515c15": "兼達於有。初是眾生空。後是法空。次下諸句。",
    "T37n1763_045:0515c16": "明善照於有。兼知於空。通約假名眾生。以",
    "T37n1763_045:0515c17": "顯義也。",
    "T37n1763_045:0515c18": "何等不聞而能得聞(至)是名不聞而能得聞。",
    "T37n1763_045:0515c19": "案。僧亮曰。第一第二功德。對聖行也。第一說",
    "T37n1763_045:0515c20": "漏盡通。此五事是斷漏事。佛性至涅槃有五",
    "T37n1763_045:0515c21": "事。一曰四果。皆說常法。昔所不聞。而今得",
    "T37n1763_045:0515c22": "聞。此辨因也。僧宗曰。向已列數。念明此",
    "T37n1763_045:0515c23": "法。妙絕常倫。事見金剛身品也。寶亮曰。此第",
    "T37n1763_045:0515c24": "一事也。昔日機根未熟。所以未能得聞。今日",
    "T37n1763_045:0515c25": "機緣既發。便感聲激。是則昔以無感故不",
    "T37n1763_045:0515c26": "聞。今以因惑而聞也。雖復藉言教而聞。即",
    "T37n1763_045:0515c27": "聞無所聞。故言聞所未聞。理雖如此。自有",
    "T37n1763_045:0515c28": "從不聞得不聞。從聞得不聞者也。第二事語",
    "T37n1763_045:0515c29": "其聞法而致。第三事談其得解後有所除。第",
    "T37n1763_045:0516a01": "四事明其內解心決。第五事出其所解之境。",
    "T37n1763_045:0516a02": "從此經而知理。然文中釋初事。有兩重。第一",
    "T37n1763_045:0516a03": "從所謂甚深涅槃微密之義下。正列不聞之",
    "T37n1763_045:0516a04": "法體者。謂大般涅槃。常樂我淨也。尋此之旨",
    "T37n1763_045:0516a05": "故。得知功德之名。據於果語。明如此勝果。百",
    "T37n1763_045:0516a06": "非所能盡。是則昔所不聞。而能得聞。第二",
    "T37n1763_045:0516a07": "從復有不聞謂外道經書下。列出不聞。今以",
    "T37n1763_045:0516a08": "邪法所據。明如此等經。悉無如是深密之義。",
    "T37n1763_045:0516a09": "亦因此經而知也。",
    "T37n1763_045:0516a10": "聞已利益者若能聽受(至)是名聞已能為利",
    "T37n1763_045:0516a11": "益。案。僧亮曰。第二是利益事得果也。僧",
    "T37n1763_045:0516a12": "宗曰。聞經識旨。得二無礙也。寶亮曰。下去四",
    "T37n1763_045:0516a13": "事。義例相從。推可知也。",
    "T37n1763_045:0516a14": "斷疑心者疑有二種(至)是名能斷疑惑之心。",
    "T37n1763_045:0516a15": "案。僧宗曰。生疑亦不必皆由此經。若疑二乘",
    "T37n1763_045:0516a16": "為有為無。法華諸經已能除之。此乃遍引耳。",
    "T37n1763_045:0516a17": "慧心正直無邪曲者(至)是名菩薩摩訶薩正",
    "T37n1763_045:0516a18": "直之見。案。僧亮曰。第三第四第五類辨",
    "T37n1763_045:0516a19": "果也。僧宗曰。曲見有二種一謂外道。二謂聲",
    "T37n1763_045:0516a20": "聞。今於此經得教下旨。故謂正直解也。",
    "T37n1763_045:0516a21": "能知如來深密義者(至)是名甚深祕密之義。",
    "T37n1763_045:0516a22": "案。僧亮曰。因果難知。甚深義也。佛性是因之",
    "T37n1763_045:0516a23": "深者。無我以下。皆說中道也。僧宗曰。此第五",
    "T37n1763_045:0516a24": "辨修慧也。境不異前。但解力轉深耳。",
    "T37n1763_045:0516a25": "爾時光明遍照高貴(至)解佛所說聞不聞義",
    "T37n1763_045:0516a26": "不然。案。僧亮曰。承上所說不聞聞。佛性五",
    "T37n1763_045:0516a27": "事。皆是常法。若常法可聞。不應是常。假難以",
    "T37n1763_045:0516a28": "辨之也。下構六難也。僧宗曰。此難生於初",
    "T37n1763_045:0516a29": "句也。若初句無滯。則餘亦通矣。故先以為難",
    "T37n1763_045:0516b01": "也。將欲顯諸法不定。遠彰空義。故假設不定",
    "T37n1763_045:0516b02": "之難耳。寶亮曰。德王今作定有定無難者。意",
    "T37n1763_045:0516b03": "在時情也。下復有五難。成此初執。合為六難",
    "T37n1763_045:0516b04": "也。凡夫封著。實為可患。聞有則成性執。聞無",
    "T37n1763_045:0516b05": "便成斷見。智秀曰。此下有三翻難兩翻問。今",
    "T37n1763_045:0516b06": "第一翻中有七句。第一作定難。第二第六第",
    "T37n1763_045:0516b07": "七同作不聞難。第三第四同作聞難。第五一",
    "T37n1763_045:0516b08": "句防難也。不然者。不然聞不聞之旨也。",
    "T37n1763_045:0516b09": "何以故法若有者便應定有(至)便應定無不",
    "T37n1763_045:0516b10": "應滅。案。僧亮曰。意在前關也。聞不聞義。不",
    "T37n1763_045:0516b11": "離此二。若聞作不聞。則有法應滅。若不聞作",
    "T37n1763_045:0516b12": "聞。則無法可生也。此第一難也。僧宗曰。先說",
    "T37n1763_045:0516b13": "兩關。令法相是定也。若定有者。可從聲教而",
    "T37n1763_045:0516b14": "聞。若定無者。則妙絕於相。永不可聞也。無不",
    "T37n1763_045:0516b15": "應生者。若理絕聲教。不可聞聲而聞也。有",
    "T37n1763_045:0516b16": "不應滅者。謂聲教是可聞之法。不可令不聞",
    "T37n1763_045:0516b17": "也。寶亮曰。夫定有之法。則常可得聞。若必定",
    "T37n1763_045:0516b18": "無。則常不可聞。所以聞所不聞。此義不然。",
    "T37n1763_045:0516b19": "如其聞者是則為聞(至)云何而言聞所不聞。",
    "T37n1763_045:0516b20": "案。道生曰。合難聞不聞也。謂聞不聞。似若聞",
    "T37n1763_045:0516b21": "成不聞。理既不然。便應聞自是聞。不聞自是",
    "T37n1763_045:0516b22": "不聞也。僧亮曰。定有定無。已竟結成難也。",
    "T37n1763_045:0516b23": "世尊若不可聞是為不聞(至)云何而言聞所不",
    "T37n1763_045:0516b24": "聞。案。道生曰。離難聞不聞也。若果不如向",
    "T37n1763_045:0516b25": "言。便是聞復聞也。夫聞不可重聞。猶不可聞",
    "T37n1763_045:0516b26": "必不可聞也。僧亮曰。重難無法不應可聞。如",
    "T37n1763_045:0516b27": "已聞之法。而不可重聞。況本來定無法。而",
    "T37n1763_045:0516b28": "當可聞。寶亮曰。此下頻借四譬。結成前難也。",
    "T37n1763_045:0516b29": "此第一譬。明聲是可聞法。涅槃既非音聲。云",
    "T37n1763_045:0516c01": "何而言聞所不聞耶。智秀曰。第二難也。謂已",
    "T37n1763_045:0516c02": "謝者。不可聞也。",
    "T37n1763_045:0516c03": "譬如去者至則不去去則不至。案。道生曰。",
    "T37n1763_045:0516c04": "譬前合難也。僧亮曰。以此譬前有無各定也。",
    "T37n1763_045:0516c05": "寶亮曰。至則不去。譬聞已不聞法。則不至",
    "T37n1763_045:0516c06": "譬不聞不聞也。",
    "T37n1763_045:0516c07": "亦如生已不生不生(至)不聞不聞亦復如是。",
    "T37n1763_045:0516c08": "案。僧亮曰。以此譬後重難也。寶亮曰。生已不",
    "T37n1763_045:0516c09": "生。譬聞已不聞。不生不生。譬不聞不聞也。得",
    "T37n1763_045:0516c10": "已不得。亦如是也。",
    "T37n1763_045:0516c11": "世尊若不聞者一切眾生(至)雖見佛性未得",
    "T37n1763_045:0516c12": "明了。案。道生曰。若不聞復為聞。一往如似",
    "T37n1763_045:0516c13": "可得教義。而聞更作聞。為躓大矣。僧亮曰。",
    "T37n1763_045:0516c14": "第二難也。僧宗曰。茲決難也。不聞之理。可",
    "T37n1763_045:0516c15": "強得者。菩提亦可強得也。仍取佛意。若亦可",
    "T37n1763_045:0516c16": "強得者。十住菩薩見佛性未明了。何不強明",
    "T37n1763_045:0516c17": "了耶。寶亮曰。借菩提為決。若菩提不可強得",
    "T37n1763_045:0516c18": "者。不聞之理。豈可強聞耶。",
    "T37n1763_045:0516c19": "世尊若不聞聞者如來往昔(至)於阿含中復言",
    "T37n1763_045:0516c20": "無師。案。僧亮曰。第三難也。寶亮曰。若不聞",
    "T37n1763_045:0516c21": "之法。要必得聞者。佛應有師。若言無師。云",
    "T37n1763_045:0516c22": "何而說聞所不聞也。",
    "T37n1763_045:0516c23": "若不聞不聞如來得成(至)不聞是經亦應得",
    "T37n1763_045:0516c24": "見。案。道生曰。不聞之理。遂不可聞者。躓",
    "T37n1763_045:0516c25": "亦大也。僧亮曰。第四難也。僧宗曰。逆取佛",
    "T37n1763_045:0516c26": "意。若言改以不聞。此不聞得佛者。彌有過也。",
    "T37n1763_045:0516c27": "寶亮曰。若果自然得道不聞不聞者。眾生亦",
    "T37n1763_045:0516c28": "應爾。不假聞此不聞。",
    "T37n1763_045:0516c29": "世尊凡是色者或可見(至)云何而言可得見",
    "T37n1763_045:0517a01": "聞。案。道生曰。更單難前聞義也。僧亮曰。第",
    "T37n1763_045:0517a02": "五難也。僧宗曰。第五第六難。大意相似而第",
    "T37n1763_045:0517a03": "五難小賒。第六難轉切也。今此中猶許現在",
    "T37n1763_045:0517a04": "有聞也。寶亮曰。上四難一向反理。此下兩難。",
    "T37n1763_045:0517a05": "傍助佛解。明萬法無定。佛正承此而答也。難",
    "T37n1763_045:0517a06": "意謂。可見之法。猶有見不見。況涅槃非色非",
    "T37n1763_045:0517a07": "聲。云何可得而聞耶。",
    "T37n1763_045:0517a08": "世尊過去已滅則不可聞(至)大涅槃經聞所不",
    "T37n1763_045:0517a09": "聞。案。僧亮曰。第六難也。寶亮曰。亦如第五",
    "T37n1763_045:0517a10": "難意無異。若萬法有一定性。則無三世。以無",
    "T37n1763_045:0517a11": "定故。經三世耳。而已過之。聲不可聞者。未至",
    "T37n1763_045:0517a12": "亦不聞。現在即生即滅。又不可聞。故論云。諸",
    "T37n1763_045:0517a13": "法取取塵無處。以況涅槃也。",
    "T37n1763_045:0517a14": "爾時世尊讚光明遍照(至)如十住菩薩之所知",
    "T37n1763_045:0517a15": "見。案。道生曰。善其難也。僧亮曰。難其解空",
    "T37n1763_045:0517a16": "也。常與無常。皆從緣有已。而常法從緣。見",
    "T37n1763_045:0517a17": "無常法。從緣生也。緣則是空。空則無見無聞",
    "T37n1763_045:0517a18": "也。唯十地所知耳。寶亮曰。印可其後二難。謂",
    "T37n1763_045:0517a19": "萬法無性。如幻如炎等也。",
    "T37n1763_045:0517a20": "時大眾中忽然之頃(至)譬如比丘入師子王",
    "T37n1763_045:0517a21": "定。案。僧亮曰。非青見青等。皆表諸法無定",
    "T37n1763_045:0517a22": "也。所以兩佛相證者。明法相不異。諸佛道同。",
    "T37n1763_045:0517a23": "法從緣見見則常也。十號不異。法輪亦同也。",
    "T37n1763_045:0517a24": "從緣所生。無常國土。淨穢不同。眾生善惡亦",
    "T37n1763_045:0517a25": "異耳。",
    "T37n1763_045:0517a26": "爾時文殊師利菩薩白佛言(至)爾時如來默",
    "T37n1763_045:0517a27": "然不說。案。僧亮曰。光以證佛所說。所以不",
    "T37n1763_045:0517a28": "得答也。寶亮曰。時眾之疑未去。佛不答也。眾",
    "T37n1763_045:0517a29": "生執心既重。若直以理答。不必為彼心用。所",
    "T37n1763_045:0517b01": "以寄事以感其情也。",
    "T37n1763_045:0517b02": "迦葉菩薩復問文殊師利(至)雖相諮問然無答",
    "T37n1763_045:0517b03": "者。案。僧亮曰。文殊應答而不答者。未聞命",
    "T37n1763_045:0517b04": "故也。",
    "T37n1763_045:0517b05": "爾時世尊問文殊師利(至)阿耨多羅三藐三菩",
    "T37n1763_045:0517b06": "提燈。案。僧亮曰。彼滿月佛。現此光也。從因",
    "T37n1763_045:0517b07": "而現。因即慧也。無因緣者。常法不從生因生",
    "T37n1763_045:0517b08": "故也。亦有因緣者。從了因見也。",
    "T37n1763_045:0517b09": "佛言文殊師利汝今莫入(至)應以世諦而解脫",
    "T37n1763_045:0517b10": "之。案。僧亮曰。謂深說為第一義。淺說為世",
    "T37n1763_045:0517b11": "諦也。寶亮曰。命使為說光所由來處也。",
    "T37n1763_045:0517b12": "文殊師利言世尊於此東方(至)多有眾鳥遊集",
    "T37n1763_045:0517b13": "其上。案。僧亮曰。示從緣生法是無常也。",
    "T37n1763_045:0517b14": "復有無量虎狼師子(至)心常憐愍一切眾生。",
    "T37n1763_045:0517b15": "案。僧亮曰。說眾生淨心者。即示淨土因也。",
    "T37n1763_045:0517b16": "其佛號曰滿月光明(至)菩薩摩訶薩所問等無",
    "T37n1763_045:0517b17": "有異。案。僧亮曰。從緣法常故一也。十號既",
    "T37n1763_045:0517b18": "同。法不異也。",
    "T37n1763_045:0517b19": "彼滿月光明佛即告琉璃光(至)是名因緣亦非",
    "T37n1763_045:0517b20": "因緣。案。僧亮曰。具說因緣。即說世諦有來",
    "T37n1763_045:0517b21": "去也。",
    "T37n1763_045:0517b22": "大般涅槃經集解卷第四十五"
}