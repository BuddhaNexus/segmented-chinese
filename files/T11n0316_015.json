{
    "T11n0316_015:0815b02": "佛說大乘菩薩藏正法經卷第十",
    "T11n0316_015:0815b03": "五",
    "T11n0316_015:0815b05": "西天譯經三藏朝散大夫",
    "T11n0316_015:0815b06": "試光祿卿傳梵大師賜紫",
    "T11n0316_015:0815b07": "沙門臣法護等奉 詔譯",
    "T11n0316_015:0815b08": "如來不思議品第四之九",
    "T11n0316_015:0815b09": "[0815b09] 「復次舍利子！如來所有十八不共佛法，諸住",
    "T11n0316_015:0815b10": "信菩薩聞是說已，應生淨信，超越分別、離諸",
    "T11n0316_015:0815b11": "疑惑、乃至發希有想。而是十八種法，如來",
    "T11n0316_015:0815b12": "以具足故了知勝處，於大眾中作師子吼轉",
    "T11n0316_015:0815b13": "妙梵輪，餘諸沙門婆羅門悉不能轉，所有一",
    "T11n0316_015:0815b14": "切世間天人魔梵，無與如來同其法者。云何",
    "T11n0316_015:0815b15": "名為如來十八種法？一者如來三業無諸過",
    "T11n0316_015:0815b16": "失。所謂身無過失故，若智若愚無與如來同",
    "T11n0316_015:0815b17": "法語者，何以故？佛世尊者，身業清淨無諸過",
    "T11n0316_015:0815b18": "失。如來身相端直，諸威儀道進止可觀，若向",
    "T11n0316_015:0815b19": "若背、若屈若伸都無缺失。被僧伽梨、執持應",
    "T11n0316_015:0815b20": "器，而僧伽梨衣離地四指，毘藍婆風不能吹",
    "T11n0316_015:0815b21": "鼓，舉足下足行住坐臥威儀如法，於城邑聚",
    "T11n0316_015:0815b22": "落若入若出，下足按地而不損觸千輻輪相，",
    "T11n0316_015:0815b23": "於虛空中雨眾蓮華及諸妙香。又復如來足",
    "T11n0316_015:0815b24": "按地時，傍生趣中諸眾生類於七夜中悉得",
    "T11n0316_015:0815b25": "快樂，命終之後得生天界。佛身光明普遍照",
    "T11n0316_015:0815b26": "耀，下至阿鼻地獄，彼諸眾生蒙光照觸皆獲",
    "T11n0316_015:0815b27": "樂受。此名如來身無過失。又復如來語無過",
    "T11n0316_015:0815b28": "失。此語無過失者，若智若愚無與如來同法",
    "T11n0316_015:0815b29": "語者。何以故？舍利子！如來所出語言悉知時",
    "T11n0316_015:0815c01": "故。是如實語、誠諦語、平等語、如說能行語、",
    "T11n0316_015:0815c02": "無眾雜語、令諸眾生歡喜語、無重複語、善",
    "T11n0316_015:0815c03": "文善義妙莊嚴語，以一語言音聲，隨諸眾生",
    "T11n0316_015:0815c04": "種種意樂咸生歡喜語。此名如來語無過失。",
    "T11n0316_015:0815c05": "又復如來心無過失。此心無過失者，若智若",
    "T11n0316_015:0815c06": "愚無與如來同法語者。何以故？舍利子！如來",
    "T11n0316_015:0815c07": "雖常住等引心而不捨離一切佛事，常所施",
    "T11n0316_015:0815c08": "作心無所觀，於一切法無礙知見而常運轉。",
    "T11n0316_015:0815c09": "此名如來心無過失。即以如是心無過失之",
    "T11n0316_015:0815c10": "法，為諸眾生亦然宣說，普令斷除諸心過失。",
    "T11n0316_015:0815c11": "此等是名如來第一不共佛法。",
    "T11n0316_015:0815c12": "[0815c12] 「舍利子！如來心無愛著，所有一切魔及魔眾",
    "T11n0316_015:0815c13": "并餘邪異外道，於佛如來伺不得便。何以故？",
    "T11n0316_015:0815c14": "如來若順若逆、若尊重若損害，皆已離故。一",
    "T11n0316_015:0815c15": "切眾生若起尊重，心亦不高；若不尊重，心亦",
    "T11n0316_015:0815c16": "不恚。如來諸所作事已作見作，悉無流散、不",
    "T11n0316_015:0815c17": "起愛著，亦復不與世間相違，以如來心無愛",
    "T11n0316_015:0815c18": "著故。修無諍行，如來無我無執無取，離諸結",
    "T11n0316_015:0815c19": "縛，是故如來無所愛著。以其無故，為諸眾生",
    "T11n0316_015:0815c20": "亦然宣說斷愛著法。此是如來第二不共佛",
    "T11n0316_015:0815c21": "法。[0815c21] 「復次舍利子！如來無失念。若有失念即有",
    "T11n0316_015:0815c22": "癡暗，以其如來無癡暗故，即於禪定解脫等",
    "T11n0316_015:0815c23": "持等至悉無障礙，所有一切眾生心行動轉",
    "T11n0316_015:0815c24": "普觀察已，即為如應宣說法要。由無忘失故，",
    "T11n0316_015:0815c25": "於諸法、義、樂說、辯才及無礙解皆無忘失。如",
    "T11n0316_015:0815c26": "來於過去未來現在具無礙智見故，自解了",
    "T11n0316_015:0815c27": "已，即為眾生廣大宣說過去未來現在無礙",
    "T11n0316_015:0815c28": "智見無忘失法。此是如來第三不共佛法。",
    "T11n0316_015:0815c29": "[0815c29] 「復次舍利子！如來常住三摩呬多。若行若住",
    "T11n0316_015:0816a01": "若坐若臥、若食食已、或復默然，心無所得。如",
    "T11n0316_015:0816a02": "來已得甚深三摩地法及最上波羅蜜多，能",
    "T11n0316_015:0816a03": "觀所觀悉無障礙。所有一切眾生及眾生聚",
    "T11n0316_015:0816a04": "中悉不能觀如來之心，唯除如來加持力故。",
    "T11n0316_015:0816a05": "如來常住三摩呬多心已，即為眾生如應宣",
    "T11n0316_015:0816a06": "說三摩地中清淨捨法。此是如來第四不共",
    "T11n0316_015:0816a07": "佛法。",
    "T11n0316_015:0816a08": "[0816a08] 「復次舍利子！如來無種種想，不於種種想及",
    "T11n0316_015:0816a09": "諸境界而住其心。何以故？如來於剎土中無",
    "T11n0316_015:0816a10": "種種想，剎土如虛空無有盡故。於眾生中無",
    "T11n0316_015:0816a11": "種種想，眾生自性無種種故。於諸佛中無種",
    "T11n0316_015:0816a12": "種想，法界無差別平等智故。於諸法中無種",
    "T11n0316_015:0816a13": "種想，離貪法故。如來於眾生中見具戒者不",
    "T11n0316_015:0816a14": "起敬心，見毀戒者不起慢心，不饒益者現起",
    "T11n0316_015:0816a15": "饒益，無不饒益普饒益故，不調伏者平等調",
    "T11n0316_015:0816a16": "伏，邪定聚者亦不輕慢。如來於一切法中起",
    "T11n0316_015:0816a17": "平等行，此名如來無種種想，即以此法為諸",
    "T11n0316_015:0816a18": "眾生宣說斷除種種之想。此是如來第五不",
    "T11n0316_015:0816a19": "共佛法。",
    "T11n0316_015:0816a20": "[0816a20] 「復次舍利子！如來於諸捨法無不決擇。何以",
    "T11n0316_015:0816a21": "故？如來於修道者而行捨法，非修道者亦不",
    "T11n0316_015:0816a22": "棄捨。於修心者而行捨法，非修心者亦不棄",
    "T11n0316_015:0816a23": "捨。於修戒者而行捨法，非修戒者亦不棄捨。",
    "T11n0316_015:0816a24": "於修慧者而行捨法，非修慧者亦不棄捨。於",
    "T11n0316_015:0816a25": "智行捨、不棄愚癡。捨出世間、不棄世間。於聖",
    "T11n0316_015:0816a26": "出離者而行捨法，非聖出離者亦不棄捨。如",
    "T11n0316_015:0816a27": "來轉妙梵輪而行捨法，於諸眾生亦不捨離",
    "T11n0316_015:0816a28": "大悲之心。如來自所證成平等捨法，不假對",
    "T11n0316_015:0816a29": "治而能隨順。舍利子！又復如來於捨法中無",
    "T11n0316_015:0816b01": "高無下亦無所住，已得不動，離於二法，無",
    "T11n0316_015:0816b02": "出無入。依時而捨不越於時，無動搖、無別異、",
    "T11n0316_015:0816b03": "無分別、無所觀、無和合、無表示、無實無虛、無",
    "T11n0316_015:0816b04": "誠無妄亦無領納。如是如來捨法具足，即以",
    "T11n0316_015:0816b05": "是法為諸眾生廣大宣說令捨法圓滿。此是",
    "T11n0316_015:0816b06": "如來第六不共佛法。",
    "T11n0316_015:0816b07": "[0816b07] 「復次舍利子！如來所欲無減。何名為欲？謂",
    "T11n0316_015:0816b08": "善法欲。復何名無？謂即如來大慈心欲無",
    "T11n0316_015:0816b09": "減、大悲心欲無減、說法欲無減、化度眾生欲",
    "T11n0316_015:0816b10": "無減、成熟眾生欲無減、伺察欲無減、教示菩",
    "T11n0316_015:0816b11": "薩欲無減、令三寶種不斷欲無減。如來所欲",
    "T11n0316_015:0816b12": "所向，智為先導。如是等如來所欲，皆為令彼",
    "T11n0316_015:0816b13": "一切眾生圓滿無上一切智果，如其所應宣",
    "T11n0316_015:0816b14": "說法要。此是如來第七不共佛法。",
    "T11n0316_015:0816b15": "[0816b15] 「復次舍利子！如來精進無減。以其如來精進",
    "T11n0316_015:0816b16": "力故，普為化度一切眾生不捨精進，令聽法",
    "T11n0316_015:0816b17": "者不生疲倦，如來於聽法者亦無所得。觀其",
    "T11n0316_015:0816b18": "法器，如來隨應為說法要，不生疲懈亦無中",
    "T11n0316_015:0816b19": "止。當說法時不念飲食，於其中間不捨眾生。",
    "T11n0316_015:0816b20": "如來過度殑伽沙數等諸佛剎，其中若有一",
    "T11n0316_015:0816b21": "眾生未化度者，如來身語心業悉無疲倦，三",
    "T11n0316_015:0816b22": "業輕安發起精進如理勤行，令諸眾生得聖",
    "T11n0316_015:0816b23": "解脫。是為如來為諸眾生大精進力。此是如",
    "T11n0316_015:0816b24": "來第八不共佛法。",
    "T11n0316_015:0816b25": "[0816b25] 「復次舍利子！如來於一切處、一切種諸念無",
    "T11n0316_015:0816b26": "減。如來正念悉無忘失。何以故？諸佛如來相",
    "T11n0316_015:0816b27": "續現證阿耨多羅三藐三菩提果，所有一切",
    "T11n0316_015:0816b28": "眾生過去未來現在諸心，如來悉能任持觀",
    "T11n0316_015:0816b29": "察。如來於諸念中畢竟不復有所忘失，隨諸",
    "T11n0316_015:0816c01": "眾生一切心行而悉了知。如來不復思想觀",
    "T11n0316_015:0816c02": "視，正念無減，住三聚法了眾生根，解入眾生",
    "T11n0316_015:0816c03": "一切意樂，觀眾生行。如來亦無思惟伺察，說",
    "T11n0316_015:0816c04": "法無斷。所以者何？隨其如來念無減故，念即",
    "T11n0316_015:0816c05": "寂靜悉無忘失，即以是法為諸眾生廣大宣",
    "T11n0316_015:0816c06": "說。此是如來第九不共佛法。",
    "T11n0316_015:0816c07": "[0816c07] 「復次舍利子！如來等持無減。所有如來等持",
    "T11n0316_015:0816c08": "之法，即是一切法平等，如其所說諸法平等。",
    "T11n0316_015:0816c09": "何名如來等持無減？謂若真如平等即等持",
    "T11n0316_015:0816c10": "平等，若等持平等即諸如來平等。若入是平",
    "T11n0316_015:0816c11": "等法門，此即說名三摩呬多。若貪際平等，即",
    "T11n0316_015:0816c12": "離貪際平等。若瞋際平等，即離瞋際平等。若",
    "T11n0316_015:0816c13": "癡際平等，即離癡際平等。若有為際平等，即",
    "T11n0316_015:0816c14": "無為際平等。若生死際平等，即涅盤際平",
    "T11n0316_015:0816c15": "等。若入是平等法門，即名如來等持無減。何",
    "T11n0316_015:0816c16": "以故？由等持無減故即畢竟無減。又復如來",
    "T11n0316_015:0816c17": "等持之法，非眼相應，非耳、鼻、舌、身、意相應。如",
    "T11n0316_015:0816c18": "來於其諸根無所缺壞，不依止地界亦不依",
    "T11n0316_015:0816c19": "止水、火、風界，不依止欲界、色界、無色界，不依",
    "T11n0316_015:0816c20": "止此界他界。以無依止故即無所減，是為畢",
    "T11n0316_015:0816c21": "竟無減。以其如來等持無減故，即以此法為",
    "T11n0316_015:0816c22": "諸眾生廣大宣說，普令眾生獲得如來等持",
    "T11n0316_015:0816c23": "法門。此是如來第十不共佛法。",
    "T11n0316_015:0816c24": "[0816c24] 「復次舍利子！如來慧無減。如來勝慧云何能",
    "T11n0316_015:0816c25": "知？謂一切法不隨他信智。無眾生、壽者、補特",
    "T11n0316_015:0816c26": "伽羅、於法有所得智，無盡無礙解善巧之智，",
    "T11n0316_015:0816c27": "分別句義智，於一句中入百千劫加持宣說",
    "T11n0316_015:0816c28": "智，隨諸所問各各宣說斷疑惑智，於一切處",
    "T11n0316_015:0816c29": "無障礙智，建立三乘善宣說智，八萬四千心",
    "T11n0316_015:0817a01": "行悉了知智，八萬四千法蘊隨應說智。如是",
    "T11n0316_015:0817a02": "如來最上勝慧，無邊無際說不能盡。如其如",
    "T11n0316_015:0817a03": "來勝慧無減，即為眾生廣大宣說慧無盡法，",
    "T11n0316_015:0817a04": "此是如來第十一不共佛法。",
    "T11n0316_015:0817a05": "[0817a05] 「復次舍利子！如來解脫無減。何名如來解脫",
    "T11n0316_015:0817a06": "無減？所謂隨應悉令解脫。諸聲聞眾聞聲解",
    "T11n0316_015:0817a07": "脫，諸緣覺眾覺悟緣生而得解脫，諸佛世尊",
    "T11n0316_015:0817a08": "離諸障礙二取解脫。此說解脫者，先際諸佛",
    "T11n0316_015:0817a09": "已往、後際諸佛未至、現在諸佛不住。由是眼",
    "T11n0316_015:0817a10": "色二取解脫，耳聲、鼻香、舌味、身觸二取解脫，",
    "T11n0316_015:0817a11": "無取無著無依止解脫，心自性明亮故，智亦",
    "T11n0316_015:0817a12": "復然。此說名為一心相中相應勝慧，如來由",
    "T11n0316_015:0817a13": "是現證阿耨多羅三藐三菩提果。如其所證，",
    "T11n0316_015:0817a14": "即以此法為諸眾生廣大宣說。此是如來第",
    "T11n0316_015:0817a15": "十二不共佛法。",
    "T11n0316_015:0817a16": "[0817a16] 「復次舍利子！如來一切身業智為先導、隨智",
    "T11n0316_015:0817a17": "所行。以其如來身業具足故，一切眾生見佛",
    "T11n0316_015:0817a18": "身者悉得調伏，聞佛說法者悉得調伏，觀佛",
    "T11n0316_015:0817a19": "默然者悉得調伏，&#x89A9;佛受食者悉得調伏，見",
    "T11n0316_015:0817a20": "佛威儀者悉得調伏，瞻佛眾相者悉得調伏。",
    "T11n0316_015:0817a21": "觀佛妙好者悉得調伏，瞻佛不可見頂相及",
    "T11n0316_015:0817a22": "放光者悉得調伏，見佛舉足下足於城邑聚",
    "T11n0316_015:0817a23": "落若入若出者悉得調伏。諸佛如來於四威",
    "T11n0316_015:0817a24": "儀道中，而無不為眾生作調伏事。此名如來",
    "T11n0316_015:0817a25": "身業智為先導、隨智慧行。此是如來第十三",
    "T11n0316_015:0817a26": "不共佛法。[0817a26] 「復次舍利子！如來一切語業智為",
    "T11n0316_015:0817a27": "先導、隨智慧行。何以故？諸佛世尊不說虛假",
    "T11n0316_015:0817a28": "之法，說無斷法，善樂說法。如來諸有語言，",
    "T11n0316_015:0817a29": "未知者令知，無高無下、無紆煩語、無屈曲語、",
    "T11n0316_015:0817b01": "無&#x9E81;&#x6F81;語、無惡戾語、無巇嶮語、善柔軟語、",
    "T11n0316_015:0817b02": "無衰朽語、無輕動語、無嬈惱語、無迅速語、無",
    "T11n0316_015:0817b03": "遲緩語，善分明語、善演說語、善了知語、妙說",
    "T11n0316_015:0817b04": "相、妙音聲、無破缺、無過失、極甘美廣大殊妙、",
    "T11n0316_015:0817b05": "無塵離塵、無垢無暗、顯煥無礙、和合明亮、",
    "T11n0316_015:0817b06": "神通無劣、音響不破、能生妙樂，身得歡喜、心",
    "T11n0316_015:0817b07": "極信順，息除貪愛、息除瞋恚、息除愚癡，降伏",
    "T11n0316_015:0817b08": "惡魔、制諸罪業、息邪異語、止不了語，如擊鼓",
    "T11n0316_015:0817b09": "音聲、如迦陵頻伽聲、如帝釋聲、如梵王聲、如",
    "T11n0316_015:0817b10": "海潮聲、如雲雷聲、如地振聲、如鴈王聲、如孔",
    "T11n0316_015:0817b11": "雀王遊戲聲、如拘枳羅聲、如命命鳥聲、如鹿",
    "T11n0316_015:0817b12": "王聲、如箜篌聲，分明解了聲、悅意樂聞聲、甚",
    "T11n0316_015:0817b13": "深清亮無瘖&#x7602;聲，生妙樂聲、生善根聲，文句",
    "T11n0316_015:0817b14": "不斷聲、文句樂說聲、義句和合聲、法句和合",
    "T11n0316_015:0817b15": "聲，知時聲、順時聲、不越時聲，知自他根善演",
    "T11n0316_015:0817b16": "說聲，布施莊嚴聲、持戒清淨聲、忍辱柔和聲、",
    "T11n0316_015:0817b17": "精進勇悍聲、禪定妙樂聲、智慧畢竟聲、大慈",
    "T11n0316_015:0817b18": "和合聲、大悲無倦聲、大喜明亮聲、大捨究竟",
    "T11n0316_015:0817b19": "聲，建立三乘聲、令三寶種不斷聲、安立三聚",
    "T11n0316_015:0817b20": "分位聲，三解脫門清淨聲、觀四諦聲、觀察智",
    "T11n0316_015:0817b21": "聲、不毀智者聲、諸聖稱讚聲，隨知虛空無",
    "T11n0316_015:0817b22": "量聲、諸相具足聲。舍利子、此如是等，是名",
    "T11n0316_015:0817b23": "如來一切語業智為先導、隨智慧行。此是如",
    "T11n0316_015:0817b24": "來第十四不共佛法。",
    "T11n0316_015:0817b25": "[0817b25] 「復次舍利子！如來意業智為先導、隨智慧行。",
    "T11n0316_015:0817b26": "何以故？如來心法而不可說，如來意法、識法，",
    "T11n0316_015:0817b27": "不可以智慧辯才而能測度。如來智慧，隨知",
    "T11n0316_015:0817b28": "一切眾生心、隨入一切眾生意、通達一切眾",
    "T11n0316_015:0817b29": "生智，諸法決定、諸等持法亦無他信，超越所",
    "T11n0316_015:0817c01": "緣離諸緣生，息除三有及諸惡趣，越諸魔法",
    "T11n0316_015:0817c02": "諸魔異，解脫諸諂幻法而悉遠離，捨我我所，",
    "T11n0316_015:0817c03": "去除無明癡暗覆蔽，修八正道離諸疑惑，與",
    "T11n0316_015:0817c04": "虛空等，法界平等而無差別。舍利子！如是等",
    "T11n0316_015:0817c05": "法，是為如來所有意業智為先導、隨智慧行。",
    "T11n0316_015:0817c06": "此是如來第十五不共佛法。"
}