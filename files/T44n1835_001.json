{
    "T44n1835_001:0001a03": "辯中邊論述記卷上",
    "T44n1835_001:0001a05": "翻經沙門基撰",
    "T44n1835_001:0001a06": "佛滅度後九百年間。無著菩薩挺生於世。往",
    "T44n1835_001:0001a07": "慈氏所請說大論。因緣如別處說。慈氏為說",
    "T44n1835_001:0001a08": "此論本頌。名辯中邊頌。無著既受得已。便付",
    "T44n1835_001:0001a09": "世親使為廣釋。故此長行世親所造。名辯中",
    "T44n1835_001:0001a10": "邊論。辯者顯了分別異名。中者正善離邊之",
    "T44n1835_001:0001a11": "目。邊者邪惡有失之號。即是明顯正邪論也。",
    "T44n1835_001:0001a12": "若爾何故不名邪正乃號中邊。今言中邊。顯",
    "T44n1835_001:0001a13": "處中道離二邊執契當正理。故標此名。簡偏",
    "T44n1835_001:0001a14": "說有偏說空教。彼雖正善而非是中。故言中",
    "T44n1835_001:0001a15": "邊不云邪正。言中邊者。所明理名。復言辯者。",
    "T44n1835_001:0001a16": "能顯教稱。謂此論教明正邪理具辯中邊。中",
    "T44n1835_001:0001a17": "邊之辯。蘇漫多聲中第六轉攝。六離合釋中",
    "T44n1835_001:0001a18": "依士釋也。舊云世親所造非也。中邊分別論",
    "T44n1835_001:0001a19": "者。言不順此也。云相品者。所詮為名。即三性",
    "T44n1835_001:0001a20": "之相此中明也。然所明中亦非唯相。如歸敬",
    "T44n1835_001:0001a21": "頌及次總標七義頌等。皆非是相。從宗多分",
    "T44n1835_001:0001a22": "以立品名故名相品。如無上乘品。有釋。名分。",
    "T44n1835_001:0001a23": "此等七品先後增減。如下應知。然初二品是",
    "T44n1835_001:0001a24": "境。次三品是行。後二品是果。是七品意。又初",
    "T44n1835_001:0001a25": "歸敬世親所為。自此下頌皆慈氏說。彌勒本",
    "T44n1835_001:0001a26": "有一百一十三頌。初一總攝。後一結釋。中",
    "T44n1835_001:0001a27": "為正宗。世親釋有七百頌。皆以不長不短八",
    "T44n1835_001:0001a28": "字為句。三十二字為頌。然世親未迴□。頌十",
    "T44n1835_001:0001a29": "四字為一句。五十六字為一頌。即舊真諦已",
    "T44n1835_001:0001b01": "譯於梁朝。文錯義違。更譯茲日。諸不同處至",
    "T44n1835_001:0001b02": "下當知。",
    "T44n1835_001:0001b03": "論曰。稽首造此論乃至當勤顯斯義。述曰。",
    "T44n1835_001:0001b04": "此論一部總有三分。慈氏本頌起於正宗及",
    "T44n1835_001:0001b05": "有結釋。此中初分世親所說。此即第一歸敬",
    "T44n1835_001:0001b06": "別序分。然諸經論通敬三寶皆名通序。此論",
    "T44n1835_001:0001b07": "即無。大論六十四及對法第一云。本釋二師",
    "T44n1835_001:0001b08": "此論所依及能起故。略無通序歸敬三寶。於",
    "T44n1835_001:0001b09": "別序中。文意有二。上之三句歸敬別師。第四",
    "T44n1835_001:0001b10": "句者顯歸敬意。明當造論。上三句中。初之",
    "T44n1835_001:0001b11": "二字顯歸敬相。次十三字明所歸敬。言稽首",
    "T44n1835_001:0001b12": "者。起殷淨心發勝三業。申誠歸依敬禮之異",
    "T44n1835_001:0001b13": "名焉。稽者至也。首者頭也。以手至首故名",
    "T44n1835_001:0001b14": "稽首。此即儒教之所釋焉。今亦發言兼策意",
    "T44n1835_001:0001b15": "業。投誠請念名稽首也。此稽首言通二所",
    "T44n1835_001:0001b16": "敬。所歸敬中。上之八字正顯頌主彌勒大尊。",
    "T44n1835_001:0001b17": "下之五字明教論者無著菩薩。言善逝者。謂",
    "T44n1835_001:0001b18": "即如來十號之第五名也。梵云蘇揭多。舊言",
    "T44n1835_001:0001b19": "修伽陀訛也。蘇翻為善。揭多云已逝。今略",
    "T44n1835_001:0001b20": "云善逝。善者謂好。逝者謂去。若有雜染惡來",
    "T44n1835_001:0001b21": "生死。純懷清淨好去涅槃。即是如來受用變",
    "T44n1835_001:0001b22": "化。或即法身已好去。故立善逝名。但言好",
    "T44n1835_001:0001b23": "去非已好去。即應言蘇焰[卄/很](平聲呼云焰[卄/很])。此翻但",
    "T44n1835_001:0001b24": "名為逝。或是往義。即是因中好去之目。非",
    "T44n1835_001:0001b25": "果圓滿已好去名。論言體者。謂是性義。或即",
    "T44n1835_001:0001b26": "身義。對法論說。身義體義無差別也。依士釋。",
    "T44n1835_001:0001b27": "善逝之體名善逝體。體即法身。善逝即是受",
    "T44n1835_001:0001b28": "用變化。若持業釋。或體即善逝名善逝體。",
    "T44n1835_001:0001b29": "此善逝體即餘二身。謂慈氏尊將紹佛位真",
    "T44n1835_001:0001c01": "善逝子名彼所生。攝大乘說菩薩家勝。謂生",
    "T44n1835_001:0001c02": "佛家之所生育。非如聲聞無智婢子。欲顯慈",
    "T44n1835_001:0001c03": "氏位極尊高如來真子。名彼所生。或真善逝",
    "T44n1835_001:0001c04": "體即法身。慈尊覺者以法為父。要緣如境智",
    "T44n1835_001:0001c05": "方生。故此號慈尊名善逝子。舊言善行子非",
    "T44n1835_001:0001c06": "也。行去名行。即善逝非是行跡。慈尊說頌。即",
    "T44n1835_001:0001c07": "是經師造此論者。故須歸敬。由斯論說稽首",
    "T44n1835_001:0001c08": "造此論善逝體所生。即正歸敬彌勒尊者。及",
    "T44n1835_001:0001c09": "教我等師者。即世親我兄無著菩薩也。無著",
    "T44n1835_001:0001c10": "於彼慈氏尊所既先得已便教世親。世親造",
    "T44n1835_001:0001c11": "釋由兄教力。世親自指己及門人故名我等。",
    "T44n1835_001:0001c12": "謂兄為師。能教己等故。今亦稽首教我等師。",
    "T44n1835_001:0001c13": "即上三句別歸經教二種師也。當勤顯斯義",
    "T44n1835_001:0001c14": "者。顯歸敬意己當造論。勤者精進勇猛異名。",
    "T44n1835_001:0001c15": "顯無懈怠能降邪敵。勇猛顯斯本頌義也。",
    "T44n1835_001:0001c16": "論曰。此中最初安立論體。述曰。自下第二",
    "T44n1835_001:0001c17": "顯釋論體分。於中有二。初總標論體彰教所",
    "T44n1835_001:0001c18": "明。後別顯所標次第申義。此即初也。然",
    "T44n1835_001:0001c19": "則天親尊者玄路先於眾聖。意匠頴於群賢。",
    "T44n1835_001:0001c20": "釋此頌文非唯一例。或頌前標後。無結上以",
    "T44n1835_001:0001c21": "生文。或義後結前。有設徵而起頌。或始牒",
    "T44n1835_001:0001c22": "文而後申義。或始申義而後牒文。或總標顯",
    "T44n1835_001:0001c23": "頌之大綱。或別釋文之幽隱。略為六例欲貫",
    "T44n1835_001:0001c24": "下文。其間相屬臨文別斷。此則頌前標起無",
    "T44n1835_001:0001c25": "結上以生文。安立者。施設言說之異名。此",
    "T44n1835_001:0001c26": "論體者。非為教體。即是所明法之體也。此體",
    "T44n1835_001:0001c27": "即宗。宗所明故。言此中者。是發論端。或簡",
    "T44n1835_001:0001c28": "持義。謂論別教所詮義。今先總舉出其體性",
    "T44n1835_001:0001c29": "故言此中。",
    "T44n1835_001:0002a01": "論頌曰。乃至得果無上乘。述曰。此正宗中",
    "T44n1835_001:0002a02": "合有一百一十三頌。合分為二。初之一頌顯",
    "T44n1835_001:0002a03": "論所明。名總標分。所餘諸頌依標別顯。名別",
    "T44n1835_001:0002a04": "釋分。此即初也。梵云摩咀羅多。此翻為唯。顯",
    "T44n1835_001:0002a05": "決定義。謂論所明定唯此七。梵云遮。此云",
    "T44n1835_001:0002a06": "謂及。或云等。及即相違義。謂相及障等皆有",
    "T44n1835_001:0002a07": "及言。相與障異相非即障。若言等者。謂此",
    "T44n1835_001:0002a08": "七外更有餘法。今顯相違釋故頌致及言。舊",
    "T44n1835_001:0002a09": "本云無上乘唯爾。即決定義也。",
    "T44n1835_001:0002a10": "論曰。此論唯說乃至七無上乘。述曰。此別",
    "T44n1835_001:0002a11": "標數屬頌七義。即前六例中釋頌大綱。分位",
    "T44n1835_001:0002a12": "無體。即是對治故。於分位有即此言也。然舊",
    "T44n1835_001:0002a13": "本無論曰之言。所以皆言此論世親所說。今",
    "T44n1835_001:0002a14": "則不然故致論曰。",
    "T44n1835_001:0002a15": "論曰。今於此中先辯其相。述曰。別解七義",
    "T44n1835_001:0002a16": "也。此解初中名別釋分。合有七品一百一十",
    "T44n1835_001:0002a17": "一頌。初二十二頌明相品。次有十七頌明",
    "T44n1835_001:0002a18": "障。次有二十三頌明真實。次有十四頌明修",
    "T44n1835_001:0002a19": "對治。次有四頌明分位。次有二頌明得果分。",
    "T44n1835_001:0002a20": "次有二十九頌明無上乘。大文有二。初總生",
    "T44n1835_001:0002a21": "下以發論端。次舉頌曰別申義旨。此即初也。",
    "T44n1835_001:0002a22": "即六例中第一例也。名字不同不能具錄。勘",
    "T44n1835_001:0002a23": "即知之。",
    "T44n1835_001:0002a24": "論頌曰。虛妄分別乃至於彼亦有此。述曰。別",
    "T44n1835_001:0002a25": "申義旨也。此一品中二十二頌。初十一頌",
    "T44n1835_001:0002a26": "辯妄分別。後十一頌辯圓成實。然則遍計所",
    "T44n1835_001:0002a27": "執都無實體無別頌明。唯有其名復別立性。",
    "T44n1835_001:0002a28": "然依妄分別等故有此性。今於此中亦因解",
    "T44n1835_001:0002a29": "非有。初十一頌中有二。初別解九相。下總結",
    "T44n1835_001:0002b01": "之。於別解相十一頌中。初之二頌辯依妄分",
    "T44n1835_001:0002b02": "別明三性有無相。次二頌辯妄分別自相。次",
    "T44n1835_001:0002b03": "一頌辯攝相。次二頌辯入無相方便之相。次",
    "T44n1835_001:0002b04": "半頌辯差別相。次半頌辯異門相。次有一頌",
    "T44n1835_001:0002b05": "辯生起相。次有二頌辯雜染相。此頌及下一",
    "T44n1835_001:0002b06": "頌辯有無相也。此頌正解有無之相。後頌結",
    "T44n1835_001:0002b07": "烈有無。辯契中道之相。",
    "T44n1835_001:0002b08": "論曰。虛妄分別有者至能取分別。述曰。此",
    "T44n1835_001:0002b09": "中一段皆始牒文而後申義。能取所取遍計",
    "T44n1835_001:0002b10": "所執緣此分別乃是依他。以是能緣非所執",
    "T44n1835_001:0002b11": "故。非全無自性。故名為有。即所取能取之分",
    "T44n1835_001:0002b12": "別。依士釋名。非二取即分別持業立號。然此",
    "T44n1835_001:0002b13": "但約染分說妄分別有即依他。非依他中唯",
    "T44n1835_001:0002b14": "妄分別。有淨分別為依他故。",
    "T44n1835_001:0002b15": "論曰。於此二都無乃至能取二性。述曰。釋於",
    "T44n1835_001:0002b16": "此妄分別之上遍計所執二取永無。即頌第",
    "T44n1835_001:0002b17": "二句也。然唯解深密經亦圓成實性起執。但",
    "T44n1835_001:0002b18": "以自心相不離依他。或緣如名方起於執故。",
    "T44n1835_001:0002b19": "唯說於妄分別上起二取。略不言於如。以性",
    "T44n1835_001:0002b20": "相違故。",
    "T44n1835_001:0002b21": "論曰。此中唯有空至及能取空性。述曰。此解",
    "T44n1835_001:0002b22": "第三句頌。此顯真如是妄分別之性。此者此",
    "T44n1835_001:0002b23": "妄分別。中者第五轉也。謂於妄分別上離",
    "T44n1835_001:0002b24": "二取之空性具有也。即妄分別中離於二取",
    "T44n1835_001:0002b25": "唯有真如。真如是妄分別體故無二取也。但",
    "T44n1835_001:0002b26": "言空者。即二取無。言空性者。以空為門。顯",
    "T44n1835_001:0002b27": "空性即真如也。梵云瞬若。但名為空。言瞬",
    "T44n1835_001:0002b28": "若多故。說真如名空性也。以多此翻是性義",
    "T44n1835_001:0002b29": "故。",
    "T44n1835_001:0002c01": "論曰。於彼亦有此至虛妄分別。述曰。此顯",
    "T44n1835_001:0002c02": "妄分別不離真如。謂於彼真如中亦但有此",
    "T44n1835_001:0002c03": "虛妄分別都無二取也。解頌第四句。問如",
    "T44n1835_001:0002c04": "論中說。有實知有。無實知無。何名有無也。",
    "T44n1835_001:0002c05": "論曰。若於此非有至如實知為有。述曰。此",
    "T44n1835_001:0002c06": "即總釋頌之大綱答文外難。謂若於此虛妄",
    "T44n1835_001:0002c07": "分別。彼二取非有。由彼二取性非有故。觀之",
    "T44n1835_001:0002c08": "為空。即餘論中無知無也。其妄分別亦有彼",
    "T44n1835_001:0002c09": "真如。真如之上有依他起。此之二性是二取",
    "T44n1835_001:0002c10": "餘體非無故如實知有。即餘論中有知有也。",
    "T44n1835_001:0002c11": "即三性中。初性是無。後二性有別。",
    "T44n1835_001:0002c12": "論曰。若如是者至顯示空相。述曰。結如是",
    "T44n1835_001:0002c13": "知。無倒顯示。謂知二取計所執妄分別圓成",
    "T44n1835_001:0002c14": "二性是有。以實知故即能無倒顯示空相。依",
    "T44n1835_001:0002c15": "他起上二取空無。真空性有。故成無倒顯示",
    "T44n1835_001:0002c16": "於空。言顯示者。說陳空理之異名也。故餘所",
    "T44n1835_001:0002c17": "說三性皆無。深為自害。至下當悉。",
    "T44n1835_001:0002c18": "論曰。復次頌曰至是則契中道。述曰。重成前",
    "T44n1835_001:0002c19": "義有此頌興。言故說者。故般若等經作此說",
    "T44n1835_001:0002c20": "也。如第二第三句中所說。",
    "T44n1835_001:0002c21": "論曰。一切法者至名無為。述曰。未釋故說",
    "T44n1835_001:0002c22": "字。且釋一切法。其二取體是無法故非有無",
    "T44n1835_001:0002c23": "為。依他圓成二體有故名一切法。雖無不失",
    "T44n1835_001:0002c24": "自體。非軌不可稱法。此中言法。可執持故。二",
    "T44n1835_001:0002c25": "取空性即是真如空之性故。",
    "T44n1835_001:0002c26": "論曰。依前理故至非空非不空。述曰。即釋",
    "T44n1835_001:0002c27": "頌中故說二字。及欲顯頌第二句也。謂依前",
    "T44n1835_001:0002c28": "頌所說之理故。般若等經說此二性。一切",
    "T44n1835_001:0002c29": "之法名非空非不空。何名非空。",
    "T44n1835_001:0003a01": "論曰。由有空性至故說非空。述曰。即是二",
    "T44n1835_001:0003a02": "性體非無故名曰非空。何名非不空。",
    "T44n1835_001:0003a03": "論曰。由無所取至說非不空。述曰。遍計所",
    "T44n1835_001:0003a04": "執二取非有說非不空。非不空者。體是無義。",
    "T44n1835_001:0003a05": "此解有無。即第二句頌也。",
    "T44n1835_001:0003a06": "論曰。有故者至妄分別故。述曰。謂第三句",
    "T44n1835_001:0003a07": "下一故字通上三種。謂有故無故及有故。此",
    "T44n1835_001:0003a08": "釋有故。二性何故非空。以是有故。以此顯",
    "T44n1835_001:0003a09": "前非空法體。即前頌中虛妄分別及空性",
    "T44n1835_001:0003a10": "有。",
    "T44n1835_001:0003a11": "論曰。無故者至能取二性故。述曰。此釋無",
    "T44n1835_001:0003a12": "故。遍計所執何為非不空。以體無故顯無體",
    "T44n1835_001:0003a13": "也。即前頌中於此二都無也。",
    "T44n1835_001:0003a14": "論曰。及有故者至有妄分別故。述曰。二性",
    "T44n1835_001:0003a15": "雖有。互相有也。即前頌中下二句也。",
    "T44n1835_001:0003a16": "論曰。是則契中道至妙契中道。述曰。由有",
    "T44n1835_001:0003a17": "有無二種法故。一切諸法非皆有空。則契中",
    "T44n1835_001:0003a18": "道。中謂非邊。道者真智。此理妙故合真智。",
    "T44n1835_001:0003a19": "又言道遊履之義。即是真如智所遊履。此中",
    "T44n1835_001:0003a20": "所說有無義趣妙合真如大道理也。離於過",
    "T44n1835_001:0003a21": "失故言中道。舊云是名中道義者非也。",
    "T44n1835_001:0003a22": "論曰。亦善符順至非空非有。述曰。前顯此",
    "T44n1835_001:0003a23": "說諸法有無合於理智。今明此論亦善符經。",
    "T44n1835_001:0003a24": "論曰。如是已顯至今當說。述曰。義後結前",
    "T44n1835_001:0003a25": "有無。先許而起頌也。前之二頌已依虛妄分",
    "T44n1835_001:0003a26": "別說三性之有無。自下當說虛妄分別所有",
    "T44n1835_001:0003a27": "自體。此有二頌。初頌出相。後頌釋成。",
    "T44n1835_001:0003a28": "論頌曰。至境無故識無。述曰。上之二句明",
    "T44n1835_001:0003a29": "妄分別所變之境有依他用。下之二句顯依",
    "T44n1835_001:0003b01": "他起執境識是無。舊云根塵我及識本識生",
    "T44n1835_001:0003b02": "似彼者。不然。所以者何。非是本識能緣變我",
    "T44n1835_001:0003b03": "及與識也。若許變者。即違彼舊論長行。長行",
    "T44n1835_001:0003b04": "自釋云。似我者。謂意識與我見無明等相應",
    "T44n1835_001:0003b05": "故。似識者。謂六種識此猶不然。應言變為所",
    "T44n1835_001:0003b06": "了。所了者。謂六境。相麁故。若許緣我識者。",
    "T44n1835_001:0003b07": "又違瑜伽決擇說阿賴耶識緣有根身相名分",
    "T44n1835_001:0003b08": "別種子及器世間。此則違教。若違理者。應",
    "T44n1835_001:0003b09": "所緣心不能緣慮。相分心故。如化心等。又緣",
    "T44n1835_001:0003b10": "我者。第八本識應許亦與見癡相應。入見道",
    "T44n1835_001:0003b11": "等無漏觀時。此識應轉。違無漏故。由此理",
    "T44n1835_001:0003b12": "故。舊頌說非。長行乃是。然真諦法師似朋一",
    "T44n1835_001:0003b13": "意識師意。所以頌中但言本識。長行乃別開",
    "T44n1835_001:0003b14": "之。餘釋頌文。長行自屬。不勞煩。",
    "T44n1835_001:0003b15": "論曰。變似義者至五根性現。述曰。釋頌中",
    "T44n1835_001:0003b16": "變似義有情二事也。若安慧等舊解乃云唯",
    "T44n1835_001:0003b17": "自證分無相見者。即第八識心皆能有執。此",
    "T44n1835_001:0003b18": "似根境。皆體是無。似情有故名為似也。護法",
    "T44n1835_001:0003b19": "等云。此相分根境亦是依他。所言似。此體非",
    "T44n1835_001:0003b20": "實有。虛妄顯現似計所執體實有法。故立似",
    "T44n1835_001:0003b21": "名說於五根名有情者。梵云薩埵。此言有情。",
    "T44n1835_001:0003b22": "五根是別成根有情名有情也。似自他身五",
    "T44n1835_001:0003b23": "根現者。此中二說。如唯識論第三卷說。問以",
    "T44n1835_001:0003b24": "舊論變自根境。乃言本識。今則無也。答二",
    "T44n1835_001:0003b25": "執本無故。又安慧云。不同七六識出其名者。",
    "T44n1835_001:0003b26": "以此第八境麁識細。不明其見但明其相。其",
    "T44n1835_001:0003b27": "七六識見相自麁。但隨見說說其見行。然頌",
    "T44n1835_001:0003b28": "中言識生變似義。應合有識。而釋家略。三",
    "T44n1835_001:0003b29": "本梵文勘之皆同。",
    "T44n1835_001:0003c01": "論曰。變似我者至恒相應故。述曰。此釋頌",
    "T44n1835_001:0003c02": "中第二識生變似我也。與心所俱多少義等",
    "T44n1835_001:0003c03": "如成唯識。",
    "T44n1835_001:0003c04": "論曰。變似了者至了相麁故。述曰。明第三",
    "T44n1835_001:0003c05": "識生變似所了。雖前二識亦變所了。以相細",
    "T44n1835_001:0003c06": "故。唯此得名。雖第六識亦變為我與我癡等。",
    "T44n1835_001:0003c07": "非恒俱故。獨七得名。雖餘六識亦變根器。非",
    "T44n1835_001:0003c08": "是本故。不相續故。行相麁故。唯八得名。",
    "T44n1835_001:0003c09": "論曰。此境實非有至皆非實有。述曰。此解",
    "T44n1835_001:0003c10": "前三識境皆非實有。此中有二比量。第八識",
    "T44n1835_001:0003c11": "所變似義似根。是有法。皆非實有。是法法通",
    "T44n1835_001:0003c12": "二量故。單後說因云。無行相故。以此二體非",
    "T44n1835_001:0003c13": "能緣法故無行相。舊云非形識故翻之錯也。",
    "T44n1835_001:0003c14": "喻云。如龜毛等。然淨真如雖無行。而談實",
    "T44n1835_001:0003c15": "體非實不實。故無不定過。然安慧等即以此",
    "T44n1835_001:0003c16": "文定相分。相分必是計所執故。此中論云非",
    "T44n1835_001:0003c17": "實有故。護法等依第八變依他根境。執為實",
    "T44n1835_001:0003c18": "有。體非實有。非第八相分體是無也。第二",
    "T44n1835_001:0003c19": "量云。似我似了皆非實有。宗也。因云。非真現",
    "T44n1835_001:0003c20": "故。舊云。不如境故。喻云。如兔角等。然我必",
    "T44n1835_001:0003c21": "是一常。現見有生滅異。所了謂是常實。不久",
    "T44n1835_001:0003c22": "竝見無常。如所緣情不稱所見。如緣夢境故。",
    "T44n1835_001:0003c23": "今總以非真現因成非實有。無不定過隨一",
    "T44n1835_001:0003c24": "不成。又此似因。應更成立。文外少字。應致",
    "T44n1835_001:0003c25": "許言。以自許是非真現故。如空華等。若是真",
    "T44n1835_001:0003c26": "現。應是常法。此中所了二解同前。",
    "T44n1835_001:0003c27": "論曰。境無故識無者至亦非實有。述曰。前",
    "T44n1835_001:0003c28": "成境非有。此成心無。舊論文意先遣所執。",
    "T44n1835_001:0003c29": "後遣依他。皆不□□。此中亦是遣所執。如",
    "T44n1835_001:0004a01": "下論言。許滅於此得解脫故。但如煗頂遣境",
    "T44n1835_001:0004a02": "忍等遣心。非除依他。依能緣心執有能取。除",
    "T44n1835_001:0004a03": "此識也。量云。能緣實識體亦是無。因云。汝言",
    "T44n1835_001:0004a04": "境心二實法內隨一攝故。如汝四境。前非故",
    "T44n1835_001:0004a05": "得為喻。但言心境隨一所攝。恐有真如等為",
    "T44n1835_001:0004a06": "不定失。故此因遮。",
    "T44n1835_001:0004a07": "論曰。復次頌曰至許滅解脫故。述曰。此成",
    "T44n1835_001:0004a08": "前頌依他是有。頌中上十三字成妄分別體",
    "T44n1835_001:0004a09": "非實有。不同所執少分亦無。故下七字說許",
    "T44n1835_001:0004a10": "少有。以自所許滅妄分別得解脫故。舊論云",
    "T44n1835_001:0004a11": "此頌解名義者。非也。以下解相亦有九種無",
    "T44n1835_001:0004a12": "名義相故。",
    "T44n1835_001:0004a13": "論曰。虛妄分別至亂識生故。述曰。此即總",
    "T44n1835_001:0004a14": "釋頌之大綱亦非全無。下解妄分別少有其",
    "T44n1835_001:0004a15": "體。以上總解體非實有。以識之體有少妄亂",
    "T44n1835_001:0004a16": "識亦變似境等。不同所執無少分生。然彼舊",
    "T44n1835_001:0004a17": "論解虛妄名。境不實故。由體散亂故。今勘",
    "T44n1835_001:0004a18": "梵本。此是人語非是聖說。本無此也。",
    "T44n1835_001:0004a19": "論曰。如何不許此性全無。述曰。即假徵起",
    "T44n1835_001:0004a20": "設中百論師等難。彼師所計此亦全無。",
    "T44n1835_001:0004a21": "論曰。以許此滅得解脫故。述曰。此答前難。",
    "T44n1835_001:0004a22": "若如空華。少分非有。應無斷滅解脫義成。既",
    "T44n1835_001:0004a23": "解脫成有斷滅者。故妄分別定有少體。",
    "T44n1835_001:0004a24": "論曰。若異此者至及清淨失。述曰。若異於",
    "T44n1835_001:0004a25": "此少有其體。而說全無生死繫縛出世解脫。",
    "T44n1835_001:0004a26": "則應皆無。以無體法不能繫縛。如石女兒。",
    "T44n1835_001:0004a27": "亦非斷已得成解脫。如第二月。若許全無無",
    "T44n1835_001:0004a28": "縛脫者。應無雜染亦無清淨。既違世間亦背",
    "T44n1835_001:0004a29": "聖說。又無染淨。汝等修道何所求為。",
    "T44n1835_001:0004b01": "論曰。已顯虛妄至今當說。述曰。此則義後",
    "T44n1835_001:0004b02": "結前。有許說而起頌。第三也。問依他圓成",
    "T44n1835_001:0004b03": "染淨殊別。與計所執有無不同。所言攝相其",
    "T44n1835_001:0004b04": "義安立。",
    "T44n1835_001:0004b05": "論曰。但有如是至三種自性。述曰。以妄分",
    "T44n1835_001:0004b06": "別為根本故。所以攝三。",
    "T44n1835_001:0004b07": "論頌曰。唯所執依他至及二空故說。述曰。",
    "T44n1835_001:0004b08": "上二句出三性。下二句成攝義。",
    "T44n1835_001:0004b09": "論曰。依止虛妄至說有圓成實自性。述曰。",
    "T44n1835_001:0004b10": "以下二句成上二句。妄分別境即計所執。能",
    "T44n1835_001:0004b11": "計之心即依他性依妄分別。二取空性即圓",
    "T44n1835_001:0004b12": "成實。故妄分別攝三性也。然此中量依止虛",
    "T44n1835_001:0004b13": "妄分別境故說計所執者。非是一切虛妄分別",
    "T44n1835_001:0004b14": "之境皆計所執。五八識中無有執故。但言計",
    "T44n1835_001:0004b15": "所執定妄分別境。故作此論。以妄分別體性",
    "T44n1835_001:0004b16": "寬故。遍計所執境能緣心狹故。此護法等之",
    "T44n1835_001:0004b17": "所分別。然安慧等以此證知八識皆能起計",
    "T44n1835_001:0004b18": "所執。如決擇分。文同於此。如成唯識說二師",
    "T44n1835_001:0004b19": "計。然舊本說。初性體者。即是六塵永不可",
    "T44n1835_001:0004b20": "得猶如空華。由此本狹。非唯六塵故。又云。",
    "T44n1835_001:0004b21": "依他性者。謂唯亂識有非實故。猶如幻物。幻",
    "T44n1835_001:0004b22": "物是境少分亦無。何得引之以為同喻。又云。",
    "T44n1835_001:0004b23": "真實性者。謂二取無所有。真實有無故。猶如",
    "T44n1835_001:0004b24": "虛空。虛空大乘非有。同喻所立不成。由此準",
    "T44n1835_001:0004b25": "知。雖少有比量。而不善能立。雖少為分別。而",
    "T44n1835_001:0004b26": "增長本文。故今論者依本無失。",
    "T44n1835_001:0004b27": "論曰。已顯虛妄至入無相方便相。述曰。義",
    "T44n1835_001:0004b28": "後結前。有許說而生下。第四門也。然入無相",
    "T44n1835_001:0004b29": "方便必以分別為觀心。亦以為境故。即於妄",
    "T44n1835_001:0004c01": "分別說入方便也。",
    "T44n1835_001:0004c02": "論頌曰。依識有所得至識無所得生。述曰。",
    "T44n1835_001:0004c03": "此有二頌。初頌解方便道所能取無。後頌解",
    "T44n1835_001:0004c04": "根本道二無平等。即見道等此即初也。上二",
    "T44n1835_001:0004c05": "句許心有而境無。即煗頂位下二句說境無",
    "T44n1835_001:0004c06": "而識亦無。即忍等位。舊論云以塵無有體本",
    "T44n1835_001:0004c07": "識即不生者。非也。豈許七識生也。",
    "T44n1835_001:0004c08": "論曰。依止唯識至後有於識無所得生。述曰。",
    "T44n1835_001:0004c09": "此則總釋頌之大綱。隨頌散解。其文易解。皆",
    "T44n1835_001:0004c10": "除所執。如處處說。",
    "T44n1835_001:0004c11": "論曰。是方便至能取無相。述曰。結成前義",
    "T44n1835_001:0004c12": "也。",
    "T44n1835_001:0004c13": "論曰。復次頌曰至無得性平等。述曰。此頌",
    "T44n1835_001:0004c14": "解二無平等。上二句解平等理。下二句結成",
    "T44n1835_001:0004c15": "平等。",
    "T44n1835_001:0004c16": "論曰。唯識生時至名有所得。述曰。解頌初",
    "T44n1835_001:0004c17": "句說識有得之所由。",
    "T44n1835_001:0004c18": "論曰。以所得境至亦不得成。述曰。解第二",
    "T44n1835_001:0004c19": "句。由境無故顯識亦無。亦者亦境無也。",
    "T44n1835_001:0004c20": "論曰。由能得識至無所得性。述曰。以能得",
    "T44n1835_001:0004c21": "識同境無故。能取所取先有得今皆成無。非",
    "T44n1835_001:0004c22": "一獨無故名平等。",
    "T44n1835_001:0004c23": "論曰。顯入虛妄至今次當說。述曰。結前生",
    "T44n1835_001:0004c24": "後二門義也。差別約界竪論。異門約行橫",
    "T44n1835_001:0004c25": "說。",
    "T44n1835_001:0004c26": "論頌曰。三界心心所至亦別名心所。述曰。",
    "T44n1835_001:0004c27": "上二句解差別相。舊本云總相。非也。上二句",
    "T44n1835_001:0004c28": "解異門。舊論云別相。非也。王所同名差別。王",
    "T44n1835_001:0004c29": "所異名異門。",
    "T44n1835_001:0005a01": "論曰。虛妄分別至諸心心所。述曰。此解頌",
    "T44n1835_001:0005a02": "上二句差別相。八識俱然也。",
    "T44n1835_001:0005a03": "論曰。異門相者至諸心所法。述曰。此解下",
    "T44n1835_001:0005a04": "二句異門相。心王與所行相同異。王唯總取。",
    "T44n1835_001:0005a05": "臣取總別。如瑜伽第三及顯揚十八唯識第",
    "T44n1835_001:0005a06": "五卷等說。然初一虛妄分別之言通二門用。",
    "T44n1835_001:0005a07": "餘文可知。舊論但言心所取別。不言取總。違",
    "T44n1835_001:0005a08": "瑜伽等說。",
    "T44n1835_001:0005a09": "論曰。今次當說此生起相。述曰。次第八門",
    "T44n1835_001:0005a10": "許說生下。",
    "T44n1835_001:0005a11": "論頌曰。一則名緣識至分別推心所。述曰。",
    "T44n1835_001:0005a12": "頌上二句明識生起。頌下二句明心所生。",
    "T44n1835_001:0005a13": "論曰。緣識者至生緣故。述曰。此釋頌中第",
    "T44n1835_001:0005a14": "一句也。即始牒文而後申義。此辯現行生起",
    "T44n1835_001:0005a15": "之相。非種子識。設說種子。無理能違。以是根",
    "T44n1835_001:0005a16": "本不名受者。",
    "T44n1835_001:0005a17": "論曰。藏識為緣至名為受者。述曰。此釋頌",
    "T44n1835_001:0005a18": "中第二句也。即先申義而後牒文。即七轉識",
    "T44n1835_001:0005a19": "皆名受者。以受用境受數用勝。識從俱時之",
    "T44n1835_001:0005a20": "受立受者名。即隣近釋。皆非根本竝名受",
    "T44n1835_001:0005a21": "者。",
    "T44n1835_001:0005a22": "論曰。此諸識中至故名心所。述曰。此釋頌",
    "T44n1835_001:0005a23": "中下二句也。此諸第一第二識中能受用境。",
    "T44n1835_001:0005a24": "是受功力。能分別境相貌之用。是想功能。能",
    "T44n1835_001:0005a25": "推於心於所緣境能有種種行相用者。思作",
    "T44n1835_001:0005a26": "意等之功力也。舊論云。能令心捨此取彼。思",
    "T44n1835_001:0005a27": "等力故。此受想行三蘊助成於心緣境之事。",
    "T44n1835_001:0005a28": "文名心所。解心所名此如攝論等第三卷",
    "T44n1835_001:0005a29": "解。",
    "T44n1835_001:0005b01": "論曰。今次當說此雜染相。述曰。明妄分別",
    "T44n1835_001:0005b02": "第九染門。許說生下。",
    "T44n1835_001:0005b03": "論頌曰。覆障及安立至由虛妄分別。述曰。",
    "T44n1835_001:0005b04": "初之六句正辯緣生。下之二句明諸雜染。解",
    "T44n1835_001:0005b05": "緣生中。初有五句別釋緣生。次有一句釋明",
    "T44n1835_001:0005b06": "深義。辯雜染中。初句明三二七染。後句明染",
    "T44n1835_001:0005b07": "所由。屬當判文長行易了。",
    "T44n1835_001:0005b08": "論曰。覆障故者至障真見故。述曰。辯覆障",
    "T44n1835_001:0005b09": "義。初緣起支。由癡覆境智不得生。無明蔽心",
    "T44n1835_001:0005b10": "不能照理。既雙隱蔽立覆障名。舊論唯說障",
    "T44n1835_001:0005b11": "見者非。此中通說一切無明。二種業攝非所",
    "T44n1835_001:0005b12": "知障。障真見者是無明支。或煩惱障亦障見",
    "T44n1835_001:0005b13": "故。此中通說。對法等說有二種愚。瑜伽等說",
    "T44n1835_001:0005b14": "七無知等。皆不離斯。",
    "T44n1835_001:0005b15": "論曰。安立故者至業熏習故。述曰。即是行",
    "T44n1835_001:0005b16": "支。謂由三行熏於第八。於本識中種植業之",
    "T44n1835_001:0005b17": "習氣。故名安立。成唯識說。唯總報業及總別",
    "T44n1835_001:0005b18": "行名為行支。",
    "T44n1835_001:0005b19": "論曰。將導故者至至生處故。述曰。此釋識",
    "T44n1835_001:0005b20": "支。瑜伽第九通取六識。九十三說及成唯識",
    "T44n1835_001:0005b21": "皆唯第八。異熟主故。最初生時能為導首將",
    "T44n1835_001:0005b22": "業果往彼生處。立將導名。舊論說謂本識及",
    "T44n1835_001:0005b23": "意識者非也。主非餘七。通不唯意。故成非",
    "T44n1835_001:0005b24": "理。對法等說。識為能引。即名色支名為所",
    "T44n1835_001:0005b25": "引。所望別故亦不相違。",
    "T44n1835_001:0005b26": "論曰。攝故者至自體故。述曰。謂名色支五",
    "T44n1835_001:0005b27": "蘊具足故名為攝。攝者攝持五蘊具足圓滿",
    "T44n1835_001:0005b28": "之義。",
    "T44n1835_001:0005b29": "論曰。圓滿故者至體具足故。述曰。釋六處",
    "T44n1835_001:0005c01": "支。",
    "T44n1835_001:0005c02": "論曰。三分別故者至順三受故。述曰。此解",
    "T44n1835_001:0005c03": "觸支。謂根境識非一名三。此觸令三分位差",
    "T44n1835_001:0005c04": "別順於三受。或時是樂至不苦樂。觸從功用",
    "T44n1835_001:0005c05": "以立其名。名三分別。此同對法觸釋家義。不",
    "T44n1835_001:0005c06": "同唯識。所望別故。然對法本文狀同唯識。釋",
    "T44n1835_001:0005c07": "家似同此處。",
    "T44n1835_001:0005c08": "論曰。受用故者至非二境故。述曰。此解受",
    "T44n1835_001:0005c09": "支。如文可解。然九十三等受有二種。一異熟",
    "T44n1835_001:0005c10": "二境界。如唯識說。以上五支總別體性不相",
    "T44n1835_001:0005c11": "雜亂。所有徵結皆如唯識。",
    "T44n1835_001:0005c12": "論曰。引起故者至後有得起故。述曰。此解",
    "T44n1835_001:0005c13": "愛支。如水潤故。對法等說是能生支。以立",
    "T44n1835_001:0005c14": "其名。雖取有支亦是能生。彼從勝義別立其",
    "T44n1835_001:0005c15": "名。",
    "T44n1835_001:0005c16": "論曰。連縛故者至連縛生故。述曰。此即取",
    "T44n1835_001:0005c17": "支。謂由取力令現識等緣欲我語戒見取。欲",
    "T44n1835_001:0005c18": "連縛未來後有之生令其不斷。取名連縛。欲",
    "T44n1835_001:0005c19": "我語等。是有漏因不乖當有能招後生故名",
    "T44n1835_001:0005c20": "為順。取令識連縛當有。對法論說有取識者",
    "T44n1835_001:0005c21": "有漏識也。取是漏故。諸師於彼浪作異端。皆",
    "T44n1835_001:0005c22": "是邪說。有取識者。皆如此知。",
    "T44n1835_001:0005c23": "論曰。現前故者至得現前故。述曰。此解有",
    "T44n1835_001:0005c24": "支。昔在雜行時取有後果名為取業。當果令",
    "T44n1835_001:0005c25": "起行名與業。由愛取力。令先已作之業取與",
    "T44n1835_001:0005c26": "後有上異熟果得現前故。有名現前。",
    "T44n1835_001:0005c27": "論曰。苦果故者至酬前因故。述曰。雙解二",
    "T44n1835_001:0005c28": "支。此是現前故名苦果。性有逼迫是苦義。酬",
    "T44n1835_001:0005c29": "前因故是果義。",
    "T44n1835_001:0006a01": "論曰。唯此所說至令不安穩。述曰。釋頌中",
    "T44n1835_001:0006a02": "第六句緣生深義。",
    "T44n1835_001:0006a03": "論曰。三雜染者至謂餘支。述曰。此同瑜伽。",
    "T44n1835_001:0006a04": "違於對法。如唯識會。",
    "T44n1835_001:0006a05": "論曰。二雜染者至謂所餘支。述曰。此約二染",
    "T44n1835_001:0006a06": "以辯因果。又約異熟非異熟以辯果因故。五",
    "T44n1835_001:0006a07": "是因。七支是果。五十六說。識等五支是胎藏",
    "T44n1835_001:0006a08": "苦故立果名。約世因果。十支為因。約性果因。",
    "T44n1835_001:0006a09": "七支為果。諸論差別亦不相違。",
    "T44n1835_001:0006a10": "論曰。七雜染者至謂生老死。述曰。束十二",
    "T44n1835_001:0006a11": "支為七雜染。前十二支為十一義。今束為七。",
    "T44n1835_001:0006a12": "前約熏種行名攝植。後約當果行名牽引。言",
    "T44n1835_001:0006a13": "攝五蘊體是名色。能受用於境六處作用。合",
    "T44n1835_001:0006a14": "名攝受因。前約五蘊。六處生時位別名別立",
    "T44n1835_001:0006a15": "名。今約俱是攝受自體。皆名攝受。前約於境。",
    "T44n1835_001:0006a16": "於根用別觸受各別立名。今初同於境。用觸",
    "T44n1835_001:0006a17": "受合名受用。以觸生受受用境故。前愛約總",
    "T44n1835_001:0006a18": "別當用。取有約各別功能。別別立名。今竝",
    "T44n1835_001:0006a19": "望於當果。三種皆名引起。前約有因而體逼",
    "T44n1835_001:0006a20": "迫。生等名為苦果。今以毀責為名。生等名為",
    "T44n1835_001:0006a21": "厭怖。",
    "T44n1835_001:0006a22": "論曰。此諸雜染至而得生長。述曰。三二七",
    "T44n1835_001:0006a23": "染教成三故名為諸染。由虛妄分別為因而",
    "T44n1835_001:0006a24": "得生長分別末法故。故今明之。",
    "T44n1835_001:0006a25": "論曰。此前總顯至九雜染相。述曰。釋妄分",
    "T44n1835_001:0006a26": "別文意有二。上來十一頌隨別解釋九門相",
    "T44n1835_001:0006a27": "訖。今者總結為九種相。然下空中慈氏自為",
    "T44n1835_001:0006a28": "初門總頌。天親後總結之。此上首尾俱無本",
    "T44n1835_001:0006a29": "總頌之文。唯有天親末結。以妄分別初有一",
    "T44n1835_001:0006b01": "部總頌故無。空性無之故有。或作者意無勞",
    "T44n1835_001:0006b02": "別解。",
    "T44n1835_001:0006b03": "論曰。今次當說所知空性。述曰。下十一頌",
    "T44n1835_001:0006b04": "明所知空性。但言所知空。即遍計所執。今言",
    "T44n1835_001:0006b05": "空性。顯是真如。於中有三。初許說生下。次頌",
    "T44n1835_001:0006b06": "曰別辯五義。後以相安立二義結前。此即初",
    "T44n1835_001:0006b07": "也。",
    "T44n1835_001:0006b08": "論頌曰。諸相及異門至略說唯由此。述曰。",
    "T44n1835_001:0006b09": "即是第二別辯五門。於中十一頌。總標五義",
    "T44n1835_001:0006b10": "以顯空性。下有十頌。別明五門。此頌即初總",
    "T44n1835_001:0006b11": "標五義。於中有二。上二句列五門名。下二句",
    "T44n1835_001:0006b12": "顯其空性決定唯由此中五義以辯相也。舊論",
    "T44n1835_001:0006b13": "言體相。此中但言相。舊云分別。此言差別。餘",
    "T44n1835_001:0006b14": "名皆同。然以九義辯妄分別相是品故皆有",
    "T44n1835_001:0006b15": "相言。此五義中。唯初有相。餘四則無。理亦應",
    "T44n1835_001:0006b16": "有顯妄分別別行相轉。此唯一相故作法殊。",
    "T44n1835_001:0006b17": "論曰。應知所取至此相等五。述曰。此即總",
    "T44n1835_001:0006b18": "釋頌之大綱。二取之空即以為門。所顯之性",
    "T44n1835_001:0006b19": "乃真如理。略分別者。唯由此中相等五義。以",
    "T44n1835_001:0006b20": "但解唯。由者即第三囀也。",
    "T44n1835_001:0006b21": "論曰。所知空性其相云何。述曰。下別辯也。",
    "T44n1835_001:0006b22": "初之一頌辯空之相。次有一頌辯空異門。次",
    "T44n1835_001:0006b23": "有一頌辯異門義。次有五頌辯空差別。後有",
    "T44n1835_001:0006b24": "二頌辯空成立。此即第一辯空諸相。於中有",
    "T44n1835_001:0006b25": "二。初假徵起頌。後舉頌正釋。此所牒文即是",
    "T44n1835_001:0006b26": "初也。",
    "T44n1835_001:0006b27": "論頌曰。無二有無故至是說為空相。述曰。",
    "T44n1835_001:0006b28": "上三句明空諸相。下一句總結空相。上三句",
    "T44n1835_001:0006b29": "中。初一句遮無顯有。次二句明非定有無或",
    "T44n1835_001:0006c01": "異或一。",
    "T44n1835_001:0006c02": "論曰。無二謂無至二取之無。述曰。無二者",
    "T44n1835_001:0006c03": "除如所執。遮無也。有無者。有二空性。顯於有",
    "T44n1835_001:0006c04": "也。若準安慧釋。二取二分皆計所執。若依護",
    "T44n1835_001:0006c05": "法釋。依二分二取起。二所執故名無也。下所",
    "T44n1835_001:0006c06": "有文與此同者。皆準此釋。",
    "T44n1835_001:0006c07": "論曰。此即顯空至非有非無。述曰。此釋於",
    "T44n1835_001:0006c08": "上有二之無。謂即以後無性為性。非一向性",
    "T44n1835_001:0006c09": "無竝顯於空是非無有二。起下論。",
    "T44n1835_001:0006c10": "論。云何非有。述曰。此徵無也。",
    "T44n1835_001:0006c11": "論曰。無二有故。述曰。此答非有。能所二取",
    "T44n1835_001:0006c12": "名為二有。無此二有故說為無。",
    "T44n1835_001:0006c13": "論。云何非無。述曰。此問有也。",
    "T44n1835_001:0006c14": "論曰。有二無故。述曰。二無者即二無我理。",
    "T44n1835_001:0006c15": "有此二理故說非無。於俗諦中。不同依他定",
    "T44n1835_001:0006c16": "有。亦異所執常無。",
    "T44n1835_001:0006c17": "論曰。此顯空性非有非無。述曰。結第二句",
    "T44n1835_001:0006c18": "頌。",
    "T44n1835_001:0006c19": "論曰。此空與彼至非異非一。述曰。謂有問",
    "T44n1835_001:0006c20": "言。空是法性。與其法為一異。為答此問。此立",
    "T44n1835_001:0006c21": "宗。",
    "T44n1835_001:0006c22": "論曰。若異應成至如苦等性。述曰。顯非異",
    "T44n1835_001:0006c23": "因也。謂五蘊等名法。真如是彼法之性故名",
    "T44n1835_001:0006c24": "非異也。如苦無常空無我等。此小乘等說與",
    "T44n1835_001:0006c25": "法非異。故以為喻。謂立宗言。真如與蘊等非",
    "T44n1835_001:0006c26": "定異。因云。法之性故。喻云。如苦等性。",
    "T44n1835_001:0006c27": "論曰。若一則應至亦非共相。述曰。顯非一",
    "T44n1835_001:0006c28": "因。謂五蘊等與此真如定非是一。一有何過。",
    "T44n1835_001:0006c29": "真如應非無漏無分別智境。即五蘊故。如五",
    "T44n1835_001:0007a01": "蘊等。又此真如應非總之共相。即五蘊故。如",
    "T44n1835_001:0007a02": "色受等。有二比量。如此應知。然入真觀。一一",
    "T44n1835_001:0007a03": "物如。皆須了達。即觀自相。言共相者。從加行",
    "T44n1835_001:0007a04": "說。唯識亦有。應如彼說。",
    "T44n1835_001:0007a05": "論曰。此即顯空至離一異相。述曰。結頌第",
    "T44n1835_001:0007a06": "三句也。其頌第四句上三句一一通用。如文",
    "T44n1835_001:0007a07": "可知。",
    "T44n1835_001:0007a08": "論曰。所知空性異門云何。述曰。此問第二",
    "T44n1835_001:0007a09": "門也。",
    "T44n1835_001:0007a10": "論頌曰。略說空異門至法界等應知。述曰。",
    "T44n1835_001:0007a11": "舊論曰眾名。今顯梵本但言異門故。又此真",
    "T44n1835_001:0007a12": "如不可說體。約假名辯故。此但應言異門。以",
    "T44n1835_001:0007a13": "前頌明不得體故。上一句立宗。次二句第四",
    "T44n1835_001:0007a14": "句三字列名。下二字勸知。法界等者。舊論云",
    "T44n1835_001:0007a15": "法身等。然本無法身言。譯家增語。然對法第",
    "T44n1835_001:0007a16": "二有七名此中有五。出彼無我性空性。般若",
    "T44n1835_001:0007a17": "經說有十二名。出彼九名。謂法性。不虛妄性。",
    "T44n1835_001:0007a18": "不變異性。平等性。離生性。法定。法住。虛空",
    "T44n1835_001:0007a19": "界。不思識界。合真如有十六名。此中五名。對",
    "T44n1835_001:0007a20": "法所出二名。般若所出九名。今言等者。等",
    "T44n1835_001:0007a21": "取十一。以頌自言是略說故。",
    "T44n1835_001:0007a22": "論曰。略說空性至此異門義。述曰。釋頌大",
    "T44n1835_001:0007a23": "綱。寄徵起頌。",
    "T44n1835_001:0007a24": "論頌曰。由無變無倒至異門義如次。述曰。釋",
    "T44n1835_001:0007a25": "前異門所詮義也。第一句中。由字通下五義。",
    "T44n1835_001:0007a26": "是第三囀。替故字第五囀。但由無變說為真",
    "T44n1835_001:0007a27": "如。等一一應通上三句烈名。下一句次屬。",
    "T44n1835_001:0007a28": "論曰。即此中說至無轉易故。述曰。釋真如",
    "T44n1835_001:0007a29": "義名。此中說所知空性。通下四義皆應說之。",
    "T44n1835_001:0007b01": "真者不虛妄。如者常義。如唯識說。",
    "T44n1835_001:0007b02": "論曰。由無倒義至依緣事故。述曰。釋實際",
    "T44n1835_001:0007b03": "名義。由此真如非四七等倒所依所緣之事",
    "T44n1835_001:0007b04": "故。名實際。舊論云。非種類及境故。此言依即",
    "T44n1835_001:0007b05": "彼種類。",
    "T44n1835_001:0007b06": "論曰。由相滅義至一切相故。述曰。釋無相",
    "T44n1835_001:0007b07": "名義。諸相。謂十相佛地論等說。謂色聲香味",
    "T44n1835_001:0007b08": "觸生異滅女相。離此相名故立無相名。",
    "T44n1835_001:0007b09": "論曰。由聖智境義至所行義故。述曰。唯識",
    "T44n1835_001:0007b10": "第八及此下說。勝義有三。一義勝義。謂真",
    "T44n1835_001:0007b11": "如。依主釋。此所說是。二得勝義。謂涅槃。持",
    "T44n1835_001:0007b12": "業釋。三行勝義。謂勝道。有財釋。以勝為義",
    "T44n1835_001:0007b13": "故。",
    "T44n1835_001:0007b14": "論曰。由聖法因義。述曰。法是如果。謂諸聖",
    "T44n1835_001:0007b15": "法此是彼因故名法界。界是何義。即是因",
    "T44n1835_001:0007b16": "義。",
    "T44n1835_001:0007b17": "論曰。無我等義如理應知。述曰。解頌等字。",
    "T44n1835_001:0007b18": "舊論眾名雖有等字。義中不釋。此即釋之。如",
    "T44n1835_001:0007b19": "對法等解餘名也。",
    "T44n1835_001:0007b20": "論。云何應知空性差別。述曰。將解第四差",
    "T44n1835_001:0007b21": "別之門。寄問起也。",
    "T44n1835_001:0007b22": "論頌曰。此雜染清淨至淨故許為淨。述曰。",
    "T44n1835_001:0007b23": "成差別中有五頌。初一頌染淨差別。次四頌",
    "T44n1835_001:0007b24": "所知差別。此即初也。第一句正解差別。第二",
    "T44n1835_001:0007b25": "句釋差別因。第三句顯差別喻。第四句結成",
    "T44n1835_001:0007b26": "淨義。由此真如自性淨故名為客染義。許淨",
    "T44n1835_001:0007b27": "簡不極成隨一過等。",
    "T44n1835_001:0007b28": "論曰。空性差別至二清淨。述曰。釋第一句",
    "T44n1835_001:0007b29": "頌立差別宗。",
    "T44n1835_001:0007c01": "論曰。此成染淨至說為清淨。述曰。釋第二",
    "T44n1835_001:0007c02": "句成差別因。",
    "T44n1835_001:0007c03": "論曰。雖先雜染至成無常失。述曰。釋外伏",
    "T44n1835_001:0007c04": "難。顯性是常。生起水等第三句喻也。謂有難",
    "T44n1835_001:0007c05": "言。如若先染後成淨者何不無常。今答不然。",
    "T44n1835_001:0007c06": "無無常失。",
    "T44n1835_001:0007c07": "論曰。如水界等出離客塵。述曰。此釋不成",
    "T44n1835_001:0007c08": "無常過失。為初宗因之同法喻。如水界有",
    "T44n1835_001:0007c09": "塵。如金有垢。如太虛空有雲。皆是客塵。非",
    "T44n1835_001:0007c10": "性成染。後去塵已非性成淨。名為無常。又",
    "T44n1835_001:0007c11": "水界等雖暫有垢。非體不淨。為先宗因之同",
    "T44n1835_001:0007c12": "法喻。",
    "T44n1835_001:0007c13": "論曰。空淨亦然非性轉變。述曰。此舉法合",
    "T44n1835_001:0007c14": "謂立宗言。所知空性可成染淨差別。有垢故。",
    "T44n1835_001:0007c15": "頌中由字即是因。諸有垢無垢者。皆可成於",
    "T44n1835_001:0007c16": "染淨差別。如水界金。空性性非染。暫有客塵",
    "T44n1835_001:0007c17": "故。如金空。又空性非無常。以性淨故。如空",
    "T44n1835_001:0007c18": "等。此中三比量有寬狡。然水界者水大。然",
    "T44n1835_001:0007c19": "水及金皆體無常。非性無垢。今取少分為喻",
    "T44n1835_001:0007c20": "故無過失。",
    "T44n1835_001:0007c21": "論曰。此空差別至無性自性空。述曰。自下",
    "T44n1835_001:0007c22": "明約所治差別。空成十六。將釋下文。先烈",
    "T44n1835_001:0007c23": "能治。然此與顯揚第十五十六空同。般若",
    "T44n1835_001:0007c24": "初會有二十空。加此散空自相空共相空不",
    "T44n1835_001:0007c25": "可得空自性空。自中無散空即彼無變異空。",
    "T44n1835_001:0007c26": "以諸善根盡未來際相續無斷名無變異。名",
    "T44n1835_001:0007c27": "異義同。然復此論別加相空。七十七說十七",
    "T44n1835_001:0007c28": "空。謂一切法空。相空。無際空。內空。無所",
    "T44n1835_001:0007c29": "得空。外空內外空。本性空。大空。有為空。",
    "T44n1835_001:0008a01": "畢竟空。無性空。無性自性空。勝義空。無為",
    "T44n1835_001:0008a02": "空。無變異空。空空。加此無所得一箇空。然第",
    "T44n1835_001:0008a03": "二會大般若說十八空加此。第三會說十六",
    "T44n1835_001:0008a04": "空。然與瑜伽所治稍別。所以者何。",
    "T44n1835_001:0008a05": "論曰。此等略義云何應知。述曰。上來第一",
    "T44n1835_001:0008a06": "烈空。自下第二別釋空義。此中有十六空。等",
    "T44n1835_001:0008a07": "餘經論所有故說等字。大般若經第一會說",
    "T44n1835_001:0008a08": "二十空。謂內空。外空。內外空。空空。大空。勝",
    "T44n1835_001:0008a09": "義空。有為空。無為空。畢竟空。無際空。散空。",
    "T44n1835_001:0008a10": "無變異空。本性空。自相空。共相空。一切法",
    "T44n1835_001:0008a11": "空。不可得空。無性空。自性空。無性自性空。",
    "T44n1835_001:0008a12": "第二會明十八空。謂內空。外空。內外空。空",
    "T44n1835_001:0008a13": "空。大空。勝義空。有為空。無為空。畢竟空。無",
    "T44n1835_001:0008a14": "際空。散無散空。本性空。自共相空。一切法空。",
    "T44n1835_001:0008a15": "不可得空。無性空。自性空。無性自性空。第三",
    "T44n1835_001:0008a16": "分中第一卷明十九空。此十六空上加所緣",
    "T44n1835_001:0008a17": "空增上空樂無空等。第三分中第十卷當四",
    "T44n1835_001:0008a18": "百八十八明十六空。名與此同。佛自廣解。與",
    "T44n1835_001:0008a19": "此稍異。應勘會之。亦應勘第一第二會此相",
    "T44n1835_001:0008a20": "當處。此中諸文離合有異。義亦不增。釋中有",
    "T44n1835_001:0008a21": "四頌分為二段。初三頌明十四空。後一頌明",
    "T44n1835_001:0008a22": "二空。二空。是前十四空性空。前約能詮設故",
    "T44n1835_001:0008a23": "十四。後約空性明以有二。七十七說亦與",
    "T44n1835_001:0008a24": "此同。",
    "T44n1835_001:0008a25": "論頌曰。能食及所食至故菩薩觀空。述曰。",
    "T44n1835_001:0008a26": "初一頌明八空中。一頌明三空。後一頌明三",
    "T44n1835_001:0008a27": "空。故成十四。然第一頌末有一空字貫通八",
    "T44n1835_001:0008a28": "處。第二第三俱第四句各結上三空。皆准此",
    "T44n1835_001:0008a29": "釋。",
    "T44n1835_001:0008b01": "論曰。能食空者至即是外空。述曰。先牒文",
    "T44n1835_001:0008b02": "而後申義。此二空約處為論。縱在身之內外。",
    "T44n1835_001:0008b03": "隨處而說立二空也。能食者受用義。所食翻",
    "T44n1835_001:0008b04": "此。",
    "T44n1835_001:0008b05": "論曰。此依身者至名內外空。述曰。此亦牒",
    "T44n1835_001:0008b06": "文後申義也。前二空約別六處。今此空約總",
    "T44n1835_001:0008b07": "一身。集前二法以成身故。",
    "T44n1835_001:0008b08": "論曰。諸器世間說為所住至名為大空。述曰。",
    "T44n1835_001:0008b09": "唯約外器。即在四處。先申義而後牒文也。上",
    "T44n1835_001:0008b10": "來四空皆真知境。次有一空空能觀心。",
    "T44n1835_001:0008b11": "論曰。能見此者至說名空空。述曰。此內處",
    "T44n1835_001:0008b12": "等四空是所見。見此空智名能見。能見空之",
    "T44n1835_001:0008b13": "智亦空故說為空空。而智緣空起。但說為空。",
    "T44n1835_001:0008b14": "此智亦空故名空空。此上五空皆依主釋。內",
    "T44n1835_001:0008b15": "身之空乃至空之空故名為空空。與瑜伽",
    "T44n1835_001:0008b16": "同。",
    "T44n1835_001:0008b17": "論曰。如理者至名勝義空。述曰。如理之體",
    "T44n1835_001:0008b18": "即是勝義。勝義即是法性真如。勝之義故。",
    "T44n1835_001:0008b19": "今言如者。義當於勝。稱理知故名如實行。行",
    "T44n1835_001:0008b20": "者有為。簡無為法名如實故。又言理者。義當",
    "T44n1835_001:0008b21": "於義。是如實行所觀境故。此如理即空名如",
    "T44n1835_001:0008b22": "理空。是持業釋。但言如理如勝義釋。勝之義",
    "T44n1835_001:0008b23": "故言勝義空。故持業釋。亦同瑜伽。此約詮說",
    "T44n1835_001:0008b24": "名勝義空。彼約體說名無性自性空。",
    "T44n1835_001:0008b25": "論曰。菩薩修行至及無為空。述曰。此據約",
    "T44n1835_001:0008b26": "菩薩為得有為善法故觀空釋。瑜伽約無色",
    "T44n1835_001:0008b27": "界空相。據空相釋有為空。據義各別。無為",
    "T44n1835_001:0008b28": "同此。此之二名亦依士釋。有為等之空故。即",
    "T44n1835_001:0008b29": "觀二為空。為二故別觀空。皆作此釋。",
    "T44n1835_001:0008c01": "論曰。為於有情至畢竟空。述曰。為有情故",
    "T44n1835_001:0008c02": "別觀於空。觀所為有情為空。此有情等畢竟",
    "T44n1835_001:0008c03": "不可得故。畢竟即空名畢竟空。瑜伽文意得",
    "T44n1835_001:0008c04": "通二釋。然無所為有情之言。",
    "T44n1835_001:0008c05": "論曰。生死長遠至名無際空。述曰。舊名為",
    "T44n1835_001:0008c06": "前後空。此依主釋。無際之空。",
    "T44n1835_001:0008c07": "論曰。不觀為空至生死為空。述曰。釋觀無際",
    "T44n1835_001:0008c08": "為空所由。若二乘不觀生死以為空故。便速",
    "T44n1835_001:0008c09": "厭捨而入涅槃。菩薩大士不厭生死。起大悲",
    "T44n1835_001:0008c10": "心利益含識故。觀生死體性亦空無厭著故。",
    "T44n1835_001:0008c11": "瑜伽論說。了知安立真如。有生滅住異性相",
    "T44n1835_001:0008c12": "續隨轉相。相空及無際空所治。此約生死總",
    "T44n1835_001:0008c13": "相。而說觀生死空。彼約別觀。於真如中有生",
    "T44n1835_001:0008c14": "集相。所觀別故不相違也。",
    "T44n1835_001:0008c15": "論曰。為所修善至名無散空。述曰。舊論名",
    "T44n1835_001:0008c16": "不捨空。令善法不捨故觀空。此言散者。即是",
    "T44n1835_001:0008c17": "捨義。為善故別觀空。或觀善為空。皆不捨之",
    "T44n1835_001:0008c18": "空。依主得稱。二乘入涅槃善根便盡。菩薩不",
    "T44n1835_001:0008c19": "爾。觀為空也。瑜伽論說。了知真如。有無為相",
    "T44n1835_001:0008c20": "無變異相。由無為空無變異空除遣。此約所",
    "T44n1835_001:0008c21": "為善法故。觀空名不捨空。彼約所觀之空。",
    "T44n1835_001:0008c22": "不論所為。名無變異空。以不捨空即無變異",
    "T44n1835_001:0008c23": "故。",
    "T44n1835_001:0008c24": "論曰。諸聖種姓至名本性空。述曰。舊論云",
    "T44n1835_001:0008c25": "性空。為本性故觀空。或觀本性為空。瑜伽",
    "T44n1835_001:0008c26": "說。了知受用義男女承事等相應故。有內安",
    "T44n1835_001:0008c27": "樂相外淨妙相。此由內外空本性空除遣。此",
    "T44n1835_001:0008c28": "約所為。彼約所治。所治之善令姓清淨。令姓",
    "T44n1835_001:0009a01": "淨時即有所治。故不相違。所望別故。",
    "T44n1835_001:0009a02": "論曰。菩薩為得至名為相空。述曰。為得大",
    "T44n1835_001:0009a03": "士三十二相八十隨好。舊云小相。而觀此為",
    "T44n1835_001:0009a04": "空。或為此別觀空。瑜伽說。了知真如義故。有",
    "T44n1835_001:0009a05": "生住等性隨轉相。由相空能治。此約所為。彼",
    "T44n1835_001:0009a06": "約所治理准前釋。",
    "T44n1835_001:0009a07": "論曰。菩薩為令至一切法空。述曰。或觀此",
    "T44n1835_001:0009a08": "為空。或為令觀彼為空。以上此例皆依主釋。",
    "T44n1835_001:0009a09": "瑜伽了知法義故有種種文字相。由一切法",
    "T44n1835_001:0009a10": "空能遣。此約所為。彼約所治。亦不相違。准同",
    "T44n1835_001:0009a11": "上釋。",
    "T44n1835_001:0009a12": "論曰。是十四空至說名為空。述曰。釋立十",
    "T44n1835_001:0009a13": "四空之所由。謂隨所治所為自性差別而安",
    "T44n1835_001:0009a14": "立故有十四也。既言是空。何者空體。因出空",
    "T44n1835_001:0009a15": "體。便生下文。",
    "T44n1835_001:0009a16": "論頌曰。補特伽羅法至故別立二空。述曰。",
    "T44n1835_001:0009a17": "上三句出二空。下一句結成也。上三句初二",
    "T44n1835_001:0009a18": "句解無性空。次一句解無性自性空。",
    "T44n1835_001:0009a19": "論曰。補特伽羅至名無性空。述曰。解初二",
    "T44n1835_001:0009a20": "句頌也。不遮假有。但說實無。無性之空即是",
    "T44n1835_001:0009a21": "法性。無性即空。此約所無空門空也。依此為",
    "T44n1835_001:0009a22": "門方顯空理。",
    "T44n1835_001:0009a23": "論曰。此無性空至名無性自性空。述曰。此",
    "T44n1835_001:0009a24": "前二無性所顯之空即真如理非無自體。此",
    "T44n1835_001:0009a25": "空即以無二性為自體。故成有體也。名無性",
    "T44n1835_001:0009a26": "自性空。解第三句頌也。",
    "T44n1835_001:0009a27": "論曰。於前所設至別立二空。述曰。前雖約",
    "T44n1835_001:0009a28": "詮別立十四。顯空自性。故說此二解頌第四",
    "T44n1835_001:0009a29": "句也。一切空相不過此二。名二無二者。無二",
    "T44n1835_001:0009b01": "由二無為門顯無二空故。若如上說。為此事",
    "T44n1835_001:0009b02": "故別觀空者。即是無性自性空。若觀此為空",
    "T44n1835_001:0009b03": "即無性空。離法執等故。",
    "T44n1835_001:0009b04": "論曰。此為遮止至立後二空。述曰。釋立二",
    "T44n1835_001:0009b05": "空意也。謂有難言。前十四空不出後二。別說",
    "T44n1835_001:0009b06": "後二有何用也。答為遮於我法增益執故說",
    "T44n1835_001:0009b07": "無性空。為遮於空性如理損減執故說無性",
    "T44n1835_001:0009b08": "自性空。我法無故唯有增益。空性有故唯有",
    "T44n1835_001:0009b09": "損減。如其次第配後二空。此中說我法唯增",
    "T44n1835_001:0009b10": "益執。下真實品相真實中。於法及我。所有增",
    "T44n1835_001:0009b11": "益及損減。執見若知此故彼便不轉。是遍計",
    "T44n1835_001:0009b12": "所執相何故復有損減執耶。此中約體。體無",
    "T44n1835_001:0009b13": "故唯增益。彼通約名撥。名為無亦成損減。故",
    "T44n1835_001:0009b14": "不相違。",
    "T44n1835_001:0009b15": "論曰。如是已顯至云何應知。述曰。結第四",
    "T44n1835_001:0009b16": "生第五。於中有二頌。初頌出成立之因。後頌",
    "T44n1835_001:0009b17": "結已成義。",
    "T44n1835_001:0009b18": "論頌曰。此若無雜染至功用應無果。述曰。",
    "T44n1835_001:0009b19": "既言空性。應無淨染。如太虛空。為成此義故",
    "T44n1835_001:0009b20": "說此頌。初半成有染。後半成有淨。",
    "T44n1835_001:0009b21": "論曰。若諸法空至應自解脫。述曰。釋成有",
    "T44n1835_001:0009b22": "染。返難無染。",
    "T44n1835_001:0009b23": "論曰。若對治已生至勤勞無果。述曰。成有",
    "T44n1835_001:0009b24": "染淨。返難無淨。",
    "T44n1835_001:0009b25": "論曰。既爾頌曰至由客塵所染。述曰。上二",
    "T44n1835_001:0009b26": "句立二宗。下二句立二因。",
    "T44n1835_001:0009b27": "論曰。云何非染非不淨至本淨故。述曰。頌",
    "T44n1835_001:0009b28": "第一句與第二句體雖無別。約所非及所詮。",
    "T44n1835_001:0009b29": "別成二句也。然今以義同故。乃雙牒之。第一",
    "T44n1835_001:0009c01": "句中非染即是第二句中非不淨。牒此雙問。",
    "T44n1835_001:0009c02": "以第三句頌答。以心性本淨故。下准此知。",
    "T44n1835_001:0009c03": "論曰。云何非不染非淨至所染故。述曰。雙",
    "T44n1835_001:0009c04": "問如前。舉第四句答。由客塵所染故。",
    "T44n1835_001:0009c05": "論曰。是名成立空差別義。述曰。此總結也。",
    "T44n1835_001:0009c06": "論曰。此前空義至相安立。述曰。上來已別",
    "T44n1835_001:0009c07": "解空五義訖。今總結為二。以第一是空之相。",
    "T44n1835_001:0009c08": "餘四門安立。於空遮於外難等故但分二。",
    "T44n1835_001:0009c09": "論曰。相復有二謂有及無。述曰。相中初頌",
    "T44n1835_001:0009c10": "第一句云。無二有無故。是此二相也。",
    "T44n1835_001:0009c11": "論曰。空性有相至以為其相。述曰。無即二",
    "T44n1835_001:0009c12": "取非有。雖是空非空性。今辯空性故。唯解有",
    "T44n1835_001:0009c13": "相。中第一頌第二第三句云非有等者。即此",
    "T44n1835_001:0009c14": "所離也。",
    "T44n1835_001:0009c15": "論曰。應知安立即異門等。述曰。上已解相。",
    "T44n1835_001:0009c16": "此解安立即是異門義故差別成立四也。",
    "T44n1835_001:0009c17": "辯障品第二",
    "T44n1835_001:0009c18": "覆所知境令智不生。礙真涅槃令不得證。由",
    "T44n1835_001:0009c19": "此二義立障名。此品廣釋故稱為辯。",
    "T44n1835_001:0009c20": "論曰。已辯其相障今當說。述曰。此一品中",
    "T44n1835_001:0009c21": "大有三。初結前起後以發論端。二頌曰下依",
    "T44n1835_001:0009c22": "宗正釋。三前障總義下總結上義。此即初也。",
    "T44n1835_001:0009c23": "論頌曰。具分及一分至說障二種姓。述曰。",
    "T44n1835_001:0009c24": "此即第二當宗正釋。此一品中合十七頌。十",
    "T44n1835_001:0009c25": "能作中雖有二頌。世親傍引非根本說。十七",
    "T44n1835_001:0009c26": "頌中合分為五。初一頌明具分等五障。次有",
    "T44n1835_001:0009c27": "二頌明正加行障。即是九結。次有六頌半",
    "T44n1835_001:0009c28": "明因障。約十能作因以辯障體。次有六頌半",
    "T44n1835_001:0009c29": "明覺分六度十地別障。後有一頌結歸二障",
    "T44n1835_001:0010a01": "許滅解脫故須說意。然下總結文以義段分",
    "T44n1835_001:0010a02": "故為十一。以能所障體各別故。今此所判以",
    "T44n1835_001:0010a03": "文義合明。段次為論故分為五。此初一頌即",
    "T44n1835_001:0010a04": "明具分等五種障也。上三句出五障體。下一",
    "T44n1835_001:0010a05": "句出所障人。雖出障能具分攝盡。然約別義",
    "T44n1835_001:0010a06": "更分餘四。",
    "T44n1835_001:0010a07": "論曰。具分障者至種姓法故。述曰。舊論初",
    "T44n1835_001:0010a08": "言遍後言一方。於菩薩見道及如來位。煩惱",
    "T44n1835_001:0010a09": "所知二具為障。悲智二行各別障故。雖知菩",
    "T44n1835_001:0010a10": "薩唯求於智。即由智故亦住涅槃。故二為障。",
    "T44n1835_001:0010a11": "餘文易知。",
    "T44n1835_001:0010a12": "論曰。增盛障者至即彼等分行。述曰。舊論",
    "T44n1835_001:0010a13": "初言重。後與此同。此二障中。初是增益。後是",
    "T44n1835_001:0010a14": "等分。對法十三瑜伽五十八九皆有廣說。然",
    "T44n1835_001:0010a15": "但有鈍煩惱分。為此等分見利惑亦得分。",
    "T44n1835_001:0010a16": "不理亦得分。諸處多隨說多隨說鈍煩惱",
    "T44n1835_001:0010a17": "說。又何故不說薄塵。以此二障如下自說初",
    "T44n1835_001:0010a18": "障加行後障至得故。薄分行略不明之。又即",
    "T44n1835_001:0010a19": "增盛成平等。平等即成薄塵。薄塵即攝入平",
    "T44n1835_001:0010a20": "等中。以無別障所以不說。此上四障皆先牒",
    "T44n1835_001:0010a21": "文而後申義。次後一障先申義後結文也。",
    "T44n1835_001:0010a22": "論曰。取捨生死至有取捨障。述曰。取涅槃",
    "T44n1835_001:0010a23": "捨生死是法執。若有便同二乘。無無住處故。",
    "T44n1835_001:0010a24": "成菩薩大悲者障。今者不欲捨生死求涅槃。",
    "T44n1835_001:0010a25": "起大悲心得無住處。便無此障。此等諸障如",
    "T44n1835_001:0010a26": "唯識第十。",
    "T44n1835_001:0010a27": "論曰。如是五障至二種種姓。述曰。此釋第四",
    "T44n1835_001:0010a28": "句頌結上五障。隨其所應。當障者說障三乘。",
    "T44n1835_001:0010a29": "非即定配。謂第一第五唯障菩薩。第二唯障",
    "T44n1835_001:0010b01": "二乘。第三第四雙障三乘。故成三句。無第四",
    "T44n1835_001:0010b02": "句。或唯二句。第三第四亦唯障二乘故。",
    "T44n1835_001:0010b03": "論曰。復次頌曰至遠離遍知故。述曰。第二",
    "T44n1835_001:0010b04": "段文明正加行九結障。於二頌中。初二句顯",
    "T44n1835_001:0010b05": "障數指障體。餘六句說所障。於中可知。",
    "T44n1835_001:0010b06": "論曰。煩惱障者至九種結。述曰。釋頌中初",
    "T44n1835_001:0010b07": "二句。此中雖實亦有所知障。煩惱麁略不說",
    "T44n1835_001:0010b08": "彼。此等九結如對法論第六末說。所障亦",
    "T44n1835_001:0010b09": "同。",
    "T44n1835_001:0010b10": "論曰。愛結障厭至不能棄捨。述曰。釋頌中",
    "T44n1835_001:0010b11": "第三句。恚所障捨即善中數。愛所障厭如唯",
    "T44n1835_001:0010b12": "識說。無貪一分雖無別數。即障無貪。雖恚",
    "T44n1835_001:0010b13": "亦應障於無貪。然隨別別□□而說。不可一",
    "T44n1835_001:0010b14": "例。",
    "T44n1835_001:0010b15": "論曰。餘七結至如次障故。述曰。此總舉意。",
    "T44n1835_001:0010b16": "言遍知者。以智能遍知結法故。又解。遍知",
    "T44n1835_001:0010b17": "者。雖是無為。以慧能證從境為名。名為遍知。",
    "T44n1835_001:0010b18": "或無漏見能證遍知。說障遍知顯即障智。",
    "T44n1835_001:0010b19": "論曰。說慢結至彼不斷故。述曰。以修定時",
    "T44n1835_001:0010b20": "謂待勝法便有我慢間起。自恃陵他。由此為",
    "T44n1835_001:0010b21": "緣身見難斷。如對法第一等散亂中說。以我",
    "T44n1835_001:0010b22": "慢為身見苗。故言偽身見。如唯識第六疏會。",
    "T44n1835_001:0010b23": "然修善法時皆有此障。以證遍知現觀時勝。",
    "T44n1835_001:0010b24": "但據勝故。此唯說修現觀時故。對法等皆通",
    "T44n1835_001:0010b25": "說障。",
    "T44n1835_001:0010b26": "論曰。無明結能障至諸取蘊故。述曰。有漏",
    "T44n1835_001:0010b27": "五蘊能生身見故名彼事。",
    "T44n1835_001:0010b28": "論曰。見結能障至謗滅故。述曰。三見名見",
    "T44n1835_001:0010b29": "結。諸障雖通別障如文。",
    "T44n1835_001:0010c01": "論曰。取結能障至為淨故。述曰。二取名取",
    "T44n1835_001:0010c02": "結。緣戒及見等故。皆取餘法為淨。如唯識第",
    "T44n1835_001:0010c03": "六說。從勝障處故障道諦。",
    "T44n1835_001:0010c04": "論曰。疑結能障至三寶功德故。述曰。其文",
    "T44n1835_001:0010c05": "易知。然此中說行增處說。如邪見非不障三",
    "T44n1835_001:0010c06": "寶故。",
    "T44n1835_001:0010c07": "論曰。嫉結能障至彼過失故。述曰。於利養",
    "T44n1835_001:0010c08": "中。言等者等名譽也。然嫉他得利養等故障",
    "T44n1835_001:0010c09": "彼遍知。不應於利養等生嫉起貪等故。",
    "T44n1835_001:0010c10": "論曰。慳結能障至資生具故。述曰。寶者愛",
    "T44n1835_001:0010c11": "翫義。由慳愛染諸什物。故遠離遍知也。",
    "T44n1835_001:0010c12": "論曰。復有別障至其相云何。述曰。自下第",
    "T44n1835_001:0010c13": "三明因障也。此則第一標宗問竟。",
    "T44n1835_001:0010c14": "論頌曰。無加行非處至不修治妙定。述曰。",
    "T44n1835_001:0010c15": "自下第二隨問而答。於中有三。初明能障所",
    "T44n1835_001:0010c16": "障各異。第二復次如是諸障下。以十能作明",
    "T44n1835_001:0010c17": "此障義。第三所障十法次第義者。明善等法",
    "T44n1835_001:0010c18": "所障次第。自下初也。於中有三。初有五頌",
    "T44n1835_001:0010c19": "烈能障名。次有一頌烈所障名。後有半頌屬",
    "T44n1835_001:0010c20": "能所障。此中五頌烈障名也。頌別六障故成",
    "T44n1835_001:0010c21": "三十。",
    "T44n1835_001:0010c22": "論曰。如是名為至其相云何。述曰。指上問",
    "T44n1835_001:0010c23": "下第二段也。",
    "T44n1835_001:0010c24": "論頌曰。善菩提攝受至自在名善等。述曰。",
    "T44n1835_001:0010c25": "烈所障名也。",
    "T44n1835_001:0010c26": "論曰。如是善等至幾種障耶。述曰。指頌所",
    "T44n1835_001:0010c27": "明問能所障。如何屬著各有幾也。結第二段",
    "T44n1835_001:0010c28": "生第三段。",
    "T44n1835_001:0010c29": "論頌曰。如是善等十各有前三障。述曰。類",
    "T44n1835_001:0011a01": "例既同故為總屬。",
    "T44n1835_001:0011a02": "論曰。善有三障至不如理加行。述曰。此中",
    "T44n1835_001:0011a03": "善者一切善法。然次第中唯約加行善法宣",
    "T44n1835_001:0011a04": "說。或受持經等。有生得善者。亦名加行故。言",
    "T44n1835_001:0011a05": "非處者。於世業邪學皆名非處。非善處故。",
    "T44n1835_001:0011a06": "於此作加行。不如理故。於善法中。雖作加行。",
    "T44n1835_001:0011a07": "不如理故。大乘姓於小乘作加行故。即無加",
    "T44n1835_001:0011a08": "行等是障非別有障體。下皆隨應准知其相。",
    "T44n1835_001:0011a09": "不能具出。",
    "T44n1835_001:0011a10": "論曰。菩提三障至末圓滿。述曰。易知此義。",
    "T44n1835_001:0011a11": "論曰。發菩提心至心極疲厭性。述曰。以菩",
    "T44n1835_001:0011a12": "提心攝諸善法。能攝諸善而領受之。以菩提",
    "T44n1835_001:0011a13": "心能資益己亦名攝受。攝受究竟佛果之事",
    "T44n1835_001:0011a14": "亦名攝受。初闕正行與善初障有何別者。",
    "T44n1835_001:0011a15": "此有加行而少分不滿名闕。彼全無名無加",
    "T44n1835_001:0011a16": "行。初二可知。第三障者。雖具姓友。於行善行",
    "T44n1835_001:0011a17": "極生疲厭。不能修行故亦名障。",
    "T44n1835_001:0011a18": "論曰。有慧者至惡者共住。述曰。菩薩名有",
    "T44n1835_001:0011a19": "慧者。於了此菩薩之性有三種障。性即真如。",
    "T44n1835_001:0011a20": "菩薩實性故。或即是慧。以菩薩是覺有情故。",
    "T44n1835_001:0011a21": "自此還。",
    "T44n1835_001:0011a22": "論曰。此中鄙者至名為惡者。述曰。此簡鄙",
    "T44n1835_001:0011a23": "惡二人差別。初即愚癡。後即約物。謂樂毀。此",
    "T44n1835_001:0011a24": "言於他說他過失。樂壞他善事。他德樂隱。他",
    "T44n1835_001:0011a25": "惡樂同。名為惡者故。論總言樂毀他。義兼同",
    "T44n1835_001:0011a26": "二。",
    "T44n1835_001:0011a27": "論曰。無亂有三障至未成熟性。述曰。顛倒",
    "T44n1835_001:0011a28": "麁重。即四倒七倒見心想倒。煩惱等三障中",
    "T44n1835_001:0011a29": "者。即煩惱業生三種。隨一有餘性者。即於三",
    "T44n1835_001:0011b01": "中隨起一種。有餘二種不起之性。或二雖已",
    "T44n1835_001:0011b02": "無。隨有一種在。是二之餘所有故。名隨一有",
    "T44n1835_001:0011b03": "餘性。能成熟等者。謂慧能成熟能解脫。或此",
    "T44n1835_001:0011b04": "慧能成熟於解脫。未得成熟故未能無亂。此",
    "T44n1835_001:0011b05": "三皆是見道障故。",
    "T44n1835_001:0011b06": "論曰。障斷滅名無障至放逸性。述曰。此修",
    "T44n1835_001:0011b07": "道障故。說俱生麁重。即一切修道惑。餘二可",
    "T44n1835_001:0011b08": "知。隨增且說。非不有餘。",
    "T44n1835_001:0011b09": "論曰。迴向有三障至心下劣性。述曰。由此",
    "T44n1835_001:0011b10": "三障令心向餘不向無上正等菩提。起心下",
    "T44n1835_001:0011b11": "劣樂涅槃故。其文易知。",
    "T44n1835_001:0011b12": "論曰。不怖有三障至而思義。述曰。不敬人",
    "T44n1835_001:0011b13": "即佛僧。不敬法即是法。設雖敬法。自無思擇。",
    "T44n1835_001:0011b14": "隨言而解。皆不能無怖怖畏文海故。",
    "T44n1835_001:0011b15": "論曰。不慳有三障至心無悲愍。述曰。初慳法。",
    "T44n1835_001:0011b16": "次慳財。後無悲故。成不慳障。",
    "T44n1835_001:0011b17": "論曰。自在有三障至勝三摩地。述曰。第一匱",
    "T44n1835_001:0011b18": "者乏也。由昔世時生憎及長。能感匱法之業。",
    "T44n1835_001:0011b19": "所以今時不聞於法。不得自在作大法師。二",
    "T44n1835_001:0011b20": "雖聞法而極勘少。三雖廣聞不修勝定。不得",
    "T44n1835_001:0011b21": "神通雲雨說法得自在故。此上諸障廢立連",
    "T44n1835_001:0011b22": "環相次。如第十障解者。皆應思擇。恐文繁廣",
    "T44n1835_001:0011b23": "不能具述。三乘通局。位次所在。生起先後。不",
    "T44n1835_001:0011b24": "增不減。皆如下釋。",
    "T44n1835_001:0011b25": "論曰。復次如是至應知此名。述曰。即明障",
    "T44n1835_001:0011b26": "中。第二大段約十因解也。於中有二。初舉餘",
    "T44n1835_001:0011b27": "處所明十因。後於前下依彼論十因之名以",
    "T44n1835_001:0011b28": "釋之。於善等十法。十能作義。此中所言隨餘",
    "T44n1835_001:0011b29": "義中有十能作者。此三十障於善等中。隨餘",
    "T44n1835_001:0011c01": "經論所明義中。有十能作因義。即是對法第",
    "T44n1835_001:0011c02": "四卷等。即依彼十能作義。應知此處十因之",
    "T44n1835_001:0011c03": "名。謂名同彼而義望異。然此能作皆增上緣。",
    "T44n1835_001:0011c04": "所望遠故。舊論此文極難信解。",
    "T44n1835_001:0011c05": "論曰。十能作者至於眼識等。述曰。眼等是",
    "T44n1835_001:0011c06": "能作因。識等是果。然對法說生起因者。謂識",
    "T44n1835_001:0011c07": "和合望識。舉所生眼等果。取和合識等因。此",
    "T44n1835_001:0011c08": "中舉因體亦無違也。",
    "T44n1835_001:0011c09": "論曰。二安住能作至如光明於諸色。述曰。",
    "T44n1835_001:0011c10": "然對法說。如燈於眾色。此處望寬。餘文易",
    "T44n1835_001:0011c11": "解。",
    "T44n1835_001:0011c12": "論曰。五變壞能作至成鐶釧等。述曰。對法",
    "T44n1835_001:0011c13": "說如工巧智於金銀等。此中望假者故說金",
    "T44n1835_001:0011c14": "師。彼望實法言工巧智。依假假者。實實智。故",
    "T44n1835_001:0011c15": "亦不相違。",
    "T44n1835_001:0011c16": "論曰。八信解能作至如因於宗。述曰。雖火",
    "T44n1835_001:0011c17": "與宗無別如烟於因不殊。然烟望生解火之",
    "T44n1835_001:0011c18": "智故。名信解能作。以因望所成之義故。名顯",
    "T44n1835_001:0011c19": "了能作。雖二義齊。以所差別分二因也。",
    "T44n1835_001:0011c20": "論曰。十至得能作至於涅槃等。述曰。對法",
    "T44n1835_001:0011c21": "名等至能作。然非是定名為等至。以緣涅槃",
    "T44n1835_001:0011c22": "義故名至得。慧至於滅得此涅槃故。彼論通",
    "T44n1835_001:0011c23": "約總聚諸法故名等至。平等至境故。",
    "T44n1835_001:0011c24": "論曰。依如是義至於識等所作。述曰。雜集",
    "T44n1835_001:0011c25": "論等說十能作而不見頌。今者所說或引餘",
    "T44n1835_001:0011c26": "文。或天親自說。舊說之都無二頌。於二頌中。",
    "T44n1835_001:0011c27": "初之一頌烈能作名。第二一頌出能作體果。",
    "T44n1835_001:0011c28": "於烈名中。初一句舉數下三句烈名。出能作",
    "T44n1835_001:0011c29": "體果中。上三句出能作體。下一句出所得果。",
    "T44n1835_001:0012a01": "識因者即根等。聖道等者類非一也。餘文",
    "T44n1835_001:0012a02": "易知。",
    "T44n1835_001:0012a03": "論曰。於善等障應知亦然。述曰。即是第二",
    "T44n1835_001:0012a04": "依彼論十能作名。以釋諸障作用。於中有二。",
    "T44n1835_001:0012a05": "初結同彼。二別解義。此初也。",
    "T44n1835_001:0012a06": "論曰。一生起障至應生起故。述曰。名因同",
    "T44n1835_001:0012a07": "餘論之因。而義異也。其心易知。",
    "T44n1835_001:0012a08": "論曰。二安住障至不可動故。述曰。以大菩",
    "T44n1835_001:0012a09": "提可安住法不可動故。",
    "T44n1835_001:0012a10": "論曰。三任持障至能任持。述曰。以菩提心",
    "T44n1835_001:0012a11": "廣能任持一切佛法功德福智。亦能攝受多",
    "T44n1835_001:0012a12": "種善法及有情故。",
    "T44n1835_001:0012a13": "論曰。四照了障至應照了故。述曰。以諸菩",
    "T44n1835_001:0012a14": "薩名有慧者故。性即菩薩之自體也。以慧照",
    "T44n1835_001:0012a15": "知一切法故。",
    "T44n1835_001:0012a16": "論曰。五變壞障至名變壞故。述曰。即是見",
    "T44n1835_001:0012a17": "道能除亂故。令障變壞故。名變壞。或能變壞",
    "T44n1835_001:0012a18": "亦名變壞。",
    "T44n1835_001:0012a19": "論曰。六分離障至離繫故。述曰。即是修道",
    "T44n1835_001:0012a20": "能除障也。令障斷滅或能分離故名分離。",
    "T44n1835_001:0012a21": "論曰。七轉變障至轉變相故。述曰。先心向",
    "T44n1835_001:0012a22": "餘。今者迴向無上菩提。菩提之心故心轉變。",
    "T44n1835_001:0012a23": "論曰。八信解障至有怖畏故。述曰。謂由己",
    "T44n1835_001:0012a24": "身信解人法。自能簡擇。便能無怖。名與彼同。",
    "T44n1835_001:0012a25": "所望義別也。",
    "T44n1835_001:0012a26": "論曰。九顯了障至為他顯了故。述曰。由重",
    "T44n1835_001:0012a27": "法輕財等。便於財法二皆無慳。悲愍有情。然",
    "T44n1835_001:0012a28": "為他說法。或施財譽等。",
    "T44n1835_001:0012a29": "論曰。十至得障至自在相故。述曰。由多聞",
    "T44n1835_001:0012b01": "等業故。於法便得自在。自在成已能至得涅",
    "T44n1835_001:0012b02": "槃。故障此者名至得障。此則障所障不增不",
    "T44n1835_001:0012b03": "減。此上皆應述其障體。恐厭繁廣但舉宏",
    "T44n1835_001:0012b04": "綱。",
    "T44n1835_001:0012b05": "論曰。所障十法次第義者。述曰。第三大段",
    "T44n1835_001:0012b06": "明其次第前後門也。即有三乘通局位次所",
    "T44n1835_001:0012b07": "在。舊論脫此以下一段次第之文。今勘多梵",
    "T44n1835_001:0012b08": "本。悉皆具有。",
    "T44n1835_001:0012b09": "論曰。謂有欲證至先應生起。述曰。第一善",
    "T44n1835_001:0012b10": "法即生起也。",
    "T44n1835_001:0012b11": "論曰。勝善根力至無上菩提。述曰。第二菩",
    "T44n1835_001:0012b12": "提即安住也。",
    "T44n1835_001:0012b13": "論曰。為令善根至大菩提心。述曰。第四有",
    "T44n1835_001:0012b14": "慧即照了也。",
    "T44n1835_001:0012b15": "論曰。如是菩薩至起無亂倒。述曰。第五無",
    "T44n1835_001:0012b16": "亂即變壞也。",
    "T44n1835_001:0012b17": "論曰。由見道中至斷一切障。述曰。第六無",
    "T44n1835_001:0012b18": "障即分離也。",
    "T44n1835_001:0012b19": "論曰。既斷障已至正等菩提。述曰。第七迴",
    "T44n1835_001:0012b20": "向即轉變也。",
    "T44n1835_001:0012b21": "論曰。由迴向力至便無怖畏。述曰。第八不",
    "T44n1835_001:0012b22": "怖即信解也。",
    "T44n1835_001:0012b23": "論曰。既無怖畏至宣說開示。述曰。第九不",
    "T44n1835_001:0012b24": "慳即顯了也。",
    "T44n1835_001:0012b25": "論曰。菩薩如是至皆得自在。述曰。第十自",
    "T44n1835_001:0012b26": "在即至得也。",
    "T44n1835_001:0012b27": "論曰。是名善等十義次第。述曰。即結上也。",
    "T44n1835_001:0012b28": "然准此文。初之四位。從初發心十信以前未",
    "T44n1835_001:0012b29": "入僧祇位。至世第一法已來。或前三在資糧。",
    "T44n1835_001:0012c01": "第四在加行位。第五在見道。第六在初地修",
    "T44n1835_001:0012c02": "道已去至第七地。第七在第八地。諸佛七勸",
    "T44n1835_001:0012c03": "名迴向故。第八在第九地。得智自在故。第九",
    "T44n1835_001:0012c04": "在第十地。得業自在作大神通雨大法雨。第",
    "T44n1835_001:0012c05": "十在如來。於一切法自在故。三乘通局者。此",
    "T44n1835_001:0012c06": "中唯說大乘位次。唯言無上大菩提故。除二",
    "T44n1835_001:0012c07": "乘中。",
    "T44n1835_001:0012c08": "論曰。雖善等法至諸障差別。述曰。自下第四",
    "T44n1835_001:0012c09": "大段明覺分等別善法障。於中有二。初釋外",
    "T44n1835_001:0012c10": "伏難。生下論文。二頌曰下依義正解。此即初",
    "T44n1835_001:0012c11": "也。謂有難言。前明善法障。即攝覺分及度地",
    "T44n1835_001:0012c12": "障。更復何須說覺分等名別障耶。為釋此難",
    "T44n1835_001:0012c13": "故。此論云。雖知已攝。而總別異。故須別明。",
    "T44n1835_001:0012c14": "謂善是總。覺分等別。為顯與前總障別故須",
    "T44n1835_001:0012c15": "別顯也。",
    "T44n1835_001:0012c16": "論頌曰。於覺分度地有別障應知。述曰。自",
    "T44n1835_001:0012c17": "下第二依義正解。此有六頌半。於中有二。初",
    "T44n1835_001:0012c18": "半頌總明有別障。後六頌總明三別障。此即",
    "T44n1835_001:0012c19": "初也。",
    "T44n1835_001:0012c20": "論曰。復於覺分至各有別障。述曰。總釋頌",
    "T44n1835_001:0012c21": "之大綱。其文易了。",
    "T44n1835_001:0012c22": "論曰。於菩提分至見麁重過失。述曰。自下",
    "T44n1835_001:0012c23": "六頌別明三障。復分為三。初一頌明菩提分",
    "T44n1835_001:0012c24": "法障。次有二頌明度障。後有三頌明十地障。",
    "T44n1835_001:0012c25": "此即初也。",
    "T44n1835_001:0012c26": "論曰。於四念住至不善巧障。述曰。念住是",
    "T44n1835_001:0012c27": "隣近釋。言四念住即帶數釋。言善巧者即巧",
    "T44n1835_001:0012c28": "便智。由於事中不善巧故。計身為淨。淨至廣",
    "T44n1835_001:0012c29": "說淨樂常我障體也。由此障念住故。此時觀",
    "T44n1835_001:0013a01": "不淨等。",
    "T44n1835_001:0013a02": "論曰。於四正斷有懈怠障。述曰。正體即",
    "T44n1835_001:0013a03": "斷。是持業釋。言四正斷亦帶數釋。體相違故。",
    "T44n1835_001:0013a04": "亦名正勝等。如別抄說。障體即懈怠。",
    "T44n1835_001:0013a05": "論曰。於四神足至隨減一故。述曰。神謂神",
    "T44n1835_001:0013a06": "通。神之足者即三摩地。神之足故。是依士釋。",
    "T44n1835_001:0013a07": "四神足者亦帶數義。此欲等四神足助伴故。",
    "T44n1835_001:0013a08": "或時闕一。是神足障。於八斷行亦隨減一。八",
    "T44n1835_001:0013a09": "斷行者。如對法第十及下卷等云。謂欲勤信",
    "T44n1835_001:0013a10": "安正念正知思捨。障體即定障。未斷便令減。",
    "T44n1835_001:0013a11": "或未必是定障。減一即是障。問欲勤心觀神",
    "T44n1835_001:0013a12": "足伴故。減一可為障。其八斷行於神足有何",
    "T44n1835_001:0013a13": "勝力闕一為障。答修習神足必依斷行故。闕",
    "T44n1835_001:0013a14": "一時是神足障。此何故八。有四義故。謂加",
    "T44n1835_001:0013a15": "行。攝受。繼屬。對治。加行即欲勤信三。攝受",
    "T44n1835_001:0013a16": "即安一。繼屬即正念正知二。對治即思捨二。",
    "T44n1835_001:0013a17": "如對法第十及下卷說。此上三在何位。此論",
    "T44n1835_001:0013a18": "自有菩提分品。然今且判在資糧位。然未別",
    "T44n1835_001:0013a19": "說在何心中。",
    "T44n1835_001:0013a20": "論曰。於五根至勝善根障。述曰。下相釋言。",
    "T44n1835_001:0013a21": "由脫分滿方修五根。諸論說此。在煗頂位。",
    "T44n1835_001:0013a22": "若不種頂解脫圓滿之位。不得五根。乃為障",
    "T44n1835_001:0013a23": "也。或障體即不信等。",
    "T44n1835_001:0013a24": "論曰。於五力至有羸劣性。述曰。諸論說此。",
    "T44n1835_001:0013a25": "在忍第一法。即五根時猶障所雜。是下品攝。",
    "T44n1835_001:0013a26": "為五力障。雖闕下品。順決擇分亦是力障。",
    "T44n1835_001:0013a27": "縱設有時。為障所雜故不說也。或障體同",
    "T44n1835_001:0013a28": "根。",
    "T44n1835_001:0013a29": "論曰。於七等覺支至所顯示故。述曰。見道",
    "T44n1835_001:0013b01": "雖有之貪等煩惱及業與果。見為首故但說",
    "T44n1835_001:0013b02": "見障。或見道之所治故名見過失。即一切皆",
    "T44n1835_001:0013b03": "是。",
    "T44n1835_001:0013b04": "論曰。於八聖道支至所顯示故。述曰。於修",
    "T44n1835_001:0013b05": "道中。雖有見等。麁重通故。不說別見等現行",
    "T44n1835_001:0013b06": "及種子。煩惱所知障皆名麁重故。",
    "T44n1835_001:0013b07": "論曰。於到彼岸至受用法成熟。述曰。自下",
    "T44n1835_001:0013b08": "第二明十度障。初一頌明六度果障。後一頌",
    "T44n1835_001:0013b09": "明四度果障。",
    "T44n1835_001:0013b10": "論曰。此說十種至自性之障。述曰。顯非自",
    "T44n1835_001:0013b11": "障即是果障返障之也。言之障者顯依士釋。",
    "T44n1835_001:0013b12": "非持業釋。性非障故。",
    "T44n1835_001:0013b13": "論曰。謂於布施至說善趣障。述曰。布施得",
    "T44n1835_001:0013b14": "富得貴。持戒得生善趣。由慳犯戒不得富貴",
    "T44n1835_001:0013b15": "及生善趣。障體即慳及犯戒。",
    "T44n1835_001:0013b16": "論曰。於安忍至不捨有情障。述曰。由安忍",
    "T44n1835_001:0013b17": "故攝諸有情。若言忍辱。唯在怨害不通餘二。",
    "T44n1835_001:0013b18": "故言安忍。障體是瞋害。損殺有情故。",
    "T44n1835_001:0013b19": "論曰。於精進至增功德障。述曰。由勤策發",
    "T44n1835_001:0013b20": "減過增德。障體即懈怠。",
    "T44n1835_001:0013b21": "論曰。於靜慮至趣入法障。述曰。由定起通。",
    "T44n1835_001:0013b22": "令所化生趣入正法。舊論注云四十心位。今",
    "T44n1835_001:0013b23": "言初入佛法。障體即散亂。",
    "T44n1835_001:0013b24": "論曰。於般若至解脫障。述曰。由慧故證解",
    "T44n1835_001:0013b25": "脫。障體即愚癡。",
    "T44n1835_001:0013b26": "論曰。於方便善巧至無窮盡故。述曰。由此",
    "T44n1835_001:0013b27": "方便智慧。令前六度連連無窮盡未來際利",
    "T44n1835_001:0013b28": "樂含識。以後障體唯是愚癡。以所障法是智",
    "T44n1835_001:0013b29": "慧故。",
    "T44n1835_001:0013c01": "論曰。於願波羅蜜多至善法生故。述曰。由",
    "T44n1835_001:0013c02": "十大願。願在所生之處善無間轉故。由大願",
    "T44n1835_001:0013c03": "攝受能順善法之生。現今世人無大願攝。故",
    "T44n1835_001:0013c04": "於所在生不順善法。善法不起。非無間轉。",
    "T44n1835_001:0013c05": "論曰。於力波羅蜜多至非彼伏故。述曰。由",
    "T44n1835_001:0013c06": "二種力。令所作善皆得決定。能伏於障。非障",
    "T44n1835_001:0013c07": "所伏。是力度能伏障。障不能伏。以此中說是",
    "T44n1835_001:0013c08": "果障故。舊論云。修習力弱故。不能折伏。非助",
    "T44n1835_001:0013c09": "道故。此文極錯。",
    "T44n1835_001:0013c10": "論曰。於智波羅蜜多至而覺義故。述曰。由",
    "T44n1835_001:0013c11": "有智故令自受用法及自成熟。令成熟。或自",
    "T44n1835_001:0013c12": "受用令他成熟。次有智故。不如所聞及他之",
    "T44n1835_001:0013c13": "言而覺相義。即自簡擇而觀義也。或聞之言",
    "T44n1835_001:0013c14": "名聞言。或聞謂耳後。言謂意後。謂意觀文字",
    "T44n1835_001:0013c15": "而取義等。此等障體論無文判。非即十度自",
    "T44n1835_001:0013c16": "體障故。今以義准。能障於富貴乃至成熟法",
    "T44n1835_001:0013c17": "樂。此名障。諸有漏三性之法。此十度義如",
    "T44n1835_001:0013c18": "瑜伽七十八解深密及攝論第七唯識第九等",
    "T44n1835_001:0013c19": "說。",
    "T44n1835_001:0013c20": "論曰。於十地功德至故說為十障。述曰。明",
    "T44n1835_001:0013c21": "別障中第三段也。於三頌內。初之二頌明所",
    "T44n1835_001:0013c22": "障法界。第三一頌約所障十別能障十。",
    "T44n1835_001:0013c23": "論曰。於遍行等至為十地障。述曰。先釋第",
    "T44n1835_001:0013c24": "三頌。以此所明障體故。望於聲聞等故。言不",
    "T44n1835_001:0013c25": "染無知。",
    "T44n1835_001:0013c26": "論。謂初地中至平等法性。述曰。自下明先",
    "T44n1835_001:0013c27": "二頌所障法界。此地證諸法界。一切法空故。",
    "T44n1835_001:0013c28": "得自他平等法性。此地障者。如舊攝論第十",
    "T44n1835_001:0013c29": "卷說凡夫性無明。",
    "T44n1835_001:0014a01": "論曰。第二地中至相應出離。述曰。三乘涅槃",
    "T44n1835_001:0014a02": "名為出離。諸此得因名一切行相。三乘之人",
    "T44n1835_001:0014a03": "俱得出離名同出離。此地思惟。我今於三乘",
    "T44n1835_001:0014a04": "能得出離。一切行相皆應遍修治之。總結之",
    "T44n1835_001:0014a05": "云。是為勤修相應出離。是為勤修與出離相",
    "T44n1835_001:0014a06": "應之行也。舊攝論云。此地作如是想。謂三乘",
    "T44n1835_001:0014a07": "人有三行差別。迷一乘理故稱無明。又釋。一",
    "T44n1835_001:0014a08": "切眾生所行之善。無非菩薩大清淨方便。何",
    "T44n1835_001:0014a09": "以故。清淨既一。未至大清淨位。無住義故。",
    "T44n1835_001:0014a10": "若悉應同歸菩薩大道。云何修方便不修正",
    "T44n1835_001:0014a11": "道。未入此地。即無此智故稱無明。",
    "T44n1835_001:0014a12": "論曰。第三地中至不以為難。述曰。舊攝論",
    "T44n1835_001:0014a13": "云。心遲苦無明聞思修妄失無明是此地障。",
    "T44n1835_001:0014a14": "未至智根位。為遲得菩薩妙定名苦。以障根",
    "T44n1835_001:0014a15": "及修故稱無明。障聞持等不得成熟。令所",
    "T44n1835_001:0014a16": "聞思修有妄失。故稱無明。此皆人語增本論",
    "T44n1835_001:0014a17": "文。",
    "T44n1835_001:0014a18": "論曰。第四地中至亦皆轉滅。述曰。無性攝",
    "T44n1835_001:0014a19": "論。契經等法愛斷故不計我所。觀此真如",
    "T44n1835_001:0014a20": "非自非他所攝。名無攝義。前地斷定愛。此地",
    "T44n1835_001:0014a21": "斷法貪及我□□。廣如佛地論等解。舊攝論",
    "T44n1835_001:0014a22": "云。微細煩惱共生身見等無明為此地障。煩",
    "T44n1835_001:0014a23": "惱行者法執。分別種子為體。生住滅不停故",
    "T44n1835_001:0014a24": "名行。此種為身見因。亦即是身見以是法分",
    "T44n1835_001:0014a25": "別種類故。此最下品等。乃至廣說。此皆人語",
    "T44n1835_001:0014a26": "非本論文。",
    "T44n1835_001:0014a27": "論曰。第五地中至平等淨心。述曰。無性攝",
    "T44n1835_001:0014a28": "論云。謂了知此。非如色等相續差別。以諸真",
    "T44n1835_001:0014a29": "如體唯一故。舊攝論云。於下乘般涅槃。是此",
    "T44n1835_001:0014b01": "地障。乃至廣說。十地經第七卷云。以十平等",
    "T44n1835_001:0014b02": "深淨心得入五地。舊中邊云。十種心樂清淨",
    "T44n1835_001:0014b03": "平等。今云。十意樂平等淨心。意樂即以信欲",
    "T44n1835_001:0014b04": "或欲解為體。應言十意樂淨平等。十地論解",
    "T44n1835_001:0014b05": "云。平等深淨心者。於平等中心得清淨。經云。",
    "T44n1835_001:0014b06": "一過去佛平等深淨心二。未來佛。三現在佛。",
    "T44n1835_001:0014b07": "四戒淨。五心淨。六除見疑悔淨。七道非道智",
    "T44n1835_001:0014b08": "淨。八行斷智淨。九思量一切菩提分法上上",
    "T44n1835_001:0014b09": "淨。十化度一切眾生淨平等深淨心。彼論解",
    "T44n1835_001:0014b10": "云。是諸佛法及隨順諸佛法。何者。謂初三",
    "T44n1835_001:0014b11": "世佛十力等是佛法。餘七隨順諸佛法。諸佛",
    "T44n1835_001:0014b12": "法因此得成。因戒定智及化眾生。戒即第四",
    "T44n1835_001:0014b13": "淨。定即第五淨。第六第七第八第九是智淨。",
    "T44n1835_001:0014b14": "是中第八行斷智者。思量一切菩提分法。上",
    "T44n1835_001:0014b15": "上轉勝故。教化眾生即是第十。十中前三是",
    "T44n1835_001:0014b16": "果。餘七是因。因中前六是自利。第七利他。廣",
    "T44n1835_001:0014b17": "如彼釋。",
    "T44n1835_001:0014b18": "論曰。第六地中至無染無淨。述曰。無性云。",
    "T44n1835_001:0014b19": "謂知此性本無雜染亦無清淨。雜染為先。後",
    "T44n1835_001:0014b20": "可淨故。此既本無染。後那可淨也。舊攝論云。",
    "T44n1835_001:0014b21": "麁相行無明是六地障。乃至廣說。",
    "T44n1835_001:0014b22": "論曰。第七地中至種種法相中。述曰。無性",
    "T44n1835_001:0014b23": "云。如契經等種種法別。此不如是。今此解",
    "T44n1835_001:0014b24": "曰。由知法無相故。不以有相行。於契經等種",
    "T44n1835_001:0014b25": "種法相中。觀契經等。為有相也。舊攝論云。微",
    "T44n1835_001:0014b26": "細相行無明為七地障。乃至廣說。如經言。龍",
    "T44n1835_001:0014b27": "王十二緣生者。或生不生。云何生。由俗諦故。",
    "T44n1835_001:0014b28": "云何不生。由真諦故。於十二緣生中。未能離",
    "T44n1835_001:0014b29": "生相住無生相。不得入七地。",
    "T44n1835_001:0014c01": "論曰。第八地中至有增有減。述曰。無性云。",
    "T44n1835_001:0014c02": "謂法外無用。所以不增。諸法不增。所以不減。",
    "T44n1835_001:0014c03": "或染法減時此無減。淨法增時此無增。於無",
    "T44n1835_001:0014c04": "生法忍圓滿證之。初地分得未能圓滿。忍者",
    "T44n1835_001:0014c05": "是智。知忍無生法名無生忍。舊攝論云。於",
    "T44n1835_001:0014c06": "無相作功用心無明是八地障。",
    "T44n1835_001:0014c07": "論曰。有四自在至所依止義。述曰。將解第",
    "T44n1835_001:0014c08": "九十地各得自在。汎舉殊勝。自在有四。無",
    "T44n1835_001:0014c09": "分別者。不由功用即能入故。餘如常釋。",
    "T44n1835_001:0014c10": "論曰。第八地中至所依止義。述曰。既烈四",
    "T44n1835_001:0014c11": "名。猶未配地故。云初二自在是前八地。然諸",
    "T44n1835_001:0014c12": "經論皆言八地得二。無性云。於八地相及土",
    "T44n1835_001:0014c13": "皆得自在。隨所求相欲令現前。如其勝解即",
    "T44n1835_001:0014c14": "得現前。名相自在。云謂金銀諸珍寶。云何故",
    "T44n1835_001:0014c15": "此論名無分別自在。十自在中復無此故。而",
    "T44n1835_001:0014c16": "得不言相自在耶。舊本同此。今會解云。由得",
    "T44n1835_001:0014c17": "無分別智故。方於相中而得自在。此從根本",
    "T44n1835_001:0014c18": "因說。以八地中得無功用自利自在。第九地",
    "T44n1835_001:0014c19": "中得利他自在。諸論約果說。故言相自在。亦",
    "T44n1835_001:0014c20": "不相違。即智自在一分攝故名無分別。",
    "T44n1835_001:0014c21": "論曰。第九地中至無礙解。述曰。事兼前二",
    "T44n1835_001:0014c22": "故言亦能。無性云。分證得智波羅蜜多。乃至",
    "T44n1835_001:0014c23": "廣說。得無礙解名為自在。仍未圓滿智波羅",
    "T44n1835_001:0014c24": "蜜多。舊攝論云。於眾生利益事不由功用無",
    "T44n1835_001:0014c25": "明是九地障。",
    "T44n1835_001:0014c26": "論曰。第十地中至有情事故。述曰。無性云。",
    "T44n1835_001:0014c27": "謂隨所欲。得身語意業用自在。依五神通。",
    "T44n1835_001:0014c28": "隨自在業。皆能成辦。乃至廣說。舊論云。於",
    "T44n1835_001:0014c29": "眾生法中不得自在無明是十地障。餘同無",
    "T44n1835_001:0015a01": "性。此上諸障及地。如舊論第十。十地論第一。",
    "T44n1835_001:0015a02": "新攝論二本俱第七。唯識第九。瑜伽第七十",
    "T44n1835_001:0015a03": "八。解深密等說。",
    "T44n1835_001:0015a04": "論曰。復略頌至一切障解脫。述曰。自下第",
    "T44n1835_001:0015a05": "五大段明略二障。此先舉頌。頌中有二。上二",
    "T44n1835_001:0015a06": "句結上所明不過二障。下二句釋此二義攝",
    "T44n1835_001:0015a07": "障盡義。",
    "T44n1835_001:0015a08": "論曰。由此二種至一切障解脫。述曰。釋頌",
    "T44n1835_001:0015a09": "大綱。以自佛法此二盡時稱之為佛故。論言",
    "T44n1835_001:0015a10": "許一切諸障皆得解脫故。此二種攝諸障盡。",
    "T44n1835_001:0015a11": "如上所說隨其所應二障所攝。然十地障等",
    "T44n1835_001:0015a12": "皆非現行煩惱障。煩惱種子。雖非是此障麁",
    "T44n1835_001:0015a13": "重亦是。如說二障。三住斷惑滅可一一皆通",
    "T44n1835_001:0015a14": "二障。然具分障等。已如前說。",
    "T44n1835_001:0015a15": "論曰。前障總義至謂一分障。述曰。自下大",
    "T44n1835_001:0015a16": "文第三總結前也。或所障有大小。或障體有",
    "T44n1835_001:0015a17": "大小。名大小障。所障為大小。下例稍同。",
    "T44n1835_001:0015a18": "論曰。加行障至謂平等障。述曰。初即貪等",
    "T44n1835_001:0015a19": "行。後即等分行。以初猛利。障諸聖法諸加行",
    "T44n1835_001:0015a20": "道。後性平等。但障無間解脫二道。得無為之",
    "T44n1835_001:0015a21": "至得名。至得名障。於加行位猶間起故。以性",
    "T44n1835_001:0015a22": "平等行相不違故。然薄塵行與平等同。",
    "T44n1835_001:0015a23": "論曰。五殊勝障謂取捨生死障。述曰。捨生",
    "T44n1835_001:0015a24": "死取涅槃。障諸菩薩得無住處。名殊勝障。以",
    "T44n1835_001:0015a25": "上即是第一頌明。",
    "T44n1835_001:0015a26": "論曰。六正加行障謂九煩惱。述曰。即九結",
    "T44n1835_001:0015a27": "以此麁利障諸三乘正加行道。",
    "T44n1835_001:0015a28": "論曰。七因障至十能作障。述曰。即三十障",
    "T44n1835_001:0015a29": "與善等十為十能作故名因障。以能作者是",
    "T44n1835_001:0015b01": "因義故。如能作因。",
    "T44n1835_001:0015b02": "論曰。八真實障謂覺分障。述曰。以入無漏",
    "T44n1835_001:0015b03": "實真道中。唯覺分能入。此覺分之障障入真",
    "T44n1835_001:0015b04": "實。",
    "T44n1835_001:0015b05": "論曰。九無上淨障謂到彼岸障。述曰。以十",
    "T44n1835_001:0015b06": "波羅蜜多能得無上菩提。故名無上淨。淨是",
    "T44n1835_001:0015b07": "義惑障。此之障名無上淨障。",
    "T44n1835_001:0015b08": "論曰。十差別趣障謂十地障。述曰。此十地",
    "T44n1835_001:0015b09": "是十波羅蜜多差別所趣。由此波羅蜜多差",
    "T44n1835_001:0015b10": "別行位成地十。故障十地障名差別趣障。",
    "T44n1835_001:0015b11": "論曰。十一攝障謂略二障。述曰。此最後頌",
    "T44n1835_001:0015b12": "攝前諸障為二故也。然舊論文但有十數。此",
    "T44n1835_001:0015b13": "略攝障。十外別明。今此明上之障總有十一。",
    "T44n1835_001:0015b14": "故不同舊。又此雖攝為十一障。然為段分不",
    "T44n1835_001:0015b15": "過五段。已如前說。不可以此為十一障判上",
    "T44n1835_001:0015b16": "文也。",
    "T44n1835_001:0015b17": "辯中邊論述記卷上"
}