{
    "T47n1976_008:0408c02": "西方合論卷之八",
    "T47n1976_008:0408c04": "第八見網門",
    "T47n1976_008:0408c05": "[0408c05] 夫一切迷情，依諸見起，履之則為稠林，溺",
    "T47n1976_008:0408c06": "之則為熱海。如蠶作繭，即住處為受縛之因；",
    "T47n1976_008:0408c07": "似蛾赴燈，依光明作喪生之本。故先達云：「行",
    "T47n1976_008:0408c08": "起解絕。」所以將趨聖室，先入普賢之門；欲修",
    "T47n1976_008:0408c09": "正因，首割邪見之網。今約諸家負墮，略分十",
    "T47n1976_008:0408c10": "則。無法可捨，是見必訶。拋家蕩子，慣憐羈旅",
    "T47n1976_008:0408c11": "之人；落第寒生，備識窮途之苦。幸順佛言，",
    "T47n1976_008:0408c12": "莫依魔教。",
    "T47n1976_008:0408c13": "[0408c13] 一、斷滅墮。 二、怯劣墮。 三、隨語墮。",
    "T47n1976_008:0408c14": "[0408c14] 四、狂恣墮。 五、支離墮。 六、癡空墮。",
    "T47n1976_008:0408c15": "[0408c15] 七、隨緣墮。 八、唯心墮。 九、頓悟墮。",
    "T47n1976_008:0408c16": "[0408c16] 十、圓實墮。",
    "T47n1976_008:0408c17": "[0408c17] 一、斷滅墮者，有二種：一、諸儒生滯現在身，",
    "T47n1976_008:0408c18": "疑未來斷滅；二、新發意學人執空相，疑一",
    "T47n1976_008:0408c19": "切斷滅。此等尚不信有生，云何信往生及淨",
    "T47n1976_008:0408c20": "土等事。今為略釋：[0408c20] 一、釋儒生等者，《楞嚴經》",
    "T47n1976_008:0408c21": "「佛告波斯匿王：『汝今自傷髮白面皺，其面必",
    "T47n1976_008:0408c22": "定皺於童年。則汝今時觀此恒河，與昔童",
    "T47n1976_008:0408c23": "時觀河之見，有童耄不？』王言：『不也。』佛言：『大",
    "T47n1976_008:0408c24": "王，汝面雖皺，而此見精，性未曾皺。皺者為",
    "T47n1976_008:0408c25": "變，不皺非變。變者受滅，彼不變者，元無生",
    "T47n1976_008:0408c26": "滅。云何於中受汝生死，而言此身死後全",
    "T47n1976_008:0408c27": "滅？』」《智度論》：「問曰：『人死歸滅。滅有三種：一者",
    "T47n1976_008:0408c28": "火燒為灰；二者蟲食為糞；三者終歸於土。今",
    "T47n1976_008:0408c29": "但見其滅，不見更有出者受于後身，以不",
    "T47n1976_008:0409a01": "見故，則知為無。』答曰：『若謂身滅便無者，云",
    "T47n1976_008:0409a02": "何有眾生先世所習憂喜怖畏等，如小兒生",
    "T47n1976_008:0409a03": "時或啼或笑，先習憂喜，故今無人教，而憂",
    "T47n1976_008:0409a04": "喜續生。又如犢子生知趣乳；&#x732A;羊之屬，其",
    "T47n1976_008:0409a05": "生未幾，便知有牝牡之合。子同父母，好醜",
    "T47n1976_008:0409a06": "貧富聰明闇鈍各各不同，若無先世因緣者，",
    "T47n1976_008:0409a07": "不應有異。如是等種種因緣，知有後世。又汝",
    "T47n1976_008:0409a08": "先言，不見別有去者。人身中非獨眼根能見，",
    "T47n1976_008:0409a09": "身中六情，各有所知。有法可聞可嗅可味可",
    "T47n1976_008:0409a10": "觸可知者，可聞法尚不可見，何況可知者。有",
    "T47n1976_008:0409a11": "生有死，法亦可見亦可知，汝肉眼故不見，",
    "T47n1976_008:0409a12": "天眼者了了能見，如見人從一房出入一房，",
    "T47n1976_008:0409a13": "捨此身至後身亦如是。若肉眼能見者，何",
    "T47n1976_008:0409a14": "用求天眼，若爾者天眼肉眼愚聖無異，汝",
    "T47n1976_008:0409a15": "以畜生同見，何能見後世。可知者，如人死生",
    "T47n1976_008:0409a16": "雖無來去者，而煩惱不盡，故于身情意相續，",
    "T47n1976_008:0409a17": "更生身情意，身情意造業，亦不至後世，而",
    "T47n1976_008:0409a18": "從是因緣，更生受後世果報。譬如乳中著毒，",
    "T47n1976_008:0409a19": "乳變為酪，酪變為酥。乳非酪酥，酪酥非乳，",
    "T47n1976_008:0409a20": "乳酪雖變，而皆有毒。此身亦如是。今世五",
    "T47n1976_008:0409a21": "眾因緣故更生後世，五眾行業相續不異故",
    "T47n1976_008:0409a22": "而受果報。又如冬木雖未有華葉果實，得時",
    "T47n1976_008:0409a23": "節會則次第而出，于是因緣故，知有死生。復",
    "T47n1976_008:0409a24": "次現世有知宿命者，如人夢行疲極，睡臥覺",
    "T47n1976_008:0409a25": "已，憶所經由。又一切聖人，內外經書，皆說",
    "T47n1976_008:0409a26": "後世。復次現世不善法，動發過重，生瞋恚",
    "T47n1976_008:0409a27": "嫉&#x59AC;疑悔，內惱故身則枯悴顏色不悅，惡",
    "T47n1976_008:0409a28": "不善法，受害如是，何況起身業口業。若生",
    "T47n1976_008:0409a29": "善法淨信業因緣，心清淨得如實智慧，心",
    "T47n1976_008:0409b01": "則歡悅，身得輕軟顏色和悅。以有苦樂因",
    "T47n1976_008:0409b02": "緣，故有善不善；今定有善不善故，當知必",
    "T47n1976_008:0409b03": "有後世。但眾生肉眼不見，智慧薄故而生",
    "T47n1976_008:0409b04": "邪疑，雖修福事，所作淺薄。譬如藥師，為王",
    "T47n1976_008:0409b05": "療病；王密為起宅，而藥師不知。既歸見之，",
    "T47n1976_008:0409b06": "乃悔不加意盡力治王。復次聖人說今現在",
    "T47n1976_008:0409b07": "事，實可信故；說後世事，亦皆可信。如人夜",
    "T47n1976_008:0409b08": "行險道，導師授手；知可信故，則便隨逐。比",
    "T47n1976_008:0409b09": "智及聖人語，可知定有後世。汝以肉眼重罪，",
    "T47n1976_008:0409b10": "比智薄故，又無天眼，既自無智又不信聖",
    "T47n1976_008:0409b11": "語，云何得知身後。』」如宣聖言費隱，則言鬼",
    "T47n1976_008:0409b12": "神德盛，明明說道武周達孝，唯在識鬼神",
    "T47n1976_008:0409b13": "之情狀，事死如事生處，而考亭先生，曲為",
    "T47n1976_008:0409b14": "解說，歸之二氣。何其敢于誣先聖、疑後來",
    "T47n1976_008:0409b15": "耶？且稗官野史不足論，如彭生為豕，伯有",
    "T47n1976_008:0409b16": "為厲。劉聰為遮須國王，蔣濟之子乞官于泰",
    "T47n1976_008:0409b17": "山令，則正史也。玄鳥生商，帝武肇周，則正",
    "T47n1976_008:0409b18": "經也。雀化蛤，田鼠化鴽，鷹化鳩，則正令也。",
    "T47n1976_008:0409b19": "一微塵識所知幾何，擬欲蛙嫌海量，螢掩日",
    "T47n1976_008:0409b20": "光，侮聖褻天當得何罪？又談者恒言：「非人所",
    "T47n1976_008:0409b21": "經歷，及道理不可信者，即不足憑。」如日月度",
    "T47n1976_008:0409b22": "數及五星往來，非人所得經歷也，天不來",
    "T47n1976_008:0409b23": "此、人亦不往彼，何以推測皆驗？又天何為",
    "T47n1976_008:0409b24": "高，地何為卑，風何為起，雲何為行，春何為",
    "T47n1976_008:0409b25": "生，秋何為殺，此有何道理可憑？胎中之根，無",
    "T47n1976_008:0409b26": "知而轉；字母之乳，無因而出，此有何道理可",
    "T47n1976_008:0409b27": "憑？微而至于一毛一塵，一草一木，若有毫",
    "T47n1976_008:0409b28": "頭許道理可憑，幸為指出；不過常見故則",
    "T47n1976_008:0409b29": "常之，此常見者，亦復無理；是故不應以不見",
    "T47n1976_008:0409c01": "故而疑往生。[0409c01] 二、釋學道執空相者，論曰：學人",
    "T47n1976_008:0409c02": "聞說空，于生死業因緣中生疑。若一切法畢",
    "T47n1976_008:0409c03": "竟空，無來無去，無出無入，云何死而有生？",
    "T47n1976_008:0409c04": "現在眼見法尚不應有，何況死後復生餘",
    "T47n1976_008:0409c05": "處？不知佛法中諸法畢竟空，而亦不斷滅；生",
    "T47n1976_008:0409c06": "死雖相續，亦不是常。無量阿僧祇劫，業因緣",
    "T47n1976_008:0409c07": "雖過去，亦能生果報而不滅，是為微妙難知。",
    "T47n1976_008:0409c08": "若諸法都空，佛不應說往生，何有智者前後",
    "T47n1976_008:0409c09": "相違。若生死相實有，云何言諸法畢竟空？但",
    "T47n1976_008:0409c10": "為除諸法中愛著邪見顛倒故說畢竟空，不",
    "T47n1976_008:0409c11": "為破後身；又為遮罪業因緣故，說種種往生。",
    "T47n1976_008:0409c12": "佛法不著有，不著無有；無亦不著，非有無亦",
    "T47n1976_008:0409c13": "不著；不著亦不著。如是人則不容難，如以刀",
    "T47n1976_008:0409c14": "斫空則無所傷，是為畢竟空相。畢竟空不遮",
    "T47n1976_008:0409c15": "生死業因緣，是故說往生。此疑甚淺，少有",
    "T47n1976_008:0409c16": "知者，皆能斷之。以世間人作此見最多，故首",
    "T47n1976_008:0409c17": "破之，為是求往生者之第一障難故。",
    "T47n1976_008:0409c18": "[0409c18] 二、怯劣墮者：一、疑結習濃厚；二、疑念力輕微；",
    "T47n1976_008:0409c19": "三、疑萬億剎遠。[0409c19] 一、疑結習濃厚者，凡夫但知",
    "T47n1976_008:0409c20": "業力，不知業性空故；所以若眾生業性實者，",
    "T47n1976_008:0409c21": "盡虛空界，亦無容受處。如黑雲障空，風至則",
    "T47n1976_008:0409c22": "滅；若雲實者，吹亦不去。虛空喻性，黑雲喻",
    "T47n1976_008:0409c23": "業，念佛喻風。又則業性即是法性，力用至",
    "T47n1976_008:0409c24": "大，以結使故神力不現。如烏芻瑟摩，聞空",
    "T47n1976_008:0409c25": "王佛說多婬人成猛火聚，&#x5374;後遍觀四支百",
    "T47n1976_008:0409c26": "骸諸冷煖氣，神光內凝，化多婬心成智慧",
    "T47n1976_008:0409c27": "火。夫同一熱惱，方其婬成大火聚，及其離",
    "T47n1976_008:0409c28": "成大寶焰；若婬性實者，云何是中而得三昧？",
    "T47n1976_008:0409c29": "是故迷成則處胎獄；念成即入蓮胞。以胎",
    "T47n1976_008:0410a01": "性即是化性，非從外來；如濁水中清，非外",
    "T47n1976_008:0410a02": "來故。[0410a02] 二、疑念力輕微者，眾生愚昧，信有形",
    "T47n1976_008:0410a03": "之行業大，不信無形之念力尤大。何故？念力",
    "T47n1976_008:0410a04": "是行業根，一切事業非念不成。如人造罪，無",
    "T47n1976_008:0410a05": "心造者，重得輕報；有心造者反是，以念力",
    "T47n1976_008:0410a06": "重故。如人無記時，流俗鄙事，耳提面囑，亦",
    "T47n1976_008:0410a07": "復不記；若心在者，種種難記之事，一入耳",
    "T47n1976_008:0410a08": "根，終身憶持不忘，以念力堅固。蘇子瞻曰：",
    "T47n1976_008:0410a09": "「佛以大圓覺，充滿十方界；我以顛倒想，出",
    "T47n1976_008:0410a10": "沒生死中。」云何以一念，得往生淨土？我造",
    "T47n1976_008:0410a11": "無始業，本從一念生；既從一念生，還從一念",
    "T47n1976_008:0410a12": "滅。生滅滅盡處，則我與佛同。如投水海中，",
    "T47n1976_008:0410a13": "如風中鼓&#x69D6;，雖有大聖智，亦不能分別。《淨",
    "T47n1976_008:0410a14": "土決》云：「人之念頭，所係最急，如水之必赴",
    "T47n1976_008:0410a15": "海，如火之必炎上，如利刃之必傷，如毒藥",
    "T47n1976_008:0410a16": "之必殺，無空過者，念佛之念亦復如是。」如",
    "T47n1976_008:0410a17": "婬男子婬念堅故，化為猛焰延燒神廟。又如",
    "T47n1976_008:0410a18": "月光童子觀想水故，弟子窺屋唯見清水。又",
    "T47n1976_008:0410a19": "如僧清辯與外道論議，外道堅執己見忽化",
    "T47n1976_008:0410a20": "為石，清辯猶書目于石上，明日往視之，亦",
    "T47n1976_008:0410a21": "有答辭，久之忽自破碎，而吼聲于空中。是等",
    "T47n1976_008:0410a22": "皆以念力堅猛，無因變化，云何念佛而佛不",
    "T47n1976_008:0410a23": "現？當知念力是一切法中之王，如摩訶那伽",
    "T47n1976_008:0410a24": "大力勇士，怒時額上必生瘡，瘡若未合，遍",
    "T47n1976_008:0410a25": "閻浮提人無敵者故。[0410a25] 三、疑億萬剎遠者，凡夫",
    "T47n1976_008:0410a26": "執定十萬億剎，意謂快馬疾帆日不千里，云",
    "T47n1976_008:0410a27": "何剎那得生彼處？不思國土遠近者，從分段",
    "T47n1976_008:0410a28": "身計度生，從肉眼生。此往生者，為是分段身",
    "T47n1976_008:0410a29": "耶？為是周遍含容之心耶？若分段身者，身",
    "T47n1976_008:0410b01": "是頑質，云何得生？若心生者，心周沙界，淨",
    "T47n1976_008:0410b02": "土原在心中，焉有往來。如人在長安思鄉，",
    "T47n1976_008:0410b03": "或閩或滇，隨念即至，豈有程途。又如人夢",
    "T47n1976_008:0410b04": "時身雖在床，而心意識遍至他方。無功居",
    "T47n1976_008:0410b05": "士曰：「極樂去此十萬億剎，凡夫命終頃刻即",
    "T47n1976_008:0410b06": "至者，蓋自心本妙耳。」故《楞嚴》云：「汝猶未明",
    "T47n1976_008:0410b07": "一切浮塵諸幻化相，當處出生隨處滅盡。",
    "T47n1976_008:0410b08": "因緣和合，虛妄有生；因緣別離，虛妄名滅。」",
    "T47n1976_008:0410b09": "以此推之，當命終時，染濁緣離故，娑婆當",
    "T47n1976_008:0410b10": "處幻滅；清淨緣合故，極樂當處幻生。此滅彼",
    "T47n1976_008:0410b11": "生間不容髮，亦何頃刻之可論。往余鄉有人",
    "T47n1976_008:0410b12": "能致乩仙，乩仙者即其兄也。後赴選京師，余",
    "T47n1976_008:0410b13": "兄等有所卜，其人虞地遠不能赴，不得已書",
    "T47n1976_008:0410b14": "符宣詞，少頃即至。此等是業繫，尚如是速",
    "T47n1976_008:0410b15": "疾，何況不思議念力，仗阿彌陀本願功德，順",
    "T47n1976_008:0410b16": "水張帆，有何障難。是故念佛之人，應當遣",
    "T47n1976_008:0410b17": "此三疑。若不遣者，是真結習濃厚，是真念",
    "T47n1976_008:0410b18": "力輕微，是真十萬程遠。如人欲出門而自局",
    "T47n1976_008:0410b19": "其籥，是自不欲出，非無門過。",
    "T47n1976_008:0410b20": "[0410b20] 三、隨語墮者，六祖言：「東方人造罪，念佛求",
    "T47n1976_008:0410b21": "生西方；西方人造罪，念佛求生何國？」龐居士",
    "T47n1976_008:0410b22": "云：「事上說佛國，此去十萬里；大海渺無邊，動",
    "T47n1976_008:0410b23": "即黑風起。」因此一輩無知，傳虛接響，謂淨",
    "T47n1976_008:0410b24": "土不足修，自障障他，深可憐憫。夫論宗門",
    "T47n1976_008:0410b25": "提唱，尚不言有佛，何況佛國；為欲破相明",
    "T47n1976_008:0410b26": "心，是非俱&#x5257;。如吹毛利刃，執則傷手；金剛",
    "T47n1976_008:0410b27": "栗棘，豈是家常茶飯。且宗門中，此等語句",
    "T47n1976_008:0410b28": "甚多，若一一執之，釋迦老子出世，將真以",
    "T47n1976_008:0410b29": "飼雲門狗子乎！又古德云：「如何是佛？乾屎",
    "T47n1976_008:0410c01": "橛。」果爾則凡見糞車糞檐溷廁，應當一一禮",
    "T47n1976_008:0410c02": "拜供養。《彌陀疏鈔》曰：「西方去此十萬億土，",
    "T47n1976_008:0410c03": "《壇經》言十萬八千者，是錯以五天竺等為極",
    "T47n1976_008:0410c04": "樂也。」此語近是，為六祖未閱大藏，聞人說",
    "T47n1976_008:0410c05": "西方，即以為五天竺者有之。教中分明言：極",
    "T47n1976_008:0410c06": "樂國三毒不生，得不退轉。今言西方造罪，求",
    "T47n1976_008:0410c07": "生何土？此亦一證也。然宗門中，此等一期",
    "T47n1976_008:0410c08": "之語最多，亦不足辯。噫！學人果能頓悟頓修，",
    "T47n1976_008:0410c09": "解行相應，如六祖投金漢水，遊戲生死中；如",
    "T47n1976_008:0410c10": "龐老雖不求生，亦何害于生哉。",
    "T47n1976_008:0410c11": "[0410c11] 四、狂恣墮者，有等魔民專逞狂慧，不肯持戒",
    "T47n1976_008:0410c12": "修行，妄引經中相似語言，如「煩惱即菩提、婬",
    "T47n1976_008:0410c13": "怒癡即梵行」之類，隨語生解，隨解發毒。果如",
    "T47n1976_008:0410c14": "彼說，迦文悟道，應親寶女；阿難婬舍，何須",
    "T47n1976_008:0410c15": "提[將/女]；六祖初隨獵人，尚未受戒，何苦但食肉",
    "T47n1976_008:0410c16": "邊菜也。經云：「尚無不殺不盜不婬，何況更有",
    "T47n1976_008:0410c17": "殺盜婬事。」豈有聞人呵沈水香，便謂應住坑",
    "T47n1976_008:0410c18": "廁者也！昔五天有僧達磨達者，有辯慧，師事",
    "T47n1976_008:0410c19": "師子尊者；尊者知其悟解，對眾稱之。至傳法",
    "T47n1976_008:0410c20": "嗣祖，則以授婆舍斯多。磨達心恨之曰：「尊者",
    "T47n1976_008:0410c21": "蓋知我之深，何故嗣位不以見授？」一日獨行",
    "T47n1976_008:0410c22": "度水，有女子浣露其足，磨達念曰：「此脛白晢",
    "T47n1976_008:0410c23": "乃爾。」尊者忽在旁曰：「今日之心，可授祖位乎？」",
    "T47n1976_008:0410c24": "磨達于是攝念，禮足求哀。即一婬戒，餘行可",
    "T47n1976_008:0410c25": "例。《般若經》曰：「罪不罪不可得故，應具足尸羅",
    "T47n1976_008:0410c26": "波羅蜜。」釋云：「罪不罪不可得者，非為邪見粗",
    "T47n1976_008:0410c27": "心言不可得。菩薩深入諸法相，行空三昧，慧",
    "T47n1976_008:0410c28": "眼觀故，罪不可得；罪無故，不罪亦不可得。若",
    "T47n1976_008:0410c29": "人貪著無罪，見破戒罪人則輕慢，見持戒善",
    "T47n1976_008:0411a01": "人則愛敬，如是持戒，是名起罪因緣，不名",
    "T47n1976_008:0411a02": "具足。」故知住戒即破，何況棄毀。戒執亦戒，",
    "T47n1976_008:0411a03": "始名持戒。諸大經言梵行不可得等，皆即此",
    "T47n1976_008:0411a04": "義。永明曰：「帶習尚被境牽，現行豈逃緣縛？猶",
    "T47n1976_008:0411a05": "醉象無鉤，癡猿得樹，奔波乍擁，生鳥被籠。",
    "T47n1976_008:0411a06": "是故菩薩，稟戒為師，常懷大懼。」又曰：「末代宗",
    "T47n1976_008:0411a07": "門中學大乘人，多輕戒律，所以《大涅槃經》",
    "T47n1976_008:0411a08": "扶律談常，則乘戒俱急，故號此經為續常住",
    "T47n1976_008:0411a09": "命之重寶。何以故？若無此教，但取口解脫",
    "T47n1976_008:0411a10": "全不修行，則乘戒俱失。」故乘謂悟第一義，",
    "T47n1976_008:0411a11": "戒謂止一切黑業。祖師于此分四料簡：一、",
    "T47n1976_008:0411a12": "戒急乘緩。以戒急故，生人天中，如箭射空，",
    "T47n1976_008:0411a13": "力盡還墜；以乘緩故，雖聞大法，如聾若啞。",
    "T47n1976_008:0411a14": "二、乘急戒緩。以戒緩故，生惡趣中；以乘急",
    "T47n1976_008:0411a15": "故，常聞大法。如華嚴會上，八部鬼神是也。",
    "T47n1976_008:0411a16": "三、乘戒俱急，則生人天中，而常聞大法。四、",
    "T47n1976_008:0411a17": "乘戒俱緩，則墮三惡道，而永不聞法。是故",
    "T47n1976_008:0411a18": "乘戒二法如車二輪，廢一不可得。故龍樹",
    "T47n1976_008:0411a19": "曰：「破戒之人，如清涼地而有毒蛇，不中澡",
    "T47n1976_008:0411a20": "浴；其家如塚，人所不到，失諸功德。譬如枯",
    "T47n1976_008:0411a21": "樹，如田被雹，不可依仰。如大病人，人不欲",
    "T47n1976_008:0411a22": "近。譬如吐食，不可更噉。」菩薩如是苦口呵",
    "T47n1976_008:0411a23": "責，曾許人破戒不是？故千日學解，不如一",
    "T47n1976_008:0411a24": "日持戒，何得貪悟道之虛名，受泥犁之實禍，",
    "T47n1976_008:0411a25": "欺己誑人，枉遭王難。夫狂吠之人，無所不",
    "T47n1976_008:0411a26": "破，今獨言戒者，以邪見惡火，首燒戒寶故。",
    "T47n1976_008:0411a27": "又則戒是淨業之基，一切白法由戒生故。",
    "T47n1976_008:0411a28": "[0411a28] 五、支離墮者，多有法師，涉獵教典記注章",
    "T47n1976_008:0411a29": "句，執法身之假名，析名相之分齊，東緝西",
    "T47n1976_008:0411b01": "補，竟月窮年，弄比盧之畫面，坐法界之排",
    "T47n1976_008:0411b02": "場，貢高我慢，得少為足。聞人念佛則曰：「此",
    "T47n1976_008:0411b03": "小乘中攝，妄想之一法。」或云：「教海義深，爾輩",
    "T47n1976_008:0411b04": "鈍根，念此亦可。」或云：「此三藏中，為其藏",
    "T47n1976_008:0411b05": "攝。」或云：「此屬何教，似坊上小兒&#x9B2A;曲以多為",
    "T47n1976_008:0411b06": "勝。」各爭己見，無實行履。如長爪梵志以論議",
    "T47n1976_008:0411b07": "力摧伏諸師，搪&#x63EC;蹴蹋，無能制者；後至佛",
    "T47n1976_008:0411b08": "所作是念：「一切論可破，一切執可轉，是中何",
    "T47n1976_008:0411b09": "者是諸法實相？何者是第一義？何者性？何",
    "T47n1976_008:0411b10": "者相？不顛倒。」作是思惟已白佛言：「瞿曇，我",
    "T47n1976_008:0411b11": "一切法不受。」佛問梵志：「爾一切法不受，是見",
    "T47n1976_008:0411b12": "受不？」梵志答言：「瞿曇，一切法不受，是見亦",
    "T47n1976_008:0411b13": "不受。」佛語梵志：「汝不受一切法，是見亦不",
    "T47n1976_008:0411b14": "受，則無所受，與眾人無異，何用貢高而生",
    "T47n1976_008:0411b15": "憍慢。」如是梵志不得答，自是服膺。是故當",
    "T47n1976_008:0411b16": "知，饑兒過屠門大嚼，止益饞心，無救枵腹。",
    "T47n1976_008:0411b17": "昔在江南，有一靈俐座主，為余辨析惟識，",
    "T47n1976_008:0411b18": "及示所得教中奧義，于諸名流注疏，多肆評",
    "T47n1976_008:0411b19": "駁。余問曰：「是可敵得生死不？」僧傲然曰：「有",
    "T47n1976_008:0411b20": "何生死可敵？」余曰：「是即是，但恐閻羅殿前，",
    "T47n1976_008:0411b21": "無譯字生，不會座主語言三昧也。」此雖一時",
    "T47n1976_008:0411b22": "戲笑，亦大中講席之病。奉勸少年開士，長篇",
    "T47n1976_008:0411b23": "短章，牽藤引蔓，口誦心憶，腦昏眼眯，究其",
    "T47n1976_008:0411b24": "效驗，不過上幾迴座，講幾期經，受幾個瞎漢",
    "T47n1976_008:0411b25": "禮拜；若無真實功行，唯添業債。何若一聲",
    "T47n1976_008:0411b26": "阿彌，直登不退，事一功百。如曇謨最講《涅",
    "T47n1976_008:0411b27": "槃》、《華嚴》，領眾千人。為閻羅所呵云：「講經者",
    "T47n1976_008:0411b28": "心懷彼我，以驕凌物，比丘中第一&#x9E81;行。」即",
    "T47n1976_008:0411b29": "押付司。可為明戒。然有義解高流，因參教",
    "T47n1976_008:0411c01": "典，悟此西方不思議大事，以此自利利他，轉",
    "T47n1976_008:0411c02": "益未來，燃長夜炬，功德無量，又何必懲噎廢",
    "T47n1976_008:0411c03": "食，見蹶停驂哉！",
    "T47n1976_008:0411c04": "[0411c04] 六、癡空墮者，學道之人，稍窺法空，聞人念",
    "T47n1976_008:0411c05": "佛，即曰：「法離名字，若&#x72E5;假名，轉益虛妄。何",
    "T47n1976_008:0411c06": "故？文言尚空，何況名號。」答：「《法句經》曰：『佛告",
    "T47n1976_008:0411c07": "寶明菩薩：「汝且觀是諸佛名字，若是有，說食",
    "T47n1976_008:0411c08": "與人，應得充饑；若名字無者，定光如來不",
    "T47n1976_008:0411c09": "授我記及于汝名。如無授者，我不應得佛。當",
    "T47n1976_008:0411c10": "知名字其已久如，以我如故，備顯諸法，名",
    "T47n1976_008:0411c11": "字性空，不在有無。」』《華嚴經》曰：『譬如諸法，不",
    "T47n1976_008:0411c12": "分別自性，不分別音聲，而自性不捨，名字",
    "T47n1976_008:0411c13": "不滅。』《群疑論》曰：『若言名字無用，不能詮諸",
    "T47n1976_008:0411c14": "法體，亦應喚水火來。故知筌蹄不空，魚兔",
    "T47n1976_008:0411c15": "斯得。』稱斯弘名，生實淨土，何得言虛？天台",
    "T47n1976_008:0411c16": "智者曰：『世間有空行人，執其癡空，不與修多",
    "T47n1976_008:0411c17": "羅合，聞此觀心而作難言：「觀心是法身等，",
    "T47n1976_008:0411c18": "應觸處平等，何故經像生敬，紙木生慢？敬慢",
    "T47n1976_008:0411c19": "異故，則非平等，非平等故，法身義不成。」答：",
    "T47n1976_008:0411c20": "「我以凡夫位中，觀如是相耳，為欲開顯此實",
    "T47n1976_008:0411c21": "相，恭敬經像令慧不縛；使無量人崇善去",
    "T47n1976_008:0411c22": "惡，令方便不縛，豈與汝同耶？」』上都儀曰：『夫歸",
    "T47n1976_008:0411c23": "命三寶者，要指方立相，住心取境，不明無",
    "T47n1976_008:0411c24": "相離念也。佛懸知凡夫繫心，尚乃不得，況",
    "T47n1976_008:0411c25": "離相耶。如無術通人，居空造舍也。』《法華經》",
    "T47n1976_008:0411c26": "曰：『汝證一切智，十力等佛法，具三十二相，乃",
    "T47n1976_008:0411c27": "是真實滅。』南泉大師曰：『微妙淨法身，具相三",
    "T47n1976_008:0411c28": "十二，祇是不許分劑心量。』若無如是心，一",
    "T47n1976_008:0411c29": "切行處乃至彈指合掌，皆是正因。百丈和",
    "T47n1976_008:0412a01": "尚曰：『行道禮拜，慈悲喜捨，沙門本事，宛然",
    "T47n1976_008:0412a02": "依佛&#x52C5;，祇是不許執著。』《淨土指歸》曰：『圓頓",
    "T47n1976_008:0412a03": "行人，語默動靜，皆遵聖教，盡合佛心。若以",
    "T47n1976_008:0412a04": "念佛生心動念成妄想者，則息心無念，亦成",
    "T47n1976_008:0412a05": "妄想。』《首楞嚴經》云：『縱滅一切見聞覺知，內",
    "T47n1976_008:0412a06": "守幽間，猶為法塵分別影事。』若以念佛著",
    "T47n1976_008:0412a07": "有為患，則執空之人其患尤甚。永嘉云：『豁",
    "T47n1976_008:0412a08": "達空，撥因果，漭漭蕩蕩招殃禍。』若以外求他",
    "T47n1976_008:0412a09": "佛為未達，則內執己心，不達尤甚。長沙云：",
    "T47n1976_008:0412a10": "『學道之人不識真，只為從來認識神；無量",
    "T47n1976_008:0412a11": "劫來生死本，癡人喚作本來人。』若以別求淨",
    "T47n1976_008:0412a12": "土為遍見，則執目前為淨土者，其失尤甚。",
    "T47n1976_008:0412a13": "《楞嚴經》說：『落魔道者，都指現前即為佛國，無",
    "T47n1976_008:0412a14": "別淨居及金色相，口中好言眼耳鼻舌皆為",
    "T47n1976_008:0412a15": "淨土，男女二根即是菩提，弟子與師俱陷",
    "T47n1976_008:0412a16": "王難，迷惑無知，墮無間獄。』若以執有修證為",
    "T47n1976_008:0412a17": "權說者，執無修證墮落外道，其禍尤甚。《楞嚴",
    "T47n1976_008:0412a18": "經》曰：『若彼定中諸善男子，見色陰消、受陰",
    "T47n1976_008:0412a19": "明白，自謂已足，則有一分大我慢魔，入其心",
    "T47n1976_008:0412a20": "腑，謂三祇劫一念能越，心中尚輕十方如來，",
    "T47n1976_008:0412a21": "何況下位聲聞、緣覺。不禮塔廟，摧毀經像，謂",
    "T47n1976_008:0412a22": "檀越言：「此是金銅、是土木，經是樹葉或是",
    "T47n1976_008:0412a23": "疊華。肉身真常，不自恭敬，&#x5374;崇土木，實為顛",
    "T47n1976_008:0412a24": "倒。」疑誤眾生，入無間獄。』是故當知，執空破",
    "T47n1976_008:0412a25": "相，皆是魔屬。《智度論》曰：『譬如田舍人，初不",
    "T47n1976_008:0412a26": "識鹽，見人以鹽著種種肉菜中而食，問言：「何",
    "T47n1976_008:0412a27": "以故爾？」語言：「此鹽能令諸物味美故。」其人便",
    "T47n1976_008:0412a28": "念此鹽，能令諸物味美，自味必多，便空鈔",
    "T47n1976_008:0412a29": "鹽，滿口食之，鹹苦傷口。而問言：「汝何以言",
    "T47n1976_008:0412b01": "鹽能作美？」人言：「癡人，此當籌量多少，和之",
    "T47n1976_008:0412b02": "令美，云何純食？」無智人聞空解脫門，斷諸善",
    "T47n1976_008:0412b03": "根，亦復如是。』思之思之，任爾一切空、生死空，",
    "T47n1976_008:0412b04": "爭柰閻羅大王空不得何。」",
    "T47n1976_008:0412b05": "[0412b05] 七、隨緣墮者，謂古人云：「隨緣消舊業，任運",
    "T47n1976_008:0412b06": "著衣裳，但順天真，萬行自圓，舉足下足，誰非",
    "T47n1976_008:0412b07": "淨業，何用種種作為？」答：「先德問曰：『即心是",
    "T47n1976_008:0412b08": "佛，何假修行？』答：『祇為是故，所以修行。』如鐵",
    "T47n1976_008:0412b09": "無金，雖經鍛鍊，不成金用。賢首國師曰：『今",
    "T47n1976_008:0412b10": "佛之三身，十波羅蜜，乃至菩薩利他等行，並",
    "T47n1976_008:0412b11": "依自法，融轉而行。』由眾生心中有真如，體",
    "T47n1976_008:0412b12": "大相大用大，今日修行，引出法報身等，由",
    "T47n1976_008:0412b13": "眾生心中有真如法性自無慳貪，今日修行，",
    "T47n1976_008:0412b14": "順法性無慳，引出檀波羅蜜等。《涅槃經》佛",
    "T47n1976_008:0412b15": "告師子吼菩薩：『一切眾生，皆有念心、慧心、",
    "T47n1976_008:0412b16": "發心、勤精進心、信心、定心，如是等法，雖念",
    "T47n1976_008:0412b17": "念滅，猶故相似相續不斷，故名修道。乃至如",
    "T47n1976_008:0412b18": "燈雖念念滅，而有光明除破暗冥；如眾生",
    "T47n1976_008:0412b19": "食，雖念念滅，亦能令饑者而得飽滿。譬如",
    "T47n1976_008:0412b20": "上藥，雖念念滅亦能愈病；日月光明雖念",
    "T47n1976_008:0412b21": "念滅，亦能增長草木樹林。』《寶積經》曰：『若無",
    "T47n1976_008:0412b22": "正修者，&#x732B;兔等亦應成佛。』牛頭融大師曰：『若",
    "T47n1976_008:0412b23": "言修生，則造作非真；若言本有，則萬行虛設。』",
    "T47n1976_008:0412b24": "《長者論》曰：『若一概皆平，則無心修道，應須策",
    "T47n1976_008:0412b25": "修，以至無修。』慈愍三藏錄曰：『若言世尊說諸",
    "T47n1976_008:0412b26": "有為定如空華，如何&#x52C5;諸弟子，勤修六度，萬",
    "T47n1976_008:0412b27": "行妙因，當證菩提涅槃之果？豈有智者讚乾",
    "T47n1976_008:0412b28": "闥婆城，堅實高妙；復勸諸人，以兔角為梯，而",
    "T47n1976_008:0412b29": "可登陟乎！』由此理故，雖有漏修習，是實是正。",
    "T47n1976_008:0412c01": "如達摩對梁武之言，為彼貪著有為，因病發",
    "T47n1976_008:0412c02": "藥，何得以一期之語廢佛道業。且諸經中所",
    "T47n1976_008:0412c03": "謂，不住相戒施等者，謂有而不住耳；有而不",
    "T47n1976_008:0412c04": "住故，作而無作。今以本無為不住，如下里乞",
    "T47n1976_008:0412c05": "兒向人言：『吾不以富貴驕人。』豈非夢語！又復",
    "T47n1976_008:0412c06": "執言無作者，將須槁心枯體，如鑄金像等耶？",
    "T47n1976_008:0412c07": "抑猶酬酢應對，如常人耶？若酬酢應對者，應",
    "T47n1976_008:0412c08": "非無作；若言不乖無作者，觀佛禮念，本自",
    "T47n1976_008:0412c09": "天真，豈應獨乖。二義不成，即大妄語。是故當",
    "T47n1976_008:0412c10": "知隨緣任運，非是無作；若無作是隨緣者，蚓",
    "T47n1976_008:0412c11": "壤蛙泥，亦是隨緣，何不成佛？錯認祖機，執",
    "T47n1976_008:0412c12": "礫為玉，與市井兒所宗之無為教何以異",
    "T47n1976_008:0412c13": "哉！」",
    "T47n1976_008:0412c14": "[0412c14] 八唯心墮者，謂自性淨土，即俗恒真，七寶",
    "T47n1976_008:0412c15": "瓦礫，一道平等，但淨自心，何須分別？答：「汝",
    "T47n1976_008:0412c16": "言心淨土淨不須分別者，引汝入廁室中，能",
    "T47n1976_008:0412c17": "久住不？入死屍場，穢氣熏灼，不掩鼻不？與",
    "T47n1976_008:0412c18": "疥癩膿血之人，能同應器及床褥不？若不能",
    "T47n1976_008:0412c19": "者，此相即是厭五濁相。若居住尚須淨室，同",
    "T47n1976_008:0412c20": "遊尚宜淨侶者，此相即是忻淨土相。忻厭",
    "T47n1976_008:0412c21": "熾然，何謂平等？縱汝難忍能忍，如上所說",
    "T47n1976_008:0412c22": "種種濁穢，不求遠離，則諸蜣蜋鴉犬，亦能親",
    "T47n1976_008:0412c23": "近，此種種物，豈皆得道？脫汝淨穢俱離，依",
    "T47n1976_008:0412c24": "然取捨，于唯心義，亦不相應。是故當知，諸",
    "T47n1976_008:0412c25": "佛以唯心故，忻厭出生；以唯心故，說名平",
    "T47n1976_008:0412c26": "等；以唯心故，莊嚴佛土。若不唯心，豈能隨",
    "T47n1976_008:0412c27": "念？若非平等，凡夫無分。穢尚不捨，何獨捨",
    "T47n1976_008:0412c28": "淨？捨既是心，取亦何乖？皆由不了佛旨，致",
    "T47n1976_008:0412c29": "斯妄執，但識惟心，疑義斯遣。」",
    "T47n1976_008:0413a01": "[0413a01] 九頓悟墮者，今世禪人皆云：「一超直入不",
    "T47n1976_008:0413a02": "落功勳，尚不求作佛，何況往生？」答言：「不求",
    "T47n1976_008:0413a03": "作佛者，捨身之後，將灰斷永滅耶？抑尚受後",
    "T47n1976_008:0413a04": "有耶？若受後有者，為生淨土耶？為生三界",
    "T47n1976_008:0413a05": "耶？若居三界，即不如淨土；若淨土者，即同往",
    "T47n1976_008:0413a06": "生。又先德曰：『夫善知識者，雖明見佛性與佛",
    "T47n1976_008:0413a07": "同等，若論其功未齊諸聖，須從今日步步",
    "T47n1976_008:0413a08": "資重。』又云：『未悟而修，非真修也；唯此頓悟漸",
    "T47n1976_008:0413a09": "修，既合佛乘，不違圓旨。如頓悟頓修，亦是",
    "T47n1976_008:0413a10": "多生漸修，今生頓熟，此在當人時中自驗。』",
    "T47n1976_008:0413a11": "若所言如行、所行如言，量窮法界之邊，心合",
    "T47n1976_008:0413a12": "虛空之理；八風不動，三受寂然，種現雙銷，",
    "T47n1976_008:0413a13": "根隨俱盡，譬諸無病，不應服藥。如或現行，",
    "T47n1976_008:0413a14": "未斷煩惱，習氣又濃，寓目生情，觸塵成滯，",
    "T47n1976_008:0413a15": "雖了無生之義，其力未充，不可執云：『我已悟",
    "T47n1976_008:0413a16": "了煩惱性空，若起心修，&#x5374;為顛倒。』然則煩",
    "T47n1976_008:0413a17": "惱性雖空，能令受業；業果無性，亦作苦因；",
    "T47n1976_008:0413a18": "苦痛雖虛，祇麼難忍。如遭重病，病亦全空，",
    "T47n1976_008:0413a19": "何求醫人，遍服藥餌？祖師云：『將虛空之心，",
    "T47n1976_008:0413a20": "合虛空之理，亦無虛空之量，始得報不相酬。』",
    "T47n1976_008:0413a21": "汾陽無業禪師云：『如今天下解禪解道，如",
    "T47n1976_008:0413a22": "河沙數；說佛說心，有百千萬億。纖塵不盡，",
    "T47n1976_008:0413a23": "未免輪迴；絲念不忘，盡從淪墜。』如斯之類，",
    "T47n1976_008:0413a24": "尚不能自識業果，妄言自利利他，自謂上",
    "T47n1976_008:0413a25": "流並他先德，但言『觸目無非佛事，舉足盡",
    "T47n1976_008:0413a26": "是道場』；原其所習，不如一個五戒十善凡夫，",
    "T47n1976_008:0413a27": "觀其發言，嫌他二乘十地菩薩。且醍醐上味，",
    "T47n1976_008:0413a28": "為世所珍，遇斯等人，翻成毒藥。假使才並馬",
    "T47n1976_008:0413a29": "鳴，解齊龍樹，只是一生兩生，不失人身，臨",
    "T47n1976_008:0413b01": "命終時，一毫聖凡情量不盡，纖塵思念未忘，",
    "T47n1976_008:0413b02": "隨念受生，輕重五陰，向驢胎馬腹裹托質，鑊",
    "T47n1976_008:0413b03": "湯爐炭裹燒煮，從前記持憶想見解，一時失",
    "T47n1976_008:0413b04": "&#x5374;，依舊再為螻蟻，從頭又作蚊虻，雖是義",
    "T47n1976_008:0413b05": "因，而招惡果。圓悟和尚曰：『生死之際，處之",
    "T47n1976_008:0413b06": "良不易，唯大達超證之士，一徑截斷則無難。",
    "T47n1976_008:0413b07": "然此雖由自己根力，亦假方便。于常時此小",
    "T47n1976_008:0413b08": "境界，轉得行打得徹，踐履將去，養得純熟，",
    "T47n1976_008:0413b09": "到緣謝之時，自然無性畏。是故古德坐脫立",
    "T47n1976_008:0413b10": "亡，行化倒蛻，能得勇健，皆是平昔淘汰得",
    "T47n1976_008:0413b11": "淨。香林四十年，得成一片；湧泉四十年，尚",
    "T47n1976_008:0413b12": "有走作；石霜勸人休去歇去，古廟香爐去。",
    "T47n1976_008:0413b13": "永嘉云：「體即無生，了本無速。」蓋競競業業，",
    "T47n1976_008:0413b14": "念茲在茲，方得無礙自在。既捨生之後得意",
    "T47n1976_008:0413b15": "生身，隨自意趣後報悉以理遣，不由業牽，",
    "T47n1976_008:0413b16": "所謂透脫生死者耶。』當知諸大師密密履踐，",
    "T47n1976_008:0413b17": "祇是圖個生死好處。路雖不同，期于終淨一",
    "T47n1976_008:0413b18": "也。往有狂僧自負見地，余問之曰：『汝信得",
    "T47n1976_008:0413b19": "出家不？信得身在長安不？』僧愕然曰：『惡得不",
    "T47n1976_008:0413b20": "信？』余曰：『汝夢中，或夢未出家時，見父母兄弟",
    "T47n1976_008:0413b21": "時，或為稚子嬉戲時，是時知身在客不？』僧曰：",
    "T47n1976_008:0413b22": "『不知。』余曰：『論汝信得出家及與行&#x811A;，可是",
    "T47n1976_008:0413b23": "極明極徹，汝見道明白，當不過此；然纔到",
    "T47n1976_008:0413b24": "枕上，返僧為俗，易客為家，己自不知，何況",
    "T47n1976_008:0413b25": "生死長夜，靠汝此子見地，焉能保其不顛倒",
    "T47n1976_008:0413b26": "也？』時僧悚然。」",
    "T47n1976_008:0413b27": "[0413b27] 十圓寔墮者，謂華藏世界一剎一塵，具含",
    "T47n1976_008:0413b28": "無量國土，本無淨穢，焉有往來。故長者言：",
    "T47n1976_008:0413b29": "「西方淨土是權非寔，以情存取舍，非法界如",
    "T47n1976_008:0413c01": "如之體故。」答：「若約真論，則華藏世界亦是",
    "T47n1976_008:0413c02": "權立，何獨西方。如論中言理智無邊，名之",
    "T47n1976_008:0413c03": "為普；知隨根益，稱之曰賢；是普賢菩薩亦",
    "T47n1976_008:0413c04": "權也。文殊師利是自心善簡擇妙慧，覺首、",
    "T47n1976_008:0413c05": "目首等菩薩，是隨信心中理智現前，是文",
    "T47n1976_008:0413c06": "殊菩薩等亦權也。又如此方聖賢，尼父、顏淵",
    "T47n1976_008:0413c07": "等，論中皆云此是表法，本無是人，是一切",
    "T47n1976_008:0413c08": "賢聖皆權也。今試定量：文殊普賢及與此",
    "T47n1976_008:0413c09": "方賢聖，權耶實耶？若言權，則現有其人及",
    "T47n1976_008:0413c10": "諸遺言往行；若言實，則是長者誑凡滅聖，犯",
    "T47n1976_008:0413c11": "大妄語。于此辯得，西方亦入剎塵，剎塵亦含",
    "T47n1976_008:0413c12": "西方，豈有權實。又若論中云：『蓮華藏體是",
    "T47n1976_008:0413c13": "法身隨行無依住智體之所報得；宮殿，總大",
    "T47n1976_008:0413c14": "悲含育之所報得；樓閣，即是智照觀根順悲",
    "T47n1976_008:0413c15": "濟物之所報得；其地金剛平等，自性法身之",
    "T47n1976_008:0413c16": "所報得；摩尼莊嚴，法身戒體隨行報得；金剛",
    "T47n1976_008:0413c17": "輪圍山，大悲戒防護之業之所報得；眾華，莊",
    "T47n1976_008:0413c18": "嚴萬行利生開敷之所報得；寶樹，建行利生",
    "T47n1976_008:0413c19": "覆蔭含識之所報得。但業不相應者，同住居",
    "T47n1976_008:0413c20": "而不見；猶如靈神及諸鬼趣，與人同處，人",
    "T47n1976_008:0413c21": "不能見。』若爾，則所謂華藏世界者與汝所",
    "T47n1976_008:0413c22": "見之剎塵，同耶？異耶？若云同者，目連、鶖子視",
    "T47n1976_008:0413c23": "聽尚隔；若云異者，何名一真？又如僧靈幹，",
    "T47n1976_008:0413c24": "志奉《華嚴》，作華嚴觀及彌勒天宮觀，至于疾",
    "T47n1976_008:0413c25": "甚目睛上視，若有所見。童真問之，答曰：『向",
    "T47n1976_008:0413c26": "見童子引至兜率天宮，而天樂非久終墮輪",
    "T47n1976_008:0413c27": "迴，蓮花藏是所圖也。』言終氣絕，須臾復甦，",
    "T47n1976_008:0413c28": "真問何所見。幹曰：『見大水遍滿，花如車輪，",
    "T47n1976_008:0413c29": "而坐其上，所願足矣。』言終而逝。故清涼國師",
    "T47n1976_008:0414a01": "云：『觀行則天童迎，而大水瀰漫，此與西方往",
    "T47n1976_008:0414a02": "生，為同為別？』」是故當知，漏&#x5DF5;勺海，螢火焚",
    "T47n1976_008:0414a03": "山，徒益疲勞。諸有智者，不應如是分別。",
    "T47n1976_008:0414a04": "[0414a04] (謂娑婆在華藏十三層者，乃凡人之報土，非佛之淨土",
    "T47n1976_008:0414a05": "也。長者所論之華藏，與靈幹所生之華藏，皆是佛之報",
    "T47n1976_008:0414a06": "土，凡人所同住，而不見者也。)"
}