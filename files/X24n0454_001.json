{
    "X24n0454_001:0394c06": " 注金剛經序",
    "X24n0454_001:0394c08": "金龍沙門　敬雄　撰",
    "X24n0454_001:0394c09": "曩昔慈覺大師之入于支那也。齎持晉肇公注金剛",
    "X24n0454_001:0394c10": "經而歸。祕諸名山。光明不照世也。殆九百年矣。頃祖",
    "X24n0454_001:0394c11": "芳禪人持來告曰。是乃祖請來之本。予偶得之。請師",
    "X24n0454_001:0394c12": "校而梓之。使見聞者。結般若種子焉。予受而讀。半乃",
    "X24n0454_001:0394c13": "掩卷歎曰。夫此經者。般若第九會。直示無住生心妙",
    "X24n0454_001:0394c14": "旨。故云為發最上乘者說。葢一切菩薩。未有不學般",
    "X24n0454_001:0394c15": "若。成無上菩提者。故彌勒．天親．無著．功德施四大菩",
    "X24n0454_001:0394c16": "薩。造之偈論。讚揚弘通。法流乎支那。羅什初譯。肇公",
    "X24n0454_001:0394c17": "乃注。從時厥後。奉為日課者亦多矣。且黃梅印心。曹",
    "X24n0454_001:0394c18": "溪悟道。靈瑞之著。注疏之多。宜莫此經若也。而其注",
    "X24n0454_001:0394c19": "之舊。肇公為先。注來於大東。亦此注為先。而發諸注",
    "X24n0454_001:0394c20": "既行之殿者。豈非時節因緣乎。天台大師曾講此經。",
    "X24n0454_001:0394c21": "專依肇公。猶如說觀經。專依淨影也。故今每有疑誤。",
    "X24n0454_001:0394c22": "輒依天台疏以校讎焉。嗟乎。斯注者。天台所欽用。慈",
    "X24n0454_001:0394c23": "覺所請來。文古義幽。深得佛意。且投好略機。實苦海",
    "X24n0454_001:0394c24": "津梁。迷塗司南也。梓而行之。則其利益復如何哉。故",
    "X24n0454_001:0395a01": "隨喜以校。亦願後之讀此注者。因指得月。悟無住生",
    "X24n0454_001:0395a02": "心妙旨。則與黃梅曹溪。同一鼻孔出氣。不必紛紛更",
    "X24n0454_001:0395a03": "從事於後世異說。而哆以為博也。",
    "X24n0454_001:0395a04": "寶曆十二壬午之夏",
    "X24n0454_001:0395a10": "金剛般若波羅蜜經注",
    "X24n0454_001:0395a12": "姚秦三藏法師鳩摩羅什譯",
    "X24n0454_001:0395a13": "姚秦　釋僧肇　注",
    "X24n0454_001:0395a14": "夫理歸中道。二諦為宗。何者。萬法之生。皆假因緣",
    "X24n0454_001:0395a15": "而有生滅流謝。浮偽不實。稱之為俗也。因緣諸法。",
    "X24n0454_001:0395a16": "皆無自性。自性既無。因緣都忘。本自不生。今則無",
    "X24n0454_001:0395a17": "滅。體極無改。目之為真。真俗為二。理審為諦。聖心",
    "X24n0454_001:0395a18": "正觀。鑒真照俗。此當中道法相之解。稱為般若。般",
    "X24n0454_001:0395a19": "若慧也。金剛者。堅利之譬也。堅則物莫能沮。利故",
    "X24n0454_001:0395a20": "無物不摧。以況斯慧。邪惡不能毀。堅之極也。本惑",
    "X24n0454_001:0395a21": "皆破。利之義也。波羅蜜者。到彼岸也。生死為此。涅",
    "X24n0454_001:0395a22": "槃為彼。大士乘無相慧。捨此生死。到彼涅槃矣。經",
    "X24n0454_001:0395a23": "由津通義也。言由理生。理經言顯。學者神悟。從理",
    "X24n0454_001:0395a24": "教而通矣。",
    "X24n0454_001:0395b01": "此經本體。空慧為主。略存始終。凡有三章。初訖尊",
    "X24n0454_001:0395b02": "重弟子。明境空也。意在語境。未言於慧。第二。正名",
    "X24n0454_001:0395b03": "辯慧。即明慧空。但語慧空。未及行人。第三。種問以",
    "X24n0454_001:0395b04": "下。明菩薩空也。三章之初。其文各現。前後相似。意",
    "X24n0454_001:0395b05": "不同矣。四時般若。此最為初。言約義豐。幽旨難見。",
    "X24n0454_001:0395b06": "敢以野陋。輒為注解。述其大略。非云曲盡詳析究",
    "X24n0454_001:0395b07": "密。請俟明識者矣。",
    "X24n0454_001:0395b08": "如是。",
    "X24n0454_001:0395b09": "佛臨泥洹時。侍者請曰。一切經首。皆致何等。佛勅",
    "X24n0454_001:0395b10": "阿難。應言如是。乃至時．眾也。如我所傳。如佛所說。",
    "X24n0454_001:0395b11": "稱如是也。",
    "X24n0454_001:0395b12": "我聞。",
    "X24n0454_001:0395b13": "若從佗傳聞。不必如是。我親承金口而聞。事非謬",
    "X24n0454_001:0395b14": "矣。",
    "X24n0454_001:0395b15": "一。",
    "X24n0454_001:0395b16": "謂是自聞當理。以不自不當理。傳之何為。言則當",
    "X24n0454_001:0395b17": "理。理亦如言。言理不差。故言一也。",
    "X24n0454_001:0395b18": "時。",
    "X24n0454_001:0395b19": "雖曰當理。容不得時。若不得時。何能悟人。明聖不",
    "X24n0454_001:0395b20": "虗說。言必會機。時哉之說也。",
    "X24n0454_001:0395b21": "佛在舍衛國。",
    "X24n0454_001:0395b22": "法王行運。應物而遊。一時降集。在舍衛大城。憍薩",
    "X24n0454_001:0395b23": "羅國之也。",
    "X24n0454_001:0395b24": "祗樹給孤獨園。",
    "X24n0454_001:0395c01": "須達市園。祗陀施樹。共立精舍。故言祗樹給孤獨",
    "X24n0454_001:0395c02": "園也。○市疏作布字。",
    "X24n0454_001:0395c03": "與大比丘眾千二百五十人俱。",
    "X24n0454_001:0395c04": "聖化無私。聽必有儔。俱聞如林。可信明矣。應有四",
    "X24n0454_001:0395c05": "眾。略而不載者耳。○私疏作祕。",
    "X24n0454_001:0395c06": "爾時。世尊食時。",
    "X24n0454_001:0395c07": "日營資膳。食熟之時。此時人家皆有。施心易生。",
    "X24n0454_001:0395c08": "著衣。",
    "X24n0454_001:0395c09": "著僧伽梨。福田衣也。佛觀良田[坑几+品]乘齊整。因命侍",
    "X24n0454_001:0395c10": "者。出家之人。一切福田。凡製僧那。唯此為之。欲令",
    "X24n0454_001:0395c11": "顧惟道無空信施之也。○[坑几+品]乘疏作區塍。",
    "X24n0454_001:0395c12": "持鉢。",
    "X24n0454_001:0395c13": "執應器也。",
    "X24n0454_001:0395c14": "入舍衛大城乞食。",
    "X24n0454_001:0395c15": "法身無待。何須何欲。且人天妙供日盈。現行分衛。",
    "X24n0454_001:0395c16": "福物宜之也。○現疏作自。福物宜作福物之宜。",
    "X24n0454_001:0395c17": "於其城中。次第乞已。還至本處。",
    "X24n0454_001:0395c18": "不越貧與富。不捨賤從貴。大慈平等。次第至也。",
    "X24n0454_001:0395c19": "飯食訖。收衣鉢。洗足已。敷座而坐。",
    "X24n0454_001:0395c20": "將陳般若。遵拭自敷。",
    "X24n0454_001:0395c21": "時。長老須菩提。在大眾中。即從座起。偏袒右肩。右膝",
    "X24n0454_001:0395c22": "著地。合掌恭敬。",
    "X24n0454_001:0395c23": "夫神鍾雖朗。非扣而不鳴。聖不孤應。影響唯仁。師",
    "X24n0454_001:0395c24": "尊道重。故尅敬盡恭也。○神鍾疏作鉅鐘。尅作克。",
    "X24n0454_001:0396a01": "而白佛言。希有。世尊。",
    "X24n0454_001:0396a02": "慈恩之重。豈可勝言。",
    "X24n0454_001:0396a03": "如來善護念諸菩薩。善付囑諸菩薩。",
    "X24n0454_001:0396a04": "護念．付囑。即希有事也。慈善將衛。令其行令。護念",
    "X24n0454_001:0396a05": "也。行立道成。委授弘通。付囑也。",
    "X24n0454_001:0396a06": "世尊。善男子．善女人。發阿耨多羅三藐三菩提心。",
    "X24n0454_001:0396a07": "菩提。一切智也。標意擬向。遠期正覺。故言發心之",
    "X24n0454_001:0396a08": "也。○意疏作心。",
    "X24n0454_001:0396a09": "應云何住。云何降伏其心。",
    "X24n0454_001:0396a10": "菩提妙果。非行不就。萬行雖曠。解有明昧。故有位",
    "X24n0454_001:0396a11": "降之異。始則抑心就理。漸習自調。謂之降伏。終能",
    "X24n0454_001:0396a12": "契解會宗。心不移去。謂之為住耳。○位疑住字。",
    "X24n0454_001:0396a13": "佛言。善哉。善哉。須菩提。如汝所說。如來善護念諸菩",
    "X24n0454_001:0396a14": "薩。善付囑諸菩薩。",
    "X24n0454_001:0396a15": "讚諸之儀。當理會機。盡善之甚。誠如所言。○諸疏",
    "X24n0454_001:0396a16": "作請。",
    "X24n0454_001:0396a17": "汝今諦聽。當為汝說。善男子．善女人。發阿耨多羅三",
    "X24n0454_001:0396a18": "藐三菩提心。應如是住。如是降伏其心。",
    "X24n0454_001:0396a19": "若聽不審。則漏言遺理。或令諦聽。言理弗虗也。○",
    "X24n0454_001:0396a20": "或疏作誡。",
    "X24n0454_001:0396a21": "唯然。世尊。願樂欲聞。",
    "X24n0454_001:0396a22": "慈戒許說。敬肅傾心。○戒疏作誡。",
    "X24n0454_001:0396a23": "佛告須菩提。諸菩薩摩訶薩應如是降伏其心。",
    "X24n0454_001:0396a24": "虗心履道。謂之菩薩。曠濟萬物。摩訶薩也。應如下",
    "X24n0454_001:0396b01": "所說。則是降伏之方也。問降在後而答在前。何耶。",
    "X24n0454_001:0396b02": "住深降淺。故問者標深於初。降淺易習。故答之於",
    "X24n0454_001:0396b03": "前。問答有指。非其謬也。",
    "X24n0454_001:0396b04": "所有一切眾生之類。若卵生．若胎生．若濕生．若化生。",
    "X24n0454_001:0396b05": "若有色．若無色。若有想．若無想。若非有想非無想。我",
    "X24n0454_001:0396b06": "皆令入無餘涅槃而滅度之。",
    "X24n0454_001:0396b07": "正答降伏之行也。萬法雖曠。略為二科。一眾生法。",
    "X24n0454_001:0396b08": "二五陰法。法不自起。因緣故生。但是因緣。自性皆",
    "X24n0454_001:0396b09": "無。斯則順理為解。乖宗成惑。惑故生死流轉。解則",
    "X24n0454_001:0396b10": "累滅無為。身心為苦。苦盡為樂。盡苦之道。其唯大",
    "X24n0454_001:0396b11": "解。解極惑盡。身心俱忘。寂然永樂。謂之滅度。非我",
    "X24n0454_001:0396b12": "弘化。群生豈濟。凡解不自生。要由漸習。假名法麤。",
    "X24n0454_001:0396b13": "抑心則易。故始就眾生空。以明降伏也。○皆無作",
    "X24n0454_001:0396b14": "皆空。惑故作惑即解。則作即。",
    "X24n0454_001:0396b15": "如是滅度無量無數無邊眾生。實無眾生得滅度者。",
    "X24n0454_001:0396b16": "解會中道。不有不無。無性故不有。假名則不無。非",
    "X24n0454_001:0396b17": "無假名。故恒度眾生。自性空故。實無滅者矣。",
    "X24n0454_001:0396b18": "何以故。須菩提。若有我相人相眾生相壽者相。即非",
    "X24n0454_001:0396b19": "菩薩。",
    "X24n0454_001:0396b20": "釋何故無滅者。若有我相。可言有滅。既無我人。其",
    "X24n0454_001:0396b21": "誰滅乎。但是假名。而橫計我。執我為非。忘我為是。",
    "X24n0454_001:0396b22": "是非既彰。得失明矣也。",
    "X24n0454_001:0396b23": "復次。須菩提。菩薩於法。應無所住行於布施。所謂不",
    "X24n0454_001:0396b24": "住色布施。不住聲香味觸法布施。",
    "X24n0454_001:0396c01": "次答住行。即明法空。謂法彌曠。略舉內則六度。外",
    "X24n0454_001:0396c02": "為六塵。內外諸法。斯皆因緣無性。因緣無性。則心",
    "X24n0454_001:0396c03": "無停處。故應無住也。捨心無恡。謂之布施。無相可",
    "X24n0454_001:0396c04": "存。何恡之有。施為六度之首。塵為法生之基。二法",
    "X24n0454_001:0396c05": "皆空。于何不盡。既得法空。解明行立。無復退失。故",
    "X24n0454_001:0396c06": "言住也。○基疏作機。",
    "X24n0454_001:0396c07": "須菩提。菩薩應如是布施。不住於相。",
    "X24n0454_001:0396c08": "結成住義也。施者．受者．財物皆不可得。不住相也。",
    "X24n0454_001:0396c09": "何以故。若菩薩不住相布施。其福德不可思量。",
    "X24n0454_001:0396c10": "釋何故布施應不住相耶。正以虗心而施。則福不",
    "X24n0454_001:0396c11": "可量。故知不住為是。住相為非。又理既無量。心不",
    "X24n0454_001:0396c12": "應限。稱理行施。故其福彌曠者乎。",
    "X24n0454_001:0396c13": "須菩提。於意云何。東方虗空可思量不。不也。世尊。須",
    "X24n0454_001:0396c14": "菩提。南西北方四維上下虗空可思量不。不也。世尊。",
    "X24n0454_001:0396c15": "須菩提。菩薩無住相布施。福德亦復如是不可思量。",
    "X24n0454_001:0396c16": "理極二空。降住已彰。理行既顯。時聽戢心。如說而",
    "X24n0454_001:0396c17": "行。其福為多。為多之況。齊乎太虗之矣。",
    "X24n0454_001:0396c18": "須菩提。菩薩但應如所教住。",
    "X24n0454_001:0396c19": "聖言無謬。理不可越。但當如佛所教而安心也。",
    "X24n0454_001:0396c20": "須菩提。於意云何。可以身相見如來不。",
    "X24n0454_001:0396c21": "菩薩發心。義兼三端。一化眾生。二修萬行。三向菩",
    "X24n0454_001:0396c22": "提。降伏已明化物之儀。辨住則示修行之軌。此章",
    "X24n0454_001:0396c23": "明趣菩提之方。如來身相。即菩提之體。若識法身。",
    "X24n0454_001:0396c24": "則菩提可登。若計實菩提。乖之遠矣。故問法身。明",
    "X24n0454_001:0397a01": "菩提空者乎。○之體疏作果體。計實菩提作計性",
    "X24n0454_001:0397a02": "實菩提二字無。故問作故舉。",
    "X24n0454_001:0397a03": "不也。世尊。不可以身相得見如來。",
    "X24n0454_001:0397a04": "須菩提深識法身。故言不可以實身相而見也。○",
    "X24n0454_001:0397a05": "實字疏無。",
    "X24n0454_001:0397a06": "何以故。如來所說身相。即非身相。",
    "X24n0454_001:0397a07": "即引佛語而釋也。法身者。萬善之極。體含萬善。妙",
    "X24n0454_001:0397a08": "集成身。緣構無性。故即非身。",
    "X24n0454_001:0397a09": "佛告須菩提。凡所有相。皆是虗妄。",
    "X24n0454_001:0397a10": "即述成須菩提之言也。又則虗妄。理非相也。又假",
    "X24n0454_001:0397a11": "名故虗。實計為妄乎。",
    "X24n0454_001:0397a12": "若見諸相非相。則見如來。",
    "X24n0454_001:0397a13": "行合解通。則為見佛。",
    "X24n0454_001:0397a14": "須菩提白佛言。世尊。頗有眾生。得聞如是言說章句。",
    "X24n0454_001:0397a15": "生實信不。",
    "X24n0454_001:0397a16": "理空無相。奇心無所。時聽昧然。未即於心。示同未",
    "X24n0454_001:0397a17": "悟。諮問云爾。訖法尚應捨。何況非法。以信驗理身。",
    "X24n0454_001:0397a18": "○奇疏作寄。",
    "X24n0454_001:0397a19": "佛言。須菩提。莫作是說。",
    "X24n0454_001:0397a20": "聖不空言。稟悟如流。方問有是何言也。",
    "X24n0454_001:0397a21": "如來滅後。後五百歲。有持戒修福者。此於章句。能生",
    "X24n0454_001:0397a22": "信心。以此為實。",
    "X24n0454_001:0397a23": "後五百歲。像法之中。人衰道喪。尚有信者。況今大",
    "X24n0454_001:0397a24": "聖感興。英慧雲集。從化如林。何謂無信乎。後世能",
    "X24n0454_001:0397b01": "信。要具戒德。今之未悟。無福愚闇。自為疑滯。非理",
    "X24n0454_001:0397b02": "不實之也。",
    "X24n0454_001:0397b03": "當知是人。不於一佛二佛三四五佛而種善根。已於",
    "X24n0454_001:0397b04": "無量千萬佛所。種諸善根。",
    "X24n0454_001:0397b05": "見佛聞法。積德已久。然後能信。明法之深妙也。",
    "X24n0454_001:0397b06": "聞是章句。乃至一念生淨信者。須菩提。如來悉知悉",
    "X24n0454_001:0397b07": "見。是諸眾生。得如是無量福德。",
    "X24n0454_001:0397b08": "即以如來知見。明理非虗。一念淨信。其福無量。推",
    "X24n0454_001:0397b09": "功測理。豈不信之乎。",
    "X24n0454_001:0397b10": "何以故。是諸眾生。無復我相人相眾生相壽者相。",
    "X24n0454_001:0397b11": "釋一念至促。而福德無量。何耶。政以無或我人。理",
    "X24n0454_001:0397b12": "解為弘。",
    "X24n0454_001:0397b13": "無法相。亦無非法相。",
    "X24n0454_001:0397b14": "無因緣法相。亦無無因緣之非法相。",
    "X24n0454_001:0397b15": "何以故。是諸眾生。若心取相。則為著我人眾生壽者。",
    "X24n0454_001:0397b16": "我人橫計。理故宜忘。諸法是理。何故復無耶。正以",
    "X24n0454_001:0397b17": "心緣四大。假名諸法。而計我人。見假名空。我人息",
    "X24n0454_001:0397b18": "矣。故應無也。",
    "X24n0454_001:0397b19": "若取法相。即著我人眾生壽者。",
    "X24n0454_001:0397b20": "若取色聲香等實法相者。亦起我人等見。故應無",
    "X24n0454_001:0397b21": "之耳。",
    "X24n0454_001:0397b22": "何以故。若取非法相。即著我人眾生壽者。",
    "X24n0454_001:0397b23": "釋何故復無非法耶。緣空故有有。由有故空。空若",
    "X24n0454_001:0397b24": "無有相雲起。起相計我。萬或慈生矣。○或慈應作",
    "X24n0454_001:0397c01": "惑茲。",
    "X24n0454_001:0397c02": "是故不應取法。不應取非法。",
    "X24n0454_001:0397c03": "并結無法相．無非法相也。空有兩忘。心無所取。解",
    "X24n0454_001:0397c04": "會平等。結盡道成。",
    "X24n0454_001:0397c05": "以是義故。如來常說。汝等比丘。知我說法。如筏喻者。",
    "X24n0454_001:0397c06": "法尚應捨。何況非法。",
    "X24n0454_001:0397c07": "即引昔說以證今理也。譬欲濟河。搆筏自運。既登",
    "X24n0454_001:0397c08": "彼岸。棄筏而去。將度生死。假乘萬行。既到涅槃。萬",
    "X24n0454_001:0397c09": "善俱捨。道法尚捨。而況非法之空也。○之空二字",
    "X24n0454_001:0397c10": "疏無。",
    "X24n0454_001:0397c11": "須菩提。於意云何。如來得阿耨多羅三藐三菩提耶。",
    "X24n0454_001:0397c12": "如來有所說法耶。",
    "X24n0454_001:0397c13": "竟尊重弟子。引眾聖同解。以證理之必然。",
    "X24n0454_001:0397c14": "須菩提言。如我解佛所說義。無有定法。名阿耨多羅",
    "X24n0454_001:0397c15": "三藐三菩提。亦無有定法。如來可說。",
    "X24n0454_001:0397c16": "如我於佛所說義中而作解。窮相盡。謂之菩提。無",
    "X24n0454_001:0397c17": "相故不有。假名則不無。不有不無。何實可得。何定",
    "X24n0454_001:0397c18": "可說也。○窮相之上。疑脫解字。",
    "X24n0454_001:0397c19": "何以故。如來所說法。皆不可取。不可說。",
    "X24n0454_001:0397c20": "菩提無相可取。諸法空不可說。故無定實。",
    "X24n0454_001:0397c21": "非法非非法。",
    "X24n0454_001:0397c22": "非法則不有。非非法故不無。有無並無。理之極也。",
    "X24n0454_001:0397c23": "○有無之上疏有故不可說四字。",
    "X24n0454_001:0397c24": "所以者何。一切賢聖。皆以無為法而有差別。",
    "X24n0454_001:0398a01": "理無生滅。謂之無為。無為之理。眾聖同解。解會無",
    "X24n0454_001:0398a02": "為。結盡道成。所謂一解脫義。同入法性者也。然無",
    "X24n0454_001:0398a03": "為雖一。解有明昧。明深昧淺。優劣差者也。",
    "X24n0454_001:0398a04": "須菩提。於意云何。若人滿三千大千世界七寶以用",
    "X24n0454_001:0398a05": "布施。是人所得福德。寧為多不。須菩提言。甚多。世尊。",
    "X24n0454_001:0398a06": "又格功德。即以明理。功德既多。故宜弘也。",
    "X24n0454_001:0398a07": "何以故。是福德即非福德性。是故如來說福德多。",
    "X24n0454_001:0398a08": "福德無性。可以因緣增多。多則易差。故即遣之耳。",
    "X24n0454_001:0398a09": "若復有人。於此經中。受持乃至四句偈等。為他人說。",
    "X24n0454_001:0398a10": "其福勝彼。",
    "X24n0454_001:0398a11": "積寶多而功薄。四句約而福厚。",
    "X24n0454_001:0398a12": "何以故。須菩提。一切諸佛。及諸佛阿耨多羅三藐三",
    "X24n0454_001:0398a13": "菩提法。皆從此經出。",
    "X24n0454_001:0398a14": "何以故四句約而功勝耶。金玉三千。正以養身。四",
    "X24n0454_001:0398a15": "句雖約。妙極資神。豈可同日而等彼者也。○正疏",
    "X24n0454_001:0398a16": "作止。",
    "X24n0454_001:0398a17": "須菩提。所謂佛．法者。即非佛．法。",
    "X24n0454_001:0398a18": "愛佛功德。七住未忘。妙著難覺。宜應虗心也。",
    "X24n0454_001:0398a19": "須菩提。於意云何。須陀洹能作是念。我得須陀洹果",
    "X24n0454_001:0398a20": "不。",
    "X24n0454_001:0398a21": "例訪眾聖。求之諸心。優劣雖異。忘懷必同。",
    "X24n0454_001:0398a22": "須菩提言。不也。世尊。何以故。須陀洹名為入流。",
    "X24n0454_001:0398a23": "海為眾流之川。菩提神極之淵。始會無生。終必盡",
    "X24n0454_001:0398a24": "源。",
    "X24n0454_001:0398b01": "而無所入。",
    "X24n0454_001:0398b02": "理無乖順。何入之有。",
    "X24n0454_001:0398b03": "不入色聲香味觸法。是名須陀洹。",
    "X24n0454_001:0398b04": "違理故入色聲。背色聲則會於理。理會無入。非入",
    "X24n0454_001:0398b05": "色聲也。自下眾果類可知。",
    "X24n0454_001:0398b06": "須菩提。於意云何。斯陀含能作是念。我得斯陀含果",
    "X24n0454_001:0398b07": "不。須菩提言。不也。世尊。何以故。斯陀含名一往來。而",
    "X24n0454_001:0398b08": "實無往來。是名斯陀含。須菩提。於意云何。阿那含能",
    "X24n0454_001:0398b09": "作是念。我得阿那含果不。須菩提言。不也。世尊。何以",
    "X24n0454_001:0398b10": "故。阿那含名為不來。而無不來。是故名阿那含。須菩",
    "X24n0454_001:0398b11": "提。於意云何。阿羅漢能作是念。我得阿羅漢道不。須",
    "X24n0454_001:0398b12": "菩提言。不也。世尊。何以故。實無有法名阿羅漢。世尊。",
    "X24n0454_001:0398b13": "若阿羅漢作是念。我得阿羅漢道。即為著我人眾生",
    "X24n0454_001:0398b14": "壽者。",
    "X24n0454_001:0398b15": "阿羅漢者。無生也。相滅生盡。謂之無生。若計念。則",
    "X24n0454_001:0398b16": "見我人。起相受生。非謂羅漢。諸果類亦應爾。但隨",
    "X24n0454_001:0398b17": "義異明耳。",
    "X24n0454_001:0398b18": "世尊。佛說我得無諍三昧。人中最為第一。是第一離",
    "X24n0454_001:0398b19": "欲阿羅漢。",
    "X24n0454_001:0398b20": "以己所解。驗理非虗。心宣恒靜。諍從何起。○宣疏",
    "X24n0454_001:0398b21": "作空。",
    "X24n0454_001:0398b22": "我不作是念。我是離欲阿羅漢。世尊。若作是念。我得",
    "X24n0454_001:0398b23": "阿羅漢道。世尊則不說須菩提是樂阿蘭那行者。",
    "X24n0454_001:0398b24": "阿蘭那行者。寂靜行也。相盡於外。心息於內。內外",
    "X24n0454_001:0398c01": "俱寂。何時不靜也。",
    "X24n0454_001:0398c02": "以須菩提實無所行。而名須菩提是樂阿蘭那行。",
    "X24n0454_001:0398c03": "得名不虗。必積實也。○積疏稱。",
    "X24n0454_001:0398c04": "佛告須菩提。於意云何。如來昔於然燈佛所。於法有",
    "X24n0454_001:0398c05": "所得不。不也。世尊。如來在然燈佛所。於法實無所得。",
    "X24n0454_001:0398c06": "次明菩薩。其解亦同。",
    "X24n0454_001:0398c07": "須菩提。於意云何。菩薩莊嚴佛土不。",
    "X24n0454_001:0398c08": "菩薩自行。嚴土化人。嚴國之義。亦在虗心。",
    "X24n0454_001:0398c09": "不也。世尊。何以故。莊嚴佛土者。即非莊嚴。是名莊嚴。",
    "X24n0454_001:0398c10": "相或必土穢。虗明則國淨。○或疏作惑。",
    "X24n0454_001:0398c11": "是故須菩提。諸菩薩摩訶薩。應如是生清淨心。",
    "X24n0454_001:0398c12": "理極於此。結勸修明。",
    "X24n0454_001:0398c13": "不應住色生心。不應住聲香味觸法生心。應無所住",
    "X24n0454_001:0398c14": "而生其心。",
    "X24n0454_001:0398c15": "不封六塵。相滅解生。",
    "X24n0454_001:0398c16": "須菩提。譬如有人。身如須彌山王。於意云何。是身為",
    "X24n0454_001:0398c17": "大不。須菩提言。甚大。世尊。何以故。佛說非身。是名大",
    "X24n0454_001:0398c18": "身。",
    "X24n0454_001:0398c19": "解洹虗通。猶身假能大也。○洹疑恒字。",
    "X24n0454_001:0398c20": "須菩提。如恒河中所有沙數。如是沙等恒河。於意云",
    "X24n0454_001:0398c21": "何。是諸恒河沙。寧為多不。須菩提言。甚多。世尊。但諸",
    "X24n0454_001:0398c22": "恒河。尚多無數。何況其沙。須菩提。我今實言告汝。若",
    "X24n0454_001:0398c23": "有善男子．善女人。以七寶滿爾所恒河沙數三千大",
    "X24n0454_001:0398c24": "千世界。以用布施。得福多不。須菩提言。甚多。世尊。佛",
    "X24n0454_001:0399a01": "告須菩提。若善男子．善女人。於此經中。乃至受持四",
    "X24n0454_001:0399a02": "句偈等。為他人說。而此福德。勝前福德。",
    "X24n0454_001:0399a03": "第二廣格。",
    "X24n0454_001:0399a04": "復次。須菩提。隨說是經。乃至四句偈等。當知此處。一",
    "X24n0454_001:0399a05": "切世間天人阿脩羅。皆應供養。如佛塔廟。",
    "X24n0454_001:0399a06": "封賓法身。謂之為塔。樹像靈堂。稱之為廟。聖體神",
    "X24n0454_001:0399a07": "儀。全在四句。獻供致敬。宜盡厥心矣。○賓疑殯字。",
    "X24n0454_001:0399a08": "何況有人。盡能受持讀誦。",
    "X24n0454_001:0399a09": "四句已爾。況乎始終。",
    "X24n0454_001:0399a10": "須菩提。當知是人。成就最上第一希有之法。",
    "X24n0454_001:0399a11": "法妙人勝。理故宜然。",
    "X24n0454_001:0399a12": "若是經典所在之處。即為有佛。若尊重弟子。",
    "X24n0454_001:0399a13": "人能弘法。則人有法。以法成人。則法有人。人法所",
    "X24n0454_001:0399a14": "處。理令弘矣。初章訖之也。○令弘疏作當貴。",
    "X24n0454_001:0399a15": "爾時須菩提白佛言。世尊。當何名此經。",
    "X24n0454_001:0399a16": "夫脩散難究。本一易尋。會宗領旨。宜正其名也。○",
    "X24n0454_001:0399a17": "脩疏作條。",
    "X24n0454_001:0399a18": "我等云何奉持。",
    "X24n0454_001:0399a19": "尊脩為奉。任弘為持。在三成範。請聞其軌。○尊疏",
    "X24n0454_001:0399a20": "作遵。",
    "X24n0454_001:0399a21": "佛告須菩提。是經名為金剛般若波羅蜜。",
    "X24n0454_001:0399a22": "名貫首題。義已脩矣。然境慧相從。通名波若。取要",
    "X24n0454_001:0399a23": "宜歸乎聖心。○貫首題疏作冠題首。脩疏作備。",
    "X24n0454_001:0399a24": "以是名字。汝當奉持。",
    "X24n0454_001:0399b01": "契經舉目。苓合義從。名正理顯。宜應脩弘。○經疏",
    "X24n0454_001:0399b02": "作綱。苓作詮。弘作習。",
    "X24n0454_001:0399b03": "所以者何。須菩提。佛說般若波羅蜜。即非般若波羅",
    "X24n0454_001:0399b04": "蜜。",
    "X24n0454_001:0399b05": "釋所以此名字而奉持者何。夫名不虗設。必當其",
    "X24n0454_001:0399b06": "實。金剛所擬。物莫不碎。此慧所照。法無不空。則非",
    "X24n0454_001:0399b07": "般若即慧空也。境滅慧忘。何相不盡。弘持之旨。宜",
    "X24n0454_001:0399b08": "存於此乎。",
    "X24n0454_001:0399b09": "須菩提。於意云何。如來有所說法不。須菩提白佛言。",
    "X24n0454_001:0399b10": "世尊。如來無所說。",
    "X24n0454_001:0399b11": "境慧都空。復何所說。",
    "X24n0454_001:0399b12": "須菩提。於意云何。三千大千世界所有微塵。是為多",
    "X24n0454_001:0399b13": "不。須菩提言。甚多。世尊。須菩提。諸微塵。如來說非微",
    "X24n0454_001:0399b14": "塵。是名微塵。如來說。世界。非世界。是名世界。",
    "X24n0454_001:0399b15": "散為微塵。合成世界。無性故非。假名則是。○則是",
    "X24n0454_001:0399b16": "疏即有。",
    "X24n0454_001:0399b17": "須菩提。於意云何。可以三十二相見如來不。不也。世",
    "X24n0454_001:0399b18": "尊。不可以三十二相得見如來。何以故。如來說。三十",
    "X24n0454_001:0399b19": "二相。即是非相。是名三十二相。",
    "X24n0454_001:0399b20": "世界宅也。如來主也。如來出。道王三千。主宅皆空。",
    "X24n0454_001:0399b21": "其誰說法乎。○出下疑脫世字。",
    "X24n0454_001:0399b22": "須菩提。若有善男子．善女人。以恒河沙等身命布施。",
    "X24n0454_001:0399b23": "若復有人。於此經中。乃至受持四句偈等。為他人說。",
    "X24n0454_001:0399b24": "其福甚多。",
    "X24n0454_001:0399c01": "身命布施。不免有生。弘持四句。累滅道成。",
    "X24n0454_001:0399c02": "爾時。須菩提聞說是經。深解義趣。",
    "X24n0454_001:0399c03": "飡名服旨。妙悟解衿。",
    "X24n0454_001:0399c04": "涕淚悲泣。",
    "X24n0454_001:0399c05": "嗟我晚悟。兼悲未聞。",
    "X24n0454_001:0399c06": "而白佛言。希有。世尊。佛說如是甚深經典。我從昔來",
    "X24n0454_001:0399c07": "所得慧眼。未曾得聞如是之經。",
    "X24n0454_001:0399c08": "資神之寶。曠代難聞。深慶自幸。加難及人。○難疑",
    "X24n0454_001:0399c09": "歎字。",
    "X24n0454_001:0399c10": "世尊。若復有人。得聞是經。信心清淨。則生實相。",
    "X24n0454_001:0399c11": "聞妙不疑。不解必真。○不解不。疑生字。",
    "X24n0454_001:0399c12": "當知是人。成就第一希有功德。",
    "X24n0454_001:0399c13": "解生累滅。人德之高也。",
    "X24n0454_001:0399c14": "世尊。是實相者。則是非相。是故如來說名實相。",
    "X24n0454_001:0399c15": "虗盡實忘。理之極也。",
    "X24n0454_001:0399c16": "世尊。我今得聞如是經典。信解受持。不足為難。",
    "X24n0454_001:0399c17": "遇佛成聖。方信何難。",
    "X24n0454_001:0399c18": "若當來世。後五百歲。其有眾生。得聞是經。信解受持。",
    "X24n0454_001:0399c19": "是人則為第一希有。",
    "X24n0454_001:0399c20": "道敗時信。此最可稱。",
    "X24n0454_001:0399c21": "何以故。此人無我相人相眾生相壽者相。",
    "X24n0454_001:0399c22": "上士虗心。故為希有。",
    "X24n0454_001:0399c23": "所以者何。我相即是非相。人相眾生相壽者相。即是",
    "X24n0454_001:0399c24": "非相。",
    "X24n0454_001:0400a01": "有封為或。無封為解。解為第一。所以希有也。○或",
    "X24n0454_001:0400a02": "疑惑字。",
    "X24n0454_001:0400a03": "何以故。離一切諸相。則名為佛。",
    "X24n0454_001:0400a04": "相盡解極。則是為佛。故知惑見我人。解則無矣。",
    "X24n0454_001:0400a05": "佛告須菩提。如是。如是。若復有人。得聞是經。不驚不",
    "X24n0454_001:0400a06": "怖不畏。當知是人。甚為希有。何以故。須菩提。如來說。",
    "X24n0454_001:0400a07": "第一波羅蜜。即非第一波羅蜜。是名第一波羅蜜。",
    "X24n0454_001:0400a08": "述成須菩提之言。如汝所說。是而非虗也。",
    "X24n0454_001:0400a09": "須菩提。忍辱波羅蜜。如來說非忍辱波羅蜜。",
    "X24n0454_001:0400a10": "即以忍辱。明無我人。安耐為忍。加毀為辱。無我人。",
    "X24n0454_001:0400a11": "誰加誰忍。故非忍之也。○無上疏有既字。",
    "X24n0454_001:0400a12": "何以故。須菩提。如我昔為歌利王割截身體。我於爾",
    "X24n0454_001:0400a13": "時。無我相．無人相．無眾生相．無壽者相。",
    "X24n0454_001:0400a14": "何故忍即非忍耶。即引忍事以為證也。有人受割。",
    "X24n0454_001:0400a15": "可名為忍。既無我人。割忍何生也。",
    "X24n0454_001:0400a16": "何以故。我於往昔節節支解時。若有我相人相眾生",
    "X24n0454_001:0400a17": "相壽者相。應生瞋恨。",
    "X24n0454_001:0400a18": "何故爾時無我人相耶。若有我人。必生忿恚。而能",
    "X24n0454_001:0400a19": "怡然。無我人明矣。○怡疏恬。",
    "X24n0454_001:0400a20": "須菩提。又念過去。於五百世。作忍辱僊人。於爾所世。",
    "X24n0454_001:0400a21": "無我相．無人相．無眾生相．無壽者相。",
    "X24n0454_001:0400a22": "事理非虗。重引益明。",
    "X24n0454_001:0400a23": "是故須菩提。菩薩應離一切相。發阿耨多羅三藐三",
    "X24n0454_001:0400a24": "菩提心。",
    "X24n0454_001:0400b01": "菩提以相盡為極。故宜以忘懷而期心也。",
    "X24n0454_001:0400b02": "不應住色生心。不應住聲香味觸法生心。",
    "X24n0454_001:0400b03": "離一切相者。不住色聲等也。",
    "X24n0454_001:0400b04": "應生無所住心。",
    "X24n0454_001:0400b05": "無相可緣。心何所住。",
    "X24n0454_001:0400b06": "若心有住。則為非住。",
    "X24n0454_001:0400b07": "住相則心動。故非住。",
    "X24n0454_001:0400b08": "是故佛說。菩薩心不應住色布施。",
    "X24n0454_001:0400b09": "還舉前宗會以成義。政以理無所住。故應忘心而",
    "X24n0454_001:0400b10": "布施也。施不住色。無財物也。",
    "X24n0454_001:0400b11": "須菩提。菩薩為利益一切眾生。應如是布施。",
    "X24n0454_001:0400b12": "施不望報。利益必深。",
    "X24n0454_001:0400b13": "如來說一切諸相。即是非相。",
    "X24n0454_001:0400b14": "諸相皆無。不見施者。",
    "X24n0454_001:0400b15": "又說一切眾生。則非眾生。",
    "X24n0454_001:0400b16": "既非眾生。受者亦無。",
    "X24n0454_001:0400b17": "須菩提。如來是真語者．實語者．如語者．不誑語者．不",
    "X24n0454_001:0400b18": "異語者。",
    "X24n0454_001:0400b19": "真不偽。實無虗。如必當理。不誑則非忘語。不異則",
    "X24n0454_001:0400b20": "始終恒一。聖言不謬。故宜修行也。○忘疏作妄。",
    "X24n0454_001:0400b21": "須菩提。如來所得法。此法無實無虗。",
    "X24n0454_001:0400b22": "寄實以非虗。何實之可得。",
    "X24n0454_001:0400b23": "須菩提。若菩薩心住於法而行布施。如人入闇。則無",
    "X24n0454_001:0400b24": "所見。",
    "X24n0454_001:0400c01": "住相非曉則實若夜遊。○實疏作冥。",
    "X24n0454_001:0400c02": "若菩薩心不住法而行布施。如人有目。日光明照。見",
    "X24n0454_001:0400c03": "種種色。",
    "X24n0454_001:0400c04": "無或三事。則不住相也。慧見為目。理鏡為日。萬行",
    "X24n0454_001:0400c05": "顯別。為種種色。○鏡疏作境。",
    "X24n0454_001:0400c06": "須菩提。當來之世。若有善男子．善女人。能於此經受",
    "X24n0454_001:0400c07": "持讀誦。則為如來以佛智慧。悉知是人。悉見是人。皆",
    "X24n0454_001:0400c08": "得成就無量無邊功德。",
    "X24n0454_001:0400c09": "如來所見。理周非謬。明勸將來。宜加修懃也。○周",
    "X24n0454_001:0400c10": "疏作用。修懃作勤修。",
    "X24n0454_001:0400c11": "須菩提。若有善男子．善女人。初日分以恒河沙等身",
    "X24n0454_001:0400c12": "布施。中日分復以恒河沙等身布施。後日分亦以恒",
    "X24n0454_001:0400c13": "河沙等身布施。如是無量百千萬億劫。以身布施。",
    "X24n0454_001:0400c14": "分一日為三分。故言初中後分也。施重又多。功德",
    "X24n0454_001:0400c15": "彌曠矣。",
    "X24n0454_001:0400c16": "若復有人。聞此經典。信心不逆。其福勝彼。",
    "X24n0454_001:0400c17": "施則有限。信心無極。",
    "X24n0454_001:0400c18": "何況書寫受持讀誦。為人解說。",
    "X24n0454_001:0400c19": "但言已信。況復持弘者也。○已疏作以。持弘作弘",
    "X24n0454_001:0400c20": "持。",
    "X24n0454_001:0400c21": "須菩提。以要言之。是經有不可思議．不可稱量．無邊",
    "X24n0454_001:0400c22": "功德。",
    "X24n0454_001:0400c23": "理圓道極。言不盡美。提宗表實。約言之耳。物莫能",
    "X24n0454_001:0400c24": "測。不思議也。笇數不姟。不稱量也。蕩然無崖。無邊",
    "X24n0454_001:0401a01": "也。取要言之。備此三句。○笇姟疏作筭該。",
    "X24n0454_001:0401a02": "如來為發大乘者說。為發最上乘者說。",
    "X24n0454_001:0401a03": "廣運無崖。謂之大乘。三乘之勝。謂之最上。自非其",
    "X24n0454_001:0401a04": "人。不謬說也。",
    "X24n0454_001:0401a05": "若有人能受持讀誦。廣為人說。如來悉知是人。悉見",
    "X24n0454_001:0401a06": "是人。皆得成就不可量．不可稱．無有邊．不可思議功",
    "X24n0454_001:0401a07": "德。",
    "X24n0454_001:0401a08": "人高道曠。唯佛見之。",
    "X24n0454_001:0401a09": "如是人等。則為荷擔如來阿耨多羅三藐三菩提。",
    "X24n0454_001:0401a10": "千載不墜。由於人弘。住持運行。荷擔義也。○住疏",
    "X24n0454_001:0401a11": "作任。",
    "X24n0454_001:0401a12": "何以故。須菩提。若樂小法者。著我見人見眾生見壽",
    "X24n0454_001:0401a13": "者見。則於此經。不能聽受讀誦。為人解說。",
    "X24n0454_001:0401a14": "何故人能荷擔耶。心虗解曠。道軍必強也。",
    "X24n0454_001:0401a15": "須菩提。在在處處。若有此經。一切世間天人阿修羅",
    "X24n0454_001:0401a16": "所應供養。當知此處。則為是塔。皆應恭敬。作禮圍繞。",
    "X24n0454_001:0401a17": "以諸華香而散其處。",
    "X24n0454_001:0401a18": "地是無知。法處故貴。道在於人。而不寧乎。○寧疑",
    "X24n0454_001:0401a19": "尊字。",
    "X24n0454_001:0401a20": "復次。須菩提。善男子．善女人。受持讀誦此經。若為人",
    "X24n0454_001:0401a21": "輕賤。是人先世辠業。應墮惡道。以今世人輕賤。故先",
    "X24n0454_001:0401a22": "世辠業。則為消滅。",
    "X24n0454_001:0401a23": "罪起由惑。福生於解。福解既積。宿殃矣。○殃下疏",
    "X24n0454_001:0401a24": "有滅字。",
    "X24n0454_001:0401b01": "當得阿耨多羅三藐三菩提。",
    "X24n0454_001:0401b02": "累滅解生。菩提可登也。",
    "X24n0454_001:0401b03": "須菩提。我念過去無量阿僧祇劫。於然燈佛前。得值",
    "X24n0454_001:0401b04": "八百四千萬億那由他諸佛。悉皆供養承事。無空過",
    "X24n0454_001:0401b05": "者。若復有人。於後末世。能受持讀誦此經。所得功德。",
    "X24n0454_001:0401b06": "於我所供養諸佛功德。百及不分一。千萬億分。乃至",
    "X24n0454_001:0401b07": "算數譬喻所不能及。",
    "X24n0454_001:0401b08": "心限則福。曠則功多。○福下疏有少意二字。功下",
    "X24n0454_001:0401b09": "亦有德字。",
    "X24n0454_001:0401b10": "須菩提。若善男子．善女人。於後末世。有受持讀誦此",
    "X24n0454_001:0401b11": "經。所得功德。我若具說者。或有人聞。心則狂亂。狐疑",
    "X24n0454_001:0401b12": "不信。",
    "X24n0454_001:0401b13": "解通人曠。德必無崖。狂亂不信。足以明道。○足上",
    "X24n0454_001:0401b14": "脫不字。",
    "X24n0454_001:0401b15": "須菩提。當知是經義不可思議。",
    "X24n0454_001:0401b16": "萬行淵深。義能難測。○難疏作誰。",
    "X24n0454_001:0401b17": "果報亦不可思議。",
    "X24n0454_001:0401b18": "菩提妙果。豈有心之所議。第二章訖。",
    "X24n0454_001:0401b19": "爾時須菩提白佛言。世尊。善男子．善女人。發阿耨多",
    "X24n0454_001:0401b20": "羅三藐三菩提心。云何應住。云何降伏其心。",
    "X24n0454_001:0401b21": "此第三章。明菩薩空也。夫解不頓生。教亦有漸。何",
    "X24n0454_001:0401b22": "者。始開眾生空．法空。明境空也。次辯般若。則非即",
    "X24n0454_001:0401b23": "慧空也。此下云。實無有法。發菩提者。即行人空也。",
    "X24n0454_001:0401b24": "又更料辯二行始終之義。始習眾生空為降伏。終",
    "X24n0454_001:0401c01": "得法空為住。然此二空。十地未窮。唯佛乃盡。是為",
    "X24n0454_001:0401c02": "十地通有始終降住之義。故眾生空。以有自降住。",
    "X24n0454_001:0401c03": "法空亦爾。是為初地之住。則是二地之降。降亦住",
    "X24n0454_001:0401c04": "也。住亦降也。重問之旨。義兼於此。何以知之。舉二",
    "X24n0454_001:0401c05": "行為兩問。混一空而併答。一空始終。降住備矣。事",
    "X24n0454_001:0401c06": "以逍遙而非重出。雖幽開難啟。善拂易開。豈敢獨",
    "X24n0454_001:0401c07": "悟。實希共曉。○則非二字疑衍。有自疑寫倒。幽開",
    "X24n0454_001:0401c08": "疑幽關。啟疑啟字。",
    "X24n0454_001:0401c09": "佛告須菩提。善男子．善女人。發阿耨多羅三藐三菩",
    "X24n0454_001:0401c10": "提心者。當生如是心。我應滅度一切眾生。滅度一切",
    "X24n0454_001:0401c11": "眾生已。而無有一眾生實滅度者。何以故。須菩提。若",
    "X24n0454_001:0401c12": "菩薩有我相人相眾生相壽者相。則非菩薩。",
    "X24n0454_001:0401c13": "何故無滅者。以失明。得理可知矣。見我則非。忘我",
    "X24n0454_001:0401c14": "為是。既無我人。豈得有滅也。",
    "X24n0454_001:0401c15": "所以者何。須菩提。實無有法發阿耨多羅三藐三菩",
    "X24n0454_001:0401c16": "提心者。",
    "X24n0454_001:0401c17": "所以有我相則非菩薩者何。我法則我能發心。無",
    "X24n0454_001:0401c18": "發心者。故知無我。計我為或。故非菩薩也。無發心",
    "X24n0454_001:0401c19": "者。即行人空也。○或疏作惑。",
    "X24n0454_001:0401c20": "須菩提。於意云何。如來於然燈佛所。有法得阿耨多",
    "X24n0454_001:0401c21": "羅三藐三菩提不。",
    "X24n0454_001:0401c22": "即引自得記之解。以證今記。○自下疏有昔字。今",
    "X24n0454_001:0401c23": "記作前說。",
    "X24n0454_001:0401c24": "不也。世尊。如我解佛所說義。佛於然燈佛所。無有法",
    "X24n0454_001:0402a01": "得阿耨多羅三藐三菩提。",
    "X24n0454_001:0402a02": "聖心難測。義推可圖。得記由於無相。無相之中。則",
    "X24n0454_001:0402a03": "無所得也。",
    "X24n0454_001:0402a04": "佛言。如是。如是。須菩提。實無有法如來得阿耨多羅",
    "X24n0454_001:0402a05": "三藐三菩提。須菩提。若有法如來得阿耨多羅三藐",
    "X24n0454_001:0402a06": "三菩提者。然燈佛則不與我授記。汝於來世。當得作",
    "X24n0454_001:0402a07": "佛。號釋迦牟尼。",
    "X24n0454_001:0402a08": "若見有法。則乖菩提。何容得記。",
    "X24n0454_001:0402a09": "以實無有法得阿耨多羅三藐三菩提。是故然燈佛",
    "X24n0454_001:0402a10": "與我授記。作是言。汝於來世。當得作佛。號釋迦牟尼。",
    "X24n0454_001:0402a11": "無法則會理。會理則向極。故得記也。",
    "X24n0454_001:0402a12": "何以故。如來者。即諸法如義。",
    "X24n0454_001:0402a13": "何以故無法便得記耶。諸法性空。理無乖異。謂之",
    "X24n0454_001:0402a14": "為如。會如解極。故名如來。有相則違。無相則順。順",
    "X24n0454_001:0402a15": "必之極。故宜得記之也。",
    "X24n0454_001:0402a16": "若有人言。如來得阿耨多羅三藐三菩提。",
    "X24n0454_001:0402a17": "若說有如來得菩提者。此俗聞人語。非理中言也。",
    "X24n0454_001:0402a18": "○聞疏作間。",
    "X24n0454_001:0402a19": "須菩提。實無有法。佛得阿耨多羅三藐三菩提。",
    "X24n0454_001:0402a20": "佛人也。菩提道也。既無人法。誰得菩提乎。",
    "X24n0454_001:0402a21": "須菩提。如來所得阿耨多羅三藐三菩提。於是中無",
    "X24n0454_001:0402a22": "實無虗。",
    "X24n0454_001:0402a23": "向來辯有得為非。無得為是。寄是以明非。非謂有",
    "X24n0454_001:0402a24": "是。尋言著是。故復遣之。是非既盡。則會菩提。菩提",
    "X24n0454_001:0402b01": "之中。不見是非。非實則無是。非虗無非也。",
    "X24n0454_001:0402b02": "是故如來說。一切法。皆是佛法。",
    "X24n0454_001:0402b03": "凡夫以違一切法理為耶。聖人以順一切法理為",
    "X24n0454_001:0402b04": "正。正則覺悟。故皆佛法者矣。○耶疏邪。",
    "X24n0454_001:0402b05": "須菩提。所言一切法者。即非一切法。是故名一切法。",
    "X24n0454_001:0402b06": "一切法以何為理。而言皆佛法耶。諸法緣假。自性",
    "X24n0454_001:0402b07": "皆無。如假會而解者。名得一切法理。為悟佛法矣。",
    "X24n0454_001:0402b08": "○如假二字疑剩。",
    "X24n0454_001:0402b09": "須菩提。譬如人身長大。須菩提言。世尊。如來說人身",
    "X24n0454_001:0402b10": "長大。則為非大身。是名大身。",
    "X24n0454_001:0402b11": "旨舉人身。類上諸法。緣假故長大。無性則非身。即",
    "X24n0454_001:0402b12": "又況下菩薩觀眾生。如身假名。則可度。無自性。故",
    "X24n0454_001:0402b13": "無滅者。若見實眾生。而欲化者。則非菩薩者矣。○",
    "X24n0454_001:0402b14": "旨疏作直。即字疑衍。",
    "X24n0454_001:0402b15": "須菩提。菩薩亦如是。若作是言。我當滅度無量眾生。",
    "X24n0454_001:0402b16": "則不名菩薩。",
    "X24n0454_001:0402b17": "合譬也。無眾生。而橫見眾生。猶無身而見身耳。見",
    "X24n0454_001:0402b18": "則乖道。非菩薩者也。○無眾生上疏有元字。",
    "X24n0454_001:0402b19": "何以故。須菩提。無有法名為菩薩。",
    "X24n0454_001:0402b20": "菩薩自無。何有眾生。",
    "X24n0454_001:0402b21": "是故佛說。一切法無我無人無眾生無壽者。",
    "X24n0454_001:0402b22": "收結上義也。以無菩薩。亦無眾生。一切法都無我",
    "X24n0454_001:0402b23": "人也。",
    "X24n0454_001:0402b24": "須菩提。若菩薩作是言。我當莊嚴佛土。是不名菩薩。",
    "X24n0454_001:0402c01": "虗矜進道。嚴土濟物。濟物之行。方便慧也。解空無",
    "X24n0454_001:0402c02": "相。謂之為慧。緣假不著。謂之方便。若言我能莊嚴",
    "X24n0454_001:0402c03": "國土。眾生可化。見惑違道。何名菩薩之耳。○衿疏",
    "X24n0454_001:0402c04": "作襟。",
    "X24n0454_001:0402c05": "何以故。如來說。莊嚴佛土者。即非莊嚴。是名莊嚴。",
    "X24n0454_001:0402c06": "無存於化而土自嚴。",
    "X24n0454_001:0402c07": "須菩提。若菩薩通達無我．法者。如來說名真是菩薩。",
    "X24n0454_001:0402c08": "解通非偽。真菩薩也。○解通疏作通達。",
    "X24n0454_001:0402c09": "須菩提。於意云何。如來有肉眼不。如是。世尊。如來有",
    "X24n0454_001:0402c10": "肉眼。須菩提。於意云何。如來有天眼不。如是。世尊。如",
    "X24n0454_001:0402c11": "來有天眼。須菩提。於意云何。如來有慧眼不。如是。世",
    "X24n0454_001:0402c12": "尊。如來有慧眼。須菩提。於意云何。如來有法眼不。如",
    "X24n0454_001:0402c13": "是。世尊。如來有法眼。須菩提。於意云何。如來有佛眼",
    "X24n0454_001:0402c14": "不。如是。世尊。如來有佛眼。",
    "X24n0454_001:0402c15": "相盡照極。五眼淨矣。道成由乎行立。淨國本於化",
    "X24n0454_001:0402c16": "物。國淨則化周。五眼必。道極化周。本願備矣。如來",
    "X24n0454_001:0402c17": "一念照達三世。何用五眼之異乎。於化境別為立",
    "X24n0454_001:0402c18": "耳。○眼必下恐脫淨字。",
    "X24n0454_001:0402c19": "須菩提。於意云何。如恒河中所有沙。佛說是沙不。如",
    "X24n0454_001:0402c20": "是。世尊。如來說是沙。須菩提。於意云何。如一恒河中",
    "X24n0454_001:0402c21": "所有沙。有如是沙等恒河。是諸恒河所有沙數。佛世",
    "X24n0454_001:0402c22": "界如是。寧為多不。甚多。世尊。佛告須菩提。爾所國土",
    "X24n0454_001:0402c23": "中。所有眾生。若干種心。如來悉知。",
    "X24n0454_001:0402c24": "五眼照極。理無不周。略舉色心。於境盡矣。心從緣",
    "X24n0454_001:0403a01": "起。識了多端。故若干種也。○於疏作收。",
    "X24n0454_001:0403a02": "何以故。如來說。諸心皆為非心。是名為心。",
    "X24n0454_001:0403a03": "言必當理。故解無不周也。",
    "X24n0454_001:0403a04": "所以者何。須菩提。過去心不可得。現在心不可得。未",
    "X24n0454_001:0403a05": "來心不可得。",
    "X24n0454_001:0403a06": "所以說非心名心者何。以三世心無性可得。故可",
    "X24n0454_001:0403a07": "從緣而生心。",
    "X24n0454_001:0403a08": "須菩提。於意云何。若有人滿三千大千世界七寶以",
    "X24n0454_001:0403a09": "用布施。是人以是因緣。得福多不。世尊。此人以是因",
    "X24n0454_001:0403a10": "緣。得福甚多。須菩提。若福德有實。如來不說得福德",
    "X24n0454_001:0403a11": "多。以福德無故。如來說得福德多。",
    "X24n0454_001:0403a12": "金玉無性。故可積滿三千大千。福德無實。則可曠",
    "X24n0454_001:0403a13": "施而多。心之無性。惑滅解生矣。○大千二字疏無。",
    "X24n0454_001:0403a14": "須菩提。於意云何。佛可以具足色身見不。不也。世尊。",
    "X24n0454_001:0403a15": "如來不應以具足色身見。何以故。如來說具足色身。",
    "X24n0454_001:0403a16": "即非具足色身。是名具足色身。須菩提。於意云何。如",
    "X24n0454_001:0403a17": "來可以具足諸相見不。不也。世尊。如來不應以具足",
    "X24n0454_001:0403a18": "諸相見。何以故。如來說諸相具足。即非具足。是名諸",
    "X24n0454_001:0403a19": "相具足。",
    "X24n0454_001:0403a20": "慧為萬善之主。施為眾行之首。因備道成。理之必",
    "X24n0454_001:0403a21": "然。總為丈六金容。別則眾相之姿。妙集非有。故身",
    "X24n0454_001:0403a22": "感構隨現則為相。豈可一方而盡極乎。",
    "X24n0454_001:0403a23": "須菩提。汝勿謂如來作是念。我當有所說法。莫作是",
    "X24n0454_001:0403a24": "念。",
    "X24n0454_001:0403b01": "道成應出。說法化人也。",
    "X24n0454_001:0403b02": "何以故。若人言如來有所說法。即為謗佛。不能解我",
    "X24n0454_001:0403b03": "所說故。",
    "X24n0454_001:0403b04": "謬傳毀聖。名為謗佛。",
    "X24n0454_001:0403b05": "須菩提。說法者。無法可說。是名說法。",
    "X24n0454_001:0403b06": "教傳者。說法之意也。向言無說。非杜嘿而不語也。",
    "X24n0454_001:0403b07": "但無存而說。則說滿天下。無乖法理之過矣。",
    "X24n0454_001:0403b08": "爾時。慧命須菩提白佛言。世尊。頗有眾生。於未來世。",
    "X24n0454_001:0403b09": "聞說是法。生信心不。佛言須菩提。彼非眾生。非不眾",
    "X24n0454_001:0403b10": "生。何以故。須菩提。眾生眾生者。如來說非眾生。是名",
    "X24n0454_001:0403b11": "眾生。",
    "X24n0454_001:0403b12": "○此六十二字。肇本無之。天台疏亦無科判。然諸",
    "X24n0454_001:0403b13": "本皆有此文。故且存之。",
    "X24n0454_001:0403b14": "須菩提白佛言。世尊。佛得阿耨多羅三藐三菩提。為",
    "X24n0454_001:0403b15": "無所得耶。",
    "X24n0454_001:0403b16": "佛。人也。菩提。道也。佛得道。故說示人。而言無法可",
    "X24n0454_001:0403b17": "說。未審佛得道不也。○示上疏有以字。",
    "X24n0454_001:0403b18": "佛言。如是。如是。須菩提。我於阿耨多羅三藐三菩提。",
    "X24n0454_001:0403b19": "乃至無有少法可得。是名阿耨多羅三藐三菩提。",
    "X24n0454_001:0403b20": "相盡虗通。謂之菩提。菩提無相。有何可得。寂滅無",
    "X24n0454_001:0403b21": "得。道之至也。",
    "X24n0454_001:0403b22": "復次。須菩提。是法平等。無有高下。是名阿耨多羅三",
    "X24n0454_001:0403b23": "藐三菩提。",
    "X24n0454_001:0403b24": "結成菩提義也。人無貴賤。法無好醜。蕩然平等。菩",
    "X24n0454_001:0403c01": "提義也。",
    "X24n0454_001:0403c02": "以無我無人無眾生無壽者。修一切善法。則得阿耨",
    "X24n0454_001:0403c03": "多羅三藐三菩提。",
    "X24n0454_001:0403c04": "夫形端故影直。聲和則嚮順。忘我人而修因。必尅",
    "X24n0454_001:0403c05": "無相之菩提也。",
    "X24n0454_001:0403c06": "須菩提。所言善法者。如來說即非善法。是名善法。",
    "X24n0454_001:0403c07": "人既不有。善何得實。",
    "X24n0454_001:0403c08": "須菩提。若三千大千世界中所有諸須彌山王。如是",
    "X24n0454_001:0403c09": "等七寶聚。有人持用布施。若人以此般若波羅蜜經。",
    "X24n0454_001:0403c10": "乃至四句偈等。受持讀誦。為他人說。於前福德。百分",
    "X24n0454_001:0403c11": "不及一。百千萬億分。乃至算數譬喻。所不能及。",
    "X24n0454_001:0403c12": "聚寶有盡。妙解無窮也。",
    "X24n0454_001:0403c13": "須菩提。於意云何。汝等勿謂如來作是念。我當度眾",
    "X24n0454_001:0403c14": "生。須菩提。莫作是念。",
    "X24n0454_001:0403c15": "菩提以無得為果。教以忘言而說。時聽唯疑。理未",
    "X24n0454_001:0403c16": "悟心。故呵之。勿謂如來見眾生作念。而欲化之耳。",
    "X24n0454_001:0403c17": "何以故。實無有眾生。如來度者。",
    "X24n0454_001:0403c18": "何故勿謂作念耶。以如來不見有眾生可度也。",
    "X24n0454_001:0403c19": "若有眾生。如來度者。如來則有我人眾生壽者。",
    "X24n0454_001:0403c20": "若見有眾生。則為我見。何謂如來耶。",
    "X24n0454_001:0403c21": "須菩提。如來說。有我者。則非有我。",
    "X24n0454_001:0403c22": "但說假名我耳。非實我也。",
    "X24n0454_001:0403c23": "而凡夫之人。以為有我。",
    "X24n0454_001:0403c24": "聞說假名。不達言旨。以為實我。",
    "X24n0454_001:0404a01": "須菩提。凡夫者。如來說則非凡夫。",
    "X24n0454_001:0404a02": "凡夫不實。故可化而成聖。",
    "X24n0454_001:0404a03": "須菩提。於意云何。可以三十二相觀如來不。",
    "X24n0454_001:0404a04": "疑者謂眾生是有。可化而成聖。法身不無。可以妙",
    "X24n0454_001:0404a05": "相而期。故問之云爾也。",
    "X24n0454_001:0404a06": "須菩提言。如是。如是。以三十二相觀如來。",
    "X24n0454_001:0404a07": "聽者實爾。用三十二相是如來。而觀求也。",
    "X24n0454_001:0404a08": "佛言。須菩提。若以三十二相觀如來者。轉輪聖王則",
    "X24n0454_001:0404a09": "是如來。",
    "X24n0454_001:0404a10": "即以近事質之。令其自解。",
    "X24n0454_001:0404a11": "須菩提白佛言。世尊。如我解佛所說義。不應以三十",
    "X24n0454_001:0404a12": "二相觀如來。",
    "X24n0454_001:0404a13": "時情謂然。我解不爾。",
    "X24n0454_001:0404a14": "爾時。世尊而說偈言。若以色見我。以音聲求我。是人",
    "X24n0454_001:0404a15": "行邪道。不能見如來。",
    "X24n0454_001:0404a16": "金容煥眼而非形。八音盈耳而非聲。偏謬為邪。愚",
    "X24n0454_001:0404a17": "隔不見也。○金容疏作五色。",
    "X24n0454_001:0404a18": "須菩提。汝若作是念。如來不以具足相故。得阿耨多",
    "X24n0454_001:0404a19": "羅三藐三菩提。須菩提。莫作是念。如來不以具足相",
    "X24n0454_001:0404a20": "故。得阿耨多羅三藐三菩提。",
    "X24n0454_001:0404a21": "不偏在色聲。故向言非。非不身相。故復言是之也。",
    "X24n0454_001:0404a22": "須菩提。汝若作是念。發阿耨多羅三藐三菩提者。說",
    "X24n0454_001:0404a23": "諸法斷滅。莫作是念。何以故。發阿耨多羅三藐三菩",
    "X24n0454_001:0404a24": "提心者。於法不說斷滅相。",
    "X24n0454_001:0404b01": "相盡寂滅故不有。道王十方非謂無。應畢而謝則",
    "X24n0454_001:0404b02": "不常。滅至隨現故不斷。體令中軌物之拭也。而限",
    "X24n0454_001:0404b03": "之一方。豈不謬。○滅至疏作感至。令中作合中道",
    "X24n0454_001:0404b04": "三字。拭作式。謬下有哉字。",
    "X24n0454_001:0404b05": "須菩提。若菩薩以滿恒河沙等世界七寶持用布施。",
    "X24n0454_001:0404b06": "若復有人。知一切法無我。得成於忍。此菩薩勝前菩",
    "X24n0454_001:0404b07": "薩所得功德。何以故。須菩提。以諸菩薩不受福德故。",
    "X24n0454_001:0404b08": "忘我則忍成。超出故勝也。",
    "X24n0454_001:0404b09": "須菩提白佛言。世尊。云何菩薩不受福德。須菩提。菩",
    "X24n0454_001:0404b10": "薩所作福德。不應貪著。是故說不受福德。",
    "X24n0454_001:0404b11": "期報鍾已名貪著。無存我人。取染何生。",
    "X24n0454_001:0404b12": "須菩提。若有人言。如來若來若去若坐若臥。是人不",
    "X24n0454_001:0404b13": "解我所說義。",
    "X24n0454_001:0404b14": "一時般若。文理粗周。然上來所說。事分言散。故更",
    "X24n0454_001:0404b15": "略始結終。領會大宗也。如來道蔭之主。世界權之",
    "X24n0454_001:0404b16": "宅。眾生慈育之子。舉此三事。大旨彰矣。若計有實",
    "X24n0454_001:0404b17": "人。履行而至為來。運盡之滅故去。處現優化則坐",
    "X24n0454_001:0404b18": "臥。此但都形滯迹。不及道也。○權字下疏有應字。",
    "X24n0454_001:0404b19": "都疑覩字。",
    "X24n0454_001:0404b20": "何以故。如來者。無所從來。亦無所去。故名如來。",
    "X24n0454_001:0404b21": "何故見去來坐臥不解義耶。解極會如。體無方所。",
    "X24n0454_001:0404b22": "緣至物見。來無所從。感畢為隱。亦何所去。而云來",
    "X24n0454_001:0404b23": "去。亦不乖乎。",
    "X24n0454_001:0404b24": "須菩提。若善男子．善女人。以三千大千世界碎為微",
    "X24n0454_001:0404c01": "塵。於意云何。是微塵眾。寧為多不。甚多。世尊。何以故。",
    "X24n0454_001:0404c02": "若是微塵眾實有者。佛則不說是微塵眾。所以者何。",
    "X24n0454_001:0404c03": "佛說微塵眾。則非微塵眾。是名微塵眾。世尊。如來所",
    "X24n0454_001:0404c04": "說三千大千世界。則非世界。是名世界。",
    "X24n0454_001:0404c05": "微塵非實。故可碎而為多。世界非有。則可假借而",
    "X24n0454_001:0404c06": "成也。",
    "X24n0454_001:0404c07": "何以故。若世界實有者。則是一合相。",
    "X24n0454_001:0404c08": "何故非世界名世界耶。若是實有。應一性合而不",
    "X24n0454_001:0404c09": "可分也。",
    "X24n0454_001:0404c10": "如來說。一合相。則非一合相。是名一合相。",
    "X24n0454_001:0404c11": "假眾為一。無合可得耳。",
    "X24n0454_001:0404c12": "須菩提。一合相者。則是不可說。",
    "X24n0454_001:0404c13": "假名無體。不可定說。",
    "X24n0454_001:0404c14": "但凡夫之人。貪著其事。",
    "X24n0454_001:0404c15": "癡惑則凡夫。貪著故計實。○癡疏作疑。",
    "X24n0454_001:0404c16": "須菩提。若人言。佛說我見人見眾生見壽者見。須菩",
    "X24n0454_001:0404c17": "提。於意云何。是人解我所說義不。不也。世尊。是人不",
    "X24n0454_001:0404c18": "解如來所說義。",
    "X24n0454_001:0404c19": "此辯無實眾生可化。如來但稱諸見為邪。不言見",
    "X24n0454_001:0404c20": "體是實。若人報言佛說諸見是實者。謬取佛意。非",
    "X24n0454_001:0404c21": "謂解也。",
    "X24n0454_001:0404c22": "何以故。世尊說我見人見眾生見壽者見。即非我見",
    "X24n0454_001:0404c23": "人見眾生見壽者見。是名我見人見眾生見壽者見。",
    "X24n0454_001:0404c24": "諸見非實。可改為正。眾生虗假。凡至聖也。○凡上",
    "X24n0454_001:0405a01": "疏有從字。",
    "X24n0454_001:0405a02": "須菩提。發阿耨多羅三藐三菩提心者。於一切法。應",
    "X24n0454_001:0405a03": "如是知。如是見。",
    "X24n0454_001:0405a04": "始終既畢。故旨宗以勸人也。凡欲發心成佛。淨國",
    "X24n0454_001:0405a05": "土。化眾生。當如上所說理而生知見之也。○旨疏",
    "X24n0454_001:0405a06": "作指。",
    "X24n0454_001:0405a07": "如是信解。",
    "X24n0454_001:0405a08": "理深未明。政應推信為解。",
    "X24n0454_001:0405a09": "不生法相。",
    "X24n0454_001:0405a10": "但是虗假。非實法也。",
    "X24n0454_001:0405a11": "須菩提。所言法相者。如來說。即非法相。是名法相。",
    "X24n0454_001:0405a12": "窮理盡明。其唯如來。說言非實。故應從信矣。",
    "X24n0454_001:0405a13": "須菩提。若有人以滿無量阿僧祇世界七寶持用布",
    "X24n0454_001:0405a14": "施。若有善男子．善女人。發菩提心者。持於此經。乃至",
    "X24n0454_001:0405a15": "四句偈等。受持讀誦。為人演說。其福勝彼。",
    "X24n0454_001:0405a16": "七寶有竭。四句無窮。",
    "X24n0454_001:0405a17": "云何為人演說。不取於相。如如不動。",
    "X24n0454_001:0405a18": "末示弘宣之義也。夫道不正。不足授人。中心疑者",
    "X24n0454_001:0405a19": "其辭枝。說當於如。故言如如。始終不易。不可動也。",
    "X24n0454_001:0405a20": "何以故。一切有為法。如夢幻泡影。如露亦如電。應作",
    "X24n0454_001:0405a21": "如是觀。",
    "X24n0454_001:0405a22": "浮偽不實。理之皆空。空無異易。故如如不動也。",
    "X24n0454_001:0405a23": "佛說是經已。長老須菩提。及諸比丘．比丘尼．優婆塞．",
    "X24n0454_001:0405a24": "優婆夷．一切世間天．人．阿修羅。聞佛所說。皆大歡喜。",
    "X24n0454_001:0405b01": "信受奉行。",
    "X24n0454_001:0405b02": "道蘊聖心。待孚則彰。宿感冥構。不謀而集。同聽齊",
    "X24n0454_001:0405b03": "悟。法憙蕩心。服翫遵拭。永崇不朽也。○喜疏作喜",
    "X24n0454_001:0405b04": "拭作式。",
    "X24n0454_001:0405b06": "金剛般若波羅蜜經注(終)"
}