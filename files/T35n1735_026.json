{
    "T35n1735_026:0694c02": "大方廣佛華嚴經疏卷第二十六",
    "T35n1735_026:0694c04": "唐清涼山大華嚴寺沙門澄觀撰",
    "T35n1735_026:0694c05": "十迴向品第二十五",
    "T35n1735_026:0694c06": "[0694c06] 初來意者。當會序分已彰。正宗宜顯故。又已",
    "T35n1735_026:0694c07": "總示所依佛智。次別顯能依行位。故次來也。",
    "T35n1735_026:0694c08": "二釋名者。迴者轉也向者趣也。轉自萬行趣",
    "T35n1735_026:0694c09": "向三處。故名迴向。迴向不同有其十種。然",
    "T35n1735_026:0694c10": "十之別名本分當釋。迴向通稱今當重明隨",
    "T35n1735_026:0694c11": "境所向義有眾多。以義通收不出三處。謂",
    "T35n1735_026:0694c12": "眾生菩提及以實際。上二皆隨相。實際即離",
    "T35n1735_026:0694c13": "相。開三為十。一迴自向他故。初迴向云。若",
    "T35n1735_026:0694c14": "有善根。不欲饒益一切眾生。不名迴向。",
    "T35n1735_026:0694c15": "二迴少向多故。下文云。善根雖少普攝眾",
    "T35n1735_026:0694c16": "生。以歡喜心廣大迴向。又云。隨一善根普",
    "T35n1735_026:0694c17": "以眾生而為所緣。乃名迴向。三迴自因行",
    "T35n1735_026:0694c18": "向他因行故。第三迴向云。菩薩以諸善根",
    "T35n1735_026:0694c19": "迴向佛已。復即以此善根。迴向一切菩薩。",
    "T35n1735_026:0694c20": "所謂願未滿者。令得願滿。心未淨者令得",
    "T35n1735_026:0694c21": "清淨。四迴因向果。此復二種。一向自果。下",
    "T35n1735_026:0694c22": "文云。修諸善根迴向阿耨菩提故。深密瑜",
    "T35n1735_026:0694c23": "伽梁攝論等。大同此說。二迴向他果。第三",
    "T35n1735_026:0694c24": "迴向云。願以我今所種善根。令諸佛樂轉",
    "T35n1735_026:0694c25": "更增勝故。五迴劣向勝。謂隨喜凡夫二乘",
    "T35n1735_026:0694c26": "之福。迴向無上菩提故。六迴比向證經文",
    "T35n1735_026:0694c27": "非一。七迴事向理故不壞迴向。云與諸法",
    "T35n1735_026:0694c28": "性相應。迴向入無作法。成所作迴向。第六",
    "T35n1735_026:0694c29": "迴向云。永離依處到於彼岸。故名迴向。永",
    "T35n1735_026:0695a01": "絕所作至於彼岸。故名迴向。八迴差別",
    "T35n1735_026:0695a02": "行向圓融行故。如第九迴向廣說。九迴世",
    "T35n1735_026:0695a03": "向出世故。下文云。所有善根皆悉隨順出世",
    "T35n1735_026:0695a04": "間法。教化成熟一切眾生。心常迴向出世",
    "T35n1735_026:0695a05": "之道。第六迴向云。永出諸蘊到於彼岸。故",
    "T35n1735_026:0695a06": "名迴向等。十迴順理事行。向理所成事故。",
    "T35n1735_026:0695a07": "廣如第八迴向所說。前十義中。初三皆迴向",
    "T35n1735_026:0695a08": "眾生。次三皆迴向菩提。次二迴向實際。後",
    "T35n1735_026:0695a09": "二義通於果及與實際。若依總云十迴向。即",
    "T35n1735_026:0695a10": "帶數釋。若準梵本晉經皆云金剛幢菩薩十",
    "T35n1735_026:0695a11": "迴向品。則人法雙舉。或人之法法之人。人有",
    "T35n1735_026:0695a12": "法通二釋也。三宗趣者。以無邊行海。順無",
    "T35n1735_026:0695a13": "盡大願為宗。成就普賢法界德用為趣。四",
    "T35n1735_026:0695a14": "釋文者文有十分。一三昧分。二加分。三起分。",
    "T35n1735_026:0695a15": "四本分。五說分。六瑞應分。七結通分。八證成",
    "T35n1735_026:0695a16": "分。九偈讚勸修分。十校量功德分。初中金剛",
    "T35n1735_026:0695a17": "幢入者是眾首故。表歸向高出等義故。不",
    "T35n1735_026:0695a18": "異名說。承佛神力彰入定緣。入菩薩智光",
    "T35n1735_026:0695a19": "三昧者。顯所入名揀異果定。故云菩薩智",
    "T35n1735_026:0695a20": "即是體。謂根本智。光有三義。一是證智前相。",
    "T35n1735_026:0695a21": "如明得定等。此約寄位在賢終故。二光即",
    "T35n1735_026:0695a22": "根本智用。對治無明故。如大乘光明定等。",
    "T35n1735_026:0695a23": "三光即後得了所緣故。二智無礙朗照法",
    "T35n1735_026:0695a24": "界。此約剛幢自體釋也。第二入是下加分有",
    "T35n1735_026:0695a25": "三。一總顯能加。二辨加所為。三正顯加相。",
    "T35n1735_026:0695a26": "今初有二。一明佛現。二明讚善。今初有五。",
    "T35n1735_026:0695a27": "一標所因。謂入是三昧已故。十住中云以",
    "T35n1735_026:0695a28": "三昧力。二十方下佛來近遠。三有十下佛數",
    "T35n1735_026:0695a29": "多少。上二顯位過行故。云十萬。四皆同下",
    "T35n1735_026:0695b01": "顯佛名同。五而現下正明佛至。餘如前說。",
    "T35n1735_026:0695b02": "二咸稱讚下明佛讚善。於中初標稱善。次",
    "T35n1735_026:0695b03": "別歎得定。後顯得定所因。先別顯五因。一",
    "T35n1735_026:0695b04": "伴佛神力。二主佛宿願。三主佛現威。四說者",
    "T35n1735_026:0695b05": "智淨。五聽者善根。十住無聽者善根。十行",
    "T35n1735_026:0695b06": "缺說者自力。此則具二理應遍具。而影略",
    "T35n1735_026:0695b07": "者。表住初自悟。行則捨己利他。今則悲兼",
    "T35n1735_026:0695b08": "自他俱無障礙故也。所以要此五力者。因",
    "T35n1735_026:0695b09": "果主伴皆具足故。謂法因久遠願遂將化故。",
    "T35n1735_026:0695b10": "主伴加威非器不傳。明因主自力。非感不",
    "T35n1735_026:0695b11": "應顯因伴善根。餘之差當如第三會。後令",
    "T35n1735_026:0695b12": "汝下結前生後。第二為令下辨加所為。有二",
    "T35n1735_026:0695b13": "十二句分二。前二十一別明所為。後一結",
    "T35n1735_026:0695b14": "為所屬。前中初十標所成。後十一明所作。",
    "T35n1735_026:0695b15": "亦猶十地前十自利後十利他。前中初九內",
    "T35n1735_026:0695b16": "德。後一外加。謂得佛護持信等根故。前中",
    "T35n1735_026:0695b17": "前八橫具諸德。後一豎繼不斷。從前所成",
    "T35n1735_026:0695b18": "明記決斷故。前中前七法體。後一大用。佛神",
    "T35n1735_026:0695b19": "力者。非神境通。離世間品。神力神通義有",
    "T35n1735_026:0695b20": "異故。通謂無擁力謂幹能。通多就外力多約",
    "T35n1735_026:0695b21": "內。就前七中前六別明。後一總說。謂一門",
    "T35n1735_026:0695b22": "之中具於多門。總攝福智重重無盡。名普",
    "T35n1735_026:0695b23": "門法界故。就前六中前五所具。後一離過。",
    "T35n1735_026:0695b24": "謂所具福智不與二礙有漏相應故。前五",
    "T35n1735_026:0695b25": "中前四智慧後一福德。就智慧中前三自分。",
    "T35n1735_026:0695b26": "後一勝進住佛智故。就自分中前二說教。",
    "T35n1735_026:0695b27": "後一入證。謂入緣起法界相。即自在智故。前",
    "T35n1735_026:0695b28": "中無畏則於緣無懼。辯才常說不斷。上來",
    "T35n1735_026:0695b29": "從後&#x8975;疊已釋所成。二以無量下明其所",
    "T35n1735_026:0695c01": "作。於中初一總謂廣說故。後十別。於中初",
    "T35n1735_026:0695c02": "一約法。次三約位。一攝地前。二安地上。三",
    "T35n1735_026:0695c03": "照佛果。次三約修。一令開發十向大願。二",
    "T35n1735_026:0695c04": "令解實際。三令知迴向廣大與法界等。後",
    "T35n1735_026:0695c05": "三約人。一稱根令喜。二喜故學三世佛迴",
    "T35n1735_026:0695c06": "向。三救護一切眾生故。不斷佛種。後一總",
    "T35n1735_026:0695c07": "結所屬者。謂若說十向前益皆成故。加所",
    "T35n1735_026:0695c08": "為即說所為。六相融攝如理應思。然約行",
    "T35n1735_026:0695c09": "布地約說地。此為迴向故與下不同。況彼",
    "T35n1735_026:0695c10": "義皆次第。今復反此。第三佛子下正顯加",
    "T35n1735_026:0695c11": "相。於中三。初語業勸說以增辯。二意業冥加",
    "T35n1735_026:0695c12": "以益智。三身業摩頂以增威。今初口加承語",
    "T35n1735_026:0695c13": "便故。文有十句。初總餘別。總云說此法者",
    "T35n1735_026:0695c14": "有二種力。一者他力。如經得佛護念故。此",
    "T35n1735_026:0695c15": "亦名果力。亦名增上緣力。二者自力。即下八",
    "T35n1735_026:0695c16": "句亦名因位力。亦是因緣力。是故此法要自",
    "T35n1735_026:0695c17": "他因果親&#x758E;融合方得。有說。自力八中。初三",
    "T35n1735_026:0695c18": "明有作淨法力。一總謂既住佛家理宜宣",
    "T35n1735_026:0695c19": "法以行家業下二別。一長無漏功德。二入",
    "T35n1735_026:0695c20": "總持智慧故在佛家。次二句無作淨法力。一",
    "T35n1735_026:0695c21": "離所淨障。謂無二障礙。二得所淨智謂事",
    "T35n1735_026:0695c22": "理普照。後三顯身淨力即三種盡。一二乘",
    "T35n1735_026:0695c23": "不同盡。謂雙集悲智離於捨悲入寂過失",
    "T35n1735_026:0695c24": "故。二菩薩盡。謂離心意識。唯依大智法身",
    "T35n1735_026:0695c25": "境故。三者佛盡。無障礙智是佛法故。此是地",
    "T35n1735_026:0695c26": "前有三盡者。一圓教普賢位融攝故。二約",
    "T35n1735_026:0695c27": "金剛幢內德位已極故。又前加所為中。住行",
    "T35n1735_026:0695c28": "但有十句。正口加中唯有一句。今並過前",
    "T35n1735_026:0695c29": "者表位增故。&#x96A3;於地故。多同地經。二爾時",
    "T35n1735_026:0696a01": "下意加中二。先正明加相。二何以下釋偏",
    "T35n1735_026:0696a02": "加所以。前中十句初總餘別。然此十句大同",
    "T35n1735_026:0696a03": "地經。唯五六前&#x5374;餘如彼次。後別中。一不著",
    "T35n1735_026:0696a04": "辯才。說法不斷無留礙故。二堪辯才。以善",
    "T35n1735_026:0696a05": "淨堪智有四種。謂緣法作成故云分別句義。",
    "T35n1735_026:0696a06": "三任放辯才。說不待次言辭不斷處處隨意",
    "T35n1735_026:0696a07": "有忘名義故。云無礙法光忘不隨意則有",
    "T35n1735_026:0696a08": "礙故。四即第五不雜辯才。三種同智常現在",
    "T35n1735_026:0696a09": "前者。慧身平等知三相故。故彼云與遍至",
    "T35n1735_026:0696a10": "一切處智。五即第四能說辯才有淨音故。六",
    "T35n1735_026:0696a11": "教出辯才。靜鑒雙流故。七不畏辯才。智不",
    "T35n1735_026:0696a12": "可壞何有畏哉。或六七前&#x5374;思之。八即無",
    "T35n1735_026:0696a13": "量辯才。謂一切法智隨順宣說修多羅等六",
    "T35n1735_026:0696a14": "種正見故。九即同化辯才。得一切佛無畏身",
    "T35n1735_026:0696a15": "等。三種教化隨所度者。顯示殊勝三業神變",
    "T35n1735_026:0696a16": "化故。次釋偏加。及爾時下身加。并第三金",
    "T35n1735_026:0696a17": "剛幢下起分。並如前後說。第四告諸菩薩下。",
    "T35n1735_026:0696a18": "本分中分二。先總顯體相。後佛子菩薩摩訶",
    "T35n1735_026:0696a19": "薩迴向有幾下。別示名相。今初。若直就經",
    "T35n1735_026:0696a20": "文應分為三。初句總標願體難思。希求名",
    "T35n1735_026:0696a21": "願。即具攝普賢無盡願海深廣難思。二充滿",
    "T35n1735_026:0696a22": "下顯難思相。謂體充法界故難思議。用普",
    "T35n1735_026:0696a23": "救護故稱為大。又約體深不思議。約用廣",
    "T35n1735_026:0696a24": "不思議又深廣無礙名不思議。又體相用三",
    "T35n1735_026:0696a25": "並充法界。隨所遍處無不救護。實難思議。",
    "T35n1735_026:0696a26": "三所謂下釋成難思。以行同佛故。然總論",
    "T35n1735_026:0696a27": "品內一一難思。別示其相略申十種。一體",
    "T35n1735_026:0696a28": "深。二用廣如上已辨。三攝德無盡。四出生",
    "T35n1735_026:0696a29": "眾行。五餘不能壞。此三充滿法界中攝。六",
    "T35n1735_026:0696b01": "都不自為。七忍苦無倦。八背恩不轉。九逆",
    "T35n1735_026:0696b02": "順多端。十盡窮來際。此五普能救護中攝。此",
    "T35n1735_026:0696b03": "之十句一一超於言念。皆不思議。故收前後",
    "T35n1735_026:0696b04": "有三種體。一所依體即智光三昧。二約剋性",
    "T35n1735_026:0696b05": "即上大願。三約總含通有六法。一定。二智。",
    "T35n1735_026:0696b06": "三願。四悲。五所依法界。六通慧作用。即不思",
    "T35n1735_026:0696b07": "議解脫以為體性。而圓融無礙為迴向體。若",
    "T35n1735_026:0696b08": "取論勢。亦初句是總。下三句別。一充滿法界",
    "T35n1735_026:0696b09": "即是勝願。以是一切佛根本故。二普救一切",
    "T35n1735_026:0696b10": "即是大願。順作利益故。三所謂學佛迴向。",
    "T35n1735_026:0696b11": "是不怯弱願。決定入佛大願故。亦未入地",
    "T35n1735_026:0696b12": "故。無觀相及真實願。大悲增故加前行住大",
    "T35n1735_026:0696b13": "願利益。而住行中有無常愛果因。今此缺者。",
    "T35n1735_026:0696b14": "大悲既增惟願救護。不欲自求菩提果故。",
    "T35n1735_026:0696b15": "第二別示名相。文分四別。一舉名徵數。二",
    "T35n1735_026:0696b16": "佛子下標數顯勝。諸佛共說故。三何等下徵",
    "T35n1735_026:0696b17": "數列名。四佛子是為下。結數引證。三中先",
    "T35n1735_026:0696b18": "徵後列。十迴向義略以五門分別。一釋名。",
    "T35n1735_026:0696b19": "二義相。三體性。四定位。五行法差別。初中先",
    "T35n1735_026:0696b20": "總名已見品初。後別名今當略釋。然通相而",
    "T35n1735_026:0696b21": "辨有其二意。一迴向二字。皆是能迴之願。救",
    "T35n1735_026:0696b22": "護等名皆是所迴之行。故皆依主受名。二救",
    "T35n1735_026:0696b23": "護等名。皆迴向之別相。迴向二字皆別相之",
    "T35n1735_026:0696b24": "通名。當名相望。救護等即迴向。若互相揀是",
    "T35n1735_026:0696b25": "救護之迴向。非不壞之迴向。則通依主。隨",
    "T35n1735_026:0696b26": "其義便不可局定。第一救護等者。大悲廣",
    "T35n1735_026:0696b27": "濟名為救護一切眾生。大智無著故云離眾",
    "T35n1735_026:0696b28": "生相。即是廣大不顛倒心。迴向是行。謂以善",
    "T35n1735_026:0696b29": "根迴成救生離相之行故名迴向。從所向",
    "T35n1735_026:0696c01": "立名。故下文云。願此善根。普能饒益一切",
    "T35n1735_026:0696c02": "眾生。明知救護非是所迴。自以十度為所",
    "T35n1735_026:0696c03": "迴向耳。又唯以離眾生相為能迴者。則迴",
    "T35n1735_026:0696c04": "向中無隨相也。將墜者護已墜者救。救令",
    "T35n1735_026:0696c05": "脫苦護令息惡。並以善根願能成此。二",
    "T35n1735_026:0696c06": "於三寶等得不壞信。以此善根用將迴向",
    "T35n1735_026:0696c07": "三學三世佛所作迴向名等諸佛。四菩薩令",
    "T35n1735_026:0696c08": "其善根至一切處。五由迴向故。能成無",
    "T35n1735_026:0696c09": "盡功德之藏。六順理修善事理無違入於",
    "T35n1735_026:0696c10": "平等。七以善根等心順益眾生。八善根合",
    "T35n1735_026:0696c11": "如以成迴向。九不為相縛不於見著。作",
    "T35n1735_026:0696c12": "用自在故名解脫。如不思議解脫等。十稱",
    "T35n1735_026:0696c13": "性起用。謂以法界善根迴向法界故。至",
    "T35n1735_026:0696c14": "隨文中當更開顯。第二顯義相者。先別後",
    "T35n1735_026:0696c15": "通。別中前七隨事行。後三稱理行。前中初",
    "T35n1735_026:0696c16": "一悲智不住明行本。次四明行相。於中一",
    "T35n1735_026:0696c17": "者起行心堅。二約佛辨廣。三約法顯遍。四",
    "T35n1735_026:0696c18": "約德顯多。下二行成。一智行成。二悲行成。",
    "T35n1735_026:0696c19": "後三中。一正與理合顯體深廣。二明依體",
    "T35n1735_026:0696c20": "起無方大用。三顯體用無礙圓明自在。二通。",
    "T35n1735_026:0696c21": "論一一中皆有三種迴向。謂以善根迴向",
    "T35n1735_026:0696c22": "眾生菩提實際。此三各有二義故成迴向。",
    "T35n1735_026:0696c23": "一以菩薩善根必由眾生而成。是眾生之",
    "T35n1735_026:0696c24": "分故還向彼。由餘二成餘二流故。菩提分",
    "T35n1735_026:0696c25": "故。稱實除故法爾向彼。二凡是菩薩必為",
    "T35n1735_026:0696c26": "度生不爾同二乘故。必求無上菩提是家",
    "T35n1735_026:0696c27": "法故不爾同凡小故。必證實際背無明故。",
    "T35n1735_026:0696c28": "照二空故。所以要須三者。義乃無邊。略申",
    "T35n1735_026:0696c29": "十意。謂依三法故。滅三道故。淨三聚戒",
    "T35n1735_026:0697a01": "顯三佛性。成三寶會三身。具三德得三",
    "T35n1735_026:0697a02": "菩提。證三涅槃安住三種祕密藏故。一依",
    "T35n1735_026:0697a03": "三法者。謂真性觀照及與資成。即起信論體",
    "T35n1735_026:0697a04": "相用也。實際依體。菩提依相。眾生依用。二",
    "T35n1735_026:0697a05": "滅三道者。見苦實際方能滅苦。照煩惱空",
    "T35n1735_026:0697a06": "即得菩提。迴結縛業為利生業。三淨三聚",
    "T35n1735_026:0697a07": "者。謂向實際故律儀離過。向菩提故廣攝",
    "T35n1735_026:0697a08": "眾善。向眾生者即是攝生也。四顯三佛性者。",
    "T35n1735_026:0697a09": "實際正因。菩提了因。向眾生者即是緣因。五",
    "T35n1735_026:0697a10": "成三寶者。實際成法。菩提成佛。向彼眾生",
    "T35n1735_026:0697a11": "成同體僧。六會三身者。謂法報化。七具三",
    "T35n1735_026:0697a12": "德。謂斷智恩。八得三菩提。謂實相菩提實智",
    "T35n1735_026:0697a13": "菩提方便菩提。菩提樹下示成佛故。九證三",
    "T35n1735_026:0697a14": "涅槃者。謂性淨涅槃。圓淨涅槃。方便淨涅槃。",
    "T35n1735_026:0697a15": "謂薪盡火滅。若依地論。唯有上二者。則真",
    "T35n1735_026:0697a16": "極之成寧殊示滅。菩提亦爾。上四皆如次。",
    "T35n1735_026:0697a17": "配迴向實際菩提眾生。可以意得。十安住三",
    "T35n1735_026:0697a18": "種祕密藏者。由向實際則住法身。佛以法",
    "T35n1735_026:0697a19": "為身清淨如虛空故。由向菩提能成般",
    "T35n1735_026:0697a20": "若。菩提朗鑒居極照故。由向眾生能成解",
    "T35n1735_026:0697a21": "脫。自既無累令他解脫。隨機應現亦無礙",
    "T35n1735_026:0697a22": "解脫也。以斯十義立三迴向。若立三種菩",
    "T35n1735_026:0697a23": "提之心。亦依此十。又此十內。舉一為首展",
    "T35n1735_026:0697a24": "轉相由。又此三者。成二行故向實自利向",
    "T35n1735_026:0697a25": "生利他。菩提通二。又向實護煩惱。向生護",
    "T35n1735_026:0697a26": "小乘。菩提通二護。又為成悲智。智照理事",
    "T35n1735_026:0697a27": "故有三也。又隨舉悲智亦具此三。悲中三",
    "T35n1735_026:0697a28": "者。令彼眾生知其實際。同證菩提故。智中",
    "T35n1735_026:0697a29": "三者。照生相盡即同實際證菩提故。又此",
    "T35n1735_026:0697b01": "三者其必相資。一即具三方成其一。一為",
    "T35n1735_026:0697b02": "證實際故迴向眾生。以化眾生成其自",
    "T35n1735_026:0697b03": "利。斷障證實故。亦向菩提速證菩提。具",
    "T35n1735_026:0697b04": "一切智斷於二障。方窮實故。二為救眾生",
    "T35n1735_026:0697b05": "故迴向實際。速證實際。於惑自在方能",
    "T35n1735_026:0697b06": "化故。故淨名云。若自有縛能解彼縛。無有",
    "T35n1735_026:0697b07": "是處。亦向菩提速證菩提方能廣利故。地",
    "T35n1735_026:0697b08": "經云。欲度眾生不離無障礙解脫智。三為",
    "T35n1735_026:0697b09": "得菩提故迴向眾生。不化眾生不證果",
    "T35n1735_026:0697b10": "故亦向實際。不證實際豈得菩提。故此三",
    "T35n1735_026:0697b11": "事相資成立。非唯三事自互相資。隨一一",
    "T35n1735_026:0697b12": "事具攝法界德用。即入無礙方名真實迴",
    "T35n1735_026:0697b13": "向三事。第三體性者。有總有別總如前說。",
    "T35n1735_026:0697b14": "謂大願等別在說分。隨位顯之。第四定位",
    "T35n1735_026:0697b15": "者。若約資糧等五諸說不同。一云。此迴向",
    "T35n1735_026:0697b16": "位。是修大乘順解脫分資糧位。終從十信",
    "T35n1735_026:0697b17": "來皆資糧故。十迴向後別立加行故。莊嚴論",
    "T35n1735_026:0697b18": "說。行盡一僧祇長養信令增上。增上修達",
    "T35n1735_026:0697b19": "分善根。又成唯識第九云。初無數劫福智資",
    "T35n1735_026:0697b20": "糧順解脫分既圓滿。已為入見道住唯識",
    "T35n1735_026:0697b21": "性。復修加行。雜集十一亦同此說。有云。此",
    "T35n1735_026:0697b22": "十迴向是加行位。復有二說。一云。四順決擇",
    "T35n1735_026:0697b23": "分中。是後二攝。謂十解為煖。十行為頂。前",
    "T35n1735_026:0697b24": "九迴向為忍。第十迴向為世第一法。成唯識",
    "T35n1735_026:0697b25": "云。此四善根亦勝解行攝。此文為證雖不分",
    "T35n1735_026:0697b26": "明。玄奘三藏意存此釋。一云。四加行中世第",
    "T35n1735_026:0697b27": "一攝故。真諦翻攝大乘云。如須陀洹道前有",
    "T35n1735_026:0697b28": "四方便。菩薩亦爾。有四方便。謂四十心。若",
    "T35n1735_026:0697b29": "依此釋則無五位。地前四十心皆加行故。",
    "T35n1735_026:0697c01": "餘約四位十三住等。並如十住品明。上來",
    "T35n1735_026:0697c02": "多是大乘初門。接引二乘擬議彼立四善根",
    "T35n1735_026:0697c03": "故。有說三賢總為趣聖方便。不分資糧加",
    "T35n1735_026:0697c04": "行遠近。此據終說。有言。一切行位都不可",
    "T35n1735_026:0697c05": "說。此約頓顯真性而說。若依當部。一位之",
    "T35n1735_026:0697c06": "中頓攝諸位不礙前後。而位滿處即是因",
    "T35n1735_026:0697c07": "圓。約圓教說然與前教相參應成四句。一",
    "T35n1735_026:0697c08": "唯約相如前諸教。二唯約自體如前頓說。",
    "T35n1735_026:0697c09": "三以體從相。四以性融相。此二即當今文。",
    "T35n1735_026:0697c10": "謂以性隨相性不差而位歷然以性融相",
    "T35n1735_026:0697c11": "相不壞而常相即故。下一一位中。具一切位。",
    "T35n1735_026:0697c12": "非但融因亦常融果。融果之因方是真因。",
    "T35n1735_026:0697c13": "第五行法差別者。行隨位別。亦有圓融及寄",
    "T35n1735_026:0697c14": "法差別。若對前教亦成四句。準位應知。",
    "T35n1735_026:0697c15": "有以十向配於十度。隨勝受名。雖位位",
    "T35n1735_026:0697c16": "所迴皆具諸度。以名收之亦有理在。四結",
    "T35n1735_026:0697c17": "數引證可知。第五佛子云何下說分。說十迴",
    "T35n1735_026:0697c18": "向即為十段。一一段中皆先長行。後明偈",
    "T35n1735_026:0697c19": "頌。長行中各二。初位行後位果。有不具者。",
    "T35n1735_026:0697c20": "至文當知。位行中各三。初牒名徵起。二依",
    "T35n1735_026:0697c21": "徵廣釋。三依釋結名。文處可見。今初。迴向",
    "T35n1735_026:0697c22": "文缺位果。於位行中先牒名者。具如本分。",
    "T35n1735_026:0697c23": "又本業云。常以無相心中。常行六道而入",
    "T35n1735_026:0697c24": "果報。不受而受諸受。迴易轉化故名救護",
    "T35n1735_026:0697c25": "等。二廣釋中二。先明所迴善根。後修善根時",
    "T35n1735_026:0697c26": "下。正明迴向。今初古人名此以為行體。若",
    "T35n1735_026:0697c27": "順前名救護眾生是悲離眾生相為智。則",
    "T35n1735_026:0697c28": "以悲智為其行體。以是初行故。將總體以",
    "T35n1735_026:0697c29": "為別體。若以為欲迴向故修諸善根。即彼",
    "T35n1735_026:0698a01": "善根亦得稱體。古義依此。後正明迴向中",
    "T35n1735_026:0698a02": "二。先明隨相迴向。後我應如日下。明離相",
    "T35n1735_026:0698a03": "迴向。前即迴向眾生及與菩提。釋救護眾",
    "T35n1735_026:0698a04": "生。後即迴向實際釋離眾生相。前中二先",
    "T35n1735_026:0698a05": "總明令物離苦。至究竟菩提。即雙明慈悲",
    "T35n1735_026:0698a06": "及二迴向。後菩薩摩訶薩下。別顯文分為四。",
    "T35n1735_026:0698a07": "一利樂救護。二佛子菩薩於非親友下。受惱",
    "T35n1735_026:0698a08": "救護。三佛子菩薩見諸眾生下。代苦救護。四",
    "T35n1735_026:0698a09": "佛子菩薩以諸善根正迴向下。&#x9008;拔救護。初",
    "T35n1735_026:0698a10": "中三。一總標。二我當下別顯。三佛子下。總",
    "T35n1735_026:0698a11": "結。今初。晉無菩薩等言。而有復作是念之",
    "T35n1735_026:0698a12": "語。彌顯前已迴向。別顯中文有十句。初離",
    "T35n1735_026:0698a13": "苦果。二離苦因。三通因果。五怖畏中含三",
    "T35n1735_026:0698a14": "道故。上三通於深淺。後七唯約究竟。四得",
    "T35n1735_026:0698a15": "菩提。五得涅槃。六滅煩惱之源。根本不覺若",
    "T35n1735_026:0698a16": "滅此者。如天之大明。七滅所知之闇。故云",
    "T35n1735_026:0698a17": "一切無明。即觸事不了者。若滅於此。如人",
    "T35n1735_026:0698a18": "執炬委悉而照。八令得解脫故。涅槃云",
    "T35n1735_026:0698a19": "澄渟清淨即真解脫。已脫重昏故云燈也。",
    "T35n1735_026:0698a20": "九令證法身故言真法。十令成般若無",
    "T35n1735_026:0698a21": "二礙智亦是權實無礙之智。三結中以前十",
    "T35n1735_026:0698a22": "句有通淺深故。令究竟得一大事。第二受",
    "T35n1735_026:0698a23": "惱救護中二。先明受惱之相。後佛子菩薩摩",
    "T35n1735_026:0698a24": "訶薩以諸佛法下。明迴向之相。前中亦二。先",
    "T35n1735_026:0698a25": "法後喻。法中有標徵釋可知。後喻中有二",
    "T35n1735_026:0698a26": "喻。先大海不變喻。喻遇惡緣不變本心海。",
    "T35n1735_026:0698a27": "喻菩薩器量大故。眾毒喻惡眾生。不變喻",
    "T35n1735_026:0698a28": "菩薩不亂。二日輪普照喻。喻遇惡不息利",
    "T35n1735_026:0698a29": "益。於中三。[0698a29] 初喻次合後徵釋喻中略有其",
    "T35n1735_026:0698b01": "二。先日輪具德。後遇緣不息。有十一惡緣",
    "T35n1735_026:0698b02": "合中具合。先合具德舉其十德。以合於日",
    "T35n1735_026:0698b03": "影。顯於日亦具十德。一福德之輪已圓。二",
    "T35n1735_026:0698b04": "智用深廣難測。三正念游空無有高下。四",
    "T35n1735_026:0698b05": "慈風運用不退不疲。五圓福智輪顯照空",
    "T35n1735_026:0698b06": "法。六三乘山谷普照無私。七使目&#x89A9;萬像。",
    "T35n1735_026:0698b07": "了真俗之義。八使居自乘業以智成辦。九",
    "T35n1735_026:0698b08": "常為利益晝夜無休。十無器生盲亦不語",
    "T35n1735_026:0698b09": "捨。後不以眾生下合。非緣不阻於中有四。",
    "T35n1735_026:0698b10": "不以具合十一事。初一不以通合生盲。先",
    "T35n1735_026:0698b11": "正合。後但以下反合。故出現品云。無信無解",
    "T35n1735_026:0698b12": "毀戒毀見等。皆名生盲。若別合者。弊惡合",
    "T35n1735_026:0698b13": "生盲。邪見合乾城。令人妄謂為實故。瞋",
    "T35n1735_026:0698b14": "濁合修羅手。日為帝釋先鋒。彼瞋故覆",
    "T35n1735_026:0698b15": "障。次不知思。合閻浮樹崇巖邃谷。次不以凡",
    "T35n1735_026:0698b16": "愚下。合前塵霧&#x70DF;雲。以彼能遍空。猶彼凡",
    "T35n1735_026:0698b17": "愚同一處住。後不以眾生數起下。合前時節",
    "T35n1735_026:0698b18": "改變。謂頻起過惑乍善乍惡。如彼晝夜陰",
    "T35n1735_026:0698b19": "陽失度等。三何以下徵。釋中先徵。意云何以",
    "T35n1735_026:0698b20": "惡不厭捨。釋意云。悲智均故。文中二。初喻",
    "T35n1735_026:0698b21": "後合。合中二初總合。後不但下。別合。於中",
    "T35n1735_026:0698b22": "二。初以大悲合日惡是其境。本為一切豈",
    "T35n1735_026:0698b23": "獨揀於惡人。如日普益寧復棄於槁木。二",
    "T35n1735_026:0698b24": "如是已下。以智合日善惡均照故。第二明",
    "T35n1735_026:0698b25": "迴向之相中二。先辨迴向之心。後佛子下。",
    "T35n1735_026:0698b26": "辨迴向之願。前中依悲智心行迴向故。於",
    "T35n1735_026:0698b27": "中二。先緣境廣大上等佛心。即以圓覺因",
    "T35n1735_026:0698b28": "果之法為所緣境。圓明可貴所以稱寶。後",
    "T35n1735_026:0698b29": "菩薩如是下。悲成利樂下救物心。於中先",
    "T35n1735_026:0698c01": "牒前起。後生二種心。一於上等佛得淨信",
    "T35n1735_026:0698c02": "心。二下與眾生同。大悲體由依此二。成甚",
    "T35n1735_026:0698c03": "深等十心。一契理故。二自慶慶他故。三離",
    "T35n1735_026:0698c04": "過故。四超二乘故。五定樂相應故。餘五可",
    "T35n1735_026:0698c05": "知。普為已下。結其所用。心順口故名為真",
    "T35n1735_026:0698c06": "實。第二正辨迴向之願。文中二。先願眾生",
    "T35n1735_026:0698c07": "令成法器。二又作下。令得法圓滿。於中",
    "T35n1735_026:0698c08": "四。一總舉遇緣得法。二於諸佛下。成自分",
    "T35n1735_026:0698c09": "德滿。七財者。即十藏前七。三於諸佛所常隨",
    "T35n1735_026:0698c10": "下。勝進德圓。四令一切下。明得果滿。先標",
    "T35n1735_026:0698c11": "佛樂下。二句釋故。第三迴向略明十種樂。謂",
    "T35n1735_026:0698c12": "不可思議佛所住樂等。又不思議法品。略明",
    "T35n1735_026:0698c13": "十種無量住。謂常住大悲等。第三代苦救",
    "T35n1735_026:0698c14": "護中。文分為三。初總明代苦迴向。二復作",
    "T35n1735_026:0698c15": "是念我所修行下。別明迴向之心。三佛子菩",
    "T35n1735_026:0698c16": "薩摩訶薩以諸善根如是迴向所謂隨宜下。",
    "T35n1735_026:0698c17": "總結成益。今初分二。初明先救重苦。後菩",
    "T35n1735_026:0698c18": "薩爾時作是念言下。念遍救諸苦。今初有",
    "T35n1735_026:0698c19": "二。先見苦興悲心堅不退。堅有七相。謂不",
    "T35n1735_026:0698c20": "捨所行。不避苦事。不驚忽至。不怖迷倒。",
    "T35n1735_026:0698c21": "不退大悲。多苦不怯。長苦無厭。二何以下。",
    "T35n1735_026:0698c22": "徵以釋成。徵有二意。一云生自造苦何干菩",
    "T35n1735_026:0698c23": "薩。而欲代之。二云劇苦難堪何為不厭。釋",
    "T35n1735_026:0698c24": "意云。本願荷故。逢苦若厭焉能荷負。二念遍",
    "T35n1735_026:0698c25": "救諸苦中二。先救八苦八難等苦故。有諸",
    "T35n1735_026:0698c26": "言。隨業流轉是業繫苦。邪見無智是愚癡苦。",
    "T35n1735_026:0698c27": "我應已下。起救之心二又諸眾生下。救迷",
    "T35n1735_026:0698c28": "四諦苦。文中分二。初念苦境。二菩薩見下。",
    "T35n1735_026:0698c29": "正興悲救。今初。於中先不知集。謂癡愛為",
    "T35n1735_026:0699a01": "本是煩惱道。染著已下。明其業道。為有造",
    "T35n1735_026:0699a02": "行故名染著。隨業入苦如彼鳥獸因食愛",
    "T35n1735_026:0699a03": "故入於籠檻。作魔業行明有惡業。福智都",
    "T35n1735_026:0699a04": "盡明無善業。次常懷疑惑。無生道見滅之",
    "T35n1735_026:0699a05": "因。故不見安隱圓寂。不知出離道諦。在於生",
    "T35n1735_026:0699a06": "死苦諦。二興悲救中起大悲心者。令脫苦",
    "T35n1735_026:0699a07": "集故。大饒益心者。令得清淨滅道故。故用",
    "T35n1735_026:0699a08": "善根迴向。大迴向經者。賢首云。如圓教所",
    "T35n1735_026:0699a09": "說普賢迴向故。然藏內有大迴向經。此教最",
    "T35n1735_026:0699a10": "初不應指彼。若結集從簡於理可然。第二",
    "T35n1735_026:0699a11": "別明代苦迴向之心。中有五復念。前三明",
    "T35n1735_026:0699a12": "代苦之心。[0699a12] 後二明迴向之心。今初。即分為",
    "T35n1735_026:0699a13": "三。初明一向普救無自為心。次眾苦備受",
    "T35n1735_026:0699a14": "無懈怠心。三決志保護無虛妄心。初文可",
    "T35n1735_026:0699a15": "知。二中復二。先正明後徵釋。今初。言大壑",
    "T35n1735_026:0699a16": "者。如尾閭壑。飲縮眾生無暫已故。後徵釋",
    "T35n1735_026:0699a17": "中先徵。意云何以獨為眾生備受眾苦。復",
    "T35n1735_026:0699a18": "勤修耶。釋云。一身之苦令多解脫故願自受。",
    "T35n1735_026:0699a19": "顯悲之深。問眾生之苦自業所招。自心所",
    "T35n1735_026:0699a20": "變。云何菩薩而能代耶。答通論代苦有其",
    "T35n1735_026:0699a21": "七義。一以苦自要增悲念故瑜伽四十九",
    "T35n1735_026:0699a22": "問云。菩薩從勝解行地。隨入淨勝意樂地",
    "T35n1735_026:0699a23": "時。云何超過諸惡趣等。此問菩薩云何自",
    "T35n1735_026:0699a24": "離惡趣下答文廣。意云。謂菩薩於世間清",
    "T35n1735_026:0699a25": "淨靜慮。已善積資糧於多苦有情修習哀",
    "T35n1735_026:0699a26": "愍。無餘思惟。由此修習故。得哀愍意樂及",
    "T35n1735_026:0699a27": "悲意樂。為利惡趣有情誓處惡趣。如己舍",
    "T35n1735_026:0699a28": "宅。設住惡趣能證菩提。亦能忍受。為除物",
    "T35n1735_026:0699a29": "苦願身代受。令彼惡業永不現行。一切善",
    "T35n1735_026:0699b01": "業常得現行。由此悲願力故。一切惡趣諸",
    "T35n1735_026:0699b02": "煩惱品所有&#x9E81;重。於自所依皆得除遣。得",
    "T35n1735_026:0699b03": "入初地。釋曰。約此但有悲願意樂。身不",
    "T35n1735_026:0699b04": "能代。由悲決定自獲勝益。二約菩薩本為",
    "T35n1735_026:0699b05": "利生求法苦行。已名為代後能為物為增",
    "T35n1735_026:0699b06": "上緣。亦名代受。三約菩薩留惑同事受有",
    "T35n1735_026:0699b07": "苦身。為生說法令不造苦因。因亡果喪亦",
    "T35n1735_026:0699b08": "名代受。四設有眾生欲造無間等業。菩薩",
    "T35n1735_026:0699b09": "化止不從。遂斷其命。菩薩自受惡趣苦報。",
    "T35n1735_026:0699b10": "令彼得免無間大苦。名為代受。此依梁攝",
    "T35n1735_026:0699b11": "論第十一說。涅槃仙預國王。亦同此義。非",
    "T35n1735_026:0699b12": "唯意樂而已。五由菩薩初修正願為生受",
    "T35n1735_026:0699b13": "苦。至究竟位願成自在。常在惡趣救代",
    "T35n1735_026:0699b14": "眾生。如地藏菩薩及現莊嚴王等。乃至饑世",
    "T35n1735_026:0699b15": "身為大魚。皆其類也。或以光明照觸。或",
    "T35n1735_026:0699b16": "神力冥加其事非一。六由菩薩此願契同真",
    "T35n1735_026:0699b17": "如。彼眾生苦即同如性。以同如之願。還潛",
    "T35n1735_026:0699b18": "至即真之苦。依此融通亦名代也。七由普",
    "T35n1735_026:0699b19": "賢以法界為身。一切眾生皆是法界。即眾",
    "T35n1735_026:0699b20": "生受苦常是菩薩。故名為代。上來七義初但",
    "T35n1735_026:0699b21": "意樂。次二但約為增上緣。四五二義實能身",
    "T35n1735_026:0699b22": "代。六七二義理觀融通。問若依四五二義。",
    "T35n1735_026:0699b23": "應能普代。何故猶有眾生受苦。答此有三",
    "T35n1735_026:0699b24": "義。一有緣無緣故。與菩薩有緣則可代也。",
    "T35n1735_026:0699b25": "二業有定不定故。不定者可代。三若受苦",
    "T35n1735_026:0699b26": "有益菩薩令受。方能究竟得離苦故。如父",
    "T35n1735_026:0699b27": "母教子付嚴師令治。如是密益非凡小所",
    "T35n1735_026:0699b28": "知。第三決志保護中二。先正明。後徵釋。徵意",
    "T35n1735_026:0699b29": "云。云何不捨何名不虛。釋有二意。一異小",
    "T35n1735_026:0699c01": "乘不自為故。二亦不為下。明異凡夫著欲",
    "T35n1735_026:0699c02": "過故。文中三。初正明不求。二徵釋所以。所",
    "T35n1735_026:0699c03": "以不求者見多過故。文中體即是苦復能生",
    "T35n1735_026:0699c04": "苦。近障天樂況大菩提惑習雙亡。今言婬",
    "T35n1735_026:0699c05": "欲即是道者。善須得意。三菩薩如是下。結",
    "T35n1735_026:0699c06": "成前義。第二有二復念明迴向之心。即分",
    "T35n1735_026:0699c07": "為二。初念令彼得樂。後念身為保護。今",
    "T35n1735_026:0699c08": "初。乘前欲苦故令得樂。文有十句。初總餘",
    "T35n1735_026:0699c09": "別。別中前八涅槃後一菩提。於涅槃中。一",
    "T35n1735_026:0699c10": "住涅槃能建大事。名為利益。二滅心數。三",
    "T35n1735_026:0699c11": "證無為。四無能所。五相不能遷。六廣無分",
    "T35n1735_026:0699c12": "量。七生死真性即是涅槃故。無所捨智冥真",
    "T35n1735_026:0699c13": "理是以不退。八一得永常湛然不滅依解節",
    "T35n1735_026:0699c14": "經說有五樂。一出家樂脫家難故。二遠離",
    "T35n1735_026:0699c15": "樂。以斷欲得初禪故。三寂靜樂。二禪為首。",
    "T35n1735_026:0699c16": "覺觀息故。四菩提樂。於法如實覺故。五涅槃",
    "T35n1735_026:0699c17": "樂。息化入無餘故。彼通人天今唯究竟。會",
    "T35n1735_026:0699c18": "釋可知。二保護中初示安隱道。令得菩提",
    "T35n1735_026:0699c19": "名知實義。後又於下。令度生死海得大涅",
    "T35n1735_026:0699c20": "槃。名到彼岸。第三總結成益中。初總標。所",
    "T35n1735_026:0699c21": "謂下別顯。別中初句救護餘皆成益。第四迴",
    "T35n1735_026:0699c22": "拔救護。謂孤標大志普為眾生。而無冀望。",
    "T35n1735_026:0699c23": "文中二。先喻後合。喻中有二。一獨照喻。二",
    "T35n1735_026:0699c24": "又諸下。成益喻。法合亦二。先合獨照。後修",
    "T35n1735_026:0699c25": "習下。合前成益。即正顯迴向。初之一句通",
    "T35n1735_026:0699c26": "其二勢。一成前二標。後所謂下。別顯。文有",
    "T35n1735_026:0699c27": "十句。初總餘別。照謂照機顧復之義。見於毛",
    "T35n1735_026:0699c28": "詩餘文可知。第二大段我應如日普照一",
    "T35n1735_026:0699c29": "切下。離相迴向。於中二。先以忘機之智導",
    "T35n1735_026:0700a01": "前大悲令成無緣。後安置下。正明大智離",
    "T35n1735_026:0700a02": "眾生相。今初。功高二儀而不仁。明踰日月",
    "T35n1735_026:0700a03": "而彌昏故。於中先正明無私。不求恩故能",
    "T35n1735_026:0700a04": "容受惡。為普照故不以一惡而捨眾多。",
    "T35n1735_026:0700a05": "設盡背恩尚無嫌恨。豈況一耶。後善根雖少",
    "T35n1735_026:0700a06": "下。顯成廣大。大智導悲能普緣故。如聲入",
    "T35n1735_026:0700a07": "角小亦遠聞。第二正明離相迴向。謂向實",
    "T35n1735_026:0700a08": "際。然一一隨相皆具。如下諸句離相。說有",
    "T35n1735_026:0700a09": "前後行在一心。文分為二。先正明離相。後",
    "T35n1735_026:0700a10": "菩薩如是下。總結成益。前中義雖總通。且",
    "T35n1735_026:0700a11": "取文便略分為二。先會前迴向眾生明入",
    "T35n1735_026:0700a12": "實際。後以如是等下。會前迴向菩提明入",
    "T35n1735_026:0700a13": "實際。然入實際即事理無礙故。前段亦明不",
    "T35n1735_026:0700a14": "離蘊等。後段亦明離我我所。前中二。先廣",
    "T35n1735_026:0700a15": "明離善根迴向之相。二解一切下。雙結二",
    "T35n1735_026:0700a16": "相。前中有二十一迴向分四。初十四句離",
    "T35n1735_026:0700a17": "所取相。次二句離能取想。三一句離能詮名",
    "T35n1735_026:0700a18": "言。四有四句顯如如理。由離妄想成正",
    "T35n1735_026:0700a19": "智故。令前名相皆即如如。今初。初總餘別。",
    "T35n1735_026:0700a20": "總謂令所向眾生契同所向實際。故名安置。",
    "T35n1735_026:0700a21": "實際即法性性自無著。別中二前十入理。後",
    "T35n1735_026:0700a22": "三離過。今初。初句遣所向眾生了自性故",
    "T35n1735_026:0700a23": "不著。凝然不動隨緣不變。二遣能迴悲願。",
    "T35n1735_026:0700a24": "不依於悲不取願相。三遣所迴善根。四",
    "T35n1735_026:0700a25": "遣所獲果報。五六二句雙明起行之身及所",
    "T35n1735_026:0700a26": "向眾生之相。即真故不著。即俗故不壞。七",
    "T35n1735_026:0700a27": "遣所成業行。八遣所得報相。上四遣體。九",
    "T35n1735_026:0700a28": "總顯諸事能成因緣。十總明前事從緣所起。",
    "T35n1735_026:0700a29": "明上迴向不出前十。由後二句故無性。無",
    "T35n1735_026:0700b01": "性故即法性。故無所著。後三離過。一不著",
    "T35n1735_026:0700b02": "虛名。二不著報處。三敬養等名虛妄法。二",
    "T35n1735_026:0700b03": "離能取想中。初句對所說能。後句別無三",
    "T35n1735_026:0700b04": "倒。謂於前諸事起心。分別常無常等名為",
    "T35n1735_026:0700b05": "心倒。於常等境取分齊相。名為想倒。於相",
    "T35n1735_026:0700b06": "執實名為見倒。翻背正信立以倒名。翻上",
    "T35n1735_026:0700b07": "名為不起三倒故。大品十七彌勒語須菩",
    "T35n1735_026:0700b08": "提言。新發意菩薩。隨喜諸佛及佛弟子善",
    "T35n1735_026:0700b09": "根已。迴向菩提。云何不墮想心見倒。須菩",
    "T35n1735_026:0700b10": "提言。於彼善根心不生想。用此心迴向",
    "T35n1735_026:0700b11": "菩提。於此迴向心亦不生心想。如是迴向",
    "T35n1735_026:0700b12": "則非想倒心倒見倒。若取相迴向為想心見",
    "T35n1735_026:0700b13": "倒。光明覺品云。若於一切智發生迴向心。",
    "T35n1735_026:0700b14": "見心無有生當獲大名稱。此亦無三倒",
    "T35n1735_026:0700b15": "也。若依大般若第二會隨喜迴向品意。則上",
    "T35n1735_026:0700b16": "諸事皆盡滅離變。此中何者是諸事耶。若菩",
    "T35n1735_026:0700b17": "薩知此一切乃至菩提。皆無所有而復能",
    "T35n1735_026:0700b18": "行隨喜迴向。則非想心見倒。以無所得為",
    "T35n1735_026:0700b19": "方便故。然小乘或說想心見三次第而起。或",
    "T35n1735_026:0700b20": "說一時義分前後。心想非倒。由見亂故立",
    "T35n1735_026:0700b21": "以倒名。雖諸說一同皆六識建立。若大乘",
    "T35n1735_026:0700b22": "中亦有多說。一云依七識心義分。三倒謂",
    "T35n1735_026:0700b23": "七識妄心性是乖理。顛倒之法。名為心倒。",
    "T35n1735_026:0700b24": "依是心故便有一切妄境界生。如依夢心",
    "T35n1735_026:0700b25": "有夢境起。即於彼境妄取其相。說為想倒。",
    "T35n1735_026:0700b26": "於所取法執實分明。說為見倒。依此三倒。",
    "T35n1735_026:0700b27": "於為無為境起常無常等八種顛倒。諸宗異",
    "T35n1735_026:0700b28": "說恐厭繁文。三離能詮名。四有四句顯如",
    "T35n1735_026:0700b29": "如者。前明妄空一切皆空。此彰實有一切",
    "T35n1735_026:0700c01": "妙有。又即前之空是此之實。二義不二為真",
    "T35n1735_026:0700c02": "法印。是即妄取迴向菩薩不有。真實迴向菩",
    "T35n1735_026:0700c03": "薩不無。文有四句。初總顯實性。次別約眾",
    "T35n1735_026:0700c04": "生。三印諸事善。四心絕貪求。第二雙結者。",
    "T35n1735_026:0700c05": "一句結所迴善根。善根可以獨修但云種",
    "T35n1735_026:0700c06": "植。一句結迴向行。迴向必有能所。故觀無",
    "T35n1735_026:0700c07": "二。如此則德本不生惑本不滅。又惑累寂然",
    "T35n1735_026:0700c08": "不生。真德湛然不滅。第二會前迴向菩提",
    "T35n1735_026:0700c09": "入實際者。又前明隨相次辨離相。欲顯此",
    "T35n1735_026:0700c10": "二同時故雙非即離。文中三。初結前生後。二",
    "T35n1735_026:0700c11": "非即下。法喻釋成。三離我下。結成迴向。今",
    "T35n1735_026:0700c12": "初。由前離相所行清淨故。順出世無上菩",
    "T35n1735_026:0700c13": "提。而言二者。善根迴向世與出世。若有若",
    "T35n1735_026:0700c14": "無若即若離。皆名為二。今並無之。二釋成",
    "T35n1735_026:0700c15": "中先法後喻。法中二對。初以所迴善根對",
    "T35n1735_026:0700c16": "能迴行願。辨非即離明因中無二。初句業",
    "T35n1735_026:0700c17": "非迴向能所別故。次句不離。離業無可迴",
    "T35n1735_026:0700c18": "故。亦同淨名布施迴向一切智為二布施",
    "T35n1735_026:0700c19": "性。即是迴向一切智性。故不離斯為不二。",
    "T35n1735_026:0700c20": "非即故無不二也後對因果相望。初句果不",
    "T35n1735_026:0700c21": "即因。後句離因無果。文影略耳。理應因",
    "T35n1735_026:0700c22": "果各有非即離義。後喻中乘光發影。及水",
    "T35n1735_026:0700c23": "月之影皆緣生無性。非即非離故云清淨。初",
    "T35n1735_026:0700c24": "二句。以因對報報通十地故。後二句以報",
    "T35n1735_026:0700c25": "對果。三結成迴向者。能迴之我所迴我所。",
    "T35n1735_026:0700c26": "若隨若離並稱動亂。今照而常寂故離斯分",
    "T35n1735_026:0700c27": "別。而不壞相故名方便。第二總結成益者。",
    "T35n1735_026:0700c28": "由隨離不二故。成無礙離過之益。及第三",
    "T35n1735_026:0700c29": "結名文並可知。第二爾時下。重頌分二。先",
    "T35n1735_026:0701a01": "敘儀意於中初後二句說儀。入深句義者說",
    "T35n1735_026:0701a02": "依。以無量下。亦是說依。依此說故亦說所",
    "T35n1735_026:0701a03": "為。為此說故後正陳偈詞。二十八偈分二。",
    "T35n1735_026:0701a04": "前八偈半頌所迴善根。前六四等。一慈二悲。",
    "T35n1735_026:0701a05": "一偈半喜。一偈半捨。如地無心故。一偈結",
    "T35n1735_026:0701a06": "其普遍。後二偈半明六度。後如是下。十九偈",
    "T35n1735_026:0701a07": "半。頌迴向行分二。前七偈半頌隨相。初一",
    "T35n1735_026:0701a08": "偈半頌利樂迴向。後六頌代苦迴向。餘略不",
    "T35n1735_026:0701a09": "頌。未曾下十二偈頌前離相。於中二。前五",
    "T35n1735_026:0701a10": "頌正明離相。後十方下七偈頌前成益。文並",
    "T35n1735_026:0701a11": "可知(自下入第二十四經)第二不壞迴向。長行中二。先",
    "T35n1735_026:0701a12": "位行後位果。位行中三。謂牒釋結。今初。牒",
    "T35n1735_026:0701a13": "名徵起。謂於諦寶等十種勝境。深信堅固",
    "T35n1735_026:0701a14": "得不壞名。然十表無盡。信通事理故。本業",
    "T35n1735_026:0701a15": "云。觀一切法但有用但有名。念念不住故",
    "T35n1735_026:0701a16": "名不壞。是知善根迴向皆通事事無礙。方",
    "T35n1735_026:0701a17": "真不壞耳。第二佛子下。依徵廣釋中三。初舉",
    "T35n1735_026:0701a18": "所迴善根。二辨迴向之行。三明迴向所為。",
    "T35n1735_026:0701a19": "今初分二。先明起不壞信。後佛子下。依信",
    "T35n1735_026:0701a20": "種善。今初。十句不出三寶四信。初句佛寶。",
    "T35n1735_026:0701a21": "次句僧寶。餘皆法寶。於中初句是總。兼含",
    "T35n1735_026:0701a22": "理法。餘七句別。別中初一教法。次四行法。一",
    "T35n1735_026:0701a23": "大悲行。二惡止善行。行亦攝於戒。三迴向",
    "T35n1735_026:0701a24": "行。四近友行。次一果法。後一重舉行法。意",
    "T35n1735_026:0701a25": "欲總包其中理法。即信真如。第二依信種",
    "T35n1735_026:0701a26": "善根中二。先種善根。後令菩提下。長菩薩",
    "T35n1735_026:0701a27": "道有十句。初總餘別可知。第二菩薩摩訶",
    "T35n1735_026:0701a28": "薩以如是等善根下。明迴向行中二。先將",
    "T35n1735_026:0701a29": "善根迴向。後將勝報迴向。前中即雙向眾",
    "T35n1735_026:0701b01": "生菩提。文中又二。初正明迴向。後菩薩如是",
    "T35n1735_026:0701b02": "積集下結成。今初。先總明迴向菩提之果。",
    "T35n1735_026:0701b03": "願常下。別明迴向成得果之因。文有十句。",
    "T35n1735_026:0701b04": "初三行緣。次二行因。後五所成之行。初成利",
    "T35n1735_026:0701b05": "他行即迴向眾生意。次三自利後一通二",
    "T35n1735_026:0701b06": "利。二結成中九句。前三通顯收攝。亦是聞",
    "T35n1735_026:0701b07": "慧。一積一至多。二令至究竟。三隨一使",
    "T35n1735_026:0701b08": "增。次四皆思慧。後二修慧起行為修習。相",
    "T35n1735_026:0701b09": "應為安住。二菩薩摩訶薩如是積集諸善根",
    "T35n1735_026:0701b10": "已下。將勝報迴向。謂依迴向得報。復將迴",
    "T35n1735_026:0701b11": "向通向三處。文中二。先明所迴善根。二如",
    "T35n1735_026:0701b12": "是修習無量功德下。顯迴向行。今初又二。",
    "T35n1735_026:0701b13": "先結前生後。後於念念下。正明供佛善根。",
    "T35n1735_026:0701b14": "於中又二。先總標。後以阿僧祇下。廣顯。今初",
    "T35n1735_026:0701b15": "言如其所應者有二義。一隨何所要如應",
    "T35n1735_026:0701b16": "即供。二稱佛境界所應之供。謂不以稱法",
    "T35n1735_026:0701b17": "界之供。不能供稱法界之佛故。二廣顯",
    "T35n1735_026:0701b18": "中四。一廣列供事。二明供佛。三顯供意。四",
    "T35n1735_026:0701b19": "結分齊。今初廣列供事。有六十七句為六。",
    "T35n1735_026:0701b20": "初二十句雜門。明內外之供。下皆純門。二座。",
    "T35n1735_026:0701b21": "三經行處。四宮殿。五樹嚴。六嚴宮殿。亦純",
    "T35n1735_026:0701b22": "雜無礙可知。二佛子下。明供佛中二。先供",
    "T35n1735_026:0701b23": "現佛。後一一下。明供舍利。三為令一切下。",
    "T35n1735_026:0701b24": "明供意。有十一句可知。四如是供養現在",
    "T35n1735_026:0701b25": "下。結供分齊。謂非唯如上所列。故云不",
    "T35n1735_026:0701b26": "可盡。第二如是修集下。顯迴向行中三。初",
    "T35n1735_026:0701b27": "迴向之心。二迴向之相。三迴向行成。前中有",
    "T35n1735_026:0701b28": "三。初不離大悲兼迴向眾生之意。無有執",
    "T35n1735_026:0701b29": "著下。離妄契真即離相之意。後諸佛下。結",
    "T35n1735_026:0701c01": "前生後。二與諸法性下。迴向之相。兼顯迴向",
    "T35n1735_026:0701c02": "菩提。於中有十一句。前六離相後五隨相。",
    "T35n1735_026:0701c03": "三佛子下。迴向行成。於中三。初隨相行成。",
    "T35n1735_026:0701c04": "二以清淨下。離相行成。三菩薩如是善巧下。",
    "T35n1735_026:0701c05": "雙結二行無礙。今初有三。初牒前由前離",
    "T35n1735_026:0701c06": "相非唯不礙隨相。亦能成此隨相。次雖隨",
    "T35n1735_026:0701c07": "下。正顯文有十句。一由前法性相應故。隨",
    "T35n1735_026:0701c08": "生死而不變。二以入無作成所作故。求",
    "T35n1735_026:0701c09": "一切智未曾退轉。三由捨離想著故。諸有",
    "T35n1735_026:0701c10": "不動。四住多善巧能度眾生。五永出諸",
    "T35n1735_026:0701c11": "有故不染有為。六修行不住相故。不失",
    "T35n1735_026:0701c12": "無礙智。七普攝善根故因緣無盡。八普淨",
    "T35n1735_026:0701c13": "大願故世法不動。九發菩提心故具修諸",
    "T35n1735_026:0701c14": "度。十由善根同住故具足十力。如次配上。",
    "T35n1735_026:0701c15": "後菩薩如是下。結前生後。即由前最上信解",
    "T35n1735_026:0701c16": "心生。二明離相行成。由前事不礙理故觸",
    "T35n1735_026:0701c17": "境了如。於中初一句總。了一切下別。別中",
    "T35n1735_026:0701c18": "初唯心觀成。次知業下。緣生無性觀成。次出",
    "T35n1735_026:0701c19": "生下。法眼了真。具菩薩下。妙行無著。亦如",
    "T35n1735_026:0701c20": "次配前。一了心性故。二業無作故。三不起",
    "T35n1735_026:0701c21": "想故。四行善巧故。五諸有緣生故。六行無",
    "T35n1735_026:0701c22": "住故。七普攝無著故。八諸行廣大故。九了",
    "T35n1735_026:0701c23": "菩提性無有二。唯一實故。十由與善根同",
    "T35n1735_026:0701c24": "住故。能具菩薩行。十一由最上信解故。於",
    "T35n1735_026:0701c25": "無漏白法無有廢捨。若通由前則易可知。",
    "T35n1735_026:0701c26": "三雙結二行無礙。以成迴向中。初總明不",
    "T35n1735_026:0701c27": "迷理惑事。故名善巧思惟。後不違下。別皆",
    "T35n1735_026:0701c28": "事理無礙可知。第三菩薩摩訶薩以諸善根",
    "T35n1735_026:0701c29": "如是迴向下。迴向所為。初句總明。後不斷下",
    "T35n1735_026:0702a01": "別顯。於中前離魔業。通一切惡。後魔事業",
    "T35n1735_026:0702a02": "通一切相。但違法印皆魔事故。故下釋。云",
    "T35n1735_026:0702a03": "以平等印普印諸業則離魔也。餘句可知。第",
    "T35n1735_026:0702a04": "二位果。亦如十地調柔等果。文中初牒得時。",
    "T35n1735_026:0702a05": "次得見下。正辨果相。後菩薩下。總結所屬。",
    "T35n1735_026:0702a06": "第二偈頌。二十五偈分三。初二頌所迴善",
    "T35n1735_026:0702a07": "根。及第一節迴向。次十八偈頌所成供行。復",
    "T35n1735_026:0702a08": "將迴向。後五偈頌迴向所為。二中亦二。前",
    "T35n1735_026:0702a09": "八頌所迴善根。後十頌迴向之行。文中三。初",
    "T35n1735_026:0702a10": "四頌迴向之心。次二頌迴向之相。後四頌迴",
    "T35n1735_026:0702a11": "向行成。所為可知。"
}