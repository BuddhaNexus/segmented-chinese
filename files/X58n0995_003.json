{
    "X58n0995_003:0202b18": "華嚴一乘分齊章義苑疏卷第三",
    "X58n0995_003:0202b20": "霅溪普靜沙門　道亭　述",
    "X58n0995_003:0202b21": "第五乘教開合至三諸教相收。",
    "X58n0995_003:0202b22": "釋曰以乘附教優劣自殊以教攝乘機心不惑是",
    "X58n0995_003:0202b23": "以合之為一本末鎔融開之為二為三淺深展轉",
    "X58n0995_003:0202b24": "開合徧收理無不盡依此亦可總判言教故知如",
    "X58n0995_003:0202c01": "來聖教意趣無邊不可局執故以此門通會乘教",
    "X58n0995_003:0202c02": "耳。",
    "X58n0995_003:0202c03": "初約教者至有其五義。",
    "X58n0995_003:0202c04": "釋曰示意總標也謂本末更收漸次融會從一至",
    "X58n0995_003:0202c05": "五亦會取諸說。",
    "X58n0995_003:0202c06": "一或總為一至謂如上說。",
    "X58n0995_003:0202c07": "釋曰或總為一等者謂根本枝末法輪唯是如來",
    "X58n0995_003:0202c08": "一大善巧攝生方便一音所演則菩提流支立一",
    "X58n0995_003:0202c09": "音教者不共道理或開為二者諸別教一乘直顯",
    "X58n0995_003:0202c10": "本法一向不共眾典之洪源故二末教謂前之四",
    "X58n0995_003:0202c11": "教小乘名同始教存三乘也終頓二二教明一乘",
    "X58n0995_003:0202c12": "由是對三顯故同前始教亦入屈曲之數則前四",
    "X58n0995_003:0202c13": "教皆屈曲收別教一乘方是平道此同印公平道",
    "X58n0995_003:0202c14": "屈曲又名究竟者一乘也普解普行故及方便者",
    "X58n0995_003:0202c15": "三乘也別解別行故則信行禪師以四乘為二教",
    "X58n0995_003:0202c16": "亦與此相順或開為三者謂一乘則是露地大白",
    "X58n0995_003:0202c17": "牛車三乘是臨門三車小乘是臨門所引故此正",
    "X58n0995_003:0202c18": "順四乘則光宅判四乘教亦有理在又梁論云如",
    "X58n0995_003:0202c19": "來成立正法有三種一立小乘二立三乘三立一",
    "X58n0995_003:0202c20": "乘第三最勝亦同此說但彼一在後此一在初耳",
    "X58n0995_003:0202c21": "或分為四者謂小乘同愚法約歷位無位開漸及",
    "X58n0995_003:0202c22": "頓故分為四總合二三以為漸教餘皆如名或散",
    "X58n0995_003:0202c23": "為五者如上約義正判此上會取諸師之教多順",
    "X58n0995_003:0202c24": "清凉有不同者文勢別故故轉義而會方見今宗",
    "X58n0995_003:0203a01": "從微至著曲盡幽玄統收諸說也。",
    "X58n0995_003:0203a02": "二以教攝乘至此約始教(云云)。",
    "X58n0995_003:0203a03": "釋曰別教一乘者十十法門逈異諸宗故同教一",
    "X58n0995_003:0203a04": "乘者同頓同實該收諸教故以別該同皆圓教攝",
    "X58n0995_003:0203a05": "絕想一乘如楞伽者是彼明五法空寂之義何者",
    "X58n0995_003:0203a06": "謂迷如以成名相妄想是生悟名相之本如妄便",
    "X58n0995_003:0203a07": "稱智則無名相妄想故云絕想唯如智矣智因如",
    "X58n0995_003:0203a08": "立智體亦空如假智明本來常寂故曰一乘約佛",
    "X58n0995_003:0203a09": "性平等為一乘者涅槃云佛性者名第一義空則",
    "X58n0995_003:0203a10": "是佛性中道統收真妄謂之平等一乘耳密義意",
    "X58n0995_003:0203a11": "一乘如八意者義見上文一乘中也。",
    "X58n0995_003:0203a12": "二明三乘至菩薩道等故(云云)。",
    "X58n0995_003:0203a13": "釋曰小乘中三乘者如小乘論說自有聲聞法緣覺",
    "X58n0995_003:0203a14": "法及佛法此中佛法但慈悲愛行等異於二乘故",
    "X58n0995_003:0203a15": "云始別又如律中說佛度五人已即云通佛有六",
    "X58n0995_003:0203a16": "然羅漢出世間又同坐等故曰終同以俱羅漢故",
    "X58n0995_003:0203a17": "始教中三乘者始則諦緣六度各修終則同觀性",
    "X58n0995_003:0203a18": "空而各證道果故云始終俱別有入寂故者定性",
    "X58n0995_003:0203a19": "聲聞定性緣覺也終教中三始終俱同者謂定性",
    "X58n0995_003:0203a20": "二乘無性闡提悉當成佛故頓教中三始終俱離",
    "X58n0995_003:0203a21": "者三乘本絕一性幽靈故圓教中三始終俱同者",
    "X58n0995_003:0203a22": "謂會三歸一開方便門示真實相同教之圓若論",
    "X58n0995_003:0203a23": "別教杳絕三乘故非此所說然茲一乘三乘勝劣",
    "X58n0995_003:0203a24": "五義皆約教而相顯故上云以乘附教優劣自殊。",
    "X58n0995_003:0203b01": "三諸教相收至皆準上知之。",
    "X58n0995_003:0203b02": "釋曰或唯一圓教以餘相皆盡者謂別教一乘圓",
    "X58n0995_003:0203b03": "融具德無別異相故具五教以攝方便者同教一",
    "X58n0995_003:0203b04": "乘該收諸教何以故前四教為此教之方便既圓",
    "X58n0995_003:0203b05": "趍一實故此攝之頓教中唯一頓教者唯是絕言",
    "X58n0995_003:0203b06": "故毀相泯心故云以餘相盡或具四教以攝方便",
    "X58n0995_003:0203b07": "者良以依言漸次為離言之先容故亦云攝熟教",
    "X58n0995_003:0203b08": "中或一或三者大乘之終調練既久故名熟權小",
    "X58n0995_003:0203b09": "同歸迴三入一故初教中或一唯一本教或二引",
    "X58n0995_003:0203b10": "攝愚法故小乘中唯一無可攝具但是本乘故。",
    "X58n0995_003:0203b11": "二以末歸本至皆準上知之。",
    "X58n0995_003:0203b12": "釋曰小乘內或五等者謂冠五教之初諸乘之首",
    "X58n0995_003:0203b13": "一道竪論邐迤涉入故云於後四教皆有為方便",
    "X58n0995_003:0203b14": "後之三教約自宗并開涉方便等義準此思之。",
    "X58n0995_003:0203b15": "是諸教下至準此思之。",
    "X58n0995_003:0203b16": "釋曰所明義理交絡分齊者且如一緣起之法小",
    "X58n0995_003:0203b17": "乘說之萬法虗偽緣會而生始教說之生法本無",
    "X58n0995_003:0203b18": "一切唯識終教說之識如幻夢但是一心頓教說",
    "X58n0995_003:0203b19": "之心寂而知圓教說之德用無邊上文以本收末",
    "X58n0995_003:0203b20": "以末歸本本末相濟例此而解故云準此思之。",
    "X58n0995_003:0203b21": "是則諸教至無不周盡。",
    "X58n0995_003:0203b22": "釋曰諸教本末句數者應成六句謂一小乘唯相",
    "X58n0995_003:0203b23": "二頓教唯性三法相宗相多性少四終教相少性",
    "X58n0995_003:0203b24": "多五空宗中非性非相六圓教中全相全性是以",
    "X58n0995_003:0203c01": "性相相參六句交織故云結成教網以此攝化不",
    "X58n0995_003:0203c02": "墜含靈故云無不周盡。",
    "X58n0995_003:0203c03": "是故此經至岸此之謂也。",
    "X58n0995_003:0203c04": "釋曰證上善巧法喻則大聖張大教於生死中化",
    "X58n0995_003:0203c05": "導人天置于涅槃譬彼魚翁張大網於海中漉取",
    "X58n0995_003:0203c06": "鯤魚安置岸畔故此經中法喻並舉耳。",
    "X58n0995_003:0203c07": "第六教起前後至明逐機末教。",
    "X58n0995_003:0203c08": "釋曰初成正覺稱性極談為眾典之洪源故云本",
    "X58n0995_003:0203c09": "教迹後化霑忍土漸被三根善巧隨機故稱末教。",
    "X58n0995_003:0203c10": "初者謂別教至並同時顯現。",
    "X58n0995_003:0203c11": "釋曰第二七日謂覺樹道成一七日中自受法樂思",
    "X58n0995_003:0203c12": "惟因緣行等故第二七日頓說此經表所說如其",
    "X58n0995_003:0203c13": "所證故不起樹王羅七處於法界故論云此示法",
    "X58n0995_003:0203c14": "勝故在初時及勝處說也猶如日出等者出現品",
    "X58n0995_003:0203c15": "云譬如日出先照須彌山等諸大高山如來應正",
    "X58n0995_003:0203c16": "等覺亦復如是成就無邊法界智輪常放無礙大",
    "X58n0995_003:0203c17": "智光明先照菩薩摩訶薩等諸大山王而彼如來",
    "X58n0995_003:0203c18": "大智日光不作是念我當先照菩薩大行等海印",
    "X58n0995_003:0203c19": "定中等者釋名如上故經云如海普現眾生身以",
    "X58n0995_003:0203c20": "此說名為大海菩提普印諸心行是故正覺名無",
    "X58n0995_003:0203c21": "量非唯智現物心亦依此智頓現萬像故賢首品",
    "X58n0995_003:0203c22": "云眾生形相各不同行業音聲亦無量如是一切",
    "X58n0995_003:0203c23": "皆能現海印三昧威神力故云同時演說等於十",
    "X58n0995_003:0203c24": "十法中力用更資便成主伴時因法立法必涉時",
    "X58n0995_003:0204a01": "法既圓通時亦無盡所以十世古今始終不離於",
    "X58n0995_003:0204a02": "當念故云該於九世十世九則每一世有三世十",
    "X58n0995_003:0204a03": "則不離一念則前九為別一念為總故名十世盡",
    "X58n0995_003:0204a04": "因陀羅者以無盡之時窮無盡之處則塵含剎土",
    "X58n0995_003:0204a05": "彼一一微塵既各攝無邊剎海即此剎等復有微",
    "X58n0995_003:0204a06": "塵彼諸塵內復有剎是則塵塵不盡剎剎無窮如",
    "X58n0995_003:0204a07": "帝網珠重重互入故云微細境界因果理事則十",
    "X58n0995_003:0204a08": "對中二對前後法門則隨宜漸次也流通舍利入",
    "X58n0995_003:0204a09": "般涅槃耳此等諸法既延促無礙前後際而無違",
    "X58n0995_003:0204a10": "故於海印定中炳然齊現故云並同時顯現若以",
    "X58n0995_003:0204a11": "十玄說者同時演說等同時具足相應門主伴具",
    "X58n0995_003:0204a12": "足主伴圓明具德門也九世十世十世隔法異成",
    "X58n0995_003:0204a13": "門因陀羅則因陀羅網境界門此四文具餘六義",
    "X58n0995_003:0204a14": "含以意取說若配八相則文具成道轉法輪入涅",
    "X58n0995_003:0204a15": "槃之三相據其微細每一相中皆具八相是故八",
    "X58n0995_003:0204a16": "相亦以備矣下文當引。",
    "X58n0995_003:0204a17": "何以故卷舒至無二相故。",
    "X58n0995_003:0204a18": "釋曰徵釋無礙所以也同一緣起者法界大緣圓",
    "X58n0995_003:0204a19": "通無礙無二相矣。",
    "X58n0995_003:0204a20": "經本云至廣如經說。",
    "X58n0995_003:0204a21": "釋曰於一塵中者華藏品云華藏世界所有塵一",
    "X58n0995_003:0204a22": "一塵中見法界寶光現佛如雲集此是如來剎自",
    "X58n0995_003:0204a23": "在又云如於此會見佛坐一切塵中亦復然又離",
    "X58n0995_003:0204a24": "世間品云佛子菩薩摩訶薩有十種甚微細何等",
    "X58n0995_003:0204b01": "為十所謂在母胎中示現初發菩提心乃至灌頂",
    "X58n0995_003:0204b02": "地在母胎中示現住兜率天在母胎中示現處王",
    "X58n0995_003:0204b03": "宮在母胎中示現出家在母胎中示現苦行在母",
    "X58n0995_003:0204b04": "胎中示現詣道場成等正覺在母胎中示現轉法",
    "X58n0995_003:0204b05": "輪在母胎中示現般涅槃在神力無量差別門佛",
    "X58n0995_003:0204b06": "子是為菩薩摩訶薩在母胎中十種微細母胎一",
    "X58n0995_003:0204b07": "相八相皆具萬德斯圓故云於一念中。",
    "X58n0995_003:0204b08": "是故依此至準以思之。",
    "X58n0995_003:0204b09": "釋曰通方之說故曰普聞一時後者圓融不礙行",
    "X58n0995_003:0204b10": "布下句返此準以思之者約喻思法也。",
    "X58n0995_003:0204b11": "二逐機末教者至一三乘二小乘。",
    "X58n0995_003:0204b12": "釋曰同時者皆二七日故異處者仙苑覺場故異",
    "X58n0995_003:0204b13": "時者三七等別異處與上解同初義是同教故者",
    "X58n0995_003:0204b14": "三乘之教同彼初時表本末相濟故三乘之教會",
    "X58n0995_003:0204b15": "經兩處示非別教故此約化儀表示同別非論化",
    "X58n0995_003:0204b16": "法耳後義本末相分故者謂時處俱異隔歷不同",
    "X58n0995_003:0204b17": "則本末差別門也此二各有下分其權小。",
    "X58n0995_003:0204b18": "初者如密迹至一時成佛。",
    "X58n0995_003:0204b19": "釋曰密迹力士者此經即大寶積密迹力士會第",
    "X58n0995_003:0204b20": "三卷當第八為竺法護所譯七日思惟已謂法樂",
    "X58n0995_003:0204b21": "既畢即於鹿園正當第二七日時同處異言載斯",
    "X58n0995_003:0204b22": "經加以眾寶莊嚴法座揀非隔歷三乘安庠草座",
    "X58n0995_003:0204b23": "同教化儀言必有中也得大小等果者三乘各證",
    "X58n0995_003:0204b24": "不同法華同歸一實若約化法而判當于始教耳",
    "X58n0995_003:0204c01": "大品經即般若八部中一數轉四諦法輪者謂有",
    "X58n0995_003:0204c02": "三轉則示相勸修作證四諦則苦集滅道生滅四",
    "X58n0995_003:0204c03": "諦觀此經中既被三乘四諦之談不可一准思之",
    "X58n0995_003:0204c04": "餘文可解。",
    "X58n0995_003:0204c05": "解云以此教至同時說也。",
    "X58n0995_003:0204c06": "釋曰結引教文指定儀式也。",
    "X58n0995_003:0204c07": "小乘者彌沙至同時說也。",
    "X58n0995_003:0204c08": "釋曰初成道竟入三昧者則大定智悲受諸法樂",
    "X58n0995_003:0204c09": "當初七日乃於鹿苑顯是二七日故云亦與一乘",
    "X58n0995_003:0204c10": "同時。",
    "X58n0995_003:0204c11": "又普曜經至同時說也。",
    "X58n0995_003:0204c12": "釋曰佛與授記等者經云汝於來世當得作佛皆",
    "X58n0995_003:0204c13": "同一時名曰齊成雖通三乘亦攝人天等者提謂",
    "X58n0995_003:0204c14": "經說如來成道七日無人知佛得阿耨多羅三藐",
    "X58n0995_003:0204c15": "三菩提唯提謂波利此二居士明究陰陽攢龜易",
    "X58n0995_003:0204c16": "卜知佛成道名為樹神提謂獻[麩夫+少]四天王捧鉢如",
    "X58n0995_003:0204c17": "來受已始為提謂說世間因果此約小乘相不妨",
    "X58n0995_003:0204c18": "為大謂彼經文云五百賈人得受五戒先自懺悔",
    "X58n0995_003:0204c19": "五逆十惡謗法等罪得四大本淨五蘊本淨六塵",
    "X58n0995_003:0204c20": "本淨五根本淨提謂長者得不起法忍三百賈人",
    "X58n0995_003:0204c21": "得柔順忍二百賈人得須陀洹果四天王得柔順",
    "X58n0995_003:0204c22": "忍三百龍王得不起法忍自餘天等無量眾生發",
    "X58n0995_003:0204c23": "無上菩提心此則世間因果與得受五戒等是人",
    "X58n0995_003:0204c24": "天法須陀洹與諸忍無上菩提心是三乘法也。",
    "X58n0995_003:0205a01": "問說時既同何故說處別耶。",
    "X58n0995_003:0205a02": "釋曰時處相乖故成斯問意在答示顯出化儀。",
    "X58n0995_003:0205a03": "答為約時處至須同異也。",
    "X58n0995_003:0205a04": "釋曰約時表同教本末無礙故約處示別教逈異",
    "X58n0995_003:0205a05": "法門故。",
    "X58n0995_003:0205a06": "故地論云至顯非本也。",
    "X58n0995_003:0205a07": "釋曰示時處之相也或曰同時異處如來之身還",
    "X58n0995_003:0205a08": "有去來耶無去來耶若有去來焉得同時若無去",
    "X58n0995_003:0205a09": "來何經兩處答曰性普智周不動而徧時處無違",
    "X58n0995_003:0205a10": "也其猶澄江朗月三舟共觀南者見月千里隨南",
    "X58n0995_003:0205a11": "北者見月千里隨北停舟之者見月不離中流。",
    "X58n0995_003:0205a12": "第二時處至時處俱別也。",
    "X58n0995_003:0205a13": "釋曰時移處異漸逐機興本末差別故。",
    "X58n0995_003:0205a14": "或三七日至一年同也。",
    "X58n0995_003:0205a15": "釋曰或三七日後說等者法華云我始坐道場觀",
    "X58n0995_003:0205a16": "樹亦經行於三七日中思惟如是事乃至如諸佛",
    "X58n0995_003:0205a17": "所說我亦隨順行思惟是事已即趣波羅奈以方",
    "X58n0995_003:0205a18": "便力故為五比丘說自後六七等時異者但隨眾",
    "X58n0995_003:0205a19": "生見聞故也。",
    "X58n0995_003:0205a20": "以此等教至餘可准知。",
    "X58n0995_003:0205a21": "釋曰結成前後差別隨機也。",
    "X58n0995_003:0205a22": "第七決擇其意至分別其意。",
    "X58n0995_003:0205a23": "釋曰此之十門正明如來化儀前後與其大疏四",
    "X58n0995_003:0205a24": "門屬辭引例皆同但其間開合前後之異試辨之",
    "X58n0995_003:0205b01": "曰前四門者一本末同時門二依本起末門三攝",
    "X58n0995_003:0205b02": "末歸本門四本末無礙門初門攝四彼文云始終",
    "X58n0995_003:0205b03": "一類各無異說然有三位一若小乘中則初度陳",
    "X58n0995_003:0205b04": "如後度須跋中間亦唯說小益小如四阿含經及",
    "X58n0995_003:0205b05": "五部律同此初門二若約三乘則始終說三通益",
    "X58n0995_003:0205b06": "三機如密迹經等同此第六門三若約一乘則始",
    "X58n0995_003:0205b07": "終唯為圓機說於圓極如華嚴等其中不通小乘",
    "X58n0995_003:0205b08": "復說九世該於前後更無異說同此第九第十兩",
    "X58n0995_003:0205b09": "門皆是華嚴但因果分二門故然此三類依於此",
    "X58n0995_003:0205b10": "世根性定者常聞如上一類之法故佛所演各通",
    "X58n0995_003:0205b11": "始終更無前後三攝末歸本門者依無量義初時",
    "X58n0995_003:0205b12": "說小次說中乘後時說大故法華亦云初轉四諦",
    "X58n0995_003:0205b13": "深密玅智雖後二時三一不同皆先小後大攝此",
    "X58n0995_003:0205b14": "第二第三兩門為三時指二經故四本末無礙門",
    "X58n0995_003:0205b15": "者謂初舉照山王之極說明非本無以垂末後顯",
    "X58n0995_003:0205b16": "歸大海之異流明非末無以歸本故本末交映與",
    "X58n0995_003:0205b17": "奪相資方為攝生之善巧矣是故通論總有五位",
    "X58n0995_003:0205b18": "一根本一乘如華嚴經二密意小乘三密意大乘",
    "X58n0995_003:0205b19": "四顯了三乘上三如深密五破異一乘如法華正",
    "X58n0995_003:0205b20": "攝此中第七第八兩門雖入同參別之異皆法華",
    "X58n0995_003:0205b21": "故兼收二三以指上三如深密故亦收後二指華",
    "X58n0995_003:0205b22": "嚴故也其第二依本起末門此有五類謂初為菩",
    "X58n0995_003:0205b23": "薩說大二為緣覺三為聲聞四為善根眾生五為",
    "X58n0995_003:0205b24": "邪定如出現品日照高山及三千初成喻中廣辨",
    "X58n0995_003:0205c01": "其相皆明先大後小約法名從本起末以於一佛",
    "X58n0995_003:0205c02": "乘分別說三故十八本二皆大乘出故約機各是",
    "X58n0995_003:0205c03": "一類之機非約一機前後大小此却攝前第六教",
    "X58n0995_003:0205c04": "起前後中稱法本教與逐機末教故上文疏中約",
    "X58n0995_003:0205c05": "此義說矣此上四門是賢首立但攝此中八門辨",
    "X58n0995_003:0205c06": "教起前後中二門亦成於十其有四五二門彼不",
    "X58n0995_003:0205c07": "攝者故清凉於四門之後傍收異義以顯玄奧更",
    "X58n0995_003:0205c08": "足六門五隨機不定門六顯密同時門七一時頓",
    "X58n0995_003:0205c09": "演門八寂寞無言門九該通三際門十重重無盡",
    "X58n0995_003:0205c10": "門總成於十故彼第八寂寞無言門云從初得道",
    "X58n0995_003:0205c11": "乃至涅槃不說一句却收此中第四第五二門何",
    "X58n0995_003:0205c12": "以故指經義相悉皆同故皆云彼攝者為克體相",
    "X58n0995_003:0205c13": "收故此義細詳方見吾祖判教化法化儀廣大周",
    "X58n0995_003:0205c14": "悉矣。",
    "X58n0995_003:0205c15": "一或有眾至大乘者是。",
    "X58n0995_003:0205c16": "釋曰從初得道迄至涅槃同此類教則初度陳如",
    "X58n0995_003:0205c17": "後度須跋中間亦唯說小益小如四阿含經及五",
    "X58n0995_003:0205c18": "部律言於此世中者揀濫也恐有執言小乘始終",
    "X58n0995_003:0205c19": "定者豈非定性聲聞故今云於此世中非約一人",
    "X58n0995_003:0205c20": "耳世間聞一類之法以容轉根器故故非定性亦",
    "X58n0995_003:0205c21": "非通收不定性人但要約一世一類定者耳。",
    "X58n0995_003:0205c22": "二或有眾生至等說者是。",
    "X58n0995_003:0205c23": "釋曰此上二門皆從小入大前門同玅智經次門",
    "X58n0995_003:0205c24": "同深密經故大疏云深密玅智雖復二時三一不",
    "X58n0995_003:0206a01": "同皆先小後大法華亦云昔於波羅奈轉四轉法",
    "X58n0995_003:0206a02": "輪分別說諸法五眾之生滅今復轉最玅無上法",
    "X58n0995_003:0206a03": "輪是則二門通有三位一密意小乘二密意大乘",
    "X58n0995_003:0206a04": "三顯了三乘前門具二後門具三皆攝末歸本也。",
    "X58n0995_003:0206a05": "四或有眾生至為究竟者是。",
    "X58n0995_003:0206a06": "釋曰謂諸菩薩以無二遣二則是以言顯法似有",
    "X58n0995_003:0206a07": "不二可說便是對二明不二非絕待也文殊以言",
    "X58n0995_003:0206a08": "遣言明無不二可說令亡言會旨竝墮言詮故屬",
    "X58n0995_003:0206a09": "於漸未為究竟維摩詰以無言顯理謂本自無言",
    "X58n0995_003:0206a10": "不須更遣方是於頓故為究竟。",
    "X58n0995_003:0206a11": "五或有眾生至具足多聞等。",
    "X58n0995_003:0206a12": "釋曰機性既異化儀亦殊如楞伽經說者第三經",
    "X58n0995_003:0206a13": "云大慧白佛言如世尊所說我從某夜得最正覺",
    "X58n0995_003:0206a14": "乃至某夜入般涅槃於其中間不說一字涅槃等",
    "X58n0995_003:0206a15": "者等大般若彼經四百二十五云我從成道已來",
    "X58n0995_003:0206a16": "不說一字汝亦不聞思益第三云如佛所說汝等",
    "X58n0995_003:0206a17": "集會當行二事若聖說法若聖默然何謂說法何",
    "X58n0995_003:0206a18": "謂默然答言善男子因四念處而有所說名聖說",
    "X58n0995_003:0206a19": "法於一切法無所憶念名聖默然斯正說時心契",
    "X58n0995_003:0206a20": "法理則不說也時非緘口名不說耳此上二門雖",
    "X58n0995_003:0206a21": "從漸入頓與頓悟之殊皆宗頓旨離言故屬第八",
    "X58n0995_003:0206a22": "寂寞無言門。",
    "X58n0995_003:0206a23": "六或有眾生至經說者是。",
    "X58n0995_003:0206a24": "釋曰始終說三通益三機如密迹力士經者經說",
    "X58n0995_003:0206b01": "佛初成道竟七日思惟已即於鹿苑中以眾寶等",
    "X58n0995_003:0206b02": "莊嚴法座廣集三乘眾為轉法輪廣益三乘眾得",
    "X58n0995_003:0206b03": "大小等果及大品經者經云佛初在鹿野轉四諦",
    "X58n0995_003:0206b04": "法輪無量眾生發聲聞心無量眾生發獨覺心無",
    "X58n0995_003:0206b05": "量眾生發菩提心等始終一類更無異說此亦本",
    "X58n0995_003:0206b06": "末同時門也。",
    "X58n0995_003:0206b07": "七或有眾生至同時說者等。",
    "X58n0995_003:0206b08": "釋曰本末無礙門也即是至阿含施設謂初舉山",
    "X58n0995_003:0206b09": "王之極說明非本無以垂末也是故至如會三歸",
    "X58n0995_003:0206b10": "一等謂後顯歸大海之異流明非末無以歸本故",
    "X58n0995_003:0206b11": "本末交映與奪相資方為攝生之善巧矣又如上",
    "X58n0995_003:0206b12": "所引等者亦是從本流末但闕攝末歸本故別成",
    "X58n0995_003:0206b13": "一義耳阿含此云教也。",
    "X58n0995_003:0206b14": "八或有眾生至如作會三歸一等。",
    "X58n0995_003:0206b15": "釋曰文云堪可進入別教一乘後却結云如法同",
    "X58n0995_003:0206b16": "教說者豈不前後相違耶答曰此乃由三乘根調",
    "X58n0995_003:0206b17": "諫既久故法華會三歸一故結云如法華同教以",
    "X58n0995_003:0206b18": "同參別以別該同故云堪可進入別教一乘此門",
    "X58n0995_003:0206b19": "躡前第七而來七但入同此方參別是故亦屬本",
    "X58n0995_003:0206b20": "末無礙門收然上二門通論總有五位一根本一",
    "X58n0995_003:0206b21": "乘如華嚴經二密意小乘三密意大乘四顯了三",
    "X58n0995_003:0206b22": "乘上三如深密五破異一乘如法華為彼所目者",
    "X58n0995_003:0206b23": "教義全虧故。",
    "X58n0995_003:0206b24": "九或有眾生至及解行處說。",
    "X58n0995_003:0206c01": "釋曰亦本來同時門中第三位若約一乘則始終",
    "X58n0995_003:0206c02": "唯為圓機說於圓極如華嚴等其中不通小乘故",
    "X58n0995_003:0206c03": "云本來不見說三乘小乘等復說九世該於前後",
    "X58n0995_003:0206c04": "故云自在演說無盡等此約普賢教分者謂緣起",
    "X58n0995_003:0206c05": "因門普賢融通境界也見聞及解行者解行生與",
    "X58n0995_003:0206c06": "見聞生餘義前文累釋。",
    "X58n0995_003:0206c07": "十或有眾生至餘可准知。",
    "X58n0995_003:0206c08": "釋曰此亦本末同時門中第三一乘位也但前門",
    "X58n0995_003:0206c09": "約見聞解行二生此約證入則觀果海難思因果",
    "X58n0995_003:0206c10": "圓融炳然齊現竝為別教一乘耳性海隨緣者謂",
    "X58n0995_003:0206c11": "性起一多之緣更無異事者竝為德用故是故諸",
    "X58n0995_003:0206c12": "教等者就此門中緣起亦成性起故難思而不可",
    "X58n0995_003:0206c13": "說也此上十門起亦有緒初小乘定性次迴小入",
    "X58n0995_003:0206c14": "大大屬於權迴權入實實通於漸迴漸入頓頓由",
    "X58n0995_003:0206c15": "帶漸然後頓悟幽靈未免形對三乘故列三乘定",
    "X58n0995_003:0206c16": "性次之遂乃會三歸同以同參別別因具足別果",
    "X58n0995_003:0206c17": "圓彰起意既然未審以此十門化儀對于化法五",
    "X58n0995_003:0206c18": "教通局如何答曰或一門而具多教則門通而教",
    "X58n0995_003:0206c19": "局或一教而具多門則教通而門局是以化儀約",
    "X58n0995_003:0206c20": "通相從始既終或無異說化法約別相指法逗機",
    "X58n0995_003:0206c21": "隨根悟入若約喻者化儀如醫方化法如良藥准",
    "X58n0995_003:0206c22": "以思之。",
    "X58n0995_003:0206c23": "第八施設異相至何者十異。",
    "X58n0995_003:0206c24": "釋曰標章總徵也然相依法現法既融通相非一",
    "X58n0995_003:0207a01": "准故曰繁多總其機要為此十門十十圓收故顯",
    "X58n0995_003:0207a02": "無盡便揀三乘事儀定相耳。",
    "X58n0995_003:0207a03": "一者時異至及聖處說也。",
    "X58n0995_003:0207a04": "釋曰若據心冥至道混一古今法界無生本亡時",
    "X58n0995_003:0207a05": "分今以無時之時以顯一乘三乘之時異也猶如",
    "X58n0995_003:0207a06": "日出喻初時先照高山喻被上機等者更等餘文",
    "X58n0995_003:0207a07": "謂次照黑山平原等却屬三乘之喻故此不引此",
    "X58n0995_003:0207a08": "示法勝者一乘殊特高玅法故在初時即第二七",
    "X58n0995_003:0207a09": "日及勝處說者不離覺樹稱所證而極說也。",
    "X58n0995_003:0207a10": "若爾何故至一切劫等也。",
    "X58n0995_003:0207a11": "釋曰若爾下躡上論文在初時勝說也思惟因緣",
    "X58n0995_003:0207a12": "行者據受法樂觀機而答釋也又此即是時因陀",
    "X58n0995_003:0207a13": "羅網等者亦通伏難恐彼難云況大經無涯之說",
    "X58n0995_003:0207a14": "念劫圓融何局第二七日耶故此通云耳欲明時",
    "X58n0995_003:0207a15": "因陀羅網之相具有十時初唯一念二盡七日三",
    "X58n0995_003:0207a16": "徧三際四攝同類劫五收異類劫六以念攝劫七",
    "X58n0995_003:0207a17": "劫念重收八異類界時九彼此相入十以本收末",
    "X58n0995_003:0207a18": "於此十時恒演此經又此十種隨一圓收重重無",
    "X58n0995_003:0207a19": "盡故云時因陀羅網等即攝一切時若前若後三",
    "X58n0995_003:0207a20": "乘等不爾者時劫不融故時不定故者或三七日",
    "X58n0995_003:0207a21": "或六七日或一年等隨見聞故。",
    "X58n0995_003:0207a22": "二者處異至一切處等。",
    "X58n0995_003:0207a23": "釋曰夫智窮真際能所兩亡假說依真而非國土",
    "X58n0995_003:0207a24": "況真非事外不壞所依以上無時之時徧非處之",
    "X58n0995_003:0207b01": "處故論處異要在蓮華藏界則華能含實故云藏",
    "X58n0995_003:0207b02": "類依中含正耳眾寶莊嚴菩提樹下者謂菩提樹",
    "X58n0995_003:0207b03": "摩尼為幹寶葉扶疎等則攝七處八會者謂此閻",
    "X58n0995_003:0207b04": "浮七處八會而周法界故攝人間三處天上四處",
    "X58n0995_003:0207b05": "故七晉經但有八會若約唐經則菩提場一處為",
    "X58n0995_003:0207b06": "能攝餘八會為所攝不動道樹徧昇六天等者六",
    "X58n0995_003:0207b07": "欲天也謂此舍那法界身雲無障礙故常在此處",
    "X58n0995_003:0207b08": "即他處故遠在他方恒住此故身不分異亦非一",
    "X58n0995_003:0207b09": "故同時異處一身圓滿皆全現故又此華藏世界",
    "X58n0995_003:0207b10": "通因陀羅等者應具十處初此閻浮二周百億三",
    "X58n0995_003:0207b11": "盡十方四徧塵道五通異界六該別塵七歸華藏",
    "X58n0995_003:0207b12": "八重攝剎九猶帝網十餘佛同此上十處共為緣",
    "X58n0995_003:0207b13": "起舉一全收方見重重涉入如帝網之交光故須",
    "X58n0995_003:0207b14": "具十方明其相矣周側諸塵同第四徧塵道也三",
    "X58n0995_003:0207b15": "乘等在娑婆界者謂染淨不融故或曰華藏既能",
    "X58n0995_003:0207b16": "重重涉入豈容娑婆在外而不融通耶答感華藏",
    "X58n0995_003:0207b17": "者對娑婆而現華藏感娑婆者對華藏而現娑婆",
    "X58n0995_003:0207b18": "雖法本融通機性優劣故也。",
    "X58n0995_003:0207b19": "問若爾何故至淨土中說耶。",
    "X58n0995_003:0207b20": "釋曰躡上融通而難受用也。",
    "X58n0995_003:0207b21": "答彼經但至餘義准知。",
    "X58n0995_003:0207b22": "釋曰彼經至受用土中分染淨也此三乘下約教",
    "X58n0995_003:0207b23": "相也若此華嚴下明染淨融通故不分內外之異",
    "X58n0995_003:0207b24": "十八種圓滿者謂如是顯示清淨佛土顯色圓滿",
    "X58n0995_003:0207c01": "形色圓滿分量圓滿方所圓滿因圓果滿圓滿主",
    "X58n0995_003:0207c02": "圓滿輔翼圓滿春屬圓滿任持圓滿事業圓滿攝",
    "X58n0995_003:0207c03": "益圓滿無畏圓滿住處圓滿路圓滿乘圓滿門圓",
    "X58n0995_003:0207c04": "滿依持圓滿。",
    "X58n0995_003:0207c05": "三者主異至餘義准知。",
    "X58n0995_003:0207c06": "釋曰盧舍那此云光明徧照身智二光徧照法界",
    "X58n0995_003:0207c07": "故亦云廣大生息十身佛者融三世間以為十身",
    "X58n0995_003:0207c08": "及無盡三世間謂智證覺眾生器世間此三圓融",
    "X58n0995_003:0207c09": "故云無盡剎說者盧舍那品云諸寶羅網相加摩",
    "X58n0995_003:0207c10": "演佛音聲常不絕眾生說者彼品云以一切眾生",
    "X58n0995_003:0207c11": "言音入佛音聲法門教化一切說者以一切法中",
    "X58n0995_003:0207c12": "皆出聲說法故。",
    "X58n0995_003:0207c13": "四者眾異至大小二眾等。",
    "X58n0995_003:0207c14": "釋曰眾異者嚴會眾也普賢等是同生眾有一諸",
    "X58n0995_003:0207c15": "神王眾是異生眾有三十九一一眾類各過世界",
    "X58n0995_003:0207c16": "微塵數等竝是道力隨緣殊形異現俯同世間現",
    "X58n0995_003:0207c17": "隨類生身即是生世間之身莊嚴盧舍那佛大眾",
    "X58n0995_003:0207c18": "法會故云及佛境界中也不同三等眾此約引攝",
    "X58n0995_003:0207c19": "以大引小故列二眾也。",
    "X58n0995_003:0207c20": "問若爾何故至聲聞眾耶。",
    "X58n0995_003:0207c21": "釋曰躡前嚴會眾唯同異二眾竝絕聲聞故異三",
    "X58n0995_003:0207c22": "乘及乎第九逝多林重閣會中却有聲聞豈不前",
    "X58n0995_003:0207c23": "後相違耶故有斯問。",
    "X58n0995_003:0207c24": "答彼中初列聲聞至故作是說也。",
    "X58n0995_003:0208a01": "釋曰列此聲聞但是菩薩示現有其二意一寄對",
    "X58n0995_003:0208a02": "顯法如聾盲者彰其絕分警餘眾故二會外所攝",
    "X58n0995_003:0208a03": "六千比丘者知可迴心故亦通當機但是迴心羅",
    "X58n0995_003:0208a04": "漢與菩薩無殊未乖列眾耳。",
    "X58n0995_003:0208a05": "五者所依異至後得智出。",
    "X58n0995_003:0208a06": "釋曰謂此定體包含無外德用齊彰故一乘經依",
    "X58n0995_003:0208a07": "此而說三乘後得智出者謂依勝流真如出根本",
    "X58n0995_003:0208a08": "智從根本智出後得智從後得智流出三乘十二",
    "X58n0995_003:0208a09": "分教或更流出大悲心於大悲心中方流聲教。",
    "X58n0995_003:0208a10": "六者說異至該通等也。",
    "X58n0995_003:0208a11": "釋曰此方說等者如說性起品竟十方一一各有",
    "X58n0995_003:0208a12": "八十不可說百千億那由他佛剎微塵數菩薩同",
    "X58n0995_003:0208a13": "名普賢各從本國來此作證皆云我等佛所亦說",
    "X58n0995_003:0208a14": "此法與此不殊性起既爾餘會餘品例然故云多",
    "X58n0995_003:0208a15": "文多句亦皆徧等三乘等教無結通之文者蓋隨",
    "X58n0995_003:0208a16": "宜所談非通方之說也。",
    "X58n0995_003:0208a17": "七者位異至餘如下說。",
    "X58n0995_003:0208a18": "釋曰聖人之大寶曰位若無此位行無成故此有",
    "X58n0995_003:0208a19": "二種一行布門立位差別故云上下二圓融門一",
    "X58n0995_003:0208a20": "位即攝一切位故云皆齊仍一一位中攝一切位",
    "X58n0995_003:0208a21": "然有二門一諸位相是門則一切位是一位故十",
    "X58n0995_003:0208a22": "信滿處即便成佛二諸位相資門則一位中具一",
    "X58n0995_003:0208a23": "切位如十信中有十住乃至十地又十地云在於",
    "X58n0995_003:0208a24": "一地普攝一切諸地功德餘如下者行位分齊中",
    "X58n0995_003:0208b01": "明之。",
    "X58n0995_003:0208b02": "八者行異至餘如下說。",
    "X58n0995_003:0208b03": "釋曰謂隨下約位明行如東下依處顯修又一下",
    "X58n0995_003:0208b04": "圓融無礙三乘下漸次修證六位者前開十信後",
    "X58n0995_003:0208b05": "開等覺定散者入定出定之殊謂定散二善也雖",
    "X58n0995_003:0208b06": "狀其名非同三乘之隔歷故竝一時修如東方常",
    "X58n0995_003:0208b07": "入定者東方入正定也西方常供養佛者西方從",
    "X58n0995_003:0208b08": "定起也隱顯俱成故云亦不分身一時皆徧滿矣",
    "X58n0995_003:0208b09": "更無優劣者良以此宗修證一時故地前地上不",
    "X58n0995_003:0208b10": "分淺深之異又一行即一切行等者謂若起一普",
    "X58n0995_003:0208b11": "賢行時即徧一切行位一切德一切法一切處一",
    "X58n0995_003:0208b12": "切時一切因一切果窮盡法界具足一切涉入重",
    "X58n0995_003:0208b13": "重故通因陀羅網三乘地上各有分齊者前地不",
    "X58n0995_003:0208b14": "知後地功德何以故分破分顯故況地前者以深",
    "X58n0995_003:0208b15": "而況淺以斷而況伏也。",
    "X58n0995_003:0208b16": "九者法門異至廣如經說。",
    "X58n0995_003:0208b17": "釋曰此上所列十門法者葢以增減者為三乘之",
    "X58n0995_003:0208b18": "權圓彰者為一乘之實何以故謂三乘宗中以無",
    "X58n0995_003:0208b19": "窮為過故局增減一乘宗中宗尚無盡故談十十",
    "X58n0995_003:0208b20": "以顯無窮其於名相慮繁不載也。",
    "X58n0995_003:0208b21": "十者事異至餘準知(第八門竟後有所詮義理矣二門成中下二卷畢十門)。",
    "X58n0995_003:0208b22": "釋曰隨有舍林等者謂華香雲樹即法界之法門",
    "X58n0995_003:0208b23": "剎土眾生本十身之體所以逝多林重閣忽然廣",
    "X58n0995_003:0208b24": "博三種莊嚴園林重閣虗空也以此三種之現相",
    "X58n0995_003:0208c01": "答彼海會之疑問豈非法門耶故云皆是或是行",
    "X58n0995_003:0208c02": "位者令彼海會頓證法界故或教義等普賢文殊",
    "X58n0995_003:0208c03": "依此開發故而不壞其事者壞相而作非不思議",
    "X58n0995_003:0208c04": "故仍一一塵中皆具足法界者經云華藏世界所",
    "X58n0995_003:0208c05": "有塵一一塵中見法界即斯義也隨一事起皆悉",
    "X58n0995_003:0208c06": "如是者例餘一切也則法法皆彼此該收塵塵悉",
    "X58n0995_003:0208c07": "包偏互入者矣三乘但可說即空者幻有也則真",
    "X58n0995_003:0208c08": "如等妙有也幻有為三乘之權妙有為三乘之實",
    "X58n0995_003:0208c09": "並非一乘故不同此也又若以神通等者此顯示",
    "X58n0995_003:0208c10": "三乘果門業用故云神通暫現此如楞嚴塵含寶",
    "X58n0995_003:0208c11": "剎淨名芥納須彌是也非是彼法自恒如是者揀",
    "X58n0995_003:0208c12": "非德相法爾如然也言後有所詮義理二門成中",
    "X58n0995_003:0208c13": "下二卷者觀此之文則所詮差別在前應為中卷",
    "X58n0995_003:0208c14": "義理分齊屬後合為下卷清涼亦云約所詮辨異",
    "X58n0995_003:0208c15": "然賢首義分齊內第二卷中廣明由是徑山寫本",
    "X58n0995_003:0208c16": "海東印章皆以所詮差別居第九為中卷義理分",
    "X58n0995_003:0208c17": "齊居第十作下卷與夫清涼指文同于一揆若究",
    "X58n0995_003:0208c18": "賢首之意既以華嚴一乘標題故以一乘之義理",
    "X58n0995_003:0208c19": "貫其初後今之偏文從於古也近見題卷不根祖",
    "X58n0995_003:0208c20": "訓輙有遷移紊亂列章義門失緒得不謹歟。",
    "X58n0995_003:0208c22": "華嚴一乘分齊章義苑疏卷第三"
}