{
    "X63n1240_002:0246c09": "溈山警策句釋記卷下",
    "X63n1240_002:0246c11": "&#x7CA4;東鼎湖山沙門釋 弘贊在&#x7299; 註",
    "X63n1240_002:0246c12": "門人比丘 開詗 記",
    "X63n1240_002:0246c13": "△二示法三[0246c13] 一道行。二禪教。三結勸。△一道行六",
    "X63n1240_002:0246c14": "[0246c14] 一立行。二懲誡。三求道。四擇友。五結誨。六潛修。○",
    "X63n1240_002:0246c15": "一立行",
    "X63n1240_002:0246c16": "[0246c16] 夫出家者。發足超方。心形異俗。紹隆聖種。震懾魔軍。",
    "X63n1240_002:0246c17": "用報四恩。拔濟三有。",
    "X63n1240_002:0246c18": "[0246c18] 初句標宗。次句超塵。三句入聖。四句繼聖。五句降",
    "X63n1240_002:0246c19": "魔。六句報德。七句利生。以德備故能摧惡而安善",
    "X63n1240_002:0246c20": "也。夫出家者。出家有二。一出世俗家。足離塵俗。遠",
    "X63n1240_002:0246c21": "參知識。二出煩惱家。斷妄證真。頓超三有。發足超",
    "X63n1240_002:0246c22": "方者。謂從初發心。即當履踐大方。勿滯時流小徑。",
    "X63n1240_002:0246c23": "以階級不循。乃曰超方。心形異俗者。外則圓頂方",
    "X63n1240_002:0246c24": "袍相同如來。內則背塵合覺。心齊佛慧。紹隆聖種",
    "X63n1240_002:0247a01": "者。續佛慧命。繼踵如來。宣揚正教。三寶由是興崇。",
    "X63n1240_002:0247a02": "震懾魔軍者。德高慧廣。則&#x7FA3;邪驚懾。說法弘道。則",
    "X63n1240_002:0247a03": "魔膽震落。用報四恩者。立身行道。以報親恩。德盈",
    "X63n1240_002:0247a04": "道大。自然福被四恩。一國王恩。二父母恩。三師友",
    "X63n1240_002:0247a05": "恩。四檀越恩。&#x39DE;濟三有者。一切眾生&#x8EAD;荒五欲。沉",
    "X63n1240_002:0247a06": "溺愛河。說法教化。令出苦津。超登彼岸。",
    "X63n1240_002:0247a07": "[0247a07] 記曰。懾者怖也。伏也。大方者。道經云。大方無隅。今",
    "X63n1240_002:0247a08": "借況真理無際。以初出家。須踐實際之大理。勿滯",
    "X63n1240_002:0247a09": "時俗。及小乘之蹊徑也。國王是水土之恩。以一切",
    "X63n1240_002:0247a10": "水土。皆屬國王故。又蒙治化之力。無強弱凌逼之",
    "X63n1240_002:0247a11": "憂。而得安修道業。恩豈小哉。父母是生成養育之",
    "X63n1240_002:0247a12": "恩。如昊天之罔極。復聽出家修道。恩莫大焉。師友",
    "X63n1240_002:0247a13": "恩者。師有生長戒身慧命教誨之恩。友有善成講",
    "X63n1240_002:0247a14": "明開發之德。斯出世之恩德。孰可比哉。檀越有供",
    "X63n1240_002:0247a15": "給之恩。令得身安辦道。恩非小也。或有以佛。替師",
    "X63n1240_002:0247a16": "友為四恩。菩薩以三寶眾生。替師友檀越為四恩。",
    "X63n1240_002:0247a17": "○二懲誡",
    "X63n1240_002:0247a18": "[0247a18] 若不如此。濫廁僧倫。",
    "X63n1240_002:0247a19": "[0247a19] 上句違修。下句混法。謂不如上修履。混入法眾。非",
    "X63n1240_002:0247a20": "僧非俗。罪若彌天。如驢混入牛中。皮毛雖似。頭角",
    "X63n1240_002:0247a21": "不同。而鳴聲亦異也。",
    "X63n1240_002:0247a22": "[0247a22] 記曰。濫謂汎濫。廁謂混雜也。有五尺之身。而無智",
    "X63n1240_002:0247a23": "慧。佛謂之痴僧。有三寸之舌。而不能說法。佛謂之",
    "X63n1240_002:0247a24": "啞羊僧。非俗非僧。佛謂之鳥鼠僧。亦曰禿居士。佛",
    "X63n1240_002:0247b01": "言。云何賊人。假我衣服。裨販如來。造種種業。此正",
    "X63n1240_002:0247b02": "所謂濫廁者也。",
    "X63n1240_002:0247b03": "[0247b03] 言行荒疏。&#x8657;霑信施。",
    "X63n1240_002:0247b04": "[0247b04] 上句解行失。下句信施失。言行不淳。是曰荒&#x758E;。無",
    "X63n1240_002:0247b05": "德以報施者之恩。故曰&#x8657;霑。古哲云。道德不修。衣",
    "X63n1240_002:0247b06": "食斯費。此之謂焉。",
    "X63n1240_002:0247b07": "[0247b07] 記曰。言是言說。即解也。行即修履。荒是荒蕪。&#x758E;謂",
    "X63n1240_002:0247b08": "&#x758E;散。亦略也。既無行解之德。施不獲福。是曰信施",
    "X63n1240_002:0247b09": "失。",
    "X63n1240_002:0247b10": "[0247b10] 昔年行處。寸步不移。恍惚一生。將何憑恃。",
    "X63n1240_002:0247b11": "[0247b11] 上二句舊習不忘。下二句無善可記。昔年是舊時。",
    "X63n1240_002:0247b12": "行處是心之所履諸惑習染。此有二種。一是過去",
    "X63n1240_002:0247b13": "無始之無明。二是日前之熏習。寸步不移者。謂於",
    "X63n1240_002:0247b14": "諸習曾未一念捨過自新。恍惚一生等者。謂無潛",
    "X63n1240_002:0247b15": "神玄默之照。終日心逐塵境。不覺月往年來。無善",
    "X63n1240_002:0247b16": "可憑。無功可恃。大智律師云。追遠報恩。棄儒從釋。",
    "X63n1240_002:0247b17": "刮磨舊習。洗滌世緣。截斷眾流。壁立千仞。文章筆",
    "X63n1240_002:0247b18": "硯。盡把焚除。雪月風花。無勞嘲&#x548F;。酒色財氣。更莫",
    "X63n1240_002:0247b19": "回頭。聲利榮華。豈須著眼。末流狂妄。正法澆漓。但",
    "X63n1240_002:0247b20": "欲變形。何&#x751E;涉道。雖云捨俗。俗習不除。盡說出塵。",
    "X63n1240_002:0247b21": "塵緣不斷。纔親講肆。擬作闍梨。未入叢林。望為長",
    "X63n1240_002:0247b22": "老。避溺投火。豈覺盲癡。&#x5374;步求前。實為顛倒。",
    "X63n1240_002:0247b23": "[0247b23] 記曰。恍惚。昏懵也。",
    "X63n1240_002:0247b24": "[0247b24] 況乃堂堂僧相。容貌可觀。皆是宿植善根。感斯異報。",
    "X63n1240_002:0247c01": "[0247c01] 上二句是現在果。下二句明果由因至。況乃者。發",
    "X63n1240_002:0247c02": "語之詞。堂堂僧相者。堂容也。明也。謂具佛容儀。超",
    "X63n1240_002:0247c03": "塵獨步。人天師匠。巍巍僧寶也。容貌可觀者。六情",
    "X63n1240_002:0247c04": "收攝。五官無妄。威儀具足。不預常流。見者欣仰。故",
    "X63n1240_002:0247c05": "曰可觀。皆是宿植善根感斯異報者。&#x8462;由宿世種",
    "X63n1240_002:0247c06": "植良因。今生感得如斯超塵越俗之奇報。豈不異",
    "X63n1240_002:0247c07": "乎哉。",
    "X63n1240_002:0247c08": "[0247c08] 記曰。五官。謂口鼻耳目形也。",
    "X63n1240_002:0247c09": "[0247c09] 便擬端然拱手。不貴寸陰。事業不勤。功果無因克就。",
    "X63n1240_002:0247c10": "[0247c10] 上二句坐喪光陰。下二句因無果失。便擬端然拱",
    "X63n1240_002:0247c11": "手等者。古人重寸陰。而輕尺璧。一日不作。一日不",
    "X63n1240_002:0247c12": "食。我等何人。端然拱手。而不修福慧者乎。事業不",
    "X63n1240_002:0247c13": "勤者。事業即戒定慧諸善行也。不勤。謂無勝進也。",
    "X63n1240_002:0247c14": "行既不勤。功無能就。而福智之果。失其因矣。",
    "X63n1240_002:0247c15": "[0247c15] 記曰。雲峰禪師云。今時後生。纔入眾來。菜不摘一",
    "X63n1240_002:0247c16": "莖。柴不搬一束。十指不沾水。百事不干懷。雖則一",
    "X63n1240_002:0247c17": "期快樂。爭奈三途累身。光陰可惜。時不待人。一朝",
    "X63n1240_002:0247c18": "眼光落地。緇田無一簣之功。鐵圍有陷百刑之痛。",
    "X63n1240_002:0247c19": "偁法師云。端拱無為。安閒不役。徐行金地。高坐華",
    "X63n1240_002:0247c20": "堂。身上衣而口中食。豈易消乎。圓&#x5374;頂而方&#x5374;袍。",
    "X63n1240_002:0247c21": "為何事也。袈裟下失&#x5374;人身。實為苦也。泥犁裏受",
    "X63n1240_002:0247c22": "諸異報。可謂屈焉。",
    "X63n1240_002:0247c23": "[0247c23] 豈可一生空過。抑亦來業無裨。",
    "X63n1240_002:0247c24": "[0247c24] 上句因失。下句果失。不修福慧。是為空過。豈惟今",
    "X63n1240_002:0248a01": "生空過無有所得。然亦將來。行業無所補益也。",
    "X63n1240_002:0248a02": "[0248a02] 記曰。將來者後來也。",
    "X63n1240_002:0248a03": "○三求道",
    "X63n1240_002:0248a04": "[0248a04] 辭親決志披緇。意欲等超何所。曉夕思忖。豈可遷延",
    "X63n1240_002:0248a05": "過時。",
    "X63n1240_002:0248a06": "[0248a06] 初句彰本。次句徵問。後二句思本慕道。辭親決志",
    "X63n1240_002:0248a07": "披緇者。發勇猛心而辭雙親立決定志而入大道",
    "X63n1240_002:0248a08": "也。意欲者。心所希望也。等超何所者。為超何階級。",
    "X63n1240_002:0248a09": "等何佛祖也。曉夕思忖等者心地未明。生死呼吸",
    "X63n1240_002:0248a10": "靜地裏思量。寧不著忙。而可遷延過時。&#x8657;度光陰",
    "X63n1240_002:0248a11": "者哉。",
    "X63n1240_002:0248a12": "[0248a12] 記曰。頓悟即超階。情忘即等佛。寶林傳云。楊衒之",
    "X63n1240_002:0248a13": "問達磨云。西國相承稱祖者何義。磨曰。明佛心宗",
    "X63n1240_002:0248a14": "行解相應。名為祖師。緇音支。是黑紺色。即壞色衣",
    "X63n1240_002:0248a15": "乃沙門所著之服。非五大色也。紺者。青含赤也。",
    "X63n1240_002:0248a16": "[0248a16] 心期佛法棟梁。用作後來龜鏡。常以如此。未能少分",
    "X63n1240_002:0248a17": "相應。",
    "X63n1240_002:0248a18": "[0248a18] 上二句立願垂範。三句志願恒存。四句行解未備。",
    "X63n1240_002:0248a19": "又三句是縱。四句是奪。心期佛法棟梁者。發心立",
    "X63n1240_002:0248a20": "願荷持如來正法。用作後來龜鏡者。垂範來學。龜",
    "X63n1240_002:0248a21": "鏡。即師範義。以龜能卜知去來之事。鏡能鑒照現",
    "X63n1240_002:0248a22": "前美惡。常以如此者。志願不忘也。未能少分相應",
    "X63n1240_002:0248a23": "者。雖具志願。而行解未備。必須行解相稱。願始不",
    "X63n1240_002:0248a24": "&#x8657;。若有行無願。其行即孤。有願無行。其願必&#x8657;。行",
    "X63n1240_002:0248b01": "願雙全。始曰相應。",
    "X63n1240_002:0248b02": "[0248b02] 記曰。屋脊柱曰棟。負棟曰梁。皆能荷負堂屋之謂。",
    "X63n1240_002:0248b03": "今借言師匠能為法門棟梁。以佛法二寶。皆藉僧",
    "X63n1240_002:0248b04": "弘。故曰人能弘道。非道弘人。是也。",
    "X63n1240_002:0248b05": "[0248b05] 出言須涉於典章。譚說乃傍於稽古。形儀挺特。意氣",
    "X63n1240_002:0248b06": "高閒。",
    "X63n1240_002:0248b07": "[0248b07] 上二句言說有本。下二句身心超卓。謂言須合典。",
    "X63n1240_002:0248b08": "譚要宗古。不可臆見。如同魔說。然解備則言說無",
    "X63n1240_002:0248b09": "謬。行充乃挺特高閒。又內蘊般若。心閒一境名利",
    "X63n1240_002:0248b10": "聲色。莫能動其志。恒以道自處。故曰意氣高閒。外",
    "X63n1240_002:0248b11": "具德相。不預凡流。超&#x7FA3;拔萃。是為形儀挺特。",
    "X63n1240_002:0248b12": "[0248b12] 記曰。高僧法安是其人也。安身長八尺。有三絕。一",
    "X63n1240_002:0248b13": "風儀挺特。二解義窮深。三精進潔己。景德雲法師",
    "X63n1240_002:0248b14": "曰。游三藏之教海。玩六經之詞林。言不妄談。語有",
    "X63n1240_002:0248b15": "典據。此之謂焉。典謂典籍。即諸經律也。章謂章註",
    "X63n1240_002:0248b16": "即解釋經律之語也。傍謂近傍。稽謂稽考。古謂古",
    "X63n1240_002:0248b17": "德之言句也。",
    "X63n1240_002:0248b18": "○四擇友",
    "X63n1240_002:0248b19": "[0248b19] 遠行要假良朋。數數清於耳目。住止必須擇伴。時時",
    "X63n1240_002:0248b20": "聞於未聞。故云。生我者父母。成我者朋友。",
    "X63n1240_002:0248b21": "[0248b21] 上二句行藉友益。次二句居須伴利。後二句生成",
    "X63n1240_002:0248b22": "之德。謂行要良朋。數以利益之言。清於耳目。居須",
    "X63n1240_002:0248b23": "善伴。時以未所聞法。而令聞之。耳目清則見地正。",
    "X63n1240_002:0248b24": "聞未聞則勝解生。解生則悟入無生。見正則不受",
    "X63n1240_002:0248c01": "渠瞞。是故父母有生身之恩。師友有成立之德。所",
    "X63n1240_002:0248c02": "以聞思悟入。成長法身。實由師友之力也。",
    "X63n1240_002:0248c03": "[0248c03] 記曰。假者。藉也。良朋者。義友也。又同門曰朋。同志",
    "X63n1240_002:0248c04": "相交曰友。擇伴者。家語云。君子居必擇眾。遊必擇",
    "X63n1240_002:0248c05": "方。文中禮樂云。君子先擇而後交。故寡尤。小人先",
    "X63n1240_002:0248c06": "交。而後擇。故多怨。若擇其善者而從之。見賢而思",
    "X63n1240_002:0248c07": "齊之。是為善擇益友。如捨緣銘云。邪師惡友。畏若",
    "X63n1240_002:0248c08": "狼虎。善導良朋。親如父母。低心似地。緘口如愚。摧",
    "X63n1240_002:0248c09": "挫我人。消停意氣。永嘉云。博問先知。決擇之次。如",
    "X63n1240_002:0248c10": "履輕水。必須側耳目而奉玄音。肅情塵而賞幽致。",
    "X63n1240_002:0248c11": "忘言晏旨。濯慮&#x98E1;微。夕惕朝詢。不濫絲髮。如是則",
    "X63n1240_002:0248c12": "乃可潛形山谷。寂累絕&#x7FA3;哉。",
    "X63n1240_002:0248c13": "[0248c13] 親附善者。如霧露中行。雖不濕衣。時時有潤。",
    "X63n1240_002:0248c14": "[0248c14] 上句是親善。下三句喻善益。親附。猶親近也。善者",
    "X63n1240_002:0248c15": "乃善知識諸良朋也。霧露喻善友。行喻親附。不濕",
    "X63n1240_002:0248c16": "衣。喻未證。有潤喻善益。謂親近善者。雖不立證無",
    "X63n1240_002:0248c17": "生。而朝聞夕益。足以潤澤心田。如本行經佛說偈",
    "X63n1240_002:0248c18": "曰。若有手執沉水香。及以麝香藿香等。須臾執持",
    "X63n1240_002:0248c19": "香自染。親附善友亦復然。若人親近善知識。隨順",
    "X63n1240_002:0248c20": "彼等所業行。雖不現證世間利。未來當得盡苦因。",
    "X63n1240_002:0248c21": "又與善師相值者。得免眾苦。與惡師相值者。則習",
    "X63n1240_002:0248c22": "惡事。不離眾禍。示語後世之人。不可不慎。",
    "X63n1240_002:0248c23": "[0248c23] 記曰。朋友相資曰麗澤。謂彼此交潤。猶雨澤也。宗",
    "X63n1240_002:0248c24": "鏡云。雖有世智。若無勝友。常迷道故。未能自悟。要",
    "X63n1240_002:0249a01": "須良友也。善知識者。聞名為知。見形為識。是人益",
    "X63n1240_002:0249a02": "我菩提之道。名善知識。惡師者。如河北空人。無禁",
    "X63n1240_002:0249a03": "捉蛇。阿梨吒比丘等是也。",
    "X63n1240_002:0249a04": "[0249a04] 狎習惡者。長惡知見。曉夕造惡。即目交報。歿後沉淪。",
    "X63n1240_002:0249a05": "一失人身。萬劫不復。",
    "X63n1240_002:0249a06": "[0249a06] 上句近惡。下六句明惡過失。又第二句是惡見。第",
    "X63n1240_002:0249a07": "三句是惡因。第四句是現報。第五句是生報。第七",
    "X63n1240_002:0249a08": "句是後報。狎習者。親近薰習也。惡者即惡知識不",
    "X63n1240_002:0249a09": "善之友也。長惡知見者。由被熏故。增長惡覺。不正",
    "X63n1240_002:0249a10": "之見。故經云。無知無善識。惡友損正行。蜘蛛落乳",
    "X63n1240_002:0249a11": "中。是乳轉成毒。曉夕造惡者。見既不正。終日惟造",
    "X63n1240_002:0249a12": "不善之業。即目交報者。業因已積。惡果斯至。因果",
    "X63n1240_002:0249a13": "不亡。故即目前交報。歿後沉淪者。死墮三途也。如",
    "X63n1240_002:0249a14": "佛所說。若人親近惡知識。現世不得好名稱。必以",
    "X63n1240_002:0249a15": "惡友相親近。當來亦墮阿鼻獄。一失人身者。從此",
    "X63n1240_002:0249a16": "失&#x5374;人道也。萬劫不復者。惡因非一。惡果難盡。故",
    "X63n1240_002:0249a17": "得人身如爪上土。墮落三途猶大地坭。得人身者。",
    "X63n1240_002:0249a18": "如龜值穴。可不艱哉。",
    "X63n1240_002:0249a19": "[0249a19] 記曰。現報者。今生作善作惡即今生現受其報。生",
    "X63n1240_002:0249a20": "報者。今生所作善惡。來生方報。後報者。今生所作",
    "X63n1240_002:0249a21": "善惡。來生未報。於後後生。乃至百劫千生方報。業",
    "X63n1240_002:0249a22": "因即三毒十惡。猶此因故。便感當來地獄餓鬼畜",
    "X63n1240_002:0249a23": "生惡果也。地獄日長。壽命難盡。罪若未畢。此界壞",
    "X63n1240_002:0249a24": "時。復寄他方。地獄罪報若盡。更生餓鬼。壽亦無窮。",
    "X63n1240_002:0249b01": "復生畜生。牛馬禽獸魚鱉等形。受身非一。故云萬",
    "X63n1240_002:0249b02": "劫難復值穴者。經譬人身難得。如巨海內。有一楂",
    "X63n1240_002:0249b03": "穴。隨風東西。海中有一盲龜。過一百年。一舉頭。欲",
    "X63n1240_002:0249b04": "穿楂穴。海既無涯。木隨風漂。龜復無目。百年一出。",
    "X63n1240_002:0249b05": "而欲值之。豈可得哉。楂音茶。水中浮木也。",
    "X63n1240_002:0249b06": "○五結誨",
    "X63n1240_002:0249b07": "[0249b07] 忠言逆耳。豈不銘心者哉。",
    "X63n1240_002:0249b08": "[0249b08] 上句示誨。下句勸持。古云。苦口正是良藥。逆耳必",
    "X63n1240_002:0249b09": "是忠言。大師如此婆心激切。鐵石人也汗流。其有",
    "X63n1240_002:0249b10": "血性者。可不大生慚愧。銘刻心腑。為終身龜鑒哉。",
    "X63n1240_002:0249b11": "○六潛修",
    "X63n1240_002:0249b12": "[0249b12] 便能澡心育德。晦跡韜名。蘊素精神。喧囂止絕。",
    "X63n1240_002:0249b13": "[0249b13] 上二句內濯外晦。下二句內蘊外絕。夫欲淨心培",
    "X63n1240_002:0249b14": "德。必須遁跡&#x7070;名。蘊潔澄神。非喧囂止絕莫能。澡",
    "X63n1240_002:0249b15": "心則惑習便除。育德而道自高。精神蘊。則六根澹",
    "X63n1240_002:0249b16": "然。喧囂絕。則寂慮寧神。名跡晦。而人神莫測。水邊",
    "X63n1240_002:0249b17": "林下。長養聖胎。斯之謂歟。",
    "X63n1240_002:0249b18": "[0249b18] 記曰。澡育蘊習。是內因自力。晦韜止絕。是外緣助",
    "X63n1240_002:0249b19": "力。然真如體性。本自&#x8657;淨。而為無量煩惱垢之所",
    "X63n1240_002:0249b20": "染。若不假內因外緣交熏。種種淘汰。則無由得淨。",
    "X63n1240_002:0249b21": "復本真明。故起信論云。行者為折伏煩惱。故應遠",
    "X63n1240_002:0249b22": "離憒鬧。常處寂靜。修習頭陀等行。溈山云。一念頓",
    "X63n1240_002:0249b23": "悟自理。猶有無始曠劫習氣。未能頓淨。須教渠淨",
    "X63n1240_002:0249b24": "除現業流識。即是修也。不可別有法教渠修行趣",
    "X63n1240_002:0249c01": "向。從聞入理。聞理深妙。心自圓明。不居惑地。以要",
    "X63n1240_002:0249c02": "言之。則實際理地不受一塵。萬行門中不捨一法。",
    "X63n1240_002:0249c03": "若也單刀直入。則聖凡情盡。體露真常。理事不二。",
    "X63n1240_002:0249c04": "即如如佛矣。蘊素精神者。心之最靈曰情。靈而難",
    "X63n1240_002:0249c05": "測曰神。心彌靜而行彌廣。與太&#x8657;而合其德。精神",
    "X63n1240_002:0249c06": "蘊而心愈明。寂而常照。故永嘉云。調古神清風自",
    "X63n1240_002:0249c07": "高。神清慮淨。細而研之。此之謂焉。喧囂止絕者。謂",
    "X63n1240_002:0249c08": "內蘊般若以潔精神。外絕聲色以淨六根。由納忠",
    "X63n1240_002:0249c09": "言。便能如是也。晦跡。猶隱跡也。韜音叨。藏也。囂音",
    "X63n1240_002:0249c10": "鴞。喧&#x9599;也。澹謂澹泊。恬靜無為也。",
    "X63n1240_002:0249c11": "△二禪教二[0249c11] 一禪學。二教理。○一禪學二[0249c11] 一示法。",
    "X63n1240_002:0249c12": "二讚勉。○一示法",
    "X63n1240_002:0249c13": "[0249c13] 若欲參禪學道。頓超方便之門。心契玄津。研幾精要。",
    "X63n1240_002:0249c14": "決擇深奧。啟悟真源。",
    "X63n1240_002:0249c15": "[0249c15] 初二句標宗。第三句得旨。第四五句窮理。第六句",
    "X63n1240_002:0249c16": "達源。又第三句見道。第四五句是操履。即尋流也。",
    "X63n1240_002:0249c17": "第六句悟本。是達源也。參謂參直指之禪。學謂學",
    "X63n1240_002:0249c18": "無上之道。頓超方便之門者。泯絕權乘。不落階級。",
    "X63n1240_002:0249c19": "心契玄津者。一念相應。便與道合。研幾精要者。研",
    "X63n1240_002:0249c20": "覈也。幾心也。幽微也。謂研覈自心至理之幽微。故",
    "X63n1240_002:0249c21": "曰精要。決擇深奧者。以無漏智慧。決斷揀擇。去其",
    "X63n1240_002:0249c22": "麤淺。擇取幽玄。啟悟真源者。窮源極底也。",
    "X63n1240_002:0249c23": "[0249c23] 記曰。方便者。權方宜便。即權乘之教。教有權寔。權",
    "X63n1240_002:0249c24": "則躡事。寔乃窮理。故云窮源。若歷三阿僧祇劫。廣",
    "X63n1240_002:0250a01": "修六度萬行。而證三賢十聖。皆是權乘。思益經云。",
    "X63n1240_002:0250a02": "得諸法正性者。不從一地至一地。故曰不落階級。",
    "X63n1240_002:0250a03": "言一念相應便與道合者。謂若得稱真。則無惑可",
    "X63n1240_002:0250a04": "斷。無理可證。無行可修。無位可得。故曰便與道合。",
    "X63n1240_002:0250a05": "心雖契道。力不自由。見有幻相未除。空塵未脫。應",
    "X63n1240_002:0250a06": "以如幻之智。斷幻惑。證幻理。修幻行。求幻位。故曰",
    "X63n1240_002:0250a07": "研覈自心至理。擇取幽玄。直須斷至無斷。證至無",
    "X63n1240_002:0250a08": "證。方曰窮源極底。圭峰云。然禪定一行。最為神妙。",
    "X63n1240_002:0250a09": "能發起性上無漏智慧。一切妙用萬行萬德。乃至",
    "X63n1240_002:0250a10": "神通光明。皆從定發。故三乘人。欲求聖道。必須修",
    "X63n1240_002:0250a11": "禪。離此無門。離此無路。至於求生淨土。亦修十六",
    "X63n1240_002:0250a12": "觀禪。及念佛三昧。般舟三昧等也。又真性。即不垢",
    "X63n1240_002:0250a13": "不淨。凡聖無差。禪門。則有淺有深。階級殊等。若帶",
    "X63n1240_002:0250a14": "異計。欣上厭下。而修者。是外道禪。若正信因果。亦",
    "X63n1240_002:0250a15": "以欣厭而修者。是凡夫禪。悟我空偏真之理而修",
    "X63n1240_002:0250a16": "者。是小乘禪。悟我法二空。所顯真理而修者。是大",
    "X63n1240_002:0250a17": "乘禪。若頓悟自心。本來清淨。元無煩惱。無漏智性。",
    "X63n1240_002:0250a18": "本自具足。此心即佛。畢竟無異。依此而修者。是最",
    "X63n1240_002:0250a19": "上禪。亦名如來清淨禪。亦名一行三昧。亦名真如",
    "X63n1240_002:0250a20": "三昧。此是一切三昧根本。若能念念修習。自然漸",
    "X63n1240_002:0250a21": "得百千三昧。達磨門下。展轉相傳者。是此禪也。達",
    "X63n1240_002:0250a22": "磨未到。古來高僧。皆依前四禪八定修之。並得功",
    "X63n1240_002:0250a23": "用。天台南嶽。令依三諦之理。修三止三觀。教義雖",
    "X63n1240_002:0250a24": "最玄最妙。然其趣入門戶次第。亦只是前之諸禪",
    "X63n1240_002:0250b01": "行相。獲證三賢十聖之階梯。唯達磨所傳者。頓同",
    "X63n1240_002:0250b02": "佛體。&#x9008;異諸門。故宗習者。難得其旨。得即成佛。疾",
    "X63n1240_002:0250b03": "證菩提。失則成邪。速入途炭。亦隨人之根器。禪名",
    "X63n1240_002:0250b04": "雖同。而門不一。深入一門。皆證道果。如石膏一物。",
    "X63n1240_002:0250b05": "性分冷熱。南石性冷。北石性熱其熱病者。應服南",
    "X63n1240_002:0250b06": "石。其冷病者。應服北石。以愈病為最。出世為要。學",
    "X63n1240_002:0250b07": "者思之。自取決焉。三止者。一體真止。謂體達無明",
    "X63n1240_002:0250b08": "妄想。即實相之真。二方便隨緣止。謂隨緣歷境。安",
    "X63n1240_002:0250b09": "心不動。三離二邊分別止。謂不分別生死涅盤有",
    "X63n1240_002:0250b10": "無之相。三觀者。一空觀。二假觀。三中觀。三諦者。一",
    "X63n1240_002:0250b11": "真諦。二俗諦。三中諦。謂觀一念之心。即具三諦之",
    "X63n1240_002:0250b12": "法。若觀心空。則一切法皆空。即是真諦。若觀心假。",
    "X63n1240_002:0250b13": "則一切法皆假。即是俗諦。若觀心中。則一切法皆",
    "X63n1240_002:0250b14": "中。即是中諦。此之三觀。全由性發。實非修成。故於",
    "X63n1240_002:0250b15": "一心宛有三用。所謂一心三觀是也。又三一無礙。",
    "X63n1240_002:0250b16": "即是圓融三諦。廣如別釋。",
    "X63n1240_002:0250b17": "[0250b17] 博問先知。親近善友。此宗難得其妙。切須子細用心。",
    "X63n1240_002:0250b18": "可中頓悟正因。便是出塵階漸。",
    "X63n1240_002:0250b19": "[0250b19] 初二句參請師友。次二句宗幽理致。後二句悟本",
    "X63n1240_002:0250b20": "惑除。謂此直指之宗。乃心地法門。非麤心淺學者",
    "X63n1240_002:0250b21": "能得其妙。故須參問知識。請益善友。得悟真源。為",
    "X63n1240_002:0250b22": "心地之正因。惑淘業解。塵勞漸出。所謂理雖頓悟。",
    "X63n1240_002:0250b23": "事要漸除是也。",
    "X63n1240_002:0250b24": "[0250b24] 記曰。先知善友。是正緣。欲得正因。必得正緣相助。",
    "X63n1240_002:0250c01": "玄之又玄曰妙。凡聖路絕曰宗幽。言思所不能及",
    "X63n1240_002:0250c02": "曰理致。無窮幽之智曰麤心。非廣參博問曰淺學。",
    "X63n1240_002:0250c03": "永嘉云。應當博問先知。伏膺誠懇。執掌屈膝。整意",
    "X63n1240_002:0250c04": "端容。曉夜忘疲。始終虔仰。折挫身口。蠲矜怠慢。不",
    "X63n1240_002:0250c05": "顧形骸。專精至道者。可謂澄神方寸歟。",
    "X63n1240_002:0250c06": "[0250c06] 此則破三界。二十五有。",
    "X63n1240_002:0250c07": "[0250c07] 上句總標。下句別出。斯明眾生依正二報。約依報",
    "X63n1240_002:0250c08": "則分三界二十五處。論正報則具四生十二類有。",
    "X63n1240_002:0250c09": "此則者。舉上彰下之詞。以頓悟出塵。故破界有。原",
    "X63n1240_002:0250c10": "界因心建。心悟則界破。有從妄立。妄息則有空。故",
    "X63n1240_002:0250c11": "楞嚴經云。諸法所生。唯心所現。一切因果世界微",
    "X63n1240_002:0250c12": "塵。因心成體。一人發真歸源。十方世界。盡成消殞。",
    "X63n1240_002:0250c13": "古德云。若人識得心。大地無寸土。斯則一念頓悟",
    "X63n1240_002:0250c14": "自心。而三界二十五有。了不可得。是為破矣。三界",
    "X63n1240_002:0250c15": "者。欲色。無色。界也。二十五有者。略言三有。廣言九",
    "X63n1240_002:0250c16": "有。二十五有。以破邪遣執。故分而言之。欲界則四",
    "X63n1240_002:0250c17": "洲。四惡趣。及六欲天。色界則四禪。及梵王。無想五",
    "X63n1240_002:0250c18": "淨居天。無色界則四空天。共為二十五有也。然梵",
    "X63n1240_002:0250c19": "王無想。及五淨居。俱在四禪天中。而別出其名者。",
    "X63n1240_002:0250c20": "以外道計梵王為常。是生萬物之主。計無想以無",
    "X63n1240_002:0250c21": "心故。妄謂涅槃。計五淨居。為真解脫。故經論別出",
    "X63n1240_002:0250c22": "此三天。為對破外道之邪計也。",
    "X63n1240_002:0250c23": "[0250c23] 記曰。有云五淨居天中。有大自在天王處。外道之",
    "X63n1240_002:0250c24": "人。計彼天王。能為造化之本。歸之則得解脫。如來",
    "X63n1240_002:0251a01": "為破此見。故別標之。四洲者。東勝身洲。南贍部洲。",
    "X63n1240_002:0251a02": "西牛貨洲。北俱盧洲。四惡趣者。修羅。地獄。餓鬼。畜",
    "X63n1240_002:0251a03": "生。六欲天者。一四王天。二忉利天。三夜摩天。四兜",
    "X63n1240_002:0251a04": "率天。五化樂天。六他化自在天。四空天者。一空處",
    "X63n1240_002:0251a05": "天。二識處天。三無所有處天。四非非想處天。四禪",
    "X63n1240_002:0251a06": "者。初禪有三天。謂梵眾天。梵輔天。梵王天。二禪有",
    "X63n1240_002:0251a07": "三天。謂少光天。無量光天。光音天。三禪有三天。謂",
    "X63n1240_002:0251a08": "少淨天。無量淨天。&#x5FA7;淨天。四禪有九天。謂無雲天。",
    "X63n1240_002:0251a09": "無想天。福生天。廣果天。無煩天。無熱天。善見天。善",
    "X63n1240_002:0251a10": "現天。色究竟天。後五。名五淨居天。乃三果聖人所",
    "X63n1240_002:0251a11": "居。亦云五那含天。梵王天。居初禪二禪中間。無想",
    "X63n1240_002:0251a12": "在第四禪中。言九有者。即九地。以欲界人天鬼畜",
    "X63n1240_002:0251a13": "地獄。總為一地。色界四禪為四地。無色界四空為",
    "X63n1240_002:0251a14": "四地。共為九也。",
    "X63n1240_002:0251a15": "[0251a15] 內外諸法。盡知不實。從心變起。悉是假名。",
    "X63n1240_002:0251a16": "[0251a16] 上二句總相。下二句別相。內則身心。外則器界。又",
    "X63n1240_002:0251a17": "內是四蘊。外是色蘊。四蘊是心。色蘊是身。身即四",
    "X63n1240_002:0251a18": "大所成。心乃六塵緣影。器界是眾生所依之境。即",
    "X63n1240_002:0251a19": "三千大千世界界。數雖多。而不出三界。有情雖眾。",
    "X63n1240_002:0251a20": "而不出二十五有。如此身心器界。悉從妄念而有。",
    "X63n1240_002:0251a21": "妄心無體。分別始生。了此心境元&#x8657;。是知不實。則",
    "X63n1240_002:0251a22": "五蘊身心器界。當下不可得矣。從心變起悉是假",
    "X63n1240_002:0251a23": "名者。謂諸眾生妄認四大為自身相。六塵緣影為",
    "X63n1240_002:0251a24": "自心相。四大假合。無我我所。畢竟是空。而凡夫迷",
    "X63n1240_002:0251b01": "自法身。故執四大為自身相。六塵是境。識體是心。",
    "X63n1240_002:0251b02": "心對根塵。即有緣慮相起。六塵是所緣。妄識是能",
    "X63n1240_002:0251b03": "緣。六塵無實。猶如影像。從識所變。舉體即空。故此",
    "X63n1240_002:0251b04": "緣心本無有實。乃至妄起凡聖見等。故曰悉是假",
    "X63n1240_002:0251b05": "名。如是了達。即知本來心性空淨。具足圓明。惑不",
    "X63n1240_002:0251b06": "能染。智無所淨。&#x8657;寂澄湛。真覺靈明。本非緣慮。而",
    "X63n1240_002:0251b07": "眾生久迷此心。妄認攀緣六塵影像。乍起乍滅&#x8657;",
    "X63n1240_002:0251b08": "妄之念。以為自心。念念隨之。是故輪迴三界二十",
    "X63n1240_002:0251b09": "五有也。",
    "X63n1240_002:0251b10": "[0251b10] 記曰。本來心性既非染淨。云何而為根塵識等所",
    "X63n1240_002:0251b11": "惑。良由眾生。最初不覺心起。與生滅合成阿賴耶",
    "X63n1240_002:0251b12": "識。復由執此為我法。故轉起餘七。成八種識。各由",
    "X63n1240_002:0251b13": "識體。起能見分。由能見故。似外境現。執取此現為",
    "X63n1240_002:0251b14": "定實。故造種種別業共業。故內感自身。外感器界。",
    "X63n1240_002:0251b15": "一切諸法。既由識起。故盡知不實。凡聖見等者。謂",
    "X63n1240_002:0251b16": "真如界內。絕生佛之假名。平等慧中。無自他之形",
    "X63n1240_002:0251b17": "相故也。本文四句。不出色心二法。元色從心造。全",
    "X63n1240_002:0251b18": "體是心。故經云。三界無別法。惟是一心作。毗婆沙",
    "X63n1240_002:0251b19": "云。心能為一切法作名字。若無心則無一切名字。",
    "X63n1240_002:0251b20": "當知世出世間名字。悉從心起。",
    "X63n1240_002:0251b21": "[0251b21] 不用將心&#x51D1;泊。但情不附物。物豈礙人。",
    "X63n1240_002:0251b22": "[0251b22] 上句誡擬心卜度。次句敕心離境。下句境不妨心。",
    "X63n1240_002:0251b23": "元至理&#x8657;玄。擬之已差。心境本空。將之即錯。情忘",
    "X63n1240_002:0251b24": "執謝。其境自寂。至理現前。何物礙人。所謂但自無",
    "X63n1240_002:0251c01": "心於萬物。何妨萬物常圍繞。三祖云。欲取一乘。勿",
    "X63n1240_002:0251c02": "惡六塵。六塵不惡。還同正覺。智者無為。愚人自縛。",
    "X63n1240_002:0251c03": "法無異法。妄有愛著。將心用心。豈非大錯。",
    "X63n1240_002:0251c04": "[0251c04] 記曰。既是變起假名。何用將之&#x51D1;泊。然情物。即妄",
    "X63n1240_002:0251c05": "心境。心源若止。法界同寂。何物礙人。",
    "X63n1240_002:0251c06": "[0251c06] 任他法性周流。莫斷莫續。",
    "X63n1240_002:0251c07": "[0251c07] 上句得性。下句契理。既不礙人。故任使周流。法性",
    "X63n1240_002:0251c08": "即是物境。心不起妄。法法全真。在有情中名曰佛",
    "X63n1240_002:0251c09": "性。住無情中則曰法性。法性本自如如。體常寂滅。",
    "X63n1240_002:0251c10": "猶若&#x8657;空。廓周沙界。取之則迷捨之則喪。若斷若",
    "X63n1240_002:0251c11": "續。即墮斷常。不取不捨。方為妙契。苟能得諸法正",
    "X63n1240_002:0251c12": "性者。則橫臥法界。任使周流。逍遙無礙矣。",
    "X63n1240_002:0251c13": "[0251c13] 記曰。斷即滅。續即常。常即有。滅即空。生滅斷常空",
    "X63n1240_002:0251c14": "有。名異而義同。取即續。捨即斷。故墮二邊。捨二邊",
    "X63n1240_002:0251c15": "故契中道之理也。若妄心取相。即隨境生滅。故若",
    "X63n1240_002:0251c16": "斷若續。真心無著故任之周流。周流故無住。無住",
    "X63n1240_002:0251c17": "故廓周沙界。清涼國師云。至道本乎其心。心法本",
    "X63n1240_002:0251c18": "乎無住。無作心體。靈知不昧。性相寂然。包含德用。",
    "X63n1240_002:0251c19": "該攝內外。能深能廣。非有非空。不生不滅。無終無",
    "X63n1240_002:0251c20": "始。求之而不得。棄之而不離。迷現量則惑苦紛然。",
    "X63n1240_002:0251c21": "悟真性則空明廓徹。雖即心即佛。唯證者方知。有",
    "X63n1240_002:0251c22": "證有知。則慧日沉沒於有地。若無照無悟。則昏雲",
    "X63n1240_002:0251c23": "掩蔽於空門。若一念不生。則前後際斷。照體獨立。",
    "X63n1240_002:0251c24": "物我皆如。直造心源。無智無得。不取不捨。無對無",
    "X63n1240_002:0252a01": "修。然迷悟相依。真妄相待。若求真去妄。如棄影勞",
    "X63n1240_002:0252a02": "形。若體妄即真。似處陰影滅。若無心忘照。則萬慮",
    "X63n1240_002:0252a03": "都捐。若任運寂知。則眾行爰啟。放曠任其去住。靜",
    "X63n1240_002:0252a04": "鑒覺其源流。語默不失玄微。動靜未離法界。言止",
    "X63n1240_002:0252a05": "則雙亡知寂。論觀則雙照寂知。語證則不可示人。",
    "X63n1240_002:0252a06": "說理則非證不了。是以悟寂無寂。真知無知。以知",
    "X63n1240_002:0252a07": "寂不二之一心契。空有雙亡之中道。",
    "X63n1240_002:0252a08": "[0252a08] 聞聲見色。&#x8462;是尋常。",
    "X63n1240_002:0252a09": "[0252a09] 上句根塵相對。下句了達心境。情忘執謝。如鏡對",
    "X63n1240_002:0252a10": "像。無取捨心。故曰尋常。兜率悅頌曰。等閒行處。步",
    "X63n1240_002:0252a11": "步皆如。雖居聲色。寧滯有無。一心靡異。萬法非殊。",
    "X63n1240_002:0252a12": "溈山云。一切時中。視聽尋常。更無委曲。亦不閉目",
    "X63n1240_002:0252a13": "塞耳。但情不附物即得。從上諸聖。祇說濁邊過患。",
    "X63n1240_002:0252a14": "若無許多惡覺情見想習之事。譬如秋水澄渟。清",
    "X63n1240_002:0252a15": "淨無為。澹渟無礙。喚作道人。亦名無事人也。",
    "X63n1240_002:0252a16": "[0252a16] 記曰。聞見是根。聲色是塵。塵即境也。覺知是心。知",
    "X63n1240_002:0252a17": "心離念。了境元空。耳聞目&#x89A9;。不起真妄之見。是曰",
    "X63n1240_002:0252a18": "尋常。龐居士曰。但自無心於萬物。何妨萬物常圍",
    "X63n1240_002:0252a19": "繞。鐵牛不怕獅子吼。恰似木人看花鳥。花鳥逢人",
    "X63n1240_002:0252a20": "亦不驚。木人體本自無情。心境如如只這是。何慮",
    "X63n1240_002:0252a21": "菩提道不成。",
    "X63n1240_002:0252a22": "[0252a22] 這邊那邊。應用不闕。",
    "X63n1240_002:0252a23": "[0252a23] 上句得體。下句得用。前舉見聞聲色之根塵。已該",
    "X63n1240_002:0252a24": "盡一切諸法。法法圓融。事理交徹。通身應物。體用",
    "X63n1240_002:0252b01": "全彰。折旋俯仰。縱橫自在。觸目皆真。遇緣受用。所",
    "X63n1240_002:0252b02": "謂臨機不礙。應物無拘。是非情盡。凡聖皆除。誰得",
    "X63n1240_002:0252b03": "誰失。何親何&#x758E;。拈頭作尾。指實為&#x8657;。翻身魔界。轉",
    "X63n1240_002:0252b04": "&#x811A;邪途。了非逆順。不犯工夫。故大珠云。解道者。行",
    "X63n1240_002:0252b05": "住坐臥。無非是道。悟法者。縱橫自在。無非是法。四",
    "X63n1240_002:0252b06": "祖云。蕩蕩無礙。任意縱橫。不作善。不作惡。行住坐",
    "X63n1240_002:0252b07": "臥。觸目遇緣。皆是佛之妙用。所謂念念釋迦出世。",
    "X63n1240_002:0252b08": "步步彌勒下生。分別現文殊之智。動用運普賢之",
    "X63n1240_002:0252b09": "行。門門而皆出甘露。味味而盡是醍醐。不出菩提",
    "X63n1240_002:0252b10": "之林。長處華藏之海。晃晃而無塵不透。朝朝而遊",
    "X63n1240_002:0252b11": "日騰輝。豈勞妙辯以宣揚。何假神通而顯示。斯乃",
    "X63n1240_002:0252b12": "無事道人。大自在用。非凡境界識心所知。得者即",
    "X63n1240_002:0252b13": "如如佛矣。",
    "X63n1240_002:0252b14": "[0252b14] 記曰。謂真如法界性全體而起一切世出世間諸",
    "X63n1240_002:0252b15": "法。是則諸法全是性起。起無別起。全體而起。故全",
    "X63n1240_002:0252b16": "體即用。全用是體。體用全彰。事理交徹。故得任運",
    "X63n1240_002:0252b17": "騰騰。體周用遍。是以通身應物。上來了達事理體",
    "X63n1240_002:0252b18": "用。向下正明用德。以大用無方。化被一切。上酬四",
    "X63n1240_002:0252b19": "恩。下資三有。故曰往來三界為他作則。",
    "X63n1240_002:0252b20": "○二讚勉",
    "X63n1240_002:0252b21": "[0252b21] 如斯行止。實不枉披法服。亦乃酬報四恩。&#x39DE;濟三有。",
    "X63n1240_002:0252b22": "[0252b22] 上二句明自益。下二句明益他。謂如上修履。誠為",
    "X63n1240_002:0252b23": "不徒在緇門。既而德行備。充四恩自然被益。傳唱",
    "X63n1240_002:0252b24": "敷揚。三界盡沾利樂。",
    "X63n1240_002:0252c01": "[0252c01] 記曰。法服。即袈裟。梵語袈裟。此云壞色。謂以青黑",
    "X63n1240_002:0252c02": "木蘭三如法色染之。三世如來同著此衣。故云法",
    "X63n1240_002:0252c03": "服。披之能斷煩惱。復名離塵服。龍得一縷。則免金",
    "X63n1240_002:0252c04": "翅鳥食。故名救龍衣。亦名忍辱鎧。亦名蓮華服。亦",
    "X63n1240_002:0252c05": "名解脫服。亦名福田衣。有如是種種功能。故佛制",
    "X63n1240_002:0252c06": "之。常與近身。不得離宿。事鈔云。律制謹護三衣。如",
    "X63n1240_002:0252c07": "身薄皮。&#x9262;如眼睛。敬之如塔。常須隨身。如鳥二翼。",
    "X63n1240_002:0252c08": "飛走相隨。諸部律文。并制隨身。今時但護離宿。不",
    "X63n1240_002:0252c09": "應教也。記云。今時希有護宿。何況常隨。多有畢生。",
    "X63n1240_002:0252c10": "身無法服。是則末世護宿猶為勝矣。良由自無淨",
    "X63n1240_002:0252c11": "信。慢法輕衣。現前袈裟離體。當來鐵鍱纏身。真出",
    "X63n1240_002:0252c12": "家兒。願遵聖訓無自輕也。",
    "X63n1240_002:0252c13": "[0252c13] 生生若能不退。佛階決定可期。往來三界之賓。出沒",
    "X63n1240_002:0252c14": "為他作則。",
    "X63n1240_002:0252c15": "[0252c15] 上二句自行。下二句化他。謂雖頓悟自心。而塵沙",
    "X63n1240_002:0252c16": "煩惱。無始習氣。非一日可淘。故須澡心育德。蘊素",
    "X63n1240_002:0252c17": "精神。始不被隔陰之昏。乃能生生不退。習盡德圓。",
    "X63n1240_002:0252c18": "法身顯露。而佛果自證。不住生死。不住涅槃。以悲",
    "X63n1240_002:0252c19": "智而相輔翼。運無緣慈。度有情界。隨類分身。入廛",
    "X63n1240_002:0252c20": "垂手。和光同塵。周旋六趣。與眾生作不請之友。為",
    "X63n1240_002:0252c21": "人天三乘之軌則者也。",
    "X63n1240_002:0252c22": "[0252c22] 記曰。前啟悟真源。是契自心真如因地佛。此中言",
    "X63n1240_002:0252c23": "佛階者。乃證究竟果位佛也。欲要不被隔陰之昏。",
    "X63n1240_002:0252c24": "須得此心常不昧。方能往來自由。出沒任己。或曰。",
    "X63n1240_002:0253a01": "既證佛階。是得無生。何有出沒。答曰。諸佛證得無",
    "X63n1240_002:0253a02": "住處涅槃。非同二乘所證&#x7070;身斷智無餘涅槃。故",
    "X63n1240_002:0253a03": "不住生死及與涅槃。利樂有情。窮未來際。若住涅",
    "X63n1240_002:0253a04": "槃。無度生用。若住生死。無斷障用。以能斷障。及能",
    "X63n1240_002:0253a05": "度生。故名無住。雖窮未來際。具無量利生大用。而",
    "X63n1240_002:0253a06": "體永寂。故名涅槃。又教有權實真俗兩門。真諦門",
    "X63n1240_002:0253a07": "中。則聖凡有無之心俱泯。俗諦門中。則聖凡緣生",
    "X63n1240_002:0253a08": "之心不無。故有感隨應。為他作則也。言和光同塵",
    "X63n1240_002:0253a09": "者。和是渾雜。光是智用。塵謂三界六道塵污之境。",
    "X63n1240_002:0253a10": "而聖人渾和其間。以教智光。而開導之。周旋者。即",
    "X63n1240_002:0253a11": "往來出沒也。",
    "X63n1240_002:0253a12": "[0253a12] 此之一學。最妙最玄。但辦肯心。必不相賺。",
    "X63n1240_002:0253a13": "[0253a13] 上二句歎道。下二句勸進。言此教外一宗。離文字",
    "X63n1240_002:0253a14": "相。絕心路學。不落階級。直指人心見性成佛。是為",
    "X63n1240_002:0253a15": "最妙最玄。惟恐當人信之不及。若也無疑。肯心決",
    "X63n1240_002:0253a16": "志向前。必無賺&#x609E;者也。",
    "X63n1240_002:0253a17": "○二教理二[0253a17] 一示教。二誡勉。○一示教",
    "X63n1240_002:0253a18": "[0253a18] 若有中流之士。未能頓超。且於教法留心。溫尋貝",
    "X63n1240_002:0253a19": "葉。",
    "X63n1240_002:0253a20": "[0253a20] 上二句明機。下二句明教。以如來隨機設教。觀根",
    "X63n1240_002:0253a21": "授法。故有三乘十二之分。教外別傳之異。倘或未",
    "X63n1240_002:0253a22": "能頓超方便之門。必須留心熟研教典。文熟則理",
    "X63n1240_002:0253a23": "彰。因指自見月。所謂尋流達源者矣。",
    "X63n1240_002:0253a24": "[0253a24] 記曰。此不言下士者。謂中人可以語上。下士聞道",
    "X63n1240_002:0253b01": "則笑。故此不錄。且於教法留心者。恐非獅子兒。不",
    "X63n1240_002:0253b02": "能從空翻身。且令沿溪傍徑。免有喪身失命之患。",
    "X63n1240_002:0253b03": "故使溫尋。令從理悟入也。貝葉。即三藏經典。梵語",
    "X63n1240_002:0253b04": "貝多羅。此云岸影。其樹如此方&#x6936;櫚。直而且高。葉",
    "X63n1240_002:0253b05": "長廣。色光潤。西國書寫。皆取用焉。",
    "X63n1240_002:0253b06": "[0253b06] 精搜義理。傳唱敷揚。接引後來。報佛恩德。",
    "X63n1240_002:0253b07": "[0253b07] 初句自行。次二句化他。末句報德。欲報佛恩。必須",
    "X63n1240_002:0253b08": "傳揚接引。故偈云。假使頂戴經塵劫。身為&#x7240;座&#x5FA7;",
    "X63n1240_002:0253b09": "三千。若不傳法度眾生。畢竟無能報恩者。夫欲傳",
    "X63n1240_002:0253b10": "揚正法。先須溫尋貝葉。探賾幽玄。研究性相。窮盡",
    "X63n1240_002:0253b11": "義理。不滯筌&#x7F64;。宗趣爰啟。開發初機。使之悟入。方",
    "X63n1240_002:0253b12": "為報佛恩德也。",
    "X63n1240_002:0253b13": "[0253b13] 記曰。上令熟究其文。此令推窮義理。義者教之所",
    "X63n1240_002:0253b14": "顯。理者義之所歸。筌&#x7F64;者。筌為得魚。&#x7F64;為得兔。指",
    "X63n1240_002:0253b15": "為月標。得意忘言。始不滯於筌&#x7F64;。故經云。修多羅",
    "X63n1240_002:0253b16": "教。如標月指。若復見月。了知所標畢竟非月。如是",
    "X63n1240_002:0253b17": "知者。方能因教悟心。不迷經旨。自利利他。報佛恩",
    "X63n1240_002:0253b18": "德。誠為國之寶也。",
    "X63n1240_002:0253b19": "[0253b19] 時光亦不&#x8657;棄。必須以此扶持。住止威儀。便是僧中",
    "X63n1240_002:0253b20": "法器。",
    "X63n1240_002:0253b21": "[0253b21] 初句讚德。次句矚荷。下二句行稱。具如上解行報",
    "X63n1240_002:0253b22": "德。誠為光陰不&#x8657;喪矣。去聖時遙。法音久寂。若不",
    "X63n1240_002:0253b23": "勉力扶持。法滅在邇。終非報德。必須堅志荷持正",
    "X63n1240_002:0253b24": "法。自行化他。覺行漸圓。名真報恩。既爾德充行盈。",
    "X63n1240_002:0253c01": "內外合轍。儼然僧寶。人天師匠即如來使。行如來",
    "X63n1240_002:0253c02": "事矣。故長蘆云。上上之機。一生取辦。中流之士。長",
    "X63n1240_002:0253c03": "養聖胎。至如未悟心源。時中亦不&#x8657;棄。近為末法",
    "X63n1240_002:0253c04": "之津梁。畢證二嚴之極果。",
    "X63n1240_002:0253c05": "[0253c05] 記曰。如來使者。頒傳佛旨。故名為使。使即所使。宣",
    "X63n1240_002:0253c06": "佛因果。名如來事。德充行盈。內外合轍。是為住止",
    "X63n1240_002:0253c07": "威儀也。儼然僧寶人天師匠。是曰僧中法器也華",
    "X63n1240_002:0253c08": "嚴經云。具足受持威儀教法。能令三寶不斷。&#x8462;由",
    "X63n1240_002:0253c09": "佛法二寶。并藉僧弘。僧寶所存。非戒不立。故云順",
    "X63n1240_002:0253c10": "則三寶任持。違則覆滅正法。是知威儀。不可不具",
    "X63n1240_002:0253c11": "持也。",
    "X63n1240_002:0253c12": "[0253c12] 豈不見倚松之葛。上聳千尋。附托勝因。方能廣益。",
    "X63n1240_002:0253c13": "[0253c13] 上二句設喻。下二句示法。松喻勝因。葛喻附托。千",
    "X63n1240_002:0253c14": "尋喻廣益。勝因即教理。附托即觀智。以智觀理。悟",
    "X63n1240_002:0253c15": "入無生。見齊佛地。辯慧無窮。敷揚利物。誠真法器。",
    "X63n1240_002:0253c16": "[0253c16] 記曰。松喻理。葛喻智。以智觀理。得見法身第一義",
    "X63n1240_002:0253c17": "諦。縱未親證。而法眼已明。不受聲色所惑。方能傳",
    "X63n1240_002:0253c18": "唱敷揚。利濟群品。廣益有二。一自廣益。見齊佛地。",
    "X63n1240_002:0253c19": "二廣益他。敷揚利物。言第一義諦者。最上甚深之",
    "X63n1240_002:0253c20": "理。其體湛寂。其性&#x8657;融。無名無相絕議絕思。真俗",
    "X63n1240_002:0253c21": "不二。空有雙非。顯中道義。故曰第一義。又不墮諸",
    "X63n1240_002:0253c22": "數量。故言第一。如經云。雖一亦不為一。為破諸數",
    "X63n1240_002:0253c23": "故。",
    "X63n1240_002:0253c24": "[0253c24] 懇修齋戒。莫謾虧踰。世世生生。殊妙因果。",
    "X63n1240_002:0254a01": "[0254a01] 上二句戒因。下二句戒果。懇謂懇切。修謂修持。齋",
    "X63n1240_002:0254a02": "之為言齊也。以食齊日中。倣同諸佛。履踐中道之",
    "X63n1240_002:0254a03": "謂也。又佛欲制斷六趣因。故令同三世佛食。如經",
    "X63n1240_002:0254a04": "云。諸天早起食。諸佛日中食。畜生日西食。鬼神日",
    "X63n1240_002:0254a05": "暮食。僧隨佛學。故從中食。然中前得食者。以表前",
    "X63n1240_002:0254a06": "方便。得有證義。中後不得食者。表法界外。更無別",
    "X63n1240_002:0254a07": "法。或曰中士護戒可爾。上士應不在論。答曰。大士",
    "X63n1240_002:0254a08": "護戒猶急於聲聞。畏小罪如怖大愆。歷代祖師。亦",
    "X63n1240_002:0254a09": "未聞有破齋犯戒之者。如清涼國師。乃華嚴菩薩。",
    "X63n1240_002:0254a10": "自以十律嚴身。永嘉不食鋤頭下菜。中峰不離水",
    "X63n1240_002:0254a11": "囊。迦葉尊者。首傳心印。行頭陀自至終身。日中一",
    "X63n1240_002:0254a12": "食。午前不&#x98E1;。中後不飲果漿。正為斷除三界之習",
    "X63n1240_002:0254a13": "因。不著二邊之過失。亦表頓超方便。不由門戶而",
    "X63n1240_002:0254a14": "證入者也。或曰。教中有乘急戒緩。戒急乘緩。乘戒",
    "X63n1240_002:0254a15": "俱急。乘戒俱緩之語。此則戒似可緩。乘宜可急。答",
    "X63n1240_002:0254a16": "曰。乘理也。戒事也。事由理立。理因事生。事理圓融。",
    "X63n1240_002:0254a17": "方名上士。如鳥二翼。缺一即失萬里之翥。猶人兩",
    "X63n1240_002:0254a18": "目。毀一則無互用之照。故其乘急戒緩。乃墮修羅",
    "X63n1240_002:0254a19": "鬼畜而聞法。由乘戒俱急。遂生人天而悟道其緩",
    "X63n1240_002:0254a20": "急優劣。斯可見矣。戒者防非止惡。滅除三毒之謂",
    "X63n1240_002:0254a21": "也。虧踰者。虧謂虧缺。乃違犯也。踰謂踰越。而弗學",
    "X63n1240_002:0254a22": "也。殊妙因果者。以戒淨故。現則身心皎潔。當來生",
    "X63n1240_002:0254a23": "生報以端嚴之體。乃至三十二相。萬德莊嚴之軀。",
    "X63n1240_002:0254a24": "莫不以戒為因。由其因殊。故其果妙。若不持戒。尚",
    "X63n1240_002:0254b01": "不得人身。況得功德之體。又戒不淨。且無正信縱",
    "X63n1240_002:0254b02": "有懸河之辯。而行解全違。豈能傳唱敷揚。報佛恩",
    "X63n1240_002:0254b03": "德。今之禪學。慢佛毗尼。復違祖誡。尚非信人。焉名",
    "X63n1240_002:0254b04": "上士。奚能敷揚利物。傳佛心印者哉。",
    "X63n1240_002:0254b05": "[0254b05] 記曰。果漿者。謂以諸果壓漿。濾滓澄清。滴淨飲之。",
    "X63n1240_002:0254b06": "三世如來。食不過中者。以諸佛性恒處中道。是故",
    "X63n1240_002:0254b07": "如來自誕王宮。乃至涅槃。於其中間。曾未有非時",
    "X63n1240_002:0254b08": "之食。故論云。如來性離非時食故。佛言。中後不食。",
    "X63n1240_002:0254b09": "有五福。一少婬。二少睡。三得一心。四無下風。五得",
    "X63n1240_002:0254b10": "身安隱。亦不作病。言謾者。欺也。又與慢同。怠也。忽",
    "X63n1240_002:0254b11": "也。不敬也。起信云。乃至小罪心生怖畏。慚愧改悔。",
    "X63n1240_002:0254b12": "不得輕於如來所制禁戒。當護譏嫌。不令眾生妄",
    "X63n1240_002:0254b13": "起罪過。斯誠自利利他。荷持正法。敷揚利物。報佛",
    "X63n1240_002:0254b14": "恩德者也。",
    "X63n1240_002:0254b15": "○二誡勉",
    "X63n1240_002:0254b16": "[0254b16] 不可等閒過日。兀兀度時。可惜光陰。不求升進。",
    "X63n1240_002:0254b17": "[0254b17] 上二句誡無&#x8657;度。下二句慨無上進。日既閒過。時",
    "X63n1240_002:0254b18": "復&#x8657;度。不謀上向。坐喪光陰。實為可惜。",
    "X63n1240_002:0254b19": "[0254b19] 記曰。大禹惜寸陰。陶侃惜分陰。況為生死出家者。",
    "X63n1240_002:0254b20": "如救頭然。而可&#x8657;度哉。兀兀是不動貌。乃悠悠度",
    "X63n1240_002:0254b21": "日。無所用心。不求升進。如窳者焉。",
    "X63n1240_002:0254b22": "[0254b22] 徒消十方信施。亦乃孤負四恩。積累轉深。心塵易壅。",
    "X63n1240_002:0254b23": "觸途成滯。人所輕欺。",
    "X63n1240_002:0254b24": "[0254b24] 初二句無德報恩。次二句罪深障重。後二句由障",
    "X63n1240_002:0254c01": "成失。若無升進。不但無功以消信施。亦乃無德以",
    "X63n1240_002:0254c02": "報四恩。功既不施。德無從立。積罪日深。惑壅心源。",
    "X63n1240_002:0254c03": "無大人之見。失聖人之明。背覺合塵。故乃觸途成",
    "X63n1240_002:0254c04": "滯。慧解既封。焉能開發後來。縱使年高臘長。亦何",
    "X63n1240_002:0254c05": "免人所輕欺。",
    "X63n1240_002:0254c06": "[0254c06] 記曰。障即煩惱惑也。以貪嗔癡垢。壅蔽胸中。豈能",
    "X63n1240_002:0254c07": "心光透漏。既無自利。復缺利他。故為後學之所輕",
    "X63n1240_002:0254c08": "欺。又此心從無始來。惡習種子緣深。今復熏之。豈",
    "X63n1240_002:0254c09": "不易壅乎哉。觸謂遇對。途謂道路。即事理也。滯謂",
    "X63n1240_002:0254c10": "滯礙。是不通之義。以心塵壅塞。故遇事不通。對理",
    "X63n1240_002:0254c11": "不達也。",
    "X63n1240_002:0254c12": "[0254c12] 古云。彼既丈夫我亦爾。不應自輕而退屈。",
    "X63n1240_002:0254c13": "[0254c13] 上句令傚先哲。下句勸自勉進。先聖後賢。人人有",
    "X63n1240_002:0254c14": "分。彼既如是。我何不然。豈可自輕而退屈己志。故",
    "X63n1240_002:0254c15": "佛誡羅&#x777A;羅云。十方世界諸菩薩。念念已證善逝",
    "X63n1240_002:0254c16": "果。彼既丈夫我亦爾。不應自輕而退屈。涅槃經云。",
    "X63n1240_002:0254c17": "若人不知佛性者。則無丈夫相。皆名女人。",
    "X63n1240_002:0254c18": "[0254c18] 記曰。亦爾者。亦然也。丈夫者。智人也。彼既丈夫。我",
    "X63n1240_002:0254c19": "亦智人。不可高推在彼。而自負己靈。一切眾生本",
    "X63n1240_002:0254c20": "亦成佛。是故六凡四聖。同一心源。迷則為凡。悟即",
    "X63n1240_002:0254c21": "成聖。一念相應。便同諸佛。若也未能。當以身戒心",
    "X63n1240_002:0254c22": "慧。內外熏修。則步步離凡。念念階聖。一生取辦。亦",
    "X63n1240_002:0254c23": "何讓他哉。善逝者。謂第一上升。永不復還也。亦云",
    "X63n1240_002:0254c24": "好去。謂於種種諸三昧無量智慧中去。此乃如來",
    "X63n1240_002:0255a01": "十號之一也。聖賢者。三乘人。未見道已前名賢。修",
    "X63n1240_002:0255a02": "習福智。具賢德故也。見道已後名聖。聖者正也。以",
    "X63n1240_002:0255a03": "無漏智。正合理故也。",
    "X63n1240_002:0255a04": "[0255a04] 若不如此。徒在緇門。荏苒一生。殊無所益。",
    "X63n1240_002:0255a05": "[0255a05] 上二句違教。下二句失利。若不如上修行。實乃枉",
    "X63n1240_002:0255a06": "披法服。混濫一生。無功可記。無德可錄。故曰殊無",
    "X63n1240_002:0255a07": "所益。",
    "X63n1240_002:0255a08": "[0255a08] 記曰。徒者空也。緇門者。以服色而稱法門也。",
    "X63n1240_002:0255a09": "△三結勸五[0255a09] 一啟發。二示教。三勸勉。四顯示因果。",
    "X63n1240_002:0255a10": "五自行化他。○一啟發",
    "X63n1240_002:0255a11": "[0255a11] 伏望。興決烈之志。開特達之懷。舉措看他上流。莫擅",
    "X63n1240_002:0255a12": "隨於庸鄙。今生便須決斷。想料不由別人。",
    "X63n1240_002:0255a13": "[0255a13] 初二句博達意氣。次二句宗賢杜愚。後二句悟不",
    "X63n1240_002:0255a14": "由他。伏望乃懇禱之詞。興決烈志者。發勇猛心。秉",
    "X63n1240_002:0255a15": "丈夫之氣。開特達懷者。恢擴胸襟。立向上智。舉措",
    "X63n1240_002:0255a16": "看他上流者。動靜履踐。須宗上德。莫擅隨於庸鄙",
    "X63n1240_002:0255a17": "者。不可自專隨習庸流時輩。故范蜀公。送圓悟禪",
    "X63n1240_002:0255a18": "師行&#x811A;云。觀水莫觀污池水。污池之水魚鱉卑。登",
    "X63n1240_002:0255a19": "山莫登迤邐山。迤邐之山草木稀。觀水須觀滄溟",
    "X63n1240_002:0255a20": "廣。登山須登泰山上。所得不淺。所見亦高。斯之謂",
    "X63n1240_002:0255a21": "也。今生便須決斷者。一刀兩段。當下決了。今若不",
    "X63n1240_002:0255a22": "了。更待何時。不由別人者。自心還自決。自修還自",
    "X63n1240_002:0255a23": "悟。非關於別人。縱饒父子。亦難相代。所謂借人鼻",
    "X63n1240_002:0255a24": "管出氣不得。是也。",
    "X63n1240_002:0255b01": "[0255b01] 記曰。庸鄙。即庸愚鄙陋之人也。決謂決了。又果決。",
    "X63n1240_002:0255b02": "無猶豫之詞。斷乃判決之謂也。迤音駝。邐音里。山",
    "X63n1240_002:0255b03": "之卑小。而連接。人所常行者也。",
    "X63n1240_002:0255b04": "○二示教",
    "X63n1240_002:0255b05": "[0255b05] 息意忘緣。不與諸塵作對。心空境寂。只為久滯不通。",
    "X63n1240_002:0255b06": "[0255b06] 上二句遣妄。下二句原真。息意忘緣者。意乃六根",
    "X63n1240_002:0255b07": "之主。主若止息。而攀緣之心自忘矣。不與諸塵作",
    "X63n1240_002:0255b08": "對者。凡夫不了自心。種種妄執。隨事攀緣。分別六",
    "X63n1240_002:0255b09": "塵境界。若一念無生。離諸分別。則意息緣忘。六塵",
    "X63n1240_002:0255b10": "誰與作對。是則根不緣塵。而塵境自寂矣。心空境",
    "X63n1240_002:0255b11": "寂者。真心本空。塵境元寂。良由迷真執妄。故有諸",
    "X63n1240_002:0255b12": "境紛然。心若無執。則終日對境。而境恒寂。亦非泯",
    "X63n1240_002:0255b13": "絕心境。蕩除萬物。然後為寂。但不迷真。其境自寂。",
    "X63n1240_002:0255b14": "故經云。盡見諸法。而無所見。是也。久滯不通者。從",
    "X63n1240_002:0255b15": "無始際。不覺一念心起。則萬劫情生不達本空。執",
    "X63n1240_002:0255b16": "之為有。擁蔽真心。滯而不通。致使本覺圓明變為",
    "X63n1240_002:0255b17": "能見之妄見。無相真體。變為所見之妄境。妄為真",
    "X63n1240_002:0255b18": "礙。故曰不通。若不返照破彼根塵。則無能復其本",
    "X63n1240_002:0255b19": "矣。",
    "X63n1240_002:0255b20": "[0255b20] 記曰。遣妄者。謂離妄根境。妄心元無自體。攬塵成",
    "X63n1240_002:0255b21": "體。隨境有無。境來即生。境去即滅。既因境而起。則",
    "X63n1240_002:0255b22": "全境是心。又因心照境。則全心是境。而各無自性。",
    "X63n1240_002:0255b23": "唯是緣生。若心離念。則根境寂然。原真者。謂推原",
    "X63n1240_002:0255b24": "其始。唯一真心。性淨明體。&#x9008;絕根塵。靈知寂照。湛",
    "X63n1240_002:0255c01": "然無際。周&#x5FA7;法界。鐵圍不能遮其輝。穹蒼不能覆",
    "X63n1240_002:0255c02": "其體。萬法不能隱其真。塵勞不能易其性。由其最",
    "X63n1240_002:0255c03": "初迷一法界。不覺妄起。而有其念隨染淨緣。心境",
    "X63n1240_002:0255c04": "互生。障本靈明。至今未曾返省故曰久滯不通。盡",
    "X63n1240_002:0255c05": "見諸法者。心境歷然也。而無所見者。真心無知。真",
    "X63n1240_002:0255c06": "境無相。無知故空。無相故寂。無知者。非同木石之",
    "X63n1240_002:0255c07": "無知。乃心不起分別。寂而常照。無相者。非蕩盡萬",
    "X63n1240_002:0255c08": "物之無相。乃即相無相。照而常寂故也。扳緣心者。",
    "X63n1240_002:0255c09": "即妄想心也。此心分別有三。謂心意識。而初心對",
    "X63n1240_002:0255c10": "境。覺知異乎木石。名之為心。次心籌量。名之為意。",
    "X63n1240_002:0255c11": "了了別知。名之為識。妄想若息。三皆都忘。境界亦",
    "X63n1240_002:0255c12": "滅。唯一真心。&#x8657;通無礙。無所不遍。而更有何物之",
    "X63n1240_002:0255c13": "可滯哉。",
    "X63n1240_002:0255c14": "○三勸勉",
    "X63n1240_002:0255c15": "[0255c15] 熟&#x89A7;斯文。時時警策。強作主宰。莫&#x72E5;人情。",
    "X63n1240_002:0255c16": "[0255c16] 上二句依法自警。下二句勉志上趨。熟&#x89A7;等者。謂",
    "X63n1240_002:0255c17": "須熟讀其文。蘊之胸中。時時自警。深思其義。策勵",
    "X63n1240_002:0255c18": "進修。不可一經耳目。便置之高閣。強作主宰等智。",
    "X63n1240_002:0255c19": "凡夫為無明所熏。久習成性。觸境即便隨緣。苟不",
    "X63n1240_002:0255c20": "自勉。立決烈之志。開特達之懷。秉智慧弓。執堅固",
    "X63n1240_002:0255c21": "箭。暫爾隨流。則必為&#x7FA3;邪所誘。四魔所害也。",
    "X63n1240_002:0255c22": "[0255c22] 記曰。四魔者。一五陰魔。二煩惱魔。三死魔。四天魔。",
    "X63n1240_002:0255c23": "○四顯示因果",
    "X63n1240_002:0255c24": "[0255c24] 業果所牽。誠難逃避。聲和響順。形直影端。因果歷然。",
    "X63n1240_002:0256a01": "豈無憂懼。",
    "X63n1240_002:0256a02": "[0256a02] 上二句業報。次二句設喻。第五句不昧。第六句&#x52D4;",
    "X63n1240_002:0256a03": "慎。業果所牽等者。業即所作不善之因。果由因至。",
    "X63n1240_002:0256a04": "因移果熟。牽報難逃。如法句經云。昔有梵志兄弟",
    "X63n1240_002:0256a05": "四人。俱得五通。各知七日後。命必當終。共相謂曰。",
    "X63n1240_002:0256a06": "我等神通自在。豈不能避此難耶。其兄曰。吾入大",
    "X63n1240_002:0256a07": "海。正處其中。上不出水。下不至底。無常殺鬼。焉知",
    "X63n1240_002:0256a08": "我處。二弟曰。吾擘須彌山開。入中還合。無常殺鬼。",
    "X63n1240_002:0256a09": "焉知我處。三弟曰。吾處&#x8657;空。隱形無跡。無常殺鬼",
    "X63n1240_002:0256a10": "安知我處。四弟曰。吾隱居大市。眾人猥&#x9599;之中。各",
    "X63n1240_002:0256a11": "不相識。無常殺鬼若至。隨得一人。何必取我。四人",
    "X63n1240_002:0256a12": "議訖。各適所至。七日期滿。各從其處。而皆命終。佛",
    "X63n1240_002:0256a13": "以道眼觀見其死。終不可避。而說偈曰。非空非海",
    "X63n1240_002:0256a14": "中。非入山石間。無有地方所。脫之不受死。此正所",
    "X63n1240_002:0256a15": "謂難逃者也。聲和形直。喻善因。響順影端。喻善果。",
    "X63n1240_002:0256a16": "若其聲暴。則其響烈。其形曲。則其影咼。理之必然。",
    "X63n1240_002:0256a17": "非有聲而無響。亦非形影而有相乖。聲響不異。形",
    "X63n1240_002:0256a18": "影無差。因果不亡。故曰歷然。業報靡爽。豈容不信。",
    "X63n1240_002:0256a19": "交報目前。寧無憂懼哉。",
    "X63n1240_002:0256a20": "[0256a20] 記曰。如來尚受馬麥金鎗。羅漢不免蛇螫餓亡。況",
    "X63n1240_002:0256a21": "我凡輩。可不懼哉。",
    "X63n1240_002:0256a22": "[0256a22] 故經云。假使百千劫。所作業不亡。因緣會遇時。果報",
    "X63n1240_002:0256a23": "還自受。",
    "X63n1240_002:0256a24": "[0256a24] 上二句明因時。下二句明果時。經云者。引如來言。",
    "X63n1240_002:0256b01": "假使者。設況之詞。百千劫者。舉其大數。以該無始",
    "X63n1240_002:0256b02": "也。又舉其近以況其遠。知其遠以曉其近也。所作",
    "X63n1240_002:0256b03": "業者。謂身口意所造不善之行。不亡者。毫釐無失。",
    "X63n1240_002:0256b04": "因緣會遇時者。業果相牽。時至即會遇。果報還自",
    "X63n1240_002:0256b05": "受者果以酬因。交報無謬。自作還自受。別人替不",
    "X63n1240_002:0256b06": "得。",
    "X63n1240_002:0256b07": "[0256b07] 記曰。百千屬遠時。所作屬遠因。會遇是近時。自受",
    "X63n1240_002:0256b08": "是近果。舉百千以知無始。故曰舉近況遠。舉百千",
    "X63n1240_002:0256b09": "以知現前。故曰知遠曉近。",
    "X63n1240_002:0256b10": "[0256b10] 故知三界刑罰。縈絆殺人。努力勤修。莫空過日。",
    "X63n1240_002:0256b11": "[0256b11] 上二句令識苦境。下二句令知修斷。謂令知苦境",
    "X63n1240_002:0256b12": "而勤修出離道也。以三界眾生。生不免老病死諸",
    "X63n1240_002:0256b13": "苦。故曰刑罰。諸惑結使纏縛眾生。輪轉三界。不得",
    "X63n1240_002:0256b14": "出離。是為縈絆。煩惱怨賊。能斷慧命。故曰殺人。努",
    "X63n1240_002:0256b15": "力勤修者。無上妙道。非懈怠者能得。莫空過日者。",
    "X63n1240_002:0256b16": "不可坐喪光陰。須求升進。日有其益。",
    "X63n1240_002:0256b17": "[0256b17] 記曰。苦境者。即三界六道眾生受報之處。然此果",
    "X63n1240_002:0256b18": "報。由積惡因而有。欲免苦果。須斷惡因。欲得涅槃",
    "X63n1240_002:0256b19": "寂滅之樂。當修無上出離之道。苦果是世間惡報。",
    "X63n1240_002:0256b20": "涅槃是出世間妙果。修斷者。謂斷惡而修善也。日",
    "X63n1240_002:0256b21": "有其益者。所謂為學日益。為道日損。損之則道業",
    "X63n1240_002:0256b22": "踰高。益之則學功踰遠。損益即斷修之異名也。",
    "X63n1240_002:0256b23": "○五自行化他",
    "X63n1240_002:0256b24": "[0256b24] 深知過患。方乃相勸行持。願百劫千生。處處同為法",
    "X63n1240_002:0256c01": "侶。",
    "X63n1240_002:0256c02": "[0256c02] 上二句自覺覺他。下二句誓同法界。深知者。自覺",
    "X63n1240_002:0256c03": "徹見也。過患者。五欲迷人。如蜜中藏毒。非智者莫",
    "X63n1240_002:0256c04": "知。三界火宅。惟長者乃識。相勸者。覺他也。令識毒",
    "X63n1240_002:0256c05": "而悟火宅也。行持者。依教奉行也。願百劫千生等",
    "X63n1240_002:0256c06": "者。此乃溈山冥古今。析長劫。達生死本空。涅槃如",
    "X63n1240_002:0256c07": "夢。了一切法。皆即真如。器界即法界。心佛眾生。三",
    "X63n1240_002:0256c08": "無差別。故誓曰。百劫千生。同為法侶。",
    "X63n1240_002:0256c09": "[0256c09] 記曰。百劫千生者。舉其大數也。以達生死本空。涅",
    "X63n1240_002:0256c10": "槃如夢。不離三界。常處華藏。共為菩提法屬。作他",
    "X63n1240_002:0256c11": "不請之友。故曰同為法侶。",
    "X63n1240_002:0256c12": "△次重頌三[0256c12] 一標頌題。二頌教誡。三頌示法。○一",
    "X63n1240_002:0256c13": "標頌題",
    "X63n1240_002:0256c14": "[0256c14] 乃為銘曰。",
    "X63n1240_002:0256c15": "[0256c15] 此銘乃依前長行中文。重宣其義。結之為頌。使學",
    "X63n1240_002:0256c16": "者。記取終身不忘也。然其中文句次第。稍異長行。",
    "X63n1240_002:0256c17": "不必逐文穿鑿。但以意會。則理無不周矣。",
    "X63n1240_002:0256c18": "[0256c18] 記曰。銘者。警戒之辭。所謂刻骨銘心。如鐫石不忘",
    "X63n1240_002:0256c19": "也。今舉其大綱。攝其之要。結之為頌。俾學者而易",
    "X63n1240_002:0256c20": "持誦焉。",
    "X63n1240_002:0256c21": "△二頌教誡十一[0256c21] 一幻色。二時節。三生滅。四流轉。",
    "X63n1240_002:0256c22": "五愛取有。六&#x8657;生空老。七無明惑。八慨時命速。九",
    "X63n1240_002:0256c23": "現因後果。十因果所由。十一循還不息。○一幻色",
    "X63n1240_002:0256c24": "[0256c24] 幻身夢宅。空中物色。",
    "X63n1240_002:0257a01": "[0257a01] 夢宅物色。俱喻幻身。然夢宅。因寐而有。物色。由翳",
    "X63n1240_002:0257a02": "而生。業繫本&#x8657;。四大妄有。故名為幻。如世幻術之",
    "X63n1240_002:0257a03": "人。以草木巾等。幻作人物禽獸。往來動止。色相宛",
    "X63n1240_002:0257a04": "然。幻法一收。人畜了不可得。此身無實。亦復如是。",
    "X63n1240_002:0257a05": "空中既無物色。夢裏豈有華堂。良由迷真執妄。故",
    "X63n1240_002:0257a06": "長夜寐而不覺。為愛見病之所翳。故見空中有諸",
    "X63n1240_002:0257a07": "花相。及第二月。",
    "X63n1240_002:0257a08": "[0257a08] 記曰。第二月者。月本惟一。以目病故。見有重輪。似",
    "X63n1240_002:0257a09": "有二月。空及本月。喻法身。花及第二月。喻幻質。眾",
    "X63n1240_002:0257a10": "生惟一法身。元無幻質。由迷色心。故認五蘊四大",
    "X63n1240_002:0257a11": "幻軀為自所有。如夢所見。長夜輪迴。而不醒覺。",
    "X63n1240_002:0257a12": "○二時節",
    "X63n1240_002:0257a13": "[0257a13] 前際無窮。後際寧&#x5C05;。",
    "X63n1240_002:0257a14": "[0257a14] 前際謂無始。後際謂未來。前既無始。故曰無窮。後",
    "X63n1240_002:0257a15": "亦無終。故曰寧&#x5C05;。謂諸眾生前之生死受身捨身。",
    "X63n1240_002:0257a16": "不能窮其邊量。後之生死寧定其邊際。惟有一念",
    "X63n1240_002:0257a17": "不生。則前後際斷矣。",
    "X63n1240_002:0257a18": "○三生滅",
    "X63n1240_002:0257a19": "[0257a19] 出此沒彼。升沉疲極。",
    "X63n1240_002:0257a20": "[0257a20] 出是生。沒是滅。即生此死彼也。升則人天修羅。沉",
    "X63n1240_002:0257a21": "則地獄鬼畜。疲極者。心神為業驅使。流轉不息。寧",
    "X63n1240_002:0257a22": "不勞倦疲極哉。",
    "X63n1240_002:0257a23": "○四流轉",
    "X63n1240_002:0257a24": "[0257a24] 未免三輪。何時休息。",
    "X63n1240_002:0257b01": "[0257b01] 三輪者。三界輪迴也。何時休息者。由因感果。果復",
    "X63n1240_002:0257b02": "造因。捨身受身。如牛壞軛。生死無際。何有休息。惟",
    "X63n1240_002:0257b03": "破三界二十五有者能之。",
    "X63n1240_002:0257b04": "○五愛取有",
    "X63n1240_002:0257b05": "[0257b05] 貪戀世間。陰緣成質。",
    "X63n1240_002:0257b06": "[0257b06] 貪戀是愛取。陰緣成質。是有。世間。謂情器世間。陰",
    "X63n1240_002:0257b07": "即五陰。緣即十二因緣。以眾生貪愛戀著。情器世",
    "X63n1240_002:0257b08": "間。故稟父母遺體。此身本無。由假陰緣而有。故曰",
    "X63n1240_002:0257b09": "成質。",
    "X63n1240_002:0257b10": "[0257b10] 記曰。器世間者。謂世界如器。眾生安住其中。即此",
    "X63n1240_002:0257b11": "三千大千世界也。情世間者。謂五陰和合而成者",
    "X63n1240_002:0257b12": "是也。楞嚴云。由此無始眾生世界。生纏縛故。於器",
    "X63n1240_002:0257b13": "世間。不能超越。是也。纏縛。即貪戀也。世以隔別為",
    "X63n1240_002:0257b14": "義。亦三世也。間是間差。謂種種差別。而不相謬亂",
    "X63n1240_002:0257b15": "也。然此情器世間。本來無有。以妄想故而建立之。",
    "X63n1240_002:0257b16": "故淨名云。從無住本。立一切法。天台釋云。若迷無",
    "X63n1240_002:0257b17": "住。則三界六道紛然而有。因立世出世間一切諸",
    "X63n1240_002:0257b18": "法。若解無住。即是無始無明。返本還源。發真成聖。",
    "X63n1240_002:0257b19": "楞嚴云。一人發真歸源。十方世界盡成消殞。此則",
    "X63n1240_002:0257b20": "情器世間俱破。而質不可得矣。",
    "X63n1240_002:0257b21": "○六&#x8657;生空老",
    "X63n1240_002:0257b22": "[0257b22] 從生至老。一無所得。",
    "X63n1240_002:0257b23": "[0257b23] 此言生老二支。生無所益。是名&#x8657;生。老無所得。是",
    "X63n1240_002:0257b24": "名空老。",
    "X63n1240_002:0257c01": "[0257c01] 記曰。一無所得者。於戒定慧門。出世諸法。無一安",
    "X63n1240_002:0257c02": "足處也。",
    "X63n1240_002:0257c03": "○七無明惑",
    "X63n1240_002:0257c04": "[0257c04] 根本無明。因茲被惑。",
    "X63n1240_002:0257c05": "[0257c05] 一切眾生。本具真如實相。妙淨明心。良由最初一",
    "X63n1240_002:0257c06": "念。不如實知。不覺心動。忽然念起。妄見境界。名為",
    "X63n1240_002:0257c07": "無明。斯即無明最初生相。為生死苦本。染法之因。",
    "X63n1240_002:0257c08": "由此因故。熏習真如心體。增長而成六法。一貪。(此以",
    "X63n1240_002:0257c09": "染著為性)二嗔。(此以憎恚為性)三慢。(此以自恃陵他為性)四無明。(此乃於諸事理",
    "X63n1240_002:0257c10": "迷暗為性)五疑。(此乃於諸諦理猶豫不決為性)六不正見。(此乃於諸諦理顛倒推度",
    "X63n1240_002:0257c11": "為性。此見有五。一身。二邊。三邪。四見取。五戒禁取)此之六法。能生隨等",
    "X63n1240_002:0257c12": "諸煩惱。以能生故曰根本。由此根故迷本圓明。覆",
    "X63n1240_002:0257c13": "蔽真心。於諸世出世間等法。不能明了。故曰無明。",
    "X63n1240_002:0257c14": "一切眾生因斯無明。迷惑真性。不能見道。惟造有",
    "X63n1240_002:0257c15": "漏之因。故曰被惑。若能一念返照。則此無明。內被",
    "X63n1240_002:0257c16": "真如所熏。發起正信修行。成於淨業。由此淨因。反",
    "X63n1240_002:0257c17": "熏真如。了明自心。頓同諸佛。所謂一念淨心成正",
    "X63n1240_002:0257c18": "覺也。",
    "X63n1240_002:0257c19": "[0257c19] 記曰。由不了真如實相。妄念忽興。名為無明。既迷",
    "X63n1240_002:0257c20": "真實。故稱為惑。迷惑既深。三業熾然。故造善惡。由",
    "X63n1240_002:0257c21": "善惡業。牽向六道。妄受生死。所以一切眾生迷真",
    "X63n1240_002:0257c22": "逐妄。故於不遷境上。空受輪迴。向無脫法中。妄生",
    "X63n1240_002:0257c23": "纏縛。如春蠶之作&#x8812;。似秋蛾之赴燈。以二見之絲。",
    "X63n1240_002:0257c24": "纏無明之&#x8812;。以無明貪愛之翅。撲生死之火輪。從",
    "X63n1240_002:0258a01": "生至生。念念相續。故受生死輪迴。無有休息。苟能",
    "X63n1240_002:0258a02": "離念。則一切煩惱生死悉皆盡矣。",
    "X63n1240_002:0258a03": "○八慨時命速",
    "X63n1240_002:0258a04": "[0258a04] 光陰可惜。剎那不測。",
    "X63n1240_002:0258a05": "[0258a05] 一生空過。是為可惜。無常忽至。非人可測。所謂一",
    "X63n1240_002:0258a06": "剎那間。轉息即是來生是也。",
    "X63n1240_002:0258a07": "○九現因後果",
    "X63n1240_002:0258a08": "[0258a08] 今生空過。來世窒塞。",
    "X63n1240_002:0258a09": "[0258a09] 今若不植明慧之因。豈招當來通達之果。",
    "X63n1240_002:0258a10": "[0258a10] 記曰。窒塞是壅蔽之。義即不通之謂也。",
    "X63n1240_002:0258a11": "○十因果所由",
    "X63n1240_002:0258a12": "[0258a12] 從迷至迷。皆因六賊。",
    "X63n1240_002:0258a13": "[0258a13] 從迷是空過。至迷即窒塞。此亦三世互舉也。由昔",
    "X63n1240_002:0258a14": "不悟。至今昏迷。今若不了。迷更轉深。此迷無有別",
    "X63n1240_002:0258a15": "法。皆因六賊所致。雖曰六賊難防。意為其主。主若",
    "X63n1240_002:0258a16": "被獲。五都亡矣。",
    "X63n1240_002:0258a17": "[0258a17] 記曰。不了即迷也。轉深即來生。以至後後生也。賊",
    "X63n1240_002:0258a18": "者。劫害之義。謂此六根數取六塵境界。染污真心。",
    "X63n1240_002:0258a19": "喪失智慧。劫功德財。功德財者。略有七。一信。二戒。",
    "X63n1240_002:0258a20": "三聞。四捨。五慧。六慚。七愧。乃至無漏根力禪定等。",
    "X63n1240_002:0258a21": "○十一循環不息",
    "X63n1240_002:0258a22": "[0258a22] 六道往還。三界匍匐。",
    "X63n1240_002:0258a23": "[0258a23] 因果展轉相感不息。故曰往還。升沉疲極。故曰匍",
    "X63n1240_002:0258a24": "匐。總由被賊驅使。流轉六道。升沉三界。無有休息",
    "X63n1240_002:0258b01": "故也。",
    "X63n1240_002:0258b02": "[0258b02] 記曰。匍匐。乃匍上匐下。即升沉之謂。又急遽貌。會",
    "X63n1240_002:0258b03": "意可知。",
    "X63n1240_002:0258b04": "△三頌示法七[0258b04] 一依師。二擇法。三了妄。四歸真。五",
    "X63n1240_002:0258b05": "相忘。六寂照。七雙泯。○一依師",
    "X63n1240_002:0258b06": "[0258b06] 早訪明師。親近高德。",
    "X63n1240_002:0258b07": "[0258b07] 明師能令法眼明正。高德能使戒德清高。早訪言",
    "X63n1240_002:0258b08": "不可蹉跎延時。親近謂須久久依止。",
    "X63n1240_002:0258b09": "[0258b09] 記曰。明師能令慧光朗發。故得法眼明正。高德能",
    "X63n1240_002:0258b10": "使尸羅皎潔。故得戒德清高。是以古人千里參尋",
    "X63n1240_002:0258b11": "知識。得遇作家手眼。即高掛蒲團。折&#x5374;柱杖。如南",
    "X63n1240_002:0258b12": "嶽徑山等。若無善知識所護。則為邪師惑亂。內發",
    "X63n1240_002:0258b13": "邪因。外行邪業。何能決擇去其荊棘者乎。永明壽",
    "X63n1240_002:0258b14": "禪師云。若逢真正導師。切須勤心親近。假使參而",
    "X63n1240_002:0258b15": "未徹。學而未成。歷在耳根。永為道種。世世不落惡",
    "X63n1240_002:0258b16": "趣。生生不失人身。纔出頭來。一聞千悟。益非小也。",
    "X63n1240_002:0258b17": "○二擇法",
    "X63n1240_002:0258b18": "[0258b18] 決擇身心。去其荊棘。",
    "X63n1240_002:0258b19": "[0258b19] 決之在心。擇之以慧。行者當以無漏慧。揀擇身心。",
    "X63n1240_002:0258b20": "去其不善。擇其善者而修之。如鵝王之擇乳也。荊",
    "X63n1240_002:0258b21": "棘。乃無明妄想五&#x8462;十習。諸不善法也。",
    "X63n1240_002:0258b22": "[0258b22] 記曰。水乳相和。鵝王入口。則水乳自分。而飲其乳。",
    "X63n1240_002:0258b23": "棄其水也。凡夫善惡二法相參。渾於八識田中。行",
    "X63n1240_002:0258b24": "者修行。須具慧目。擇取善者。棄其不善。使身心皎",
    "X63n1240_002:0258c01": "潔。則去道不遠。斯即七覺意中之擇法覺也。五&#x8462;",
    "X63n1240_002:0258c02": "者。一貪欲。二嗔恚三睡眠。四掉悔。五疑&#x8462;。十習者。",
    "X63n1240_002:0258c03": "一婬。二貪。三慢。四嗔。五詐。六誑。七怨。八見。即邪見",
    "X63n1240_002:0258c04": "也。九枉。謂逼壓良善也。十訟。謂相論得失也。",
    "X63n1240_002:0258c05": "○三了妄",
    "X63n1240_002:0258c06": "[0258c06] 世自浮&#x8657;。眾緣豈逼。",
    "X63n1240_002:0258c07": "[0258c07] 世間一切有為諸法。猶如夢幻遊雲。皆從妄而生。",
    "X63n1240_002:0258c08": "了無實性。眾緣即世間諸法。既自浮&#x8657;。豈能逼人。",
    "X63n1240_002:0258c09": "然世諸緣事法。悉從真性隨緣而成。如水隨器方",
    "X63n1240_002:0258c10": "圓。遇風波生。凡夫由妄想風。激於本源。波濤湧沸。",
    "X63n1240_002:0258c11": "見波忘源。故執事迷真。而為種種事緣所逼。如不",
    "X63n1240_002:0258c12": "迷真。即不受其瞞也。",
    "X63n1240_002:0258c13": "[0258c13] 記曰。水喻真性。器波喻眾緣。事法即境也。風喻妄",
    "X63n1240_002:0258c14": "想。知波全水。即了妄歸真。是曰不受其瞞。",
    "X63n1240_002:0258c15": "○四歸真",
    "X63n1240_002:0258c16": "[0258c16] 研窮法理。以悟為則。",
    "X63n1240_002:0258c17": "[0258c17] 要得無疑田地。直須行到水窮山盡始方休。",
    "X63n1240_002:0258c18": "[0258c18] 記曰。法乃自心之法。法之所顯曰理。研窮如除鏡",
    "X63n1240_002:0258c19": "垢。垢盡光生。故曰以悟為則。然法是軌持義。軌生",
    "X63n1240_002:0258c20": "物解。任持自性也。任持自性者。一切眾生。皆有本",
    "X63n1240_002:0258c21": "覺妙明真性。雖流轉六道。受種種形。而此覺性不",
    "X63n1240_002:0258c22": "曾失滅。生解者。眾生悟入知見。雖因知識善友開",
    "X63n1240_002:0258c23": "示。然其智解。從覺性生。如水土之潤。生穀等芽。而",
    "X63n1240_002:0258c24": "芽從種生。不從水土生故也。",
    "X63n1240_002:0259a01": "○五相忘",
    "X63n1240_002:0259a02": "[0259a02] 心境俱捐。莫記莫憶。",
    "X63n1240_002:0259a03": "[0259a03] 心即人。境即法。莫記莫憶。即人法兩忘矣。四祖云。",
    "X63n1240_002:0259a04": "一切不留。無可記憶。&#x8657;明自照。不勞心力。盤山云。",
    "X63n1240_002:0259a05": "心月孤圓。光吞萬象。光非照境。境亦非存。光境俱",
    "X63n1240_002:0259a06": "忘。復是何物。譬如擲劍揮空。莫論及之不及。斯乃",
    "X63n1240_002:0259a07": "空輪無跡。劍刃無虧。若能如是。心心無知。全心即",
    "X63n1240_002:0259a08": "佛。全佛即人。人佛無異。始為道矣。",
    "X63n1240_002:0259a09": "[0259a09] 記曰。心是能。境是所。若知能所無體。頓悟人空法",
    "X63n1240_002:0259a10": "空。忽了物我無依。始信境寂心空。無知者。經云。聖",
    "X63n1240_002:0259a11": "心無所知。無所不知。即本覺心體也。本覺真心。心",
    "X63n1240_002:0259a12": "性寂滅。本無知覺。故能知能見。如鏡無像。故能鑒",
    "X63n1240_002:0259a13": "物。雖曰能鑒。然鑒而無鑒。靈知本寂。故終日知。而",
    "X63n1240_002:0259a14": "未&#x751E;知。有知即無明。有見即妄想。智體本無無明。",
    "X63n1240_002:0259a15": "及於妄想。以無知故。故曰智有窮幽之鑒而無知",
    "X63n1240_002:0259a16": "焉。",
    "X63n1240_002:0259a17": "○六寂照",
    "X63n1240_002:0259a18": "[0259a18] 六根怡然。行住寂默。",
    "X63n1240_002:0259a19": "[0259a19] 心境俱捐。二障解脫。照體獨立。絕知會。忘能所。得",
    "X63n1240_002:0259a20": "於內。應於外。是故六根自若。脫洒洒地。豈不怡然。",
    "X63n1240_002:0259a21": "行住坐臥。動靜皆如。故曰寂默。永嘉云。行亦禪。坐",
    "X63n1240_002:0259a22": "亦禪。語默動靜體安然。是也。",
    "X63n1240_002:0259a23": "[0259a23] 記曰。目對千山。心閒一境。是以六根自若。優游三",
    "X63n1240_002:0259a24": "界。脫洒四生。不為聲色塵勞所累其神。逍遙物外。",
    "X63n1240_002:0259b01": "故曰怡然。永嘉云。妙悟玄宗。&#x8657;心冥契。動靜常矩。",
    "X63n1240_002:0259b02": "語默恒規。恬澹息於內。蕭散揚於外。華嚴論云。唯",
    "X63n1240_002:0259b03": "寂唯默。心造如來之樣。不著不戀。入道合法之轍。",
    "X63n1240_002:0259b04": "是也。言寂照者。寂是體。照是用。道之所極。極於此",
    "X63n1240_002:0259b05": "也。",
    "X63n1240_002:0259b06": "○七雙泯",
    "X63n1240_002:0259b07": "[0259b07] 一心不生。萬法俱息。",
    "X63n1240_002:0259b08": "[0259b08] 不與萬法為侶者。則前後際斷。是曰俱息。",
    "X63n1240_002:0259b09": "[0259b09] 記曰萬法者。是指其總數。而實該於一切也。今舉",
    "X63n1240_002:0259b10": "前後。則包括十方三世一切事理內外諸法盡矣。",
    "X63n1240_002:0259b11": "萬法雖眾。不出心境。心空境寂。獨露堂堂一絲不",
    "X63n1240_002:0259b12": "掛。是曰不與萬法為侶。一心者。本覺妙明真心也。",
    "X63n1240_002:0259b13": "起信論云。唯是一心。故名真如。心體離念。故曰不",
    "X63n1240_002:0259b14": "生。楞伽云。心生則種種法生。心滅則種種法滅。所",
    "X63n1240_002:0259b15": "謂心異則千差兢起。心滅則萬法坦然。心染則六",
    "X63n1240_002:0259b16": "道四生。心空則一道清淨。宗鏡云。何謂一心。謂真",
    "X63n1240_002:0259b17": "妄染淨。一切諸法無二之性。故名為一。此無二處",
    "X63n1240_002:0259b18": "之法。實不同空性自神解。故名為心。一心之體。來",
    "X63n1240_002:0259b19": "去寂滅。不可以有無處所。窮其幽跡。不可以識智",
    "X63n1240_002:0259b20": "詮量。談其妙體。唯證入者。只在心知。但能內觀一",
    "X63n1240_002:0259b21": "念無生。則空花三界。如風捲煙。幻影六塵。猶湯沃",
    "X63n1240_002:0259b22": "雪。廓然無際。唯一真心。此心本自圓明。元清淨體。",
    "X63n1240_002:0259b23": "無起無生。自體不動。不為生死所染。不為涅槃所",
    "X63n1240_002:0259b24": "淨。問曰。心既唯一。妄從何生。答曰。&#x8462;由最初迷一",
    "X63n1240_002:0259c01": "法界。不覺妄起。而有其念。如睛勞有空花現。睡熟",
    "X63n1240_002:0259c02": "有夢寐生。即此名為妄心。此之妄心。元無自體。但",
    "X63n1240_002:0259c03": "因前塵隨境有無境來即生。境去即滅。是心是境。",
    "X63n1240_002:0259c04": "各無自性。唯從因緣而生。如鏡裏像。水中月。愚夫",
    "X63n1240_002:0259c05": "認此為真。二祖於此心不安。而求安心法。於一言",
    "X63n1240_002:0259c06": "下。便了此心不生。故云。覓心了不可得。即知真心",
    "X63n1240_002:0259c07": "&#x8657;靈明妙。遍一切處。含十方界。既心因境起。若此",
    "X63n1240_002:0259c08": "妄心不生。則塵境頓滅。故云俱息。前云寂照。猶存",
    "X63n1240_002:0259c09": "境智兩立。今智境交徹而兩亡。故曰雙泯。境智既",
    "X63n1240_002:0259c10": "泯。唯一本覺真心。寂滅無相。體同諸佛。故永嘉云。",
    "X63n1240_002:0259c11": "境智冥一。萬累都泯。妙旨存焉。問曰。智泯何以應",
    "X63n1240_002:0259c12": "機接物。境亡則奚能感彼來應。答曰。般若無知論",
    "X63n1240_002:0259c13": "云。智彌昧。照逾明。神彌靜。應逾動。境彌寂。應逾感",
    "X63n1240_002:0259c14": "別行鈔云。由理智冥合。故得一切諸法無非法身。",
    "X63n1240_002:0259c15": "十方眾生。有發菩提心。心識淨者。無不應現。而為",
    "X63n1240_002:0259c16": "說法。故此真如體性。猶若摩尼。隨色所現。何無感",
    "X63n1240_002:0259c17": "應之謂哉。",
    "X63n1240_002:0259c18": "溈山警策句釋記卷下(終)",
    "X63n1240_002:0259c19": "音釋",
    "X63n1240_002:0259c20": "[0259c20] 偁古稱字。[0259c20] 窳音與隋也。",
    "X63n1240_002:0259c21": "[0259c21] &#x52D4;音免勸勉也。",
    "X63n1240_002:0259c22": "[0259c22] 咼快字平聲不正也俗作歪非。",
    "X63n1240_002:0259c23": "[0259c23] 縈絆上音。榮繫也。下音半繫足也。"
}