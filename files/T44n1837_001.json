{
    "T44n1837_001:0052c25": "大乘百法明門論疏卷上",
    "T44n1837_001:0052c27": "大慈恩寺沙門大乘光撰",
    "T44n1837_001:0052c28": "將欲造文，略以三門分別：第一、明造論意，第",
    "T44n1837_001:0052c29": "二、釋題目，第三、隨文解釋。第一、明造論意者，",
    "T44n1837_001:0053a01": "尋夫三界有情，五趣漂溺，循環不息，輪迴無",
    "T44n1837_001:0053a02": "替者，莫不以斷常空有紛糺于懷，所以菩薩",
    "T44n1837_001:0053a03": "降生垂範利物，為除空有兩執，故開空有二",
    "T44n1837_001:0053a04": "門，前明百法有體，為遣執空，後明人法二空，",
    "T44n1837_001:0053a05": "為除有見。所以有體，世諦非無，所以言空，真",
    "T44n1837_001:0053a06": "諦何有？隨病說藥，病息藥亡，執藥成病，悟病",
    "T44n1837_001:0053a07": "成藥，非空非有，即有即空，既絕百非，又亡四",
    "T44n1837_001:0053a08": "句。然因詮顯旨，故假論以明，既不說而說，亦",
    "T44n1837_001:0053a09": "聽無所聽，論之興也，其在茲乎！此即第一明",
    "T44n1837_001:0053a10": "造論意。第二釋題目，言《大乘百法明門論》本",
    "T44n1837_001:0053a11": "事分中略錄名數者，大是遮小得名，乘以運",
    "T44n1837_001:0053a12": "載為義。此言大乘，遮詮立號，非是直詮。言遮",
    "T44n1837_001:0053a13": "詮者，簡小乘故，名曰遮詮。十十名百，廣如後",
    "T44n1837_001:0053a14": "釋。持自性故，名之為法。明者是慧，與明為門，",
    "T44n1837_001:0053a15": "故曰明門。問答往還，稱之為論。言〈本事分〉中",
    "T44n1837_001:0053a16": "者，即《百法明門論．本事分》中也。〈本事分〉中文",
    "T44n1837_001:0053a17": "繁浩博，此論文略故言略錄，非義略也。目召",
    "T44n1837_001:0053a18": "諸法，稱之曰名，一十百千名之為數，故言《大",
    "T44n1837_001:0053a19": "乘百法明門論．本事分》中略錄名數。此即第",
    "T44n1837_001:0053a20": "二釋其題目。第三隨文解釋者，就此文中，義",
    "T44n1837_001:0053a21": "別不同，分為三段：第一、引經標宗，第二、尋經",
    "T44n1837_001:0053a22": "起問，第三、依問為通。",
    "T44n1837_001:0053a23": "論云：「如世尊言：『一切法無我』」者。解云：「此初",
    "T44n1837_001:0053a24": "第一、引經標宗，明法無我。如佛世尊諸經，",
    "T44n1837_001:0053a25": "皆說一切法中都無有我。故今舉教標以為",
    "T44n1837_001:0053a26": "宗。」",
    "T44n1837_001:0053a27": "論云：「何等一切法？云何為無我」者。解云：「自",
    "T44n1837_001:0053a28": "下第二、依經起問。既引聖言『諸法無我』，未知",
    "T44n1837_001:0053a29": "何者是一切法？云何為無我？」",
    "T44n1837_001:0053b01": "論云：「一切法等」者。解云：「自下第三、依問為",
    "T44n1837_001:0053b02": "通。就答文中有二，初答前問，第二、言無我者",
    "T44n1837_001:0053b03": "以下答後問。此言一切法者，略有五種等者，",
    "T44n1837_001:0053b04": "此答初問。就初答中有三：第一、牒前問舉數",
    "T44n1837_001:0053b05": "列名，第二、廢立五法前後次第，第三、別釋五",
    "T44n1837_001:0053b06": "法。就初有二：一、舉數，二、列名，此即第一、牒章",
    "T44n1837_001:0053b07": "舉數。」",
    "T44n1837_001:0053b08": "論云：「一者、心法，二者、心所有法，三者、色法，四者、",
    "T44n1837_001:0053b09": "心不相應行法，五者、無為法」者。此即第二、列",
    "T44n1837_001:0053b10": "五法名。",
    "T44n1837_001:0053b11": "論云：「一切最勝故」者。解云：「自下第二、廢立",
    "T44n1837_001:0053b12": "五法前後次第。「問：『何故第一明其心法？』「一切",
    "T44n1837_001:0053b13": "法中，心法最勝，是故經言：『心淨故眾生淨，",
    "T44n1837_001:0053b14": "心染故眾生染。』由此心故，或著生死、或證涅",
    "T44n1837_001:0053b15": "槃，以勝用強，是故第一明其心法。」",
    "T44n1837_001:0053b16": "論云：「與此相應故」者。解云：「何故第二明其",
    "T44n1837_001:0053b17": "心所有法？謂此心法常與心王同依、同緣及",
    "T44n1837_001:0053b18": "與同時；若約小乘，更有同行，今依大乘，心法",
    "T44n1837_001:0053b19": "與王不同其行。所以者何？由心法等與王行",
    "T44n1837_001:0053b20": "相各各不同，如緣青色，心王自變，心法自變，",
    "T44n1837_001:0053b21": "是故不同。此之心法與其心王，各緣諸境，一",
    "T44n1837_001:0053b22": "時相應，心起即起、心無即無，如王左右不離",
    "T44n1837_001:0053b23": "於王，心數相應亦復如是。」",
    "T44n1837_001:0053b24": "論云：「二所現影故」者。解云：「何故第三明其",
    "T44n1837_001:0053b25": "色法？謂此色法不能別起，依心及所數之所",
    "T44n1837_001:0053b26": "變生，是彼二法所現影故，是故第三明其色",
    "T44n1837_001:0053b27": "法。」",
    "T44n1837_001:0053b28": "論云：「三位差別故」者。解云：「何故第四明心",
    "T44n1837_001:0053b29": "不相應？謂不相應無別有體，總是假立，於前",
    "T44n1837_001:0053c01": "色心、及心所有法三法之上分位差別，假施",
    "T44n1837_001:0053c02": "設有，是故第四明心不相應。」",
    "T44n1837_001:0053c03": "論云：「四所顯示故」等。解云：「何故第五明其",
    "T44n1837_001:0053c04": "無為？無為之法，相難了知，若不約法以明，何",
    "T44n1837_001:0053c05": "能顯示？故能依色、心、心所有法、不相應行四",
    "T44n1837_001:0053c06": "法之上顯示無為，是故第五明無為法。」",
    "T44n1837_001:0053c07": "論云：「第一心法」者。解云：「自下第三，別解五",
    "T44n1837_001:0053c08": "法。於中有五：第一、解心法，第二、解心所有法，",
    "T44n1837_001:0053c09": "第三、解色法，第四、解心不相應行法，第五、解",
    "T44n1837_001:0053c10": "無為法。就第一解心法中有三：一、牒章，二、舉",
    "T44n1837_001:0053c11": "數，三、列名。此即第一牒章。」",
    "T44n1837_001:0053c12": "論云：「略有八種」者。舉數。",
    "T44n1837_001:0053c13": "論云：「一、眼識，二、耳識，三、鼻識，四、舌識，五、身識，六、",
    "T44n1837_001:0053c14": "意識，七、末那識，八、阿賴耶識」者。解云：「自下",
    "T44n1837_001:0053c15": "第三列名，眼識、眼根。識能了別，謂此之識依",
    "T44n1837_001:0053c16": "於眼根了別色塵，識從所依，名為眼識。如眼",
    "T44n1837_001:0053c17": "識既然，耳、鼻、舌、身及與意識，隨義應知。七、末",
    "T44n1837_001:0053c18": "那者，末那梵音，此翻為意，意以思量為義，此",
    "T44n1837_001:0053c19": "即隨義立名。八、阿賴耶識者，阿賴耶識，西國",
    "T44n1837_001:0053c20": "梵音，此翻為藏，亦名為宅。宅即攝持諸法，藏",
    "T44n1837_001:0053c21": "即貯積無遺，藏宅之名，此皆從義立名。上來",
    "T44n1837_001:0053c22": "第一略釋其名，今復略以五門料簡八識。第",
    "T44n1837_001:0053c23": "一、緣境分別，第二、四緣分別，第三、四界分別，",
    "T44n1837_001:0053c24": "第四、重數分別，第五、三性分別。「第一緣境分",
    "T44n1837_001:0053c25": "別者，就緣境中有二：初約因位辨，次約果位",
    "T44n1837_001:0053c26": "辨。初因位辨者，眼等五識所緣境界，西方諸",
    "T44n1837_001:0053c27": "師有其兩釋。第一釋云：『眼等五識，唯緣實塵，",
    "T44n1837_001:0053c28": "不緣於假。所以者何？眼等五識緣證量塵，不",
    "T44n1837_001:0053c29": "待名言，不待此餘根境，由長短等諸餘假色，",
    "T44n1837_001:0054a01": "要待名言，及待此餘根境，是故不緣長等假",
    "T44n1837_001:0054a02": "色。』」問曰：「五塵之中，何者是實？何者是假？」解云：",
    "T44n1837_001:0054a03": "「色塵之中，青、黃、赤、白四種是實，餘並是假；聲",
    "T44n1837_001:0054a04": "塵之中，因執受大種聲、因不執受大種聲、因",
    "T44n1837_001:0054a05": "執受不執受大種聲，此三是實，餘並是假；香",
    "T44n1837_001:0054a06": "塵之中，好香、惡香、平等香，此三是實，餘並是",
    "T44n1837_001:0054a07": "假；味塵之中，苦、酢、甘、辛、鹹、淡，此六是實，餘並",
    "T44n1837_001:0054a08": "悉假有；觸塵之中，地、水、火、風，四種是實，餘並",
    "T44n1837_001:0054a09": "是假有。」問曰：「眼等五識既不緣假，何故諸論",
    "T44n1837_001:0054a10": "色塵之中說有長等假色，乃至觸塵之中說有",
    "T44n1837_001:0054a11": "滑等假觸？」解云：「所以色塵之中說有假色，乃",
    "T44n1837_001:0054a12": "至觸塵之中說有假觸者，此文但據攝假從",
    "T44n1837_001:0054a13": "實，是故合說；據實不緣。」問曰：「若不緣者，猶",
    "T44n1837_001:0054a14": "如陰夜遠望樹林，唯見長等，不見青黃，云何",
    "T44n1837_001:0054a15": "眼識不緣其假？」解云：「此亦得緣青黃實色，陰",
    "T44n1837_001:0054a16": "夜遠望青、黃、赤、白，雖非分明了了至觸而見，",
    "T44n1837_001:0054a17": "然亦得緣，是故唯緣青等實色，不緣於假。」問",
    "T44n1837_001:0054a18": "曰：「長等假色，眼識不緣，此諸假色，何色中攝？」",
    "T44n1837_001:0054a19": "答曰：「當知此諸假色法處之中，遍計所起色",
    "T44n1837_001:0054a20": "攝。」問曰：「忿等諸惑是貪上假，則皆法處中攝，",
    "T44n1837_001:0054a21": "何故長等假色是青等上假，非色處中收？」解",
    "T44n1837_001:0054a22": "云：「忿貪俱意緣，是故法處攝，長等非眼見，故",
    "T44n1837_001:0054a23": "非色處收。如色塵中作此分別，乃至觸塵分別",
    "T44n1837_001:0054a24": "隨義應知。「又一釋云：『眼等五識，假實並緣。若",
    "T44n1837_001:0054a25": "緣於假，必緣其實，緣實之時，不緣於假。所以",
    "T44n1837_001:0054a26": "者何？假依實有，緣假之時，其必緣實；實不依",
    "T44n1837_001:0054a27": "假，緣實之時，不緣於假。』此家所說諸假法等，",
    "T44n1837_001:0054a28": "非法處中遍計性攝。如長等假色，即色處中",
    "T44n1837_001:0054a29": "收，乃至觸塵之中滑等假，觸處中攝，第六意",
    "T44n1837_001:0054a30": "識緣一切法，如其所應隨義應知。「第七末那",
    "T44n1837_001:0054b01": "緣境，西方諸德亦有兩釋。一釋云：『末那緣阿",
    "T44n1837_001:0054b02": "賴耶識見分為我，緣阿賴耶識相分為其我",
    "T44n1837_001:0054b03": "所。』」問曰：「何一心執阿賴耶識見分為我，復執",
    "T44n1837_001:0054b04": "阿賴耶識相分為其我所？」解云：「且如眼識，一",
    "T44n1837_001:0054b05": "時尚緣青等種種諸色，一心所緣我、我所，此亦",
    "T44n1837_001:0054b06": "何過？」問曰：「諸論並云：『末那執阿賴耶識為我、",
    "T44n1837_001:0054b07": "我所』，不言執其相分。何故今者乃言執其相",
    "T44n1837_001:0054b08": "分以為我所？」解云：「當知此相不離於見，所以",
    "T44n1837_001:0054b09": "諸論並言緣阿賴耶識為我、我所，此亦無過。",
    "T44n1837_001:0054b10": "「又一釋云：『末那執阿賴耶識為我、我所。』」問曰：",
    "T44n1837_001:0054b11": "「執阿賴耶識為我，云何復執為其我所？」解云：",
    "T44n1837_001:0054b12": "「謂此末那先執阿賴耶識為我，後復執此所",
    "T44n1837_001:0054b13": "計之我是我家所有，故名我所。」問曰：「若執",
    "T44n1837_001:0054b14": "阿賴耶識相分為我所者，此有何過？」解云：「諸",
    "T44n1837_001:0054b15": "論中但言執阿賴耶識為我、我所，不言執其相",
    "T44n1837_001:0054b16": "分是其我所。末那直執阿賴耶識為我、我所，",
    "T44n1837_001:0054b17": "何能復更外執相分以為我所？於義不可。是",
    "T44n1837_001:0054b18": "故不緣第八阿賴耶識，緣於種子五根、五塵。」",
    "T44n1837_001:0054b19": "問曰：「何故不緣六、七等識？」解云：「阿賴耶識緣",
    "T44n1837_001:0054b20": "任運境，六、七等識非任運境，是故不緣。」問曰：",
    "T44n1837_001:0054b21": "「何故第六識得緣諸識？」解云：「第六識分別用",
    "T44n1837_001:0054b22": "強，是故得緣，第八識無此分別，是故不緣。此",
    "T44n1837_001:0054b23": "即第一約因位辨也。「第二、約果位辨者，若至",
    "T44n1837_001:0054b24": "果位，眼等諸識皆緣諸法。「第二、四緣分別者，",
    "T44n1837_001:0054b25": "阿賴耶識當體自望，若約麁言但有三緣，約",
    "T44n1837_001:0054b26": "細言之具四緣。約麁言之具三緣者：種子望現",
    "T44n1837_001:0054b27": "行得作因緣，前心滅、後心生得作等無間緣，",
    "T44n1837_001:0054b28": "不相障礙故得有增上緣；阿賴耶識前後不",
    "T44n1837_001:0054b29": "相緣故，無所緣緣。若約細言之亦有所緣緣，",
    "T44n1837_001:0054c01": "謂一心起時有其四分，所謂相分、見分、自證",
    "T44n1837_001:0054c02": "分、證自證分，此四分中有前後相緣，故得有",
    "T44n1837_001:0054c03": "所緣緣。「阿賴耶識望末那得有二緣：阿賴耶",
    "T44n1837_001:0054c04": "識生現行末那故得有因緣，不相障礙故得有",
    "T44n1837_001:0054c05": "增上緣；不由阿賴耶識滅故末那得生，無",
    "T44n1837_001:0054c06": "等無間緣，阿賴耶識不能緣末那故，無所緣",
    "T44n1837_001:0054c07": "緣。「阿賴耶識望第六識得有二緣：阿賴耶識",
    "T44n1837_001:0054c08": "生現行六識故得有因緣，不相障礙故得有",
    "T44n1837_001:0054c09": "增上緣；不由阿賴耶識滅故第六識得生，",
    "T44n1837_001:0054c10": "無等無間緣。阿賴耶識不能緣六識為境故，",
    "T44n1837_001:0054c11": "無所緣緣。「阿賴耶識望五識有二緣：阿賴耶",
    "T44n1837_001:0054c12": "識生現行五識故得有因緣，不相障礙故有",
    "T44n1837_001:0054c13": "增上緣；不由阿賴耶識滅故五識得生，無",
    "T44n1837_001:0054c14": "等無間緣，阿賴耶識不能緣五識故，無所緣",
    "T44n1837_001:0054c15": "緣。「第七末那當體自望，若約麁言之有二緣，",
    "T44n1837_001:0054c16": "若約細言之有三緣。約麁言之有二緣者：前",
    "T44n1837_001:0054c17": "念與後念為次第緣，不相障礙有增上緣。",
    "T44n1837_001:0054c18": "約細言之有三緣：二緣者如前，更加所緣緣，",
    "T44n1837_001:0054c19": "謂一心中有其四分，前後相緣故有所緣緣。",
    "T44n1837_001:0054c20": "此之四分如前已說，不煩重列。「末那望阿",
    "T44n1837_001:0054c21": "賴耶識得有三緣：謂末那熏阿賴耶識故得",
    "T44n1837_001:0054c22": "有因緣，末那緣阿賴耶識得有所緣緣，不相",
    "T44n1837_001:0054c23": "障礙故得有增上緣；不由末那滅故阿賴耶",
    "T44n1837_001:0054c24": "識生，故無等無間緣。「末那望第六識得有一",
    "T44n1837_001:0054c25": "緣，謂不相障礙故得有增上緣；不由末那滅",
    "T44n1837_001:0054c26": "故第六識生，故無等無間緣。末那不熏第六",
    "T44n1837_001:0054c27": "識故無因緣，末那不能緣六識為境故無所",
    "T44n1837_001:0054c28": "緣緣。「末那望五識得有一緣，謂不相障礙故",
    "T44n1837_001:0054c29": "有增上緣；末那不熏五識故無因緣，不由末",
    "T44n1837_001:0055a01": "那滅五識生故，無等無間緣，末那不能緣五",
    "T44n1837_001:0055a02": "識為境故，無所緣緣。「第六意識當體自望得",
    "T44n1837_001:0055a03": "有三緣：謂前後相緣故有所緣緣，前心有開",
    "T44n1837_001:0055a04": "闢義故有等無間緣，不相障礙故有增上緣；",
    "T44n1837_001:0055a05": "從阿賴耶識種子生故，無因緣。「第六識望阿",
    "T44n1837_001:0055a06": "賴耶識得有三緣：熏阿賴耶識故有因緣，緣",
    "T44n1837_001:0055a07": "阿賴耶識為境故得有所緣緣，不相障礙故",
    "T44n1837_001:0055a08": "得有增上緣；不由第六識滅故阿賴耶識生，",
    "T44n1837_001:0055a09": "故無等無間緣。「第六識望末那有二緣：謂緣",
    "T44n1837_001:0055a10": "末那為境故得有所緣緣，不相障礙故得有",
    "T44n1837_001:0055a11": "增上緣；不熏末那故無因緣，不由第六識滅",
    "T44n1837_001:0055a12": "故末那生，故無等無間緣。「第六識望五識得",
    "T44n1837_001:0055a13": "有三緣：謂緣五識為境故得有所緣緣，由有",
    "T44n1837_001:0055a14": "開闢義故有等無間緣，不相障礙故得有增",
    "T44n1837_001:0055a15": "上緣；不能熏五識故，無因緣。「五識當體自望，",
    "T44n1837_001:0055a16": "若約麁言之有一緣，若約細言之有二緣。約",
    "T44n1837_001:0055a17": "麁言之有一緣者，謂五識前後不相障礙，故",
    "T44n1837_001:0055a18": "有增上緣，五識從阿賴耶識種子生故，無因",
    "T44n1837_001:0055a19": "緣；五識後必起意識，以間斷故，自類相望，無",
    "T44n1837_001:0055a20": "等無間緣，五識前後不相緣故，無所緣緣。約",
    "T44n1837_001:0055a21": "細言之有二緣者：亦得有所緣緣，謂五識起",
    "T44n1837_001:0055a22": "時有四分，前後相緣故，得有所緣緣。五識望",
    "T44n1837_001:0055a23": "阿賴耶識得有二緣：謂五識熏阿賴耶識故，",
    "T44n1837_001:0055a24": "有因緣，不相障礙故，有增上緣；不由五識滅",
    "T44n1837_001:0055a25": "故阿賴耶識生，故無等無間緣，五識不能緣",
    "T44n1837_001:0055a26": "阿賴耶識為境，故無所緣緣。五識望末那得",
    "T44n1837_001:0055a27": "有一緣，謂不障礙故有增上緣；五識不熏末",
    "T44n1837_001:0055a28": "那故無因緣，不由五識滅故末那生，故無等",
    "T44n1837_001:0055a29": "無間緣，五識不能緣末那為境，故無所緣緣。",
    "T44n1837_001:0055b01": "「五識望第六識有二緣：謂五識望第六識有",
    "T44n1837_001:0055b02": "開闢義故有等無間緣，生時不相障礙故",
    "T44n1837_001:0055b03": "有增上緣；不熏第六識故無因緣，不能緣第",
    "T44n1837_001:0055b04": "六識為境故無所緣緣。「第三、四界分別者，四",
    "T44n1837_001:0055b05": "界謂欲界、色界、無色界、及無漏界。「問曰：『八",
    "T44n1837_001:0055b06": "識幾通四界？幾通三界？幾通二界？幾唯一界？』",
    "T44n1837_001:0055b07": "「答曰：『三通四界，三謂意識、末那、阿賴耶識。三",
    "T44n1837_001:0055b08": "通三界，三謂眼識、耳識、身識。三界謂欲界、色",
    "T44n1837_001:0055b09": "界及無漏界。二識通二界，二識謂鼻識、舌識。",
    "T44n1837_001:0055b10": "二界謂欲界及無漏界。此八識中，當知無有",
    "T44n1837_001:0055b11": "唯一界者。』「第四、重數分別者，眼等五識及與",
    "T44n1837_001:0055b12": "末那，有其三重：謂種子為一重，現行為第二",
    "T44n1837_001:0055b13": "重，第六意識緣為第三重。第六意識有三重：",
    "T44n1837_001:0055b14": "種子為一重，現行為第二重，前後相緣為第",
    "T44n1837_001:0055b15": "三重。阿賴耶識有四重：謂種子為一重，現行",
    "T44n1837_001:0055b16": "為第二重，第六意識緣為第三重，末那緣為",
    "T44n1837_001:0055b17": "第四重。「第五、三性分別者，三性謂善、不善、無",
    "T44n1837_001:0055b18": "記。眼等六識通於三性，第七末那通於二性，",
    "T44n1837_001:0055b19": "謂善性、無記性，若在因位是無記性；若在果",
    "T44n1837_001:0055b20": "位及入觀時，當知是善性。第八阿賴耶識亦",
    "T44n1837_001:0055b21": "通二性，謂異熟無記及與善性；若在因位是",
    "T44n1837_001:0055b22": "異熟無記，若在果位即是其善。上來略料簡",
    "T44n1837_001:0055b23": "八識訖。」",
    "T44n1837_001:0055b24": "論云：「第二、心所有法，略為六種」者。自下第二",
    "T44n1837_001:0055b25": "明心所有法，就中有三：第一、總牒開章，第二、",
    "T44n1837_001:0055b26": "列名舉數，第三、別牒具陳。此即第一總牒開",
    "T44n1837_001:0055b27": "章。言心所有法者，謂彼心王是其能有，此等",
    "T44n1837_001:0055b28": "諸法數，心之所有，故名心所有法。言略有六",
    "T44n1837_001:0055b29": "種者，舉心所有法，結六位數名。",
    "T44n1837_001:0055c01": "論云：「遍行有五，別境有五，善有十一，煩惱有六，",
    "T44n1837_001:0055c02": "隨煩惱有二十，不定有四」者。此即第二列名",
    "T44n1837_001:0055c03": "舉數。",
    "T44n1837_001:0055c04": "論云：「遍行五者：一、作意，二、觸，三、受，四、想，五、思」者。",
    "T44n1837_001:0055c05": "此下第三別牒具陳。就中有六：第一、解遍",
    "T44n1837_001:0055c06": "行五，第二、解別境五，第三、解善十一，第四、解",
    "T44n1837_001:0055c07": "煩惱六，第五、解隨煩惱二十，第六、解不定四。",
    "T44n1837_001:0055c08": "此即第一解遍行五。言遍行者，於一切時恒",
    "T44n1837_001:0055c09": "相續起，遍八識有，名曰遍行。一作意等者，作",
    "T44n1837_001:0055c10": "動於心，令心數數外緣諸境，名為作意。既作",
    "T44n1837_001:0055c11": "意已，令其心王觸於前境，名之為觸。領納外",
    "T44n1837_001:0055c12": "塵覺苦知樂，如是取境，名之為受。謂於境界",
    "T44n1837_001:0055c13": "取其像貌，方圓等相故名為想。令心造作善、",
    "T44n1837_001:0055c14": "惡、無記如是等業，稱之為思。即第一解遍",
    "T44n1837_001:0055c15": "行訖。",
    "T44n1837_001:0055c16": "論云：「別境五者，一、欲，二、勝解，三、念，四、三摩地，五、",
    "T44n1837_001:0055c17": "慧」者。此即第二解別境五。言別境者，別緣",
    "T44n1837_001:0055c18": "諸境，名為別境。何者名別？且如其欲，希望前",
    "T44n1837_001:0055c19": "境名之為欲；不希望境即無有欲。希望之欲",
    "T44n1837_001:0055c20": "與不希望，二種有異，名之為別。乃至第五慧",
    "T44n1837_001:0055c21": "數，簡擇諸法名之為慧，不簡擇法不名為慧，",
    "T44n1837_001:0055c22": "簡擇之慧與不簡擇二種有異，名之為別。言",
    "T44n1837_001:0055c23": "一欲者，於自樂境，希望願求，或善或惡，名之",
    "T44n1837_001:0055c24": "為欲。於所緣境，心生決定，是事必爾，名為勝",
    "T44n1837_001:0055c25": "解，過去曾緣所習境界，明記不忘，名之為",
    "T44n1837_001:0055c26": "念。於一境界令心不散，專住不離，名三摩地。",
    "T44n1837_001:0055c27": "三摩地名翻為等持，此即定之異名，持其心",
    "T44n1837_001:0055c28": "王及與數法等至於境，名為等持。簡擇是非，",
    "T44n1837_001:0055c29": "分別善惡，得決定義，名之為慧。上來第二解",
    "T44n1837_001:0056a01": "別境訖。",
    "T44n1837_001:0056a02": "論云：「善有十一者：一、信，二、精進，三、慚，四、愧，五、無",
    "T44n1837_001:0056a03": "貪，六、無嗔，七、無癡，八、輕安，九、不放逸，十、捨，十一、",
    "T44n1837_001:0056a04": "不害」者。此即第三解善十一。言善者，不造",
    "T44n1837_001:0056a05": "眾惡，名之為善。信有三寶、四諦，心不生謗，名",
    "T44n1837_001:0056a06": "之為信。心勇不退，精勤策勵，求諸善法，名為",
    "T44n1837_001:0056a07": "精進。造諸過惡，自羞名慚。造諸過惡，羞他名",
    "T44n1837_001:0056a08": "愧。又解云：「造諸過惡羞天名慚，造諸過惡羞",
    "T44n1837_001:0056a09": "人名愧。」於世榮利、財色等法，心不耽著，名曰",
    "T44n1837_001:0056a10": "無貪。於諸有情，心無損害、慈愍在懷，名曰無",
    "T44n1837_001:0056a11": "嗔。於諸善法，心無迷惑、如實了知，名曰無癡。",
    "T44n1837_001:0056a12": "身心調暢，遠離麁重，適悅安樂，名為輕安。耽",
    "T44n1837_001:0056a13": "著五欲，名為放逸。遠離彼塵，名不放逸。離沈、",
    "T44n1837_001:0056a14": "離掉，處於中庸，其心平等，名之為捨。損惱有",
    "T44n1837_001:0056a15": "情，稱之為害。哀愍生故，名為不害。上來第三",
    "T44n1837_001:0056a16": "解善十一訖。",
    "T44n1837_001:0056a17": "論云：「煩惱六者：一、貪，二、嗔，三、慢，四、無明，五、疑，六、",
    "T44n1837_001:0056a18": "不正見」者。此即第四解煩惱六。言煩惱者，",
    "T44n1837_001:0056a19": "惱亂身心，名為煩惱。言貪者，於諸有情及資",
    "T44n1837_001:0056a20": "具等，愛樂耽著，名之為貪。於諸有情起諸損",
    "T44n1837_001:0056a21": "害，心不安隱，稱之為嗔。眾財色等而起貢高，",
    "T44n1837_001:0056a22": "計己勝他，名之為慢。了其真實，名之為明。不",
    "T44n1837_001:0056a23": "了真實，號曰無明。於諸諦中，心懷猶豫，如立",
    "T44n1837_001:0056a24": "衢路，名之曰疑。稱境而知，名為正見。此見邪",
    "T44n1837_001:0056a25": "僻，名不正見。上來第四解煩惱六訖。",
    "T44n1837_001:0056a26": "論云：「隨煩惱二十者：一、忿，二、恨，三、惱，四、覆，五、誑，",
    "T44n1837_001:0056a27": "六、諂，七、憍，八、害，九、嫉，十、慳，十一、無慚，十二、無愧，",
    "T44n1837_001:0056a28": "十三、不信，十四、懈怠，十五、放逸，十六、惛沈，十七、",
    "T44n1837_001:0056a29": "掉舉，十八、失念，十九、不正知，二十、心亂」者。此",
    "T44n1837_001:0056b01": "即第五解隨煩惱二十。言隨煩惱者，惱亂身",
    "T44n1837_001:0056b02": "心，煩勞行者，名為煩惱。忿等諸惑，隨貪等起，",
    "T44n1837_001:0056b03": "名隨煩惱。又解云：「謂此忿等隨順於心，不念",
    "T44n1837_001:0056b04": "解脫，名隨煩惱。」言忿等者，於違憤發，名之為",
    "T44n1837_001:0056b05": "忿。忿後結怨，名之為恨。心恨暴怒，稱之為惱。",
    "T44n1837_001:0056b06": "隱實過惡，目之為覆。讒詐惑亂，稱之曰誑。憍",
    "T44n1837_001:0056b07": "現恭順，名之為諂。恃榮自舉，悅豫名憍。無悲",
    "T44n1837_001:0056b08": "無愍，損惱稱害。妬勝憂慼，名之為嫉。蘊財貪",
    "T44n1837_001:0056b09": "著，名之為慳。過不自恥，名曰無慚。惡不羞他，",
    "T44n1837_001:0056b10": "名曰無愧。違正不欲，心不清淨，名為不信。耽",
    "T44n1837_001:0056b11": "樂退善，名為懈怠。於惡不防，名為放逸。滯境",
    "T44n1837_001:0056b12": "無堪，名曰惛沈。心不寂靜，緣貪欲等，名為掉",
    "T44n1837_001:0056b13": "舉。謂於所說若法、若義，無所堪能，名為失念。",
    "T44n1837_001:0056b14": "正了諸法，名為正知。邪了不達，名不正知。馳",
    "T44n1837_001:0056b15": "散外緣，其心散亂，流轉不息，名為心亂。上來",
    "T44n1837_001:0056b16": "第五解隨煩惱二十訖。",
    "T44n1837_001:0056b17": "論云：「不定四者：一、睡眠，二、惡作，三、尋，四、伺」者。",
    "T44n1837_001:0056b18": "此即第六解不定四。言不定者，謂此四法，於",
    "T44n1837_001:0056b19": "三界中不定一處，如尋、伺二數色界中有，餘",
    "T44n1837_001:0056b20": "二即無，不定相隨，故名不定。言睡眠等者，",
    "T44n1837_001:0056b21": "略攝於心、不自在轉，越失所作，名曰睡眠。於",
    "T44n1837_001:0056b22": "已作、未作善、不善事，心懷追悔，名為惡作。於",
    "T44n1837_001:0056b23": "法推求，未審細察，令心麁轉，名之為尋。於所",
    "T44n1837_001:0056b24": "尋法數數推求，令心細轉，故名為伺。上來第",
    "T44n1837_001:0056b25": "二明心所有法訖。",
    "T44n1837_001:0056b26": "大乘百法明門論疏卷上"
}