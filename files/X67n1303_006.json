{
    "X67n1303_006:0314a11": "林泉老人評唱投子青和尚頌古空谷集卷六",
    "X67n1303_006:0314a13": "後學性一閱",
    "X67n1303_006:0314a14": "第八十七則幽棲上堂",
    "X67n1303_006:0314a15": "[0314a15] 示眾云。拈槌&#x7AEA;拂豈憚劬勞。接物利生那嫌分外。箇",
    "X67n1303_006:0314a16": "這有收有放能縱能奪。且道誰是其人。",
    "X67n1303_006:0314a17": "[0314a17] 舉幽棲和尚一日斂鍾上堂(為法忘勞)。大眾纔集(併忙合&#x9599;)。",
    "X67n1303_006:0314a18": "棲云是甚麼人打鐘(佯打不知)。僧云維那(口是禍之門)。棲云",
    "X67n1303_006:0314a19": "近前來(照&#x980B;杻鼻木)。僧近前(禍福無門唯人自召)。棲便打(伏手骨朵)。&#x5374;",
    "X67n1303_006:0314a20": "歸方丈臥(收來太速)。投子拈云。然自急須逃。古今皆有",
    "X67n1303_006:0314a21": "(&#x61F6;兒攀伴)。行窮絕處。試問傍人(論出理長)。不惜下情。果然獲",
    "X67n1303_006:0314a22": "有(明眼難謾)。既從相問。急索端由(一遞一刮)。不&#x980B;危亡。得他",
    "X67n1303_006:0314a23": "假難(不賭惡發)。雖獲小利。也是暗地傷人。不為好手(傍觀",
    "X67n1303_006:0314a24": "者哂)。這僧雖然失利。蓋為自不守分致禍臨身。未為",
    "X67n1303_006:0314b01": "分外(爭免遭人點檢)。然雖如是。終是平人橫遭羅網。自有",
    "X67n1303_006:0314b02": "傍人證據在(路見不平&#x39DE;&#x5292;相助)。且道證據箇甚麼事(你豈不知)。",
    "X67n1303_006:0314b03": "乃云。東家不了。西舍受殃(德不孤必有鄰)。",
    "X67n1303_006:0314b04": "[0314b04] 師云。台州幽棲道幽禪師。鏡清問如何是少父。師曰",
    "X67n1303_006:0314b05": "無標的。云無標的以為少父邪。曰有甚麼過。云只如",
    "X67n1303_006:0314b06": "少父作麼生。曰道者是甚麼心行。林泉道。當頭諱字",
    "X67n1303_006:0314b07": "寰中禁。誰敢依稀犯聖顏。既曾斂鐘上堂。何&#x6060;聚頭",
    "X67n1303_006:0314b08": "作相。雖是權衡在手。難謾雲水凝心。為伊放去較危。",
    "X67n1303_006:0314b09": "所以收來太早。棒頭有眼足下無私。丈室寥寥。橫眠",
    "X67n1303_006:0314b10": "側臥未必做得一員無事道人。果被投子從頭花判。",
    "X67n1303_006:0314b11": "現成公案豈用強詞。只此緣由便為招狀。果信道。清",
    "X67n1303_006:0314b12": "官易斷。不謾易筭。鳳凰飛在梧桐樹。自有傍人話短",
    "X67n1303_006:0314b13": "長。還知東家不了西舍受殃處麼。苦屈之辭幸遇明",
    "X67n1303_006:0314b14": "鑑。若非投子誰敢評量。頌曰。",
    "X67n1303_006:0314b15": "[0314b15] 驀路相逢借問由(出門便入是非市)。寸心莫便與他酬(開眼",
    "X67n1303_006:0314b16": "不逢仁義人)。雖然重檐教人待(推惡離己)。終是慚顏暗地羞",
    "X67n1303_006:0314b17": "(醜則一度醜。話&#x2383D;幾時休)。",
    "X67n1303_006:0314b18": "[0314b18] 師云。鳥栖林麓易。人出是非難。狹路相逢不無溫問。",
    "X67n1303_006:0314b19": "或假事而顯理。或即俗而明真。或指空劫已前。或示",
    "X67n1303_006:0314b20": "威音之後。非妄情可測。非狂解可求。據此緣由。幾人",
    "X67n1303_006:0314b21": "窮究。但肯寸心不昧。自然萬法皆明。休向用機謀運",
    "X67n1303_006:0314b22": "智處便恁評跋。不見道。一分心倖。一分慈悲。不因一",
    "X67n1303_006:0314b23": "事。不長一智。不喫一交。不學一便。須知海岳歸明主。",
    "X67n1303_006:0314b24": "未必乾坤陷吉人。投子雖恁麼拈頌。莫便一向得失",
    "X67n1303_006:0314c01": "是非上穿鑿。且對癡人暫時說夢。還知東家不了西",
    "X67n1303_006:0314c02": "舍受殃處麼。只因不本分。所以禍臨身。",
    "X67n1303_006:0314c03": "第八十八則答麻三斤",
    "X67n1303_006:0314c04": "[0314c04] 示眾云。三覺圓明當可頂門上具眼。二利兼濟寧容",
    "X67n1303_006:0314c05": "&#x811A;板底&#x70DF;生。但能念念無差。便見頭頭顯露。莫有辨",
    "X67n1303_006:0314c06": "得的麼。",
    "X67n1303_006:0314c07": "[0314c07] 舉僧問襄州洞山。如何是佛(更嫌何處不分明)。山云麻三",
    "X67n1303_006:0314c08": "斤(無星秤上一任稱盤)。",
    "X67n1303_006:0314c09": "[0314c09] 師云。襄州洞山守初宗慧禪師。初參雲門。門問近離",
    "X67n1303_006:0314c10": "甚麼處。師曰查渡。門曰夏在甚麼處。曰湖南報慈。云",
    "X67n1303_006:0314c11": "幾時離彼。曰八月二十五。云放汝三頓棒。師至明日",
    "X67n1303_006:0314c12": "&#x5374;上問訊。昨日蒙和尚放三頓棒。不知過在甚麼處。",
    "X67n1303_006:0314c13": "云。飯袋子。江西湖南便恁麼去。師於言下大悟。遂曰。",
    "X67n1303_006:0314c14": "他後向無人煙處。不畜一粒米。不種一莖菜。接待十",
    "X67n1303_006:0314c15": "方往來。盡與伊抽釘&#x39DE;楔。拈&#x5374;炙脂帽子。脫&#x5374;鶻臭",
    "X67n1303_006:0314c16": "布衫。教伊灑灑地作箇無事衲僧。豈不快哉。門云。你",
    "X67n1303_006:0314c17": "身如椰子大。開得如許大口。師便禮拜。住後上堂曰。",
    "X67n1303_006:0314c18": "言無展事。語不投機。承言者喪。滯句者迷。還會得麼。",
    "X67n1303_006:0314c19": "你衲僧分上到這裏須具擇法眼始得。只如洞山恁",
    "X67n1303_006:0314c20": "麼道。也有一場過。且道過在甚麼處。林泉道。再犯不",
    "X67n1303_006:0314c21": "容。僧問如何是佛。師答麻三斤。還有這裏辨錙銖知",
    "X67n1303_006:0314c22": "輕重的麼。佛身既充法界。法性何處不周。剎剎如然。",
    "X67n1303_006:0314c23": "塵塵皆爾。拶破面門。磕傷額角。不免教人點檢道。當",
    "X67n1303_006:0314c24": "局者迷傍觀者哂。況杭州興教小壽禪師亦云。山河",
    "X67n1303_006:0315a01": "及大地。全露法王身。林泉雖恁離堅合異。莫便尋言",
    "X67n1303_006:0315a02": "逐句識情卜度。不見道三句外會取六句外省去。只",
    "X67n1303_006:0315a03": "如到此。端的合作麼生會。良久云。還相委悉麼。定盤",
    "X67n1303_006:0315a04": "星上無斤兩。莫逐高低漫度量。頌曰。",
    "X67n1303_006:0315a05": "[0315a05] 三年一閏大家知(要知作麼)。也有顢頇不記時(無心猶隔一重關)。",
    "X67n1303_006:0315a06": "昨夜鴈迴沙塞冷(節氣不相饒)。嚴風吹綻月中枝(狼藉遍地)。",
    "X67n1303_006:0315a07": "[0315a07] 師云。三百六旬似蟻循環而不住。七十二候如珠走",
    "X67n1303_006:0315a08": "盤而非停。日月如梭春秋若箭。所以閏餘成歲。全因",
    "X67n1303_006:0315a09": "律呂調陽。萬松先師住仰山時。閏四月旦日上堂云。",
    "X67n1303_006:0315a10": "所謂道人者。不知月之大小。不知歲之餘閏。野僧即",
    "X67n1303_006:0315a11": "不然。今年三百八十四日。前月大盡此月小盡。即今",
    "X67n1303_006:0315a12": "閏四月一日辰末巳初。忽有箇出來道。通疏伶利知",
    "X67n1303_006:0315a13": "時按節。要且無道人氣息。野僧以手掩鼻道。近後近",
    "X67n1303_006:0315a14": "後。作什麼。你道人氣息珍重。恁麼商量。是顢頇不顢",
    "X67n1303_006:0315a15": "頇。是記得不記得。林泉道。如人飲水冷暖自知。眾生",
    "X67n1303_006:0315a16": "心佛應須自向。何必霜秋月夜採聽鴻聲。沙塞嚴凝",
    "X67n1303_006:0315a17": "江天寂寞。雖道法身無被不禁寒。莫守寒巖沉死水。",
    "X67n1303_006:0315a18": "當可迴途復妙曲為今時。信手拈來敁斤邈兩。休便",
    "X67n1303_006:0315a19": "向秤幹上尋。秤錘邊&#x8994;。三十二相八十種好。遠之遠",
    "X67n1303_006:0315a20": "矣。畢竟合作麼生參禮。但能忘計較。處處可歸依。",
    "X67n1303_006:0315a21": "第八十九則北斗藏身",
    "X67n1303_006:0315a22": "[0315a22] 示眾云。冬瓜儱侗到處皆然。瓠子彎環任誰索信。只",
    "X67n1303_006:0315a23": "此街談巷語。無非趙璧燕金。儻能直下承當。便可空",
    "X67n1303_006:0315a24": "中仰望。有具眼者麼。",
    "X67n1303_006:0315b01": "[0315b01] 舉僧問雲門。如何是透法身句(未開口時何不領會)。門云北",
    "X67n1303_006:0315b02": "斗裏藏身(看破了也)。",
    "X67n1303_006:0315b03": "[0315b03] 師云。韶州雲門山光奉院文偃禪師。嘉興人。依志澄",
    "X67n1303_006:0315b04": "律師出家。敏質生知。慧辯天縱。及長落髮稟具於毗",
    "X67n1303_006:0315b05": "陵壇。侍澄數年探窮律部。以己事未明往參睦州。州",
    "X67n1303_006:0315b06": "纔見來便閉&#x5374;門。師乃扣門。州曰誰。云某甲。曰作甚",
    "X67n1303_006:0315b07": "麼。云己事未明乞師指示。州開門。一見便閉&#x5374;。師如",
    "X67n1303_006:0315b08": "是連三日扣門。至第三日州開門。師乃拶入。州便擒",
    "X67n1303_006:0315b09": "住曰道道。師擬議。州便推出曰秦時[車*度]轢鑽。遂掩門。",
    "X67n1303_006:0315b10": "損師一足。師從此悟入。州指見雪峰。師到雪峰莊見",
    "X67n1303_006:0315b11": "一僧。乃問上座今日上山去那。僧曰是。師寄一則因",
    "X67n1303_006:0315b12": "緣問堂頭和尚。只是不得道是別人語。僧曰得。師曰",
    "X67n1303_006:0315b13": "尚座到山中見和尚上堂。眾纔集便出握腕立地曰",
    "X67n1303_006:0315b14": "這老漢項上鐵枷何不脫&#x5374;。其僧一依師教。雪峰見",
    "X67n1303_006:0315b15": "這僧與麼便下座攔胸把住曰。速道速道。僧無對。峰",
    "X67n1303_006:0315b16": "拓開曰不是汝語。僧曰某甲語。峰曰侍者將繩棒來。",
    "X67n1303_006:0315b17": "僧曰是莊上一浙中上座教某甲來道。峰曰大眾去",
    "X67n1303_006:0315b18": "莊上迎取五百人善知識來。次日上雪峰。峰纔見便",
    "X67n1303_006:0315b19": "曰因甚麼得到與麼地。師乃低頭。從茲契合。溫研積",
    "X67n1303_006:0315b20": "稔。密以宗印授焉。師出遍謁諸方。覈窮殊軌。鋒辯險",
    "X67n1303_006:0315b21": "絕。世所盛聞。後抵靈樹。冥符知聖禪師接首座之說。",
    "X67n1303_006:0315b22": "初知聖住靈樹二十年。不請首座。常云我首座生也。",
    "X67n1303_006:0315b23": "我首座牧牛也。我首座行&#x811A;也。一日令擊鐘。三門外",
    "X67n1303_006:0315b24": "接首座。眾出迓。師果至。直請入首座寮解包。自是聲",
    "X67n1303_006:0315c01": "名藉甚。道價崢嶸。為一派祖之根源。信不誣矣。此僧",
    "X67n1303_006:0315c02": "既問透法身句。雲門須索盡心酬對道。北斗裏藏身。",
    "X67n1303_006:0315c03": "非是教汝仰望不及。非是教汝尋覓不見。本欲要汝",
    "X67n1303_006:0315c04": "非智可知處知。非識可識處識。本沒譊欺亦不廝賴。",
    "X67n1303_006:0315c05": "精精細細分明薦取。頌曰。",
    "X67n1303_006:0315c06": "[0315c06] 南嶽峰高北嶽低(不為有餘。不為不足)。行人泣淚兩遲疑(都是",
    "X67n1303_006:0315c07": "自心境界)。火星昨夜移牛斗(南山起雲)。照見西瞿人不知(北山",
    "X67n1303_006:0315c08": "下雨)。",
    "X67n1303_006:0315c09": "[0315c09] 師云。千峰聳翠。萬派爭流。既有高低。不無深淺。此皆",
    "X67n1303_006:0315c10": "妄識評跋狂情繫綴。若向是法平等處著眼。空劫前",
    "X67n1303_006:0315c11": "時存心。索甚行人泣淚。漫自遲疑。畢竟離言說絕思",
    "X67n1303_006:0315c12": "慮的消息。豈許等閑容易領會。不見道。只為分明極。",
    "X67n1303_006:0315c13": "翻令所得遲。自己不會浮。休怨河曲剝。雲門忒煞老",
    "X67n1303_006:0315c14": "婆心切。火星昨夜既移牛斗。歲君今日必降&#x707E;祥。得",
    "X67n1303_006:0315c15": "之者頭輕眼明。失之者心忙腹熱。想見西瞿耶尼人",
    "X67n1303_006:0315c16": "總不知。林泉道。因禍致福。須彌四面各有一洲。東曰",
    "X67n1303_006:0315c17": "東弗于逮。南曰南贍部洲。西曰西瞿耶尼。北曰北鬱",
    "X67n1303_006:0315c18": "單越。此四洲之梵音也。還知北斗藏身處麼。徒勞斫",
    "X67n1303_006:0315c19": "額望。枉了強搜求。",
    "X67n1303_006:0315c20": "第九十則五鳳樓前",
    "X67n1303_006:0315c21": "[0315c21] 示眾云。有時步步踏著。有時頭頭蹉過。須知尊貴一",
    "X67n1303_006:0315c22": "路。豈容取次登陟。有善迴互者麼。",
    "X67n1303_006:0315c23": "[0315c23] 舉僧問風穴。如何是道(不屬知不屬不知)。穴云五鳳樓前",
    "X67n1303_006:0315c24": "(好看&#x811A;下)。僧云如何是道中人(相逢難對面。對面不相逢)。穴云問取",
    "X67n1303_006:0316a01": "城隍使(推惡離己)。投子拈云。然指道由人。行之在己(師治",
    "X67n1303_006:0316a02": "半。自治半)。問窮決悟。答以提宗(相逢兩會家)。不是當人。徒勞",
    "X67n1303_006:0316a03": "進步(險費草鞋錢)。何故。蓋向上一路千聖不遊(誰敢胡行亂履)。",
    "X67n1303_006:0316a04": "擬議之間長途萬里(險)。是以龍樓迎瑞。紫殿籠&#x70DF;",
    "X67n1303_006:0316a05": "(寶香鳳燭煙雲合)。苔砌深闈。燭香人靜(寂寂簾垂不露顏)。正當恁",
    "X67n1303_006:0316a06": "麼時。還許人喘息麼(住氣住氣)。若喘息之間長途萬里",
    "X67n1303_006:0316a07": "(只知盡法。不管無民)。",
    "X67n1303_006:0316a08": "[0316a08] 師云。汝州風穴延昭禪師。&#x613D;學有才。機辨冠眾。初參",
    "X67n1303_006:0316a09": "鏡清道怤禪師。後嗣南院顒。機語頗多。不及備錄。這",
    "X67n1303_006:0316a10": "僧今問如何是道。道之一字固有多門。老子云。道可",
    "X67n1303_006:0316a11": "道非常道。莊子&#x5374;云。道在屎溺。據二子恁麼道。是常",
    "X67n1303_006:0316a12": "邪非常邪。若定奪得。許汝具一隻眼。直饒雙眼圓明。",
    "X67n1303_006:0316a13": "亦不出邪因無因二種外道。向我祖師門下更參三",
    "X67n1303_006:0316a14": "十年。故南泉道。道不屬知。不屬不知。知是妄覺。不知",
    "X67n1303_006:0316a15": "是無記。是知吾佛無上菩提之道。非同世之所說者",
    "X67n1303_006:0316a16": "也。若非親證履踐明白。終是口頭取辦。&#x7575;餅難充饑",
    "X67n1303_006:0316a17": "爾。不見長慶道。萬象之中獨露身。唯人自肯乃方親。",
    "X67n1303_006:0316a18": "所以風穴傍提玄化迴互尊嚴。教伊五鳳樓前瞻仰",
    "X67n1303_006:0316a19": "有分奔湊無門。其僧果問如何是道中人。林泉道。從",
    "X67n1303_006:0316a20": "來雖共住。到底不知名。風穴老漢推惡離己恐犯當",
    "X67n1303_006:0316a21": "頭。指問隍城使。此問此答不可以有意會。不可以無",
    "X67n1303_006:0316a22": "心知。水中擇乳須是&#x9D5E;王。投子拈云。然指道由人行",
    "X67n1303_006:0316a23": "之在己。此真所謂車不橫推理無曲斷。又道問窮決",
    "X67n1303_006:0316a24": "悟答以提宗。不是當人徒勞進步。此豈非弄潮須是",
    "X67n1303_006:0316b01": "江吳客。別語還他漢地人。緊繫行纏牢著&#x811A;。不宜岐",
    "X67n1303_006:0316b02": "路漫因循。果云向上一路千聖不遊。擬議之間喪身",
    "X67n1303_006:0316b03": "失命。故知擬心即差。舉步即錯。墮坑落&#x58CD;何怨乎哉。",
    "X67n1303_006:0316b04": "當可慘悚戢翼仰德拳拳。遠瞻紫殿籠&#x70DF;。佇視龍樓",
    "X67n1303_006:0316b05": "迎瑞。深闈禁幄人靜香消。無敢優遊何容喘息。若喘",
    "X67n1303_006:0316b06": "息之間。長途萬里。但肯忘緣達聖道。無中有路隔塵",
    "X67n1303_006:0316b07": "埃。頌曰。",
    "X67n1303_006:0316b08": "[0316b08] 深宮禁殿隔重闈(九重深密處)。簾靜簷楹紫氣垂(不許外人",
    "X67n1303_006:0316b09": "知)。苔地不通朝請近(不可妄傳消息)。家人指路莫遲疑(應須",
    "X67n1303_006:0316b10": "子細。不必沉吟)。",
    "X67n1303_006:0316b11": "[0316b11] 師云。吾佛之道妙密難明。六戶雖通四臣拱手。得之",
    "X67n1303_006:0316b12": "則縱橫無礙。失之則觸途成滯。放行則瓦礫生光。把",
    "X67n1303_006:0316b13": "住則真金失色。況深宮禁殿更隔重闈。視聽應難履",
    "X67n1303_006:0316b14": "踐。莫可以喻聖人之道非名言而可比擬者哉。而復",
    "X67n1303_006:0316b15": "簾靜簷楹逾難親近。月沉院宇誰敢親。依此道中人",
    "X67n1303_006:0316b16": "何面目而可見。何姓名而可通。只可貴耳賤目。見面",
    "X67n1303_006:0316b17": "不如聞名。即俗明真。棄事方能就理。應須子細詳審",
    "X67n1303_006:0316b18": "尋思。莫得因循&#x8657;徒造次。此雖逆耳終是忠言。誰嗔",
    "X67n1303_006:0316b19": "苔地不通聖朝。請近綸音未降丹詔恩遙。家人雖指",
    "X67n1303_006:0316b20": "玄關。識者罕逢明鑑。作家禪客切忌遲疑。伶利衲僧",
    "X67n1303_006:0316b21": "直須診細。出門雖入是非市。開眼好看仁義人。",
    "X67n1303_006:0316b22": "第九十一則仰山插鍬",
    "X67n1303_006:0316b23": "[0316b23] 示眾云。言中有響。非知音者難明。句裏呈機。唯具眼",
    "X67n1303_006:0316b24": "人可曉。休云父慈子逆。本非恩斷情忘。莫有閑點檢",
    "X67n1303_006:0316c01": "者麼。",
    "X67n1303_006:0316c02": "[0316c02] 舉仰山插鍬話(打鼓弄琵琶。相逢兩會家)。",
    "X67n1303_006:0316c03": "[0316c03] 師云。仰山在溈山為直歲。作務歸。溈問甚麼處來。仰",
    "X67n1303_006:0316c04": "云田中來。溈云田中多少人。仰插鍬叉手立。曰今日",
    "X67n1303_006:0316c05": "南山大有人刈茆。仰&#x39DE;鍬便行。林泉道。放去較危。收",
    "X67n1303_006:0316c06": "來太速。玄沙云。我若見便與踏倒鍬子。林泉道。也是",
    "X67n1303_006:0316c07": "忍俊不禁。僧問鏡清。仰山插鍬意旨如何。清曰犬銜",
    "X67n1303_006:0316c08": "赦書。諸侯避道。僧云只如玄沙踏倒意旨如何。清曰",
    "X67n1303_006:0316c09": "不柰舡何打破戽斗。林泉道。莫向言中取則。直須句",
    "X67n1303_006:0316c10": "外明宗。僧云南山刈茆意旨如何。清曰李靖三兄久",
    "X67n1303_006:0316c11": "經行陣。林泉道。且莫干戈相待。雲居錫云。且道鏡清",
    "X67n1303_006:0316c12": "下此一判。著那不著。林泉道。無孔鐵鎚不勞下楔。溈",
    "X67n1303_006:0316c13": "山以本分家風明本分事。向汝十二時中動轉施為",
    "X67n1303_006:0316c14": "處。擬求本分已早不本分了也。所以問甚麼處來。云",
    "X67n1303_006:0316c15": "田中來。溈山老漢豈不知他從田中來。著此一問要",
    "X67n1303_006:0316c16": "知下落。故又問田中多少人。若是杜撰禪和拍盲衲",
    "X67n1303_006:0316c17": "子便向數目裏走作。他便覿面相呈盡情通報。便插",
    "X67n1303_006:0316c18": "下鍬子叉手而立。此與答前三三後三三。意趣是同",
    "X67n1303_006:0316c19": "是別。溈山為人為徹。殺人見血。而復勘當道。今日南",
    "X67n1303_006:0316c20": "山大有人刈茆。非止叱伊靜沉死水。而況恐他動落",
    "X67n1303_006:0316c21": "今時。中斯疾者寧不以瞑眩之藥而與瘳歟。是他終",
    "X67n1303_006:0316c22": "是伶利衲僧。一撥便轉。便與踏倒鍬子。意欲纖塵不",
    "X67n1303_006:0316c23": "立萬境消沉。曳尾靈龜轉加其&#x8FF9;。致使玄沙點檢。鏡",
    "X67n1303_006:0316c24": "清論量。雲居比校。投子掀揚。向此頌中自知來意。頌",
    "X67n1303_006:0317a01": "曰。",
    "X67n1303_006:0317a02": "[0317a02] 溈山問處少知音(人不得貌想。海不得斗量)。插地酬時佛祖沉",
    "X67n1303_006:0317a03": "(不見一法即如來。方得名為觀自在)。踏倒玄沙傍不肯(見義不為無勇也)。免",
    "X67n1303_006:0317a04": "教蒼翠帶春深(懊惱闍黎齋後鐘)。",
    "X67n1303_006:0317a05": "[0317a05] 師云。洪鐘在架。任扣擊以成聲。明鏡當臺。儘媸妍而",
    "X67n1303_006:0317a06": "自露。故云問在答處答在問處。休云問答者稀。莫道",
    "X67n1303_006:0317a07": "知音者少。溈山屢用此機。勘辨諸方黃口衲子。山又",
    "X67n1303_006:0317a08": "云。夫道人之心。質直無偽。無背無面。無詐妄心。一切",
    "X67n1303_006:0317a09": "時中視聽尋常。更無委曲。亦不閉眼塞耳。但情不附",
    "X67n1303_006:0317a10": "物即得。從上諸聖只說濁邊過患。若無如許多惡覺",
    "X67n1303_006:0317a11": "情見想習之事。譬如秋水澄渟清淨無為澹泞無礙。",
    "X67n1303_006:0317a12": "喚他作道人。亦名無事人。時有僧問。頓悟之人更有",
    "X67n1303_006:0317a13": "修否。溈曰。若真悟得本。他自知時。修與不修是兩頭",
    "X67n1303_006:0317a14": "語。如今初心雖從緣得。一念頓悟自理。猶有無始曠",
    "X67n1303_006:0317a15": "劫習氣未能頓淨。須教渠淨除現業流識。即是修也。",
    "X67n1303_006:0317a16": "不可別有法教渠修行趣向。從聞入理。聞理深妙。心",
    "X67n1303_006:0317a17": "自圓明。不居惑地。縱有百千妙義抑揚當時。此乃得",
    "X67n1303_006:0317a18": "坐披衣自解作活計始得。以要言之。則實際理地不",
    "X67n1303_006:0317a19": "受一塵。萬行門中不捨一法。若也單刀直入。則凡聖",
    "X67n1303_006:0317a20": "情盡體露真常。理事不二即如如佛。仰山復問如何",
    "X67n1303_006:0317a21": "是祖師西來意。溈指燈籠曰大好燈籠。仰曰莫只這",
    "X67n1303_006:0317a22": "便是麼。溈曰這箇是甚麼。仰曰大好燈籠。溈曰果然",
    "X67n1303_006:0317a23": "不見。溈山仰山恁麼問答。何止田中一句而少知音。",
    "X67n1303_006:0317a24": "插地酬時逾難近傍。故玄沙老漢放沒底誺。待與踏",
    "X67n1303_006:0317b01": "倒。正意恐墮功勳及涉春意。作麼生得恰好去。是須",
    "X67n1303_006:0317b02": "記取南山語。鏤骨銘肌共報恩。",
    "X67n1303_006:0317b03": "第九十二則法眼慧超",
    "X67n1303_006:0317b04": "[0317b04] 示眾云。搜遠不搜近。空費草鞋錢。宜假不宜真。枉償",
    "X67n1303_006:0317b05": "口業債。抄直打快處。誰能道得。",
    "X67n1303_006:0317b06": "[0317b06] 舉僧問法眼。如何是佛(休分外)。眼云汝是慧超(莫錯認)。",
    "X67n1303_006:0317b07": "[0317b07] 師云。金陵清涼院文益禪師。餘杭魯氏子。依新定智",
    "X67n1303_006:0317b08": "通全偉禪師落髮。弱齡稟具於越州開元。屬律匠。希",
    "X67n1303_006:0317b09": "覺盛化于明州鄮山育王。師往預聽習。究其微旨。復",
    "X67n1303_006:0317b10": "傍探儒典。遊文雅之場。覺師目為我門之游夏也。師",
    "X67n1303_006:0317b11": "玄機一發。雜務俱捐。振錫南邁。抵福州參長慶不大",
    "X67n1303_006:0317b12": "發明。後同紹修法進三人欲出嶺。過地藏院阻雪少",
    "X67n1303_006:0317b13": "憩。附爐次。藏問此行何之。師曰行&#x811A;去。藏曰作麼生",
    "X67n1303_006:0317b14": "是行&#x811A;事。師曰不知。藏曰不知最親切。又同三人舉",
    "X67n1303_006:0317b15": "肇論至天地與我同根處。藏曰。山河大地與上座自",
    "X67n1303_006:0317b16": "己是同是別。師曰別。藏&#x7AEA;兩指。師曰同。藏又&#x7AEA;兩指",
    "X67n1303_006:0317b17": "便起去。雪霽辭去。藏門送之。問曰。上座尋常說三界",
    "X67n1303_006:0317b18": "唯心萬法唯識。乃指庭下片石曰。且道此石在心內",
    "X67n1303_006:0317b19": "在心外。師曰在心內。藏曰。行&#x811A;人著甚來由。安片石",
    "X67n1303_006:0317b20": "在心頭。師窘無以對。即放包依席下求決擇。近一月",
    "X67n1303_006:0317b21": "餘日呈見解說道理。藏語之曰。佛法不恁麼。師曰某",
    "X67n1303_006:0317b22": "甲詞窮理絕也。藏曰。若論佛法。一切見成。師於言下",
    "X67n1303_006:0317b23": "大悟。因議留止。進師等以江表叢林欲期歷&#x89A7;。命師",
    "X67n1303_006:0317b24": "同往。至臨川。州牧命主崇壽院。大唱佛祖不傳之道。",
    "X67n1303_006:0317c01": "問答機語不及備錄。復遷金陵。三坐道場朝夕演旨。",
    "X67n1303_006:0317c02": "時諸方叢林咸遵風化。師一日與李王論道罷。同觀",
    "X67n1303_006:0317c03": "牡丹花。王命作偈。師即賦曰。擁毳對芳叢。由來趣不",
    "X67n1303_006:0317c04": "同。髮從今日白。花是去年紅。&#x8276;冶隨朝露。馨香逐晚",
    "X67n1303_006:0317c05": "風。何須待零落。然後始知空。王頓悟其意。自是中興",
    "X67n1303_006:0317c06": "大法廣闡徽猷。隨根悟入者不可勝紀。及示寂後。諡",
    "X67n1303_006:0317c07": "大法眼禪師。塔曰無相。這僧當時問如何是佛。特似",
    "X67n1303_006:0317c08": "不離花下路。法眼答道汝是慧超。恰如便見洞中天。",
    "X67n1303_006:0317c09": "雖是其間景致非常。若不具擇法眼。齋來恰似不齋",
    "X67n1303_006:0317c10": "來。要知見諦明白。須是一迴親到。頌曰。",
    "X67n1303_006:0317c11": "[0317c11] 巇嶮行時問路難(不是苦辛人不知)。有人相指北村南(慈悲",
    "X67n1303_006:0317c12": "之故。落草之談)。長安無限人來往(屈指從頭數莫真)。幾箇無鈴過",
    "X67n1303_006:0317c13": "得關(不有憑由。終成敗闕)。",
    "X67n1303_006:0317c14": "[0317c14] 師云。道無不在。行之由人。佛亦如然。明之在己。得之",
    "X67n1303_006:0317c15": "者。古路坦然平。縱橫無不是。失之者。巖崖多差道。左",
    "X67n1303_006:0317c16": "右盡成非。若不低情下意審問緣由。怎不落草邏荒",
    "X67n1303_006:0317c17": "懸&#x5D15;顛墜。何必指東話西將南作北。大抵長安大道",
    "X67n1303_006:0317c18": "時人皆行。得到家山萬中無一。誰不&#x7ADB;竮辛苦捨父",
    "X67n1303_006:0317c19": "逃逝。不識自珍。誰貪他寶。一旦妄情撲落真智現前。",
    "X67n1303_006:0317c20": "一念迴光便同本得。汝豈不聞雙林傅大士頌云。夜",
    "X67n1303_006:0317c21": "夜抱佛眠。朝朝還共起。起坐鎮相隨。語默同居止。纖",
    "X67n1303_006:0317c22": "毫不相離。如身影相似。欲識佛去處。只這語聲是。雖",
    "X67n1303_006:0317c23": "然如是。幾人伶伶利利得過此關。還省得也未。此時",
    "X67n1303_006:0317c24": "若不究根源。直待當來問彌勒。",
    "X67n1303_006:0318a01": "第九十三則趙州勘婆",
    "X67n1303_006:0318a02": "[0318a02] 示眾云。姦不廝謾。壯不廝欺。莫騁僂儸。休說大口。總",
    "X67n1303_006:0318a03": "被林泉勘破。再敢有傍若無人者麼。",
    "X67n1303_006:0318a04": "[0318a04] 舉趙州勘婆話(好手手中還好手。紅心心裏射紅心)。",
    "X67n1303_006:0318a05": "[0318a05] 師云。有僧遊五臺問一婆子曰。臺山路向甚麼處去。",
    "X67n1303_006:0318a06": "婆曰驀直去。僧便去。曰好箇師僧便恁麼去。後有僧",
    "X67n1303_006:0318a07": "舉似趙州。州曰待我與勘過。明日州便去問。臺山路",
    "X67n1303_006:0318a08": "向甚麼處去。曰驀直去。州便去。婆曰好箇師僧又恁",
    "X67n1303_006:0318a09": "麼去。州歸院謂僧曰。臺山婆子我為汝勘破了也。玄",
    "X67n1303_006:0318a10": "覺徵云。前來僧也恁麼道。趙州去也恁麼道。甚麼處",
    "X67n1303_006:0318a11": "是勘破婆子處。林泉道。好箇師僧便恁麼去。又云。非",
    "X67n1303_006:0318a12": "唯被趙州勘破。亦被這僧勘破。林泉道。更有收人在",
    "X67n1303_006:0318a13": "後頭。此話諸方商量者多。皆不出勝負常情。其實權",
    "X67n1303_006:0318a14": "衡在手的人。低也在他高也在他。汝諸人等大抵總",
    "X67n1303_006:0318a15": "被妄情繫綴。得失相謾。寵辱牽纏。名位&#x898A;絆。此生死",
    "X67n1303_006:0318a16": "之根本。輪轉之媒[□@((采-木+(工/山))*系)]。故古人興一言立一法。令一切",
    "X67n1303_006:0318a17": "眾生向直截穩當處。超生死此岸達涅槃彼岸。以尋",
    "X67n1303_006:0318a18": "常家長裏短你來我去不濟要話方便提&#x643A;。假以得",
    "X67n1303_006:0318a19": "失令離得失。假以勝負令離勝負。此亦以楔出楔以",
    "X67n1303_006:0318a20": "毒去毒之謂也。若也將&#x8657;作實認影迷頭。恣意縱情",
    "X67n1303_006:0318a21": "尋言逐句。非止於道遠矣。其實負我多焉。且休說婆",
    "X67n1303_006:0318a22": "子勘破這僧。趙州勘破婆子。你還知三世諸佛六代",
    "X67n1303_006:0318a23": "祖師天下老和尚總被林泉勘破處麼。一朝權在手。",
    "X67n1303_006:0318a24": "看取令行時。頌曰。",
    "X67n1303_006:0318b01": "[0318b01] 靈龜未兆無凶吉(寂然不動)。變動臨時在卜人(感而遂通)。路",
    "X67n1303_006:0318b02": "頭問破誰人委(趙州[妳-女+口])。王老東村努目嗔(干你甚事)。",
    "X67n1303_006:0318b03": "[0318b03] 師云。古人以鑽龜打瓦以應吉凶。殊不知心未萌時",
    "X67n1303_006:0318b04": "禍福何在。仲尼有言。神龜能現夢於元君。而不能免",
    "X67n1303_006:0318b05": "余且之網。智能七十二鑽而無遺筴。而不能免刳腸",
    "X67n1303_006:0318b06": "之患。如是則智有所困神有所不及也。莊子云。宋元",
    "X67n1303_006:0318b07": "君夢人披髮曰。予在宰路之淵。予為清江使河伯之",
    "X67n1303_006:0318b08": "所漁者余且得。予覺占之神龜也。漁者果有余且網",
    "X67n1303_006:0318b09": "得白龜。其圓五尺。君欲活之卜之。曰殺龜以卜吉凶。",
    "X67n1303_006:0318b10": "其實變動亦由於人。而況此問此答。勘破不勘破。如",
    "X67n1303_006:0318b11": "人飲水冷暖自知。把住放行無非在己。雖則路頭問",
    "X67n1303_006:0318b12": "破。幾箇能知。箇裏機關。何人可曉。雖則東村王老努",
    "X67n1303_006:0318b13": "目微嗔。誰知西塢張翁點頭大許。莫有同聲相應同",
    "X67n1303_006:0318b14": "氣相求者麼。復云勘破了也。",
    "X67n1303_006:0318b15": "第九十四則多子塔前",
    "X67n1303_006:0318b16": "[0318b16] 示眾云。有口應難說。無言心自知。不勞舌&#x5292;唇槍。唯",
    "X67n1303_006:0318b17": "許辭源性海。莫有於一尺水一丈波處明得的麼。",
    "X67n1303_006:0318b18": "[0318b18] 舉僧問興化。多子塔前共談何事(合取狗口)。化云一人",
    "X67n1303_006:0318b19": "傳&#x8657;萬人傳實(舌頭在你口裏)。投子拈云。然諸佛不出世。",
    "X67n1303_006:0318b20": "亦無有涅盤(一言道斷。非去來今)。佛既如是。道亦如然(渾侖無縫",
    "X67n1303_006:0318b21": "罅)。是以從上諸聖密證此地(唯人自肯乃方親)。所以然燈",
    "X67n1303_006:0318b22": "不付。正覺自成(匪從人得)。法既無傳。至今續焰(就中一點更分",
    "X67n1303_006:0318b23": "明)。法既無得。更復何談(低聲低聲)。罔測稱揚&#x8657;談互說",
    "X67n1303_006:0318b24": "(言多傷行)。然到此地者。何必塔前相見(有甚面孔)。對眾拈花。",
    "X67n1303_006:0318c01": "截臂傳衣。方為道矣(認&#x7740;依前還不是)。既不如是。因甚大",
    "X67n1303_006:0318c02": "庾嶺頭提不起(自是汝無力)。",
    "X67n1303_006:0318c03": "[0318c03] 師云。言無展事。語不投機。承言者喪。滯句者迷。所以",
    "X67n1303_006:0318c04": "道聲前一句圓音美。物外三山片月輝。辟支論曰。王",
    "X67n1303_006:0318c05": "舍城有大長者。財物無量。生育男女各三十人。適往",
    "X67n1303_006:0318c06": "遊觀。到一林間。見人斫於大樹。枝柯條葉繁美茂盛。",
    "X67n1303_006:0318c07": "使多象挽不能令出。次斫一小樹。無諸枝柯。一人獨",
    "X67n1303_006:0318c08": "挽都無滯礙。見是事已即說偈言。我見伐大樹。枝葉",
    "X67n1303_006:0318c09": "極繁盛。稠林相&#x920E;挂。無由可得出。世間亦如是。男女",
    "X67n1303_006:0318c10": "諸眷屬。愛憎縛繫心。於生死稠林。自然得解脫。即於",
    "X67n1303_006:0318c11": "彼得辟支佛以至現通。入滅時諸眷屬為造塔廟。時",
    "X67n1303_006:0318c12": "人因號多子塔。此世尊拈花以青蓮目顧視迦葉處",
    "X67n1303_006:0318c13": "也。投子道。諸佛不出世亦無有涅盤。本花嚴經出現",
    "X67n1303_006:0318c14": "品之半偈也。佛既如是。法亦如然。不言可曉。何必重",
    "X67n1303_006:0318c15": "宣。金剛般若云。如來於然燈佛所有法得阿耨多羅",
    "X67n1303_006:0318c16": "三藐三菩提不。須菩提言。不也。世尊。如我解佛所說",
    "X67n1303_006:0318c17": "義。佛於然燈佛所無有法得阿耨多羅三藐三菩提。",
    "X67n1303_006:0318c18": "佛言。如是如是。須菩提。實無有法如來得阿耨多羅",
    "X67n1303_006:0318c19": "三藐三菩提也。此然燈不付正覺自成之本意也。若",
    "X67n1303_006:0318c20": "知無傳之傳不說之說。自然續焰聯芳代代不絕。何",
    "X67n1303_006:0318c21": "待塔前相見。對眾拈花。可祖斷臂。盧祖傳衣。當密受",
    "X67n1303_006:0318c22": "時有道明者與數十人躡&#x8FF9;而追至大庾嶺。明[宋-木+取]先",
    "X67n1303_006:0318c23": "見。祖乃置衣於磐石曰。此衣表信。可力爭耶。任君將",
    "X67n1303_006:0318c24": "去。明舉之如山不動。還達此理麼。早知今日成閑管。",
    "X67n1303_006:0319a01": "悔不當時用好心。若非投子難知底蘊。頌曰。",
    "X67n1303_006:0319a02": "[0319a02] 於道無所證(不&#x98E1;一粒米)。方通萬法路(終日飽齁齁)。或明或",
    "X67n1303_006:0319a03": "暗行(撞天撞地)。不慎亦不護(無繫無拘)。月來松色寒(&#x4E98;古如然)。雲",
    "X67n1303_006:0319a04": "去青山露(可知理也)。今古天台橋(駕險乘&#x8657;)。幾人能得度(任誰",
    "X67n1303_006:0319a05": "可過)。",
    "X67n1303_006:0319a06": "[0319a06] 師云。有修有證。優遊於建化玄門。無證無修。潛縮於",
    "X67n1303_006:0319a07": "實際理地。若不強生節目。自然不墮常途。坐臥經行",
    "X67n1303_006:0319a08": "莫非玄路。萬法從茲顯現。千差由是諧同。遇明則古",
    "X67n1303_006:0319a09": "鏡徒輝。當暗則玄珠匿耀。具眼禪流不勞慎護。知心",
    "X67n1303_006:0319a10": "衲子自解參詳。直待巖生皎月壑納孤雲。杉松聳翠",
    "X67n1303_006:0319a11": "耐霜寒。泉石分流淹晚景。風挨雲去露突屼之青山。",
    "X67n1303_006:0319a12": "月伴人歸栖嵯峨之翠嶠。從今自古自古從今。天台",
    "X67n1303_006:0319a13": "橋雖播其名。人世客幾能得度。休尋意路盡思度量。",
    "X67n1303_006:0319a14": "莫被玄關因循&#x93BB;住。本為汝卸&#x5374;炙脂帽子。慎勿強",
    "X67n1303_006:0319a15": "穿鶻臭布衫。此之所謂將心用心轉見病深。作麼生",
    "X67n1303_006:0319a16": "得頭輕眼明去。若能識盡情忘。[貝*青]取一服見效。",
    "X67n1303_006:0319a17": "第九十五則大陽玄旨",
    "X67n1303_006:0319a18": "[0319a18] 示眾云。隨言定旨當可斟量。逐語分宗休教蹉過。莫",
    "X67n1303_006:0319a19": "有精細伶利解問者麼。",
    "X67n1303_006:0319a20": "[0319a20] 舉僧問大陽堅和尚。如何是玄旨(但看垂手處。不索別尋思)。堅",
    "X67n1303_006:0319a21": "云璧上挂錢財(鬼家活計)。",
    "X67n1303_006:0319a22": "[0319a22] 師云。郢州太陽山慧堅禪師。初依靈泉仁禪師入室",
    "X67n1303_006:0319a23": "次。泉問甚麼處來。師曰僧堂裏來。泉曰為甚麼不築",
    "X67n1303_006:0319a24": "著露柱。師於言下有省。住後僧問如何是玄旨。師曰",
    "X67n1303_006:0319b01": "壁上挂錢財。無盡居士頌曰。玄旨分明示學人。錢財",
    "X67n1303_006:0319b02": "壁上挂金銀。連珠六貼三千貫。不濟飢寒不濟貧。林",
    "X67n1303_006:0319b03": "泉道。孰信路傍神廟裏。從來宜假不宜真。這僧問處",
    "X67n1303_006:0319b04": "索隱&#x920E;深。大陽答時將無做有。此之所謂神無方。易",
    "X67n1303_006:0319b05": "無體。顯諸仁。藏諸用。休尋魚兔強守筌&#x7F64;。所以道休",
    "X67n1303_006:0319b06": "於言上覓。莫向句中求。其實玄旨端的幽微。會得則",
    "X67n1303_006:0319b07": "途中受用。不會則世諦流布。不見僧問安州白兆志",
    "X67n1303_006:0319b08": "圓禪師。如何是妙覺。曰若是皂角分付浴頭。云學人",
    "X67n1303_006:0319b09": "不問這箇。曰你問甚麼。云如何是妙覺。曰若是妙藥",
    "X67n1303_006:0319b10": "見示一服。僧又問如何是萬行。曰今年桃李也無。說",
    "X67n1303_006:0319b11": "甚麼爛杏。怡山暹云。上士見金如土。下士見土如金。",
    "X67n1303_006:0319b12": "作家宗師天然有在。可謂截瓊枝寸寸是寶。折栴檀",
    "X67n1303_006:0319b13": "片片皆香。若是影響之流。將謂調戲。何也。從前心膽",
    "X67n1303_006:0319b14": "向人傾。相識由如不相識。咄。林泉道。怡山暹老子指",
    "X67n1303_006:0319b15": "示更分明。只如白兆大陽答處是同是別。投子頌中",
    "X67n1303_006:0319b16": "試聽分析。頌曰。",
    "X67n1303_006:0319b17": "[0319b17] 輕輕人問玄中旨(莫錯商量)。便吐肝腸說與他(心直口快)。木",
    "X67n1303_006:0319b18": "人暗皺雙眉處(不勞顰蹙)。石女多言爭奈何(切忌喃喃)。",
    "X67n1303_006:0319b19": "[0319b19] 師云。先覺覺後常興利物之心。自利利他屢啟&#x39DE;生",
    "X67n1303_006:0319b20": "之念。所以雲興百問。瓶瀉千酬。非獨於今淺情而已。",
    "X67n1303_006:0319b21": "石頭曰。乘言須會宗。勿自立規矩。藥山曰。更須自看。",
    "X67n1303_006:0319b22": "不得絕&#x5374;語言。我今為汝說這箇語。顯無語底。長慶",
    "X67n1303_006:0319b23": "曰。二十八代祖師皆說傳心。且不說傳語。且道心作",
    "X67n1303_006:0319b24": "麼生傳。若也無言啟蒙。何名達者。雲門曰。此事若在",
    "X67n1303_006:0319c01": "言語上。三乘十二分教豈是無說。因甚麼道教外別",
    "X67n1303_006:0319c02": "傳。若從學解機智得。只如十地聖人說法如雲如雨",
    "X67n1303_006:0319c03": "猶被佛呵。見性如隔羅縠。以此故知。一切有心天地",
    "X67n1303_006:0319c04": "懸殊。雖然如是。若是得底人。道火何曾燒著口。覺範",
    "X67n1303_006:0319c05": "曰。衲子於此徹去。方知諸佛無法可說。而證言說法",
    "X67n1303_006:0319c06": "身。如何是言說法身。自答曰。斷頭舡子下楊州。林泉",
    "X67n1303_006:0319c07": "道。深談實相善說法要。若據恁麼比證將來。壁上錢",
    "X67n1303_006:0319c08": "財有價例沒價例。還知麼。將來鬼市沒人買。有箇波",
    "X67n1303_006:0319c09": "斯笑點頭。莫錯認。",
    "X67n1303_006:0319c10": "第九十六則德山上堂",
    "X67n1303_006:0319c11": "[0319c11] 示眾云。無說無言難愜維摩本意。有鞭有影用除慶",
    "X67n1303_006:0319c12": "喜疑心。只為當局者迷。故惹傍觀者哂。具眼禪和還",
    "X67n1303_006:0319c13": "有辨得的麼。",
    "X67n1303_006:0319c14": "[0319c14] 舉德山和尚上堂云。及盡去也。直得三世諸佛口",
    "X67n1303_006:0319c15": "挂壁上(欲隱彌露)。猶有一人呵呵大笑(點檢將來不可放過)。若識",
    "X67n1303_006:0319c16": "此人。參學事畢(自來無眼孔。那有閑工夫)。投子拈云。雖然如是。",
    "X67n1303_006:0319c17": "德山大似藏盡楚天月。猶存漢地星(收得安南又憂塞北)。",
    "X67n1303_006:0319c18": "[0319c18] 師云。靈龜雖曳尾。拂跡轉成痕。可笑區區者。無門為",
    "X67n1303_006:0319c19": "法門。正當此際。外不隨應內不居空。方有少分相應。",
    "X67n1303_006:0319c20": "所以雲門道。光不透脫有兩般病。一切處不明。面前",
    "X67n1303_006:0319c21": "有物。是一。透得一切法空。隱隱地似有箇物相似。亦",
    "X67n1303_006:0319c22": "是光不透脫。法身亦有兩般病。得到法身。為法執不",
    "X67n1303_006:0319c23": "忘。己見猶存。墮在法身邊是一。直饒透得。放過即不",
    "X67n1303_006:0319c24": "可。子細點檢將來。有甚麼氣息。亦是病。論至於此。豈",
    "X67n1303_006:0320a01": "免那人呵呵大笑。林泉道。問你諸人笑箇甚麼。只知",
    "X67n1303_006:0320a02": "荊玉異。那辨楚王心。若識此人。參學事畢。林泉道。有",
    "X67n1303_006:0320a03": "甚面孔與伊相見。投子拈道。藏盡楚天月。猶存漢地",
    "X67n1303_006:0320a04": "星。若是伶利衲僧。於此一十字內便見投子分星擘",
    "X67n1303_006:0320a05": "兩別是知非底手段。子細參詳。不宜造次。頌曰。",
    "X67n1303_006:0320a06": "[0320a06] 雙盲入暗路崎嶇(牢看&#x811A;下)。日落栖蘆暫得甦(欺君不得)。爭",
    "X67n1303_006:0320a07": "似石人眠半夜(都在南柯一夢中)。免教舜讓守休居(坐著即不",
    "X67n1303_006:0320a08": "可)。須知花綻非干木(別是一般春)。無&#x811A;行時早觸途(心萌",
    "X67n1303_006:0320a09": "口&#x565F;三千里)。昨朝風起長安道(撲頭撲面是紅塵)。元是崑崙進",
    "X67n1303_006:0320a10": "國圖(不因師指示。幾乎錯商量)。",
    "X67n1303_006:0320a11": "[0320a11] 師云。雲暗不知天早晚。雪深難辨路高低。正中妙&#x53F6;",
    "X67n1303_006:0320a12": "誰能曉。萬水千山徒自迷。何止雙盲入暗石徑崎嶇。",
    "X67n1303_006:0320a13": "六戶當明情塵汩沒。不甘日落撥棹棲蘆。偶爾&#x70DF;收",
    "X67n1303_006:0320a14": "夢魂甦息。何如木女發錦機而獨閱三更。爭似石人",
    "X67n1303_006:0320a15": "推桂枕而孤眠半夜。擬待灑灑落落。焉知半半和和。",
    "X67n1303_006:0320a16": "直饒及盡今時。未免口挂壁上。不如通今會古見賢",
    "X67n1303_006:0320a17": "思齊。舜以天下讓于單卷。卷曰予立于宇宙之中。冬",
    "X67n1303_006:0320a18": "日衣皮毛。夏日衣葛絺。春耕種。形足以勤勞。秋收斂。",
    "X67n1303_006:0320a19": "形足以休食。日出而作日入而息。逍遙於天地之間",
    "X67n1303_006:0320a20": "而心意自得。吾何以天下為。單卷。姓單名卷。但能心",
    "X67n1303_006:0320a21": "地平穩意根牢實。何慮覺花而煩木葉者哉。雖不動",
    "X67n1303_006:0320a22": "步而周遍十方。奈因狂念而已經三際。不必長安道",
    "X67n1303_006:0320a23": "上漫逐風塵。進國圖中&#x5D10;&#x5D18;說夢。未審此時合作麼",
    "X67n1303_006:0320a24": "生話會。師高聲唱云。莫寐語。",
    "X67n1303_006:0320b01": "第九十七則投子月圓",
    "X67n1303_006:0320b02": "[0320b02] 示眾云。半暗半明。雲匣未全藏玉鏡。乍升乍降。海門",
    "X67n1303_006:0320b03": "恰欲泛金波。當此之際。莫有離識情絕意路會得的",
    "X67n1303_006:0320b04": "衲僧麼。",
    "X67n1303_006:0320b05": "[0320b05] 舉僧問投子。月未圓時如何(曲&#x920E;由不似)。子云吞&#x5374;三",
    "X67n1303_006:0320b06": "箇四箇(切忌咬嚼)。僧云圓後如何(明鏡轉差殊)。子云吐&#x5374;七",
    "X67n1303_006:0320b07": "箇八箇(不勞筭數)。投子拈云。大眾。投子恁麼道。諸人作",
    "X67n1303_006:0320b08": "麼生商量(自古詩人多詠月。不言如鏡便如&#x920E;)。若也道得寂住峰前",
    "X67n1303_006:0320b09": "煙雲蓋地(非特呈瑞呈祥)。曹溪路上日月同輪(還解輝天鑒地)。若",
    "X67n1303_006:0320b10": "也不會。山僧有頌(願聞佳作)。",
    "X67n1303_006:0320b11": "[0320b11] 師云。文殊但一月真中間自無是月非月。這僧可惜",
    "X67n1303_006:0320b12": "向雲巖掃&#x7B92;上尋。龍樹座榻邊&#x8994;。其實圓之與缺。晦",
    "X67n1303_006:0320b13": "之與明。皆汝妄情自生分別。你幾曾於圓陀陀剔圌",
    "X67n1303_006:0320b14": "圞處見那一段靈光。既問投子老漢。不免教沒巴鼻",
    "X67n1303_006:0320b15": "上任伊撈摸。沒奈何中儘他奈何。本非心倖相謾。端",
    "X67n1303_006:0320b16": "的慈悲太甚。若向吞吐處咬嚼。枉乾嚥唾。其或品藻。",
    "X67n1303_006:0320b17": "更別商量。一任雲煙蓋地。從教日月同輪。爭免為伊",
    "X67n1303_006:0320b18": "分明頌出。頌曰。",
    "X67n1303_006:0320b19": "[0320b19] 圓缺曾伸問老翁(不惜唇皮)。石龜銜子引清風(拿空&#x3E15;空)。昨",
    "X67n1303_006:0320b20": "朝木馬潭中過(不得拖泥帶水)。踏出金烏半夜紅(莫便眼花)。",
    "X67n1303_006:0320b21": "[0320b21] 師舉石室善道禪師與仰山翫月次。仰問。月尖時圓",
    "X67n1303_006:0320b22": "相甚麼處去。圓時尖相又甚麼處去。室云。尖時圓相",
    "X67n1303_006:0320b23": "隱。圓時尖相在。雲巖云。尖時圓相在。圓時尖相無。道",
    "X67n1303_006:0320b24": "吾云。尖時亦不尖。圓時亦不圓。故駱賓王詩云。既能",
    "X67n1303_006:0320c01": "圓似鏡。何用曲如&#x920E;。這一隊老凍膿評論圓缺。更不",
    "X67n1303_006:0320c02": "小可。有的道從偏入正攝正歸偏。有的道事不礙理",
    "X67n1303_006:0320c03": "理不礙事。有的道理事混融正偏兼帶。直饒似鏡如",
    "X67n1303_006:0320c04": "&#x920E;也是妄生比並。爭如道月落潭空夜色重。雲收山",
    "X67n1303_006:0320c05": "廋秋容多。論至理極忘情謂處。殃及石龜銜子漫引",
    "X67n1303_006:0320c06": "清風。木馬奔馳空踏碧浪。直得金烏東出玉兔西沉。",
    "X67n1303_006:0320c07": "日午打三更天明方半夜。慎勿以世間語言詩思文",
    "X67n1303_006:0320c08": "學。恣縱妄情流落生死。故楞嚴經云。但有語言俱無",
    "X67n1303_006:0320c09": "實義。又涅盤經云。吾四十九年說法。未&#x751E;道一字。所",
    "X67n1303_006:0320c10": "據三乘十二分教。皆是止啼黃葉。咦。若知無說說。何",
    "X67n1303_006:0320c11": "必口喃喃。",
    "X67n1303_006:0320c12": "第九十八則芭蕉拄杖",
    "X67n1303_006:0320c13": "[0320c13] 示眾云。越凡情。絕朕&#x8FF9;。不應認影迷頭。超聖解。離言",
    "X67n1303_006:0320c14": "詮。切忌黏牙著齒。脫灑伶利處試請辨看。",
    "X67n1303_006:0320c15": "[0320c15] 舉芭蕉和尚示眾云。你若有拄杖子。我即與汝拄",
    "X67n1303_006:0320c16": "杖子(他本不曾添)。你若無拄杖子。我即奪汝拄杖子(他亦",
    "X67n1303_006:0320c17": "不曾減)。投子拈云。人無遠見必有近憂(若非師指示。險不惹&#x707E;殃)。",
    "X67n1303_006:0320c18": "[0320c18] 師云。見有不有。拿空&#x3E15;空。電光石火。水月松風。若也",
    "X67n1303_006:0320c19": "恁麼會去。將欲取之必姑與之。將欲與之必姑奪之。",
    "X67n1303_006:0320c20": "其實與奪總不干他。亦聊以止啼黃葉說說鶵禪。有",
    "X67n1303_006:0320c21": "底道。仁義先於貧處斷。世情偏向有錢家。鷯頫沒交",
    "X67n1303_006:0320c22": "涉。早自關甚事。雲門上堂拈拄杖曰。凡夫實。謂之有。",
    "X67n1303_006:0320c23": "二乘折。謂之無。緣覺謂之幻有。菩薩當體即空。衲僧",
    "X67n1303_006:0320c24": "家見拄杖便喚作拄杖。行但行。坐便坐。林泉道。拈來",
    "X67n1303_006:0321a01": "無不是。用處莫生疑。又曰。藥病相治。盡大地是藥。那",
    "X67n1303_006:0321a02": "箇是自己。乃曰。遇賤即貴。僧曰乞師指示。師拍手一",
    "X67n1303_006:0321a03": "下拈拄杖曰。接取拄杖子。僧接得拗作兩截。師曰直",
    "X67n1303_006:0321a04": "饒恁麼。也好與三十棒。林泉道。賒三不如現二。雲門",
    "X67n1303_006:0321a05": "如此指示。且道與芭蕉用處是同是別。即了&#x9F08;上看",
    "X67n1303_006:0321a06": "時痒。要悟德山臨濟禪。頌曰。",
    "X67n1303_006:0321a07": "[0321a07] 有無今古兩重關(公驗明白不勞勘辨)。正眼禪人過者難(莫便",
    "X67n1303_006:0321a08": "等閑看)。欲通大道長安路(但行好事)。莫聽崑崙敘往還(莫問",
    "X67n1303_006:0321a09": "前程)。",
    "X67n1303_006:0321a10": "[0321a10] 師云。自無始來漂沉生死。非止有無徒煩今古。被榮",
    "X67n1303_006:0321a11": "枯使作。困[跳-兆+孛]跳之心猿。令得失牽纏。伐奔馳之意馬。",
    "X67n1303_006:0321a12": "既同桎梏。何異樊籠。無暇自由。總被他累。此皆情關",
    "X67n1303_006:0321a13": "固閉識&#x93BB;難開。何啻兩重而已哉。伶利禪和雖具正",
    "X67n1303_006:0321a14": "眼。擬議之間撞頭磕額。不見道。明眼人前有三尺黑。",
    "X67n1303_006:0321a15": "信不誣矣。以喻長安大道縱橫得妙左右逢原。未南",
    "X67n1303_006:0321a16": "回者觸途成滯。直得登崑&#x5D18;之丘。涉赤水之際。東望",
    "X67n1303_006:0321a17": "旋歸。方至寶所。莫有就路還家者麼。遂橫拄杖云。看",
    "X67n1303_006:0321a18": "時雖有節。用處本無心。",
    "X67n1303_006:0321a19": "第九十九則浮山繡毬",
    "X67n1303_006:0321a20": "[0321a20] 示眾云。燈燈續焰耀古騰今。葉葉聯芳遮天映日。擬",
    "X67n1303_006:0321a21": "要知根達蒂。唯除見性識心。欲審端由。應須窮究。有",
    "X67n1303_006:0321a22": "道得的麼。",
    "X67n1303_006:0321a23": "[0321a23] 舉僧問浮山和尚。師唱誰家曲。宗風嗣阿誰(不是知音",
    "X67n1303_006:0321a24": "人不知)。山云八十翁翁輥&#x7D89;毬(定知難摸索。不必漫針錐)。僧云恁",
    "X67n1303_006:0321b01": "麼則一句&#x9008;然開祖胄。三玄戈甲振叢林(一人傳&#x8657;萬人",
    "X67n1303_006:0321b02": "傳實)。山云李陵元是漢朝臣(重重相為處。且忌錯商量)。投子拈云。",
    "X67n1303_006:0321b03": "水深魚穩。葉落巢&#x8E08;(若非親說破。強不漫追求)。",
    "X67n1303_006:0321b04": "[0321b04] 師云。舒州浮山圓鑑法遠禪師。鄭州人也。依三交嵩",
    "X67n1303_006:0321b05": "和尚出家。幼為沙彌。見僧入室請問趙州庭&#x6822;因緣。",
    "X67n1303_006:0321b06": "嵩詰其僧。師傍有省。受具後謁汾陽葉縣。皆蒙印可。",
    "X67n1303_006:0321b07": "&#x751E;與達觀&#x9834;薛大頭七八輩遊蜀。幾遭橫逆。師以智",
    "X67n1303_006:0321b08": "脫之。眾以師曉吏事。故號遠錄公。因僧問。師唱誰家",
    "X67n1303_006:0321b09": "曲宗風嗣阿誰。師曰八十翁翁輥&#x7D89;毬。僧云恁麼則",
    "X67n1303_006:0321b10": "一句&#x9008;然開祖胄。三玄戈甲振叢林。師曰李陵元是",
    "X67n1303_006:0321b11": "漢朝臣。三玄者。句中玄。體中玄。玄中玄。李陵乃廣之",
    "X67n1303_006:0321b12": "孫。少為侍中建章監。善騎射愛人。謙遜下士甚得名",
    "X67n1303_006:0321b13": "譽。武帝以為有廣之風。天漢二年拜騎都尉。浮山雖",
    "X67n1303_006:0321b14": "恁舉來。意不在言。妙在體處。故投子拈以水深葉落",
    "X67n1303_006:0321b15": "魚穩巢&#x8E08;之語。使學者於非言之言無語之語中。不",
    "X67n1303_006:0321b16": "從耳聽眼裏聞聲。還曉會得麼。清音無間斷。歷劫響",
    "X67n1303_006:0321b17": "泠泠。頌曰。",
    "X67n1303_006:0321b18": "[0321b18] 月裏無根草(不從栽種得)。山前枯木花(遍界發清香)。鴈迴沙",
    "X67n1303_006:0321b19": "塞後(風冷霜寒)。砧杵落誰家(徒勞採聽)。",
    "X67n1303_006:0321b20": "[0321b20] 師云。言言見諦言非有。句句超宗句本無。恁麼會得。",
    "X67n1303_006:0321b21": "心月孤圓情懷灑落。莫笑無根之語。全同無味之談。",
    "X67n1303_006:0321b22": "勦絕妄情。祛除意路。平生死深坑。疊涅盤覺岸。非同",
    "X67n1303_006:0321b23": "春色空媚皇州。豈戀風光漫遊閬苑。靈泉問&#x8E08;山云。",
    "X67n1303_006:0321b24": "枯木花開始與他合。是這邊句。是那邊句。山曰是這",
    "X67n1303_006:0321c01": "邊句。泉云如何是那邊句。曰石牛咄出三春霧。靈雀",
    "X67n1303_006:0321c02": "不栖無影林。林泉道。無中能唱出。幾箇是知音。直待",
    "X67n1303_006:0321c03": "鴈迴沙塞鶴立巖松。色見聲求無非是妄。擬聽&#x96A3;砧",
    "X67n1303_006:0321c04": "搗月寒杵驚雲。任是誰家枉生愁思。當此之時。如何",
    "X67n1303_006:0321c05": "料理。休因三寸舌。縈損九迴&#x8193;。",
    "X67n1303_006:0321c06": "第百則浮山骨堆",
    "X67n1303_006:0321c07": "[0321c07] 示眾云。龐老機關難謾。靈照就虎添斑。不妨緊俏。莫",
    "X67n1303_006:0321c08": "有不限東西點頭會意的衲僧麼。",
    "X67n1303_006:0321c09": "[0321c09] 舉僧問浮山。如何是祖師西來意(雲騰致雨。露結為霜)。山云",
    "X67n1303_006:0321c10": "平地起骨堆(不必分高下。徒勞論短長)。",
    "X67n1303_006:0321c11": "[0321c11] 師云。佛祖的意豈限東西。少室單傳枉分南北。僧問",
    "X67n1303_006:0321c12": "雲門如何是祖師西來意。門曰山河大地。云向上更",
    "X67n1303_006:0321c13": "有事也無。曰有。云如何是向上事。曰。釋迦老子在西",
    "X67n1303_006:0321c14": "天。文殊菩薩居東土。林泉道。雲門恁麼酬對。是限東",
    "X67n1303_006:0321c15": "西不限東西。雲門答話愛用此機。本欲離情識。轉惹",
    "X67n1303_006:0321c16": "情識。鳳縈金網趍。霄漢以何期。正謂此也。又僧問靈",
    "X67n1303_006:0321c17": "樹。如何是祖師西來意。樹默然。遷化後門人立行狀",
    "X67n1303_006:0321c18": "&#x7891;欲入此語。問雲門曰。先師默然處如何上&#x7891;。門對",
    "X67n1303_006:0321c19": "曰。師。上堂云。佛法也大煞有。只是舌頭短。良久曰。長",
    "X67n1303_006:0321c20": "也。林泉道。徒勞卜度。至於浮山道。平地起骨堆。他雖",
    "X67n1303_006:0321c21": "恁麼祗對。莫便做無事生事般會。有四種料揀。有語",
    "X67n1303_006:0321c22": "中無語。無語中有語。有語中有語。無語中無語。久參",
    "X67n1303_006:0321c23": "上士舉著便知。林泉雖是強生節目。本欲截斷葛藤",
    "X67n1303_006:0321c24": "打破窠窟。以楔出楔以毒去毒。關空&#x93BB;夢如相委。鏤",
    "X67n1303_006:0322a01": "骨銘心可報恩。投子頌處莫作境會。頌曰。",
    "X67n1303_006:0322a02": "[0322a02] 嫩草疏斜徑(驀直會取)。山泉帶碧流(灘下接取)。文曾要渭水",
    "X67n1303_006:0322a03": "(千載誰人不贊揚)。列士恥莊周(心不負人面無慚色)。",
    "X67n1303_006:0322a04": "[0322a04] 師云。解語非干舌。能言不是聲。但容忘聖解。自不惹",
    "X67n1303_006:0322a05": "凡情。雖則春生嫩草曉綻名花。處處疏通頭頭顯露。",
    "X67n1303_006:0322a06": "紅衢紫陌任斜曲以堪遊。綠樹黃鶯儘依俙而可聽。",
    "X67n1303_006:0322a07": "非從眼見。豈在耳聞。六一俱忘。誰能會得。可愛山泉",
    "X67n1303_006:0322a08": "&#x6F44;。玉石澗鏗金。帶碧色流至巖前。混素影分來月下。",
    "X67n1303_006:0322a09": "西伯將出獵。卜之曰。非熊非羆。非虎非彪。&#x8987;王之輔。",
    "X67n1303_006:0322a10": "果獲呂尚於渭水之陽。與語大悅曰。吾先君太公&#x751E;",
    "X67n1303_006:0322a11": "云。當有聖人適周。吾太公望子久矣。故號太公。望遂",
    "X67n1303_006:0322a12": "要歸。以尊為太公。要於宵切。昔趙文王喜&#x5292;。&#x5292;士夾",
    "X67n1303_006:0322a13": "門三千餘人。日夜相擊於前。死傷歲百餘人。好之不",
    "X67n1303_006:0322a14": "厭如是三年。國衰諸侯謀之。太子悝患之。奉千金賜",
    "X67n1303_006:0322a15": "莊子上說。莊子陳三&#x5292;曰。有天子&#x5292;。有諸侯&#x5292;。有庶",
    "X67n1303_006:0322a16": "人&#x5292;。今大王有天子之位而好庶人之&#x5292;。臣竊為大",
    "X67n1303_006:0322a17": "王薄之。王乃牽而上殿。宰人上食。王三環之。莊子曰。",
    "X67n1303_006:0322a18": "大王安坐定氣&#x5292;事以畢奏矣。於是文王不出宮三",
    "X67n1303_006:0322a19": "月。&#x5292;士皆服斃其處。見莊子說&#x5292;篇。悝苦回切。然借",
    "X67n1303_006:0322a20": "事顯理理固皆然。即俗明真真不掩偽。幸不以世說",
    "X67n1303_006:0322a21": "玉石無分金&#x936E;不辨。老宿每以第一義諦指示於人。",
    "X67n1303_006:0322a22": "故假以牽合附會之說。發揚空劫前時一段大事。且",
    "X67n1303_006:0322a23": "道即今還會得也未。莫於平地骨堆上。徒費功夫散",
    "X67n1303_006:0322a24": "漫尋。"
}