{
    "T01n0023_004:0294a24": "大樓炭經卷第四",
    "T01n0023_004:0294a26": "西晉沙門法立共法炬譯",
    "T01n0023_004:0294a27": "忉利天品第九",
    "T01n0023_004:0294a28": "佛語比丘：「須彌山王頂上，有忉利天，廣長",
    "T01n0023_004:0294a29": "各三百二十萬里。上有釋提桓因城郭，名須",
    "T01n0023_004:0294b01": "陀延，廣長各二百四十萬里，七重壁、七重欄",
    "T01n0023_004:0294b02": "楯、七重交露、七重行樹，周匝圍遶姝好，皆以",
    "T01n0023_004:0294b03": "七寶作之，金銀琉璃水精赤真珠車璩馬瑙。",
    "T01n0023_004:0294b04": "金壁者銀門，銀壁者金門，琉璃壁水精門，",
    "T01n0023_004:0294b05": "水精壁者琉璃門，赤真珠壁者馬瑙門，馬瑙",
    "T01n0023_004:0294b06": "壁者赤真珠門。車璩壁者一切寶門。金欄楯",
    "T01n0023_004:0294b07": "者金柱栿銀桄，銀欄楯者銀柱栿金桄，琉璃",
    "T01n0023_004:0294b08": "欄楯者琉璃柱栿水精桄，水精欄楯者水精",
    "T01n0023_004:0294b09": "柱栿琉璃桄，赤真珠欄楯者赤真珠柱栿馬瑙",
    "T01n0023_004:0294b10": "桄，馬瑙欄楯者馬瑙柱栿赤真珠桄，車璩欄",
    "T01n0023_004:0294b11": "楯者車璩柱栿一切寶桄。金交露者銀垂珞，",
    "T01n0023_004:0294b12": "銀交露者金垂珞，琉璃交露者水精垂珞，",
    "T01n0023_004:0294b13": "水精交露者琉璃垂珞，赤真珠交露者馬",
    "T01n0023_004:0294b14": "瑙垂珞，馬瑙交露者赤真珠垂珞，車璩交露",
    "T01n0023_004:0294b15": "者一切寶垂珞。金樹者金根莖銀枝葉華",
    "T01n0023_004:0294b16": "實，銀樹者銀根莖金枝葉華實，琉璃樹者琉",
    "T01n0023_004:0294b17": "璃根莖水精枝葉華實，水精樹者水精根莖",
    "T01n0023_004:0294b18": "琉璃枝葉華實，赤真珠樹者赤真珠根莖馬",
    "T01n0023_004:0294b19": "瑙枝葉華實，馬瑙樹者馬瑙根莖赤真珠枝",
    "T01n0023_004:0294b20": "葉華實，車璩樹者車璩根莖一切寶枝葉華",
    "T01n0023_004:0294b21": "實。其壁高二千四百里，廣千二百里。其門高",
    "T01n0023_004:0294b22": "二千四百里，廣千二百里。壁相去二萬里，有",
    "T01n0023_004:0294b23": "一門，各各門常有五百鬼神，守忉利天門。",
    "T01n0023_004:0294b24": "門上有曲箱蓋樓觀交露，下有園觀浴池，有",
    "T01n0023_004:0294b25": "種種樹，樹有種種葉華實，出種種香，種種飛",
    "T01n0023_004:0294b26": "鳥相和而鳴。「須陀延城中有伊羅蒱龍王宮，",
    "T01n0023_004:0294b27": "廣長各二十四萬里，皆以七寶，金銀水精琉璃",
    "T01n0023_004:0294b28": "赤真珠車璩馬瑙，作七寶欄楯、七重交露、",
    "T01n0023_004:0294b29": "七重行樹。須陀延城中有忉利天帝參議殿",
    "T01n0023_004:0294c01": "舍，廣長各二萬里，高四千里，以七寶作七重",
    "T01n0023_004:0294c02": "欄楯、七重交露、七重行樹，周匝圍繞二萬里。",
    "T01n0023_004:0294c03": "殿舍上有曲箱蓋交露樓觀，以水精琉璃為",
    "T01n0023_004:0294c04": "蓋，黃金為地，殿舍中柱，圍四百八十里，門",
    "T01n0023_004:0294c05": "高四千里，以七寶作之。中有天帝釋座，廣長",
    "T01n0023_004:0294c06": "各四十里，皆以七寶作，座甚柔軟，兩邊各十",
    "T01n0023_004:0294c07": "六座。殿舍北有天帝釋後宮，廣長四萬里，皆",
    "T01n0023_004:0294c08": "以七寶作七重壁、七重欄楯、七重交露、七重",
    "T01n0023_004:0294c09": "樹木，周匝圍繞甚姝妙。「殿舍東有釋園",
    "T01n0023_004:0294c10": "觀，名麤堅。廣大各四萬里，亦以七寶作七",
    "T01n0023_004:0294c11": "重壁、欄楯、交露、樹木，周匝圍繞甚姝好。門高",
    "T01n0023_004:0294c12": "千二百里，廣長八百里，門上有曲箱蓋交露",
    "T01n0023_004:0294c13": "樓觀，下有園觀浴池，中有種種樹木葉華實，",
    "T01n0023_004:0294c14": "種種飛鳥相和而鳴。麤堅園觀中有香樹，高",
    "T01n0023_004:0294c15": "七十里，皆生華實，劈者出種種香。有樹高",
    "T01n0023_004:0294c16": "二十里三十里至六十里者，最卑者高十三",
    "T01n0023_004:0294c17": "里百二十步。次有瓔珞樹，高七十里者，有高",
    "T01n0023_004:0294c18": "二十三十至六十里，最卑者高十三里百",
    "T01n0023_004:0294c19": "二十步，皆生華實，劈之出種種瓔珞。次有",
    "T01n0023_004:0294c20": "衣被樹，次有不息樹、器樹、音樂樹，高七十里",
    "T01n0023_004:0294c21": "有高二十三十至六十里，最卑者高十三",
    "T01n0023_004:0294c22": "里百二十步，皆生華實，劈者出種種衣被、瓔",
    "T01n0023_004:0294c23": "珞、不息、器、音樂。麤堅園觀中有兩石，一者",
    "T01n0023_004:0294c24": "名賢、二者名賢善，以天金作，石甚姝好。「殿",
    "T01n0023_004:0294c25": "舍南有天帝釋園觀，名樂畫，廣長各四萬",
    "T01n0023_004:0294c26": "里，皆以七寶作七重壁、欄楯、交露、樹木。有門",
    "T01n0023_004:0294c27": "高千二百里，門上有曲箱蓋交露樓觀，下",
    "T01n0023_004:0294c28": "有園觀浴池，有種種樹葉華實，浴池中有飛",
    "T01n0023_004:0294c29": "鳥，相和而鳴。樂畫園觀中有兩石，一者名",
    "T01n0023_004:0295a01": "晝、二者名善晝，廣長各二千里，石甚柔軟。",
    "T01n0023_004:0295a02": "樂畫園觀中有香樹，次有瓔珞樹、不息樹、音",
    "T01n0023_004:0295a03": "樂樹，樹高七十里者，有高二十三十至六",
    "T01n0023_004:0295a04": "十里，最卑者高十三里百二十步，皆生華實，",
    "T01n0023_004:0295a05": "劈出種種香、衣被、瓔珞、不息、器、音樂。「忉利殿",
    "T01n0023_004:0295a06": "東有天帝釋園觀，名憒亂。廣長各四萬里，皆",
    "T01n0023_004:0295a07": "以七寶作七重壁、欄楯、交露、樹木，周匝圍繞。",
    "T01n0023_004:0295a08": "門高千二百里，廣八百里，上有曲箱蓋交露",
    "T01n0023_004:0295a09": "樓觀，下有園觀浴池。有種種樹葉華實，出種",
    "T01n0023_004:0295a10": "種香，種種飛鳥相和而鳴，諸樹所出生，亦如",
    "T01n0023_004:0295a11": "南方。憒亂園中有方石。「忉利天殿舍西有",
    "T01n0023_004:0295a12": "園觀，名歌舞。廣長各四萬里，亦以七寶作七",
    "T01n0023_004:0295a13": "重壁、欄楯、交露、樹木，周匝圍遶。門高千二百",
    "T01n0023_004:0295a14": "里，廣八百里。上有曲箱蓋交露樓觀，下有",
    "T01n0023_004:0295a15": "園觀浴池，有種種樹木葉華實，種種飛鳥相",
    "T01n0023_004:0295a16": "和而鳴。歌舞園中有兩石，一者名難陀，二者",
    "T01n0023_004:0295a17": "名和難，廣長各二千里，皆以天琉璃作之，甚",
    "T01n0023_004:0295a18": "柔軟。憒亂、樂畫園觀中，有浴池名難陀，廣長",
    "T01n0023_004:0295a19": "各二千里，周匝圍遶七重垣，其池水軟美",
    "T01n0023_004:0295a20": "且清。有種種樹，周匝圍遶，水底沙皆金，以七",
    "T01n0023_004:0295a21": "寶作七重欄楯、交露、樹木，周匝圍遶。上有",
    "T01n0023_004:0295a22": "曲箱蓋交露樓觀，下有園觀浴池，中有種種",
    "T01n0023_004:0295a23": "樹葉華實，出種種香，種種飛鳥相和而鳴。難",
    "T01n0023_004:0295a24": "陀浴池中，有青蓮華、紅蓮華、白蓮華、黃蓮",
    "T01n0023_004:0295a25": "華，大如車輪，其莖如車轂，刺出其汁如乳。其",
    "T01n0023_004:0295a26": "光照三十里，香亦聞四十里。歌舞、憒亂園觀",
    "T01n0023_004:0295a27": "中，有大樹名晝過度，莖圍二百八十里，高四",
    "T01n0023_004:0295a28": "千里，枝葉引布二千萬里。「忉利諸天有宮，",
    "T01n0023_004:0295a29": "廣長四十萬里，皆以七寶作七重欄楯、交露、",
    "T01n0023_004:0295b01": "樹木，周匝圍遶，園觀浴池，種種飛鳥相和而",
    "T01n0023_004:0295b02": "鳴。種種樹葉華實，出種種香。忉利天宮，有廣",
    "T01n0023_004:0295b03": "長各三萬六千里者，有天宮廣長三萬二千里",
    "T01n0023_004:0295b04": "者，有天宮廣長二萬八千里者，有天宮廣長",
    "T01n0023_004:0295b05": "三萬四千里者，有天宮廣長二萬四千里者，",
    "T01n0023_004:0295b06": "有天宮廣長二萬里者，有天宮廣長萬六千",
    "T01n0023_004:0295b07": "里者，有天宮廣長萬二千里者，有天宮廣長",
    "T01n0023_004:0295b08": "八千里者，最小者廣長四千里。中復有天",
    "T01n0023_004:0295b09": "宮，廣長三千六百里者，三千二百里者，下至",
    "T01n0023_004:0295b10": "四百八十里。皆以七寶，金銀水精琉璃赤真",
    "T01n0023_004:0295b11": "珠車璩馬瑙，作七重欄楯、交露、樹木。園觀浴",
    "T01n0023_004:0295b12": "池，種種飛鳥相和而鳴。「忉利天殿舍前有兩",
    "T01n0023_004:0295b13": "道，至天帝釋後宮；復有兩道，至麤堅園觀；復",
    "T01n0023_004:0295b14": "有兩道，至樂畫園觀；復有兩道，至憒亂園",
    "T01n0023_004:0295b15": "觀；復有兩道，至歌舞園觀；復有兩道，至難陀",
    "T01n0023_004:0295b16": "浴池；復有兩道，至晝過度大樹；復有兩道，至",
    "T01n0023_004:0295b17": "諸天宮；復有兩道，至伊羅滿龍王宮。「天帝釋",
    "T01n0023_004:0295b18": "欲至麤堅園觀遊戲相娛樂時，念諸天王。爾",
    "T01n0023_004:0295b19": "時諸天王言：『天帝釋已念我等。』便整衣服，",
    "T01n0023_004:0295b20": "著冠幘，莊嚴乘騎，即共往至天帝釋所，在前",
    "T01n0023_004:0295b21": "住。爾時，天帝釋復念忉利天。忉利天人言：",
    "T01n0023_004:0295b22": "『天帝釋已念我等。』便著衣服，莊嚴種種乘",
    "T01n0023_004:0295b23": "騎，往至天帝釋所。復念伊羅摩龍王。爾",
    "T01n0023_004:0295b24": "時伊羅摩龍王言：『天帝釋已念我等。』便化",
    "T01n0023_004:0295b25": "作三十二頭，一一頭化作六牙、一一牙上",
    "T01n0023_004:0295b26": "化作七浴池、一一浴池中化作七蓮華、一一",
    "T01n0023_004:0295b27": "蓮華上化作七玉女作妓樂。伊羅摩龍王，",
    "T01n0023_004:0295b28": "以是種種作神化，往至天帝釋所，在前住。爾",
    "T01n0023_004:0295b29": "時，天帝釋整衣服著冠幘，蹈龍王肩上，坐其",
    "T01n0023_004:0295c01": "頂上，兩邊各有十六小王侍坐。天帝釋便往",
    "T01n0023_004:0295c02": "至麤堅園觀中。爾時，開門風開麤堅園觀門，",
    "T01n0023_004:0295c03": "掃除風便起吹園觀地，伊羅風生，吹園觀中",
    "T01n0023_004:0295c04": "樹華墮地，至于人膝。時，天帝釋與諸天俱",
    "T01n0023_004:0295c05": "入園觀中，便坐賢善石上。若賢善石上兩",
    "T01n0023_004:0295c06": "邊，各有十六小天王坐。",
    "T01n0023_004:0295c07": "「爾時，天帝釋欲得瓔珞，便告遺舍鉢天子。時",
    "T01n0023_004:0295c08": "天子言：『天帝釋已念我。』便化作瓔珞，持往",
    "T01n0023_004:0295c09": "奉上天帝釋。忉利天人欲得瓔珞時，遺舍鉢",
    "T01n0023_004:0295c10": "天子即化作瓔珞，持上忉利諸天。有天人",
    "T01n0023_004:0295c11": "不得見麤堅園觀，亦不得入中，亦不得以天",
    "T01n0023_004:0295c12": "樂相娛樂。所以者何？前世所作功德少。有忉",
    "T01n0023_004:0295c13": "利天人，但得遙見麤堅園觀，亦不得入，亦不得以天樂",
    "T01n0023_004:0295c14": "相娛樂。所以者何？前世所作功德復少。中",
    "T01n0023_004:0295c15": "復有得入以天樂相娛樂。所以者何？前世",
    "T01n0023_004:0295c16": "作功德具足故。",
    "T01n0023_004:0295c17": "「爾時，天帝釋與忉利天人，在麤堅園觀中相",
    "T01n0023_004:0295c18": "娛樂飲食，一日二日至七日，便出去至樂畫",
    "T01n0023_004:0295c19": "園觀中，相娛樂亦如是。復至憒亂歌舞園觀",
    "T01n0023_004:0295c20": "中，飲食相娛樂亦如是。何以故言善等？天人",
    "T01n0023_004:0295c21": "入忉利天宮時，念善義安樂，是故言善等。",
    "T01n0023_004:0295c22": "何以故言麤堅？忉利天人入麤堅園觀中時，",
    "T01n0023_004:0295c23": "身便麤堅，是故言麤堅。何以故言樂畫？忉利",
    "T01n0023_004:0295c24": "天人入樂畫園觀中時，身便自然種種畫色，",
    "T01n0023_004:0295c25": "是故言樂畫。何以故言憒亂？忉利諸天人",
    "T01n0023_004:0295c26": "入憒亂園觀中時，天帝釋月八日、十四日、十",
    "T01n0023_004:0295c27": "五日便自捨婇女，獨將阿須夫人遊行。爾時，",
    "T01n0023_004:0295c28": "諸天子與婇女相雜錯憒亂行，是故言憒亂。",
    "T01n0023_004:0295c29": "何以故言歌舞？忉利諸天人入歌舞園觀中",
    "T01n0023_004:0296a01": "時，便歌舞相娛樂，是故言歌舞。何以故言晝",
    "T01n0023_004:0296a02": "過度大樹？有天名文陀，在上居止，以天五樂",
    "T01n0023_004:0296a03": "甚相娛樂，以是故言晝過度。復次，晝過度大",
    "T01n0023_004:0296a04": "樹，常有花實，譬如加尼樹，是故言晝過度。天",
    "T01n0023_004:0296a05": "帝釋邊常有十天子擁護之，一者名根、二者",
    "T01n0023_004:0296a06": "名具戒、三者名比流、四者名比流藏、五者名",
    "T01n0023_004:0296a07": "阿流、六者名波流、七者名利桓、八者名樓漢、",
    "T01n0023_004:0296a08": "九者名拘和難、十者名難，是十天子常擁護",
    "T01n0023_004:0296a09": "天帝釋天下人。水中生好青蓮華、紅蓮華、黃",
    "T01n0023_004:0296a10": "蓮華、白蓮華，甚香好；陸地華亦甚軟好，名阿",
    "T01n0023_004:0296a11": "蹄物，名陀波羅、須交和、師陀、奴末。俱耶尼",
    "T01n0023_004:0296a12": "天下人，欝單曰、東方弗于逮天下人，地亦",
    "T01n0023_004:0296a13": "如是。龍及金翅鳥，水中生青蓮華、紅蓮華、黃",
    "T01n0023_004:0296a14": "蓮華、白蓮花，甚柔軟香好，及陸地有諸花。",
    "T01n0023_004:0296a15": "阿須倫，水中亦有青紅黃白蓮華，柔軟甚香",
    "T01n0023_004:0296a16": "好，陸地亦有好華；名摸、大摸、加加、漫陀、大",
    "T01n0023_004:0296a17": "漫陀。四天王上中生蓮華，青紅黃白蓮華，",
    "T01n0023_004:0296a18": "甚柔軟香好，陸地生花亦好。忉利、焰天、兜",
    "T01n0023_004:0296a19": "率天、無貢高天、他化自轉天，水中亦有青紅",
    "T01n0023_004:0296a20": "黃白蓮花，甚柔軟香好，陸地花亦好。「此間人",
    "T01n0023_004:0296a21": "有七種色，有赤色者、有金色者、有青色者、",
    "T01n0023_004:0296a22": "有黃色者、有紫色者、有白色者、有黑色者，",
    "T01n0023_004:0296a23": "是為七種色人。阿須倫亦如是有七色，諸天",
    "T01n0023_004:0296a24": "亦爾，皆有七色。「諸天有十事。將何等為十？一",
    "T01n0023_004:0296a25": "者飛行無極、二者坐遂無極、三者諸天無盜",
    "T01n0023_004:0296a26": "賊、四者不自說身善亦不說他人惡、五者無",
    "T01n0023_004:0296a27": "有相侵、六者諸天齒等而通、七者髮紺青色",
    "T01n0023_004:0296a28": "滑澤長八尺、八者天人青色髮者身亦青色、",
    "T01n0023_004:0296a29": "九者欲得白者身即白色、十者欲得黑者身",
    "T01n0023_004:0296b01": "即黑色；是為諸天十法事。「此人間螢火之明，",
    "T01n0023_004:0296b02": "不如燈火之明；燈火之明，不如炬火之明；炬",
    "T01n0023_004:0296b03": "火之明，不如大火之明；大火之明，不如星之",
    "T01n0023_004:0296b04": "明；星之明，不如月之明；月之明，不如日之明；",
    "T01n0023_004:0296b05": "日之明，不如四天王宮之明；四天王宮之明，不",
    "T01n0023_004:0296b06": "如忉利天宮之明；忉利天宮之明，不如天帝",
    "T01n0023_004:0296b07": "釋宮之明。如是展轉不相如，上至阿迦尼",
    "T01n0023_004:0296b08": "吒天宮之明。阿迦尼吒天宮之明，不如摩伊",
    "T01n0023_004:0296b09": "破天子之明；摩伊破天子之明，不如苦諦習",
    "T01n0023_004:0296b10": "盡道諦之明；苦諦習盡道諦之明，不如佛之",
    "T01n0023_004:0296b11": "明。「閻浮利天下人，身長七尺或至八尺者，衣",
    "T01n0023_004:0296b12": "廣一丈長六尺；俱耶尼天下人、弗于逮天下",
    "T01n0023_004:0296b13": "人，身長七尺或至八尺者，衣廣一丈長六",
    "T01n0023_004:0296b14": "尺；欝單曰天下人，身長一丈四尺，衣廣二",
    "T01n0023_004:0296b15": "丈八尺，長一丈四尺，衣重二兩半；龍及金翅",
    "T01n0023_004:0296b16": "鳥，身高四十里，衣廣八十里，長四十里，衣重",
    "T01n0023_004:0296b17": "二兩半；諸阿須倫，本身高四十里，衣廣八",
    "T01n0023_004:0296b18": "十里，長四十里，衣重二兩半；四天王天上天",
    "T01n0023_004:0296b19": "人，本身長二十里，衣廣四十里，長二十里，衣",
    "T01n0023_004:0296b20": "重二兩半；忉利天人，本身長四十里，衣廣八",
    "T01n0023_004:0296b21": "十里，長四十里，衣重七銖半；焰天人，本身",
    "T01n0023_004:0296b22": "長八十里，衣廣百六十里，長八十里，衣重半",
    "T01n0023_004:0296b23": "兩；兜率天人，本身長百六十里，衣廣三百",
    "T01n0023_004:0296b24": "二十里，長百六十里，衣重兩銖；樂無貢高天",
    "T01n0023_004:0296b25": "人，本身長三百二十里，衣廣六百四十里，長",
    "T01n0023_004:0296b26": "三百二十里，衣重一銖；他化自轉天人，本身",
    "T01n0023_004:0296b27": "長六百四十里，衣廣千六百八十里，長六百",
    "T01n0023_004:0296b28": "四十里，衣重半銖，過其上諸天人，所著衣應",
    "T01n0023_004:0296b29": "其身。「閻浮利天下人，壽百歲或長或短；俱耶",
    "T01n0023_004:0296c01": "尼天下人，壽二百歲或長或短；弗于逮天下",
    "T01n0023_004:0296c02": "人，壽三百歲或長或短；欝單曰天下人，皆",
    "T01n0023_004:0296c03": "壽千歲，無中死者；龍及金翅鳥，壽一劫，亦有",
    "T01n0023_004:0296c04": "中死者；阿須倫天下人，壽千歲，亦有中死",
    "T01n0023_004:0296c05": "者；四王天上諸天人，壽天上五百歲，亦有中",
    "T01n0023_004:0296c06": "死者；忉利天人，壽天上千歲，亦復有中夭",
    "T01n0023_004:0296c07": "者；焰天上諸天人，壽天上二千歲，亦有中",
    "T01n0023_004:0296c08": "夭者；兜率天上諸天人，壽天上四千歲，亦有",
    "T01n0023_004:0296c09": "中夭者；樂無貢高諸天人，壽天上八千歲，亦",
    "T01n0023_004:0296c10": "有中夭者；他化自轉天上諸天人，壽天上萬",
    "T01n0023_004:0296c11": "六千歲，亦有中夭者；梵迦夷天上諸天人，壽",
    "T01n0023_004:0296c12": "一劫，亦有中夭；阿波波天上諸天人，壽二",
    "T01n0023_004:0296c13": "劫，亦有中夭者；首陀行天上諸天人，壽四劫，",
    "T01n0023_004:0296c14": "亦有中夭者；遺呼鉢天上諸天人，壽天上八",
    "T01n0023_004:0296c15": "劫，亦有中夭者；無想天人及餓鬼，壽天上七",
    "T01n0023_004:0296c16": "劫，亦有中夭者；阿毘波天上諸天人，壽十",
    "T01n0023_004:0296c17": "劫，亦有中夭者；阿答和天上諸天人，壽二十",
    "T01n0023_004:0296c18": "劫，亦有中夭者；修陀旃天上諸天人，壽四十",
    "T01n0023_004:0296c19": "劫，亦有中夭者；須陀旃尼天上諸天人，壽八",
    "T01n0023_004:0296c20": "十劫，亦有中夭者；阿迦尼吒天上諸天人，",
    "T01n0023_004:0296c21": "壽百劫，亦有中夭者；虛空知天上諸天人，",
    "T01n0023_004:0296c22": "壽萬劫，亦有中夭者；識知天上諸天人，壽二",
    "T01n0023_004:0296c23": "萬劫，亦有中夭者；阿竭若然天上諸天人，壽",
    "T01n0023_004:0296c24": "四萬劫，亦有中夭者；無思想亦有思想天上",
    "T01n0023_004:0296c25": "諸天人，壽八萬劫，無有夭者。」",
    "T01n0023_004:0296c26": "佛言：「為人民，四種食以竪立身。何等為四？",
    "T01n0023_004:0296c27": "一者見取食、二者溫食、三者意食、四者識食，",
    "T01n0023_004:0296c28": "是為四種食。何等為所取食？閻浮利天下",
    "T01n0023_004:0296c29": "人，食米飯[麩夫+少]麮肉魚，衣被澡浴，以是安隱食。",
    "T01n0023_004:0297a01": "西方俱耶尼、東方弗于逮天下人，亦如是；",
    "T01n0023_004:0297a02": "欝單曰天下人，食淨潔自然粳米，是為見取",
    "T01n0023_004:0297a03": "食及澡浴；龍及金翅鳥食魚鱉，及食提米、提",
    "T01n0023_004:0297a04": "歷大魚，是為取食及沐浴；阿須倫食自然食",
    "T01n0023_004:0297a05": "及衣澡浴；四天王諸天，食自然食衣被及澡",
    "T01n0023_004:0297a06": "浴；忉利諸天，亦食自然食衣被及澡浴；焰",
    "T01n0023_004:0297a07": "天、兜率天、無貢高天、他化自轉天人，皆食自",
    "T01n0023_004:0297a08": "然之食及衣被沐浴。從他化自轉天以上，用",
    "T01n0023_004:0297a09": "禪好喜作食，以定意作食。何等人食溫食？卵",
    "T01n0023_004:0297a10": "種之類食溫食，是為溫食也。何等為意念作",
    "T01n0023_004:0297a11": "食者？其有意念肉食相，是為以意念作食。",
    "T01n0023_004:0297a12": "何等為識食者？泥犁中人，及無想天人，以識，",
    "T01n0023_004:0297a13": "作食，是為識食。是為四種食。為人民故，生以",
    "T01n0023_004:0297a14": "竪立身命。「閻浮利天下人，以金銀珍寶米穀",
    "T01n0023_004:0297a15": "錢財生口，市買價販；俱耶尼天下人，以牛",
    "T01n0023_004:0297a16": "馬米穀珠玉，作市販賣；弗于逮天下人，以金",
    "T01n0023_004:0297a17": "銀珍寶米穀錢財生口，市買價販；欝單曰",
    "T01n0023_004:0297a18": "天下人，無市買價財。諸天亦爾。「閻浮利天",
    "T01n0023_004:0297a19": "下，有男女婚姻之事；俱耶尼弗于逮天下人，",
    "T01n0023_004:0297a20": "亦有男女婚姻之事，欝單曰天下人，無婚",
    "T01n0023_004:0297a21": "姻之事，若男子起婬妷意，向女人時，相視",
    "T01n0023_004:0297a22": "便度道去，男子在前，女人在後，有樹曲合如",
    "T01n0023_004:0297a23": "交露；北方天下人，在其中止，男女各異處，便",
    "T01n0023_004:0297a24": "共往至其樹下，若樹低蔭覆其人上，便共交",
    "T01n0023_004:0297a25": "通，樹不覆人上者，不行交通之事，各自別去；",
    "T01n0023_004:0297a26": "龍及金翅鳥，有男子女人婚姻之事；阿須倫",
    "T01n0023_004:0297a27": "亦有男女婚姻之事。從是以上，無有婚姻之",
    "T01n0023_004:0297a28": "事。閻浮利天下人，男女共居止交通；俱耶尼",
    "T01n0023_004:0297a29": "弗于逮欝單曰天下人，男女行陰陽之事；龍",
    "T01n0023_004:0297b01": "及金翅鳥，男女亦有陰陽之事；諸阿須倫男",
    "T01n0023_004:0297b02": "女，亦行陰陽之事；四天王天上人男女，亦行",
    "T01n0023_004:0297b03": "陰陽之事；忉利天上人男女，以風為陰陽之",
    "T01n0023_004:0297b04": "事；焰天人男女，以相近成陰陽之事；兜率",
    "T01n0023_004:0297b05": "天人男女，相牽手便成陰陽；無貢高天人男",
    "T01n0023_004:0297b06": "女，相視便成陰陽；他化自轉天人，念婬欲便",
    "T01n0023_004:0297b07": "成陰陽。從是以上離於欲。「其有人身行惡、口",
    "T01n0023_004:0297b08": "言惡、心念惡，從是人間命盡，墮泥犁中，受命",
    "T01n0023_004:0297b09": "及得名色，得六入；有人身行惡口言惡心念",
    "T01n0023_004:0297b10": "惡，從是人間命盡，墮畜生，受命及得名色，從",
    "T01n0023_004:0297b11": "名色得六入；其有人身行惡口言惡心念惡，",
    "T01n0023_004:0297b12": "從是人間命終，墮餓鬼中，受命得名色得六",
    "T01n0023_004:0297b13": "入；其有人身行善口言善心念善命盡，便生",
    "T01n0023_004:0297b14": "為人，受命得名色，從名色得六入；其有人身",
    "T01n0023_004:0297b15": "行善口言善心念善，從是人間命盡，便生四",
    "T01n0023_004:0297b16": "王天上，受命得名色，從名色得六入，譬如",
    "T01n0023_004:0297b17": "閻浮利天下人小兒年一歲若一歲半人。始",
    "T01n0023_004:0297b18": "生天上作天子，如是諸天憶如是我男女。適",
    "T01n0023_004:0297b19": "生天上，便自知宿命：『我用何等因緣，得來生",
    "T01n0023_004:0297b20": "此？』即自說：『我用三事實得生此。何等為三？一",
    "T01n0023_004:0297b21": "者布施、二者持戒、三者棄惡，是為三。我天上",
    "T01n0023_004:0297b22": "壽盡，當復還生世間，在人間亦復身行善口",
    "T01n0023_004:0297b23": "言善心念善。終亡已後，當復還天上生。』天子",
    "T01n0023_004:0297b24": "說是已便念欲得食，即自然滿寶器食在前——",
    "T01n0023_004:0297b25": "福德少者，自然青飯食在前；福德中者，自然",
    "T01n0023_004:0297b26": "赤飯食在前；福德上者，自然白飯食在前——天",
    "T01n0023_004:0297b27": "人便取食之。時，於口中自消盡，譬酥若麻油",
    "T01n0023_004:0297b28": "著火上即消滅，天人食時如是，於口中便自",
    "T01n0023_004:0297b29": "消滅。渴時即自然滿寶器甘露漿在前——福德",
    "T01n0023_004:0297c01": "少者，自然青色漿在前；福德中者，自然赤色",
    "T01n0023_004:0297c02": "漿在前；福德上者，自然白色漿在前——便取飲",
    "T01n0023_004:0297c03": "之，於口中自消滅。譬如酥麻油著火上即消",
    "T01n0023_004:0297c04": "滅，如是天人飲漿時，便於其口中自消滅。飲",
    "T01n0023_004:0297c05": "食竟已即長大，如四天王天上餘天人，便往",
    "T01n0023_004:0297c06": "至浴池中，浴自娛樂。從浴池出，往至香樹下，",
    "T01n0023_004:0297c07": "取種種香塗身，往至瓔珞樹下，樹自低，便取",
    "T01n0023_004:0297c08": "樹幘瓔珞著之；復至衣服不息樹下，樹自低，",
    "T01n0023_004:0297c09": "便取衣服不息著之；復至器果音樂樹下，樹",
    "T01n0023_004:0297c10": "自低，便取器取果食之，清其汁飲之；復取音",
    "T01n0023_004:0297c11": "樂皷之，自隨其歌舞，往入園觀舍宅，見無央",
    "T01n0023_004:0297c12": "數百千玉女，作音樂歌舞相娛樂。觀東面玉",
    "T01n0023_004:0297c13": "女，便忘西面玉女；觀西面玉女，便忘東面玉",
    "T01n0023_004:0297c14": "女。天子便自念言：『我前世用何等因緣故，得",
    "T01n0023_004:0297c15": "來生此間？』今時皆忘前世事，坐見玉女故，婬",
    "T01n0023_004:0297c16": "亂失意。玉女名不念，所以名不念者，用男子",
    "T01n0023_004:0297c17": "見失意故。「其有人身行善、口言善、心念善，於",
    "T01n0023_004:0297c18": "是人間命盡，生忉利天上時，譬如閻浮利天",
    "T01n0023_004:0297c19": "下人二歲若三歲，身長大如是。諸天憶知，是",
    "T01n0023_004:0297c20": "我男是我女。天子便自念宿命：『何以故得生",
    "T01n0023_004:0297c21": "此？用布施、持戒、棄惡故。』欲得飲食時，便自然",
    "T01n0023_004:0297c22": "滿金器在前，隨福德上中下，生白、赤、青在前，",
    "T01n0023_004:0297c23": "便取飲食之，於口中自消盡。譬如持酥麻油",
    "T01n0023_004:0297c24": "著火上即自消滅，天人飲食時如是。食已身",
    "T01n0023_004:0297c25": "即長大，譬如忉利天人，便往至浴池中，洗浴",
    "T01n0023_004:0297c26": "自娛樂。出往至香樹瓔珞衣被不息器果音",
    "T01n0023_004:0297c27": "樂樹下，樹枝自低，即取香塗身，取瓔珞不息",
    "T01n0023_004:0297c28": "衣被著之，取器食果，取音樂皷之歌舞。入園",
    "T01n0023_004:0297c29": "觀舍宅，見無央數百千玉女，便忘前世因緣，",
    "T01n0023_004:0298a01": "不能復念。「其有人身行善、口言善、心念善，從",
    "T01n0023_004:0298a02": "是人間命盡，便上生焰天上受命。適生時，",
    "T01n0023_004:0298a03": "其身如閻浮利天下人三歲四歲，天子身自然",
    "T01n0023_004:0298a04": "長大如是，亦復自念前世，布施、持戒、棄惡故，",
    "T01n0023_004:0298a05": "得生天上。欲得飲食時，亦自然寶鉢滿在前，",
    "T01n0023_004:0298a06": "便飲食，即口中消盡，譬如持酥麻油著火上",
    "T01n0023_004:0298a07": "即消滅。食已入浴池洗浴，出至諸樹間，樹",
    "T01n0023_004:0298a08": "枝自低，取其所有飲食，作音樂歌舞。入園觀",
    "T01n0023_004:0298a09": "舍宅，見無央數百千玉女，其意擾亂，不復念",
    "T01n0023_004:0298a10": "宿命之事。「其有人身行善、口言善、心念善，從",
    "T01n0023_004:0298a11": "是人間命盡，便上生兜率天上，適生身體長",
    "T01n0023_004:0298a12": "大，如閻浮利天下人四歲五歲，亦自知前世",
    "T01n0023_004:0298a13": "所作布施、持戒、棄惡，亦食自然之飲食，身即",
    "T01n0023_004:0298a14": "長大，如餘天人。往至浴池，洗浴出到諸樹下，",
    "T01n0023_004:0298a15": "各取所有，作妓樂歌舞，入園觀舍宅，見無央",
    "T01n0023_004:0298a16": "數百千玉女，煩亂其意，不能復念宿命。「其有",
    "T01n0023_004:0298a17": "人身行善、口言善、心念善，命盡生無貢高天",
    "T01n0023_004:0298a18": "上，適生身長大，如閻浮利天下人五六歲。若",
    "T01n0023_004:0298a19": "生他化自轉天上，適言生身，如閻浮利天下",
    "T01n0023_004:0298a20": "人六七歲，身即長大。自知宿命，布施持戒棄",
    "T01n0023_004:0298a21": "惡。亦食自然飲食，入浴池洗浴，出至諸樹間，",
    "T01n0023_004:0298a22": "樹枝自低，各取所有衣被瓔珞不息著之，取",
    "T01n0023_004:0298a23": "器食果，作音樂歌舞，入園觀舍宅，見無央",
    "T01n0023_004:0298a24": "數百千玉女，煩亂其意，不能復念宿命。」",
    "T01n0023_004:0298a25": "佛言：「十五日有三齋。何等為三？齋月八日、十",
    "T01n0023_004:0298a26": "四日、十五日，是為三。云何為月八日齋？月八",
    "T01n0023_004:0298a27": "日齋時，四王告使者言：『往案行四天下，觀視",
    "T01n0023_004:0298a28": "萬民。知世間有孝順父母者不？有承事沙門",
    "T01n0023_004:0298a29": "婆羅門道人者不？有敬長老者不？有齋戒守",
    "T01n0023_004:0298b01": "道者不？有布施者不？有信今世後世者不？』使",
    "T01n0023_004:0298b02": "者受教，四布案行天下，還具白言：『多有不孝",
    "T01n0023_004:0298b03": "父母，不敬事沙門婆羅門道人長老，不齋戒",
    "T01n0023_004:0298b04": "布施。』四天王聞之，即不歡喜，說言：『今我聞惡",
    "T01n0023_004:0298b05": "語，是為減損諸天，增益阿須倫種。』若多有孝",
    "T01n0023_004:0298b06": "順父母沙門婆羅門道人長老者，多有齋戒",
    "T01n0023_004:0298b07": "布施，信今世後世者，具白之。四天王聞之，即",
    "T01n0023_004:0298b08": "大歡喜，說言：『我今聞善言，用人多有作善者，",
    "T01n0023_004:0298b09": "增益諸天，減損阿須倫種。』是為月八日齋。十",
    "T01n0023_004:0298b10": "四日齋云何？十四日齋時，四天王自告太子，",
    "T01n0023_004:0298b11": "四布案行天下，觀視萬民。還具白意言多有",
    "T01n0023_004:0298b12": "作惡者。四天王聞，則不歡喜，說言：『人多有惡",
    "T01n0023_004:0298b13": "者，減損諸天，增益阿須倫種。』得善多者，四天",
    "T01n0023_004:0298b14": "王則喜，言：『增益諸天，減損阿須倫種。』是為十",
    "T01n0023_004:0298b15": "四日齋法。云何為十五日齋？十五日齋時，四",
    "T01n0023_004:0298b16": "天王躬身自下，四布案行天下，觀視百姓寧",
    "T01n0023_004:0298b17": "有孝順父母沙門道人？敬長老，齋戒布施，信",
    "T01n0023_004:0298b18": "今世後世者不？多有不能者，即時四天王，入",
    "T01n0023_004:0298b19": "善等正天中，白天帝釋言：『世間多有不孝父",
    "T01n0023_004:0298b20": "母沙門道人，多不敬長老齋戒布施，不信今",
    "T01n0023_004:0298b21": "世後世者。』天帝釋聞已言：『我為聞惡，坐其不",
    "T01n0023_004:0298b22": "作善故，減損諸天，增益阿須倫種。』作善多者，",
    "T01n0023_004:0298b23": "四天王入為善等正天，具白天帝釋及忉",
    "T01n0023_004:0298b24": "利天人。忉利天帝釋，則大歡喜言：『我今以",
    "T01n0023_004:0298b25": "聞善語，用世間人作善多故，增益諸天，減損",
    "T01n0023_004:0298b26": "阿須倫。』是為月十五日齋時。是為十五日三",
    "T01n0023_004:0298b27": "齋。」",
    "T01n0023_004:0298b28": "佛告比丘言：「若有異道人，問言：『一切男子女",
    "T01n0023_004:0298b29": "人，初生時有隨後護之不？』若異道人問是者，",
    "T01n0023_004:0298c01": "汝曹當報言：『街巷市里，一切屠殺處塚間，皆",
    "T01n0023_004:0298c02": "有非人，無空缺處。』其非人名，隨報郡國縣",
    "T01n0023_004:0298c03": "邑丘墟名，如江河山川所有名，非人亦作是",
    "T01n0023_004:0298c04": "名。如人所作名護，非人亦作是名。其有樹高",
    "T01n0023_004:0298c05": "七尺，圍一尺者，上悉有神。其有人於是人間，",
    "T01n0023_004:0298c06": "身行惡口言惡心念惡，作十惡者千人百人，",
    "T01n0023_004:0298c07": "一神護之。譬如百群牛羊，若千牛羊群，一人",
    "T01n0023_004:0298c08": "牧護之。」佛言：「如是，其有人身口言惡心意念",
    "T01n0023_004:0298c09": "惡者，百人千人，有一神護耳。其有人於此人",
    "T01n0023_004:0298c10": "間，身行善口言善心念善，奉十善事者，是法",
    "T01n0023_004:0298c11": "人正見不轉人等一人，常有百若千非人護之。",
    "T01n0023_004:0298c12": "譬如王君大臣一人，常有百若千人在傍",
    "T01n0023_004:0298c13": "護之。」佛言：「如是，其有人身口意行善，奉十善",
    "T01n0023_004:0298c14": "事者，是尊法正見之人等一人，常有百若千",
    "T01n0023_004:0298c15": "非人在後護之。是謂為男子女人，常有非人",
    "T01n0023_004:0298c16": "護之。「有三事，閻浮利天下人，勝俱耶尼天下",
    "T01n0023_004:0298c17": "人。何等為三？一者意勇猛，在因緣地。二者此",
    "T01n0023_004:0298c18": "間人，意勇猛修梵行。三者此間人意勇猛趣",
    "T01n0023_004:0298c19": "佛，是為三。有三事，俱耶尼天下人，勝閻浮利",
    "T01n0023_004:0298c20": "天下人。何等為三？牛、羊、珠玉多，是為三，勝閻",
    "T01n0023_004:0298c21": "浮利天下人。「閻浮利天下人，有三事勝弗于",
    "T01n0023_004:0298c22": "逮天下人。何等為三？一者此間人意勇猛在",
    "T01n0023_004:0298c23": "因緣地、二者此間人勇猛意修梵行、三者此",
    "T01n0023_004:0298c24": "間人有勇猛意趣佛，是為三。弗于逮天下人，",
    "T01n0023_004:0298c25": "有三事勝閻浮利天下。何等為三？一者其地",
    "T01n0023_004:0298c26": "極廣、二者其地極大、三者其處極富，是為三，",
    "T01n0023_004:0298c27": "勝閻浮利天下人。「閻浮利天下人，有三事勝",
    "T01n0023_004:0298c28": "欝單曰天下人。何等為三？一者意勇猛在住，",
    "T01n0023_004:0298c29": "二者意勇猛修梵行，三者有勇猛意趣佛，是",
    "T01n0023_004:0299a01": "為三。欝單曰天下人，有三事勝閻浮利天下",
    "T01n0023_004:0299a02": "人。何等為三？一者無所繫屬、二者不畜奴婢",
    "T01n0023_004:0299a03": "婦子、三者壽千歲無所缺減，是為三。「閻浮利",
    "T01n0023_004:0299a04": "天下人，有三事勝阿須倫。何等為三？一者意",
    "T01n0023_004:0299a05": "勇猛在住、二者意精進修梵行、三者有勇猛",
    "T01n0023_004:0299a06": "意趣佛，是為三。諸阿須倫，有三事勝閻浮利",
    "T01n0023_004:0299a07": "人。何等為三？一者壽命長、二者得久在、三者",
    "T01n0023_004:0299a08": "多安隱，是為三。「閻浮利人，有三事勝四天王",
    "T01n0023_004:0299a09": "天上人。何等為三？一者意勇猛在住、二者意",
    "T01n0023_004:0299a10": "勇猛修梵行、三者有勇猛意趣佛，是為三。四",
    "T01n0023_004:0299a11": "天王天上人，有三事勝閻浮利天下人。何等",
    "T01n0023_004:0299a12": "為三？一者長壽、二者得久在、三者多安隱，是",
    "T01n0023_004:0299a13": "為三。「閻浮利人，有三事勝忉利天人，焰天、",
    "T01n0023_004:0299a14": "兜率天、無貢高天、他化自轉天人。何等為",
    "T01n0023_004:0299a15": "三？一者意勇猛在住、二者意勇猛修梵行、三者",
    "T01n0023_004:0299a16": "有勇猛意趣佛，是為三。忉利天、焰天、兜率",
    "T01n0023_004:0299a17": "天、尼摩羅天、婆羅尼蜜利耶起致天，有三",
    "T01n0023_004:0299a18": "事勝閻浮利人。何等為三？一者壽命長、二者",
    "T01n0023_004:0299a19": "得久在、三者多安隱，是為三。「欲界人有十二",
    "T01n0023_004:0299a20": "種。何等為十二？一者泥犁、二者禽獸、三者",
    "T01n0023_004:0299a21": "薜荔、四者世間人、五者阿須倫、六者四天",
    "T01n0023_004:0299a22": "王、七者忉利天、八者焰天、九者兜率天、十",
    "T01n0023_004:0299a23": "者無貢高天、十一者他化自轉天、十二者魔",
    "T01n0023_004:0299a24": "天，是為十二種人為欲界。色行天有十八。何",
    "T01n0023_004:0299a25": "等為十八？一者梵加夷天、梵不數樓天、梵",
    "T01n0023_004:0299a26": "波利沙天、大梵天、阿維比天、波利答天、阿波",
    "T01n0023_004:0299a27": "羅那天、波利多首天、阿波羅天、摩首天、阿披",
    "T01n0023_004:0299a28": "波羅天、維阿天、波利多維天、阿波摩維呵",
    "T01n0023_004:0299a29": "天、維呵天、維阿鉢天、阿答和天、善見天、",
    "T01n0023_004:0299b01": "色天、阿迦尼吒天，是為十八色行天。無色",
    "T01n0023_004:0299b02": "行天有四。何等為四？一者虛空智天、二者識",
    "T01n0023_004:0299b03": "智天、三者阿竭然天、四者無思想亦有思想",
    "T01n0023_004:0299b04": "天，是為四無色天。」佛告諸比丘言：「昔者持地",
    "T01n0023_004:0299b05": "大天神，發起是惡見，言：『但有地，無有水，亦無",
    "T01n0023_004:0299b06": "有火、無有風。』」",
    "T01n0023_004:0299b07": "佛言：「我爾時往至持地大神所，告持地天神",
    "T01n0023_004:0299b08": "言：『汝為實發起是惡見，言地無有水火風不？』",
    "T01n0023_004:0299b09": "天言：『唯然！世尊。』」佛言：「天！莫說地無水火風。",
    "T01n0023_004:0299b10": "所以者何？地有水火風，地里數最深。」佛言：「我",
    "T01n0023_004:0299b11": "能知持地大神發起惡見，我便以法勸助，令",
    "T01n0023_004:0299b12": "意開解歡喜，即立遠塵離垢諸法法眼生。譬",
    "T01n0023_004:0299b13": "如白繒淨好持著染中，則受染色好。」佛言：「如",
    "T01n0023_004:0299b14": "是，持地大神立遠塵離垢諸法法眼生。爾時，",
    "T01n0023_004:0299b15": "持地大神，見在得法，行斷狐疑，白佛言：『我",
    "T01n0023_004:0299b16": "從今已往盡形壽，歸命佛、歸命法、歸命比丘",
    "T01n0023_004:0299b17": "僧，受持優婆夷戒，常有慈心於人及蜎蜚蠕",
    "T01n0023_004:0299b18": "動之類也。』」佛告比丘：「昔者持水大神，發是惡",
    "T01n0023_004:0299b19": "見，言：『但有水，無有地，亦無火風。』我爾時往",
    "T01n0023_004:0299b20": "至持水大神所，問持水大神言：『汝實為發起",
    "T01n0023_004:0299b21": "惡見，言但有水無有地火風耶？』神言：『唯然！世",
    "T01n0023_004:0299b22": "尊。』佛言：『大神莫得說是語。所以者何？有水亦",
    "T01n0023_004:0299b23": "有火地風，但水里數大深。』水神即棄捐惡見，",
    "T01n0023_004:0299b24": "我但以法勸助，令意開解歡喜，即立遠塵離",
    "T01n0023_004:0299b25": "垢諸法法眼生。譬如白繒淨好持著染中便",
    "T01n0023_004:0299b26": "受好色，持水大神亦如是。現在得法，行無有",
    "T01n0023_004:0299b27": "狐疑，即白佛言：『我從今已往盡形壽，歸命佛",
    "T01n0023_004:0299b28": "歸命法，歸命比丘僧，受戒，常慈心於人及蜎",
    "T01n0023_004:0299b29": "蜚蠕動之類。』」",
    "T01n0023_004:0299c01": "佛告比丘：「昔者持火大神，發是惡見，言：『從火，",
    "T01n0023_004:0299c02": "無有地水風。』我爾時往至持火大神所，問言：",
    "T01n0023_004:0299c03": "『汝實為發是惡見，言從火無地水風不？』火神",
    "T01n0023_004:0299c04": "言：『唯然！世尊。』」佛言：「『天神，莫得說是語。所以",
    "T01n0023_004:0299c05": "者何？有火亦有地水風。』爾時，持火大神即棄",
    "T01n0023_004:0299c06": "捐惡見，我便以法勸助，令意開解歡喜，即立",
    "T01n0023_004:0299c07": "遠塵離垢諸法法眼生。譬如白繒淨好持著",
    "T01n0023_004:0299c08": "染中即受好色，持火大神亦如是，現在得法，",
    "T01n0023_004:0299c09": "行無有狐疑，白佛言：『我從今已往盡形壽，",
    "T01n0023_004:0299c10": "歸命佛歸命法歸命比丘僧，受持戒，作優婆",
    "T01n0023_004:0299c11": "夷，常有慈心於人及蜎蜚蠕動之類。』」佛告比",
    "T01n0023_004:0299c12": "丘：「昔者持風大神，發是惡見，言：『從風，無地水",
    "T01n0023_004:0299c13": "火。』我爾時往至持風大神所，問之言：『汝實發",
    "T01n0023_004:0299c14": "是惡見，言從風無地水火耶？』風神言：『世尊唯",
    "T01n0023_004:0299c15": "然！』佛言：『莫得說是語。所以者何？有風亦有地",
    "T01n0023_004:0299c16": "水火，但風里數大深。』爾時，持風大神便棄",
    "T01n0023_004:0299c17": "捐惡見。」佛言：「我以法勸助，令意開解歡喜，即",
    "T01n0023_004:0299c18": "立遠塵離垢諸法法眼生。譬如白繒淨好持",
    "T01n0023_004:0299c19": "著染中即受好色，持風大神亦如是。現在",
    "T01n0023_004:0299c20": "得法，行無狐疑，便白佛言：『我從今已往盡形",
    "T01n0023_004:0299c21": "壽，歸命佛歸命法歸命比丘僧，受戒作優婆",
    "T01n0023_004:0299c22": "夷，常有慈心於人及蜎蜚蠕動之類。』」佛告",
    "T01n0023_004:0299c23": "比丘言：「雲有四色。何等為四？一者有青色、",
    "T01n0023_004:0299c24": "二者有赤色、三者有黃白色、四者有黑色。其",
    "T01n0023_004:0299c25": "有青色雲者，中有水界大多；其有赤色雲者，",
    "T01n0023_004:0299c26": "中有火界大多；其有黃白色雲者，中有地界",
    "T01n0023_004:0299c27": "大多；其有黑色雲者，有風界大多。「雷電有",
    "T01n0023_004:0299c28": "四品。何等為四？一者東方電，名百主。二者南",
    "T01n0023_004:0299c29": "方電，名身味。三者西方電，名阿竭羅。四者北",
    "T01n0023_004:0300a01": "方電，名阿祝藍。何以故於虛空有電出聲？有",
    "T01n0023_004:0300a02": "時身味電與阿祝藍合諍鬪，用是故虛空中",
    "T01n0023_004:0300a03": "出聲。或身味電與百主電共鬪諍，是故雲中",
    "T01n0023_004:0300a04": "出聲。有時阿祝藍電與身味電共諍鬪時，",
    "T01n0023_004:0300a05": "是故虛空中出聲。何以故虛空雲中出聲？有",
    "T01n0023_004:0300a06": "時地種與水種共諍鬪、地種與火種共諍鬪、",
    "T01n0023_004:0300a07": "地種與風種共諍鬪，譬如山山相搏却住。」佛",
    "T01n0023_004:0300a08": "言：「如是地種與水火風種共諍鬪，是故虛空",
    "T01n0023_004:0300a09": "中出聲，此事却雨。復有五事失雨，何等為",
    "T01n0023_004:0300a10": "五？一者於是天雲起雷出電現應，人謂當天",
    "T01n0023_004:0300a11": "雨，有時風種大起，吹至遠山間墾澤處雨，是",
    "T01n0023_004:0300a12": "為一事失雨。復次，天雲起雷出電現應，人",
    "T01n0023_004:0300a13": "謂天當雨，有時火種起焦燒雨水，是為二事",
    "T01n0023_004:0300a14": "失雨。復次，天雲起雷出電現應，人謂天當",
    "T01n0023_004:0300a15": "雨，有時阿須倫王，便兩手取雨水著大海中，",
    "T01n0023_004:0300a16": "是為三事失雨。復次，天雲起雷出電現應，人",
    "T01n0023_004:0300a17": "謂當雨，時雨師反婬亂，是故天雨不數時",
    "T01n0023_004:0300a18": "節，是為四事失雨。復次，國君行非法、奉癡法、",
    "T01n0023_004:0300a19": "多瞋恚惡，天雨便不時節，是為五事失雨。」",
    "T01n0023_004:0300a20": "大樓炭經卷第四"
}