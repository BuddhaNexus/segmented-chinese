{
    "X84n1583_011:0467b13": "續燈正統卷十一",
    "X84n1583_011:0467b15": "南海普陀嗣祖沙門西蜀　性統　編集",
    "X84n1583_011:0467b16": "　　臨濟宗",
    "X84n1583_011:0467b17": "　　　大鑑下第十八世",
    "X84n1583_011:0467b18": "育王光禪師法嗣",
    "X84n1583_011:0467b19": "杭州府靈隱玅峰之善禪師吳興劉氏子。世居彭城。",
    "X84n1583_011:0467b20": "上世皆登膴仕。師生紈綺中。資性高潔。年十三辭家。",
    "X84n1583_011:0467b21": "受業於德清齊政院。凡經論一見。輒了大意。謁諸方。",
    "X84n1583_011:0467b22": "參佛照於鄮山。於風幡話契旨。照贈以偈曰。今日與",
    "X84n1583_011:0467b23": "君通一綫。斬釘截鐵起吾宗。嗣是入武康。結廬妙高",
    "X84n1583_011:0467b24": "峰下。十年後。分座鴈山能仁。出世台州慧因。遷洪福",
    "X84n1583_011:0467c01": "萬年諸剎。退居臯亭劉寺者又十年。復領明之瑞巖。",
    "X84n1583_011:0467c02": "蘇之萬壽。常之華藏。晚居靈隱。靈隱密邇行闕。輪蹄",
    "X84n1583_011:0467c03": "湊集。師掩戶。無所將迎。公卿貴人或見。但寒溫而已。",
    "X84n1583_011:0467c04": "僧問。如何是不入眾流句。師曰。烏龜鑽破壁。曰如何",
    "X84n1583_011:0467c05": "是體妙無私句。師曰。百疋馬中一頭驢。曰如何是瞬",
    "X84n1583_011:0467c06": "目揚眉句。師曰。花雨巖前石點頭。問如何是奇特",
    "X84n1583_011:0467c07": "事。師曰。紫薇花下紫薇郎。曰學人不會。師曰。三十年",
    "X84n1583_011:0467c08": "後。上堂。應物現形。如水中月。信手拈來。一時漏洩。",
    "X84n1583_011:0467c09": "以拂子擊禪牀左邊曰。者裡是鑊湯爐炭。復擊右邊",
    "X84n1583_011:0467c10": "曰。者裡是劍樹刀山。前面是觀音勢至。後面是文殊",
    "X84n1583_011:0467c11": "普賢。中間一著。還知落處麼。又擊一擊曰。毗婆尸佛",
    "X84n1583_011:0467c12": "早留心。直至而今不得妙。上堂。舉雲門普請搬柴",
    "X84n1583_011:0467c13": "次。乃拋下柴片曰。一大藏教。祇說者箇。師曰。大小雲",
    "X84n1583_011:0467c14": "門。只見錐頭利。不見鑿頭方。上堂。談玄說妙事如",
    "X84n1583_011:0467c15": "麻。添得時人眼裡沙。赤骨律窮挨得入。潑狼潑賴是",
    "X84n1583_011:0467c16": "生涯。懸羊頭賣狗肉。喫官酒臥官街。笑倒籬根破草",
    "X84n1583_011:0467c17": "鞋。示眾。久參高士。眼空四海。鼻孔撩天。見也見得",
    "X84n1583_011:0467c18": "親。說也說得親。行也行得親。用也用得親。只是未曾",
    "X84n1583_011:0467c19": "識老僧拄杖子在。何故。將成九仞之山。不進一簣之",
    "X84n1583_011:0467c20": "土。師將示寂。澡身趺坐。書偈曰。來也如是。去也如",
    "X84n1583_011:0467c21": "是。來去一如。清風萬里。書畢而逝。實宋理宗端平乙",
    "X84n1583_011:0467c22": "未九月二十八日也。壽八十四。臘七十一。火浴。獲舍",
    "X84n1583_011:0467c23": "利無數。瘞於靈隱之西岡。",
    "X84n1583_011:0467c24": "杭州府淨慈北磵居簡禪師字敬叟。潼川龍氏子。世",
    "X84n1583_011:0468a01": "業儒。依邑廣福院得度。閱卍菴語有省。後參佛照。機",
    "X84n1583_011:0468a02": "契。追隨一十五年。出世台之般若。遷報恩光孝。大參",
    "X84n1583_011:0468a03": "真西山。時為江東部使者。以東林力致。不可。乃退隱",
    "X84n1583_011:0468a04": "飛來峰北磵十年。故稱北磵。起應霅之鐵佛西余。常",
    "X84n1583_011:0468a05": "之顯慶碧雲。蘇之慧日。湖之道場。後奉旨遷淨慈寺。",
    "X84n1583_011:0468a06": "上堂。識得一。萬事畢。了事衲僧。一字不識。直饒恁麼。",
    "X84n1583_011:0468a07": "未稱全提。禹力不到處。河聲流向西。上堂。以大圓",
    "X84n1583_011:0468a08": "覺為我伽藍。身心安居平等性智。喫官酒臥官街。當",
    "X84n1583_011:0468a09": "處死當處埋。本來無位次。何用強安排。上堂。舉密",
    "X84n1583_011:0468a10": "師伯與洞山。在餅店坐次。密於地上畫一圓相。謂洞",
    "X84n1583_011:0468a11": "山曰。把將去。山曰。拈將來。保寧勇曰。非但二老提不",
    "X84n1583_011:0468a12": "起。盡大地人。亦提不起。師曰。北磵敢道。保寧計窮力",
    "X84n1583_011:0468a13": "盡。上堂。雲巖二十年在藥山。只明此事。澄潭不許",
    "X84n1583_011:0468a14": "蒼龍蟠。趙州四十年不襍用心。除二時粥飯。是襍用",
    "X84n1583_011:0468a15": "心處。兔子何曾離得窟。上堂。舉子湖一日入僧堂",
    "X84n1583_011:0468a16": "曰。有賊有賊。見一僧。便捉住曰。在者裡。僧曰。不是。是",
    "X84n1583_011:0468a17": "某甲。湖托開曰。是即是。祇是汝不肯承當。師曰。子湖",
    "X84n1583_011:0468a18": "收處太危。放去太急。淨慈則不然。家賊難防。家財必",
    "X84n1583_011:0468a19": "喪。卓拄杖曰。只可錯捉。不可錯放。上堂。先佛照道。",
    "X84n1583_011:0468a20": "棒頭撥著活衲僧。正法眼藏增高價。北磵則不然。棒",
    "X84n1583_011:0468a21": "頭撥著活衲僧。正法眼藏瓦解氷消。且道。與先佛照。",
    "X84n1583_011:0468a22": "是同是別。舉世尊初生話。頌曰。一聲哇地便吒哩。",
    "X84n1583_011:0468a23": "突出如斯大闡提。此土西天起殃害。堂堂洗土不成",
    "X84n1583_011:0468a24": "泥。舉楞嚴六解一亡話。頌曰。六用無功信不通。一",
    "X84n1583_011:0468b01": "時分付與春風。篆煙一縷閒清晝。百鳥不來華自紅。",
    "X84n1583_011:0468b02": "宋理宗淳祐丙午春。示疾。索筆書偈。紙尾復書四月",
    "X84n1583_011:0468b03": "一日珍重六字。至期索浴罷。假寐而逝。壽八十三。臘",
    "X84n1583_011:0468b04": "六十二。塟全身於月堂昌塔側。遵遺命也。有北磵集",
    "X84n1583_011:0468b05": "十九卷。行世。",
    "X84n1583_011:0468b06": "杭州府徑山浙翁如琰禪師台州周氏子。上堂。舉乾",
    "X84n1583_011:0468b07": "峰因僧問。十方薄伽梵。一路涅槃門。未審路頭在甚",
    "X84n1583_011:0468b08": "麼處。峰以拄杖畫一畫曰。在者裡。僧請益雲門。門拈",
    "X84n1583_011:0468b09": "起扇子曰。扇子[跳兆+孛]跳。上三十三天。築著帝釋鼻孔。東",
    "X84n1583_011:0468b10": "海鯉魚打一棒。雨似盆傾。會麼。師曰。唱愈高。和愈峻。",
    "X84n1583_011:0468b11": "還他二老。若是十方薄伽梵。一路涅槃門。總未踏著",
    "X84n1583_011:0468b12": "在。上堂。拈拄杖曰。蔣山喚者箇作拄杖子。諸人亦",
    "X84n1583_011:0468b13": "喚者箇作拄杖子。還有緇素也無。闌干雖共倚。山色",
    "X84n1583_011:0468b14": "不同觀。作維摩贊曰。毗耶示疾放憨癡。添得時人",
    "X84n1583_011:0468b15": "滿肚疑。不是文殊親勘破。者些毛病有誰知。",
    "X84n1583_011:0468b16": "寧波府天童無際了派禪師上堂。三五十五。月圓當",
    "X84n1583_011:0468b17": "戶。雖然匝地普天。要且秋毫不露。對景憑誰話此心。",
    "X84n1583_011:0468b18": "令人翻憶寒山子。上堂。諸人十二時中。上來下去。",
    "X84n1583_011:0468b19": "折旋俯仰。起居問訊。瞞崇恩一點不得。只今坐立儼",
    "X84n1583_011:0468b20": "然。賓主交參。面面相覩。崇恩亦瞞諸人一點不得。既",
    "X84n1583_011:0468b21": "然彼此不相瞞。為甚麼自作障礙。喝一喝曰。因風吹",
    "X84n1583_011:0468b22": "火。用力不多　上堂。昨夜安排一段禪。天明起來都",
    "X84n1583_011:0468b23": "忘却。而今打鼓眾雲臻。對面臨時旋揑合。乃回顧侍",
    "X84n1583_011:0468b24": "者曰。記取者一著。佛涅槃上堂。釋迦老子。昔向今",
    "X84n1583_011:0468c01": "辰。入大寂定。堪笑天下叢林。刻舟求劍。二千餘年。區",
    "X84n1583_011:0468c02": "區不已。崇恩今日不動神機。捩轉瞿曇鼻孔。不圖打",
    "X84n1583_011:0468c03": "草驚蛇。只要大家相見。汝等諸人。各宜子細觀瞻。莫",
    "X84n1583_011:0468c04": "教錯過。遂合掌曰。不審不審。上堂。佛法在你日用",
    "X84n1583_011:0468c05": "處。在你著衣喫飯處。在你語言酧酢處。在你行住坐",
    "X84n1583_011:0468c06": "臥處。在你屙屎送尿處。擬心思量。便不是了也。咄。啼",
    "X84n1583_011:0468c07": "得血流無用處。不如緘口過殘春。題郁山主像贊",
    "X84n1583_011:0468c08": "曰。策蹇溪橋蹉跌時。悞將踠豆作真珠。兒曹不解藏",
    "X84n1583_011:0468c09": "家醜。笑倒楊岐老古錐。",
    "X84n1583_011:0468c10": "福州府東禪性空智觀禪師上堂。舉僧問鹽官。如何",
    "X84n1583_011:0468c11": "是本身盧舍那。官曰。與老僧。過淨瓶來。僧將淨瓶至。",
    "X84n1583_011:0468c12": "官曰。却安舊處著。僧再問。官曰。古佛過去久矣。師曰。",
    "X84n1583_011:0468c13": "盲者難以與乎文彩。聵者難以與乎音聲。者僧既不",
    "X84n1583_011:0468c14": "薦來機。鹽官只成虗設。雲門道。無朕迹。扶鹽官不起。",
    "X84n1583_011:0468c15": "雪竇道。直得一手指天。一手指地。爭得無。也扶鹽官",
    "X84n1583_011:0468c16": "不起。以拂子畫一畫曰。前來葛藤。一時畫斷。且道。如",
    "X84n1583_011:0468c17": "何是本身盧舍那。擲拂子下座。上堂。舉寶壽開堂",
    "X84n1583_011:0468c18": "日。三聖推出一僧話。師曰。眾中商量道。三聖有奔流",
    "X84n1583_011:0468c19": "度刃之作。向平地上湧波瀾。寶壽用疾焰過風之機。",
    "X84n1583_011:0468c20": "向虗空裡轟霹靂。二老各出一隻手。扶竪臨濟正法",
    "X84n1583_011:0468c21": "眼藏。與麼說話。要作臨濟兒孫且緩緩。東禪道。蚊子",
    "X84n1583_011:0468c22": "如何擎大柱。藕絲焉可繫須彌。若是臨濟正法眼藏。",
    "X84n1583_011:0468c23": "端的向二人邊滅却。",
    "X84n1583_011:0468c24": "湖州府上方朴翁義銛禪師天資奇逸。辯博無礙。上",
    "X84n1583_011:0469a01": "堂。舉僧問趙州。狗子還有佛性也無。州曰無。頌曰。狗",
    "X84n1583_011:0469a02": "子佛性無。還他大丈夫。是非雖入耳。壁上挂葫蘆。贊",
    "X84n1583_011:0469a03": "達磨像曰。一言已出駟難追。賴得君王放過伊。楊子",
    "X84n1583_011:0469a04": "江心航折葦。浪頭何似問頭危。",
    "X84n1583_011:0469a05": "寧波府育王空叟宗印禪師西蜀人。初住湖州崇先",
    "X84n1583_011:0469a06": "保壽。僧問。如何是本來身。師曰。風吹日炙。曰意旨如",
    "X84n1583_011:0469a07": "何。師曰。釘釘膠粘。上堂。大道坦然。離名離相。剗除",
    "X84n1583_011:0469a08": "則失旨。建立則乖宗。從上佛祖。古今知識。顯大機彰",
    "X84n1583_011:0469a09": "大用。盡是關空鎖夢。過犯彌天。印上座。裂破面皮。還",
    "X84n1583_011:0469a10": "免得麼。良久。拍禪牀曰。不入驚人浪。難逢稱意魚。",
    "X84n1583_011:0469a11": "上堂。二由一有。一亦莫守。平地上死人無數。一心不",
    "X84n1583_011:0469a12": "生。萬法無咎。屎窖裡頭出頭沒。孤逈逈峭巍巍。華須",
    "X84n1583_011:0469a13": "連夜發。莫待曉風吹。上堂。鐵崑崙兒喫一攧。南海",
    "X84n1583_011:0469a14": "波斯舞不輟。夜半失却攔腰帛。笑倒東村王大伯。拍",
    "X84n1583_011:0469a15": "禪牀。下座。上堂。舉僧問長沙。如何是上上人行履",
    "X84n1583_011:0469a16": "處。沙曰。如死人眼。曰上上人相見時如何。沙曰。如死",
    "X84n1583_011:0469a17": "人手。師曰。死人眼死人手。金烏飛玉兔走。直截根源。",
    "X84n1583_011:0469a18": "取之左右。張翁醉倒臥官街。元是李翁喫私酒。",
    "X84n1583_011:0469a19": "杭州府淨慈退谷義雲禪師福州閩清黃氏子。幼業",
    "X84n1583_011:0469a20": "儒。從山堂淳祝髮。徧參至吳。首謁鐵菴一。次參佛照",
    "X84n1583_011:0469a21": "於靈隱。隨遷育王。歷十年居第一座。出住香山。五年",
    "X84n1583_011:0469a22": "徙台州光孝。又遷鎮江甘露平江虎丘萬壽。及淮南",
    "X84n1583_011:0469a23": "長蘆。晚補育王。後退居香山。朝命起蒞淨慈。僧問。三",
    "X84n1583_011:0469a24": "聖道。我逢人則出。出則不為人。意旨如何。師曰。東斗",
    "X84n1583_011:0469b01": "西移。曰興化道。我逢人則不出。出則便為人。又作麼",
    "X84n1583_011:0469b02": "生。師曰。南斗北轉。上堂。奔流度刃。疾焰過風。啐啄",
    "X84n1583_011:0469b03": "同時。崖州萬里。有底道。如人學射。久習則巧。殊不知",
    "X84n1583_011:0469b04": "未彀已前中的。早涉迂回了也。趙州到茱萸。靠却拄",
    "X84n1583_011:0469b05": "杖即且置。只如孚上座道聖箭折也。意作麼生。喝一",
    "X84n1583_011:0469b06": "喝曰。若不同牀睡。焉知被底穿。上堂。舉首山拈竹",
    "X84n1583_011:0469b07": "篦曰。喚作竹篦則觸。不喚作竹篦則背。汝等諸人。喚",
    "X84n1583_011:0469b08": "作甚麼。葉縣省近前。掣竹篦拗作兩橛。拋向階下。却",
    "X84n1583_011:0469b09": "曰。是甚麼。山曰瞎。縣便禮拜。師曰。臨濟一宗。掃土而",
    "X84n1583_011:0469b10": "盡。宋寧宗開禧丙寅五月示寂。壽五十八。臈三十五。",
    "X84n1583_011:0469b11": "塔於寺之北隅。",
    "X84n1583_011:0469b12": "杭州府徑山少林妙嵩禪師建寧人。上堂。舉僧問睦",
    "X84n1583_011:0469b13": "州。如何是展演之言。州曰。量才補職。曰如何是不展",
    "X84n1583_011:0469b14": "演之言。州曰。伏惟尚饗。師曰。睦州古佛。善應來機。雖",
    "X84n1583_011:0469b15": "然如是。只得八成。或問徑山如何是展演之言。即向",
    "X84n1583_011:0469b16": "他道。問十答百。有甚麼難。如何是不展演之言。喝一",
    "X84n1583_011:0469b17": "喝曰。且莫屎窖沸。",
    "X84n1583_011:0469b18": "寧波府育王秀巖師瑞禪師上堂。舉道吾曰。高不在",
    "X84n1583_011:0469b19": "絕頂。富不在福嚴。樂不在天堂。苦不在地獄。相識滿",
    "X84n1583_011:0469b20": "天下。知心能幾人。妙喜曰。高在絕頂。富在福嚴。樂在",
    "X84n1583_011:0469b21": "天堂。苦在地獄。誰知蓆帽下。元是舊時人。大眾。二老",
    "X84n1583_011:0469b22": "隨機應用即不無。若是衲僧門下。未夢見在。且道。衲",
    "X84n1583_011:0469b23": "僧門下作麼生。良久曰。不是知音者。徒勞話歲寒。",
    "X84n1583_011:0469b24": "上堂。舉灌溪參臨濟。濟下禪牀搊住。溪曰領領。濟乃",
    "X84n1583_011:0469c01": "托開。師頌曰。雨散雲收後。崔嵬數十峰。倚闌頻顧望。",
    "X84n1583_011:0469c02": "回首與誰同。上堂。舉演化問報慈。如何是真如佛",
    "X84n1583_011:0469c03": "性。慈曰誰無。化不契。復請益護國。國曰誰有。師曰。誰",
    "X84n1583_011:0469c04": "無誰有全機道。言下翻身不唧[口*留]。直饒未舉已先行。",
    "X84n1583_011:0469c05": "錯認簸箕作熨斗。阿呵呵。若人自解倒騎驢。一生不",
    "X84n1583_011:0469c06": "著隨人後。",
    "X84n1583_011:0469c07": "寧波府育王孤雲權禪師上堂。舉僧問雪峰。古澗寒",
    "X84n1583_011:0469c08": "泉時如何。峰曰。瞪目不見底。曰飲者如何。峰曰。不從",
    "X84n1583_011:0469c09": "口入。僧又問趙州。古澗寒泉時如何。州曰。苦。曰飲者",
    "X84n1583_011:0469c10": "如何。州曰。死。師曰。一人隨波逐浪。一人截斷眾流。檢",
    "X84n1583_011:0469c11": "點將來。總欠會在。今日有人問育王古澗寒泉時如",
    "X84n1583_011:0469c12": "何。只對他道。須是親見雪峰。飲者如何。問取趙州。有",
    "X84n1583_011:0469c13": "送僧歸鳳山偈曰。鳳凰山下鳳凰兒。文彩纔彰羽翼",
    "X84n1583_011:0469c14": "齊。鐵網縵天攔不得。歸心已在碧梧枝。",
    "X84n1583_011:0469c15": "寧波府天童海門師齊禪師初住台州瑞巖。奉旨遷",
    "X84n1583_011:0469c16": "天童。每晨起。童行捧香盒。隨師各殿堂。逐一行香。畢",
    "X84n1583_011:0469c17": "還方丈。望佛作回向語曰。上來持誦大方廣佛華嚴",
    "X84n1583_011:0469c18": "經一部。回向真如。云云。日以為常。而舉寺未甞信。師",
    "X84n1583_011:0469c19": "乃謂眾曰。汝以八十一人。各執經一卷。聽老僧誦。眾",
    "X84n1583_011:0469c20": "依教。師在座上誦。其八十一人。各聞所誦。皆與手中",
    "X84n1583_011:0469c21": "所執。一字一句。毫無差漏。眾疑方釋。知為華嚴大菩",
    "X84n1583_011:0469c22": "薩再世者也。",
    "X84n1583_011:0469c23": "石菴正玸禪師歸湖上。有偈曰。鳥不驚飛水不流。碧",
    "X84n1583_011:0469c24": "潭空濶冷涵秋。一絲頭上無香餌。風輥蘆花落釣舟。",
    "X84n1583_011:0470a01": "南康府雲居率菴梵琮禪師上堂。舉百丈野狐話。頌",
    "X84n1583_011:0470a02": "曰。百丈野狐。石女無夫。一回淚出。滄海乾枯。浴佛",
    "X84n1583_011:0470a03": "上堂。且喜今朝降獨尊。率菴無物慶生辰。只將一霎",
    "X84n1583_011:0470a04": "薔薇露。洗出湖山淨法身。",
    "X84n1583_011:0470a05": "杭州府靈隱鐵牛印禪師上堂。舉南泉曰。王老師。自",
    "X84n1583_011:0470a06": "小養一頭水牯牛。擬向溪東放。不免食他國王水草。",
    "X84n1583_011:0470a07": "向溪西放。亦不免食他國王水草。不如隨分納些些。",
    "X84n1583_011:0470a08": "總不見得。頌曰。不如隨分納些些。喚作平常事已差。",
    "X84n1583_011:0470a09": "綠草溪邊頭角露。一蓑煙雨屬誰家。",
    "X84n1583_011:0470a10": "華藏演禪師法嗣",
    "X84n1583_011:0470a11": "湖州府何山月窟慧清禪師上堂。舉天台韶初參法",
    "X84n1583_011:0470a12": "眼。因僧問眼如何是曹源一滴水。眼曰。是曹源一滴",
    "X84n1583_011:0470a13": "水。韶聞豁然開悟。頌曰。曹源一滴水。相罵饒接[此/束]。鷃",
    "X84n1583_011:0470a14": "雀空啾啾。驊騮已千里。",
    "X84n1583_011:0470a15": "天童全禪師法嗣",
    "X84n1583_011:0470a16": "寧波府育王笑翁妙堪禪師慈谿毛氏子。廣顙平頂。",
    "X84n1583_011:0470a17": "骨氣清豪。從野菴欽受業。依息菴觀於金山。參松源",
    "X84n1583_011:0470a18": "嶽於靈隱。皆不契。時無用居天童。徑造其室。用問。行",
    "X84n1583_011:0470a19": "脚僧。游山僧。師曰。行脚僧。用曰。如何是行脚事。師以",
    "X84n1583_011:0470a20": "坐具便摵。用曰。此僧。敢來者裡捋虎鬚。俾參堂。用一",
    "X84n1583_011:0470a21": "日以狗子無佛性話問師。師擬開口。用以竹篦劈口",
    "X84n1583_011:0470a22": "便[翟*支]。師應聲呈偈曰。大塗毒鼓。轟天震地。轉腦回頭。",
    "X84n1583_011:0470a23": "橫屍萬里。用頷之。即命侍香。已而報恩約致師分座。",
    "X84n1583_011:0470a24": "後出世妙勝。次遷金文。移光孝。及台之報恩。閩之雪",
    "X84n1583_011:0470b01": "峰。未幾。詔住靈隱。開山大慈。次遷瑞巖。應江心。無何。",
    "X84n1583_011:0470b02": "淨慈詔下。丐辭不允。明年。荊湖總臣。奏令僧道買紫",
    "X84n1583_011:0470b03": "衣師號。俾以師號住持。師憤然謂曰。若是則千金之",
    "X84n1583_011:0470b04": "子。皆可主法。我道殆矣。奏疏殿陛。上書廟堂。其議遂",
    "X84n1583_011:0470b05": "寢。詔徙天童。力辭東歸翠巖。育王虗席。復有旨起。師",
    "X84n1583_011:0470b06": "再辭不許。乃奉詔。表章大覺。祖述妙喜。秩然有序。上",
    "X84n1583_011:0470b07": "堂。膏雨及時。江山如洗。幽鳥語喬林。殘紅隨遠水。可",
    "X84n1583_011:0470b08": "憐盲聾瘖瘂人。不識此方真教體。舉寶壽開堂三",
    "X84n1583_011:0470b09": "聖推出僧話。頌曰。一人客路如天遠。一箇歸心似箭",
    "X84n1583_011:0470b10": "輕。彼此征途雖有異。須知同日到天庭。舉汾陽識",
    "X84n1583_011:0470b11": "得拄杖子行脚事畢話。頌曰。平地無因立話端。揭天",
    "X84n1583_011:0470b12": "聲撼怒濤寒。直饒識得拄杖子。也是封皮作信看。時",
    "X84n1583_011:0470b13": "天童除書再至。大參趙公。復請主淨慈。悉謝之。示疾",
    "X84n1583_011:0470b14": "書偈曰。業鏡高懸。七十二年。一椎擊碎。大道坦然。置",
    "X84n1583_011:0470b15": "筆泊然而逝。",
    "X84n1583_011:0470b16": "杭州府靈隱石鼓希夷禪師舉瑯琊覺法華舉相見",
    "X84n1583_011:0470b17": "話。頌曰。聞名不如見面。見面不如聞名。此地無金二",
    "X84n1583_011:0470b18": "兩。俗人沽酒三升。舉南泉曰。文殊普賢。昨夜三更。起",
    "X84n1583_011:0470b19": "佛見法見。每人與二十棒。趂出院也。趙州曰。和尚棒",
    "X84n1583_011:0470b20": "教誰喫。泉曰。且道。王老師過。在甚麼處。州禮拜而出。",
    "X84n1583_011:0470b21": "頌曰。春風吹落碧桃花。一片流經十萬家。誰在畵樓",
    "X84n1583_011:0470b22": "沽酒處。相邀來喫趙州茶。和梁山遠十牛圖頌。一",
    "X84n1583_011:0470b23": "尋牛。只管區區向外尋。不知脚底已泥深。幾回芳草",
    "X84n1583_011:0470b24": "斜陽裡。一曲新豐空自吟。二見跡。枯木崖前差路多。",
    "X84n1583_011:0470c01": "草窠裡輥覺非麼。脚跟若也隨人去。未免當頭蹉過",
    "X84n1583_011:0470c02": "他。三見牛。識得形容認得聲。戴嵩從此妙丹青。徹頭",
    "X84n1583_011:0470c03": "徹尾渾相似。子細看來未十成。四得牛。牢把繩頭莫",
    "X84n1583_011:0470c04": "放渠。幾多毛病未曾除。徐徐驀鼻牽將去。且要回頭",
    "X84n1583_011:0470c05": "識舊居。五牧牛。甘分山林寄此身。有時亦踏馬蹄塵。",
    "X84n1583_011:0470c06": "不曾犯著他苗稼。來往空勞背上人。六騎牛還家。指",
    "X84n1583_011:0470c07": "點前坡即是家。旋吹桐角出煙霞。忽然變作還鄉曲。",
    "X84n1583_011:0470c08": "未必知音肻伯牙。七忘牛存人。欄內無牛趂出山。煙",
    "X84n1583_011:0470c09": "蓑雨笠亦空閒。行歌坐樂無拘繫。贏得一身天地間。",
    "X84n1583_011:0470c10": "八人牛俱忘。慚愧眾生界已空。箇中消息若為通。後",
    "X84n1583_011:0470c11": "無來者前無去。未審憑誰繼此宗。九返本還源。靈機",
    "X84n1583_011:0470c12": "不墮有無功。見色聞聲不用聾。昨夜金烏飛入海。曉",
    "X84n1583_011:0470c13": "來依舊一輪紅。十入廛垂手。者漢親從異類來。分明",
    "X84n1583_011:0470c14": "馬頷與驢腮。一揮鐵棒如風疾。萬戶千門盡豁開。",
    "X84n1583_011:0470c15": "福州府雪峰滅堂了宗禪師上堂。空索索冷氷氷。清",
    "X84n1583_011:0470c16": "虗之理。畢竟無身。為甚麼却有許多煙雨。會得麼。若",
    "X84n1583_011:0470c17": "會得。七種供養諸人。若會不得。滴水難消。",
    "X84n1583_011:0470c18": "寧波府雪竇野雲處南禪師上堂。百計推尋。了不見",
    "X84n1583_011:0470c19": "面。一時休去。在處逢渠。長連牀上。喫粥喫飯。取飽為",
    "X84n1583_011:0470c20": "期。我且問你。常住一粒米。是幾番過手。上堂。斬釘",
    "X84n1583_011:0470c21": "截鐵。特地乖張。就下平高。衲僧笑具。皇覺到此。有理",
    "X84n1583_011:0470c22": "難伸。未審。諸公如何理論。上堂。摩醯正眼。熙然赫",
    "X84n1583_011:0470c23": "然。一處該通。萬機頓赴。縛虎擒龍。驚天動地。且平常",
    "X84n1583_011:0470c24": "一句。又作麼生。莫把是非來辨我。浮生穿鑿不相干。",
    "X84n1583_011:0471a01": "順天府薊州盤山思卓禪師。上堂。拈拄杖曰。登山渡",
    "X84n1583_011:0471a02": "水全藉者人。擲拄杖曰。相見易得好。共住難為情。",
    "X84n1583_011:0471a03": "上堂。寂寂惺惺。有氣死人。惺惺寂寂。無用頑石。嘻。下",
    "X84n1583_011:0471a04": "載清風付與誰。",
    "X84n1583_011:0471a05": "育王璞禪師法嗣",
    "X84n1583_011:0471a06": "寧波府育王妙智從廓禪師長溪林氏子。幼穎悟不",
    "X84n1583_011:0471a07": "妄言。年十五薙染。見佛心才。嬾菴需。後依大圓璞。有",
    "X84n1583_011:0471a08": "得。服勤數載。圓撫之。以為類己。得參妙喜於回雁峰",
    "X84n1583_011:0471a09": "下。復隨侍徙育王。及圓繼席徑山。師典第一座。丞相",
    "X84n1583_011:0471a10": "沈公。以廬山請出世。而一香乃為大圓拈出也。次遷",
    "X84n1583_011:0471a11": "育王。孝宗即位。詔舍利寶塔詣行在。安奉禁中觀堂。",
    "X84n1583_011:0471a12": "召師對碧琳堂。問。舍利從何發現。師曰。從陛下聖心",
    "X84n1583_011:0471a13": "發現。上大悅。賜師妙智禪師號。日本國王。閱師偈語。",
    "X84n1583_011:0471a14": "自言有所發明。歲修弟子禮。且送材建舍利殿。師晚",
    "X84n1583_011:0471a15": "投老於烏石山。立笑月菴。作終焉計。淳熙庚子。示微",
    "X84n1583_011:0471a16": "恙。說偈而逝。壽六十二。臈四十七。塔於菴之寢室。",
    "X84n1583_011:0471a17": "雪峰然禪師法嗣",
    "X84n1583_011:0471a18": "如如顏丙居士有僧舉趙州見南泉有主沙彌話問",
    "X84n1583_011:0471a19": "者。士以頌答曰。解把一莖茅草。喚作丈六金身。會得",
    "X84n1583_011:0471a20": "頭頭皆是道。眼中瞳子面前人。頌子湖狗話曰。貧",
    "X84n1583_011:0471a21": "家無所有。只養一隻狗。便是佛出來。也須遭一口。",
    "X84n1583_011:0471a22": "大鑑下第十九世",
    "X84n1583_011:0471a23": "青原禋禪師法嗣",
    "X84n1583_011:0471a24": "吉安府青原淨居正菴宗廣禪師僧問。不在內。不在",
    "X84n1583_011:0471b01": "外。不在中間。且道。在甚麼處。師曰。逢人不得錯舉。曰",
    "X84n1583_011:0471b02": "還有請益分也無。師曰。弄巧成[矢*出]。僧禮拜。師曰。却較",
    "X84n1583_011:0471b03": "些子。上堂。父子相承住此山。叢林軌則沒多般。主",
    "X84n1583_011:0471b04": "賓色色皆仍舊。驀召大眾。且道。仍舊後如何。一炷清",
    "X84n1583_011:0471b05": "香答聖顏。下座。上堂。不用愛聖。聖是假名。不用厭",
    "X84n1583_011:0471b06": "凡。凡是妄立。但得聖凡情盡。自然物我雙忘。正恁麼",
    "X84n1583_011:0471b07": "時。憑誰委悉。拈拄杖曰。石女穿鍼山色秀。木人牽線",
    "X84n1583_011:0471b08": "海雲生。乃卓一卓。下座。",
    "X84n1583_011:0471b09": "鼓山永禪師法嗣",
    "X84n1583_011:0471b10": "杭州府淨慈晦翁悟明禪師福州人。上堂。舉夾山會",
    "X84n1583_011:0471b11": "下一僧到高亭。纔禮拜。亭便打。僧曰。特來禮拜師何",
    "X84n1583_011:0471b12": "打。又拜。亭又打趂出。僧回。舉似夾山。山曰。會麼。曰不",
    "X84n1583_011:0471b13": "會。山曰。賴汝不會。汝若會。即夾山口啞去。應菴曰。高",
    "X84n1583_011:0471b14": "亭一期。忍俊不禁。爭奈拄杖放行太速。者僧當時若",
    "X84n1583_011:0471b15": "是箇漢。莫道高亭夾山。便是達磨出來也。斬為三段。",
    "X84n1583_011:0471b16": "何故。家肥生孝子。國霸有謀臣。師曰。高亭夾山。門庭",
    "X84n1583_011:0471b17": "施設。各得其宜。但中間一人較些子。明果與麼道也。",
    "X84n1583_011:0471b18": "是鞏縣茶瓶。嘉定丁丑。師纂修聯燈會要。傳于叢林。",
    "X84n1583_011:0471b19": "靈隱善禪師法嗣",
    "X84n1583_011:0471b20": "杭州府徑山藏叟善珍禪師泉州南安呂氏子。年十",
    "X84n1583_011:0471b21": "三。依郡之崇福落髮。十六遊方。至杭受具。謁妙峰於",
    "X84n1583_011:0471b22": "靈隱。入室悟旨。後出世住里之光孝。升承天。次遷安",
    "X84n1583_011:0471b23": "吉之思溪圓覺。福之雪峰。復以朝命。移育王與徑山。",
    "X84n1583_011:0471b24": "據室。者裡是問訊燒香了。來老僧身邊。立地底所住",
    "X84n1583_011:0471c01": "麼。獃子你自鈍置。猶可莫來鈍置老僧。示眾。古者",
    "X84n1583_011:0471c02": "道。知之一字。眾妙之門。又有道。知之一字。眾禍之門。",
    "X84n1583_011:0471c03": "只者二門入得。更須出得。三世諸佛出不得。六代祖",
    "X84n1583_011:0471c04": "師出不得。天下老和尚出不得。何故。變鐵成金易。變",
    "X84n1583_011:0471c05": "金成鐵難。上堂。慧大地。是紫磨金色身。諸人每日",
    "X84n1583_011:0471c06": "開眼。覰見釋迦老子心肝。舉步。踏著釋迦老子鼻孔。",
    "X84n1583_011:0471c07": "說有說無是誑。說生說滅是謗。說即心非心是妄。不",
    "X84n1583_011:0471c08": "誑不謗不妄。春風吹落桃李華。澹煙疎雨籠青嶂。",
    "X84n1583_011:0471c09": "上堂。春雪寒春宵短。古佛心破燈盞。正法眼乾紙撚。",
    "X84n1583_011:0471c10": "抖擻精神。只管看看到。北斗西移。南斗東轉。上元依",
    "X84n1583_011:0471c11": "舊正月半。上堂。靈雲見桃華悟去。玄沙道。敢保老",
    "X84n1583_011:0471c12": "兄未徹。香嚴聞擊竹悟去。仰山道。祖師禪未會。禪和",
    "X84n1583_011:0471c13": "家十箇五雙道。我此一門。全無肻路。與麼亦未知玄",
    "X84n1583_011:0471c14": "沙仰山舌頭落處在。要見二大老麼。醉我落花天。借",
    "X84n1583_011:0471c15": "他管絃裡。除夕小參。舉僧問古德。年窮歲盡時如",
    "X84n1583_011:0471c16": "何。德曰。依舊孟春猶寒。師曰。古德恁麼答話。只恐諸",
    "X84n1583_011:0471c17": "人忘却。今日忽有人問年窮歲盡時如何。拈棒便打。",
    "X84n1583_011:0471c18": "待他道因甚麼打某甲。即向他道。你更要我道孟春",
    "X84n1583_011:0471c19": "猶寒那。甞自題其像曰。參禪無悟。識字有數。眼三",
    "X84n1583_011:0471c20": "角似燕山愁胡面百摺。如趙婆呷酢一著。高出諸方。",
    "X84n1583_011:0471c21": "敢道。飯是米做。送忍書記偈曰。鬢絲不可織寒衣。",
    "X84n1583_011:0471c22": "煑字那能療得饑。別欲與君安樂法。正忙却未有閒",
    "X84n1583_011:0471c23": "時。生宋光宗紹熙甲寅十月十二日。示寂於景炎",
    "X84n1583_011:0471c24": "丁丑五月二十一。壽八十三。閟全身於南塔院。",
    "X84n1583_011:0472a01": "杭州府淨慈東叟仲穎禪師上堂。切忌隨他覓。無勞",
    "X84n1583_011:0472a02": "向己求。縱橫活鱍鱍。有放還有收。是甚麼。一葉落天",
    "X84n1583_011:0472a03": "下秋。上堂。迷生寂亂。悟無好惡。奉化縣裡契此翁。",
    "X84n1583_011:0472a04": "凸箇肚矮雙足。拕箇布袋。十字街頭。憨憨癡癡。落落",
    "X84n1583_011:0472a05": "魄魄。何似老龍牙手裡。把柄破木杓。上堂。拈拂子",
    "X84n1583_011:0472a06": "畫一畫曰。伏羲發天地之祕。未明者消息。又點三點",
    "X84n1583_011:0472a07": "曰。瞿曇示圓伊之形。未明者消息。者消息如何辨的。",
    "X84n1583_011:0472a08": "不見道。冬至乃書雲節擊拂子。上堂。上不在天。下",
    "X84n1583_011:0472a09": "不在地。中不在人。喝一喝曰。且道。者一喝。落在甚麼",
    "X84n1583_011:0472a10": "處。若也知得。也有賓。也有主。也有照。也有用。若也不",
    "X84n1583_011:0472a11": "知。參退巡堂喫茶。上堂。撾動鼓。眾斯聚。耳同聞。目",
    "X84n1583_011:0472a12": "同覩。超乾坤。越今古。夫何故。五月五。是端午。上堂。",
    "X84n1583_011:0472a13": "行者行坐者坐。左之右之。無可不可。甘露園中蒺藜。",
    "X84n1583_011:0472a14": "黃檗樹頭蜜果。纔與麼不與麼。不與麼却與麼。善賈",
    "X84n1583_011:0472a15": "之家不停滯貨。",
    "X84n1583_011:0472a16": "吉安府吉水龍濟友雲宗鍪禪師廬陵王氏子。幼喜",
    "X84n1583_011:0472a17": "趺坐。年十二。從寶壽海室淙出家。十九薙髮受具。二",
    "X84n1583_011:0472a18": "十二。參妙峰於靈隱。值佛涅槃日上堂。峰拈拄杖曰。",
    "X84n1583_011:0472a19": "釋迦老子來也。諸人還見麼。微妙淨法身。具相三十",
    "X84n1583_011:0472a20": "二。放下拄杖曰。見你諸人不會。入涅槃去也。師於言",
    "X84n1583_011:0472a21": "下。豁然契悟。尋登吉水之東山佛頂。得修山主故址。",
    "X84n1583_011:0472a22": "木食澗飲。影不出山。甞自咏曰。山僧有分住煙蘿。無",
    "X84n1583_011:0472a23": "米無錢莫管他。水似瑠璃山似玉。眼前儘有許來多。",
    "X84n1583_011:0472a24": "後峰以法衣竹篦。并自題肖像。寄師曰。妙峰孤頂草",
    "X84n1583_011:0472b01": "離離。橫按竹篦三尺鐵。只許佛頂龍濟知。父子不傳",
    "X84n1583_011:0472b02": "真秘訣。師甞榜門曰。除却眼耳鼻舌身意。那箇是",
    "X84n1583_011:0472b03": "你自己。若也道得。許你親見龍濟。其或未然。且居門",
    "X84n1583_011:0472b04": "外。雪巖甞對曰。和尚曾接得幾人。師曰。山僧從來不",
    "X84n1583_011:0472b05": "曾按牛頭喫草。歲暮僧問。臘月三十日到來時如",
    "X84n1583_011:0472b06": "何。師曰。門前無索債人。元至元丁亥七月二十七",
    "X84n1583_011:0472b07": "日。忽示疾。集眾囑後事。彈指一聲曰。只此是別眾語",
    "X84n1583_011:0472b08": "也。將二鼓。眾請偈。師索筆書曰。一燈在望。更無言說。",
    "X84n1583_011:0472b09": "大地平沈。虗空迸裂。書畢泊然而寂。世壽八十。臘六",
    "X84n1583_011:0472b10": "十一。全身塔於峰巔。",
    "X84n1583_011:0472b11": "淨慈簡禪師法嗣",
    "X84n1583_011:0472b12": "寧波府育王物初大觀禪師鄞縣橫溪陸氏子。參北",
    "X84n1583_011:0472b13": "磵於淨慈領旨。典文翰。晚住育王。上堂。一東二冬。你",
    "X84n1583_011:0472b14": "儂我儂。暗中偷笑。當面脫空。雖是尋常茶飯。誰知米",
    "X84n1583_011:0472b15": "裡有蟲。夜來好風。吹折門前一株松。上堂。用黑豆",
    "X84n1583_011:0472b16": "法。換人眼睛。如恒河沙。會火爐頭話。能有幾箇。九九",
    "X84n1583_011:0472b17": "九。三世諸佛不知有。翻身踢倒五須彌。何用法身藏",
    "X84n1583_011:0472b18": "北斗。藏北斗。分明向外揚家醜。上堂。達磨正宗。衲",
    "X84n1583_011:0472b19": "僧巴鼻。充塞虗空。無處回避。堪笑迷流。白日青天開",
    "X84n1583_011:0472b20": "却眼。只管瞌睡。更有黃面老人。不識好惡。入泥入水。",
    "X84n1583_011:0472b21": "却道。我於然燈佛所。無一法可得。而為我授記。何異",
    "X84n1583_011:0472b22": "好肉剜瘡。空華求蔕。畢竟如何。悉唎悉唎。既順世。塔",
    "X84n1583_011:0472b23": "於寺之西菴。",
    "X84n1583_011:0472b24": "徑山琰禪師法嗣",
    "X84n1583_011:0472c01": "杭州府徑山偃溪廣聞禪師侯官林氏子。母陳。世業",
    "X84n1583_011:0472c02": "儒。季父為沙門。諱智隆。住宛陵光孝。往依之。十八得",
    "X84n1583_011:0472c03": "剃染。初見鐵牛印。少室睦。無際派諸老。甚久。後參浙",
    "X84n1583_011:0472c04": "翁於天童。鍼芥雖投。自知未穩。及再參雙徑。一夕坐",
    "X84n1583_011:0472c05": "簷間。聞更三。轉入堂。曳履而蹶。如夢忽醒。翌朝造室。",
    "X84n1583_011:0472c06": "翁。舉趙州洗缽盂話。師將啟吻。翁遽止之。遂當下廓",
    "X84n1583_011:0472c07": "然。紹定戊子。出住四明小淨慈。次歷主香山萬壽雪",
    "X84n1583_011:0472c08": "竇育王淨慈靈隱徑塢八席。開爐上堂。舉趙州示",
    "X84n1583_011:0472c09": "眾。老僧三十年前在南方。火爐頭有箇無賓主話。直",
    "X84n1583_011:0472c10": "至如今。無人舉著。師曰。森羅萬象。明暗色空。日夜舉",
    "X84n1583_011:0472c11": "揚。趙州古佛。不是不知。只為貪程太速。上堂。楊岐",
    "X84n1583_011:0472c12": "眼裡睛。臨濟頂中髓。一不成二不是。點著不來。白雲",
    "X84n1583_011:0472c13": "萬里。佛成道上堂。錯錯。六載草繩空自縛。了了。開",
    "X84n1583_011:0472c14": "得眼來天大曉。古今天地。古今日月。古今星辰。拍掌",
    "X84n1583_011:0472c15": "一下曰。劍去久矣。切忌刻舟。上堂。雲門放洞山三",
    "X84n1583_011:0472c16": "頓棒。嚼飯餧嬰兒。黃檗打臨濟三頓棒。按牛頭喫草。",
    "X84n1583_011:0472c17": "只今不犯絲毫。有箇方便。良久曰。大事為你不得。小",
    "X84n1583_011:0472c18": "事自己擔當。上堂。非風幡動。仁者心動。浣盆浣盆。",
    "X84n1583_011:0472c19": "非風鈴鳴。我心鳴耳。漆桶漆桶。古往今來。和泥脫墼。",
    "X84n1583_011:0472c20": "有甚麼限。還知萬壽落處麼。劫石有銷日。虗空無盡",
    "X84n1583_011:0472c21": "時。上堂十字街頭石幢子。無你遮護處。一聲江上",
    "X84n1583_011:0472c22": "侍郎來。無你回避處。衲僧家朝出暮入。脚前脚後。也",
    "X84n1583_011:0472c23": "須仔細。忽然築著磕著。淨慈拄杖。別有分付。上堂。",
    "X84n1583_011:0472c24": "一升三合。拄杖頭邊。萬水千山。草鞋跟底。未言先領",
    "X84n1583_011:0473a01": "誰家竈裡無煙。撩起便行。是處井中有水。莫道空來",
    "X84n1583_011:0473a02": "又空去。許多途路不相孤。上堂。繞禪牀一匝。揮香",
    "X84n1583_011:0473a03": "案一下。轉藏已竟。講經已竟。若具看經眼目。方知落",
    "X84n1583_011:0473a04": "處。其或未然。依經解義。三世佛冤。離經一字。還同魔",
    "X84n1583_011:0473a05": "說。上堂。趙州喫茶去。金牛喫飯來。龍門多上客。有",
    "X84n1583_011:0473a06": "人續得末後句。許你入阿字法門。上堂。一句絕離",
    "X84n1583_011:0473a07": "微。囫圇無縫罅。善財。七日尋覓不得。趙州。五年分疎",
    "X84n1583_011:0473a08": "不下。靈山今日快便難逢。為通一線。六月賣松風。人",
    "X84n1583_011:0473a09": "間恐無價。宋理宗景定癸亥六月十四日示寂。世",
    "X84n1583_011:0473a10": "壽七十五。僧臘五十八。",
    "X84n1583_011:0473a11": "蘇州府虎丘枯樁曇禪師上堂。舉大梅甞問馬祖。如",
    "X84n1583_011:0473a12": "何是佛。祖曰。即心是佛。師曰。要知馬祖落處麼。水向",
    "X84n1583_011:0473a13": "石邊流出冷。風從花裏過來香。",
    "X84n1583_011:0473a14": "杭州府徑山淮海原肇禪師通州靜海潘氏子。母陳。",
    "X84n1583_011:0473a15": "幼從邑利和寺出家。年十九受具。參浙翁於徑山。翁",
    "X84n1583_011:0473a16": "問。汝何處人。師曰。淮東。翁曰。泗洲大聖。為甚麼在揚",
    "X84n1583_011:0473a17": "州出現。師曰。今日又在杭州撞著。翁曰。且喜沒交涉。",
    "X84n1583_011:0473a18": "師徐曰。自遠趨風。翁以師警敏。欲大激發。未許參堂。",
    "X84n1583_011:0473a19": "纔見便曰。下一轉語來。擬開口。即喝出。師以書上。又",
    "X84n1583_011:0473a20": "以頌呈。末句曰。空教回首望長安。翁曰。者裡是甚麼",
    "X84n1583_011:0473a21": "所在。師曰。謝和尚挂搭。於是。密就入室之列。命掌記",
    "X84n1583_011:0473a22": "室。翁既寂。師出世里之光孝。遷吳城雙塔。金陵清凉。",
    "X84n1583_011:0473a23": "天台萬年。蘇之萬壽。永嘉江心。而四明育王虗席。廟",
    "X84n1583_011:0473a24": "堂以師補處。復遷杭之淨慈靈隱徑山。其住徑山值",
    "X84n1583_011:0473b01": "歉餘。逋券山積。僧殘屋老。未幾。樓閣矗霄。雲衲踵至。",
    "X84n1583_011:0473b02": "不減浙翁全盛氣象。俄示疾。囑其徒曰。為吾祔一穴",
    "X84n1583_011:0473b03": "於東澗。見生死不忘奉師之意。六月初十日浴訖。書",
    "X84n1583_011:0473b04": "偈而逝。甞讚達磨像曰。踏翻地軸與天關。合國人",
    "X84n1583_011:0473b05": "追不再還。去去一身輕似葉。長江千古浪如山。",
    "X84n1583_011:0473b06": "寧波府天童弁山阡禪師舉李大夫翱參藥山因緣。",
    "X84n1583_011:0473b07": "頌曰。貴耳而賤目。背手抽金鏃。仰面看青天。箭過新",
    "X84n1583_011:0473b08": "羅國。送僧歸鄉偈曰。奪志南方問正因。正因一字",
    "X84n1583_011:0473b09": "不曾聞。七零八落袈裟角。惹得凌霄幾片雲。觀音",
    "X84n1583_011:0473b10": "像讚曰。螺髻屈蟠春島碧。綠衣零亂曉雲寒。尋聲只",
    "X84n1583_011:0473b11": "麼隨流去。說甚真觀清淨觀。",
    "X84n1583_011:0473b12": "金華府雙林介石朋禪師上堂。舉明招一日天寒上",
    "X84n1583_011:0473b13": "堂。眾纔集。招曰。風頭稍硬。且歸煖室商量。便歸方丈。",
    "X84n1583_011:0473b14": "眾隨至立定。招曰。纔到煖室。便見瞌睡。以拄杖一時",
    "X84n1583_011:0473b15": "趂下。頌曰。稍硬風頭早已乖。更將煖室自沉埋。反令",
    "X84n1583_011:0473b16": "千古成踪跡。枉喫羅山白飯來。因見郁山主畫像。",
    "X84n1583_011:0473b17": "旁僧索讚。師信筆書曰。拾得明珠笑眼開。為言塵淨",
    "X84n1583_011:0473b18": "轉生埃。若無直下承當者。孤負闍黎一撲來。佛成",
    "X84n1583_011:0473b19": "道日示眾。六載將身草裡埋。當時有眼幾曾開。果然",
    "X84n1583_011:0473b20": "見得明星現。未到門庭冷似灰。",
    "X84n1583_011:0473b21": "杭州府靈隱大川普濟禪師明州奉化人。上堂。舉僧",
    "X84n1583_011:0473b22": "問睦州。如何是祖師西來意。州曰。一隊衲僧來。一隊",
    "X84n1583_011:0473b23": "衲僧去。師頌曰。一隊衲僧來。一隊衲僧去。打破睦州",
    "X84n1583_011:0473b24": "關。大地無寸土。題世尊出山相曰。龍章鳳質出王",
    "X84n1583_011:0473c01": "宮。肘露衣穿下雪峰。智願必空諸有界。不知諸有自",
    "X84n1583_011:0473c02": "來空。送僧偈曰。雲遮劍閣三千里。水隔瞿塘十二",
    "X84n1583_011:0473c03": "峰。抖擻屎腸都說了。莫教錯認甕為鐘。蜘蛛頌曰。",
    "X84n1583_011:0473c04": "一絲挂得虗空住。百億絲頭殺氣生。上下四圍羅織",
    "X84n1583_011:0473c05": "了。待無漏網話方行。師甞纂修五燈會元。",
    "X84n1583_011:0473c06": "蘇州府虎丘東山道源禪師福建連江黃氏子。肄業",
    "X84n1583_011:0473c07": "郡之白雲。游歷兩浙。見知識二十餘員。末後到蔣山。",
    "X84n1583_011:0473c08": "見浙翁。室中。翁即心即佛話。有省。出世奉化清凉。遷",
    "X84n1583_011:0473c09": "蘇州虎丘。上堂。拈拄杖曰。德山棒。臨濟喝。總是用",
    "X84n1583_011:0473c10": "過了底。閒家廢具。且道。虎丘將甚麼為人。卓拄杖曰。",
    "X84n1583_011:0473c11": "不假鉗鎚烹佛祖。慣將折筯攪滄溟。擲拄杖下座。",
    "X84n1583_011:0473c12": "題蜆子像曰。紙錢堆裡可憐生。臭口纔開便葛藤。蕩",
    "X84n1583_011:0473c13": "盡鬼家窮活計。至今古廟絕人行。建安徐直翁。帥",
    "X84n1583_011:0473c14": "三山。以雪峰起師。至建寧光孝寺。遺偈而化。淳祐己",
    "X84n1583_011:0473c15": "酉九月二十九日也。壽五十九。",
    "X84n1583_011:0473c16": "寧波府大慈芝嚴慧洪禪師越州新昌人。姓朱。誕時。",
    "X84n1583_011:0473c17": "母夢前石佛入臥內而生。年十六。從石佛淨因薙染。",
    "X84n1583_011:0473c18": "謁浙翁於蔣山。翁問。汝何處人。師曰。越州。翁曰。近離",
    "X84n1583_011:0473c19": "甚處。師曰。淨慈。翁曰。如何是行脚事。師擬議。翁色莊",
    "X84n1583_011:0473c20": "曰。汝前來答我。一一分曉。問著行脚事。則茫然。為何",
    "X84n1583_011:0473c21": "所礙。師曰。今日來見和尚。翁曰。念汝新到參堂去。翁",
    "X84n1583_011:0473c22": "遷天童。師再參。室中。舉不是心不是佛不是物話。師",
    "X84n1583_011:0473c23": "曰。毒龍行處草不生。翁曰。且喜沒交涉。師曰。入水見",
    "X84n1583_011:0473c24": "長人。翁便喝。後應丞相忠獻越王之命。出世崇報寺。",
    "X84n1583_011:0474a01": "上堂。住山懶慢。百事無成。教為剩語。禪亦強名。擊拂",
    "X84n1583_011:0474a02": "子曰。夜來春睡重。不覺到天明。住石佛上堂。紅塵",
    "X84n1583_011:0474a03": "堆裡四經秋。騐盡諸方盌脫丘。忽地船頭輕撥轉。却",
    "X84n1583_011:0474a04": "來屋裡。販揚州襴衫。翻著曲唱還鄉。坐斷千差。壁立",
    "X84n1583_011:0474a05": "萬仞。直得韶光溢目。故園桃李爭妍。瑞氣騰空。本地",
    "X84n1583_011:0474a06": "風光顯現。若也頓開千眼。何妨把手同歸。其或未然。",
    "X84n1583_011:0474a07": "善財一去無消息。樓閣門開竟日閒。上堂。若論此",
    "X84n1583_011:0474a08": "事。如春行大地物物皆春。若是焦芽敗種。又爭怪得。",
    "X84n1583_011:0474a09": "臨。終書偈曰。六十三年前。六十三年後。臘月火燒山。",
    "X84n1583_011:0474a10": "虗空俱出醜。跏趺而逝。",
    "X84n1583_011:0474a11": "寧波府壽國夢[腮田+(囟乂+ㄆ)]嗣清禪師山陰于氏子。出家天章。",
    "X84n1583_011:0474a12": "佛涅槃上堂。佛真法身。猶若虗空。因甚二月十五日。",
    "X84n1583_011:0474a13": "却向雙林樹下。做盡死模樣。良久曰。竹影掃階塵不",
    "X84n1583_011:0474a14": "動。月穿潭底水無痕。上堂。舉白雲端示眾。若端的",
    "X84n1583_011:0474a15": "得一回汗出。一莖草上。現瓊樓玉殿。若未端的得一",
    "X84n1583_011:0474a16": "回汗出。縱有瓊樓玉殿。却被一莖草葢却。師曰。要知",
    "X84n1583_011:0474a17": "白雲老人落處麼。曾從塞北經鏖戰。敢向江南說陣",
    "X84n1583_011:0474a18": "圖。上堂。德山入門便棒。臨濟入門便喝。逼龜成兆。",
    "X84n1583_011:0474a19": "終不能靈。寶陀者裡。寂然不動。感而遂通。良久曰。馬",
    "X84n1583_011:0474a20": "無千里謾追風。上堂。舉曹山辭洞山。洞山曰。子向",
    "X84n1583_011:0474a21": "甚麼處去。曹曰。不變異處去。曰不變異處。豈有去耶。",
    "X84n1583_011:0474a22": "曹曰。去亦不變異。師曰。雲藏無縫襖。鳥宿不萌枝。",
    "X84n1583_011:0474a23": "上堂。春風如刀。春雨如膏。裁剪不得處。桃花色轉嬌。",
    "X84n1583_011:0474a24": "靈雲一見不疑去。謝郎舞棹更呈橈。上堂。歸宗斬",
    "X84n1583_011:0474b01": "蛇。祕魔擎叉。禾山打鼓。趙州喫茶。十字街頭開舖席。",
    "X84n1583_011:0474b02": "見錢買賣且無賒。上堂。三十年來尋劍客。幾回葉",
    "X84n1583_011:0474b03": "落又抽枝。自從一見桃花後。直至如今更不疑。師曰。",
    "X84n1583_011:0474b04": "尋甞春夢無奇特。獨有靈雲說向人。只如玄沙道。諦",
    "X84n1583_011:0474b05": "當甚諦當。敢保老兄未徹在。又作麼生。若不同牀睡。",
    "X84n1583_011:0474b06": "焉知被底穿。上堂。萬里無寸草。頭上漫漫。出門便",
    "X84n1583_011:0474b07": "是草。脚下漫漫。夜行只管貪明月。不覺和衣渡水寒。",
    "X84n1583_011:0474b08": "處州府遂昌龍溪文禪師示眾。無相無形本寂寥。擬",
    "X84n1583_011:0474b09": "擡眸處轉迢遙。蒲團靜倚無餘事。窓外一聲婆餅焦。",
    "X84n1583_011:0474b11": "續燈正統卷之十一"
}