{
    "T29n1559_006:0198a20": "阿毘達磨俱舍釋論卷第六",
    "T29n1559_006:0198a22": "婆藪盤豆造",
    "T29n1559_006:0198a23": "陳天竺三藏真諦譯",
    "T29n1559_006:0198a24": "釋論中分別世間品第三",
    "T29n1559_006:0198a25": "今當說此義。由決定欲界色界無色界故。已",
    "T29n1559_006:0198a26": "分別心等諸法。此中何法名欲界色界無色",
    "T29n1559_006:0198a27": "界。為答此問故。偈曰。地獄鬼畜生。人道及",
    "T29n1559_006:0198a28": "六天。名欲界。釋曰。四道及六天聚。六天者。",
    "T29n1559_006:0198a29": "一四天王天。二三十三天。三唱樂天。四善知",
    "T29n1559_006:0198b01": "足天。五化樂天。六他化自在天。是名欲界及",
    "T29n1559_006:0198b02": "器世界。此欲界復有幾處。偈曰。二十。由地",
    "T29n1559_006:0198b03": "獄洲異。釋曰。云何十四成二十。大地獄有八。",
    "T29n1559_006:0198b04": "一更生。二黑繩。三眾磕。四叫喚。五大叫喚。",
    "T29n1559_006:0198b05": "六燒然。七大燒然。八無間。是名地獄異。洲",
    "T29n1559_006:0198b06": "有四。一剡浮洲。二東勝身。三西牛貨。四北",
    "T29n1559_006:0198b07": "勝生。是名洲異。前說有六天。合數欲界成",
    "T29n1559_006:0198b08": "二十處。若約眾生世。從他化自在天乃至無",
    "T29n1559_006:0198b09": "間地獄。若兼取器世界乃至風輪。從此欲界。",
    "T29n1559_006:0198b10": "偈曰。向上十七處。名色界。釋曰。云何偈曰。",
    "T29n1559_006:0198b11": "各各定三地。釋曰。此中初定二定三定。各各",
    "T29n1559_006:0198b12": "有三地。偈曰。於中四定有八地。釋曰。此中",
    "T29n1559_006:0198b13": "初定三地者。一梵眾。二梵先行。三大梵。二",
    "T29n1559_006:0198b14": "定三地者。一小光。二無量光。三遍光。三定",
    "T29n1559_006:0198b15": "三地者。一小淨。二無量淨。三遍淨。四定八",
    "T29n1559_006:0198b16": "地者。一無雲。二福生。三廣果。又一無大求。",
    "T29n1559_006:0198b17": "二無熱。三善現。四善見。五無下。如此十七",
    "T29n1559_006:0198b18": "處名色界。及於中住眾生。罽賓國師說。但有",
    "T29n1559_006:0198b19": "十六。何以故。於梵先行處有處。高廣最勝。",
    "T29n1559_006:0198b20": "如別層起。唯有一主名大梵處。非有別地。",
    "T29n1559_006:0198b21": "偈曰。無色界無處。釋曰。云何無處。無色法",
    "T29n1559_006:0198b22": "無有處。何以故。過去未來有教等無色法。不",
    "T29n1559_006:0198b23": "住於處。此義決定。偈曰。由生有四種。釋曰。",
    "T29n1559_006:0198b24": "若無處云何有異。由生差別故。無色界成立",
    "T29n1559_006:0198b25": "四種。一空無邊入。二識無邊入。三無有無邊",
    "T29n1559_006:0198b26": "入四非想非非想入。此四不由處立為高下",
    "T29n1559_006:0198b27": "差別。何以故。是處得無色定人死墮。即於此",
    "T29n1559_006:0198b28": "中生。復從此後死墮。於此處中陰即起。如有",
    "T29n1559_006:0198b29": "色眾生依色色相續生。於無色界何所依相",
    "T29n1559_006:0198c01": "續得生。偈曰。聚同分及命。依此心相續。釋",
    "T29n1559_006:0198c02": "曰。眾生聚同分及命根。依此二彼心相續生。",
    "T29n1559_006:0198c03": "阿毘達磨師說如此。若爾有色眾生。云何不",
    "T29n1559_006:0198c04": "依此二心相續生。此力弱故。彼力云何強。從",
    "T29n1559_006:0198c05": "定差別生故。何以故。此定能伏滅色想。若",
    "T29n1559_006:0198c06": "爾由定力最強。依定心相續起何用立別依。",
    "T29n1559_006:0198c07": "此義應說。如有色眾生。依色聚同分及壽命",
    "T29n1559_006:0198c08": "得生。無色眾生依何法此二法得相續生。此",
    "T29n1559_006:0198c09": "二互相依。若爾有色眾生。此二何故不自相",
    "T29n1559_006:0198c10": "依生。由二力弱故。若爾於無色二法云何力",
    "T29n1559_006:0198c11": "強。從定差別生故。此二如前。與心相續應",
    "T29n1559_006:0198c12": "同。或同心及心法。是故無色眾生心相續。無",
    "T29n1559_006:0198c13": "別依止。經部師說如此。復次先所生能引心",
    "T29n1559_006:0198c14": "相續。因於色未離愛欲。此心相續。必與色共",
    "T29n1559_006:0198c15": "起。是故此相續依色得生起。是先所生能引",
    "T29n1559_006:0198c16": "無色心相續。因於色無復愛欲故。心相續不",
    "T29n1559_006:0198c17": "觀色生。以棄背色故。云何說此三。為欲界色",
    "T29n1559_006:0198c18": "界無色界。界以持為義能持自相故。或性為",
    "T29n1559_006:0198c19": "義如前。此界與欲相應故名欲界。與色相應",
    "T29n1559_006:0198c20": "故名色界。除相應言。譬如金剛耳璫及彌",
    "T29n1559_006:0198c21": "梨遮飲。於此界中色非有故。不可顯現故。不",
    "T29n1559_006:0198c22": "可變壞故。是故名無色界。復次此界是欲界",
    "T29n1559_006:0198c23": "家。界能持欲故。餘二界應知亦爾何。法名",
    "T29n1559_006:0198c24": "欲。若略說與段食相應欲。與婬相應欲。故於",
    "T29n1559_006:0198c25": "中名欲。如偈言。",
    "T29n1559_006:0198c26": "　世間希有不名欲　　於中分別愛名欲",
    "T29n1559_006:0198c27": "　世間希有住不異　　智人於中唯除欲",
    "T29n1559_006:0198c28": "尼乾子對舍利弗。說偈言。",
    "T29n1559_006:0198c29": "　世間希有若非欲　　汝說分別愛名欲",
    "T29n1559_006:0199a01": "　比丘恒應受塵欲　　若起染污塵覺觀",
    "T29n1559_006:0199a02": "大德舍利弗答。",
    "T29n1559_006:0199a03": "　世間希有若是欲　　分別愛著若非欲",
    "T29n1559_006:0199a04": "　汝師恒應受塵欲　　若見可愛色等塵",
    "T29n1559_006:0199a05": "若有諸法。於欲界色界無色界起行。是諸法",
    "T29n1559_006:0199a06": "為與欲界色界無色界相應。不。非何者欲界",
    "T29n1559_006:0199a07": "等。欲若於法隨眠名欲界等相應。何法名欲",
    "T29n1559_006:0199a08": "界等欲。是法能隨眠於欲色無色界中。是名",
    "T29n1559_006:0199a09": "欲界等欲。此答同縛馬答。如問縛馬者。誰是",
    "T29n1559_006:0199a10": "馬主馬主是誰是能縛。此二悉不可解。不同",
    "T29n1559_006:0199a11": "縛馬答。何以故。此三處前已於欲界等中分",
    "T29n1559_006:0199a12": "別顯了。於中未離欲人所有欲。是名欲界欲。",
    "T29n1559_006:0199a13": "若欲界欲隨眠於此法中。此法名欲界相應。",
    "T29n1559_006:0199a14": "如此色無色界欲。若人已離欲下界。如理應",
    "T29n1559_006:0199a15": "知。復次若欲有色。以非寂靜為地。名欲界",
    "T29n1559_006:0199a16": "欲於有色定及無色欲。名色界無色界欲。餘",
    "T29n1559_006:0199a17": "言如前。於變化心中所起欲。云何名欲界欲。",
    "T29n1559_006:0199a18": "於中若有欲則名為信。由噉此味若退墮定。",
    "T29n1559_006:0199a19": "隨變化於能變化人心上欲。亦是欲界欲。復",
    "T29n1559_006:0199a20": "次若變化為香味。即是欲界相應。由此二非",
    "T29n1559_006:0199a21": "色界心所變化故。為唯一三界耶。三界無邊。",
    "T29n1559_006:0199a22": "譬如虛空。三界亦爾。是故無先未有今有。眾",
    "T29n1559_006:0199a23": "生生對對。諸佛出世時。無量眾生般涅槃。無",
    "T29n1559_006:0199a24": "眾生有盡難。譬如虛空。世界云何住。傍住。經",
    "T29n1559_006:0199a25": "中說譬如車軸渧天雨時。水渧從上空落",
    "T29n1559_006:0199a26": "無間無缺。如此於東方世界正壞正成。無間",
    "T29n1559_006:0199a27": "無缺亦爾。如東方南方西方北方亦爾。不說",
    "T29n1559_006:0199a28": "有上下方。於別部經言有上有下。從阿迦尼",
    "T29n1559_006:0199a29": "吒上更有欲界。欲界下更有阿迦尼吒。若人",
    "T29n1559_006:0199b01": "離欲一欲界。是人即離欲一切欲界。色無色",
    "T29n1559_006:0199b02": "界亦爾。若人依初定起通慧。隨所生處世界",
    "T29n1559_006:0199b03": "起通慧。由此通慧得往自世界梵王處。非餘",
    "T29n1559_006:0199b04": "處。如前所說三界。偈曰。於中地獄等。名說",
    "T29n1559_006:0199b05": "有五道。釋曰。於三界中說有五道。如前所立",
    "T29n1559_006:0199b06": "名。謂地獄畜生鬼神天人。由此自名說道有",
    "T29n1559_006:0199b07": "五。欲界中有四道及第五道一分。色界無色",
    "T29n1559_006:0199b08": "界中。唯天道一分。為有諸界出此道不。由說",
    "T29n1559_006:0199b09": "於界中有諸道。說有善染污器世界。中陰為",
    "T29n1559_006:0199b10": "性。是界非道。五道者偈曰是無覆無記。眾生",
    "T29n1559_006:0199b11": "非中陰。釋曰。道以無覆無記為性。若不爾。",
    "T29n1559_006:0199b12": "道應相雜但眾生名是道。亦非中陰為性。假",
    "T29n1559_006:0199b13": "名論中說。四生攝五道盡。非五道攝四生盡。",
    "T29n1559_006:0199b14": "何者非攝。即是中陰。法陰阿毘達磨說。何者",
    "T29n1559_006:0199b15": "眼界。依四大及四大所造清淨色。是眼根眼",
    "T29n1559_006:0199b16": "入眼界。謂地獄畜生鬼神天人。修得及中陰。",
    "T29n1559_006:0199b17": "於經中說。於道却中陰。此經何名七有。經",
    "T29n1559_006:0199b18": "云有七有。謂地獄有畜生有。鬼神有。天有。",
    "T29n1559_006:0199b19": "人有。業有。中陰有。此經中說五道共因共行。",
    "T29n1559_006:0199b20": "是故道定唯無覆無記。由却彼因業。有出彼",
    "T29n1559_006:0199b21": "外故。罽賓國師說。經大德舍利弗說。淨命是",
    "T29n1559_006:0199b22": "地獄。或流現前故。即起即長地獄受報業。淨",
    "T29n1559_006:0199b23": "命身口意諂曲憎忿麁澁業。於地獄色受想",
    "T29n1559_006:0199b24": "行識果報熟。果報已起得名地獄眾生。淨命",
    "T29n1559_006:0199b25": "此中除色等法。地獄眾生皆不可得。是故五",
    "T29n1559_006:0199b26": "道定是無覆無記。若爾應救分別道理論。彼",
    "T29n1559_006:0199b27": "論云。於五道一切隨眠惑緣起。託五道心有",
    "T29n1559_006:0199b28": "五種。由共前分執道故。是故不相違。譬如說",
    "T29n1559_006:0199b29": "郊外為國土。餘部說。諸道不。但無記有善",
    "T29n1559_006:0199c01": "有。染污是汝所。說由於道。却業有出外故不",
    "T29n1559_006:0199c02": "由別。立業有於道成外譬如於。五濁惑濁見",
    "T29n1559_006:0199c03": "濁。亦有別說。諸見非非惑。如此業有亦入",
    "T29n1559_006:0199c04": "道攝。亦有別說。為顯道因故。於中陰亦應如",
    "T29n1559_006:0199c05": "此論。是義不然。非道理故。眾生往於彼。是",
    "T29n1559_006:0199c06": "故彼名道。中陰非所往。即於死墮處起故。若",
    "T29n1559_006:0199c07": "爾無色界不應成道。即於死墮處起故。若爾",
    "T29n1559_006:0199c08": "由中間有故。故立中陰。非道在二道中間故。",
    "T29n1559_006:0199c09": "若此成道。不應說為中有。復次大德舍利弗",
    "T29n1559_006:0199c10": "說。果報已起得名地獄眾生。有說。果報已起。",
    "T29n1559_006:0199c11": "不說即是果報復說淨命。此中除色等法地",
    "T29n1559_006:0199c12": "獄眾生皆不可得。此言但撥能行五道人故",
    "T29n1559_006:0199c13": "說除色等陰地獄人不可得。不撥餘陰。毘婆",
    "T29n1559_006:0199c14": "沙師說。五道定是無覆無記。果報為性。有餘",
    "T29n1559_006:0199c15": "師說。增長為自性。於五道三界中。此義次第",
    "T29n1559_006:0199c16": "應知。偈曰。身異及想異。身異同一想。翻此",
    "T29n1559_006:0199c17": "身想一。復有三無色。故識住有七。釋曰。經",
    "T29n1559_006:0199c18": "中說。有有色眾生身異想異。如人道及諸餘",
    "T29n1559_006:0199c19": "天。是第一識住。何者餘天。欲界天。初定天。",
    "T29n1559_006:0199c20": "除劫初生天。云何彼身異。色相形不同故。云",
    "T29n1559_006:0199c21": "何彼想異。樂想苦想非樂非苦想不同故。有",
    "T29n1559_006:0199c22": "色眾生身異想一。如梵眾天劫初受生。是第",
    "T29n1559_006:0199c23": "二識住。何以故。是劫初生。一切梵眾同起",
    "T29n1559_006:0199c24": "一想。謂我等是大梵所生。大梵亦作此想。謂",
    "T29n1559_006:0199c25": "彼是我所生。由同思想大梵為一因故。故言",
    "T29n1559_006:0199c26": "想一。大梵王身量高大。異於彼眾相貌威德",
    "T29n1559_006:0199c27": "言語光明衣著等亦異彼眾。故言身異。於經",
    "T29n1559_006:0199c28": "中說。是諸梵眾有如此思想。我等見此眾生",
    "T29n1559_006:0199c29": "長壽於久時住。乃至起如此心。願餘眾生",
    "T29n1559_006:0200a01": "於我同類中生。是眾生起如此心願。我等即",
    "T29n1559_006:0200a02": "於此處受生。是彼云何見此眾生。餘師說。彼",
    "T29n1559_006:0200a03": "住遍光天處。見此眾生。何以故。是梵眾從彼",
    "T29n1559_006:0200a04": "處墮故。梵眾已不得第二定三摩跋提。云何",
    "T29n1559_006:0200a05": "能憶第二定地宿住事。若得云何緣大梵為",
    "T29n1559_006:0200a06": "境。起戒執取。有餘師說。諸梵眾在中陰得",
    "T29n1559_006:0200a07": "見。是義不然。於中陰無道理為得久住。無障",
    "T29n1559_006:0200a08": "礙故。云何彼起如此心。我等見此眾生長",
    "T29n1559_006:0200a09": "壽久住此中。是故諸梵眾在此處憶昔時事。",
    "T29n1559_006:0200a10": "昔時已見此眾生長壽久住。後時更見。是故",
    "T29n1559_006:0200a11": "起如此心。有有色眾生身一想異。如遍光天。",
    "T29n1559_006:0200a12": "是第三識住。此中復由執上邊處。應知具足",
    "T29n1559_006:0200a13": "取二定。若不爾。小光無量光。何處識住可",
    "T29n1559_006:0200a14": "得安立。於彼天色相形不異故身一。有樂想",
    "T29n1559_006:0200a15": "不樂不苦想故想異。彼說是諸梵。於根本定",
    "T29n1559_006:0200a16": "地厭極喜根。從方便地。引捨根令現前。於方",
    "T29n1559_006:0200a17": "便地厭極捨根。從根本地更引喜根令現前。",
    "T29n1559_006:0200a18": "譬如大富人厭極欲樂別受法樂。厭極法樂",
    "T29n1559_006:0200a19": "更受欲樂。若爾於遍淨天為不同此義耶。遍",
    "T29n1559_006:0200a20": "淨天由彼樂不生厭極。何以故。是樂最寂",
    "T29n1559_006:0200a21": "靜。喜樂非寂靜。為沒重心故。經部師說。有",
    "T29n1559_006:0200a22": "經顯彼想不一。經言。有諸眾生於遍光天上",
    "T29n1559_006:0200a23": "新得受生。未明了世間壞聚。未明了世間成",
    "T29n1559_006:0200a24": "散。見下地火光焰。怖畏起厭離心。謂火光",
    "T29n1559_006:0200a25": "焰勿燒空梵王處。已從下至於我處。有諸眾",
    "T29n1559_006:0200a26": "生。於遍光天上先舊受生。已明了世間壞聚。",
    "T29n1559_006:0200a27": "已明了世間成散。見彼眾生起驚怖心。慰喻",
    "T29n1559_006:0200a28": "之言。勿畏淨仙。勿畏淨仙。昔時此光燒空",
    "T29n1559_006:0200a29": "梵處竟。自然滅靜。是故於火光有來不來想",
    "T29n1559_006:0200b01": "故。怖不怖想故。故說想異。不由樂不樂不苦",
    "T29n1559_006:0200b02": "想。有有色眾生身一想一。如遍淨天。是第",
    "T29n1559_006:0200b03": "四識住。想一者。同一樂想。此中於初定由",
    "T29n1559_006:0200b04": "染污想彼一想。於第二定由善想彼不一想。",
    "T29n1559_006:0200b05": "於第三定由果報生想彼一想。無色界三識",
    "T29n1559_006:0200b06": "住。如經所顯。是七名識住。此中何名識住。",
    "T29n1559_006:0200b07": "於七處相應五陰及四陰。如理應知。是識住",
    "T29n1559_006:0200b08": "所餘何故非識住。偈曰。所餘有變異。釋曰。",
    "T29n1559_006:0200b09": "所餘是何法。謂諸惡道第四定及有頂。何以",
    "T29n1559_006:0200b10": "故。於中識有諸變異。故非識住。云何變異。",
    "T29n1559_006:0200b11": "於惡道中苦受是變異。由損害識故。於第四",
    "T29n1559_006:0200b12": "定無想定是變異。於有頂滅心定是變異。能",
    "T29n1559_006:0200b13": "斷識相續故。復說住於餘處眾生。是欲住處。",
    "T29n1559_006:0200b14": "若住於此處不欲更動。說名識住。於惡道無",
    "T29n1559_006:0200b15": "此二義。於第四定中眾生恒有動求出心。若",
    "T29n1559_006:0200b16": "凡夫欲見無想天。若聖人欲見五淨居。有頂",
    "T29n1559_006:0200b17": "心細昧故。彼非識住。如所說是七識住。偈",
    "T29n1559_006:0200b18": "曰。有頂無想天。眾生居有九。釋曰。於九處",
    "T29n1559_006:0200b19": "中眾生如欲得住。偈曰。不欲住餘非。釋曰。",
    "T29n1559_006:0200b20": "何者為餘。謂惡道。何以故。於中眾生不欲",
    "T29n1559_006:0200b21": "住業。羅剎逼之令住。不由自欲住。是故非眾",
    "T29n1559_006:0200b22": "生居。譬如牢獄。於餘經說七種識住。復有餘",
    "T29n1559_006:0200b23": "經說。偈曰。復有四識住。釋曰。何者為四。愛",
    "T29n1559_006:0200b24": "色識住。愛受識住。愛想識住。愛行識住。此",
    "T29n1559_006:0200b25": "四體相云何。此次第。偈曰。謂有流四陰。釋",
    "T29n1559_006:0200b26": "曰。是陰。偈曰。自地非餘地。釋曰。此四陰是",
    "T29n1559_006:0200b27": "自地陰。非餘地陰。何以故。住者定著為義。",
    "T29n1559_006:0200b28": "於不同地陰中。識隨貪愛故。不能得住。云",
    "T29n1559_006:0200b29": "何不說識為識住。由離能住立住故。不說識",
    "T29n1559_006:0200c01": "住。非能住為住。譬如非王為王所使。復次若",
    "T29n1559_006:0200c02": "識乘策此法。此法名識住。由船人道理故。",
    "T29n1559_006:0200c03": "說諸法為識住。非識自乘策識故。不說識為",
    "T29n1559_006:0200c04": "住。毘婆沙師說如此。若爾經中說。於識食有",
    "T29n1559_006:0200c05": "愛有欲。若於中有愛有欲。於中識即乘住。此",
    "T29n1559_006:0200c06": "經云何。七種識住五陰為性。此經復云何",
    "T29n1559_006:0200c07": "有如此。雖然不分別。生處所攝五陰中有受",
    "T29n1559_006:0200c08": "樂識生時。亦說識為識住。若如色等。各各能",
    "T29n1559_006:0200c09": "起識染污。若單識不能為如此。是故於四識",
    "T29n1559_006:0200c10": "住不說單識為識住。復次佛世尊說四識住",
    "T29n1559_006:0200c11": "為田。一切有取識為種子。不可安立種子為",
    "T29n1559_006:0200c12": "種子田。佛世尊意可了別如此。偈曰。住等眾",
    "T29n1559_006:0200c13": "生名。釋曰。是法為共生識好最勝田。是法說",
    "T29n1559_006:0200c14": "之為識住。為以七識住攝四識住不。為以四",
    "T29n1559_006:0200c15": "識住攝七識住不。偈曰。各異。釋曰。七不攝",
    "T29n1559_006:0200c16": "四。四不攝七。偈曰。四句攝。釋曰。若思量應",
    "T29n1559_006:0200c17": "知四句相攝。有法七所攝非四所攝等第一",
    "T29n1559_006:0200c18": "句者。七識住中識。第二句者。惡道第四定有",
    "T29n1559_006:0200c19": "頂識所離諸陰。第三句者。謂七識住四陰。第",
    "T29n1559_006:0200c20": "四句者。除前三句。",
    "T29n1559_006:0200c21": "前所說三界有五道等差別。於中應知。偈曰。",
    "T29n1559_006:0200c22": "於中有四雜。眾生謂卵等。釋曰。卵生胎生濕",
    "T29n1559_006:0200c23": "生化生。雜者何義。雜生為義。於中眾生相雜",
    "T29n1559_006:0200c24": "生。由生等故。何者卵生。是眾生從卵出。如",
    "T29n1559_006:0200c25": "鵝鶴孔雀鸚鵡舍利等。何者胎生。是眾生從",
    "T29n1559_006:0200c26": "胎出。如象馬牛驢駝等。何者濕生是眾生",
    "T29n1559_006:0200c27": "從四大氣所生。如蟲蚊蜻蛉等。何者化生。是",
    "T29n1559_006:0200c28": "眾生不減具根圓。得是及身分一時俱生。如",
    "T29n1559_006:0200c29": "天地獄中陰等。復次於一一道中有幾種生。",
    "T29n1559_006:0201a01": "偈曰。人畜具四生釋曰。人道有四生。卵生",
    "T29n1559_006:0201a02": "者。如世羅優波世羅二比丘從鶴鳥生。又彌",
    "T29n1559_006:0201a03": "伽羅母。三十二子。又如般遮羅王生五百子。",
    "T29n1559_006:0201a04": "胎生者。如今世人。濕生者。如頂生王。遮婁優",
    "T29n1559_006:0201a05": "波遮婁王。迦富多摩梨尼夫人。菴羅夫人等。",
    "T29n1559_006:0201a06": "化生者。如劫初生人。畜生亦有四種。可見",
    "T29n1559_006:0201a07": "有三種。若化生如龍伽婁羅鳥等。偈曰。地獄",
    "T29n1559_006:0201a08": "但化生。中陰及諸天。釋曰。一切地獄眾生。",
    "T29n1559_006:0201a09": "中陰眾生諸天。皆是化生。偈曰。鬼神亦胎生。",
    "T29n1559_006:0201a10": "釋曰。亦言即顯有化生。胎生者。如女餓鬼白",
    "T29n1559_006:0201a11": "淨命目乾連云。",
    "T29n1559_006:0201a12": "　我夜生五子　　晝時亦生五",
    "T29n1559_006:0201a13": "　生已皆食盡　　如此我無飽",
    "T29n1559_006:0201a14": "何生於一切中最勝。化生。若爾云何。最後",
    "T29n1559_006:0201a15": "生菩薩。已至得。生自在唯受胎生。若作如此",
    "T29n1559_006:0201a16": "見大利益。利益者。由親屬相關故。令無量大",
    "T29n1559_006:0201a17": "家釋迦種得入正法。此人是轉輪王種姓。但",
    "T29n1559_006:0201a18": "由此名欲生他恭敬尊重。及背邪歸正。在於",
    "T29n1559_006:0201a19": "人道。亦得如此希有勝利。我等今云何下心。",
    "T29n1559_006:0201a20": "為起受化眾生正勤心。若不爾。家姓則不可",
    "T29n1559_006:0201a21": "識。世間應作此計。此眾生是何幻惑。為天為",
    "T29n1559_006:0201a22": "鬼。外道亦說此言。一百劫盡如此幻惑人出",
    "T29n1559_006:0201a23": "於世。作幻化事噉食世間。為離此謗故受胎",
    "T29n1559_006:0201a24": "生。有餘師說。為安立身界尸履故受胎生。於",
    "T29n1559_006:0201a25": "中人及餘眾生。作供養事竟。由此福德過於",
    "T29n1559_006:0201a26": "千遍。恒受天生後得解脫。何以故。化生眾生",
    "T29n1559_006:0201a27": "無外種子故。若死身不得住。如燈光已滅靜",
    "T29n1559_006:0201a28": "無復餘。化生亦爾。若是人信世尊。有成願",
    "T29n1559_006:0201a29": "通慧。此救不然。從別問更生別問。若化生眾",
    "T29n1559_006:0201b01": "生。屍骸不可得。經中云何說。化生伽婁羅取",
    "T29n1559_006:0201b02": "化生龍為食。不解故無失。復有食乃至未死。",
    "T29n1559_006:0201b03": "若死無復飽。何生於一切中最多。唯化生。何",
    "T29n1559_006:0201b04": "以故。此具二道。三道中一分。一切中間悉化",
    "T29n1559_006:0201b05": "生何法名中陰。偈曰。死有及生有。在中間五",
    "T29n1559_006:0201b06": "陰。釋曰。前死有後生有。於中間所得身。為",
    "T29n1559_006:0201b07": "至餘處。說此身名中有。在二道中間故。若身",
    "T29n1559_006:0201b08": "已有。云何非生。偈曰。未至應至故。未生名",
    "T29n1559_006:0201b09": "中有。釋曰。若至所應至處。方得名生。此眾",
    "T29n1559_006:0201b10": "生已離本生。未至應至處。於中間雖有未得",
    "T29n1559_006:0201b11": "名生何處。是此眾生應往是處。業所引果報。",
    "T29n1559_006:0201b12": "明了顯現及究竟。是所住處。若至此處名",
    "T29n1559_006:0201b13": "生。餘部說。生有與死有斷絕。此執非可許。",
    "T29n1559_006:0201b14": "何以故。由道理及阿含故。此中依道理說。偈",
    "T29n1559_006:0201b15": "曰。似穀相續故。無間於後生。釋曰。諸法次",
    "T29n1559_006:0201b16": "第相續生。由不斷故。於餘處生。此可證見。",
    "T29n1559_006:0201b17": "譬如穀相續。是故眾生相續次第無斷絕。於",
    "T29n1559_006:0201b18": "餘處生。此義可然。若爾諸法斷絕於餘處生。",
    "T29n1559_006:0201b19": "此可證見。譬如於鏡等中從本生影。亦可證",
    "T29n1559_006:0201b20": "見。如此從死有生有斷絕生。此亦可然。偈",
    "T29n1559_006:0201b21": "曰。影非成實故。不等故非譬。釋曰。影是何",
    "T29n1559_006:0201b22": "法。有別物生。是色中一類。是義不然。非成",
    "T29n1559_006:0201b23": "實故。若成實有物不相似故。故亦不堪為",
    "T29n1559_006:0201b24": "譬。云何非成實。偈曰。共一處二無。釋曰。",
    "T29n1559_006:0201b25": "於餘一處見鏡色及影色。此一處中無道理",
    "T29n1559_006:0201b26": "二影俱有。依止四大異故。復次別方定故。於",
    "T29n1559_006:0201b27": "一水處互向自面。所有諸色互對生影。於一",
    "T29n1559_006:0201b28": "色中二人共看。不應有俱時各見此中餘色",
    "T29n1559_006:0201b29": "得生。是義不然。復次影及光。不曾見於一處",
    "T29n1559_006:0201c01": "俱有。曾見鏡在影中日光顯然。若影是實有。",
    "T29n1559_006:0201c02": "光不應得於中生以相違故。復次共一處二",
    "T29n1559_006:0201c03": "無者。何者為二。謂鏡面及月圓。於別處見鏡",
    "T29n1559_006:0201c04": "面。於別處見鏡中月圓。如井中水。此月影若",
    "T29n1559_006:0201c05": "於中生。不應見在餘處。是故此影實無所有。",
    "T29n1559_006:0201c06": "諸法聚集有如此勢力。謂非有顯現似有。何",
    "T29n1559_006:0201c07": "以故。諸法功能差別。難可思議。如此不成",
    "T29n1559_006:0201c08": "實故。不堪為譬。云何由不相似故不堪為譬。",
    "T29n1559_006:0201c09": "偈曰。無相續。釋曰。影非本物相續。與鏡相",
    "T29n1559_006:0201c10": "續相應故。與本俱有故。如生有約死有成。相",
    "T29n1559_006:0201c11": "續無間無絕。生於餘處故。影無如此相續。是",
    "T29n1559_006:0201c12": "故影譬不等。偈曰。二生。釋曰。從二種因影",
    "T29n1559_006:0201c13": "得生。謂從本物及鏡。依此最勝二因影得生。",
    "T29n1559_006:0201c14": "生有不爾。從二因生。謂從死有及從餘勝法。",
    "T29n1559_006:0201c15": "復由此義影譬不等。不應說如此。有外色無",
    "T29n1559_006:0201c16": "意赤白為勝因。若化生眾生。於空中受生。復",
    "T29n1559_006:0201c17": "分別何因如此。由道理不可許。從死陰斷絕",
    "T29n1559_006:0201c18": "無相續生陰得起。由此道理。是故有。中陰。偈",
    "T29n1559_006:0201c19": "曰。由經。釋曰。由經知有中陰。經中說七種",
    "T29n1559_006:0201c20": "有。地獄有。畜生有。鬼神有。天有。人有業",
    "T29n1559_006:0201c21": "有。中有。此經非彼受誦。復由別經說有中",
    "T29n1559_006:0201c22": "陰。偈曰。乾闥婆。釋曰。三處現前故。於母胎",
    "T29n1559_006:0201c23": "中眾生得受生。何者為三。一母四大調適有",
    "T29n1559_006:0201c24": "時。二父母互起愛心和合。三乾闥婆正至欲",
    "T29n1559_006:0201c25": "託生。若除中陰。此中何法名乾闥婆。若此經",
    "T29n1559_006:0201c26": "非彼所受誦。故執如此。云何陰壞得至其中。",
    "T29n1559_006:0201c27": "復次若汝執無中陰。云何會釋阿輸羅耶那",
    "T29n1559_006:0201c28": "經。經云汝等能知不。是乾闥婆正至於中。為",
    "T29n1559_006:0201c29": "剎帝利。為婆羅門。為鞞舍。為首陀羅。為從",
    "T29n1559_006:0202a01": "東方來南西北方來。廣說如經。此中何法名",
    "T29n1559_006:0202a02": "乾闥婆。五陰破壞。云何得來。如此之經汝可",
    "T29n1559_006:0202a03": "不讀耶。若汝言我不受此經。此義復云何。偈",
    "T29n1559_006:0202a04": "曰。說五。釋曰。佛世尊說有五種阿那含。中",
    "T29n1559_006:0202a05": "滅生滅無行滅有行滅上流滅。若無中有。云",
    "T29n1559_006:0202a06": "何得名中滅。有諸天名中。至於彼般涅槃。故",
    "T29n1559_006:0202a07": "名中滅。若爾亦應有天名生等。至於彼般涅",
    "T29n1559_006:0202a08": "槃。汝等亦應作如此執。是故此非好執。復次",
    "T29n1559_006:0202a09": "偈曰。行經故。釋曰。於經中說有七種賢聖",
    "T29n1559_006:0202a10": "行。於中說中滅人有三。由時節處所勝負差",
    "T29n1559_006:0202a11": "別故。譬如有鐵小火星纔出即滅。初人亦爾。",
    "T29n1559_006:0202a12": "譬如有鐵火星出遠方滅。第二人亦爾。譬如",
    "T29n1559_006:0202a13": "有鐵火星出去最遠墮未至地而滅。第三人",
    "T29n1559_006:0202a14": "亦爾。如汝所執。若有天名中則無如此三品。",
    "T29n1559_006:0202a15": "時節處所勝負差別。是故此執唯漫分別。有",
    "T29n1559_006:0202a16": "餘師說。於壽量中間立三人。或執近諸天",
    "T29n1559_006:0202a17": "邊。若人滅盡諸惑。說名中滅。此人或行入",
    "T29n1559_006:0202a18": "界般涅槃。或行入想般涅槃。或行入覺般涅",
    "T29n1559_006:0202a19": "槃。是故成三。復次初人於色界中。攝聚同",
    "T29n1559_006:0202a20": "分已般涅槃。第二人受富樂已般涅槃。第三",
    "T29n1559_006:0202a21": "人入誦法藏堂已般涅槃。若爾生滅何相。此",
    "T29n1559_006:0202a22": "人入多時相應誦法藏堂已方般涅槃。多故",
    "T29n1559_006:0202a23": "減壽命。然後般涅槃。非初受生即般涅槃。",
    "T29n1559_006:0202a24": "如此一切與火星譬皆不相應行處所無勝負",
    "T29n1559_006:0202a25": "差別故。若爾於無色界。亦應說有中滅人。亦",
    "T29n1559_006:0202a26": "於壽量中間般涅槃故。由不說故。是故此執",
    "T29n1559_006:0202a27": "惟自分別。若汝不讀誦如此等經。我今何所",
    "T29n1559_006:0202a28": "作。大師已般涅槃。正教無主。已多種分破",
    "T29n1559_006:0202a29": "乃至今時。於文於義隨欲分破。此猶不息。",
    "T29n1559_006:0202b01": "若人受如此等阿含。為證為量。中陰於此人",
    "T29n1559_006:0202b02": "得成。若爾云何說頭師魔。由現身入大阿毘",
    "T29n1559_006:0202b03": "指獄。此魔正生未死。地獄火焰已來燒身。方",
    "T29n1559_006:0202b04": "捨壽命。由中有身乃入地獄。經意如此。何",
    "T29n1559_006:0202b05": "以故若業最劇。圓滿此業。不得待捨身。是故",
    "T29n1559_006:0202b06": "此魔現報先熟。生報後熟。復次此義今云何",
    "T29n1559_006:0202b07": "可會釋。有五無間業。若人已作已長。次第無",
    "T29n1559_006:0202b08": "間必生地獄。不往餘道。此是經意。於中為",
    "T29n1559_006:0202b09": "顯此業必受生報。若如文分別。但應稱五業。",
    "T29n1559_006:0202b10": "不得說餘句。應至如此。若作業無間命即應",
    "T29n1559_006:0202b11": "斷。無暫活義。何人不許中有生義。雖然從死",
    "T29n1559_006:0202b12": "有無間。由中有生於地獄趣。向生有故。是故",
    "T29n1559_006:0202b13": "不說為生有。若爾云何。釋此偈。",
    "T29n1559_006:0202b14": "　已度四位至衰耄　　二生汝今近閻魔",
    "T29n1559_006:0202b15": "　於其中間必無住　　路中資糧咄不有",
    "T29n1559_006:0202b16": "此偈顯於人道中無中間住。生滅次第無礙",
    "T29n1559_006:0202b17": "故。復次於中有中無住。為至生處行無礙故。",
    "T29n1559_006:0202b18": "偈意如此。若如此是意。若如此非意。此分判",
    "T29n1559_006:0202b19": "依何道理得成。汝亦同此難。是故於此二義。",
    "T29n1559_006:0202b20": "如前所說經。無相違故。故不可偏以此偈",
    "T29n1559_006:0202b21": "證無中陰義。復次證名言者。是行無行何道",
    "T29n1559_006:0202b22": "是所應往。中有若起有何相。偈曰。由一業引",
    "T29n1559_006:0202b23": "此。當先有相貌。釋曰。此業能引生諸道。此",
    "T29n1559_006:0202b24": "業能引顯中有。為至此道。是故此道必所應",
    "T29n1559_006:0202b25": "往。於此道中是應來先有相。此即中陰相。若",
    "T29n1559_006:0202b26": "爾狗等眾生。於一胎中應生五道中陰。若地",
    "T29n1559_006:0202b27": "獄中陰即燒母腹。於先有時。地獄眾生火亦",
    "T29n1559_006:0202b28": "不恒然。若行於園中。何況在中陰。設許火",
    "T29n1559_006:0202b29": "燒然。如不可見亦不可觸。由體性細故。是故",
    "T29n1559_006:0202c01": "非難。諸中陰於胎中亦互不相觸故。為業遮",
    "T29n1559_006:0202c02": "故。故不能燒。身量云何。如六七歲小兒。而",
    "T29n1559_006:0202c03": "識解聰利於小兒。若菩薩在中陰。如圓滿少",
    "T29n1559_006:0202c04": "壯人。具大小相。是故雖在中有。正欲入胎。",
    "T29n1559_006:0202c05": "而能遍照百俱胝剡浮洲。若爾云何菩薩母。",
    "T29n1559_006:0202c06": "於夢中見白象子欲入右脇。母所見但是夢",
    "T29n1559_006:0202c07": "相不關中有。菩薩久已離畜生故。譬如柯枳",
    "T29n1559_006:0202c08": "王見十種夢。謂象井[麩夫+少]旃檀林小象衣爭瓔",
    "T29n1559_006:0202c09": "珞蓮華。於事前得此夢。中陰眾生非破腹入",
    "T29n1559_006:0202c10": "胎。云何得入。從生門入。是故雙生。若在後",
    "T29n1559_006:0202c11": "生為大。若在前生為小。若爾大德達磨須部",
    "T29n1559_006:0202c12": "吼底說偈。云何會釋。",
    "T29n1559_006:0202c13": "　變身作白象　　六牙四足飾",
    "T29n1559_006:0202c14": "　入母胎臥住　　念如仙入林",
    "T29n1559_006:0202c15": "此言不必須會釋。何以故。此言非經非律非",
    "T29n1559_006:0202c16": "阿毘達磨。但是集言。聰慧人欲集義為論。有",
    "T29n1559_006:0202c17": "餘諸法攝為增益。若言必須會釋。此是母於",
    "T29n1559_006:0202c18": "夢中見子入胎相。大德說偈意如此。色界中",
    "T29n1559_006:0202c19": "有身量圓滿。有衣共生。慚羞最重故。諸菩薩",
    "T29n1559_006:0202c20": "中有衣著具足。復有叔柯羅比丘尼。由本願",
    "T29n1559_006:0202c21": "力故。於中有著衣入胎出胎。乃至般涅槃後",
    "T29n1559_006:0202c22": "共衣俱燒。所餘皆裸。欲界眾生無慚羞多故。",
    "T29n1559_006:0202c23": "復次何法名先有。偈曰。復有先於死後於生",
    "T29n1559_006:0202c24": "剎那。釋曰。有者若約通義。謂五取陰。此有",
    "T29n1559_006:0202c25": "離為四分。一中有。如前說。二生有。謂於道",
    "T29n1559_006:0202c26": "託生初剎那。三從此後除死剎那。是別先",
    "T29n1559_006:0202c27": "有。此中說名先有。四最後剎那名死有。從此",
    "T29n1559_006:0202c28": "後有中有。若生有色眾生中。此中有。偈曰。同",
    "T29n1559_006:0202c29": "生淨天眼。可見。釋曰。若同生道中陰。定互",
    "T29n1559_006:0203a01": "相見。若人有天眼最清淨。是一通慧類。此人",
    "T29n1559_006:0203a02": "亦得見。彼若生得天眼則不能見。以最細故。",
    "T29n1559_006:0203a03": "餘師說。天道中陰能見一切中陰。謂人鬼畜",
    "T29n1559_006:0203a04": "生地獄中陰。除前除前得見。偈曰。業通疾。",
    "T29n1559_006:0203a05": "釋曰。通慧者謂行虛空。此通從業得。此通速",
    "T29n1559_006:0203a06": "疾云何。不可及迴故名疾。若人應生他方。修",
    "T29n1559_006:0203a07": "得通慧人所不能及。佛世尊亦不能遮迴。由",
    "T29n1559_006:0203a08": "業力最強故。偈曰。具根無障礙。釋曰。此有",
    "T29n1559_006:0203a09": "具足五根。金剛等所不能礙。此義應然。曾聞",
    "T29n1559_006:0203a10": "破燒赤鐵塊。見蟲於中生。中有眾生。若應生",
    "T29n1559_006:0203a11": "此道中從此道。一切方便。偈曰。不轉。釋曰。",
    "T29n1559_006:0203a12": "云何人道中陰。無時可轉令成天道中陰及",
    "T29n1559_006:0203a13": "餘道中陰。此眾生若為此道成中陰。決定應",
    "T29n1559_006:0203a14": "生此道中。不生餘道。復次欲界中陰為食段",
    "T29n1559_006:0203a15": "食不。答爾。不食麁段。何故。偈曰。此食香。釋",
    "T29n1559_006:0203a16": "曰。故名乾闥婆。若福德小食臭氣若福德大",
    "T29n1559_006:0203a17": "食妙香。眾生於此有中得住幾時。大德說無",
    "T29n1559_006:0203a18": "定。乃至未得生緣聚集。此中壽命無別業引",
    "T29n1559_006:0203a19": "之。一聚同分攝故。若不爾。此中由命根盡。",
    "T29n1559_006:0203a20": "應別立死有。若有肉聚等須彌山。此肉聚至",
    "T29n1559_006:0203a21": "夏時一切成蟲。彼中陰為住待夏時不。復從",
    "T29n1559_006:0203a22": "何方來。此問未曾至經中。亦未曾至阿毘達",
    "T29n1559_006:0203a23": "磨中。若爾可然。微細眾生貪著香味。壽命短",
    "T29n1559_006:0203a24": "促。無有邊際。此眾生聞氣貪著香味。於捨命",
    "T29n1559_006:0203a25": "時覺悟先業能感蟲生報。由此貪愛受於蟲",
    "T29n1559_006:0203a26": "生。復次昔已有業能感彼道。是時彼緣最多。",
    "T29n1559_006:0203a27": "於生果報得具事能非餘時。此義必然。何以",
    "T29n1559_006:0203a28": "故。已有宿業能感轉輪王報。世間壽八萬歲",
    "T29n1559_006:0203a29": "時。或過此壽。有多轉輪王生非餘時。是故世",
    "T29n1559_006:0203b01": "尊說眾生業報不可思議。大德婆須蜜多羅",
    "T29n1559_006:0203b02": "說。七日得住。若不得生緣和合。此中死墮",
    "T29n1559_006:0203b03": "死墮更生。復有餘師說。七七日住。毘婆沙師",
    "T29n1559_006:0203b04": "說。但促時住。以樂受生故。疾行結生。若因",
    "T29n1559_006:0203b05": "緣聚集未具。若其於此道中必應受生。是時",
    "T29n1559_006:0203b06": "宿業自和合眾緣。若不定生此處。於餘處此",
    "T29n1559_006:0203b07": "道中皆得受生。餘師說。若於此眾生類中不",
    "T29n1559_006:0203b08": "得生。則於餘相似類眾生中受生。譬如牛於",
    "T29n1559_006:0203b09": "夏時欲事偏多。狗於秋時。熊於冬時。馬於春",
    "T29n1559_006:0203b10": "時。野牛野干豹等欲事無時。是時此眾生應",
    "T29n1559_006:0203b11": "生牛中。若非夏時則生野牛中。若應生狗中",
    "T29n1559_006:0203b12": "非時則生野干中。若應生馬中非時則生驢",
    "T29n1559_006:0203b13": "中。若應生熊中非時則生豹中。為不如此耶。",
    "T29n1559_006:0203b14": "若眾生在別聚同分中陰中。於餘聚同分則",
    "T29n1559_006:0203b15": "不得受生。一業所引故是故此執有失可訶。",
    "T29n1559_006:0203b16": "此中有為行至應生道處故起。偈曰。顛倒心",
    "T29n1559_006:0203b17": "行彼。生處由欲戲。釋曰。此中有眾生。由宿",
    "T29n1559_006:0203b18": "業勢力所生眼根。雖住最遠處。能見應生",
    "T29n1559_006:0203b19": "處。於中見父母變異事。若應成男。於母則起",
    "T29n1559_006:0203b20": "男人欲心。若應成女。於父則起女人欲心。",
    "T29n1559_006:0203b21": "到此心起瞋。於分別論中有如此文。乾闥婆",
    "T29n1559_006:0203b22": "於二心中隨一心應起現前。或欲相應起。或",
    "T29n1559_006:0203b23": "瞋相應起。此中有眾生。由二起顛倒心故。求",
    "T29n1559_006:0203b24": "欲戲往至生處。是事樂得屬己。是時中不淨",
    "T29n1559_006:0203b25": "已至胎處。即生歡喜仍託彼生。從此剎那。是",
    "T29n1559_006:0203b26": "眾生五陰和合堅實。中有五陰即滅。如此方",
    "T29n1559_006:0203b27": "說受生。若胎是男。依母右脇面向背蹲坐。若",
    "T29n1559_006:0203b28": "胎是女。依母左脇面向母腹住。若胎非男非",
    "T29n1559_006:0203b29": "女。如欲類託生住。亦如此無中有異男女。皆",
    "T29n1559_006:0203c01": "具根故。是故或女或男託生如處而住。後時",
    "T29n1559_006:0203c02": "在胎中增長。或作黃門。此義應思。為即以",
    "T29n1559_006:0203c03": "赤白四大成胎中眾生根及依止。為由業力",
    "T29n1559_006:0203c04": "故別有四大宿業所生成根等。但依止赤白",
    "T29n1559_006:0203c05": "四大。有餘師說。即是赤白四大。何以故。此",
    "T29n1559_006:0203c06": "赤白先無根。共中陰俱滅。有根後生。由種",
    "T29n1559_006:0203c07": "子滅芽生道理故。是時說此名柯羅邏。若作",
    "T29n1559_006:0203c08": "如此思。則善順此經。經云父母不淨和合所",
    "T29n1559_006:0203c09": "生。復有經云。比丘汝等長夜增長貪愛攝取",
    "T29n1559_006:0203c10": "血滴。餘師說。別有四大。譬如葉蟲依止葉糞。",
    "T29n1559_006:0203c11": "蟲依止糞。由說柯羅邏依止不淨生。是故與",
    "T29n1559_006:0203c12": "柯羅邏經不相違。若託胎卵生道理如此。",
    "T29n1559_006:0203c13": "於餘生如理應說。此中是道理應知。偈曰。餘",
    "T29n1559_006:0203c14": "愛樂香處。釋曰。若眾生欲受濕生。由愛樂",
    "T29n1559_006:0203c15": "香故至生處。此香或淨或不淨。隨宿業故。化",
    "T29n1559_006:0203c16": "生由愛樂處所故至生處。若爾地獄眾生。云",
    "T29n1559_006:0203c17": "何愛樂處所。由心顛倒故。此眾生見寒風及",
    "T29n1559_006:0203c18": "冷雨觸惱。自身見地獄火猛盛可愛。欲得暖",
    "T29n1559_006:0203c19": "觸故往入彼。復見自身為熱風熱光及火焰",
    "T29n1559_006:0203c20": "等所炙。苦痛難忍。見寒地獄清涼。愛樂冷觸",
    "T29n1559_006:0203c21": "故往入彼。如位造作能感如此生業。見自身",
    "T29n1559_006:0203c22": "是如此位。見彼眾生亦爾。是故往彼。先舊諸",
    "T29n1559_006:0203c23": "師作如此說。復次此中天中陰。一向上昇如",
    "T29n1559_006:0203c24": "從坐起。人畜生鬼神中陰如人等。偈曰。地獄",
    "T29n1559_006:0203c25": "脚向上。釋曰。如偈言。",
    "T29n1559_006:0203c26": "　眾生墮地獄　　脚上頭向下",
    "T29n1559_006:0203c27": "　誹謗諸仙人　　護精進行者",
    "T29n1559_006:0203c28": "前已說顛倒心行彼。為一切中陰眾生皆有",
    "T29n1559_006:0203c29": "此事入母胎。為不皆爾亦不無。此經中說。有",
    "T29n1559_006:0204a01": "四種託胎。何者為四。偈曰。一正入有覺。釋",
    "T29n1559_006:0204a02": "曰。有眾生多善根聚集。護持正念。死時不失",
    "T29n1559_006:0204a03": "正念故有覺。乃至入母胎。亦不失正念。住時",
    "T29n1559_006:0204a04": "出時則失正念故無覺。偈曰。餘住。釋曰。有",
    "T29n1559_006:0204a05": "眾生住母胎。亦不失正念故有覺。先入亦爾。",
    "T29n1559_006:0204a06": "偈曰。復餘出。釋曰。復有眾生出母胎。亦不",
    "T29n1559_006:0204a07": "失正念故有覺。先入住亦爾。偈曰。餘三位。",
    "T29n1559_006:0204a08": "釋曰。有餘眾生在三位中。皆失正念故無覺。",
    "T29n1559_006:0204a09": "若入無覺。住出必無覺。是名四種託胎。此是",
    "T29n1559_006:0204a10": "逆說。由隨順首盧柯結故說。偈曰。一切卵生",
    "T29n1559_006:0204a11": "則無覺。釋曰。若卵生眾生。恒於三處無覺。",
    "T29n1559_006:0204a12": "云何卵生眾生。說名託胎。此眾生亦先託胎。",
    "T29n1559_006:0204a13": "或由當來名說。如經言能作有為。是故名行。",
    "T29n1559_006:0204a14": "如世人言煮飯磨[麩夫+少]。是故無失。云何不覺悟",
    "T29n1559_006:0204a15": "入母胎及住出。復云何覺悟入住出。若眾生",
    "T29n1559_006:0204a16": "小名位。正欲入母胎時。即起顛倒想欲。或見",
    "T29n1559_006:0204a17": "猛雨洪注疾風飄鼓。或見大陰寒。或見多人",
    "T29n1559_006:0204a18": "沸撓。自謂我今入密草稠林草屋葉屋中。我",
    "T29n1559_006:0204a19": "今匐行住樹根下壁根下。若住亦起顛倒。謂",
    "T29n1559_006:0204a20": "我今於此等中住。若出亦起顛倒。謂我今從",
    "T29n1559_006:0204a21": "此等中出。若大名位眾生亦起顛倒想欲。我",
    "T29n1559_006:0204a22": "今當入園入遊戲處。登上高樓及大殿堂。坐",
    "T29n1559_006:0204a23": "於床座。若住謂住其中。若出謂從此出。如此",
    "T29n1559_006:0204a24": "不覺悟入住出。若覺悟者了解分別。謂我今",
    "T29n1559_006:0204a25": "正入母胎。正住母胎。正出母胎。無顛倒想",
    "T29n1559_006:0204a26": "欲。此中更分別說。偈曰。說託胎有三。輪王",
    "T29n1559_006:0204a27": "及二佛。釋曰。轉輪王獨覺大正覺。此三人次",
    "T29n1559_006:0204a28": "第應知託胎三義。第一託胎謂轉輪王。何以",
    "T29n1559_006:0204a29": "故。此人正入胎時有覺悟。非住出時。第二",
    "T29n1559_006:0204b01": "託胎謂獨覺。此人入住二時有覺悟非出時。",
    "T29n1559_006:0204b02": "第三託胎謂大正覺。此人入住出三時皆有",
    "T29n1559_006:0204b03": "覺悟。此中三人悉由當來名所顯。云何三事",
    "T29n1559_006:0204b04": "不同。偈曰。業智慧及二。次第勝能故。釋曰。",
    "T29n1559_006:0204b05": "業勝能者。能作大福德行人。由福德有業勝",
    "T29n1559_006:0204b06": "能。故立第一。修習多聞多思人。由智慧有勝",
    "T29n1559_006:0204b07": "能。故立第二。能作大福德行及修習多聞多",
    "T29n1559_006:0204b08": "思。人由福慧有勝能故。立第三。是轉輪王等",
    "T29n1559_006:0204b09": "三人如此次第。所餘為第四。此義應爾。",
    "T29n1559_006:0204b10": "外道本執說我義。於此中執我。言爭事起。彼",
    "T29n1559_006:0204b11": "言若汝立義眾生從別世度餘世。我等本義",
    "T29n1559_006:0204b12": "則成。謂實有我。今破此義。偈曰。無我。釋曰。",
    "T29n1559_006:0204b13": "此我何相。能捨此陰能受彼陰。如彼所分別。",
    "T29n1559_006:0204b14": "此我實無。謂於內作者人。何以故。非二量境",
    "T29n1559_006:0204b15": "界故。如色塵及眼等根。佛世尊亦說。有業有",
    "T29n1559_006:0204b16": "果報。作者不可得。由無故。故不可說。此我",
    "T29n1559_006:0204b17": "能捨此陰受彼陰。若離法假名。此中法假名",
    "T29n1559_006:0204b18": "者。謂若此有彼有。由此生彼生。廣說十二",
    "T29n1559_006:0204b19": "緣生。此我何相。謂非所破。偈曰。唯諸陰。釋",
    "T29n1559_006:0204b20": "曰。若假說唯諸陰名我。此我非所破若爾諸",
    "T29n1559_006:0204b21": "陰從此世到餘世。此義應至諸陰不度餘世。",
    "T29n1559_006:0204b22": "云何此諸陰。偈曰。煩惱業生起。由中陰相",
    "T29n1559_006:0204b23": "續。入母胎如燈。釋曰。諸陰剎那剎那滅。彼",
    "T29n1559_006:0204b24": "於度無能。煩惱所攝業。所變異故。唯有諸",
    "T29n1559_006:0204b25": "陰。由中有相續往入母胎。譬如燈雖念念滅",
    "T29n1559_006:0204b26": "由相續得至餘處。諸陰亦爾。是故無失。實無",
    "T29n1559_006:0204b27": "有我。但煩惱業所引諸陰相續得入母胎。此",
    "T29n1559_006:0204b28": "義得成。",
    "T29n1559_006:0204b29": "阿毘達磨俱舍釋論卷第六"
}