{
    "X71n1418_006:0501c09": "呆菴莊禪師語錄卷之六",
    "X71n1418_006:0501c11": "小師 曇頓等 編",
    "X71n1418_006:0501c12": "偈",
    "X71n1418_006:0501c13": "贈景首座",
    "X71n1418_006:0501c14": "[0501c14] 睦州嗣黃蘗。靈樹待雲門。如此人天眼。光明耀乾坤。",
    "X71n1418_006:0501c15": "機奪機兮楔出楔。逆順縱橫誰辨別。師資會遇兮啐",
    "X71n1418_006:0501c16": "啄同時。賓主相忘兮敲唱合節。坐斷玄關正令行。後",
    "X71n1418_006:0501c17": "世何人繼清絕。上人自是英俊流。壯年志氣衝斗牛。",
    "X71n1418_006:0501c18": "集雲峰下分半座。宏規落落追前修。領徒行&#x811A;遊江",
    "X71n1418_006:0501c19": "海。勘遍諸方誠絕待。抖擻行囊一物無。七尺烏藤手",
    "X71n1418_006:0501c20": "中在。朅來訪我深雲間。話到無言心亦閑。推出秦時",
    "X71n1418_006:0501c21": "[車*度]轢鑽。等閑靠倒須彌山。",
    "X71n1418_006:0501c22": "送輪藏主",
    "X71n1418_006:0501c23": "[0501c23] 生佛已前一句子。不惜眉毛為君舉。開口分明落二",
    "X71n1418_006:0501c24": "三。塞&#x5374;耳根須聽取。只今法道何澆漓。談玄說妙誇",
    "X71n1418_006:0502a01": "傳持。逐塊韓盧知幾幾。咬人罕&#x89A9;獅子兒。豈不見臨",
    "X71n1418_006:0502a02": "濟三回問黃檗。六十烏藤沒商略。高安灘上驀翻身。",
    "X71n1418_006:0502a03": "倒捋虎鬚施痛摑。道人棄教來參禪。[拚-ㄙ+ㄊ]得禁吾劈面",
    "X71n1418_006:0502a04": "拳。藏裏摩尼親搆得。直須擊碎歐峰前。掉臂堂堂出",
    "X71n1418_006:0502a05": "門去。春光爛熳江南路。鷓鴣啼處百花香。鳳栖不在",
    "X71n1418_006:0502a06": "梧桐樹。",
    "X71n1418_006:0502a07": "送要侍者",
    "X71n1418_006:0502a08": "[0502a08] 道人要學呆。來入呆菴室。呆菴教汝呆。有口說不出。",
    "X71n1418_006:0502a09": "不說亦不聞。無得亦無失。掉頭遊諸方。拄杖挑紅日。",
    "X71n1418_006:0502a10": "笑他老香林。紙襖黑如漆。三三不是九。九九八十一。",
    "X71n1418_006:0502a11": "送閒長老歸寶勝",
    "X71n1418_006:0502a12": "[0502a12] 君不見夾山散席見船子。一篙打落滄波裏。死眼豁",
    "X71n1418_006:0502a13": "開忽點頭。始信道吾發笑良有以。又不見黃龍行&#x811A;",
    "X71n1418_006:0502a14": "見慈明。痛罵不禁魂膽驚。踏著趙州關&#x68D9;子。方知雲",
    "X71n1418_006:0502a15": "&#x5CEF;出語非常情。近來此話憑誰舉。說妙談玄滿寰宇。",
    "X71n1418_006:0502a16": "若約衲僧門下看。到頭未敢輕相許。子今得座披衣",
    "X71n1418_006:0502a17": "時。東探西討何所為。未跨船舷先轉&#x5374;。茫茫大地無",
    "X71n1418_006:0502a18": "宗師。憶昔游從非一日。笑語自能忘得失。信曾親見",
    "X71n1418_006:0502a19": "作家來。平生參學事已畢。明朝復相別。後會未可期。",
    "X71n1418_006:0502a20": "更有一語送爾歸。爾歸故山慎勿違。曉行須待紅日",
    "X71n1418_006:0502a21": "出。毋使霜露沾麻衣。",
    "X71n1418_006:0502a22": "送明禪人",
    "X71n1418_006:0502a23": "[0502a23] 道人走遍諸方。畢竟為箇甚麼。決欲究明死生。直須",
    "X71n1418_006:0502a24": "從前放下。便請拗折烏藤。試向&#x8657;堂靜坐。忽然豆爆",
    "X71n1418_006:0502b01": "寒&#x7070;。痛口不妨罵我。我既不識慚惶。一味如聾若啞。",
    "X71n1418_006:0502b02": "笑他昔日睦州。拶得雲門&#x811A;跛。",
    "X71n1418_006:0502b03": "贈詢藏主",
    "X71n1418_006:0502b04": "[0502b04] 老僧燕坐枯木床。心入無言妙三昧。山陰禪者來扣",
    "X71n1418_006:0502b05": "門。手展雲箋覓長偈。長偈欲書不盡書。鐵鞭擊碎摩",
    "X71n1418_006:0502b06": "尼珠。如來藏裏收不得。神光炯炯騰寒&#x8657;。驚起南山",
    "X71n1418_006:0502b07": "白額虎。木人拍板空中舞。東土西乾沒祖師。五五依",
    "X71n1418_006:0502b08": "然二十五。",
    "X71n1418_006:0502b09": "贈閑藏主",
    "X71n1418_006:0502b10": "[0502b10] 道人脊梁鐵作骨。拄杖橫拖眼如鶻。遍尋知識走叢",
    "X71n1418_006:0502b11": "林。開口欲吞三世佛。金鰲背上解翻身。笑指凌霄高",
    "X71n1418_006:0502b12": "突兀。搆得如來藏裏珠。等閑抹過蒼龍窟。",
    "X71n1418_006:0502b13": "道友二人。過予夜話。一友云。此事至難。不可",
    "X71n1418_006:0502b14": "得而擬議。一友云。此事至易。但自不能承當",
    "X71n1418_006:0502b15": "耳。因喻之以二首",
    "X71n1418_006:0502b16": "[0502b16] 難難萬種千般。纔擬議即顢頇。青天霹靂。平地波瀾。",
    "X71n1418_006:0502b17": "無說是真說。他觀非正觀。沉淪枉經巨劫。契悟祇在",
    "X71n1418_006:0502b18": "毫端。莫教坐&#x5374;含元殿。逢人只管覓長安。",
    "X71n1418_006:0502b19": "[0502b19] 易易多方一致。絕承當忘比喻。耀古騰今。經天緯地。",
    "X71n1418_006:0502b20": "知有亦無知。利他還自利。明明般若真乘。念念塵勞",
    "X71n1418_006:0502b21": "雜事。拔&#x5374;多年苦瓠根。釋迦不受然燈記。",
    "X71n1418_006:0502b22": "贈範藏主",
    "X71n1418_006:0502b23": "[0502b23] 藏裏摩尼人不識。護龍河上親收得。朅來托起歐峰",
    "X71n1418_006:0502b24": "前。一道神光射&#x8657;碧。置之濁水濁水清。山鬼見之魂",
    "X71n1418_006:0502c01": "膽驚。我欲為渠即奪&#x5374;。棄與昏衢為照明。仰山傾出",
    "X71n1418_006:0502c02": "一栲栳。狼籍叢林非小小。子今護惜是至寶。究竟何",
    "X71n1418_006:0502c03": "如放下好。呆菴所說無所憑。不妨&#x643A;取歸金陵。隨方",
    "X71n1418_006:0502c04": "應現色非色。老胡兩眼猶晶熒。",
    "X71n1418_006:0502c05": "送慧維那",
    "X71n1418_006:0502c06": "[0502c06] 翠巖接雲峰。克賓嗣興化。師資授受良非輕。千古叢",
    "X71n1418_006:0502c07": "林成話&#x6B1B;。道人欲繼先賢蹤。特披荊棘來相從。法戰",
    "X71n1418_006:0502c08": "不須論勝負。宗壇及第期心空。我今縛屋孤峰頂。心",
    "X71n1418_006:0502c09": "識多年似&#x7070;冷。懶將棒喝對人施。仰視青天白日靜。",
    "X71n1418_006:0502c10": "道人復作諸方遊。殷勤索我舉話頭。話頭舉起只這",
    "X71n1418_006:0502c11": "是。太平何用施戈矛。",
    "X71n1418_006:0502c12": "贈&#x51B2;藏主",
    "X71n1418_006:0502c13": "[0502c13] 歎息復歎息。向上之機誰辨的。曲彔據坐非不多。接",
    "X71n1418_006:0502c14": "響承&#x8657;亦何益。君不見虎丘只是隆知藏。特立宗壇",
    "X71n1418_006:0502c15": "名籍籍。&#x51B2;禪德&#x51B2;禪德。大方高蹈須勉力。煙霞老我",
    "X71n1418_006:0502c16": "寸心&#x7070;。要&#x89A9;叢林古顏色。",
    "X71n1418_006:0502c17": "琪藏主求",
    "X71n1418_006:0502c18": "[0502c18] 佛祖頂[寧*頁]機。超越諸限量。拶透通天關。所得方諦當。",
    "X71n1418_006:0502c19": "道人當壯年。立志能向上。拄杖挑&#x76CB;囊。東西遍參訪。",
    "X71n1418_006:0502c20": "再登凌霄峰。雅慕古人樣。操守尚精嚴。結交匪庸妄。",
    "X71n1418_006:0502c21": "往來不往來。是藏不是藏。觸目甚分明。開口翻成謗。",
    "X71n1418_006:0502c22": "莫聽杜阿師。密語相諂誑。到家審思量。別有奇特相。",
    "X71n1418_006:0502c23": "送恒藏主",
    "X71n1418_006:0502c24": "[0502c24] 把住玄關。不通水泄。向上一著。如何辨別。直饒辯似",
    "X71n1418_006:0503a01": "河傾機如電掣。到這裏也須卸甲倒戈。亡鋒結舌。說",
    "X71n1418_006:0503a02": "甚麼棒喝交馳敲唱合節。所以道金毛踞地奮全威。",
    "X71n1418_006:0503a03": "野干聞之皆腦裂。只如臨濟正法眼藏。因甚&#x5374;向瞎",
    "X71n1418_006:0503a04": "驢邊滅。雖然有主有賓。到底無示無說。恒禪恒禪知",
    "X71n1418_006:0503a05": "不知。昔何時也今何時。少林曲調天然別。黃金不鑄",
    "X71n1418_006:0503a06": "鍾子期。",
    "X71n1418_006:0503a07": "次韻送靈隱真藏主",
    "X71n1418_006:0503a08": "[0503a08] 毗盧正體堂堂露。古往今來沒差互。一毫端上洞根",
    "X71n1418_006:0503a09": "源。如日行空恰當午。因憶江西馬大師。聲光烜赫騰",
    "X71n1418_006:0503a10": "坤維。真正舉揚機自別。棒頭喝下看提持。伶俐衲僧。",
    "X71n1418_006:0503a11": "快須證據。不得無言。不得下語。掀翻藏教葛藤窠。千",
    "X71n1418_006:0503a12": "手大悲攔不住。草中驚起睡菸菟。咬殺南山白額虎。",
    "X71n1418_006:0503a13": "送達藏主",
    "X71n1418_006:0503a14": "[0503a14] 達磨未來已前。人人鼻孔撩天。天真之佛不昧。日用",
    "X71n1418_006:0503a15": "頭頭現前。逗到遊梁涉魏。未免骨露皮穿。神光錯禮",
    "X71n1418_006:0503a16": "三拜。從茲燄續芳聯。臨濟更無本據。&#x5374;將一喝流傳。",
    "X71n1418_006:0503a17": "誰知正法眼藏。滅向這瞎驢邊。老我口生白醭。何暇",
    "X71n1418_006:0503a18": "為人說禪。明日洞庭歸去。不妨順水行船。",
    "X71n1418_006:0503a19": "送宗藏主",
    "X71n1418_006:0503a20": "[0503a20] 宗門向上事。無傳亦無受。紙襖抄得來。未免揚家醜。",
    "X71n1418_006:0503a21": "老我五峰巔。為人懶開口。每遇入室徒。大棓劈脊摟。",
    "X71n1418_006:0503a22": "雖不別機宜。貴在脫窠臼。若是英靈兒。機先合知有。",
    "X71n1418_006:0503a23": "藏教五千餘。流布日已久。盡底為掀翻。不妨誇好手。",
    "X71n1418_006:0503a24": "勘破老雲門。一舉四十九。",
    "X71n1418_006:0503b01": "送智知客",
    "X71n1418_006:0503b02": "[0503b02] 智不到處。切忌道著。機先&#x685A;透祖師關。聖解凡情盡",
    "X71n1418_006:0503b03": "拈&#x5374;。豈不見大陽寺裏顯知客。笑倒傍觀韓大伯。猊",
    "X71n1418_006:0503b04": "床高據乳峰頭。千古聲名何烜赫。",
    "X71n1418_006:0503b05": "送澤藏主",
    "X71n1418_006:0503b06": "[0503b06] 澤廣藏山。理能伏豹。眾生永息攀緣。諸佛本無言教。",
    "X71n1418_006:0503b07": "趙州為婆子轉藏太殺顢頇。善慧對梁皇講經不妨",
    "X71n1418_006:0503b08": "賣峭。當知觸處逢源。切忌隨機失照。道人學脫空。一",
    "X71n1418_006:0503b09": "心求實&#x52B9;。訪我凌霄巔。踏著通天竅。烏藤倒握便翻",
    "X71n1418_006:0503b10": "身。方外悠悠恣高蹈。",
    "X71n1418_006:0503b11": "送琇藏主",
    "X71n1418_006:0503b12": "[0503b12] 透過龍門赤梢鯉。翻身藏海波濤起。拏雲攫霧勢未",
    "X71n1418_006:0503b13": "休。終不淹他虀甕裏。老僧靜處薩婆訶。終朝兩眼懸",
    "X71n1418_006:0503b14": "松蘿。秋入叢林正枯稿。疇能沾沃傾天河。魚龍變化",
    "X71n1418_006:0503b15": "固莫測。上人此行宜勉力。百丈重參馬大師。曾聞一",
    "X71n1418_006:0503b16": "喝聾三日。",
    "X71n1418_006:0503b17": "送念藏主",
    "X71n1418_006:0503b18": "[0503b18] 真誠學道人。脊梁硬如鐵。正念常現前。玄關俱洞徹。",
    "X71n1418_006:0503b19": "拈起犀牛扇。清風撼寥泬。拓開無盡藏。驪珠耀明月。",
    "X71n1418_006:0503b20": "掉頭歸去來。不墮他途轍。出林獅子兒。奮迅天然別。",
    "X71n1418_006:0503b21": "送如侍者",
    "X71n1418_006:0503b22": "[0503b22] 如來頓教門。一超能直入。截斷知見根。脫去情塵執。",
    "X71n1418_006:0503b23": "啐啄在當機。何啻劈箭急。曾不假思惟。誰云涉階級。",
    "X71n1418_006:0503b24": "百丈參馬師。側侍繩床立。掛拂驀遭呵。掩耳終莫及。",
    "X71n1418_006:0503c01": "點鐵作精金。靈丹只一粒。",
    "X71n1418_006:0503c02": "送塤侍者",
    "X71n1418_006:0503c03": "[0503c03] 馬祖陞堂。百丈捲席。大用全彰。神機罔測。如磁引針。",
    "X71n1418_006:0503c04": "似鏃破的。父子傳持。本無妙密。眷爾塤禪。來入吾室。",
    "X71n1418_006:0503c05": "跳出葛藤。撞著鐵壁。熱喝真拳。雷轟電激。擬心即乖。",
    "X71n1418_006:0503c06": "開口即失。裂破古今。不妨奇特。倒捋虎鬚。唯白拈賊。",
    "X71n1418_006:0503c07": "送昋侍者",
    "X71n1418_006:0503c08": "[0503c08] 鳥窠吹布毛。侍者便悟去。機投輥芥針。徒誇箭鋒拄。",
    "X71n1418_006:0503c09": "日出天宇高。雲收山嶽露。明明絕覆藏。了了無回互。",
    "X71n1418_006:0503c10": "拶透上頭關。踏著來時路。四七與二三。密意不相付。",
    "X71n1418_006:0503c11": "送樹藏主",
    "X71n1418_006:0503c12": "[0503c12] 最初機末後句。未開口時知落處。鳥窠拈起布毛吹。",
    "X71n1418_006:0503c13": "會通侍者便悟去。如來教祖師禪。了無密意堪流傳。",
    "X71n1418_006:0503c14": "日用現行明歷歷。靈光洞徹威音前。一大藏教對一",
    "X71n1418_006:0503c15": "說。明眼衲僧難辨別。南海波斯笑展眉。金剛腦後三",
    "X71n1418_006:0503c16": "斤鐵。",
    "X71n1418_006:0503c17": "送瀚藏主",
    "X71n1418_006:0503c18": "[0503c18] 侍者參得禪。千了與百當。翻身更那邊。拶透如來藏。",
    "X71n1418_006:0503c19": "就中探出摩尼珠。靈光烜赫騰十&#x8657;。是聖是凡難近",
    "X71n1418_006:0503c20": "傍。爍迦羅眼那能窺。老僧一見即奪&#x5374;。特地從頭問",
    "X71n1418_006:0503c21": "渠索。無事相將草裏行。笑倒東村王大伯。噫噓嘻無",
    "X71n1418_006:0503c22": "人知。橫拈鐵笛順風吹。十影神駒立海涯。九苞祥鳳",
    "X71n1418_006:0503c23": "凌空飛。",
    "X71n1418_006:0503c24": "送蓀藏主",
    "X71n1418_006:0504a01": "[0504a01] 參到無參。學到無學。無師之智忽現前。聖解凡情盡",
    "X71n1418_006:0504a02": "拈&#x5374;。一大藏教。是箇切&#x811A;。東山解道&#x9262;囉娘。梵語唐",
    "X71n1418_006:0504a03": "言該不著。道人近自雲峰來。探玄有志非凡才。截斷",
    "X71n1418_006:0504a04": "從前知見網。龍門一躍生風雷。兔角拄杖活鱍鱍。卓",
    "X71n1418_006:0504a05": "向&#x8657;空任拈掇。休誇臨濟小廝兒。黃檗虎鬚曾倒捋。",
    "X71n1418_006:0504a06": "送啟藏主",
    "X71n1418_006:0504a07": "[0504a07] 大啟重關延巨敵。等閑捉住白拈賊。三玄戈甲謾施",
    "X71n1418_006:0504a08": "呈。齧鏃當機須辨的。堪笑文遠與趙州。爭鋒唇舌無",
    "X71n1418_006:0504a09": "來繇。只圖&#x9B2C;劣不&#x9B2C;勝。豈知父子成冤讎。何如深入",
    "X71n1418_006:0504a10": "毗盧藏。是聖是凡難近傍。把住乾坤正令行。傑出古",
    "X71n1418_006:0504a11": "今真榜樣。有時縱奪奮全威。哮吼一聲獅子兒。金剛",
    "X71n1418_006:0504a12": "出匣光燄燄。爍迦羅眼那能窺。",
    "X71n1418_006:0504a13": "送謙首座回受經",
    "X71n1418_006:0504a14": "[0504a14] 八紘雲淨秋氣高。風生桂岫天香飄。堂中上座定初",
    "X71n1418_006:0504a15": "起。卷衣欲渡龍江潮。再四留之不肯住。鐵錫橫肩出",
    "X71n1418_006:0504a16": "門去。他日重來捋虎鬚。啐啄當機箭鋒拄。少林一曲",
    "X71n1418_006:0504a17": "聽者難。無絃之琴誰復彈。老我凌霄倚庭樹。摩挲兩",
    "X71n1418_006:0504a18": "眼看鵬摶。",
    "X71n1418_006:0504a19": "歌",
    "X71n1418_006:0504a20": "臥雲軒。為前水西大機禪師作",
    "X71n1418_006:0504a21": "[0504a21] 臥雲軒中人。塵事不相到。心與雲俱閑。看雲聊寄傲。",
    "X71n1418_006:0504a22": "雲之從龍自可期。達人應世當有時。&#x5EFC;知舒卷本無",
    "X71n1418_006:0504a23": "跡。六合茫茫隨所適。殷勤為告臥雲人。雲中有路須",
    "X71n1418_006:0504a24": "致身。大地蒼生望霖雨。胡為久臥南湖&#x6FF5;。",
    "X71n1418_006:0504b01": "空外歌(并序)",
    "X71n1418_006:0504b02": "[0504b02] 東林實藏主。字空外。求余作偈以證其說。因謂之",
    "X71n1418_006:0504b03": "曰。空無內外。內外性空。性空亦空。畢竟空中無名",
    "X71n1418_006:0504b04": "字相。離言說相。汝之立名。大似夾截&#x8657;空。我更說",
    "X71n1418_006:0504b05": "偈。何異彩&#x7575;&#x8657;空耶。實曰。我立空名。師說空偈。以",
    "X71n1418_006:0504b06": "空納空。不亦可乎。余不意廬山界有此脫空漢。於",
    "X71n1418_006:0504b07": "是。擊禪板為之歌曰。",
    "X71n1418_006:0504b08": "[0504b08] 真性等&#x8657;空。廓徹無內外。不即亦不離。非向亦非背。",
    "X71n1418_006:0504b09": "若人一念能融通。頭頭物物明真宗。十方蕩蕩沒邊",
    "X71n1418_006:0504b10": "表。古往今來體用同。同不同異不異。空外之說無實",
    "X71n1418_006:0504b11": "義。一機抹過威音前。舜若多神&#x811A;踏地。有時空外來。",
    "X71n1418_006:0504b12": "頭峭五嶽高崔嵬。重重無盡華藏界。一一從頭都拓",
    "X71n1418_006:0504b13": "開。有時空外去。千手大悲攔不住。翻身踢倒七金山。",
    "X71n1418_006:0504b14": "剎剎塵塵是歸路。阿呵呵還會麼。當陽唱起脫空歌。",
    "X71n1418_006:0504b15": "快活誰能奈我何。溪上石人相耳語。無毛鐵鷂過新",
    "X71n1418_006:0504b16": "羅。",
    "X71n1418_006:0504b17": "大用歌",
    "X71n1418_006:0504b18": "[0504b18] 選佛得甲科。今古誰能敵。大用常現前。何須存軌則。",
    "X71n1418_006:0504b19": "驪龍頷下抉明珠。赤手曾編猛虎鬚。&#x8657;空背上翻筋",
    "X71n1418_006:0504b20": "斗。藕絲竅裏同安居。機先捉住白拈賊。正按旁提人",
    "X71n1418_006:0504b21": "不識。眉間掛&#x5292;真自奇。透過金圈吞栗棘。看他天生",
    "X71n1418_006:0504b22": "意氣脫體風流。直上非非想處。輥出須彌作&#x7D89;毬。驀",
    "X71n1418_006:0504b23": "過他方阿僧祇世界。轉身接向&#x811A;跟頭。阿呵呵好不",
    "X71n1418_006:0504b24": "好。南北東西何處討。一毫端上識根源。是聖是凡都",
    "X71n1418_006:0504c01": "靠倒。比來逢大用。索我大用歌。自慚才力小。奈爾大",
    "X71n1418_006:0504c02": "用何。試將一滴曹溪水。漲起西江浩渺之洪波。波光",
    "X71n1418_006:0504c03": "冷浸琉璃碧。沃日滔天深莫測。信口吸教徹底乾。灼",
    "X71n1418_006:0504c04": "然不費纖毫力。報君知休驚疑。衲僧向上更有提持。",
    "X71n1418_006:0504c05": "明投暗合兮全收。全放左轉右旋兮不即不離。大方",
    "X71n1418_006:0504c06": "內外皆充塞。妙用縱橫無盡時。",
    "X71n1418_006:0504c07": "呆菴歌(并序)",
    "X71n1418_006:0504c08": "[0504c08] 余以癡鈍自守。隨所住處。扁曰呆菴。客有譏曰。世",
    "X71n1418_006:0504c09": "人以機巧相尚。其來久矣。子欲全其呆而矯諸。不",
    "X71n1418_006:0504c10": "亦迂乎。余因謝其客曰。靈利漢有此分別爾。客既",
    "X71n1418_006:0504c11": "去。於是。作呆菴歌一首。以寫呆意。覽者。勿以工拙",
    "X71n1418_006:0504c12": "論之可也。",
    "X71n1418_006:0504c13": "[0504c13] 我此呆菴呆道人。不識世間秋與春。兀兀癡癡只麼",
    "X71n1418_006:0504c14": "過。無榮無辱無&#x758E;親。或把精金和土賣。或收燕石藏",
    "X71n1418_006:0504c15": "為珍。笑倒傍觀靈利漢。讚亦不喜罵不嗔。有問呆菴",
    "X71n1418_006:0504c16": "何所作。閑看葫蘆懸壁角。當陽拈起鈍鐵鍬。擬向&#x8657;",
    "X71n1418_006:0504c17": "空去穿鑿。門戶長年八字開。屋裏從來空索索。多被",
    "X71n1418_006:0504c18": "時流驀面欺。一生莽鹵都不覺。可怪呆人百不能。對",
    "X71n1418_006:0504c19": "人呆話還可憎。剛道夜深芻犬吠。大洋海底人挑燈。",
    "X71n1418_006:0504c20": "更有一般呆伎倆。兩耳卓朔頭鬅鬙。任你客僧逞機",
    "X71n1418_006:0504c21": "巧。東呼西喚渠不應。",
    "X71n1418_006:0504c22": "無言歌(并序)",
    "X71n1418_006:0504c23": "[0504c23] 無言粵藏主。以其號求作歌。余屢不答。而請益堅。",
    "X71n1418_006:0504c24": "乃謂之曰。余作是歌久矣。汝自不聞耳。&#x7CA4;云。師既",
    "X71n1418_006:0505a01": "無言而言。亦當言所無言。豈復有所分別耶。余為",
    "X71n1418_006:0505a02": "一笑。而援筆書偈。以塞其請。",
    "X71n1418_006:0505a03": "[0505a03] 無言上人求我歌。我正無言樂禪寂。兀然不答坐堆",
    "X71n1418_006:0505a04": "堆。兩眼倀倀掛空壁。上人良久乃出門。此事分明誰",
    "X71n1418_006:0505a05": "與論。日輪杲杲初卓午。松風颼颼聲滿軒。維摩示疾",
    "X71n1418_006:0505a06": "毗耶離。只應惹得文殊至。到了何曾措一詞。不二門",
    "X71n1418_006:0505a07": "開洞天地。汝今無聞我無說。覿面當機還直截。無位",
    "X71n1418_006:0505a08": "真人笑臉開。憍梵&#x76CB;提驚吐舌。",
    "X71n1418_006:0505a09": "雲海歌。為慈藏主作",
    "X71n1418_006:0505a10": "[0505a10] 慈雲蔭覆廣無邊。覺海圓澄深莫測。都來只在一毫",
    "X71n1418_006:0505a11": "頭。拋向面前人不識。從他布影遍十方。恒洒甘露甦",
    "X71n1418_006:0505a12": "焦枯。含攝三千大千界。湧出百億須彌盧。諦觀雲海",
    "X71n1418_006:0505a13": "徹源委。往古來今絕倫比。盡底掀翻驗作家。眨上眉",
    "X71n1418_006:0505a14": "毛隔千里。上人索我雲海歌。我歌雲海可奈何。未開",
    "X71n1418_006:0505a15": "口時聲浩浩。龍門鼓起滔天波。",
    "X71n1418_006:0505a16": "荊石歌",
    "X71n1418_006:0505a17": "[0505a17] 荊山有石徒落落。何人知是無瑕璞。卞和一見喜且",
    "X71n1418_006:0505a18": "驚。持獻金門試雕琢。楚國良工希復希。可憐抱石荊",
    "X71n1418_006:0505a19": "山歸。一朝剖決遇明主。天生至寶真絕奇。近聞荊山",
    "X71n1418_006:0505a20": "尚多石。於中豈有連城璧。牧童棄置同瓦礫。時無卞",
    "X71n1418_006:0505a21": "氏誰能識。舉世學道人。各懷無價珍。宗匠久不作。未",
    "X71n1418_006:0505a22": "免成埋塵。塵埋不埋何得失。利物應機終有日。願言",
    "X71n1418_006:0505a23": "此去善護持。休向中途生退屈。道人索我荊石歌。載",
    "X71n1418_006:0505a24": "歌載歎可奈何。荊石懷歸莫輕售。世間自古讒言多。",
    "X71n1418_006:0505b01": "禪悅吟",
    "X71n1418_006:0505b02": "[0505b02] 我吟禪悅誰證據。自有知音知樂處。袈裟輕卷出塵",
    "X71n1418_006:0505b03": "來。楖[木*栗]高擔入山去。青松下碧巖前。閑看浮雲橫曉",
    "X71n1418_006:0505b04": "天。日輪初升照絕頂。大地須臾俱洞然。石門菴荒草",
    "X71n1418_006:0505b05": "路。要行即行住即住。有時兀坐破柴床。困則和衣伸",
    "X71n1418_006:0505b06": "&#x811A;睡。貧道人沒&#x758E;親。頭頭應用皆天真。山鳥銜花忽",
    "X71n1418_006:0505b07": "相過。定回不覺人間春。諸境空萬緣絕。薝蔔吹香滿",
    "X71n1418_006:0505b08": "寥泬。楞伽讀罷默無言。舉頭遙望天邊月。秋葉落秋",
    "X71n1418_006:0505b09": "風&#x51C9;。小溪流水聲自長。薄暮驚逢採樵客。擬尋歸路",
    "X71n1418_006:0505b10": "何徬徨。獨噓嘻常慶快。截斷千妖并百怪。窮冬積雪",
    "X71n1418_006:0505b11": "遍山林。絕勝普賢銀世界。描不就&#x7575;不成。悟得無生",
    "X71n1418_006:0505b12": "無不生。一&#x9262;持來香積飯。淨名不出毗耶城。禪悅吟",
    "X71n1418_006:0505b13": "吟不徹。本色衲僧機用別。全放全收正此時。寄語通",
    "X71n1418_006:0505b14": "人好甄別。"
}