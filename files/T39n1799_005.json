{
    "T39n1799_005:0891a02": "首楞嚴義疏注經卷第五(之一)",
    "T39n1799_005:0891a04": "長水沙門子璿集",
    "T39n1799_005:0891a05": "二解結同體疑二。一阿難伸請二。一述已",
    "T39n1799_005:0891a06": "猶迷。",
    "T39n1799_005:0891a07": "阿難白佛言。世尊。如來雖說第二義門。今觀",
    "T39n1799_005:0891a08": "世間解結之人。若不知其所結之元。我信是",
    "T39n1799_005:0891a09": "人終不能解　前疑因果同異。今疑根塵結",
    "T39n1799_005:0891a10": "解。故云第二義門。然根起之由前雖廣示。而",
    "T39n1799_005:0891a11": "不的指何處為結。結解之義尚未辨明。欲期",
    "T39n1799_005:0891a12": "指陳皎然可識。故引前文佛所舉喻。以況己",
    "T39n1799_005:0891a13": "迷也。",
    "T39n1799_005:0891a14": "世尊。我及會中有學聲聞亦復如是。從無始",
    "T39n1799_005:0891a15": "際。與諸無明俱滅俱生。雖得如是多聞善根",
    "T39n1799_005:0891a16": "名為出家。猶隔日瘧　諸無明者。謂全界無",
    "T39n1799_005:0891a17": "明也。總攝一切二障見思。故名為諸。始自迷",
    "T39n1799_005:0891a18": "真。隨逐有情生滅不離。故上文云。和合妄生",
    "T39n1799_005:0891a19": "和合妄死。故云俱滅俱生也。初果有學雖未",
    "T39n1799_005:0891a20": "斷思。已名破煩惱障得人空證。而全未破所",
    "T39n1799_005:0891a21": "知障。法執猶存。故云猶隔日瘧　二請示結",
    "T39n1799_005:0891a22": "解。",
    "T39n1799_005:0891a23": "唯願大慈。哀慜淪溺。今日身心云何是結。",
    "T39n1799_005:0891a24": "從何名解。亦令未來苦難眾生得免輪迴不",
    "T39n1799_005:0891a25": "落三有。作是語已。普及大眾。五體投地。雨淚",
    "T39n1799_005:0891a26": "翹誠。佇佛如來無上開示　無始生死。不能",
    "T39n1799_005:0891a27": "超越。蓋由結縛。今待解除無礙無繫。不以懇",
    "T39n1799_005:0891a28": "至莫由開曉。故雨淚求示也　二如來廣演",
    "T39n1799_005:0891a29": "五。一世尊摩頂。",
    "T39n1799_005:0891b01": "爾時世尊。憐慜阿難及諸會中諸有學者。亦",
    "T39n1799_005:0891b02": "為未來一切眾生。為出世因。作將來眼。以閻",
    "T39n1799_005:0891b03": "浮檀紫金光手。摩阿難頂　頂是諸根之總。",
    "T39n1799_005:0891b04": "手為解結之要。摩而警動將有解期。拊而安",
    "T39n1799_005:0891b05": "慰令知深旨　二諸佛放光。",
    "T39n1799_005:0891b06": "即時十方普佛世界六種震動。微塵如來住",
    "T39n1799_005:0891b07": "世界者。各有寶光從其頂出。其光同時。於彼",
    "T39n1799_005:0891b08": "世界來祇陀林灌如來頂。是諸大眾得未曾",
    "T39n1799_005:0891b09": "有　無明住地為六情根。震動不安。因茲解",
    "T39n1799_005:0891b10": "結。諸佛流光灌一佛頂。以表一多無礙自他",
    "T39n1799_005:0891b11": "平等。下文諸佛標示。此佛釋成。同說同證更",
    "T39n1799_005:0891b12": "無異路。問此經從前至此。四度放光。獨有今",
    "T39n1799_005:0891b13": "文諸佛同放。仍又同說。斯何特異乎。答初為",
    "T39n1799_005:0891b14": "說教破邪。次為揀妄顯理。次為定見生智。今",
    "T39n1799_005:0891b15": "為入觀成行。前三依教發解。未能除障。今文",
    "T39n1799_005:0891b16": "觀成破惑。正動無明入法界理。故諸佛放光。",
    "T39n1799_005:0891b17": "同示解結體無二源。故知。說教破邪。顯真揀",
    "T39n1799_005:0891b18": "妄。立信成解。皆為今日成行取證。非聊爾事。",
    "T39n1799_005:0891b19": "故與前文異耳　三同說結根。",
    "T39n1799_005:0891b20": "於是阿難及諸大眾。俱聞十方微塵如來異",
    "T39n1799_005:0891b21": "口同音告阿難言。善哉阿難。汝欲識知俱生",
    "T39n1799_005:0891b22": "無明使汝輪轉生死結根。唯汝六根。更無他",
    "T39n1799_005:0891b23": "物。汝復欲知無上菩提令汝速證安樂解脫",
    "T39n1799_005:0891b24": "寂靜妙常。亦汝六根。更非他物　覺明初起",
    "T39n1799_005:0891b25": "能所妄生。湛性既分六根成異。根塵偶對業",
    "T39n1799_005:0891b26": "性即生。輪轉無窮。生死長縛。斯六根為生死",
    "T39n1799_005:0891b27": "結縛之源也。一念無念能所都亡。根塵識心",
    "T39n1799_005:0891b28": "應時消落。無真可得。無妄可除。覺性圓明法",
    "T39n1799_005:0891b29": "眼清淨。斯六根為自在解脫安樂妙常之源",
    "T39n1799_005:0891c01": "也。其猶氷水由氣之動移相雖變異濕性常",
    "T39n1799_005:0891c02": "一。結解同貫亦復爾也　四阿難再請。",
    "T39n1799_005:0891c03": "阿難雖聞如是法音。心猶未明。稽首白佛。云",
    "T39n1799_005:0891c04": "何令我生死輪迴安樂妙常。同是六根。更非",
    "T39n1799_005:0891c05": "他物　染淨根本唯此六根。更無別法。於此",
    "T39n1799_005:0891c06": "起見生死輪迴。於此忘情涅槃常樂。法執未",
    "T39n1799_005:0891c07": "破。孰能洞明。故再咨詢欲期開示　五佛為",
    "T39n1799_005:0891c08": "釋通二。一長行二。一雙標。",
    "T39n1799_005:0891c09": "佛告阿難。根塵同源。縛脫無二。識性虛妄猶",
    "T39n1799_005:0891c10": "如空華　根境識三無別體性。唯一真覺。故",
    "T39n1799_005:0891c11": "曰同源。執見不亡。妄生取著。強分染淨橫計",
    "T39n1799_005:0891c12": "身心。從始洎終念念生滅。故云為縛。了相無",
    "T39n1799_005:0891c13": "相。分別不生。能所寂然念想虛。盡一法無取。",
    "T39n1799_005:0891c14": "一真體現。心與虛空等無差別。故名為脫。識",
    "T39n1799_005:0891c15": "性虛妄猶如空華者。與上根塵綺互相影。上",
    "T39n1799_005:0891c16": "言根塵。影此識性。今言識性。影前根塵。故三",
    "T39n1799_005:0891c17": "同源。亦同虛妄。故前文云。見與見緣并所想",
    "T39n1799_005:0891c18": "相如虛空華。即此識性虛妄也。又云。此見及",
    "T39n1799_005:0891c19": "緣元是菩提妙淨明體。即此根塵同源也",
    "T39n1799_005:0891c20": "　二雙釋二。一總顯無性。",
    "T39n1799_005:0891c21": "阿難。由塵發知。因根有相。相見無性同於交",
    "T39n1799_005:0891c22": "蘆　攬塵成根。對根有相。根境立矣。妄識生",
    "T39n1799_005:0891c23": "焉。妄識能變根境二法。故根境識互相假藉。",
    "T39n1799_005:0891c24": "一一體空。一一成立。故若交蘆　二別明縛",
    "T39n1799_005:0891c25": "脫。",
    "T39n1799_005:0891c26": "是故汝今知見立知。即無明本。知見無見。斯",
    "T39n1799_005:0891c27": "即涅槃無漏真淨。云何是中更容他物　由",
    "T39n1799_005:0891c28": "阿難再問云何令我生死輪迴安樂妙常同是",
    "T39n1799_005:0891c29": "六根更非他物。故佛先示根境識三唯一虛",
    "T39n1799_005:0892a01": "妄同一性源。迷縛解脫誠非異轍。由此別示",
    "T39n1799_005:0892a02": "結答。令無所疑。因解成觀。妙果可冀。言知",
    "T39n1799_005:0892a03": "是者。略舉六根之二也。立知者。又略見字。",
    "T39n1799_005:0892a04": "影在次文。意謂。若於六根三事。不了性無立",
    "T39n1799_005:0892a05": "為實有起遍計執。惑業由生自取輪迴抂入",
    "T39n1799_005:0892a06": "諸趣。斯則六根是無明生死結縛之本。苟或",
    "T39n1799_005:0892a07": "於此體真達妄執取不生。妄知見覺泯然虛",
    "T39n1799_005:0892a08": "寂。唯一圓成清淨寶覺。斯則六根。是菩提涅",
    "T39n1799_005:0892a09": "槃元清淨體。更欲何物說為異因。故般若云。",
    "T39n1799_005:0892a10": "若見諸相非相即見如來。上云。此見及緣元",
    "T39n1799_005:0892a11": "是菩提妙淨明體。此則正破無明法執。成就",
    "T39n1799_005:0892a12": "圓通觀門也　二偈頌二。初標舉。",
    "T39n1799_005:0892a13": "爾時世尊。欲重宣此義。而說偈言　汎論偈",
    "T39n1799_005:0892a14": "頌。總有四種。一阿耨窣覩婆頌。不問長行并",
    "T39n1799_005:0892a15": "偈。但數字滿三十二。即為一偈。二名伽陀。此",
    "T39n1799_005:0892a16": "云諷頌。或名直頌。謂以偈說法。非頌長行。三",
    "T39n1799_005:0892a17": "名祇夜。此云應頌。四名蘊陀南。此云集施頌。",
    "T39n1799_005:0892a18": "謂以少言。攝集多義。施他誦持故。為何意故",
    "T39n1799_005:0892a19": "經多立頌。略有八義。一少字攝多義故。二讚",
    "T39n1799_005:0892a20": "嘆者多以偈頌故。三為鈍根重說故。四為後",
    "T39n1799_005:0892a21": "來之徒故。五隨意樂故。六易受持故。七增明",
    "T39n1799_005:0892a22": "前說故。八長行未說故。今此經內。於前四中",
    "T39n1799_005:0892a23": "二三所攝。八意之內正唯三七。兼二五八。然",
    "T39n1799_005:0892a24": "又長行偈頌相望有五對之例。謂有無。廣略",
    "T39n1799_005:0892a25": "離合。先後。隱顯。至文詳而知之。此頌九行。",
    "T39n1799_005:0892a26": "應頌諷頌。間雜相糅。連環起復。展轉相生。大",
    "T39n1799_005:0892a27": "意破無明法執。令觀門明淨修行證入一真",
    "T39n1799_005:0892a28": "法界也　二正頌六。初二頌標宗破執二。一",
    "T39n1799_005:0892a29": "比量正破。",
    "T39n1799_005:0892b01": "真性有為空。緣生故如幻。無為無起滅。不實",
    "T39n1799_005:0892b02": "如空華　此文正破無明法執。執為無為有",
    "T39n1799_005:0892b03": "實體者。皆迷真性。一真法界本非對待。故此",
    "T39n1799_005:0892b04": "雙破。即是解結之所因也。此中四句。前二句",
    "T39n1799_005:0892b05": "破有為。後二句破無為。此二不立。方顯法界",
    "T39n1799_005:0892b06": "一相義耳。言真性有為空者。真性之言正是",
    "T39n1799_005:0892b07": "標宗揀法。通下第二量轉。謂一真中道第一",
    "T39n1799_005:0892b08": "義諦也。應立量云。真性有為元空不有。從緣",
    "T39n1799_005:0892b09": "生故。猶如幻事。真性無為本來不實。無起滅",
    "T39n1799_005:0892b10": "故。猶如空華。由此二量三支無闕標揀分明",
    "T39n1799_005:0892b11": "無諸過非。掌珍論中取為善立。第二量中。先",
    "T39n1799_005:0892b12": "因後宗。譯人語便。亦無所失。此義所顯。一真",
    "T39n1799_005:0892b13": "平等無諸對待。真妄染淨生死涅槃凡夫諸",
    "T39n1799_005:0892b14": "佛。皆如空華亂起亂滅。故下文云。一切世界",
    "T39n1799_005:0892b15": "山河大地生死涅槃。皆即狂勞顛倒華相。故",
    "T39n1799_005:0892b16": "中論云。若法為待成。是法還成待。今則無因",
    "T39n1799_005:0892b17": "待。亦無所成法。斯顯第一義中離一切相言",
    "T39n1799_005:0892b18": "語道斷心行處滅。無明法執於斯盡矣　二",
    "T39n1799_005:0892b19": "顯過況破。",
    "T39n1799_005:0892b20": "言妄顯諸真。妄真同二妄。猶非真非真。云何",
    "T39n1799_005:0892b21": "見所見　初二句重顯前過。有為無為是對",
    "T39n1799_005:0892b22": "待故。亦是破執真性是有還同虛妄。惑者議",
    "T39n1799_005:0892b23": "云。真性之中雖亡有為無為。而此真性應有",
    "T39n1799_005:0892b24": "所得。是佛所證離諸偽妄。故名曰真。是諸法",
    "T39n1799_005:0892b25": "性畢竟應有。故此破云。若言離妄所顯有真",
    "T39n1799_005:0892b26": "性者。還同妄法俱為妄也。以是遍計所緣境",
    "T39n1799_005:0892b27": "故。離妄之真還因妄顯。如前文云。菩提心生",
    "T39n1799_005:0892b28": "生滅心滅。此亦生滅。起信亦云。言真如者亦",
    "T39n1799_005:0892b29": "無有相。謂言說之極因言遣言。此真如體無",
    "T39n1799_005:0892c01": "有可遣。以一切法悉皆真故。亦無可立。以一",
    "T39n1799_005:0892c02": "切法皆同如故。當知一切法不可說不可念。",
    "T39n1799_005:0892c03": "故名真如。應知若有真性為所得者皆為妄",
    "T39n1799_005:0892c04": "矣。故云妄真同二妄也。猶非下二句況破執",
    "T39n1799_005:0892c05": "妄。初句躡前所非。尚無真與不真。不真即妄",
    "T39n1799_005:0892c06": "也。次句正況。云何更存能見所見。根之與識",
    "T39n1799_005:0892c07": "俱名為見。所見即境也。斯則總破真妄二心。",
    "T39n1799_005:0892c08": "諸對待法皆無所有。方名顯淨法界一真平",
    "T39n1799_005:0892c09": "等。此上二頌。正是頌前根塵同源也。本源自",
    "T39n1799_005:0892c10": "性尚非真妄。豈得存乎根境識耶。故根境識",
    "T39n1799_005:0892c11": "同此一源　二兩頌結解同體。",
    "T39n1799_005:0892c12": "中間無實性。是故若交蘆　頌前根塵相發",
    "T39n1799_005:0892c13": "相見無性猶如交蘆。",
    "T39n1799_005:0892c14": "結解同所因。聖凡無二路　頌前縛脫無二",
    "T39n1799_005:0892c15": "也。六道凡夫。業惑所繫不得自在。故名為縛。",
    "T39n1799_005:0892c16": "三乘賢聖。斷惑證理不隨業繫。故名為解。此",
    "T39n1799_005:0892c17": "則皆由六根迷悟所致。更非別岐。故無二路。",
    "T39n1799_005:0892c18": "汝觀交中性。空有二俱非　交中無性。將何",
    "T39n1799_005:0892c19": "遣有而更存無。一性之中無對待故。肇公云。",
    "T39n1799_005:0892c20": "有既不有則無無矣。此則正顯根塵中道。亦",
    "T39n1799_005:0892c21": "是上根塵同源之義。",
    "T39n1799_005:0892c22": "迷晦即無明。發明便解脫　頌前知見立知",
    "T39n1799_005:0892c23": "等文也。迷根執境。不了性空妄取為有。即無",
    "T39n1799_005:0892c24": "明矣。了性無性真妄一如。根境識三不能為",
    "T39n1799_005:0892c25": "縛。故名解脫。斯則涅槃無漏真淨　三一頌",
    "T39n1799_005:0892c26": "生起下文。",
    "T39n1799_005:0892c27": "解結因次第。六解一亦亡　生起六解一亡",
    "T39n1799_005:0892c28": "疑也。因次第者。下文云。此根初解先得人空。",
    "T39n1799_005:0892c29": "空性圓明成法解脫。解脫法已俱空不生。是",
    "T39n1799_005:0893a01": "名菩薩從三摩地得無生忍。一亦亡者。下文",
    "T39n1799_005:0893a02": "云。今日如來若總解除。結若不生則無彼此。",
    "T39n1799_005:0893a03": "尚不名一。六云何成。",
    "T39n1799_005:0893a04": "根選擇圓通。入流成正覺　生起下文圓通",
    "T39n1799_005:0893a05": "修證也。即取觀音從耳根門入三摩地。文殊",
    "T39n1799_005:0893a06": "所選。堪與阿難及此界人入流正覺　四一",
    "T39n1799_005:0893a07": "頌無明習氣。",
    "T39n1799_005:0893a08": "陀那微細識。習氣成暴流　阿陀那云執持。",
    "T39n1799_005:0893a09": "即第八識。能執持種子起現行故。第八多名。",
    "T39n1799_005:0893a10": "此名最通。三位之中相續執持位也。無明熏",
    "T39n1799_005:0893a11": "習種子不斷。如暴流水流注不息。微細境界",
    "T39n1799_005:0893a12": "唯佛能知。故起信云。無明熏習所起識者。非",
    "T39n1799_005:0893a13": "凡夫能知。亦非二乘智慧所覺。謂依菩薩從",
    "T39n1799_005:0893a14": "初正信。發心觀察。若證法身。得少分知。乃至",
    "T39n1799_005:0893a15": "菩薩究竟地不能盡知。唯佛窮了。",
    "T39n1799_005:0893a16": "真非真恐迷。我常不開演　謂此識體。單真",
    "T39n1799_005:0893a17": "不立。獨妄不成。真妄和合方有所為。起信云。",
    "T39n1799_005:0893a18": "謂不生滅與生滅和合非一非異。名為阿梨",
    "T39n1799_005:0893a19": "耶識。若說即真。妄習如何得盡。凡夫外道起",
    "T39n1799_005:0893a20": "於常見執為真我。若說為妄。恐撥為斷滅。以",
    "T39n1799_005:0893a21": "真相不滅故。是故於小乘藏及大乘權教不",
    "T39n1799_005:0893a22": "說第八。深密經云。阿陀那識甚微細。一切種",
    "T39n1799_005:0893a23": "子成暴流。我於凡愚不開演。恐彼分別執為",
    "T39n1799_005:0893a24": "我。意顯前文根境識三六種結縛皆是此識",
    "T39n1799_005:0893a25": "熏習變生。執真執妄見有見空唯此識影。乃",
    "T39n1799_005:0893a26": "至十地菩薩所見佛身業識上見。若佛如來。",
    "T39n1799_005:0893a27": "已離業識。無自他相見。如起信說。此則正顯",
    "T39n1799_005:0893a28": "已離俱生無明耳　五一頌一句遣幻非幻。",
    "T39n1799_005:0893a29": "自心取自心。非幻成幻法　一切諸法唯識",
    "T39n1799_005:0893b01": "所變。故皆自心。前六不了。見從外來。取而分",
    "T39n1799_005:0893b02": "別。故起信云。三界虛偽唯心所作。離心即無",
    "T39n1799_005:0893b03": "六塵境界。以一切法皆從心起妄念而生。一",
    "T39n1799_005:0893b04": "切分別即分別自心。故云自心取自心也。若",
    "T39n1799_005:0893b05": "以妙性圓明離諸名相。本來無有世界眾生。",
    "T39n1799_005:0893b06": "故云非幻。而由見妄忽生覺明相現。四大分",
    "T39n1799_005:0893b07": "湛。根塵宛成。故云成幻法。而言幻者。以一一",
    "T39n1799_005:0893b08": "法皆無性故。",
    "T39n1799_005:0893b09": "不取無非幻。非幻尚不生。幻法云何立　分",
    "T39n1799_005:0893b10": "別不生前後際斷。真尚不辨。妄何所立。是",
    "T39n1799_005:0893b11": "故性真常中求於去來迷悟死生了無所得。",
    "T39n1799_005:0893b12": "斯則一相平等。迷悟都亡。生死涅槃猶如昨",
    "T39n1799_005:0893b13": "夢。故肇公云。夫不存無以觀法者。可謂見法",
    "T39n1799_005:0893b14": "實相矣　六一頌三句讚法令忻。",
    "T39n1799_005:0893b15": "是名妙蓮華　此平等性觀。能破無明開佛",
    "T39n1799_005:0893b16": "知見。此知見性。處妄常真在染不污。今得顯",
    "T39n1799_005:0893b17": "發如開敷出水。故以為喻。",
    "T39n1799_005:0893b18": "金剛王寶覺　無明堅牢最為難壞。一念能",
    "T39n1799_005:0893b19": "破。金剛定力。此定尊上更無能過。於法自在。",
    "T39n1799_005:0893b20": "是可寶重。如摩尼珠隨意生育。無上覺果。名",
    "T39n1799_005:0893b21": "王寶覺。",
    "T39n1799_005:0893b22": "如幻三摩提　此觀現前。了一切法皆如幻",
    "T39n1799_005:0893b23": "化。猶如明鏡現諸色像。一一色像體不可得。",
    "T39n1799_005:0893b24": "同一鏡明不即不離。三摩提云正受。不受諸",
    "T39n1799_005:0893b25": "受也。",
    "T39n1799_005:0893b26": "彈指超無學　此顯速疾能至大覺。故一念",
    "T39n1799_005:0893b27": "不生即名為佛。超過地位劫數之說。如前文",
    "T39n1799_005:0893b28": "云歇即菩提。圓覺亦云。離幻即覺亦無漸次。",
    "T39n1799_005:0893b29": "皆斯義也。然至覺時。亦無自果可為所得。故",
    "T39n1799_005:0893c01": "云超無學耳。亦是約遲速校量。故說為超。非",
    "T39n1799_005:0893c02": "是都越地位直至無上覺耳。",
    "T39n1799_005:0893c03": "此阿毘達磨。十方薄伽梵。一路涅槃門　阿",
    "T39n1799_005:0893c04": "毘達磨云無比法。即指此三昧也。亦云對",
    "T39n1799_005:0893c05": "法。即以大乘平等大慧。對向一真法界。體用",
    "T39n1799_005:0893c06": "顯現。理智一如。故名對法。薄伽梵具足六義。",
    "T39n1799_005:0893c07": "謂自在。熾盛。端嚴。名稱。吉祥。尊貴。十方諸",
    "T39n1799_005:0893c08": "佛取證菩提涅槃妙果。唯此一路。能通至彼。",
    "T39n1799_005:0893c09": "故名為門。由前請云要因門入。故此開示金",
    "T39n1799_005:0893c10": "剛三昧。為能入門也　三六解一亡疑二。一",
    "T39n1799_005:0893c11": "伸疑請決二。一敘慶所聞。",
    "T39n1799_005:0893c12": "於是。阿難及諸大眾。聞佛如來無上慈誨祇",
    "T39n1799_005:0893c13": "夜伽陀雜糅精瑩妙理清徹。心目開明。歎未",
    "T39n1799_005:0893c14": "曾有　能詮之文。諷應交間辭句妙淨。所詮",
    "T39n1799_005:0893c15": "之理。清明洞徹皎然可見。故使心開如目之",
    "T39n1799_005:0893c16": "鑒　二正陳疑意。",
    "T39n1799_005:0893c17": "阿難合掌頂禮白佛。我今聞佛無遮大悲性",
    "T39n1799_005:0893c18": "淨妙常真實法句。心猶未達六解一亡舒結",
    "T39n1799_005:0893c19": "倫次。唯垂大慈。再愍斯會及與將來。施以法",
    "T39n1799_005:0893c20": "音。洗滌洗垢　由前偈云解結因次第六解",
    "T39n1799_005:0893c21": "一亦亡。阿難疑意。前文既云。根塵同源。縛脫",
    "T39n1799_005:0893c22": "無二。迷晦即無明。發明便解脫。斯則結無前",
    "T39n1799_005:0893c23": "後。解亦不倫。六根若亡一覺應顯。云何復云",
    "T39n1799_005:0893c24": "解結因次六解一亡。故云心猶未明唯垂洗",
    "T39n1799_005:0893c25": "滌等　二舉事廣明三。一且明結之因起二。",
    "T39n1799_005:0893c26": "一舉事二。一問答結名二。一綰巾問結二。一",
    "T39n1799_005:0893c27": "結巾初問。",
    "T39n1799_005:0893c28": "即時如來。於師子座。整涅槃僧。斂僧伽梨。攬",
    "T39n1799_005:0893c29": "七寶几。引手於几。取劫波羅天所奉華巾。於",
    "T39n1799_005:0894a01": "大眾前綰成一結。示阿難言。此名何等。阿難",
    "T39n1799_005:0894a02": "大眾俱白佛言。此名為結　涅槃僧僧裏衣",
    "T39n1799_005:0894a03": "也。僧伽梨大衣也。劫波云時分。巾是彼天所",
    "T39n1799_005:0894a04": "奉獻故。未詳緣起　二再結再問。",
    "T39n1799_005:0894a05": "於是如來。綰疊華巾又成一結。重問阿難。此",
    "T39n1799_005:0894a06": "名何等。阿難大眾又白佛言。此亦名結。如是",
    "T39n1799_005:0894a07": "倫次綰疊華巾總成六結。一一結成。皆取手",
    "T39n1799_005:0894a08": "中所成之結持問阿難。此名何等。阿難大眾",
    "T39n1799_005:0894a09": "亦復如是次第詶佛。此名為結　如文　二",
    "T39n1799_005:0894a10": "約體問名。",
    "T39n1799_005:0894a11": "佛告阿難。我初綰巾。汝名為結。此疊華巾先",
    "T39n1799_005:0894a12": "實一條。第二第三云何汝曹復名為結。阿難",
    "T39n1799_005:0894a13": "白佛言。世尊。此寶疊華緝績成巾。雖本一體。",
    "T39n1799_005:0894a14": "如我思惟。如來一綰得一結名。若百綰成終",
    "T39n1799_005:0894a15": "名百結。何況此巾秖有六結。終不至七。亦不",
    "T39n1799_005:0894a16": "停五。云何如來秖許初時。第二第三不名為",
    "T39n1799_005:0894a17": "結　巾喻真性。結喻六根。逐綰而問。相由妄",
    "T39n1799_005:0894a18": "別。令知根本是一妄結生六。無同異中熾然",
    "T39n1799_005:0894a19": "成異。故一一綰皆名為結　二徵釋同異二。",
    "T39n1799_005:0894a20": "一問答。",
    "T39n1799_005:0894a21": "佛告阿難。此寶花巾。汝知此巾元止一條我",
    "T39n1799_005:0894a22": "六綰時名有六結。汝審觀察。巾體是同。因結",
    "T39n1799_005:0894a23": "有異。於意云何。初綰結成名為第一。如是乃",
    "T39n1799_005:0894a24": "至第六結生。吾今欲將第六結名成第一不。",
    "T39n1799_005:0894a25": "不也世尊。六結若存。斯第六名終非第一。縱",
    "T39n1799_005:0894a26": "我歷生盡其明辨。如何令是六結亂名　體",
    "T39n1799_005:0894a27": "雖元一。妄結成六。既已成根。六種名相隨心",
    "T39n1799_005:0894a28": "計執不可移易。故云不可亂名　二印成。",
    "T39n1799_005:0894a29": "佛言。如是。六結不同。循顧本因一巾所造。令",
    "T39n1799_005:0894b01": "其雜亂終不得成　如文　二合顯。",
    "T39n1799_005:0894b02": "則汝六根亦復如是。畢竟同中生畢竟異",
    "T39n1799_005:0894b03": "　迷心執境。無異成異。故下文云。元依一精明",
    "T39n1799_005:0894b04": "分成六和合。即斯義也　二正示六解一亡",
    "T39n1799_005:0894b05": "二。一就事問答。",
    "T39n1799_005:0894b06": "佛告阿難。汝必嫌此六結不成。願樂一成。復",
    "T39n1799_005:0894b07": "云何得。阿難言。此結若存。是非鋒起。於中自",
    "T39n1799_005:0894b08": "生此結非彼彼結非此。如來今日若總解除。",
    "T39n1799_005:0894b09": "結若不生則無彼此。尚不名一。六云何成",
    "T39n1799_005:0894b10": "　此中譯家緝綴不足。應云欲得不成願樂一",
    "T39n1799_005:0894b11": "成復云何得。佛意云。汝意嫌此六根妄隔。樂",
    "T39n1799_005:0894b12": "成一體。有何方便而得成一。答意。若解此六",
    "T39n1799_005:0894b13": "亦不成一。以一對六而立。六若不生則無所",
    "T39n1799_005:0894b14": "對。故無一義　二貼喻釋成。",
    "T39n1799_005:0894b15": "佛言。六解一亡亦復如是。由汝無始心性狂",
    "T39n1799_005:0894b16": "亂。知見妄發。發妄不息勞見發塵。如勞目",
    "T39n1799_005:0894b17": "睛。則有狂華。於湛精明。無因亂起一切世",
    "T39n1799_005:0894b18": "間山河大地。生死涅槃皆即狂勞顛倒華相",
    "T39n1799_005:0894b19": "　心性發狂。見聞妄隔。根境識三一時俱",
    "T39n1799_005:0894b20": "現。生死為六。涅槃名一。由對待成。本無所",
    "T39n1799_005:0894b21": "有。故如狂勞虛妄華相。三種世間故名一切",
    "T39n1799_005:0894b22": "佛界生界一切境界俱不離此。以是分別妄",
    "T39n1799_005:0894b23": "念起故。離心即無六塵境故。",
    "T39n1799_005:0894b24": "三却辨解結次第二。一示解因三。一揀非顯",
    "T39n1799_005:0894b25": "是二。一二邊俱非。",
    "T39n1799_005:0894b26": "阿難言。此勞同結。云何解除。如來以手將所",
    "T39n1799_005:0894b27": "結巾偏掣其左。問阿難言。如是解不。不也世",
    "T39n1799_005:0894b28": "尊。旋復以手偏牽右邊。又問阿難。如是解不。",
    "T39n1799_005:0894b29": "不也世尊　若執此根有實體者。即墮常見。",
    "T39n1799_005:0894c01": "若謂都無。成惡取空。諸佛不化。寧起有見如",
    "T39n1799_005:0894c02": "須彌山。不起空見如芥子許。以墮斷故。既左",
    "T39n1799_005:0894c03": "偏有相。右墮空門。空有二邊俱不見性。無明",
    "T39n1799_005:0894c04": "根結如何解除。故前偈云。汝觀交中性。空有",
    "T39n1799_005:0894c05": "二俱。非故此二。邊不能令脫　二中心方是。",
    "T39n1799_005:0894c06": "佛告阿難。吾今以手。左右各牽。竟不能解。汝",
    "T39n1799_005:0894c07": "設方便。云何解成。阿難白佛言。世尊。當於結",
    "T39n1799_005:0894c08": "心解即分散。佛告阿難。如是如是。若欲除結。",
    "T39n1799_005:0894c09": "當於結心　意明。空有二邊既不能解。當須",
    "T39n1799_005:0894c10": "中道正觀照無始結根非有非無不異而異",
    "T39n1799_005:0894c11": "見全無明之法性。斷全法性之無明。不斷而",
    "T39n1799_005:0894c12": "斷。非證而證。方得解成　二示正因緣二。一",
    "T39n1799_005:0894c13": "顯今說意。",
    "T39n1799_005:0894c14": "阿難。我說佛法從因緣生。非取世間和合麁",
    "T39n1799_005:0894c15": "相。如來發明世出世法。知其本因隨所緣出",
    "T39n1799_005:0894c16": "　中道正觀如幻三昧。能解無始無明根結。",
    "T39n1799_005:0894c17": "能於彈指超證無學。能起無方不思議用。此",
    "T39n1799_005:0894c18": "名佛法從因緣生。豈同世間所說麁相。以佛",
    "T39n1799_005:0894c19": "無明永盡得一切種智。故能知此結解因由",
    "T39n1799_005:0894c20": "非餘境界　二別示所知。",
    "T39n1799_005:0894c21": "如是乃至恒沙界外一滴之雨。亦知頭數。現",
    "T39n1799_005:0894c22": "前種種松直棘曲鵠白烏玄。皆了元由　一",
    "T39n1799_005:0894c23": "切世間色心染淨諸有境界。皆依無明。而得",
    "T39n1799_005:0894c24": "住持。今無明已變成明。明即一切種智。佛既",
    "T39n1799_005:0894c25": "證得一切境界。有何難了。是故即能皆了元",
    "T39n1799_005:0894c26": "由　三總彰解益。",
    "T39n1799_005:0894c27": "是故阿難。隨汝心中選擇六根。根結若除塵",
    "T39n1799_005:0894c28": "相自滅。諸妄銷亡。不真何待　上文云。若能",
    "T39n1799_005:0894c29": "於此悟圓通根。逆彼無始織妄業流。得循圓",
    "T39n1799_005:0895a01": "通。與不圓根日劫相倍。但汝下劣。未能於中",
    "T39n1799_005:0895a02": "圓自在慧。故我宣揚。令汝但於一門深入。入",
    "T39n1799_005:0895a03": "一無妄。彼六知根一時清淨。故云選擇。下文",
    "T39n1799_005:0895a04": "云。見聞如幻翳。三界若空華。聞復翳根除。塵",
    "T39n1799_005:0895a05": "消覺圓淨。是故諸妄消亡不真何待　二明",
    "T39n1799_005:0895a06": "次第二。一就事問答。",
    "T39n1799_005:0895a07": "阿難。吾今問汝。此劫波羅巾六結現前。同時",
    "T39n1799_005:0895a08": "解縈。得同除不。不也世尊。是結本以次第綰",
    "T39n1799_005:0895a09": "生。今日當須次第而解。六結同體。結不同時。",
    "T39n1799_005:0895a10": "則結解時云何同除　此顯六根不能頓解。",
    "T39n1799_005:0895a11": "但應從一根門。即得六根解脫。非謂六根相",
    "T39n1799_005:0895a12": "望成次第耳。但觀合顯。義自昭然　二約法",
    "T39n1799_005:0895a13": "合顯。",
    "T39n1799_005:0895a14": "佛言。六根解除亦復如是。此根初解。先得人",
    "T39n1799_005:0895a15": "空。空性圓明成法解脫。解脫法已俱空不生。",
    "T39n1799_005:0895a16": "是名菩薩從三摩地得無生忍　此正明次第",
    "T39n1799_005:0895a17": "也。如下文云。初於聞中入流亡所。所入既寂。",
    "T39n1799_005:0895a18": "動靜二相了然不生。如是漸增。聞所聞盡。斯",
    "T39n1799_005:0895a19": "則此根初解先得人空也。盡聞不住。覺所覺",
    "T39n1799_005:0895a20": "空。即成法解脫也。空覺極圓。空所空滅。即俱",
    "T39n1799_005:0895a21": "空不生也。生滅既滅。寂滅現前。即得無生忍",
    "T39n1799_005:0895a22": "也。維摩云。又此病起皆由著我。是故於我不",
    "T39n1799_005:0895a23": "應生著。既知病本即除我想。當起法想。應作",
    "T39n1799_005:0895a24": "是念。但以眾法合成此身。起唯法起。滅唯法",
    "T39n1799_005:0895a25": "滅。當作是念。此法想者即是顛倒我應離之。",
    "T39n1799_005:0895a26": "云何為離。謂不念內外諸法。行於平等。謂我",
    "T39n1799_005:0895a27": "等涅槃等。所以者何。我及涅槃是二皆空。乃",
    "T39n1799_005:0895a28": "至得是平等唯有空病。空病亦空。此則維摩",
    "T39n1799_005:0895a29": "正就於身。作三空觀門。故次第觀而次第離。",
    "T39n1799_005:0895b01": "今經但於一根深入。自然麁執先斷次第以",
    "T39n1799_005:0895b02": "證。觀行雖別。所得攸同。即正約圓頓觀法。但",
    "T39n1799_005:0895b03": "從一根而入。非約六根頓解。故云次第。不同",
    "T39n1799_005:0895b04": "漸次法門約鈍根說。諸解云云。不能具敘",
    "T39n1799_005:0895b05": "　三廣引修證四。一阿難請問圓根四。一述解",
    "T39n1799_005:0895b06": "申疑。",
    "T39n1799_005:0895b07": "阿難及諸大眾。蒙佛開示。慧覺圓通。得無疑",
    "T39n1799_005:0895b08": "惑。一時合掌。頂禮雙足。而白佛言。我等今日",
    "T39n1799_005:0895b09": "身心皎然快得無礙。雖復悟知一六亡義。然",
    "T39n1799_005:0895b10": "猶未達圓通本根　慧覺圓通由蒙開示。本",
    "T39n1799_005:0895b11": "根入路未得通明。故今申敬欲期達解　二",
    "T39n1799_005:0895b12": "敘迷遇佛。",
    "T39n1799_005:0895b13": "世尊。我輩飄零。積劫孤露。何心何慮預佛天",
    "T39n1799_005:0895b14": "倫。如失乳兒忽遇慈母　背覺合塵名為孤",
    "T39n1799_005:0895b15": "露。萍游六道故曰飄零。忽然邂逅廁為堂弟。",
    "T39n1799_005:0895b16": "名預天倫。由斯遭遇。如子得母。法身可久矣",
    "T39n1799_005:0895b17": "　三結願彰益。",
    "T39n1799_005:0895b18": "若復因此際會道成。所得密言還同本悟。則",
    "T39n1799_005:0895b19": "與未聞無有差別　際時會遇也。遭時遇佛。",
    "T39n1799_005:0895b20": "從茲得道。始覺合本若不曾迷故云本悟。悟",
    "T39n1799_005:0895b21": "覺也。既不曾迷。唯是一覺。夫何更有見聞之",
    "T39n1799_005:0895b22": "異。故云未聞無有差別。此略舉六中之耳根",
    "T39n1799_005:0895b23": "也。阿難所請。意在此根。微露其機求佛顯發。",
    "T39n1799_005:0895b24": "如來知微。勅眾各說悟門。觀音文殊承機述",
    "T39n1799_005:0895b25": "揀。感應相濟。化道曲成。于今受賜。豈得忘",
    "T39n1799_005:0895b26": "本　四請示法門。",
    "T39n1799_005:0895b27": "唯垂大悲。惠我祕嚴。成就如來最後開示。作",
    "T39n1799_005:0895b28": "是語已。五體投地。退藏密機。冀佛冥授　祕",
    "T39n1799_005:0895b29": "密妙嚴即首楞嚴定。最後開示究竟說也。機",
    "T39n1799_005:0895c01": "微細念。靜然不動故曰退藏。即欲以湛旋其",
    "T39n1799_005:0895c02": "虛妄滅生伏還元覺。故云冀佛冥授　二如",
    "T39n1799_005:0895c03": "來詢諸聖眾。",
    "T39n1799_005:0895c04": "爾時世尊。普告眾中諸大菩薩及諸漏盡大",
    "T39n1799_005:0895c05": "阿羅漢。汝等菩薩及阿羅漢。生我法中得成",
    "T39n1799_005:0895c06": "無學。吾今問汝。最初發心悟十八界。誰為圓",
    "T39n1799_005:0895c07": "通從何方便入三摩地　從佛口生從法化生",
    "T39n1799_005:0895c08": "得佛法分。名生我法。向下雖有二十五門。諸",
    "T39n1799_005:0895c09": "聖入道總而攝之不離十八。故舉以問令各。",
    "T39n1799_005:0895c10": "敘述　三諸聖各說證門五。一滅塵合覺證",
    "T39n1799_005:0895c11": "六。一憍陳如三。一遇佛獲悟。",
    "T39n1799_005:0895c12": "憍陳那五比丘即從座起。頂禮佛足。而白佛",
    "T39n1799_005:0895c13": "言。我在鹿苑及於鷄園。觀見如來最初成道。",
    "T39n1799_005:0895c14": "於佛音聲悟明四諦　憍陳那姓也。此云火",
    "T39n1799_005:0895c15": "器。其先事火。從此命族。五比丘者。初佛棄國",
    "T39n1799_005:0895c16": "入山修道。淨飯乃命家族三人。一阿濕婆。二",
    "T39n1799_005:0895c17": "跋提。三摩訶男拘利。舅氏二人。一憍陳那。二",
    "T39n1799_005:0895c18": "十力迦葉。勅令隨衛。五人銜命。後各捨去。在",
    "T39n1799_005:0895c19": "鹿園中共修異道。佛得果已思度何人。此五",
    "T39n1799_005:0895c20": "於我先曾營衛。即往為彼三轉法輪。問言",
    "T39n1799_005:0895c21": "解否。陳那先答已解已知。諸天在空亦言其",
    "T39n1799_005:0895c22": "解。故佛命彼名阿若多。阿若多者此云解也。",
    "T39n1799_005:0895c23": "或言已知。雞園精舍名也　二正陳悟旨。",
    "T39n1799_005:0895c24": "佛問比丘。我初稱解。如來印我名阿若多。妙",
    "T39n1799_005:0895c25": "音密圓。我於音聲得阿羅漢　雖悟四諦。復",
    "T39n1799_005:0895c26": "了音聲本常微密圓滿未曾生滅唯一覺性。",
    "T39n1799_005:0895c27": "此則了音聲性空唯如來藏。故云妙音密圓。",
    "T39n1799_005:0895c28": "此經所明圓通法門。唯取實證。則不可約隨",
    "T39n1799_005:0895c29": "相而一解。下文如來勅文殊言。二十五無",
    "T39n1799_005:0896a01": "學。皆言修習真實圓通。彼等修行。實無優劣。",
    "T39n1799_005:0896a02": "前後差別。故知此文正是入音聲慧法門。了",
    "T39n1799_005:0896a03": "聲實相也　三結酬所問。",
    "T39n1799_005:0896a04": "佛問圓通。如我所證。音聲為上　如文　二",
    "T39n1799_005:0896a05": "優波尼沙陀三。一值佛顯悟。",
    "T39n1799_005:0896a06": "優波尼沙陀即從座起。頂禮佛足。而白佛言。",
    "T39n1799_005:0896a07": "我亦觀佛最初成道。觀不淨相。生大厭離。悟",
    "T39n1799_005:0896a08": "諸色性　亦云優波尼殺曇。此言近少。或云",
    "T39n1799_005:0896a09": "塵性。謂微塵是色之近少分也。因觀不淨白",
    "T39n1799_005:0896a10": "骨微塵。故以為名。由多貪欲。故作此觀以為",
    "T39n1799_005:0896a11": "對治。復了色塵本如來藏。故云悟諸色性",
    "T39n1799_005:0896a12": "正二陳悟旨二。一觀成得道。",
    "T39n1799_005:0896a13": "以從不淨白骨微塵歸於虛空。空色二無。成",
    "T39n1799_005:0896a14": "無學道　初作不淨想。後入骨鎖觀。皆為治",
    "T39n1799_005:0896a15": "貪。復因骨鎖。入析色明空。復因此空。見色實",
    "T39n1799_005:0896a16": "相悟中道理。色之與空唯一實性。故云空色",
    "T39n1799_005:0896a17": "二無　二重指釋成。",
    "T39n1799_005:0896a18": "如來印我名尼沙陀。塵色既盡。妙色密圓。我",
    "T39n1799_005:0896a19": "從色相得阿羅漢　從悟得名也。真善妙色",
    "T39n1799_005:0896a20": "即畢竟空。相盡性顯。悟如來藏周遍法界。故",
    "T39n1799_005:0896a21": "曰密圓成於無學　三結酬所問。",
    "T39n1799_005:0896a22": "佛問圓通。如我所證。色因為上　三香嚴童",
    "T39n1799_005:0896a23": "子三。一敘承尊教。",
    "T39n1799_005:0896a24": "香嚴童子即從座起。頂禮佛足。而白佛言。我",
    "T39n1799_005:0896a25": "聞如來教我諦觀諸有為相　觀香悟道。得",
    "T39n1799_005:0896a26": "童真位。名為童子。初佛總教。觀有為相。不的",
    "T39n1799_005:0896a27": "言香。如云一切有為法如夢幻泡影如露亦",
    "T39n1799_005:0896a28": "如電應作如是觀　二依教修觀三。一標觀",
    "T39n1799_005:0896a29": "境。",
    "T39n1799_005:0896b01": "我時辭佛。宴晦清齋。見諸比丘燒沈水香。香",
    "T39n1799_005:0896b02": "氣寂然來入鼻中　我於向晦宴然安息在於",
    "T39n1799_005:0896b03": "靜室。清靜之室洗心之處。故名清齋。靜室",
    "T39n1799_005:0896b04": "聞香是有為相。即所觀境也　二正觀察二。",
    "T39n1799_005:0896b05": "一觀行。",
    "T39n1799_005:0896b06": "我觀此氣非木非空。非煙非火。去無所著。來",
    "T39n1799_005:0896b07": "無所從　木空煙火。以理推窮非香生處。既",
    "T39n1799_005:0896b08": "來無因。去復何往。以何為香而馨我鼻。此",
    "T39n1799_005:0896b09": "別觀察香無生也　二觀益。",
    "T39n1799_005:0896b10": "由是意銷發明無漏。如來印我得香嚴號",
    "T39n1799_005:0896b11": "　香既無生。復何分別。故云意銷。分別不有。能",
    "T39n1799_005:0896b12": "所俱亡。真覺不動湛然常遍。塵垢既銷圓明",
    "T39n1799_005:0896b13": "淨妙。故號香嚴　三重釋成。",
    "T39n1799_005:0896b14": "塵氣倏滅。妙香密圓。我從香嚴得阿羅漢",
    "T39n1799_005:0896b15": "　相盡歸如。真香妙發。一念不辨即登無學",
    "T39n1799_005:0896b16": "　三結酬所問。",
    "T39n1799_005:0896b17": "佛問圓通。如我所證。香嚴為上　四藥王藥",
    "T39n1799_005:0896b18": "上三。一敘宿因。",
    "T39n1799_005:0896b19": "藥王藥上二法王子并在會中五百梵天。即",
    "T39n1799_005:0896b20": "從座起。頂禮佛足。而白佛言。我無量劫為",
    "T39n1799_005:0896b21": "世良醫。口中嘗此娑婆世界草木金石。名數",
    "T39n1799_005:0896b22": "凡有十萬八千。如是悉知苦酢醎淡甘辛等",
    "T39n1799_005:0896b23": "味并諸和合俱生變異。是冷是熱有毒無毒",
    "T39n1799_005:0896b24": "悉能遍知　堪任補處。紹繼佛種令不斷故。",
    "T39n1799_005:0896b25": "名法王子。五百梵天是彼徒屬。未詳緣起。敘",
    "T39n1799_005:0896b26": "昔為醫能療眾疾嘗藥知味分別性用對治不",
    "T39n1799_005:0896b27": "差。昔既妙辯味塵。今亦因此發悟　二獲現",
    "T39n1799_005:0896b28": "悟二。一正陳悟旨。",
    "T39n1799_005:0896b29": "承事如來。了知味性。非空非有。非即身心。非",
    "T39n1799_005:0896c01": "離身心。分別味因。從是開悟　觀味之因從",
    "T39n1799_005:0896c02": "何而有。空有身心若即若離俱無生處。了知",
    "T39n1799_005:0896c03": "即觀察也。無生處故。塵味寂然。分別即息。能",
    "T39n1799_005:0896c04": "所亡泯。二俱絕朕。唯是一味清淨寶覺。故云",
    "T39n1799_005:0896c05": "從是開悟。即證無生忍也　二蒙印獲益。",
    "T39n1799_005:0896c06": "蒙佛如來印我昆季藥王藥上二菩薩名。今",
    "T39n1799_005:0896c07": "於會中為法王子。因味覺明。位登菩薩　發",
    "T39n1799_005:0896c08": "覺明悟由了藥味。故印此人藥王藥上。登成",
    "T39n1799_005:0896c09": "也　三結酬所問。",
    "T39n1799_005:0896c10": "佛問圓通。如我所證。味因為上　五跋陀婆",
    "T39n1799_005:0896c11": "羅三。一遇佛顯悟。",
    "T39n1799_005:0896c12": "跋陀婆羅并其同伴十六開士。即從座起。頂",
    "T39n1799_005:0896c13": "禮佛足。而白佛言。我等先於威音王佛聞法",
    "T39n1799_005:0896c14": "出家。於浴僧時。隨例入室。忽悟水因　跋陀",
    "T39n1799_005:0896c15": "婆羅云賢護。准法華說。威音王佛有二萬億。",
    "T39n1799_005:0896c16": "相繼出世。此人初佛像法之中。為上慢者。毀",
    "T39n1799_005:0896c17": "常不輕。由是墮獄經於千劫。罪畢得出。值後",
    "T39n1799_005:0896c18": "威音出家獲悟也。隨例入洛。觀此水性了不",
    "T39n1799_005:0896c19": "可得。不從因生。故悟水因　二正陳悟旨二。",
    "T39n1799_005:0896c20": "一敘悟獲益。",
    "T39n1799_005:0896c21": "既不洗塵。亦不洗體。中間安然得無所有。宿",
    "T39n1799_005:0896c22": "習無忘。乃至今時從佛出家令得無學　塵",
    "T39n1799_005:0896c23": "無自性。纔生即滅。體是幻有。性相本空。水無",
    "T39n1799_005:0896c24": "所因。安然不動。三俱無得。孰為浴事。無始妄",
    "T39n1799_005:0896c25": "習頓然銷落。乃至今時得成無學　二重指",
    "T39n1799_005:0896c26": "釋成。",
    "T39n1799_005:0896c27": "彼佛名我跋陀婆羅。妙觸宣明。成佛子住",
    "T39n1799_005:0896c28": "　由斯觀察。塵觸既盡。妙觸現前。得無生忍。名",
    "T39n1799_005:0896c29": "佛子住。以善能守護令妄不起令覺不動。名",
    "T39n1799_005:0897a01": "跋陀婆羅　三結酬所問。",
    "T39n1799_005:0897a02": "佛問圓通。如我所證。觸因為上　因觸悟道。",
    "T39n1799_005:0897a03": "故云觸因　六迦葉三。一敘遇勝緣三。一佛",
    "T39n1799_005:0897a04": "在依學。",
    "T39n1799_005:0897a05": "摩訶迦葉及紫金光比丘尼等。即從座起。頂",
    "T39n1799_005:0897a06": "禮佛足。而白佛言。我於往劫。於此界中有佛",
    "T39n1799_005:0897a07": "出世。名日月燈。我得親近聞法修學　摩訶",
    "T39n1799_005:0897a08": "迦葉云大飲光氏。名畢鉢羅。頭陀上行眾推",
    "T39n1799_005:0897a09": "無上。紫金光尼在家時婦。緣起如常。日月燈",
    "T39n1799_005:0897a10": "所便得親近聞法修行　二滅後遵承。",
    "T39n1799_005:0897a11": "佛滅度後。供養舍利。然燈續明。以紫光金塗",
    "T39n1799_005:0897a12": "佛形像　室利羅云如來體骨。然燈塗金皆",
    "T39n1799_005:0897a13": "是身金光耀之因。累劫皆爾。非止一佛。故得",
    "T39n1799_005:0897a14": "然也。經出別緣。各從一說　三由因感果。",
    "T39n1799_005:0897a15": "自爾已來。世世生生。身常圓滿紫金光聚。此",
    "T39n1799_005:0897a16": "紫金光比丘尼等。即我眷屬。同時發心　如",
    "T39n1799_005:0897a17": "文　二正陳悟旨二。一陳觀行。",
    "T39n1799_005:0897a18": "我觀世間六塵變壞。唯以空寂。修於滅盡。身",
    "T39n1799_005:0897a19": "心乃能度百千劫猶如彈指　六塵生滅是意",
    "T39n1799_005:0897a20": "家境。今觀此法。本自不生。今則無滅。以心生",
    "T39n1799_005:0897a21": "故種種法生。心滅故種種法滅。心不見心。無",
    "T39n1799_005:0897a22": "相可得。能所都寂。法性現前。身之與心本來",
    "T39n1799_005:0897a23": "不動。故令能度多劫如彈指也　二重釋成。",
    "T39n1799_005:0897a24": "我以空法成阿羅漢。世尊說我頭陀為最。妙",
    "T39n1799_005:0897a25": "法開明。銷滅諸漏　塵法既空。妙法宣現。故",
    "T39n1799_005:0897a26": "獲無漏成無學果　三結酬所問。",
    "T39n1799_005:0897a27": "佛問圓通。如我所證。法因為上　已上六人。",
    "T39n1799_005:0897a28": "依塵開悟。",
    "T39n1799_005:0897a29": "首楞嚴義疏注經卷第五(之一)"
}