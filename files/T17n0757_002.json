{
    "T17n0757_002:0594b17": "佛說身毛喜豎經卷中",
    "T17n0757_002:0594b19": "譯經三藏朝散大夫試鴻臚卿",
    "T17n0757_002:0594b20": "光梵大師賜紫沙門臣惟淨等",
    "T17n0757_002:0594b21": "奉 詔譯",
    "T17n0757_002:0594b22": "[0594b22] 「復次舍利子！所有地獄之道及地獄因，乃至",
    "T17n0757_002:0594b23": "有情所受報應，我悉能知，今復少以譬喻略",
    "T17n0757_002:0594b24": "明斯義。舍利子！譬如世間有大火聚，高等人",
    "T17n0757_002:0594b25": "量，或踰人量，其火熾盛，後當息滅，煙焰暖",
    "T17n0757_002:0594b26": "氣，而悉銷盡。或有一人，於盛夏時炎暑之月，",
    "T17n0757_002:0594b27": "物景熾然，酷熱可畏，其人自遠而來，加復疲",
    "T17n0757_002:0594b28": "困，飢渴所逼，但隨道徑，詣火滅處，欲求憩",
    "T17n0757_002:0594b29": "止。其傍有一明目之人，見彼炎熱極困苦者",
    "T17n0757_002:0594c01": "奔馳道徑而求憩止。時明目人，竊作是念：『彼",
    "T17n0757_002:0594c02": "大火聚，高等人量，或踰人量，其火方息，非清",
    "T17n0757_002:0594c03": "涼地，是人往彼，或坐或臥，轉增熱惱，甚不適",
    "T17n0757_002:0594c04": "意，必受極苦。』作是念時，彼人前往，果如所",
    "T17n0757_002:0594c05": "念，受極苦惱。舍利子！有一類人，墮地獄者，",
    "T17n0757_002:0594c06": "亦復如是！彼人若心若意，我悉能知，由其不",
    "T17n0757_002:0594c07": "知正道所行，身壞命終，墮於惡趣，生地獄中，",
    "T17n0757_002:0594c08": "甚不適意，受極苦惱，如來以淨天眼過於人",
    "T17n0757_002:0594c09": "眼，諦觀斯事。舍利子！是故如來於地獄道及",
    "T17n0757_002:0594c10": "地獄因，乃至有情所受報應，而悉能知。",
    "T17n0757_002:0594c11": "[0594c11] 「又舍利子！彼畜生道及畜生因，乃至有情所",
    "T17n0757_002:0594c12": "受報應，我悉能知。舍利子！譬如世間有穢惡",
    "T17n0757_002:0594c13": "聚，高等人量，或踰人量，穢惡之物，周匝充",
    "T17n0757_002:0594c14": "滿。或有一人，於盛夏時炎暑之月，物景熾然，",
    "T17n0757_002:0594c15": "酷熱可畏，其人自遠而來，加復疲困，飢渴所",
    "T17n0757_002:0594c16": "逼，但隨道徑，詣穢惡處，欲求憩止。其傍有一",
    "T17n0757_002:0594c17": "明目之人，見彼炎熱極困苦者，奔馳道徑而",
    "T17n0757_002:0594c18": "求憩止。時明目人，竊作是念：『彼穢惡聚，高等",
    "T17n0757_002:0594c19": "人量，或踰人量，是人往彼，非清涼地，轉增熱",
    "T17n0757_002:0594c20": "惱，甚不光澤，不可愛樂，必受極苦。』作是念",
    "T17n0757_002:0594c21": "時，其人前往，或坐或臥，果如所念，甚不光",
    "T17n0757_002:0594c22": "澤，不可愛樂。舍利子！有一類人，墮畜生者，亦",
    "T17n0757_002:0594c23": "復如是！彼人若心若意，我悉能知，由其不",
    "T17n0757_002:0594c24": "知正道所行，身壞命終，墮於惡趣，生畜生中，",
    "T17n0757_002:0594c25": "甚不光澤，不可愛樂，復不適意，受極苦惱，如",
    "T17n0757_002:0594c26": "來以淨天眼過於人眼，諦觀斯事。舍利子！是",
    "T17n0757_002:0594c27": "故如來於畜生道及畜生因，乃至有情所受",
    "T17n0757_002:0594c28": "報應，而悉能知。",
    "T17n0757_002:0594c29": "[0594c29] 「又舍利子！彼餓鬼道及餓鬼因，乃至有情所",
    "T17n0757_002:0595a01": "受報應，我悉能知。舍利子！譬如有樹，高等人",
    "T17n0757_002:0595a02": "量，或踰人量，枯朽乾悴，枝葉凋墜。時有一",
    "T17n0757_002:0595a03": "人，於盛夏時炎暑之月，物景熾然，酷熱可畏，",
    "T17n0757_002:0595a04": "其人自遠而來，加復疲困，飢渴所逼，但隨道",
    "T17n0757_002:0595a05": "徑詣枯樹下欲求憩止。其傍有一明目之人，",
    "T17n0757_002:0595a06": "見彼人往枯樹之下而求憩止，竊作是念：『此",
    "T17n0757_002:0595a07": "人往彼，非清涼地，轉受其苦。』作是念時，其人",
    "T17n0757_002:0595a08": "前往，或坐或臥，果如所念，轉受其苦。舍利",
    "T17n0757_002:0595a09": "子！有一類人，墮餓鬼者，亦復如是！彼人若心",
    "T17n0757_002:0595a10": "若意，我悉能知，由其不知正道所行，身壞命",
    "T17n0757_002:0595a11": "終，墮於惡趣，生餓鬼中，轉受其苦，如來以淨",
    "T17n0757_002:0595a12": "天眼過於人眼，諦觀斯事。舍利子！是故如來",
    "T17n0757_002:0595a13": "於餓鬼道及餓鬼因，乃至有情所受報應，而",
    "T17n0757_002:0595a14": "悉能知。",
    "T17n0757_002:0595a15": "[0595a15] 「又舍利子！彼阿修羅道阿修羅因，乃至有情",
    "T17n0757_002:0595a16": "所受報應，我悉能知。舍利子！譬如有樹蟻聚",
    "T17n0757_002:0595a17": "其下，高等人量，或踰人量。或有一人，於盛夏",
    "T17n0757_002:0595a18": "時炎暑之月，物景熾然，酷熱可畏，其人自遠",
    "T17n0757_002:0595a19": "而來，加復疲困，飢渴所逼，但隨道徑，詣彼樹",
    "T17n0757_002:0595a20": "下，欲求憩止。其傍有一明目之人，見彼人往",
    "T17n0757_002:0595a21": "蟻樹之下而求憩止，竊作是念：『此人往彼，非",
    "T17n0757_002:0595a22": "安隱地，轉受其苦。』作是念時，其人前往，或坐",
    "T17n0757_002:0595a23": "或臥，果如所念，轉受其苦。舍利子！有一類",
    "T17n0757_002:0595a24": "人，墮阿修羅趣者，亦復如是！彼人若心若意，",
    "T17n0757_002:0595a25": "我悉能知，由其不知正道所行，身壞命終，墮",
    "T17n0757_002:0595a26": "於惡趣阿修羅中，轉受其苦，如來以淨天眼",
    "T17n0757_002:0595a27": "過於人眼，諦觀斯事。舍利子！是故如來於阿",
    "T17n0757_002:0595a28": "修羅道及阿修羅因，乃至有情所受報應，而",
    "T17n0757_002:0595a29": "悉能知。",
    "T17n0757_002:0595b01": "[0595b01] 「又舍利子！所有人道及人趣因，乃至有情所",
    "T17n0757_002:0595b02": "受報應，我悉能知。舍利子！譬如有樹，高等人",
    "T17n0757_002:0595b03": "量，或踰人量，盤根莖幹，而悉廣大，然其枝",
    "T17n0757_002:0595b04": "葉，而不相等，或處&#x8E08;隙、或處&#x6B1D;密，敷蔭于",
    "T17n0757_002:0595b05": "下，亦悉差別。或有一人，於盛夏時，炎暑之月",
    "T17n0757_002:0595b06": "物景熾然，酷熱可畏。其人自遠而來，加復疲",
    "T17n0757_002:0595b07": "困，飢渴所逼，但隨道徑，詣彼樹下，欲求憩",
    "T17n0757_002:0595b08": "止。其傍有一明目之人，見彼人往大樹之下",
    "T17n0757_002:0595b09": "而求憩止，竊作是念：『此人往彼大樹之下，或",
    "T17n0757_002:0595b10": "坐或臥，亦苦亦樂，間雜所受。』作是念時，其人",
    "T17n0757_002:0595b11": "前往，或坐或臥，果如所念，苦樂雜受。舍利",
    "T17n0757_002:0595b12": "子！一類有情，生人趣者，亦復如是！彼人若心",
    "T17n0757_002:0595b13": "若意，我悉能知，由其不知聖所行道，身壞命",
    "T17n0757_002:0595b14": "終，生人趣中，苦樂雜受，如來以淨天眼過於",
    "T17n0757_002:0595b15": "人眼，諦觀斯事。舍利子！是故如來於彼人",
    "T17n0757_002:0595b16": "道及人趣因，乃至有情所受報應，而悉能知。",
    "T17n0757_002:0595b17": "[0595b17] 「又舍利子！所有天道及天趣因，乃至有情所",
    "T17n0757_002:0595b18": "受報應，我悉能知。[0595b18] 「舍利子！譬如有一高廣樓",
    "T17n0757_002:0595b19": "閣，周匝污墁，重複堅密，中無空隙，戶扉&#x7A93;",
    "T17n0757_002:0595b20": "牖，而悉扃閉，使彼風日不能侵映。於其中間，",
    "T17n0757_002:0595b21": "敷設于座，以赤繒帛，而為茵縟，次第增累，厚",
    "T17n0757_002:0595b22": "十六重，又於其上，覆以白繒。或有一人，於盛",
    "T17n0757_002:0595b23": "夏時炎暑之月，物景熾然，酷熱可畏，其人自",
    "T17n0757_002:0595b24": "遠而來，加復疲困，飢渴所逼，隨路而進，欲登",
    "T17n0757_002:0595b25": "其上，以求憩止。其傍有一明目之人，見彼人",
    "T17n0757_002:0595b26": "來欲登其上而求憩止，竊作是念：『此人若或",
    "T17n0757_002:0595b27": "登其樓閣，&#x7A93;戶蔭閉，茵縟重厚，甚可愛樂，而",
    "T17n0757_002:0595b28": "復適意，必受其樂。』作是念時，其人前往，登于",
    "T17n0757_002:0595b29": "重閣，或坐或臥，果如所念，受於快樂。舍利",
    "T17n0757_002:0595c01": "子！有一類人，生天界者亦復如是！彼人若心",
    "T17n0757_002:0595c02": "若意，我悉能知，由其不知聖所行道，身壞命",
    "T17n0757_002:0595c03": "終，生於善趣天界之中，適悅快樂，如來以淨",
    "T17n0757_002:0595c04": "天眼過於人眼，諦觀斯事。舍利子！是故如來！",
    "T17n0757_002:0595c05": "於彼天道及天趣因，乃至有情所受報應，而",
    "T17n0757_002:0595c06": "悉能知。",
    "T17n0757_002:0595c07": "[0595c07] 「又舍利子！所有涅槃聖道及涅槃因，有情所",
    "T17n0757_002:0595c08": "證涅槃果法，我悉能知。舍利子！譬如世間城",
    "T17n0757_002:0595c09": "邑不遠，有天池沼，方面四等，其水清淨，澄湛",
    "T17n0757_002:0595c10": "可愛，周匝皆是菴摩羅樹、贍部之樹、頗拏娑",
    "T17n0757_002:0595c11": "樹、婆咩羅樹、俱&#x56A9;播泥&#x56A9;多樹、龍鬚樹等，遍",
    "T17n0757_002:0595c12": "覆四面，觸其水者，身支勝益。或有一人，於盛",
    "T17n0757_002:0595c13": "夏時炎暑之月，物景熾然，酷熱可畏，其人自",
    "T17n0757_002:0595c14": "遠而來，加復疲困，飢渴所逼，恒隨道路，詣彼",
    "T17n0757_002:0595c15": "池沼，欲飲其水，沐浴其身，滌除炎熱疲困之",
    "T17n0757_002:0595c16": "苦。其傍有一明目之人，見彼人來詣池沼處，",
    "T17n0757_002:0595c17": "竊作是念：『此人遠來，疲困所苦，若詣彼池，飲",
    "T17n0757_002:0595c18": "其水已，沐浴其身，息除炎熱疲困之苦，後當",
    "T17n0757_002:0595c19": "隨意詣樹影間，或坐或臥，隨其所欲，得安隱",
    "T17n0757_002:0595c20": "樂。』作是念時，彼人前往，果如所念。舍利子！",
    "T17n0757_002:0595c21": "有一類人證涅槃者，亦復如是！彼人若心若",
    "T17n0757_002:0595c22": "意，我悉能知，由其履踐聖所行道，修涅槃因",
    "T17n0757_002:0595c23": "得涅槃果，諸漏已盡，非漏隨增，心善解脫，慧",
    "T17n0757_002:0595c24": "善解脫，以自神力，證如是法。如來諦觀斯事，",
    "T17n0757_002:0595c25": "見彼有情，漏盡解脫，證法得樂：我生已盡，梵",
    "T17n0757_002:0595c26": "行已立，所作已辦，不受後有。舍利子！是故如",
    "T17n0757_002:0595c27": "來！於涅槃道及涅槃法，乃至有情證涅槃果，",
    "T17n0757_002:0595c28": "而悉能知。[0595c28] 「舍利子！彼長者子，於如是事，雖知",
    "T17n0757_002:0595c29": "雖見，以不信故，乃發是言：『沙門瞿曇！尚無人",
    "T17n0757_002:0596a01": "中最上之法，況聖知見最勝所證，入於論難，",
    "T17n0757_002:0596a02": "彼為聲聞，宣說諸法，所求所修，以自辯才及",
    "T17n0757_002:0596a03": "不正智，而為所證，其所說法，豈能出要，盡苦",
    "T17n0757_002:0596a04": "邊際？』舍利子！由彼心言及彼所見相續謗故，",
    "T17n0757_002:0596a05": "速墮地獄，如墜重擔。又如聲聞苾芻，戒定",
    "T17n0757_002:0596a06": "慧學皆悉具足，少用勤力，智獲果證，不以為",
    "T17n0757_002:0596a07": "難，彼墮惡趣，亦復如是！",
    "T17n0757_002:0596a08": "[0596a08] 「復次舍利子！世有一類婆羅門者，作事火法，",
    "T17n0757_002:0596a09": "計為清淨，彼相謂言：『某甲某甲人，作事火法，",
    "T17n0757_002:0596a10": "而得清淨。』舍利子！彼事火法，極不清淨，非我",
    "T17n0757_002:0596a11": "往昔曾不修習，雖歷所修，終無勝利，以無始",
    "T17n0757_002:0596a12": "來，久遠世中，不出生死。而剎帝利、婆羅門及",
    "T17n0757_002:0596a13": "長者等，大族之中，隨見所行，求之少分人中",
    "T17n0757_002:0596a14": "上法尚不能得，況聖知見最勝所證。何以故？",
    "T17n0757_002:0596a15": "彼所計者，於其聖慧，不能了知，復不覺悟。由",
    "T17n0757_002:0596a16": "於聖慧不覺了故，何能出要盡苦邊際？舍利",
    "T17n0757_002:0596a17": "子！若於聖慧，如實覺了，即能閉三有門，盡生",
    "T17n0757_002:0596a18": "死道，後不復生。",
    "T17n0757_002:0596a19": "[0596a19] 「又舍利子！世有一類婆羅門者，以作福施會，",
    "T17n0757_002:0596a20": "計為清淨，彼相謂言：『某甲某甲人，作福施會，",
    "T17n0757_002:0596a21": "而得清淨。』舍利子！彼福施會，極不清淨，非我",
    "T17n0757_002:0596a22": "往昔曾不修習，雖歷所修，終無勝利，以無始",
    "T17n0757_002:0596a23": "來久遠世中不出生死。而剎帝利、婆羅門長",
    "T17n0757_002:0596a24": "者大族，隨見所行，多種作法，所謂：殺馬祀天、",
    "T17n0757_002:0596a25": "殺人祀天、殺象祀天、殺羊祀天，設法受食作",
    "T17n0757_002:0596a26": "無遮會。以眾色蓮華作清淨事；以白蓮華作",
    "T17n0757_002:0596a27": "清淨事；以物投火作祀天法、作帝釋天法、作",
    "T17n0757_002:0596a28": "月天法，及出金寶作施會等。如是所修，求之",
    "T17n0757_002:0596a29": "少分人中上法尚不能得，況聖知見最勝所",
    "T17n0757_002:0596b01": "證。何以故？彼於聖慧，不能了知，復不覺悟。",
    "T17n0757_002:0596b02": "由於聖慧，不覺了故，何能出要，盡苦邊際？舍",
    "T17n0757_002:0596b03": "利子！若於聖慧，如實覺了，即能閉三有門，盡",
    "T17n0757_002:0596b04": "生死道，後不復生。",
    "T17n0757_002:0596b05": "[0596b05] 「又舍利子！世有一類婆羅門者，以自教中所",
    "T17n0757_002:0596b06": "有&#x546A;法，計為清淨，彼相謂言：『某甲某甲人，以",
    "T17n0757_002:0596b07": "其&#x546A;法，而得清淨。』舍利子！彼&#x546A;法者，極不清",
    "T17n0757_002:0596b08": "淨，非我往昔曾不修習，雖歷所修，終無勝利，",
    "T17n0757_002:0596b09": "以無始來久遠世中不出生死。而剎帝利、婆",
    "T17n0757_002:0596b10": "羅門長者大族隨見所行，求之少分，人中上",
    "T17n0757_002:0596b11": "法，尚不能得，況聖知見最勝所證。何以故？",
    "T17n0757_002:0596b12": "彼於聖慧，不能了知，復不覺悟。由於聖慧，不",
    "T17n0757_002:0596b13": "覺了故，何能出要，盡苦邊際？舍利子！若於",
    "T17n0757_002:0596b14": "聖慧，如實覺了，即能閉三有門，盡生死道，後",
    "T17n0757_002:0596b15": "不復生。",
    "T17n0757_002:0596b16": "[0596b16] 「又舍利子！世有一類婆羅門者，在輪迴中，受",
    "T17n0757_002:0596b17": "生死身，計為清淨，彼相謂言：『某甲某甲人，在",
    "T17n0757_002:0596b18": "輪迴中，受生死身，而得清淨。』舍利子！輪迴生",
    "T17n0757_002:0596b19": "死，極不清淨，非我往昔不歷生死，以無始來",
    "T17n0757_002:0596b20": "久遠世中，不能出離，除五淨居天。舍利子！淨",
    "T17n0757_002:0596b21": "居天中一生彼已，不復還來人間受生，即於",
    "T17n0757_002:0596b22": "彼天趣證涅槃。舍利子！未出生死者，求之少",
    "T17n0757_002:0596b23": "分人中上法尚不能得，況聖知見最勝所",
    "T17n0757_002:0596b24": "證。何以故？彼所計者，於其聖慧，不能了知，",
    "T17n0757_002:0596b25": "復不覺悟。由於聖慧，不覺了故，何能出要，盡",
    "T17n0757_002:0596b26": "苦邊際？舍利子！若於聖慧，如實覺了，即能閉",
    "T17n0757_002:0596b27": "三有門，盡生死道後不復生。",
    "T17n0757_002:0596b28": "[0596b28] 「又舍利子！世有一類婆羅門者，以六趣處，計",
    "T17n0757_002:0596b29": "為清淨，彼相謂言：『某甲某甲人，往六趣處，而",
    "T17n0757_002:0596c01": "得清淨。』舍利子！而彼六趣極不清淨，非我往",
    "T17n0757_002:0596c02": "昔曾所不歷，以無始來久遠世中，六趣輪轉，",
    "T17n0757_002:0596c03": "除五淨居天。舍利子！淨居天中一生彼已，不",
    "T17n0757_002:0596c04": "復還來人間受生，即於彼天，趣證涅槃。舍利",
    "T17n0757_002:0596c05": "子！未離諸趣者，求之少分人中上法尚不能",
    "T17n0757_002:0596c06": "得，況聖知見，最勝所證。何以故？彼所計者，",
    "T17n0757_002:0596c07": "於其聖慧，不能了知，復不覺悟。由於聖慧，不",
    "T17n0757_002:0596c08": "覺了故，何能出要，盡苦邊際？舍利子！若於聖",
    "T17n0757_002:0596c09": "慧，如實覺了，即能閉三有門盡生死道，後不",
    "T17n0757_002:0596c10": "復生。",
    "T17n0757_002:0596c11": "[0596c11] 「又舍利子！世有一類婆羅門者，以所生處，計",
    "T17n0757_002:0596c12": "為清淨，彼相謂言：『某甲某甲人，生於某處，而",
    "T17n0757_002:0596c13": "得清淨。』舍利子！彼所生處，極不清淨，非我往",
    "T17n0757_002:0596c14": "昔不歷所生，以無始來久遠世中，不出生死，",
    "T17n0757_002:0596c15": "除五淨居天。舍利子！淨居天中一生彼已，不",
    "T17n0757_002:0596c16": "復還來人間受生，即於彼天趣證涅槃。舍利",
    "T17n0757_002:0596c17": "子！未離所生者，求之少分人中上法尚不能",
    "T17n0757_002:0596c18": "得，況聖知見最勝所證。何以故？彼所計者，",
    "T17n0757_002:0596c19": "於其聖慧，不能了知，復不覺悟。由於聖慧，不",
    "T17n0757_002:0596c20": "覺了故，何能出要，盡苦邊際？舍利子！若於聖",
    "T17n0757_002:0596c21": "慧，如實覺了，即能閉三有門盡生死道，後不",
    "T17n0757_002:0596c22": "復生。",
    "T17n0757_002:0596c23": "[0596c23] 「又舍利子！世有一類婆羅門者，以自種子，計",
    "T17n0757_002:0596c24": "為清淨，彼相謂言：『某甲某甲人，依自種子，而",
    "T17n0757_002:0596c25": "得清淨。』舍利子！彼之種子極不清淨，非我往",
    "T17n0757_002:0596c26": "昔不依種生，以無始來久遠世中不出生死，",
    "T17n0757_002:0596c27": "除五淨居天。舍利子！淨居天中一生彼已，不",
    "T17n0757_002:0596c28": "復還來人間受生，即於彼天趣證涅槃。舍利",
    "T17n0757_002:0596c29": "子！未出生死者，求之少分人中上法尚不能",
    "T17n0757_002:0597a01": "得，況聖知見最勝所證。何以故？彼所計者，於",
    "T17n0757_002:0597a02": "其聖慧，不能了知，復不覺悟。由於聖慧，不覺",
    "T17n0757_002:0597a03": "了故，何能出要，盡苦邊際？舍利子！若於聖慧",
    "T17n0757_002:0597a04": "如實覺了，即能閉三有門盡生死道，後不復",
    "T17n0757_002:0597a05": "生。",
    "T17n0757_002:0597a06": "[0597a06] 「又舍利子！世有一類婆羅門者，作如是言：『若",
    "T17n0757_002:0597a07": "修四種之法，得具足者，是為梵行清淨。』舍利",
    "T17n0757_002:0597a08": "子！彼修四法，以為梵行，得清淨者，我悉能知；",
    "T17n0757_002:0597a09": "我於是中，皆得最上。何等為四？一者、彼能修",
    "T17n0757_002:0597a10": "行，我亦同彼最上修行。二者、彼能厭離，我亦",
    "T17n0757_002:0597a11": "同彼最上厭離。三者、彼能苦切逼身，我亦同",
    "T17n0757_002:0597a12": "彼最上苦切逼身。四者、彼能寂靜，我亦同彼",
    "T17n0757_002:0597a13": "最上寂靜。[0597a13] 「舍利子！云何同彼最上修行？謂彼",
    "T17n0757_002:0597a14": "外道，或常舉手，我亦同之；或不坐床席；或常",
    "T17n0757_002:0597a15": "蹲踞；或食穢氣&#x9E81;糲飲食；或不定止一處隨",
    "T17n0757_002:0597a16": "意旋轉；或剃髮留髭；或臥棘刺之上；或臥版",
    "T17n0757_002:0597a17": "木之上；或空舍中住；或定住一處；或一日三",
    "T17n0757_002:0597a18": "浴，乃至種種苦逼其身，我亦一一隨彼所行。",
    "T17n0757_002:0597a19": "是為同彼最上修行。[0597a19] 「云何同彼最上厭離？舍",
    "T17n0757_002:0597a20": "利子！謂彼外道，或離服裸形舉手受食，我亦",
    "T17n0757_002:0597a21": "隨行；或不受醜面人食；不受顰蹙面人之食；",
    "T17n0757_002:0597a22": "不食兩臼中間之食；不食兩杵中間之食；不",
    "T17n0757_002:0597a23": "食兩杖中間之食；不食兩壁中間之食；不受",
    "T17n0757_002:0597a24": "懷妊人食；不受執炮者食；不與二人同一器",
    "T17n0757_002:0597a25": "食。若處或有乞&#x5302;之人在於門首，即不食之；",
    "T17n0757_002:0597a26": "若處或有犬在門首，亦不食之；若處或有蠅",
    "T17n0757_002:0597a27": "蟲旋復，亦不食之。不受無言人食；不受多言",
    "T17n0757_002:0597a28": "人食；若人言去不受彼食；若人言來不受彼",
    "T17n0757_002:0597a29": "食；若因諍訟所成之食，而亦不受。或唯受其",
    "T17n0757_002:0597b01": "一家之食；或復二三至七家食；或一&#x98E1;一咽、",
    "T17n0757_002:0597b02": "或復二三至七&#x98E1;咽；或一日一食；或復二",
    "T17n0757_002:0597b03": "三；或復七日；或復半月至于一月乃一食之。",
    "T17n0757_002:0597b04": "於所食中不食於&#x9EA8;，亦不食飯；不食小豆；不",
    "T17n0757_002:0597b05": "飲華果所造之酒；不飲米所造酒；不食於肉；",
    "T17n0757_002:0597b06": "不食乳酪及以酥油，亦不食蜜及蜜所造之",
    "T17n0757_002:0597b07": "果或不飲漿；不食多種爆炙之食，唯飲洗稻",
    "T17n0757_002:0597b08": "之水，以為資養。或食穢稻；或食茅草或食棘",
    "T17n0757_002:0597b09": "樹之果；或食生米；或食牛糞；或食樹根枝葉",
    "T17n0757_002:0597b10": "果實；或復專詣曠野之中，採彼多種根莖枝",
    "T17n0757_002:0597b11": "葉種子等食。舍利子！彼如是行，我亦隨行。是",
    "T17n0757_002:0597b12": "為我修最上厭離。"
}