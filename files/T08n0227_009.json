{
    "T08n0227_009:0575c07": "小品般若波羅蜜經卷第九",
    "T08n0227_009:0575c09": "後秦龜茲國三藏鳩摩羅什譯",
    "T08n0227_009:0575c10": "◎稱揚菩薩品第二十三",
    "T08n0227_009:0575c11": "爾時須菩提白佛言：「世尊！菩薩行般若波羅",
    "T08n0227_009:0575c12": "蜜，即是行甚深義。」「如是，如是！須菩提！菩薩行",
    "T08n0227_009:0575c13": "般若波羅蜜，即是行甚深義。須菩提！菩薩所",
    "T08n0227_009:0575c14": "為甚難，行甚深義而不證是義，所謂若聲聞",
    "T08n0227_009:0575c15": "地、若辟支佛地。」「世尊！如我解佛所說義，菩薩",
    "T08n0227_009:0575c16": "所行不難。何以故？取證者不可得，所用取證",
    "T08n0227_009:0575c17": "法亦不可得，所證法亦不可得。若菩薩聞如",
    "T08n0227_009:0575c18": "是說，不驚不怖，不沒不退，當知是菩薩，行般",
    "T08n0227_009:0575c19": "若波羅蜜，亦不見我行般若波羅蜜。如是亦",
    "T08n0227_009:0575c20": "不分別。當知是菩薩，近阿耨多羅三藐三菩",
    "T08n0227_009:0575c21": "提，遠離聲聞、辟支佛地。「世尊！譬如虛空，不作",
    "T08n0227_009:0575c22": "是念：『是遠是近。』何以故？虛空無分別故。世尊！",
    "T08n0227_009:0575c23": "般若波羅蜜亦如是，不作是念：『聲聞、辟支佛",
    "T08n0227_009:0575c24": "地去我遠；阿耨多羅三藐三菩提去我近。』何",
    "T08n0227_009:0575c25": "以故？般若波羅蜜無分別故。「世尊！譬如幻所",
    "T08n0227_009:0575c26": "化人，不作是念：『幻師去我近，觀者去我遠。』",
    "T08n0227_009:0575c27": "何以故？世尊！幻所化人，無分別故。世尊！般",
    "T08n0227_009:0575c28": "若波羅蜜亦如是，不作是念：『聲聞、辟支佛地",
    "T08n0227_009:0575c29": "去我遠；阿耨多羅三藐三菩提去我近。』何以",
    "T08n0227_009:0576a01": "故？般若波羅蜜無分別故。「世尊！譬如影不作",
    "T08n0227_009:0576a02": "是念：『所因去我近，餘事去我遠。』何以故？影",
    "T08n0227_009:0576a03": "無分別故。世尊！般若波羅蜜亦如是，不作是",
    "T08n0227_009:0576a04": "念：『聲聞、辟支佛地去我遠；阿耨多羅三藐三",
    "T08n0227_009:0576a05": "菩提去我近。』何以故？般若波羅蜜無分別故。",
    "T08n0227_009:0576a06": "「世尊！如如來無憎無愛，般若波羅蜜亦如是",
    "T08n0227_009:0576a07": "無憎無愛。世尊！如如來無諸分別，般若波",
    "T08n0227_009:0576a08": "羅蜜亦如是無諸分別。世尊！如如來所化",
    "T08n0227_009:0576a09": "人，不作是念：『聲聞、辟支佛地去我遠；阿耨多",
    "T08n0227_009:0576a10": "羅三藐三菩提去我近。』何以故？如來所化人",
    "T08n0227_009:0576a11": "無分別故。世尊！般若波羅蜜亦如是不作，",
    "T08n0227_009:0576a12": "是念：『聲聞、辟支佛地去我遠；阿耨多羅三藐",
    "T08n0227_009:0576a13": "三菩提去我近。』何以故？般若波羅蜜無分別",
    "T08n0227_009:0576a14": "故。「世尊！如如來所化人，隨事能作，而無分別。",
    "T08n0227_009:0576a15": "世尊！般若波羅蜜亦如是，隨所修習，皆能成",
    "T08n0227_009:0576a16": "辦，而無所分別。世尊！譬如工匠，於機關木",
    "T08n0227_009:0576a17": "人，若男若女，隨所為事，皆能成辦，而無分別。",
    "T08n0227_009:0576a18": "世尊！般若波羅蜜亦如是，隨所修習，皆能",
    "T08n0227_009:0576a19": "成辦，而無分別。」須菩提白佛言：「世尊！菩薩行",
    "T08n0227_009:0576a20": "般若波羅蜜，即是行堅固義。」佛告須菩提：「菩",
    "T08n0227_009:0576a21": "薩行般若波羅蜜，即是行堅固義。」爾時欲界",
    "T08n0227_009:0576a22": "諸天子作是念：「若人發阿耨多羅三藐三菩",
    "T08n0227_009:0576a23": "提心，能行如是深般若波羅蜜，而不證實際，",
    "T08n0227_009:0576a24": "墮聲聞地、若辟支佛地，當知是菩薩所為甚",
    "T08n0227_009:0576a25": "難，一切世間所應敬禮。」須菩提語諸天子：「菩",
    "T08n0227_009:0576a26": "薩行深般若波羅蜜，而不取證，不足為難。若",
    "T08n0227_009:0576a27": "菩薩為無量無邊眾生故，發大莊嚴，而眾生",
    "T08n0227_009:0576a28": "畢竟不可得，所可度者不可得，而能發心：我",
    "T08n0227_009:0576a29": "當度之。爾乃為難。諸天子！是人欲度眾生，為",
    "T08n0227_009:0576b01": "欲度虛空。何以故？虛空離故，眾生亦離。是故",
    "T08n0227_009:0576b02": "當知是菩薩所為甚難，無眾生而為眾生，發",
    "T08n0227_009:0576b03": "大莊嚴。如人與虛空共鬪。佛說眾生不可得，",
    "T08n0227_009:0576b04": "眾生離故，可度者亦離；眾生離故，色亦離；",
    "T08n0227_009:0576b05": "眾生離故，受、想、行、識亦離；眾生離故，一切法",
    "T08n0227_009:0576b06": "亦離。若菩薩聞如是說，不驚不怖，不沒不退，",
    "T08n0227_009:0576b07": "當知是為行般若波羅蜜。」佛問須菩提：「菩薩",
    "T08n0227_009:0576b08": "何因緣故，不驚不怖，不沒不退。」「世尊！空故，不",
    "T08n0227_009:0576b09": "沒；無所有故，不沒。何以故？沒者，不可得；沒法，",
    "T08n0227_009:0576b10": "亦不可得；沒處，亦不可得。若菩薩聞如是說，",
    "T08n0227_009:0576b11": "不驚不怖，不沒不退，當知是為行般若波羅",
    "T08n0227_009:0576b12": "蜜。」「須菩提！菩薩如是行般若波羅蜜，釋提桓",
    "T08n0227_009:0576b13": "因與梵天王、眾生主自在天王，及諸天子，皆",
    "T08n0227_009:0576b14": "共敬禮。須菩提！不但釋提桓因、梵天王、眾生",
    "T08n0227_009:0576b15": "主自在天王，及諸天子敬禮是行般若波羅蜜",
    "T08n0227_009:0576b16": "菩薩，梵世諸天，梵輔天、梵眾天、大梵天、光天、",
    "T08n0227_009:0576b17": "少光天、無量光天、光音天、淨天、少淨天、無量",
    "T08n0227_009:0576b18": "淨天、遍淨天、無陰天、福生天、廣果天、無廣",
    "T08n0227_009:0576b19": "天、無熱天、妙見天、善見天、無小天上諸天，",
    "T08n0227_009:0576b20": "皆敬禮是行般若波羅蜜菩薩。須菩提！今現",
    "T08n0227_009:0576b21": "在無量阿僧祇世界諸佛，皆念是行般若波",
    "T08n0227_009:0576b22": "羅蜜菩薩。須菩提！若菩薩行般若波羅蜜時，",
    "T08n0227_009:0576b23": "為諸佛所念，當知是菩薩，即是阿毘跋致。「須",
    "T08n0227_009:0576b24": "菩提！假令如恒河沙等世界眾生，皆作惡魔，",
    "T08n0227_009:0576b25": "一一化作爾所惡魔。是諸惡魔，皆不能壞是",
    "T08n0227_009:0576b26": "行般若波羅蜜菩薩。須菩提！菩薩成就二法，",
    "T08n0227_009:0576b27": "惡魔不能壞。何等二？一者，觀一切法空；二者，",
    "T08n0227_009:0576b28": "不捨一切眾生。菩薩成就是二法，惡魔不能",
    "T08n0227_009:0576b29": "壞。「須菩提！復有二法，惡魔不能壞。何等二？",
    "T08n0227_009:0576c01": "一者，隨說能行；二者，諸佛所念。菩薩成就是",
    "T08n0227_009:0576c02": "二法，諸天皆來供養恭敬，請問安慰：『善男子！",
    "T08n0227_009:0576c03": "汝行是行，當疾得佛道；汝行是行，無救眾生，",
    "T08n0227_009:0576c04": "當為作救。無舍眾生，當為作舍；無依眾生，當",
    "T08n0227_009:0576c05": "為作依；無洲眾生，當為作洲；無究竟道眾生，",
    "T08n0227_009:0576c06": "當為作究竟道；無歸眾生，當為作歸；無明",
    "T08n0227_009:0576c07": "眾生，為作光明；無趣眾生，當為作趣。』何以故？",
    "T08n0227_009:0576c08": "是菩薩行般若波羅蜜行，成就是四功德。現",
    "T08n0227_009:0576c09": "在十方無量無邊阿僧祇世界諸佛，與比丘",
    "T08n0227_009:0576c10": "僧，圍繞說法時，悉皆稱揚讚歎，說其名字。須",
    "T08n0227_009:0576c11": "菩提！譬如我今稱揚讚歎實相菩薩，說其名",
    "T08n0227_009:0576c12": "字，及餘菩薩，於阿閦佛所，修行梵行，不離是",
    "T08n0227_009:0576c13": "般若波羅蜜行者。如是，須菩提！今現在十方",
    "T08n0227_009:0576c14": "諸佛，亦皆稱揚讚歎，說我國中諸菩薩名，修",
    "T08n0227_009:0576c15": "行梵行，不離般若波羅蜜行者。」須菩提白佛",
    "T08n0227_009:0576c16": "言：「世尊！一切諸佛說法時，普皆稱揚讚歎",
    "T08n0227_009:0576c17": "諸菩薩不？」「不也，須菩提！諸佛說法時，有稱讚",
    "T08n0227_009:0576c18": "者，有不稱讚者。須菩提！諸佛說法時，稱揚讚",
    "T08n0227_009:0576c19": "歎諸阿毘跋致菩薩。」「世尊！未得阿毘跋致者，",
    "T08n0227_009:0576c20": "諸佛說法時，亦皆稱揚讚歎不？」「須菩提！未得",
    "T08n0227_009:0576c21": "阿毘跋致者，諸佛亦有稱揚讚歎者。何者？是",
    "T08n0227_009:0576c22": "能隨學阿閦佛為菩薩時所行道者。如是菩",
    "T08n0227_009:0576c23": "薩，雖未得阿毘跋致，亦為諸佛稱揚讚歎。須",
    "T08n0227_009:0576c24": "菩提！有能隨學實相菩薩所行道者，如是",
    "T08n0227_009:0576c25": "菩薩雖未得阿毘跋致，亦為諸佛稱揚讚歎。",
    "T08n0227_009:0576c26": "復次，須菩提！有菩薩行般若波羅蜜，信解一",
    "T08n0227_009:0576c27": "切法無生，而未得無生法忍；信解一切法空，",
    "T08n0227_009:0576c28": "而於阿毘跋致地中，未得自在。能行一切法",
    "T08n0227_009:0576c29": "寂滅相，而未入阿毘跋致地。須菩提！菩薩如",
    "T08n0227_009:0577a01": "是行者，諸佛說法時，亦皆稱揚讚歎。未得阿",
    "T08n0227_009:0577a02": "毘跋致，而為諸佛說法時稱揚讚歎者，則離",
    "T08n0227_009:0577a03": "聲聞、辟支佛地，近於佛地，必得阿耨多羅三",
    "T08n0227_009:0577a04": "藐三菩提記。須菩提！若菩薩行般若波羅蜜，",
    "T08n0227_009:0577a05": "諸佛說法時稱揚讚歎者，當知是菩薩，必至",
    "T08n0227_009:0577a06": "阿毘跋致。」◎",
    "T08n0227_009:0577a07": "◎摩訶般若波羅蜜囑累品第二十四",
    "T08n0227_009:0577a08": "佛告須菩提：「若菩薩聞是甚深般若波羅蜜，",
    "T08n0227_009:0577a09": "信解不疑，不悔不難，是菩薩當於阿閦佛，及",
    "T08n0227_009:0577a10": "諸菩薩所，聞深般若波羅蜜，亦復信解。須菩",
    "T08n0227_009:0577a11": "提！菩薩若能信解如佛所說般若波羅蜜，是",
    "T08n0227_009:0577a12": "人必至阿毘跋致。須菩提！若人但聞般若波",
    "T08n0227_009:0577a13": "羅蜜，尚得饒益，何況信解如所說行。當住薩",
    "T08n0227_009:0577a14": "婆若。」須菩提白佛言：「世尊！若離如，更無法可",
    "T08n0227_009:0577a15": "得。誰當住薩婆若？誰當得阿耨多羅三藐三",
    "T08n0227_009:0577a16": "菩提？誰當說法？」佛告須菩提：「汝所問離如",
    "T08n0227_009:0577a17": "更無法可得，誰當住薩婆若，誰當得阿耨多",
    "T08n0227_009:0577a18": "羅三藐三菩提，誰當說法者。如是，如是！須菩",
    "T08n0227_009:0577a19": "提！離如更無法，住如中。如尚不可得，何況住",
    "T08n0227_009:0577a20": "如者。如，不能得阿耨多羅三藐三菩提；離如，",
    "T08n0227_009:0577a21": "亦不能得阿耨多羅三藐三菩提。如，無說法",
    "T08n0227_009:0577a22": "者；離如，亦無說法者。」爾時釋提桓因白佛",
    "T08n0227_009:0577a23": "言：「世尊！無住如者，無得阿耨多羅三藐三菩",
    "T08n0227_009:0577a24": "提者，無說法者。而菩薩聞是深法，不疑不悔",
    "T08n0227_009:0577a25": "不難，而欲得阿耨多羅三藐三菩提，是為甚",
    "T08n0227_009:0577a26": "難。」須菩提語釋提桓因：「憍尸迦！如所說，菩薩",
    "T08n0227_009:0577a27": "聞是深法，不疑不悔不難，欲得阿耨多羅三",
    "T08n0227_009:0577a28": "藐三菩提，是為甚難者。憍尸迦！一切法空，此",
    "T08n0227_009:0577a29": "中誰當疑悔難者？」釋提桓因語須菩提：「如所",
    "T08n0227_009:0577b01": "說者，皆因於空，而無所礙。譬如仰射虛空，箭",
    "T08n0227_009:0577b02": "去無礙。須菩提！所說無礙，亦如是。」爾時釋提",
    "T08n0227_009:0577b03": "桓因白佛言：「世尊！我如是說，如是答，為隨如",
    "T08n0227_009:0577b04": "來說，隨法答不？」「憍尸迦！汝如是說，如是答，為",
    "T08n0227_009:0577b05": "隨如來說，為隨法答，皆為正答。憍尸迦！須菩",
    "T08n0227_009:0577b06": "提所說，皆因於空。須菩提尚不能得般若波",
    "T08n0227_009:0577b07": "羅蜜，何況行般若波羅蜜者；尚不得阿耨多",
    "T08n0227_009:0577b08": "羅三藐三菩提，何況得阿耨多羅三藐三菩",
    "T08n0227_009:0577b09": "提者；尚不得薩婆若，何況得薩婆若者；尚不",
    "T08n0227_009:0577b10": "得如，何況得如者；尚不得無生，何況得無生",
    "T08n0227_009:0577b11": "者；尚不得諸力，何況得諸力者；尚不得無所",
    "T08n0227_009:0577b12": "畏，何況得無所畏者；尚不得法，何況說法者。",
    "T08n0227_009:0577b13": "憍尸迦！須菩提常樂遠離，樂無所得行。憍尸",
    "T08n0227_009:0577b14": "迦！是須菩提所行，於菩薩所行，百分不及一，",
    "T08n0227_009:0577b15": "百千萬億分不及一，乃至算數譬喻所不能",
    "T08n0227_009:0577b16": "及。憍尸迦！唯除如來所行，菩薩行般若波羅",
    "T08n0227_009:0577b17": "蜜，於餘行中，最大最勝，最上最妙。菩薩所行，",
    "T08n0227_009:0577b18": "亦於聲聞、辟支佛所行，最大最勝，最上最妙。",
    "T08n0227_009:0577b19": "是故，憍尸迦！若人欲於一切眾生中最上者，當",
    "T08n0227_009:0577b20": "行菩薩所行般若波羅蜜。」爾時會中忉利諸",
    "T08n0227_009:0577b21": "天子，以天曼陀羅華，散佛上。六百比丘從座",
    "T08n0227_009:0577b22": "而起，偏袒右肩，右膝著地，合掌向佛。佛神力",
    "T08n0227_009:0577b23": "故，花悉滿掬，即以此華，散佛上。散已，作是言：",
    "T08n0227_009:0577b24": "「世尊！我等皆當行是上行。」佛即微笑。諸佛常",
    "T08n0227_009:0577b25": "法，若微笑時，青黃赤白無量色光，從口而出。",
    "T08n0227_009:0577b26": "是諸光明，遍照無量無邊世界，上至梵天，還",
    "T08n0227_009:0577b27": "遶身三匝，從頂上入。阿難即從座而起，偏袒右",
    "T08n0227_009:0577b28": "肩，右膝著地，合掌向佛，白佛言：「世尊！何因緣",
    "T08n0227_009:0577b29": "故微笑？諸佛不以無因緣而笑。」佛告阿難：「是",
    "T08n0227_009:0577c01": "六百比丘，當於星宿劫得成佛，同號散花。阿",
    "T08n0227_009:0577c02": "難！是諸如來，比丘僧數，悉皆同等，壽命亦等，",
    "T08n0227_009:0577c03": "俱二萬劫。彼諸比丘，從是已後，在所生處，常",
    "T08n0227_009:0577c04": "得出家，其世界常雨五色好華。是故，阿難！若",
    "T08n0227_009:0577c05": "人欲行上行，當行般若波羅蜜。若菩薩欲行",
    "T08n0227_009:0577c06": "如來行，當行般若波羅蜜。阿難！若菩薩行般",
    "T08n0227_009:0577c07": "若波羅蜜，當知是人，從人間命終，若於兜率",
    "T08n0227_009:0577c08": "天上命終，來生人間。何以故？人中、兜率天",
    "T08n0227_009:0577c09": "上行般若波羅蜜易故。阿難！若菩薩行般",
    "T08n0227_009:0577c10": "若波羅蜜，信樂受持，讀誦書寫。書寫已，以般",
    "T08n0227_009:0577c11": "若波羅蜜，示教利喜，諸餘菩薩。當知是人，為",
    "T08n0227_009:0577c12": "如來所見，當知是人，於諸佛所，種諸善根，不",
    "T08n0227_009:0577c13": "於弟子所種善根。阿難！若菩薩學般若波羅",
    "T08n0227_009:0577c14": "蜜，不驚不畏，信樂受持讀誦，如所說行，當知",
    "T08n0227_009:0577c15": "是人，至現在佛所。若有信般若波羅蜜，不謗",
    "T08n0227_009:0577c16": "不逆，當知是人，已供養諸佛。阿難！若人於佛",
    "T08n0227_009:0577c17": "所種善根，求阿羅漢、辟支佛，是善根不虛，亦",
    "T08n0227_009:0577c18": "不離般若波羅蜜。是故，阿難！我今以般若波",
    "T08n0227_009:0577c19": "羅蜜，囑累於汝。「阿難！我所說法，唯除般若波",
    "T08n0227_009:0577c20": "羅蜜，有所受持。若忘失，其過尚少。汝若受",
    "T08n0227_009:0577c21": "持般若波羅蜜，乃至忘失一句，其過甚重。是",
    "T08n0227_009:0577c22": "故，阿難！我以般若波羅蜜，囑累於汝。汝所聞",
    "T08n0227_009:0577c23": "受持，皆應讀誦，悉令通利，善念在心，當令章",
    "T08n0227_009:0577c24": "句分明。何以故？般若波羅蜜，是過去、未來、現",
    "T08n0227_009:0577c25": "在諸佛法藏故。「阿難！若人於今現在，欲以",
    "T08n0227_009:0577c26": "慈心恭敬供養我者，是人當以是心，供養般",
    "T08n0227_009:0577c27": "若波羅蜜，受持讀誦，如所說行，即是供養於",
    "T08n0227_009:0577c28": "我。阿難！是人不但供養於我，亦為恭敬供養",
    "T08n0227_009:0577c29": "過去、未來、現在諸佛。「阿難！汝若愛重，不捨於",
    "T08n0227_009:0578a01": "我，亦應如是愛重，不捨般若波羅蜜，乃至一",
    "T08n0227_009:0578a02": "句，慎莫忘失。「阿難！我為囑累般若波羅蜜因",
    "T08n0227_009:0578a03": "緣故，若於一劫百劫、千萬億那由他劫，乃至",
    "T08n0227_009:0578a04": "如恒河沙等劫，說不可盡。阿難！今但略說。如",
    "T08n0227_009:0578a05": "我今為大師，過去現在十方諸佛，於一切世間",
    "T08n0227_009:0578a06": "天、人、阿修羅中，亦為大師。般若波羅蜜亦於",
    "T08n0227_009:0578a07": "一切世間天、人、阿修羅中，而作大師。有如是",
    "T08n0227_009:0578a08": "等無量因緣故，我於一切世間天、人、阿修羅",
    "T08n0227_009:0578a09": "中，以般若波羅蜜，囑累於汝。」佛告阿難：「若人",
    "T08n0227_009:0578a10": "愛重佛，愛重法，愛重僧，愛重過去、未來、現在",
    "T08n0227_009:0578a11": "諸佛阿耨多羅三藐三菩提，當以是愛重，愛重",
    "T08n0227_009:0578a12": "般若波羅蜜。此則是我所用教化。阿難！若有",
    "T08n0227_009:0578a13": "人受持讀誦般若波羅蜜，當知是人，則為受",
    "T08n0227_009:0578a14": "持過去、未來、現在諸佛阿耨多羅三藐三菩提。",
    "T08n0227_009:0578a15": "「阿難！般若波羅蜜欲斷絕時，若欲護助者，是",
    "T08n0227_009:0578a16": "人則是護助過去、未來、現在諸佛阿耨多羅三",
    "T08n0227_009:0578a17": "藐三菩提。何以故？阿難！諸佛阿耨多羅三藐",
    "T08n0227_009:0578a18": "三菩提，皆從般若波羅蜜生。阿難！若過去諸",
    "T08n0227_009:0578a19": "佛阿耨多羅三藐三菩提，皆從般若波羅蜜生；",
    "T08n0227_009:0578a20": "未來諸佛阿耨多羅三藐三菩提，亦從般若",
    "T08n0227_009:0578a21": "波羅蜜生；現在無量阿僧祇世界諸佛阿耨",
    "T08n0227_009:0578a22": "多羅三藐三菩提，亦從般若波羅蜜生。是故，",
    "T08n0227_009:0578a23": "阿難！若菩薩欲得阿耨多羅三藐三菩提，當",
    "T08n0227_009:0578a24": "善學六波羅蜜。何以故？阿難！諸波羅蜜是諸",
    "T08n0227_009:0578a25": "菩薩母，能生諸佛。若菩薩學是六波羅蜜，當",
    "T08n0227_009:0578a26": "得阿耨多羅三藐三菩提。是故，阿難！我以六",
    "T08n0227_009:0578a27": "波羅蜜，重囑累汝。何以故？是六波羅蜜，是諸",
    "T08n0227_009:0578a28": "佛無盡法藏。「阿難！汝若因小乘法，為小乘人",
    "T08n0227_009:0578a29": "說，三千大千世界眾生，皆以是法，證阿羅漢。",
    "T08n0227_009:0578b01": "汝為弟子，功德蓋少不足言；若以六波羅",
    "T08n0227_009:0578b02": "蜜，為菩薩說，汝為弟子，功德具足，我則喜",
    "T08n0227_009:0578b03": "悅。阿難！若人以是小乘法，教三千大千世界",
    "T08n0227_009:0578b04": "眾生，得阿羅漢證，是諸布施持戒，修善福德，",
    "T08n0227_009:0578b05": "寧為多不？」阿難言：「甚多，世尊！」佛告阿難：「是福",
    "T08n0227_009:0578b06": "雖多，不如聲聞人，為菩薩說般若波羅蜜，乃至",
    "T08n0227_009:0578b07": "一日，其福甚多。阿難！置此一日，若從旦至食",
    "T08n0227_009:0578b08": "時，置從旦至食時，乃至一漏刻頃，置是一",
    "T08n0227_009:0578b09": "漏刻頃，乃至須臾，為菩薩說法，是人於一",
    "T08n0227_009:0578b10": "切聲聞、辟支佛，善根福德不可相比。若菩薩",
    "T08n0227_009:0578b11": "如是行，如是念，於阿耨多羅三藐三菩提退",
    "T08n0227_009:0578b12": "轉者，無有是處。」",
    "T08n0227_009:0578b13": "摩訶般若波羅蜜見阿閦佛品第二十五",
    "T08n0227_009:0578b14": "佛說般若波羅蜜是時會中，四眾比丘、比丘",
    "T08n0227_009:0578b15": "尼、優婆塞、優婆夷，天、龍、夜叉、乾闥婆、阿修羅、",
    "T08n0227_009:0578b16": "迦樓羅、緊那羅、摩睺羅伽、人非人等，佛神力",
    "T08n0227_009:0578b17": "故，見阿閦佛在大會中，恭敬圍繞，而為說法。",
    "T08n0227_009:0578b18": "如大海水，不可移動。時諸比丘，皆阿羅漢，諸",
    "T08n0227_009:0578b19": "漏已盡，無復煩惱，心得自在，及諸菩薩摩訶",
    "T08n0227_009:0578b20": "薩，其數無量。佛攝神力，大會四眾等，皆不復",
    "T08n0227_009:0578b21": "見阿閦如來，及聲聞菩薩，國界嚴飾。佛告阿難：",
    "T08n0227_009:0578b22": "「一切法亦如是，不與眼作對。如今阿閦佛，及阿",
    "T08n0227_009:0578b23": "羅漢、諸菩薩眾，皆不復現。何以故？法不見法，",
    "T08n0227_009:0578b24": "法不知法。阿難！一切法，非知者，非見者，無作",
    "T08n0227_009:0578b25": "者，無貪著，不分別故。「阿難！一切法不可思議，",
    "T08n0227_009:0578b26": "猶如幻人；一切法無受者，不堅牢故。菩薩如是",
    "T08n0227_009:0578b27": "行者，名為行般若波羅蜜，於法亦無所著。菩",
    "T08n0227_009:0578b28": "薩如是學者，名為學般若波羅蜜。阿難！若菩",
    "T08n0227_009:0578b29": "薩欲到一切法彼岸，當學般若波羅蜜。何以",
    "T08n0227_009:0578c01": "故？阿難！學般若波羅蜜，於諸學中，最為第一，",
    "T08n0227_009:0578c02": "安樂利益諸世間故。「阿難！如是學者，無依止",
    "T08n0227_009:0578c03": "者，為作依止。如是學者，諸佛所許，諸佛所讚。",
    "T08n0227_009:0578c04": "諸佛如是學已，能以足指震動三千大千世界。",
    "T08n0227_009:0578c05": "阿難！諸佛學是般若波羅蜜，於過去、未來、現",
    "T08n0227_009:0578c06": "在一切法中，得無礙知見。阿難！是故般若波",
    "T08n0227_009:0578c07": "羅蜜，最上最妙。「阿難！若欲稱量般若波羅蜜，",
    "T08n0227_009:0578c08": "即是稱量虛空。何以故？是般若波羅蜜無量",
    "T08n0227_009:0578c09": "故。阿難！我不說有般若波羅蜜有限有量。",
    "T08n0227_009:0578c10": "阿難！名字章句語言有量，般若波羅蜜無量。」",
    "T08n0227_009:0578c11": "「世尊！何因緣故，般若波羅蜜無量？」「阿難！般若",
    "T08n0227_009:0578c12": "波羅蜜，無盡故無量；般若波羅蜜，離故無量。阿",
    "T08n0227_009:0578c13": "難！過去諸佛皆從般若波羅蜜出，而般若波",
    "T08n0227_009:0578c14": "羅蜜不盡；未來諸佛皆從般若波羅蜜出，而",
    "T08n0227_009:0578c15": "般若波羅蜜不盡；現在無量世界諸佛皆從",
    "T08n0227_009:0578c16": "般若波羅蜜出，而般若波羅蜜不盡。是故，般",
    "T08n0227_009:0578c17": "若波羅蜜已不盡，今不盡，當不盡。阿難！若人",
    "T08n0227_009:0578c18": "欲盡般若波羅蜜，為欲盡虛空。」爾時須菩提",
    "T08n0227_009:0578c19": "作是念：「是事甚深，我當問佛。」即白佛言：「世尊！",
    "T08n0227_009:0578c20": "般若波羅蜜無盡耶？」「須菩提！般若波羅蜜無",
    "T08n0227_009:0578c21": "盡。虛空無盡故，般若波羅蜜無盡。」「世尊！應云",
    "T08n0227_009:0578c22": "何出生般若波羅蜜？」「須菩提！色無盡故，是生",
    "T08n0227_009:0578c23": "般若波羅蜜；受、想、行、識無盡故，是生般若波",
    "T08n0227_009:0578c24": "羅蜜。須菩提！菩薩坐道場時，如是觀十二因緣，",
    "T08n0227_009:0578c25": "離於二邊，是為菩薩不共之法。若菩薩如是",
    "T08n0227_009:0578c26": "觀因緣法，不墮聲聞、辟支佛地，疾近薩婆若，",
    "T08n0227_009:0578c27": "必得阿耨多羅三藐三菩提。「須菩提！若諸菩",
    "T08n0227_009:0578c28": "薩有退轉者，不得如是念，不知菩薩行般若",
    "T08n0227_009:0578c29": "波羅蜜，云何以無盡法，觀十二因緣？須菩提！",
    "T08n0227_009:0579a01": "若諸菩薩有退轉者，不得如是方便之力。須",
    "T08n0227_009:0579a02": "菩提！若諸菩薩不退轉者，皆得如是方便之",
    "T08n0227_009:0579a03": "力，所謂菩薩行般若波羅蜜，以如是無盡法，",
    "T08n0227_009:0579a04": "觀十二因緣。若菩薩如是觀時，不見諸法，無因",
    "T08n0227_009:0579a05": "緣生；亦不見諸法。常不見諸法作者受者。須",
    "T08n0227_009:0579a06": "菩提！是名菩薩行般若波羅蜜時，觀十二因",
    "T08n0227_009:0579a07": "緣法。「須菩提！若菩薩行般若波羅蜜時，不見",
    "T08n0227_009:0579a08": "色，不見受、想、行、識，不見此佛世界，不見彼佛",
    "T08n0227_009:0579a09": "世界，亦不見有法，見此佛世界、彼佛世界。須",
    "T08n0227_009:0579a10": "菩提！若有菩薩能如是行般若波羅蜜，是時",
    "T08n0227_009:0579a11": "惡魔憂愁，如箭入心。譬如新喪父母，甚大憂",
    "T08n0227_009:0579a12": "毒。菩薩亦如是，行般若波羅蜜，惡魔甚大憂",
    "T08n0227_009:0579a13": "毒。」「世尊！但一惡魔愁毒，三千世界惡魔皆",
    "T08n0227_009:0579a14": "悉愁毒耶？」「須菩提！是諸惡魔皆悉憂毒，各",
    "T08n0227_009:0579a15": "於坐處，不能自安。須菩提！菩薩如是行般若",
    "T08n0227_009:0579a16": "波羅蜜，一切世間天、人、阿修羅，無能得便，不",
    "T08n0227_009:0579a17": "見有法可退者。是故，須菩提！菩薩欲得阿耨",
    "T08n0227_009:0579a18": "多羅三藐三菩提，當如是行般若波羅蜜。菩",
    "T08n0227_009:0579a19": "薩如是行般若波羅蜜時，則具足檀波羅蜜、",
    "T08n0227_009:0579a20": "尸羅波羅蜜、羼提波羅蜜、毘梨耶波羅蜜、禪",
    "T08n0227_009:0579a21": "波羅蜜。菩薩行般若波羅蜜時，則具足諸波",
    "T08n0227_009:0579a22": "羅蜜，亦能具足方便力。是菩薩行般若波羅",
    "T08n0227_009:0579a23": "蜜，諸有所作，生便能知。是故，須菩提！菩薩欲",
    "T08n0227_009:0579a24": "得方便力者，當學般若波羅蜜，當修般若波",
    "T08n0227_009:0579a25": "羅蜜。「須菩提！若菩薩行般若波羅蜜，生般若",
    "T08n0227_009:0579a26": "波羅蜜時，應念現在無量無邊世界諸佛，諸",
    "T08n0227_009:0579a27": "佛薩婆若智，皆從般若波羅蜜生。菩薩如是",
    "T08n0227_009:0579a28": "念時，應如是思惟：『如十方諸佛所得諸法相，",
    "T08n0227_009:0579a29": "我亦當得。須菩提！菩薩行般若波羅蜜，應生",
    "T08n0227_009:0579b01": "如是念。』須菩提！若菩薩能生如是念，乃至彈",
    "T08n0227_009:0579b02": "指頃，勝於如恒河沙劫，布施福德，何況一日",
    "T08n0227_009:0579b03": "半日，當知是菩薩，必至阿毘跋致；當知是菩",
    "T08n0227_009:0579b04": "薩，為諸佛所念。「須菩提！菩薩為諸佛所念者，",
    "T08n0227_009:0579b05": "不生餘處，必當立於阿耨多羅三藐三菩提。",
    "T08n0227_009:0579b06": "是菩薩終不墮三惡道，常生好處，不離諸佛。",
    "T08n0227_009:0579b07": "須菩提！菩薩行般若波羅蜜，生般若波羅蜜，",
    "T08n0227_009:0579b08": "乃至彈指頃得如是功德，何況一日，若過一",
    "T08n0227_009:0579b09": "日。如香象菩薩，今在阿閦佛所，行菩薩道，常",
    "T08n0227_009:0579b10": "不離般若波羅蜜行。」說是法時，諸比丘眾，一",
    "T08n0227_009:0579b11": "切大會天、人、阿修羅，皆大歡喜。",
    "T08n0227_009:0579b12": "摩訶般若波羅蜜隨知品第二十六",
    "T08n0227_009:0579b13": "佛告須菩提：「一切法無分別，當知般若波羅",
    "T08n0227_009:0579b14": "蜜亦如是；一切法無壞，當知般若波羅蜜亦",
    "T08n0227_009:0579b15": "如是；一切法但假名字，當知般若波羅蜜亦如",
    "T08n0227_009:0579b16": "是；一切法以言說故有，當知般若波羅蜜亦如",
    "T08n0227_009:0579b17": "是；又此言說，無所有，無處所，當知般若波羅",
    "T08n0227_009:0579b18": "蜜亦如是；一切法虛假為用，當知般若波羅蜜",
    "T08n0227_009:0579b19": "亦如是；一切法無量，當知般若波羅蜜亦如是；",
    "T08n0227_009:0579b20": "色無量，當知般若波羅蜜亦如是；受、想、行、識",
    "T08n0227_009:0579b21": "無量，當知般若波羅蜜亦如是；一切法無相，",
    "T08n0227_009:0579b22": "當知般若波羅蜜亦如是；一切法通達相，當知",
    "T08n0227_009:0579b23": "般若波羅蜜亦如是；一切法本來清淨，當知般",
    "T08n0227_009:0579b24": "若波羅蜜亦如是；一切法無言說，當知般若波",
    "T08n0227_009:0579b25": "羅蜜亦如是；一切法同於滅，當知般若波羅",
    "T08n0227_009:0579b26": "蜜亦如是；一切法如涅槃，當知般若波羅蜜",
    "T08n0227_009:0579b27": "亦如是；一切法不來不去，無所生，當知般若",
    "T08n0227_009:0579b28": "波羅蜜亦如是；一切法無彼我，當知般若波",
    "T08n0227_009:0579b29": "羅蜜亦如是；賢聖畢竟清淨，當知般若波羅",
    "T08n0227_009:0579c01": "蜜亦如是；捨一切檐，當知般若波羅蜜亦如",
    "T08n0227_009:0579c02": "是。何以故？色無形無處，自性無故；受、想、行、識",
    "T08n0227_009:0579c03": "無形無處，自性無故。「一切法無熱，當知般若",
    "T08n0227_009:0579c04": "波羅蜜亦如是；一切法無染無離，當知般若",
    "T08n0227_009:0579c05": "波羅蜜亦如是。何以故？色無所有故，無染無",
    "T08n0227_009:0579c06": "離；受、想、行、識無所有故，無染無離。「一切法性",
    "T08n0227_009:0579c07": "清淨，當知般若波羅蜜亦如是；一切法無繫",
    "T08n0227_009:0579c08": "著，當知般若波羅蜜亦如是；一切法是菩提",
    "T08n0227_009:0579c09": "覺以佛慧，當知般若波羅蜜亦如是；一切法",
    "T08n0227_009:0579c10": "空、無相、無作，當知般若波羅蜜亦如是；一切",
    "T08n0227_009:0579c11": "法是藥，慈心為首，當知般若波羅蜜亦如是；",
    "T08n0227_009:0579c12": "一切法梵相慈相，無過無恚，當知般若波羅",
    "T08n0227_009:0579c13": "蜜亦如是；大海無邊，當知般若波羅蜜亦如",
    "T08n0227_009:0579c14": "是；虛空無邊，當知般若波羅蜜亦如是；日照",
    "T08n0227_009:0579c15": "無邊，當知般若波羅蜜亦如是；色離，當知般",
    "T08n0227_009:0579c16": "若波羅蜜亦如是；受、想、行、識離，當知般若波",
    "T08n0227_009:0579c17": "羅蜜亦如是；一切音聲無邊，當知般若波羅",
    "T08n0227_009:0579c18": "蜜亦如是；諸性無邊，當知般若波羅蜜亦如",
    "T08n0227_009:0579c19": "是；集無量善法，當知般若波羅蜜亦如是；一",
    "T08n0227_009:0579c20": "切法三昧無邊，當知般若波羅蜜亦如是；佛法",
    "T08n0227_009:0579c21": "無邊，當知般若波羅蜜亦如是；法無邊，當知",
    "T08n0227_009:0579c22": "般若波羅蜜亦如是；空無邊，當知般若波羅",
    "T08n0227_009:0579c23": "蜜亦如是；心心數法無邊，當知般若波羅蜜",
    "T08n0227_009:0579c24": "亦如是；諸心所行無邊，當知般若波羅蜜亦",
    "T08n0227_009:0579c25": "如是；善法無量，當知般若波羅蜜亦如是；不",
    "T08n0227_009:0579c26": "善法無量，當知般若波羅蜜亦如是；如師子",
    "T08n0227_009:0579c27": "吼，當知般若波羅蜜亦如是。何以故？色如大",
    "T08n0227_009:0579c28": "海，受、想、行、識如大海；色如虛空，受、想、行、識如",
    "T08n0227_009:0579c29": "虛空；色如須彌山莊嚴，受、想、行、識如須彌山",
    "T08n0227_009:0580a01": "莊嚴；色如日光，受、想、行、識如日光；色如聲無",
    "T08n0227_009:0580a02": "邊，受、想、行、識如聲無邊；色如眾生性無邊，受、",
    "T08n0227_009:0580a03": "想、行、識如眾生性無邊；色如地，受、想、行、識如",
    "T08n0227_009:0580a04": "地；色如水，受、想、行、識如水；色如火，受、想、行、識",
    "T08n0227_009:0580a05": "如火；色如風，受、想、行、識如風；色如空種，受、",
    "T08n0227_009:0580a06": "想、行、識如空種；色離集善相，受、想、行、識離集",
    "T08n0227_009:0580a07": "善相；色離和合法，受、想、行、識離和合法；色三",
    "T08n0227_009:0580a08": "昧故無邊，受、想、行、識三昧故無邊。色，色離色",
    "T08n0227_009:0580a09": "性，色如是佛法。受、想、行、識，識離識性，識如是",
    "T08n0227_009:0580a10": "佛法。色相無邊，受、想、行、識相無邊；色空無邊，",
    "T08n0227_009:0580a11": "受、想、行、識空無邊；色心所行故無邊，受、想、行、",
    "T08n0227_009:0580a12": "識心所行故無邊；色中善不善不可得，受、想、",
    "T08n0227_009:0580a13": "行、識中善不善不可得；色不可壞，受、想、行、識",
    "T08n0227_009:0580a14": "不可壞；色是師子吼，受、想、行、識是師子吼。當",
    "T08n0227_009:0580a15": "知般若波羅蜜亦如是。」",
    "T08n0227_009:0580a16": "小品般若經卷第九"
}