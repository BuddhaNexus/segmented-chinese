{
    "X61n1164_001:0641a02": " 靈峰蕅益大師選定淨土十要重刻序",
    "X61n1164_001:0641a03": "(此序西蜀潘存評點)",
    "X61n1164_001:0641a04": "淨土法門者何。法界緣起也。何謂法界。吾人現前一",
    "X61n1164_001:0641a05": "念之心。不唯非塊然。亦復非倐爾。纔有能起。即屬所",
    "X61n1164_001:0641a06": "緣。非能緣者。不得已強名之曰無相。然虗空兔角亦",
    "X61n1164_001:0641a07": "受無相之名。而虗空有表顯相。兔角有斷無相。非真",
    "X61n1164_001:0641a08": "無相。又不得已強名此無相曰真。唯其無相而真。故",
    "X61n1164_001:0641a09": "十方三世依正色心自他凡聖等法。皆在我現前一",
    "X61n1164_001:0641a10": "念無相真心中炳然齊現。而皆以自心為體。非別有",
    "X61n1164_001:0641a11": "物心無相而真。從心所現一切諸法莫不無相而真。",
    "X61n1164_001:0641a12": "是故於中隨拈一毫末。一一皆具十方三世依正色",
    "X61n1164_001:0641a13": "心自他凡聖等法而無餘欠。乃至一欬一掉一名一",
    "X61n1164_001:0641a14": "字罔非自心之全體大用。而欬掉名字之外更無一",
    "X61n1164_001:0641a15": "法可得。此所謂法界也。何謂法界緣起。聖凡皆此法",
    "X61n1164_001:0641a16": "界。非麤妙。無減增。不涉生死。不干迷悟。而悟順法界",
    "X61n1164_001:0641a17": "故出生二種涅槃。迷逆法界故妄現二種生死。迷逆",
    "X61n1164_001:0641a18": "生死。法界宛然。無奈眾生從未悟故終不能了。諸佛",
    "X61n1164_001:0641a19": "菩薩愍之。從一真法界起種種因緣。世出世間事類",
    "X61n1164_001:0641a20": "無算。一介螻螘萬聖互援。神力既同慈心亦等。而眾",
    "X61n1164_001:0641b01": "生迷逆妄故受化不齊。於諸佛菩薩平等光中。有有",
    "X61n1164_001:0641b02": "緣無緣及緣中淺深久近之異。緣分差等化辨從違。",
    "X61n1164_001:0641b03": "若或無緣徒勞引領。此所謂法界緣起也。是故建化",
    "X61n1164_001:0641b04": "門中只論繫珠一義。如法華妙典廣談宿因。先聖以",
    "X61n1164_001:0641b05": "四釋闡明(因緣釋．約教釋．本迹釋．觀心釋)而必以因緣居首。由緣匪",
    "X61n1164_001:0641b06": "一故教網弛張。由教無方故恩德貫徹(指本迹)。由恩不",
    "X61n1164_001:0641b07": "可窮盡故得消歸自己領納家珍(指觀心)。故知因緣即",
    "X61n1164_001:0641b08": "第一義。從上列祖極重時節因緣。良以無法與人亦",
    "X61n1164_001:0641b09": "無語句。情種熟處假說心傳。儻其不然。契理而不契",
    "X61n1164_001:0641b10": "機。有句盡成非量。空花界裏無自立宗。華嚴大經王",
    "X61n1164_001:0641b11": "於三藏。末後一著歸重願王。夫眾生情愛牽連幻成。",
    "X61n1164_001:0641b12": "世界妄執緣影遂立。前塵觸之則生死浩然。究竟皆",
    "X61n1164_001:0641b13": "歸於業海。然而業繫之內尚且天經地義萬邦作孚。",
    "X61n1164_001:0641b14": "況諸佛菩薩悲智無涯色心俱寂。本真如以起用。稱",
    "X61n1164_001:0641b15": "法性以垂機。觸之則生死銷亡。究竟皆同歸祕藏大",
    "X61n1164_001:0641b16": "事。該乎九界深恩施(音異)於塵年。無不從此法界流。無",
    "X61n1164_001:0641b17": "不還歸此法界。此與六環業繫為何如而可反恣睽",
    "X61n1164_001:0641b18": "違不從標準。是旨也。精研藏教備考羣宗。由忍土而",
    "X61n1164_001:0641b19": "遐攬十虗。從末流而曠觀三際。則求生淨土一法誠",
    "X61n1164_001:0641b20": "法界第一緣起矣。說者謂阿彌願勝駕越諸方。然諸",
    "X61n1164_001:0641c01": "佛願等子等心等。法性海中那容優劣。而千經萬論",
    "X61n1164_001:0641c02": "極口指歸樂邦。十方廣長同聲勸讚光壽者何哉。緣",
    "X61n1164_001:0641c03": "在故耳。緣何謂在。信也。何謂不在。不信也。信不在處",
    "X61n1164_001:0641c04": "惡業障之。如夜行者滅火而趨險道。如破浪者卷帆",
    "X61n1164_001:0641c05": "而鼓橫橈。事同背馳寧止紆曲。又諸佛四土。上三土",
    "X61n1164_001:0641c06": "容有橫義。至同居土大都有豎無橫。唯極樂同居橫",
    "X61n1164_001:0641c07": "具四土。是故有情以凡夫而例一生補處國土。即緣",
    "X61n1164_001:0641c08": "生而顯稱性五塵佛身。因應化而見法身真常說法。",
    "X61n1164_001:0641c09": "從眾鳥而聞梵音深遠。以要言之。法法圓融塵塵究",
    "X61n1164_001:0641c10": "竟。教海無一名相可筌蹄。法門無一因果可比擬。然",
    "X61n1164_001:0641c11": "此等希有十方罕聞。而唯在極樂者何哉。緣深故耳。",
    "X61n1164_001:0641c12": "緣何謂深。信深也。何謂淺。信淺也。信根淺處恒情域",
    "X61n1164_001:0641c13": "之。如朝廷之有資格高才皓齒而不遷。如麟鳳之於",
    "X61n1164_001:0641c14": "走飛羽道毛羣而一類。何由大方闊步豁破無明。又",
    "X61n1164_001:0641c15": "諸佛度生皆窮累劫。從凡階聖不退為難。今求生極",
    "X61n1164_001:0641c16": "樂但七日竭誠十念傾注。雖陷惡逆悉記往生。纔得",
    "X61n1164_001:0641c17": "往生便圓踞三不退地。且見阿彌即見十方諸佛。生",
    "X61n1164_001:0641c18": "極樂即生一切剎海。乃至阿彌一光極樂一塵。悉能",
    "X61n1164_001:0641c19": "於中頓證十方三世依正色心自他凡聖等法。而不",
    "X61n1164_001:0641c20": "出剎那際三昧。夫諸佛度生如彼難。阿彌度生如此",
    "X61n1164_001:0642a01": "易者何哉。緣久故耳。緣何謂久。信久也。何謂近。信近",
    "X61n1164_001:0642a02": "也。信緣近處時分限之。如捨調弓而引彆弣。如放馴",
    "X61n1164_001:0642a03": "[馬*步]而服野駼。戰勝之功當在異日。如上所論專重有",
    "X61n1164_001:0642a04": "緣。緣深則境界難思。非等覺十地所能測。緣久則神",
    "X61n1164_001:0642a05": "力迅速。非三祇百劫所可倫。要之阿彌非有加於吾",
    "X61n1164_001:0642a06": "心也。吾心一念離絕故聖凡無在。吾心萬法頓融故",
    "X61n1164_001:0642a07": "四土無在。吾心不屬時劫故十世剎那無在。吾心不",
    "X61n1164_001:0642a08": "屬方隅故微塵剎海無在。吾何歉乎哉。特仗增上因",
    "X61n1164_001:0642a09": "緣一顯發之耳。曾有久習神呪者一夜重魘。見獰物",
    "X61n1164_001:0642a10": "持之置巨石下。其人怖急憶誦素所習呪。遂見獰物",
    "X61n1164_001:0642a11": "倒散裂石而醒。設素未習呪或習未純熟。緣種不深。",
    "X61n1164_001:0642a12": "斯時也欲不寱死得乎。然夢中真言復是何物。倒獰",
    "X61n1164_001:0642a13": "裂石誰實使之。皆即我現前一念之心也。自心神呪",
    "X61n1164_001:0642a14": "喚醒自心魘人。淨土法門亦如是。自心之阿彌還度",
    "X61n1164_001:0642a15": "自心之生死。故知因緣之義甚深甚深。抑聞魘之重",
    "X61n1164_001:0642a16": "者不許持光照。照即死。不許抱令起。抱多失心。唯就",
    "X61n1164_001:0642a17": "闇中俾熟識者大呼其名。連聲呼之無不解者。淨土",
    "X61n1164_001:0642a18": "法門亦如是。劫濁盛時眾生魘重。毋以持名雜叅話。",
    "X61n1164_001:0642a19": "毋以麤心習勝觀雜叅話。則濁智騰波定起邪見。所",
    "X61n1164_001:0642a20": "謂照之即死者也。習勝觀則非其境界。定起魔事。所",
    "X61n1164_001:0642b01": "謂抱多失心者也。唯以現前一念無明業識之心。令",
    "X61n1164_001:0642b02": "其專稱阿彌陀佛名號。無間一心未有不親證親到",
    "X61n1164_001:0642b03": "者。法門至此愈卑而愈不勝。仰愈淺而愈不可俯。自",
    "X61n1164_001:0642b04": "呼自應自魘自醒。一心之本元頓彰。法界之體用全",
    "X61n1164_001:0642b05": "揭。無庸鑽仰。秖麼修行。儻未悟透根源。寧可顓蒙合",
    "X61n1164_001:0642b06": "妙。夫顓蒙念佛。至矣極矣無復加矣。但恐法門之戲",
    "X61n1164_001:0642b07": "論難忘。生死之天懷不切。或執牟尼而視同瓦礫。或",
    "X61n1164_001:0642b08": "以指爪而撮摩虗空。或抉瞖而與眼以明。或傳經而",
    "X61n1164_001:0642b09": "苦舌之鳺。如此則揚之與抑總莫暢乎本懷。而信之",
    "X61n1164_001:0642b10": "與疑皆不成乎三昧。間有大智。知進知退知存知亡。",
    "X61n1164_001:0642b11": "而未遘至人未獲圓悟。未窮極致未學要詮。欲升永",
    "X61n1164_001:0642b12": "明之堂。入楚石之室。居五濁之世。闡難信之宗。殊非",
    "X61n1164_001:0642b13": "聊爾。嗚呼至人幽矣。圓悟皇哉。若無要詮誰與窮極。",
    "X61n1164_001:0642b14": "昔　靈峰老人以正法眼選定淨土十要一書。剞劂",
    "X61n1164_001:0642b15": "未全。乙未以後梨棗四散。迄丁未年焚失數種。成時",
    "X61n1164_001:0642b16": "竊念像季久轉。唯此一門契理契機。而淨土諸書唯",
    "X61n1164_001:0642b17": "此諸要盡美盡善。爰加點評稍事節略。又倣慈雲懺",
    "X61n1164_001:0642b18": "儀二門合行之例。會幽谿二要為一要。而自以觀經",
    "X61n1164_001:0642b19": "初門．彌陀行儀二種謬附之。其序首要解尊經也。要",
    "X61n1164_001:0642b20": "之要也。次慈雲重行也。次新附二種亦行經也。三者",
    "X61n1164_001:0642c01": "而後則天台紫閣師子林鄞江西齋幽谿以迄於袁。",
    "X61n1164_001:0642c02": "皆以時也。又天台以論主冠本宗。袁以白衣殿。不盡",
    "X61n1164_001:0642c03": "以時也。訂訖倡募流通。而大心緇白共成焉。修捨沙",
    "X61n1164_001:0642c04": "門成時合掌稽首重為告曰。淨土持名之法有三大",
    "X61n1164_001:0642c05": "要焉。一者。六字弘名念念之間欣厭具足。如出幽獄",
    "X61n1164_001:0642c06": "奔託王家。步步之間欣厭具足。是故萬緣之唾不食。",
    "X61n1164_001:0642c07": "眾苦之忍莫回。高置身於蓮華。便訂盟於芬利。蛆蠅",
    "X61n1164_001:0642c08": "糞壤可煞驚慙。二者。叅禪必不可無淨土。為防退墮",
    "X61n1164_001:0642c09": "寧不寒心。淨土必不可入禪機。意見稍乘二門俱破。",
    "X61n1164_001:0642c10": "若夫餘宗。在昔之時不必改絃。但加善巧迴向。在今",
    "X61n1164_001:0642c11": "之世秖可助行。必須淨業專修。冷煖自知何容強諍。",
    "X61n1164_001:0642c12": "三者。一句彌陀非大徹不能全提。而最愚亦無少欠。",
    "X61n1164_001:0642c13": "儻有些子分別便成大法魔殃。只貴一心受持寧羨",
    "X61n1164_001:0642c14": "依稀解悟。乞兒若見小利急須吐棄無餘。棒打石人",
    "X61n1164_001:0642c15": "頭嚗嚗論實事。已上三要頗切今時。儻能真實指迷。",
    "X61n1164_001:0642c16": "我願捨身供養。十方三世共聞此言。戊申端陽日相",
    "X61n1164_001:0642c17": "似菩薩近住男成時稽首書于華陽度雲精舍之雲",
    "X61n1164_001:0642c18": "氣樓。",
    "X61n1164_001:0643a03": "靈峰蕅益大師選定淨土十要總目",
    "X61n1164_001:0643a04": "古歙後學　成時　評點節略",
    "X61n1164_001:0643a05": "卷第一(總序　總目　述　序)",
    "X61n1164_001:0643a06": "佛說阿彌陀經要解",
    "X61n1164_001:0643a07": "卷第二(述)",
    "X61n1164_001:0643a08": "往生淨土懺願儀",
    "X61n1164_001:0643a09": "往生淨土決疑行願二門",
    "X61n1164_001:0643a10": "卷第三(述)",
    "X61n1164_001:0643a11": "觀無量壽佛經初心三昧門",
    "X61n1164_001:0643a12": "受持佛說阿彌陀經行願儀",
    "X61n1164_001:0643a13": "卷第四(述　舊序　舊後序)",
    "X61n1164_001:0643a14": "淨土十疑論",
    "X61n1164_001:0643a15": "卷第五(述)",
    "X61n1164_001:0643a16": "念佛三昧寶王論(三卷)",
    "X61n1164_001:0643a17": "卷第六(述　偈引)",
    "X61n1164_001:0643a18": "淨土或問",
    "X61n1164_001:0643a19": "卷第七(述　舊序)",
    "X61n1164_001:0643a20": "寶王三昧念佛直指(二卷)",
    "X61n1164_001:0643b01": "卷第八(述　贊)",
    "X61n1164_001:0643b02": "西齋淨土詩(三卷)",
    "X61n1164_001:0643b03": "卷第九(述)",
    "X61n1164_001:0643b04": "淨土生無生論",
    "X61n1164_001:0643b05": "淨土法語",
    "X61n1164_001:0643b06": "卷第十(述　舊序　原序)",
    "X61n1164_001:0643b07": "西方合論(十卷)",
    "X61n1164_001:0643b09": "淨土十要總目",
    "X61n1164_001:0643b11": "靈峰蕅益大師選定淨土十要卷第一",
    "X61n1164_001:0643b13": "述曰。佛法之妙莫要於淨土。淨土之妙莫要於",
    "X61n1164_001:0643b14": "持名。持名之妙莫要於小本阿彌陀經。小本之",
    "X61n1164_001:0643b15": "妙莫要於靈峰要解。儻未讀要解。或讀未精詳。",
    "X61n1164_001:0643b16": "或精詳未貫徹。便謂於小本無不知無不信無",
    "X61n1164_001:0643b17": "不悟入。可乎。既於本經有未盡。一行三昧如何",
    "X61n1164_001:0643b18": "修行。既未善持名。淨土玄關如何優入。既未階",
    "X61n1164_001:0643b19": "淨信淨願。十方三世佛祖大道如何荷擔。然則",
    "X61n1164_001:0643b20": "要解之有關於十方三世佛祖大道也甚矣。今",
    "X61n1164_001:0643c01": "定十要以要解為上首。厥義有三。一祖佛經以",
    "X61n1164_001:0643c02": "小本為淨土諸經之最要故。二重持名以末法",
    "X61n1164_001:0643c03": "修行總以持名為行本故。三立本經之大宗以",
    "X61n1164_001:0643c04": "今解精徹確正堪為要中之要。故讀十要者請",
    "X61n1164_001:0643c05": "以要解為主。以餘九為伴。能令邪解莫入。能令",
    "X61n1164_001:0643c06": "意見不容。能令心宗圓明。能令美善雙盡。夫然",
    "X61n1164_001:0643c07": "後不愧為真學佛者。夫然後不自誤誤人。夫然",
    "X61n1164_001:0643c08": "後必生淨土。夫然後可學一切佛法。夫然後知",
    "X61n1164_001:0643c09": "十方三世佛祖之大道舉不外乎此矣。",
    "X61n1164_001:0643c11": " 佛說阿彌陀經要解重刻序",
    "X61n1164_001:0643c13": "淨土深旨濫始於觀經之觀佛。匯澤於小本之持",
    "X61n1164_001:0643c14": "名。二經蓋不思議無上心要也。釋妙觀者。有天台",
    "X61n1164_001:0643c15": "聖祖大宗稱經發明要矣。釋小本者。振古於斯諸",
    "X61n1164_001:0643c16": "美畢備。以言心要似有待焉。歲在丁亥。　靈峰大",
    "X61n1164_001:0643c17": "師述成要解。如燈照色而非光華。以義定名而非",
    "X61n1164_001:0643c18": "擬議。不過道屋裏事而聆者若驚。不外布帛菽粟",
    "X61n1164_001:0643c19": "之譚而未曾有諸凡橫豎四土事理一心罔弗。精",
    "X61n1164_001:0643c20": "義入神。要歸允當。使學者了然知生信發願以起",
    "X61n1164_001:0644a01": "妙行無縟焉矣。爾小本得是疏便覺一行三昧。橫",
    "X61n1164_001:0644a02": "吞萬派而卓立孤標。事出非常而道在伊邇。深固",
    "X61n1164_001:0644a03": "幽遠之藏一旦盡開。吾聞善善之家機理雙契。是",
    "X61n1164_001:0644a04": "故矢必應弦藥必應病。今要解逗末世機。能提深",
    "X61n1164_001:0644a05": "警徹悟之人。俾其法界圓昭。盡杜虗解邪僻之習。",
    "X61n1164_001:0644a06": "又能使中下之輩信而有勇。至於正譌訂誤纖巨",
    "X61n1164_001:0644a07": "不遺。渾然德音方正不割。誠諸祖所密印。諸佛所",
    "X61n1164_001:0644a08": "共加。以為劫外優曇掌中摩勒匪阿也。癸巳歲。大",
    "X61n1164_001:0644a09": "師在歙浦演說釋義。分科間有不同。尤覺聞所未",
    "X61n1164_001:0644a10": "聞信所未信。華陽學人性且錄出。名歙浦本。今重",
    "X61n1164_001:0644a11": "梓十要。遂以此本授鋟。謹序而識之。時戊申端陽",
    "X61n1164_001:0644a12": "後三日也古歙學人成時和南書",
    "X61n1164_001:0644a15": " 佛說阿彌陀經要解",
    "X61n1164_001:0644a17": "三藏法師　鳩摩羅什　譯",
    "X61n1164_001:0644a18": "西有沙門　智旭　解",
    "X61n1164_001:0644a19": "原夫諸佛憫念羣迷隨機施化。雖歸元無二而方",
    "X61n1164_001:0644a20": "便多門。然於一切方便中求其至直捷至圓頓者。",
    "X61n1164_001:0644a21": "莫若念佛求生淨土。又於一切念佛法門中求其",
    "X61n1164_001:0644b01": "至簡易至穩當者。莫若信願專持名號。是故淨土",
    "X61n1164_001:0644b02": "三經竝行。古人獨以彌陀經為日課。豈非持名一",
    "X61n1164_001:0644b03": "法普被三根。攝事理無遺。統宗教無外。尤不可思",
    "X61n1164_001:0644b04": "議也哉。註疏代不乏人。世湮所存無幾。雲棲疏鈔",
    "X61n1164_001:0644b05": "廣大精微。幽谿圓中鈔高深洪博。如二曜中天有",
    "X61n1164_001:0644b06": "目皆覩。特以文富義繁邊涯莫測。致初機淺識信",
    "X61n1164_001:0644b07": "願難階。故弗揣庸愚再述要解。不敢與二翁競異。",
    "X61n1164_001:0644b08": "亦不敢與二翁強同也。將釋經文五重玄義。",
    "X61n1164_001:0644b09": "第一釋名此經以能說所說人為名。佛者。此土能",
    "X61n1164_001:0644b10": "說之教主。即釋迦牟尼。乘大悲願力。生五濁惡世。",
    "X61n1164_001:0644b11": "以先覺覺後覺。無法不知無法不見者也。說者悅",
    "X61n1164_001:0644b12": "所懷也。佛以度生為懷。眾生成佛機熟。為說難信",
    "X61n1164_001:0644b13": "法。令究竟脫。故悅也。阿彌陀。所說彼土之導師。以",
    "X61n1164_001:0644b14": "四十八願接信願念佛眾生生極樂世界。永階不",
    "X61n1164_001:0644b15": "退者也。梵語阿彌陀。此云無量壽。亦云無量光。要",
    "X61n1164_001:0644b16": "之功德智慧神通道力依正莊嚴說法化度一一",
    "X61n1164_001:0644b17": "無量也。一切金口通名為經。對上五字是通別合",
    "X61n1164_001:0644b18": "為題也。教行理三各論通別。廣如台藏所明。",
    "X61n1164_001:0644b19": "第二辨體大乘經皆以實相為正體。吾人現前一",
    "X61n1164_001:0644b20": "念心性。不在內不在外不在中間。非過去非現在",
    "X61n1164_001:0644c01": "非未來。非青黃赤白長短方圓。非香非味非觸非",
    "X61n1164_001:0644c02": "法。覓之了不可得而不可言其無。具造百界千如",
    "X61n1164_001:0644c03": "而不可言其有。離一切緣慮分別語言文字相。而",
    "X61n1164_001:0644c04": "緣慮分別語言文字非離此別有自性。要之離一",
    "X61n1164_001:0644c05": "切相即一切法。離故無相。即故無不相。不得已強",
    "X61n1164_001:0644c06": "名實相。實相之體非寂非照。而復寂而恒照照而",
    "X61n1164_001:0644c07": "恒寂。照而寂強名常寂光土。寂而照強名清淨法",
    "X61n1164_001:0644c08": "身。又照寂強名法身。寂照強名報身。又性德寂照",
    "X61n1164_001:0644c09": "名法身。修德寂照名報身。又修德照寂名受用身。",
    "X61n1164_001:0644c10": "修德寂照名應化身。寂照不二。性修不二。身土不",
    "X61n1164_001:0644c11": "二。無非實相。實相無二亦無不二。是故舉體作依",
    "X61n1164_001:0644c12": "作正作法作報作自作他。乃至能說所說能度所",
    "X61n1164_001:0644c13": "度能信所信能願所願能持所持能生所生能讚",
    "X61n1164_001:0644c14": "所讚。無非實相正印之所印也。",
    "X61n1164_001:0644c15": "第三明宗宗是修行要徑會體樞機而萬行之綱",
    "X61n1164_001:0644c16": "領也。提綱則眾目張。挈領則襟袖至。故體後應須",
    "X61n1164_001:0644c17": "辨宗。此經以信願持名為修行之宗要。非信不足",
    "X61n1164_001:0644c18": "啟願。非願不足導行。非持名妙行不足滿所願而",
    "X61n1164_001:0644c19": "證所信。經中先陳依正以生信。次勸發願以導行。",
    "X61n1164_001:0644c20": "次示持名以徑登不退。信則信自信他信因信果",
    "X61n1164_001:0645a01": "信事信理。願則厭離娑婆欣求極樂。行則執持名",
    "X61n1164_001:0645a02": "號一心不亂。信自者。信我現前一念之心。本非肉",
    "X61n1164_001:0645a03": "團亦非緣影。豎無初後橫絕邊涯。終日隨緣終日",
    "X61n1164_001:0645a04": "不變。十方虗空微塵國土元我一念心中所現物。",
    "X61n1164_001:0645a05": "我雖昏迷倒惑。苟一念迴心。決定得生自心本具",
    "X61n1164_001:0645a06": "極樂。更無疑慮。是名信自。信他者。信釋迦如來決",
    "X61n1164_001:0645a07": "無誑語。彌陀世尊決無虗願。六方諸佛廣長舌決",
    "X61n1164_001:0645a08": "無二言。隨順諸佛真實教誨。決志求生。更無疑惑。",
    "X61n1164_001:0645a09": "是名信他。信因者。深信散亂稱名猶為成佛種子。",
    "X61n1164_001:0645a10": "況一心不亂安得不生淨土。是名信因。信果者。深",
    "X61n1164_001:0645a11": "信淨土諸善聚會皆從念佛三昧得生。如種瓜得",
    "X61n1164_001:0645a12": "瓜種豆得豆。亦如影必隨形響必應聲。決無虗棄。",
    "X61n1164_001:0645a13": "是名信果。信事者。深信只今現前一念不可盡故。",
    "X61n1164_001:0645a14": "依心所現十方世界亦不可盡。實有極樂國在十",
    "X61n1164_001:0645a15": "萬億土外。最極清淨莊嚴。不同莊生寓言。是名信",
    "X61n1164_001:0645a16": "事。信理者。深信十萬億土實不出我今現前介爾",
    "X61n1164_001:0645a17": "一念心外。以吾現前一念心性實無外故。又深信",
    "X61n1164_001:0645a18": "西方依正主伴皆吾現前一念心中所現影。全事",
    "X61n1164_001:0645a19": "即理全妄即真。全修即性全他即自。我心徧故。佛",
    "X61n1164_001:0645a20": "心亦徧。一切眾生心性亦徧。譬一室千燈。光光互",
    "X61n1164_001:0645b01": "徧重重交攝不相妨礙。是名信理。如此信已則娑",
    "X61n1164_001:0645b02": "婆即自心所感之薉。而自心薉理應厭離。極樂即",
    "X61n1164_001:0645b03": "自心所感之淨。而自心淨理應欣求。厭薉須捨至",
    "X61n1164_001:0645b04": "究竟方無可捨。欣淨須取至究竟方無可取。故妙",
    "X61n1164_001:0645b05": "宗云。取捨若極與不取捨亦非異轍。設不從事取",
    "X61n1164_001:0645b06": "捨但尚不取不捨。即是執理廢事。既廢於事。理亦",
    "X61n1164_001:0645b07": "不圓。若達全事即理。則取亦即理捨亦即理。一取",
    "X61n1164_001:0645b08": "一捨無非法界。故次信而明願也。言執持名號一",
    "X61n1164_001:0645b09": "心不亂者。名以召德。德不可思議。故名號亦不可",
    "X61n1164_001:0645b10": "思議。名號功德不可思議。故使散稱為佛種。執持",
    "X61n1164_001:0645b11": "登不退也。然諸經示淨土行萬別千差。如觀像觀",
    "X61n1164_001:0645b12": "想禮拜供養五悔六念等。一一行成皆生淨土。唯",
    "X61n1164_001:0645b13": "持名一法收機最廣下手最易。故釋迦慈尊無問",
    "X61n1164_001:0645b14": "自說。特向大智舍利弗拈出。可謂方便中第一方",
    "X61n1164_001:0645b15": "便。了義中無上了義。圓頓中最極圓頓。故云明珠",
    "X61n1164_001:0645b16": "投於濁水。濁水不得不清。佛號投於亂心。亂心不",
    "X61n1164_001:0645b17": "得不佛也。信願持名以為一乘真因。四種淨土以",
    "X61n1164_001:0645b18": "為一乘妙果。舉因則果必隨之。故以信願持名為",
    "X61n1164_001:0645b19": "經正宗。其四種淨土之相。詳在妙宗鈔及梵網玄",
    "X61n1164_001:0645b20": "義。茲不具述。俟後釋依正文中當略示耳。",
    "X61n1164_001:0645c01": "第四明力用此經以往生不退為力用。往生有四",
    "X61n1164_001:0645c02": "土。各論九品。且略明得生四土之相。若執持名號",
    "X61n1164_001:0645c03": "未斷見思。隨其或散或定。於同居土分三輩九品。",
    "X61n1164_001:0645c04": "若持至事一心不亂。見思任運先落。則生方便有",
    "X61n1164_001:0645c05": "餘淨土。若至理一心不亂。豁破無明一品乃至四",
    "X61n1164_001:0645c06": "十一品。則生實報莊嚴淨土。亦分證常寂光土。若",
    "X61n1164_001:0645c07": "無明斷盡。則是上上實報究竟寂光也。不退有四",
    "X61n1164_001:0645c08": "義。一念不退。破無明。顯佛性。徑生實報。分證寂光。",
    "X61n1164_001:0645c09": "二行不退。見思既落。塵沙亦破。生方便土。進趨極",
    "X61n1164_001:0645c10": "果。三位不退。帶業往生。在同居土。蓮華托質。永離",
    "X61n1164_001:0645c11": "退緣。四畢竟不退。不論至心散心有心無心或解",
    "X61n1164_001:0645c12": "不解。但彌陀名號或六方佛名。此經名字一經於",
    "X61n1164_001:0645c13": "耳。假使千萬劫後畢竟因斯度脫。如聞塗毒鼓遠",
    "X61n1164_001:0645c14": "近皆喪。食少金剛決定不消也。復次秪帶業生同",
    "X61n1164_001:0645c15": "居淨證位不退者。皆與補處俱。亦皆一生必補佛",
    "X61n1164_001:0645c16": "位。夫上善一處是生同居。即已橫生上三土。一生",
    "X61n1164_001:0645c17": "補佛是位不退。即已圓證三不退。如斯力用乃千",
    "X61n1164_001:0645c18": "經萬論所未曾有。較彼頓悟正因僅為出塵階漸。",
    "X61n1164_001:0645c19": "生生不退始可期於佛階者。不可同日語矣。宗教",
    "X61n1164_001:0645c20": "之士如何勿思。",
    "X61n1164_001:0646a01": "第五教相此大乘菩薩藏攝。又是無問自說徹底",
    "X61n1164_001:0646a02": "大慈之所加持。能令末法多障有情依斯徑登不",
    "X61n1164_001:0646a03": "退。故當來經法滅盡。特留此經住世百年廣度含",
    "X61n1164_001:0646a04": "識。阿伽陀藥萬病總持。絕待圓融不可思議。華嚴",
    "X61n1164_001:0646a05": "奧藏法華祕髓。一切諸佛之心要。菩薩萬行之司",
    "X61n1164_001:0646a06": "南。皆不出於此矣。欲廣歎述窮劫莫盡。智者自當",
    "X61n1164_001:0646a07": "知之。",
    "X61n1164_001:0646a08": "△入文為三。初序分。二正宗分。三流通分。此三名",
    "X61n1164_001:0646a09": "初善中善後善。序如首。五官具存。正宗如身。臟腑",
    "X61n1164_001:0646a10": "無闕。流通如手足。運行不滯。故智者釋法華初一",
    "X61n1164_001:0646a11": "品皆為序。後十一品半皆為流通。又一時迹本二",
    "X61n1164_001:0646a12": "門各分三段。則法師等五品皆為迹門流通。蓋序",
    "X61n1164_001:0646a13": "必提一經之綱。流通則法施不壅。關係非小。後人",
    "X61n1164_001:0646a14": "不達。見經文稍涉義理便判入正宗。致序及流通",
    "X61n1164_001:0646a15": "僅存故套。安所稱初語亦善後語亦善也哉。初序",
    "X61n1164_001:0646a16": "分二。初通序。二別序。初中二。初標法會時處。二引",
    "X61n1164_001:0646a17": "大眾同聞。今初。",
    "X61n1164_001:0646a18": "如是我聞。一時佛在舍衛國祇樹給孤獨園。",
    "X61n1164_001:0646a19": "如是標信順。我聞標師承。一時標機感。佛標教主。",
    "X61n1164_001:0646a20": "舍衛等標說經處也。實相妙理古今不變名如。依",
    "X61n1164_001:0646b01": "實相理念佛求生淨土決定無非曰是。實相非我",
    "X61n1164_001:0646b02": "非無我。阿難不壞假名故仍稱我。耳根發耳識親",
    "X61n1164_001:0646b03": "聆圓音。如空印空。名聞。時無實法。以師資道合說",
    "X61n1164_001:0646b04": "聽周足名一時。自覺覺他覺行圓滿人天大師名",
    "X61n1164_001:0646b05": "佛。舍衛此云聞物。中印度大國之名。波斯匿王所",
    "X61n1164_001:0646b06": "都也。匿王太子名祇陀。此云戰勝。匿王大臣名須",
    "X61n1164_001:0646b07": "達多。此云給孤獨。給孤長者布金買太子園供佛",
    "X61n1164_001:0646b08": "及僧。祇陀感歎施餘未布少地。故竝名祇樹給孤",
    "X61n1164_001:0646b09": "獨園也。△二引大眾同聞三。初聲聞眾。二菩薩眾。",
    "X61n1164_001:0646b10": "三天人眾。聲聞居首者。出世相故。常隨從故。佛法",
    "X61n1164_001:0646b11": "賴僧傳故。菩薩居中者。相不定故。不常隨故。表中",
    "X61n1164_001:0646b12": "道義故。天人列後者。世間相故。凡聖品雜故。外護",
    "X61n1164_001:0646b13": "職故。初聲聞眾又三。初明類標數。二表位歎德。三",
    "X61n1164_001:0646b14": "列上首名。今初。",
    "X61n1164_001:0646b15": "與大比丘僧千二百五十人俱。",
    "X61n1164_001:0646b16": "大比丘。受具足戒出家人也。比丘。梵語含三義。一",
    "X61n1164_001:0646b17": "乞士。隻鉢資身無所蓄藏專求出要。二破惡。正慧",
    "X61n1164_001:0646b18": "觀察破煩惱惡不墮愛見。三怖魔。發心受戒羯磨",
    "X61n1164_001:0646b19": "成就魔即怖也。僧者具云僧伽。此翻和合眾。同證",
    "X61n1164_001:0646b20": "無為解脫名理和。身同住．口無諍．意同悅．見同解．",
    "X61n1164_001:0646c01": "戒同修．利同均名事和也。千二百五十人者。三葉",
    "X61n1164_001:0646c02": "波師資共千人。身子．目連師資二百人。耶舍子等",
    "X61n1164_001:0646c03": "五十人。皆佛成道先得度脫。感佛深恩常隨從也。",
    "X61n1164_001:0646c04": "△二表位歎德。",
    "X61n1164_001:0646c05": "皆是大阿羅漢(之位。其德為)眾所知識。",
    "X61n1164_001:0646c06": "阿羅漢亦含三義。一應供。即乞士果。二殺賊。即破",
    "X61n1164_001:0646c07": "惡果。三無生。即怖魔果。復有慧解脫．俱解脫．無疑",
    "X61n1164_001:0646c08": "解脫三種不同。今是無疑解脫。故名大。又本是法",
    "X61n1164_001:0646c09": "身大士。示作聲聞證此淨土不思議法。故名大也。",
    "X61n1164_001:0646c10": "從佛轉輪廣利人天。故為眾所知識。△三列上首",
    "X61n1164_001:0646c11": "名。",
    "X61n1164_001:0646c12": "長老舍利弗(此云身子)．摩訶目犍連(大采菽氏)．摩訶迦葉(大飲光)．",
    "X61n1164_001:0646c13": "摩訶迦旃延(大文飾)．摩訶拘絺羅(大膝)．離婆多(星宿)．周利槃",
    "X61n1164_001:0646c14": "陀伽(繼道)．難陀(喜)．阿難陀(慶喜)．羅睺羅(覆障)．憍梵波提(牛呞)．賓",
    "X61n1164_001:0646c15": "頭盧頗羅墮(不動利根)．迦留陀夷(黑光)．摩訶劫賓那(房宿)．薄拘",
    "X61n1164_001:0646c16": "羅(善容)．阿[少/兔]樓馱(無貧)。如是等諸大弟子。",
    "X61n1164_001:0646c17": "德臘俱尊故名長老。身子尊者。聲聞眾中智慧第",
    "X61n1164_001:0646c18": "一。目連尊者。神通第一。飲光尊者。身有金光。傳佛",
    "X61n1164_001:0646c19": "心印為初祖。頭陀行第一。文飾尊者。婆羅門種。論",
    "X61n1164_001:0646c20": "議第一。大膝尊者。答問第一。星宿尊者。無倒亂第",
    "X61n1164_001:0647a01": "一。繼道尊者。因根鈍。僅持一偈。辯才無盡。義持第",
    "X61n1164_001:0647a02": "一。喜尊者。佛之親弟。儀容第一。慶喜尊者。佛之堂",
    "X61n1164_001:0647a03": "弟。復為侍者。多聞第一。覆障尊者。佛之太子。密行",
    "X61n1164_001:0647a04": "第一。牛呞尊者。宿世惡口感此餘報。受天供養第",
    "X61n1164_001:0647a05": "一。不動尊者。久住世間應末世供。福田第一。黑光",
    "X61n1164_001:0647a06": "尊者。為佛使者。教化第一。房宿尊者。知星宿第一。",
    "X61n1164_001:0647a07": "善容尊者。壽命第一。無貧尊者。亦佛堂弟。天眼第",
    "X61n1164_001:0647a08": "一。此等常隨眾本法身大士。示作聲聞。為影響眾。",
    "X61n1164_001:0647a09": "今聞淨土攝受功德。得第一義悉檀之益。增道損",
    "X61n1164_001:0647a10": "生。自淨佛土。復名當機眾矣。△二菩薩眾。",
    "X61n1164_001:0647a11": "并諸菩薩摩訶薩。文殊師利(此云妙德)法王子．阿逸多(此云",
    "X61n1164_001:0647a12": "無能勝。彌勒菩薩之名)菩薩．乾陀訶提(此云不休息)菩薩．常精進菩",
    "X61n1164_001:0647a13": "薩。與如是等諸大菩薩。",
    "X61n1164_001:0647a14": "菩薩摩訶薩。此云大道心成就有情。乃悲智雙運",
    "X61n1164_001:0647a15": "自他兼利之稱。佛為法王。文殊紹佛家業名法王",
    "X61n1164_001:0647a16": "子。菩薩眾中智慧第一。非勇猛實智不能證解淨",
    "X61n1164_001:0647a17": "土法門。故居初。彌勒當來成佛。現居等覺。以究竟",
    "X61n1164_001:0647a18": "嚴淨佛國為要務。故次列。不休息者。曠劫修行不",
    "X61n1164_001:0647a19": "暫停故。常精進者。自利利他無疲倦故。此等深位",
    "X61n1164_001:0647a20": "菩薩必皆求生淨土。以不離見佛。不離聞法。不離",
    "X61n1164_001:0647b01": "親近供養眾僧。乃能速疾圓滿菩提故。△三天人",
    "X61n1164_001:0647b02": "眾。",
    "X61n1164_001:0647b03": "及釋提桓因等無量諸天大眾俱。",
    "X61n1164_001:0647b04": "釋提桓因。此云能為主。即忉利天王。等者。下等四",
    "X61n1164_001:0647b05": "王。上等夜摩．兜率．化樂．他化．色．無色無量諸天也。",
    "X61n1164_001:0647b06": "大眾俱。謂十方天人八部修羅人非人等無不與",
    "X61n1164_001:0647b07": "會。無非淨土法門所攝之機也。通序竟。",
    "X61n1164_001:0647b08": "△二別序。發起序也。淨土妙門不可思議。無人能",
    "X61n1164_001:0647b09": "問。佛自倡依正名字為發起。又佛智鑒機無謬。見",
    "X61n1164_001:0647b10": "此大眾應聞淨土妙門而獲四益。故不俟問便自",
    "X61n1164_001:0647b11": "發起。如梵網下卷自倡立號云。我今盧舍那等。智",
    "X61n1164_001:0647b12": "者判作發起序。例可知也。",
    "X61n1164_001:0647b13": "爾時。佛告長老舍利弗。從是(娑婆世界)西方。過十萬億佛",
    "X61n1164_001:0647b14": "土。有世界名曰極樂。其土有佛號阿彌陀。今現在說",
    "X61n1164_001:0647b15": "法。",
    "X61n1164_001:0647b16": "淨土法門三根普攝。絕待圓融不可思議。圓收圓",
    "X61n1164_001:0647b17": "超一切法門。甚深難信。故特告大智慧者。非第一",
    "X61n1164_001:0647b18": "智慧不能直下無疑也。西方者。橫亘直西。標示現",
    "X61n1164_001:0647b19": "處也。十萬億者。千萬曰億。今積億至十萬也。佛土",
    "X61n1164_001:0647b20": "者。三千大千世界通為一佛所化。且以此土言之。",
    "X61n1164_001:0647c01": "一須彌山東西南北各一洲。同一日月所照。一鐵",
    "X61n1164_001:0647c02": "圍山所遶。名一四天下。千四天下名小千世界。千",
    "X61n1164_001:0647c03": "小千名中千世界。千中千名大千世界。過如此佛",
    "X61n1164_001:0647c04": "土十萬億之西是極樂世界也。問。何故極樂在西",
    "X61n1164_001:0647c05": "方。答。此非善問。假使極樂在東。汝又問何故在東。",
    "X61n1164_001:0647c06": "豈非戲論。況自十一萬億佛土視之。又在東矣。何",
    "X61n1164_001:0647c07": "足致疑。有世界名曰極樂。序依報國土之名也。豎",
    "X61n1164_001:0647c08": "約三際以辨時劫。橫約十方以定疆隅。故稱世界。",
    "X61n1164_001:0647c09": "極樂國。梵語須摩提。亦云安養．安樂．清泰等。乃永",
    "X61n1164_001:0647c10": "離眾苦第一安隱之謂。如下廣釋。然佛土有四。各",
    "X61n1164_001:0647c11": "分淨薉。凡聖同居土。五濁重者薉。五濁輕者淨。方",
    "X61n1164_001:0647c12": "便有餘土。析空拙度證入者薉。體空巧度證入者",
    "X61n1164_001:0647c13": "淨。實報無障礙土。次第三觀證入者薉。一心三觀",
    "X61n1164_001:0647c14": "證入者淨。常寂光土。分證者薉。究竟滿證者淨。今",
    "X61n1164_001:0647c15": "云極樂世界。正指同居淨土。亦即橫具上三淨土",
    "X61n1164_001:0647c16": "也(此論修德不論性德。性德則一切微塵法爾。具足四種淨薉佛土。今約信願行三。彌陀名號不",
    "X61n1164_001:0647c17": "思議故。能令凡夫所感同居極樂最極清淨也。此則十方佛土所無。極樂同居獨擅。方是極樂淨土宗旨。",
    "X61n1164_001:0647c18": "下明義處皆然)。有佛號阿彌陀。序正報教主之名也。翻譯",
    "X61n1164_001:0647c19": "如下廣釋。佛有三身。各論單複。法身單指所證理",
    "X61n1164_001:0647c20": "性。報身單指能證功德智慧。化身單指所現相好",
    "X61n1164_001:0648a01": "色像。法身複者自性清淨法身．離垢妙極法身。報",
    "X61n1164_001:0648a02": "身複者自受用報身．他受用報身。化身複者示生",
    "X61n1164_001:0648a03": "化身．應現化身。又佛界化身．隨類化身。雖辨單複",
    "X61n1164_001:0648a04": "三身。實非一非三而三而一。不縱橫。不竝別。離過",
    "X61n1164_001:0648a05": "絕非。不可思議。今云阿彌陀佛。正指同居土中示",
    "X61n1164_001:0648a06": "生化身。仍復即報即法也。復次世界及佛皆言有",
    "X61n1164_001:0648a07": "者。具四義。的標實境。令欣求故。誠語指示令專一",
    "X61n1164_001:0648a08": "故。簡非乾城陽燄。非權現曲示。非緣影虗妄。非保",
    "X61n1164_001:0648a09": "真偏但破魔邪權小故(非權。破華嚴合論之譌。非邪。破末世積迷之習。此二",
    "X61n1164_001:0648a10": "料簡尤大有關係)。圓彰性具令深證故。今現在說法者。簡",
    "X61n1164_001:0648a11": "上依正二有。非過去已滅。非未來未成。正應發願",
    "X61n1164_001:0648a12": "往生。親覲聽法速成正覺也。復次二有現在。勸信",
    "X61n1164_001:0648a13": "序也。世界名極樂。勸願序也。佛號阿彌陀。勸持名",
    "X61n1164_001:0648a14": "妙行序也。復次阿彌陀序佛。說法序法。現在海會序",
    "X61n1164_001:0648a15": "僧。佛法僧同一實相序體。從此起信願行序宗。信",
    "X61n1164_001:0648a16": "願行成必得往生見佛聞法序用。唯一佛界為所",
    "X61n1164_001:0648a17": "緣境不雜餘事序教相也。言略意周矣。初序分竟。",
    "X61n1164_001:0648a18": "△二正宗分三。初廣陳彼土依正妙果以啟信。二",
    "X61n1164_001:0648a19": "特勸眾生應求往生以發願。三正示行者執持名",
    "X61n1164_001:0648a20": "號以立行。信願持名一經要旨。信願為慧行。持名",
    "X61n1164_001:0648b01": "為行行。得生與否全由信願之有無。品位高下全",
    "X61n1164_001:0648b02": "由持名之深淺。故慧行為前導。行行為正修。如目",
    "X61n1164_001:0648b03": "足竝運也。初文為二。初依報妙。二正報妙。初又二。",
    "X61n1164_001:0648b04": "初徵釋。二廣釋。初又二。初徵。二釋。今初。",
    "X61n1164_001:0648b05": "舍利弗。彼土何故名為極樂。",
    "X61n1164_001:0648b06": "△二釋二。初約能受用釋。二約所受用釋。今初。",
    "X61n1164_001:0648b07": "其國眾生無有眾苦但受諸樂。故名極樂。",
    "X61n1164_001:0648b08": "眾生是能受用人。等覺以還皆可名。今且約人民",
    "X61n1164_001:0648b09": "言。以下下例上上也。娑婆苦樂雜。其實苦是苦苦。",
    "X61n1164_001:0648b10": "偪身心故。樂是壞苦。不久住故。非苦非樂是行苦。",
    "X61n1164_001:0648b11": "性遷流故。彼土永離三苦。不同此土對苦之樂。乃",
    "X61n1164_001:0648b12": "名極樂。一往分別同居。五濁輕。無分段八苦。但受",
    "X61n1164_001:0648b13": "不病不老自在遊行天食天衣諸善聚會等樂。方",
    "X61n1164_001:0648b14": "便。體觀巧。無沈空滯寂之苦。但受遊戲神通等樂。",
    "X61n1164_001:0648b15": "實報。心觀圓。無隔別不融之苦。但受無礙不思議",
    "X61n1164_001:0648b16": "樂。寂光。究竟等。無法身滲漏真常流注之苦。但受",
    "X61n1164_001:0648b17": "稱性圓滿究竟樂。然同居眾生以持名善根福德",
    "X61n1164_001:0648b18": "同佛。故圓淨四土圓受諸樂也。復次。極樂最勝不",
    "X61n1164_001:0648b19": "在上三土而在同居。良以上之則十方同居遜其",
    "X61n1164_001:0648b20": "殊特。下又可與此土較量。所以凡夫優入而從容。",
    "X61n1164_001:0648c01": "橫超而度越。佛說苦樂意在於此。△二約所受用",
    "X61n1164_001:0648c02": "釋(此亦轉釋上無有眾苦但受諸樂之故。下廣釋一科亦然)。",
    "X61n1164_001:0648c03": "又舍利弗。極樂國土。七重欄楯(以嚴際畔)。七重羅網(以嚴空界)。",
    "X61n1164_001:0648c04": "七重行樹(以嚴露地)。皆是四寶周帀圍繞。是故彼國名為",
    "X61n1164_001:0648c05": "極樂。",
    "X61n1164_001:0648c06": "七重。表七科道品。四寶。表常樂我淨四德。周帀圍",
    "X61n1164_001:0648c07": "繞者。佛菩薩等無量住處也。皆四寶則自功德深。",
    "X61n1164_001:0648c08": "周帀繞則他賢聖徧。此極樂真因緣也。此等莊嚴",
    "X61n1164_001:0648c09": "同居淨土。是增上善業所感。亦圓五品觀所感。以",
    "X61n1164_001:0648c10": "緣生勝妙五塵為體。方便淨土是即空觀智所感。",
    "X61n1164_001:0648c11": "亦相似三觀所感。以妙真諦無漏五塵為體。實報",
    "X61n1164_001:0648c12": "淨土是妙假觀智所感。亦分證三觀所感。以妙俗",
    "X61n1164_001:0648c13": "諦無盡五塵為體。常寂光土是即中觀智所感。亦",
    "X61n1164_001:0648c14": "究竟三觀所感。以妙中諦稱性五塵為體。欲令易",
    "X61n1164_001:0648c15": "解作此分別。實四土莊嚴無非因緣生法。無不即",
    "X61n1164_001:0648c16": "空假中。所以極樂同居淨境。真俗圓融不可限量。",
    "X61n1164_001:0648c17": "下皆倣此。問。寂光唯理性。何得有此莊嚴。答。一一",
    "X61n1164_001:0648c18": "莊嚴全體理性。一一理性具足莊嚴。方是諸佛究",
    "X61n1164_001:0648c19": "竟依果。若寂光不具勝妙五塵。何異偏真法性。△",
    "X61n1164_001:0648c20": "二廣釋二。初別釋所受。二合釋能受所受。初又二。",
    "X61n1164_001:0649a01": "初釋生處。二結示佛力。今初。",
    "X61n1164_001:0649a02": "又舍利弗。極樂國土有七寶池。八功德水充滿其中。",
    "X61n1164_001:0649a03": "池底純以金沙布地。四邊階道金銀．瑠璃．玻瓈合成。",
    "X61n1164_001:0649a04": "上有樓閣亦以金銀．瑠璃．玻瓈．硨磲．赤珠．瑪瑙而嚴",
    "X61n1164_001:0649a05": "飾之。池中蓮華大如車輪。青色青光。黃色黃光。赤色",
    "X61n1164_001:0649a06": "赤光。白色白光。微妙香潔。",
    "X61n1164_001:0649a07": "上明住處。今明生處。寶池金銀等所成。不同此方",
    "X61n1164_001:0649a08": "土石也。八功德者。一澄清。異此方渾濁。二清冷。異",
    "X61n1164_001:0649a09": "寒熱。三甘美。異醎淡劣味。四輕輭。異沈重。五潤澤。",
    "X61n1164_001:0649a10": "異宿腐褪色。六安和。異急暴。七除饑渴。異生冷。八",
    "X61n1164_001:0649a11": "長養諸根。異損壞諸根及沴戾增病沒溺等也。充",
    "X61n1164_001:0649a12": "滿其中。異枯竭汎濫。底純金沙。異汙泥。階道四寶。",
    "X61n1164_001:0649a13": "異磚石。陛級名階。坦途名道。重屋名樓。岑樓名閣。",
    "X61n1164_001:0649a14": "七寶樓閣。異此方土木丹青也。樓閣是住處及法",
    "X61n1164_001:0649a15": "會處。但得寶池蓮胞開敷。便可登四岸。入法會。見",
    "X61n1164_001:0649a16": "佛聞法也。華輪者。輪王金輪大四十里。且舉最小",
    "X61n1164_001:0649a17": "者言。若據觀經及無量壽會。大小實不可量。由同",
    "X61n1164_001:0649a18": "居淨土身相不等故也。青色名優鉢羅。黃色名拘",
    "X61n1164_001:0649a19": "勿頭。赤色名鉢頭摩。白色名芬陀利。由生身有光",
    "X61n1164_001:0649a20": "故蓮胞亦有光。然極樂蓮華光色無量。此亦略言",
    "X61n1164_001:0649b01": "耳。微妙香潔略歎蓮華四德。質而非形曰微。無礙",
    "X61n1164_001:0649b02": "曰妙。非形則非塵。故潔也。蓮胞如此。生身可知。△",
    "X61n1164_001:0649b03": "二結示佛力。",
    "X61n1164_001:0649b04": "舍利弗。極樂國土成就如是功德莊嚴。",
    "X61n1164_001:0649b05": "明上住處生處種種莊嚴。皆阿彌陀佛大願大行",
    "X61n1164_001:0649b06": "稱性功德之所成就。故能徧嚴四種淨土。普攝十",
    "X61n1164_001:0649b07": "方三世一切凡聖令往生也。復次。佛以大願作眾",
    "X61n1164_001:0649b08": "生多善根之因。以大行作眾生多福德之緣。令信",
    "X61n1164_001:0649b09": "願持名者念念成就如是功德。而皆是已成。非今",
    "X61n1164_001:0649b10": "非當。此則以阿彌種種莊嚴作增上本質。帶起眾",
    "X61n1164_001:0649b11": "生自心種種莊嚴。全佛即生。全他即自。故曰成就",
    "X61n1164_001:0649b12": "如是功德莊嚴。△二合釋能受所受又二。初約五",
    "X61n1164_001:0649b13": "根五塵明受用。次約耳根聲塵明受用。初又二。初",
    "X61n1164_001:0649b14": "正明。二結示。今初。",
    "X61n1164_001:0649b15": "又舍利弗。彼佛國土。(空中)常作天樂。(下是)黃金為地。(中間)晝",
    "X61n1164_001:0649b16": "夜六時雨天曼陀羅華(上嚴空界下嚴金地)。其土眾生常以清",
    "X61n1164_001:0649b17": "旦各以衣裓盛眾妙華供養他方十萬億佛。即以食",
    "X61n1164_001:0649b18": "時還到本國飯食經行。",
    "X61n1164_001:0649b19": "樂是聲塵。地是色塵。華是色香二塵。食是味塵。盛",
    "X61n1164_001:0649b20": "華散華經行是觸塵。眾生五根對五塵可知。常作",
    "X61n1164_001:0649c01": "者即六時也。黃金為地者。七寶所嚴地界。體是黃",
    "X61n1164_001:0649c02": "金也。日分初中後名晝三時。夜分初中後名夜三",
    "X61n1164_001:0649c03": "時。故云晝夜六時。然彼土依正各有光明。不假日",
    "X61n1164_001:0649c04": "月。安分晝夜。且順此方假說分際耳。曼陀羅此云",
    "X61n1164_001:0649c05": "適意。又云白華。衣裓是盛華器。眾妙華明非曼陀",
    "X61n1164_001:0649c06": "羅一種。應如妙經四華。表四因位。供養他方佛表",
    "X61n1164_001:0649c07": "真因會趨極果。果德無不徧也。且據娑婆言十萬",
    "X61n1164_001:0649c08": "億佛。意顯生極樂已還供釋迦．彌勒皆不難耳。若",
    "X61n1164_001:0649c09": "阿彌神力所加。何遠不到哉。食時即清旦。故云即。",
    "X61n1164_001:0649c10": "以明其神足不可思議。不離彼土常徧十方。不假",
    "X61n1164_001:0649c11": "逾時回還也。此文顯極樂一聲一塵一剎那乃至",
    "X61n1164_001:0649c12": "跨步彈指悉與十方三寶貫徹無礙。又顯在娑婆",
    "X61n1164_001:0649c13": "則濁重惡障。與極樂不隔而隔。生極樂則功德甚",
    "X61n1164_001:0649c14": "深。與娑婆隔而不隔也。飯食經行者。念食食至。不",
    "X61n1164_001:0649c15": "假安排。食畢鉢去。不勞舉拭。但經行金地。華樂娛",
    "X61n1164_001:0649c16": "樂。任運進修而已。△二結示。",
    "X61n1164_001:0649c17": "舍利弗。極樂國土成就如是功德莊嚴。",
    "X61n1164_001:0649c18": "△二約耳根聲塵明受用。以此方耳根最利故。別",
    "X61n1164_001:0649c19": "就法音廣明其實。極樂攝法界機。五塵一一圓妙。",
    "X61n1164_001:0649c20": "出生一切法門也。又二。初別明。二總結。初中二。初",
    "X61n1164_001:0650a01": "化有情聲。二化無情聲。初又二。初鳥音法利。二徵",
    "X61n1164_001:0650a02": "釋略顯。今初。",
    "X61n1164_001:0650a03": "復次舍利弗。彼國常有種種奇妙雜色之鳥。白鶴．孔",
    "X61n1164_001:0650a04": "雀．鸚鵡．舍利．迦陵頻伽共命之鳥。是諸眾鳥。晝夜六",
    "X61n1164_001:0650a05": "時出和雅音。其音演暢五根．五力．七菩提分．八聖道分",
    "X61n1164_001:0650a06": "如是等法。其土眾生聞是音已。皆悉念佛．念法．念僧。",
    "X61n1164_001:0650a07": "種種奇妙雜色。言多且美也。下略出六種。舍利。舊",
    "X61n1164_001:0650a08": "云鶖鷺。琦禪師云是春鶯。或然。迦陵頻伽。此云妙",
    "X61n1164_001:0650a09": "音。未出[穀禾+卵]時音超眾鳥。共命。一身兩頭。識別報同。",
    "X61n1164_001:0650a10": "此二種西域雪山等處有之。皆寄此間愛賞者言",
    "X61n1164_001:0650a11": "其似而已。六時出音則知淨土不以鳥棲為夜。良",
    "X61n1164_001:0650a12": "以蓮華托生之身本無昏睡不假夜臥也。五根等",
    "X61n1164_001:0650a13": "者。三十七道品也。所謂四念處。一身念處。二受念",
    "X61n1164_001:0650a14": "處。三心念處。四法念處。四正勤。一已生惡法令斷。",
    "X61n1164_001:0650a15": "二未生惡法不令生。三未生善法令生。四已生善",
    "X61n1164_001:0650a16": "法令增長。四如意足。一欲如意足。二進如意足。三",
    "X61n1164_001:0650a17": "心如意足。四思惟如意足。五根者。信正道及助道",
    "X61n1164_001:0650a18": "法名信根。行正道及諸助道善法勤求不息名精",
    "X61n1164_001:0650a19": "進根。念正道及諸助道善法更無他念名念根。攝",
    "X61n1164_001:0650a20": "心在正道及諸助道善法中相應不散名定根。為",
    "X61n1164_001:0650b01": "正道及諸助道善法觀於苦等四諦名慧根。五力",
    "X61n1164_001:0650b02": "者。信根增長能破疑惑破諸邪信及破煩惱名信",
    "X61n1164_001:0650b03": "力。精進根增長破種種身心懈怠成辦出世大事",
    "X61n1164_001:0650b04": "名精進力。念根增長破諸邪念成就一切出世正",
    "X61n1164_001:0650b05": "念功德名念力。定根增長能破亂想發諸事理禪",
    "X61n1164_001:0650b06": "定名定力。慧根增長能遮通別諸惑發真無漏名",
    "X61n1164_001:0650b07": "慧力。七菩提分亦名七覺分。智慧觀諸法時善能",
    "X61n1164_001:0650b08": "簡別真偽不謬取諸虗偽法名擇法覺分。精進修",
    "X61n1164_001:0650b09": "諸道法時善能覺了不謬行於無益苦行常勤心",
    "X61n1164_001:0650b10": "在真法中行名精進覺分。若心得法喜善能覺了",
    "X61n1164_001:0650b11": "此喜不依顛倒之法而喜住真法喜名喜覺分。若",
    "X61n1164_001:0650b12": "斷除諸見煩惱之時善能覺了除諸虗偽不損真",
    "X61n1164_001:0650b13": "正善根名除覺分。若捨所見念著境時善能覺了",
    "X61n1164_001:0650b14": "所捨之境虗偽不實永不追憶名捨覺分。若發諸",
    "X61n1164_001:0650b15": "禪定之時善能覺了諸禪虗假不生愛見妄想名",
    "X61n1164_001:0650b16": "定覺分。若修出世道時善能覺了常使定慧均平。",
    "X61n1164_001:0650b17": "或心沈沒當念用擇法精進喜三覺分以察起之。",
    "X61n1164_001:0650b18": "或心浮動當念用除捨定三覺分以攝持之。調和",
    "X61n1164_001:0650b19": "適中名念覺分。八聖道分亦名八正道分。修無漏",
    "X61n1164_001:0650b20": "行觀見四諦分明名正見。以無漏心相應思惟動",
    "X61n1164_001:0650c01": "發覺知籌量為令增長入大涅槃名正思惟。以無",
    "X61n1164_001:0650c02": "漏慧除四邪命攝諸口業住一切正語中名正語。",
    "X61n1164_001:0650c03": "以無漏慧除身一切邪業住清淨正身業中名正",
    "X61n1164_001:0650c04": "業。以無漏慧通除三業中五種邪命住清淨正命",
    "X61n1164_001:0650c05": "中名正命(五邪命皆為利養。一詐現異相奇特。二自說功德。三占相吉凶為人說法。四高",
    "X61n1164_001:0650c06": "聲現威令人敬畏。五說所得供養以動人心)。以無漏慧相應勤精進修",
    "X61n1164_001:0650c07": "涅槃道名正精進。以無漏慧相應念正道及助道",
    "X61n1164_001:0650c08": "法名正念。以無漏慧相應入定名正定。此等道品",
    "X61n1164_001:0650c09": "依生滅四諦而修即藏教道品。依無生四諦而修",
    "X61n1164_001:0650c10": "即通教道品。依無量四諦而修即別教道品。依無",
    "X61n1164_001:0650c11": "作四諦而修即圓教道品。藏道品名半字法門。淨",
    "X61n1164_001:0650c12": "土濁輕似不必用。為小種先熟者或暫用之。通道",
    "X61n1164_001:0650c13": "品名大乘初門。三乘共稟。同居淨土多說之。別道",
    "X61n1164_001:0650c14": "品名獨菩薩法。同居方便淨土多說之。圓道品名",
    "X61n1164_001:0650c15": "無上佛法。有利根者於四淨土皆得聞也。如是等",
    "X61n1164_001:0650c16": "法者。等前念處．正勤．如意足等。餘四攝．六度．十力．",
    "X61n1164_001:0650c17": "無畏無量法門也。三十七品收法雖盡而機緣不",
    "X61n1164_001:0650c18": "等。作種種開合名義不同。隨所欲聞無不演暢。故",
    "X61n1164_001:0650c19": "令聞者念三寶發菩提心伏滅煩惱也。灼見慈威",
    "X61n1164_001:0650c20": "不可思議故念佛。法喜入心法味充足故念法。同",
    "X61n1164_001:0651a01": "聞共稟一心修證故念僧。能念即是三觀。所念三",
    "X61n1164_001:0651a02": "寶有別相一體及四教意義三諦權實之不同。如",
    "X61n1164_001:0651a03": "上料簡道品應知。△二徵釋略顯。",
    "X61n1164_001:0651a04": "舍利弗。汝勿謂此鳥實是罪報所生。所以者何。彼佛",
    "X61n1164_001:0651a05": "國土無三惡道。舍利弗。其佛國土尚無惡道之名。何",
    "X61n1164_001:0651a06": "況有實。是諸眾鳥皆是阿彌陀佛欲令法音宣流變",
    "X61n1164_001:0651a07": "化所作。",
    "X61n1164_001:0651a08": "徵釋可知。問。白鶴等非惡道名耶。答。既非罪報。則",
    "X61n1164_001:0651a09": "一一名字皆詮如來究竟功德。所謂究竟。白鶴等",
    "X61n1164_001:0651a10": "無非性德美稱。豈惡名哉。問。化作眾鳥何義。答。有",
    "X61n1164_001:0651a11": "四悉檀因緣。凡情喜此諸鳥。順情而化。令歡喜故。",
    "X61n1164_001:0651a12": "鳥尚說法令聞生善故。不於鳥起下劣想。對治分",
    "X61n1164_001:0651a13": "別心故。鳥即彌陀。令悟法身平等。無不具無不造",
    "X61n1164_001:0651a14": "故。此中顯微風樹網等音及一切依正假實。當體",
    "X61n1164_001:0651a15": "即是阿彌陀佛三身四德。毫無差別也。△二化無",
    "X61n1164_001:0651a16": "情聲。",
    "X61n1164_001:0651a17": "舍利弗。彼佛國土微風吹動。諸寶行樹及寶羅網出",
    "X61n1164_001:0651a18": "微妙音。譬如百千種樂同時俱作。聞是音者自然皆",
    "X61n1164_001:0651a19": "生念佛．念法．念僧之心。",
    "X61n1164_001:0651a20": "情與無情同宣妙法。四教道品無量法門同時演",
    "X61n1164_001:0651b01": "說隨類各解。能令聞者念三寶也。念三寶是從悉",
    "X61n1164_001:0651b02": "檀獲益。凡夫創聞大踴徧身。是歡喜益與三寶氣",
    "X61n1164_001:0651b03": "分交接。必能發菩提心。是生善益。由此伏滅煩惱。",
    "X61n1164_001:0651b04": "是破惡益。證悟一體三寶是入理益也。初別明竟。",
    "X61n1164_001:0651b05": "△二總結。",
    "X61n1164_001:0651b06": "舍利弗。其佛國土成就如是功德莊嚴。",
    "X61n1164_001:0651b07": "重重結示。令深信一切莊嚴皆導師願行所成。種",
    "X61n1164_001:0651b08": "智所現。皆吾人淨業所感。唯識所變。佛心生心互",
    "X61n1164_001:0651b09": "為影質。如眾燈明各徧似一。全理成事全事即理。",
    "X61n1164_001:0651b10": "全性起修全修在性。亦可深長思矣。奈何離此淨",
    "X61n1164_001:0651b11": "土別譚唯心淨土。甘墮鼠即鳥空之誚也哉。初依",
    "X61n1164_001:0651b12": "報妙竟。△二正報妙二。初徵釋名號。二別釋主伴。",
    "X61n1164_001:0651b13": "初中二。初徵。二釋。今初。",
    "X61n1164_001:0651b14": "舍利弗。於汝意云何。彼佛何故號阿彌陀。",
    "X61n1164_001:0651b15": "此經的示持名妙行。故特徵釋名號。欲人深信萬",
    "X61n1164_001:0651b16": "德洪名不可思議。一心執持無復疑貳也。△二釋",
    "X61n1164_001:0651b17": "二。初約光明釋。二約壽命釋。阿彌陀。正翻無量。本",
    "X61n1164_001:0651b18": "不可說。本師以光壽二義收盡一切無量。光則橫",
    "X61n1164_001:0651b19": "徧十方。壽則豎窮三際。橫豎交徹即法界體。舉此",
    "X61n1164_001:0651b20": "體作彌陀身土。亦即舉此體作彌陀名號。是故彌",
    "X61n1164_001:0651c01": "陀名號即眾生本覺理性。持名即始覺合本。始本",
    "X61n1164_001:0651c02": "不二。生佛不二。故一念相應一念佛。念念相應念",
    "X61n1164_001:0651c03": "念佛也。今初。",
    "X61n1164_001:0651c04": "舍利弗。彼佛光明無量。照十方國無所障礙。是故號",
    "X61n1164_001:0651c05": "為阿彌陀。",
    "X61n1164_001:0651c06": "心性寂而常照故為光明。今徹證心性無量之體。",
    "X61n1164_001:0651c07": "故光明無量也。諸佛皆徹性體。皆照十方。皆可名",
    "X61n1164_001:0651c08": "無量光。而因中願力不同。隨因緣立別名。彌陀為",
    "X61n1164_001:0651c09": "法藏比丘。發四十八願。有光明恒照十方之願。今",
    "X61n1164_001:0651c10": "果成如願也。法身光明無分際。報身光明稱真性。",
    "X61n1164_001:0651c11": "此則佛佛道同。應身光明有照一由旬者。十百千",
    "X61n1164_001:0651c12": "由旬者。一世界十百千世界者。唯阿彌普照。故別",
    "X61n1164_001:0651c13": "名無量光。然三身不一不異。為令眾生得四益故",
    "X61n1164_001:0651c14": "作此分別耳。當知無障礙。約人民言。由眾生與佛",
    "X61n1164_001:0651c15": "緣深。故佛光到處一切世間無不圓見也。△二約",
    "X61n1164_001:0651c16": "壽命釋。",
    "X61n1164_001:0651c17": "又舍利弗。彼佛壽命及其人民。(壽命皆)無量無邊阿僧",
    "X61n1164_001:0651c18": "祇劫。故名阿彌陀。",
    "X61n1164_001:0651c19": "心性照而常寂故為壽命。今徹證心性無量之體",
    "X61n1164_001:0651c20": "故壽命無量也。法身壽命無始無終。報身壽命有",
    "X61n1164_001:0652a01": "始無終。此亦佛佛道同。皆可名無量壽。應身隨願",
    "X61n1164_001:0652a02": "隨機延促不等。法藏願王有佛及人壽命皆無量",
    "X61n1164_001:0652a03": "之願。今果成如願。別名無量壽也。阿僧祇．無邊無",
    "X61n1164_001:0652a04": "量皆算數名。實有量之無量。然三身不一異。應身",
    "X61n1164_001:0652a05": "亦可即。是無量之無量矣。及者超略之辭。謂等覺",
    "X61n1164_001:0652a06": "以還。其者同體之辭。謂佛壽命即人民壽命。當知",
    "X61n1164_001:0652a07": "光壽名號皆本眾生建立。以生佛平等。能令持名",
    "X61n1164_001:0652a08": "者照與光融。壽同佛寂也。復次。由無量光義。故眾",
    "X61n1164_001:0652a09": "生生極樂即生十方。見阿彌陀佛即見十方諸佛。",
    "X61n1164_001:0652a10": "能自度即普利一切。由無量壽義。故極樂人民即",
    "X61n1164_001:0652a11": "是一生補處。皆定此生成佛不至異生。當知離却",
    "X61n1164_001:0652a12": "現前一念無量光壽之心。何處有阿彌陀佛名號。",
    "X61n1164_001:0652a13": "而離却阿彌陀佛名號。何由徹證現前一念無量",
    "X61n1164_001:0652a14": "光壽之心。願深思之。願深思之。△二別釋主伴二。",
    "X61n1164_001:0652a15": "初別釋。二結示。初又二。初主。二伴。今初。此亦釋別",
    "X61n1164_001:0652a16": "序中今現在說法句。",
    "X61n1164_001:0652a17": "舍利弗。阿彌陀佛成佛已來。於今十劫。",
    "X61n1164_001:0652a18": "此明極樂世界教主成就也。然法身無成不成。不",
    "X61n1164_001:0652a19": "應論劫。報身因圓果滿名成。應身為物示生名成。",
    "X61n1164_001:0652a20": "皆可論劫。又法身因修德顯亦可論成論劫。報身",
    "X61n1164_001:0652b01": "別無新得。應身如月印川。亦無成不成。不應論劫。",
    "X61n1164_001:0652b02": "但諸佛成道各有本迹。本地竝不可測。且約極樂",
    "X61n1164_001:0652b03": "示成之迹而言。即是三身一成一切成。亦是非成",
    "X61n1164_001:0652b04": "非不成而論成也。又佛壽無量。今僅十劫。則現在",
    "X61n1164_001:0652b05": "說法時正未央。普勸三世眾生速求往生。同佛壽",
    "X61n1164_001:0652b06": "命一生成辦也。又下文無數聲聞．菩薩及與補處。",
    "X61n1164_001:0652b07": "皆十劫所成就。正顯十方三世往生不退者多且",
    "X61n1164_001:0652b08": "易也。△二伴。",
    "X61n1164_001:0652b09": "又舍利弗。彼佛有無量無邊聲聞弟子。皆阿羅漢。非",
    "X61n1164_001:0652b10": "是算數之所能知。諸菩薩眾亦復如是。",
    "X61n1164_001:0652b11": "他方定性二乘不得生彼。若先習小行。臨終迴向",
    "X61n1164_001:0652b12": "菩提發大誓願者。生彼國已。佛順機說法。令斷見",
    "X61n1164_001:0652b13": "思。故名羅漢。如別教七住斷見思之類。非實聲聞",
    "X61n1164_001:0652b14": "也。蓋藏．通二教不聞他方佛名。今聞彌陀名號。信",
    "X61n1164_001:0652b15": "願往生。總屬別．圓二教所攝機矣。△二結示。",
    "X61n1164_001:0652b16": "舍利弗。彼佛國土成就如是功德莊嚴。",
    "X61n1164_001:0652b17": "佛及聲聞．菩薩竝是彌陀因中願行所成。亦是果",
    "X61n1164_001:0652b18": "上一成一切成。是則佛．菩薩．聲聞各各非自非他",
    "X61n1164_001:0652b19": "自他不二。故云成就如是功德莊嚴。能令信願持",
    "X61n1164_001:0652b20": "名者念念亦如是成就也。初廣陳彼土依正妙果",
    "X61n1164_001:0652c01": "以啟信竟。△二特勸眾生應求往生以發願二。初",
    "X61n1164_001:0652c02": "揭示無上因緣。二特勸淨土殊勝。謂帶業往生橫",
    "X61n1164_001:0652c03": "出三界。同居橫具四土。開顯四教法輪。眾生圓淨",
    "X61n1164_001:0652c04": "四土。圓見三身。圓證三不退。人民皆一生成佛。如",
    "X61n1164_001:0652c05": "是等勝異超絕。全在此二科點示。須諦研之。今初。",
    "X61n1164_001:0652c06": "又舍利弗。極樂國土眾生(纔)生(彼土)者。皆是(三種)阿鞞跋",
    "X61n1164_001:0652c07": "致。其(三不退)中多有一生補處。其數甚多。非是算數所",
    "X61n1164_001:0652c08": "能知之。但可以無量無邊阿僧祇說。",
    "X61n1164_001:0652c09": "阿鞞跋致。此云不退。一位不退。入聖流不墮凡地。",
    "X61n1164_001:0652c10": "二行不退。恒度生不墮二乘地。三念不退。心心流",
    "X61n1164_001:0652c11": "入薩婆若海。若約此土藏初果。通見地。別七住。圓",
    "X61n1164_001:0652c12": "初信。名位不退。通菩薩別十行。圓十信。名行不退。",
    "X61n1164_001:0652c13": "別初地。圓初住。名念不退。今淨土五逆十惡。十念",
    "X61n1164_001:0652c14": "成就。帶業往生。居下下品者。皆得三不退。然據教",
    "X61n1164_001:0652c15": "道。若是凡夫則非初果等。若是二乘則非菩薩等。",
    "X61n1164_001:0652c16": "若是異生則非同生性等。又念不退非復異生。行",
    "X61n1164_001:0652c17": "不退非僅見道。位不退非是人民。躐等則成大妄。",
    "X61n1164_001:0652c18": "進步則捨故稱。唯極樂同居一切俱非一切俱是。",
    "X61n1164_001:0652c19": "十方佛土無此名相。無此階位。無此法門。非心性",
    "X61n1164_001:0652c20": "之極致。持名之奇勳。彌陀之大願。何以有此一生",
    "X61n1164_001:0653a01": "補處者。此一生補佛位。如彌勒．觀音等。極樂人民",
    "X61n1164_001:0653a02": "普皆一生成佛。人人必實證補處。故其中多有此",
    "X61n1164_001:0653a03": "等上善。不可數知也。復次。釋迦一代時教。唯華嚴",
    "X61n1164_001:0653a04": "明一生圓滿。而一生圓滿之因。則末後普賢行願",
    "X61n1164_001:0653a05": "品中十大願王導歸安養。且以此勸進華藏海眾。",
    "X61n1164_001:0653a06": "嗟乎凡夫例登補處。奇倡極談不可測度。華嚴所",
    "X61n1164_001:0653a07": "稟却在此經。而天下古今信尠疑多。辭繁義蝕。余",
    "X61n1164_001:0653a08": "唯有剖心瀝血而已。△二特勸。",
    "X61n1164_001:0653a09": "舍利弗。(如上無上大事因緣)眾生(幸得)聞者。應當發願。願生彼國。",
    "X61n1164_001:0653a10": "所以者何。得與如是(不可算數一生補處)諸上善人俱會一處。",
    "X61n1164_001:0653a11": "前羅漢．菩薩但可云善人。唯補處居因位之極。故",
    "X61n1164_001:0653a12": "云上。其數甚多。故云諸也。俱會一處。猶言凡聖同",
    "X61n1164_001:0653a13": "居。尋常由實聖過去有漏業。權聖大慈悲願。故凡",
    "X61n1164_001:0653a14": "夫得與聖人同居。至實聖灰身。權聖機盡。便升沈",
    "X61n1164_001:0653a15": "碩異苦樂懸殊。乃暫同。非究竟同也。又天壤之間",
    "X61n1164_001:0653a16": "見聞者少。幸獲見聞。親近步趨者少。又佛世聖人",
    "X61n1164_001:0653a17": "縱多如珍如瑞。不能徧滿國土如眾星微塵。又居",
    "X61n1164_001:0653a18": "雖同。而所作所辦則迴不同。今同以無漏不思議",
    "X61n1164_001:0653a19": "業感生。俱會一處為師友。如壎如篪。同盡無明。同",
    "X61n1164_001:0653a20": "登妙覺。是則下凡眾生於念不退中超盡四十一",
    "X61n1164_001:0653b01": "因位。若謂是凡夫却不歷異生必補佛職。與觀音．",
    "X61n1164_001:0653b02": "勢至無別。若謂是一生補處。却可名凡夫。不可名",
    "X61n1164_001:0653b03": "等覺菩薩。此皆教網所不能收。剎網所不能例。當",
    "X61n1164_001:0653b04": "知吾人大事因緣。同居一關最難透脫。唯極樂同",
    "X61n1164_001:0653b05": "居超出十方同居之外。了此方能深信彌陀願力。",
    "X61n1164_001:0653b06": "信佛力方能深信名號功德。信持名方能深信吾",
    "X61n1164_001:0653b07": "人心性本不可思議也。具此深信方能發於大願。",
    "X61n1164_001:0653b08": "文中應當二字即指深信。深信發願即無上菩提。",
    "X61n1164_001:0653b09": "合此信願的為淨土指南。由此而執持名號乃為",
    "X61n1164_001:0653b10": "正行。若信願堅固。臨終十念。一念亦決得生。若無",
    "X61n1164_001:0653b11": "信願。縱將名號持至風吹不入雨打不濕。如銀牆",
    "X61n1164_001:0653b12": "鐵壁相似。亦無得生之理。修淨業者不可不知也。",
    "X61n1164_001:0653b13": "大本阿彌陀經亦以發菩提願為要。正與此同。△",
    "X61n1164_001:0653b14": "三正示行者執持名號以立行二。初正示無上因",
    "X61n1164_001:0653b15": "果。二重勸。今初。",
    "X61n1164_001:0653b16": "舍利弗。不可以少善根福德因緣得生彼國。舍利弗。",
    "X61n1164_001:0653b17": "若有善男子善女人聞說阿彌陀佛。執持名號。若一",
    "X61n1164_001:0653b18": "日。若二日。若三日。若四日。若五日。若六日。若七日。一",
    "X61n1164_001:0653b19": "心不亂。其人臨命終時。阿彌陀佛與諸聖眾現在其",
    "X61n1164_001:0653b20": "前。是人終時心不顛倒。即得往生阿彌陀佛極樂國",
    "X61n1164_001:0653c01": "土。",
    "X61n1164_001:0653c02": "菩提正道名善根。即親因。種種助道施戒禪等名",
    "X61n1164_001:0653c03": "福德。即助緣。聲聞．獨覺菩提善根少。人天有漏福",
    "X61n1164_001:0653c04": "業福德少。皆不可生淨土。唯以信願執持名號。則",
    "X61n1164_001:0653c05": "一一聲悉具多善根福德。散心稱名福善亦不可",
    "X61n1164_001:0653c06": "量。況一心不亂哉。故使感應道交。文成印壞。彌陀",
    "X61n1164_001:0653c07": "聖眾不來而來。親垂接引行人心識。不往而往。托",
    "X61n1164_001:0653c08": "質寶蓮也。善男女者。不論在家出家貴賤老少六",
    "X61n1164_001:0653c09": "趣四生。但聞佛名即多劫善根成熟。五逆十惡皆",
    "X61n1164_001:0653c10": "名善也。阿彌陀佛是萬德洪名。以名召德罄無不",
    "X61n1164_001:0653c11": "盡。故即以執持名號為正行。不必更涉觀想參究",
    "X61n1164_001:0653c12": "等行。至簡易至直捷也。聞而信。信而願。乃肎執持。",
    "X61n1164_001:0653c13": "不信不願與不聞等。雖為遠因。不名聞慧。執持則",
    "X61n1164_001:0653c14": "念念憶佛名號。故是思慧。然有事持理持。事持者。",
    "X61n1164_001:0653c15": "信有西方阿彌陀佛。而未達是心作佛是心是佛。",
    "X61n1164_001:0653c16": "但以決志願求生。故如子憶母無時暫忘。理持者。",
    "X61n1164_001:0653c17": "信西方阿彌陀佛是我心具是我心造。即以自心",
    "X61n1164_001:0653c18": "所具所造洪名為繫心之境令不暫忘也。一日至",
    "X61n1164_001:0653c19": "七日者。尅期辨事也。利根一日即不亂。鈍根七日",
    "X61n1164_001:0653c20": "方不亂。中根二三四五六日不定。又利根能七日",
    "X61n1164_001:0654a01": "不亂。鈍根僅一日不亂。中根六五四三二日不定。",
    "X61n1164_001:0654a02": "一心亦二種。不論事持理持。持至伏除煩惱乃至",
    "X61n1164_001:0654a03": "見思先盡。皆事一心。不論事持理持。持至心開見",
    "X61n1164_001:0654a04": "本性佛。皆理一心。事一心不為見思所亂。理一心",
    "X61n1164_001:0654a05": "不為二邊所亂。即修慧也。不為見思亂。故感變化",
    "X61n1164_001:0654a06": "身。佛及諸聖眾現前。心不復起娑婆界中三有顛",
    "X61n1164_001:0654a07": "倒。往生同居．方便二種極樂世界。不為二邊亂。故",
    "X61n1164_001:0654a08": "感受用身佛及諸聖眾現前。心不復起生死涅槃",
    "X61n1164_001:0654a09": "二見顛倒。往生實報．寂光二種極樂世界。當知執",
    "X61n1164_001:0654a10": "持名號既簡易直捷。仍至頓至圓。以念念即佛故",
    "X61n1164_001:0654a11": "不勞觀想。不必參究。當下圓明。無餘無欠。上上根",
    "X61n1164_001:0654a12": "不能踰其閫。下下根亦可臻其域。其所感佛。所生",
    "X61n1164_001:0654a13": "土。往往勝進亦不一概。可謂橫該八教。豎徹五時。",
    "X61n1164_001:0654a14": "所以徹底悲心無問自說。且深歎其難信也。問。觀",
    "X61n1164_001:0654a15": "經專明作觀。何謂不勞觀想。答。此義即出觀經。彼",
    "X61n1164_001:0654a16": "經因勝觀非凡夫心力所及。故於第十三別開劣",
    "X61n1164_001:0654a17": "像之觀。而障重者猶不能念彼佛。故於第十六大",
    "X61n1164_001:0654a18": "開稱名之門。今經因末世障重者多。故專主第十",
    "X61n1164_001:0654a19": "六觀。當知人根雖鈍。而丈六八尺之像身。無量壽",
    "X61n1164_001:0654a20": "佛之名字。未嘗不心作心是。故觀劣者不勞勝觀。",
    "X61n1164_001:0654b01": "而稱名者竝不勞觀想也。問。天奇．毒峰諸祖皆主",
    "X61n1164_001:0654b02": "參念佛者是誰。何謂不必參究。答。此義即出天奇",
    "X61n1164_001:0654b03": "諸祖。前祖因念佛人不契釋迦徹底悲心。故傍不",
    "X61n1164_001:0654b04": "甘。直下詰問。一猛提醒。何止長夜復旦。我輩至今",
    "X61n1164_001:0654b05": "日猶不肎死心念佛。苦欲執敲門瓦子向屋裏打",
    "X61n1164_001:0654b06": "親生爺孃。則於諸祖成惡逆。非善順也。進問。此在",
    "X61n1164_001:0654b07": "肎心者則可。未肎者何得相應。曰。噫正唯未肎。所",
    "X61n1164_001:0654b08": "以要儞肎心相應。汝等正信未開。如生牛皮不可",
    "X61n1164_001:0654b09": "屈折。當知有目者固無日下然燈之理。而無目者",
    "X61n1164_001:0654b10": "亦何必於日中苦覓燈炬。大勢至法王子云。不假",
    "X61n1164_001:0654b11": "方便自得心開。此一行三昧中大火聚語也。敢有",
    "X61n1164_001:0654b12": "觸者寧不被燒。問。臨終佛現。寧保非魔。答。修心人",
    "X61n1164_001:0654b13": "不作佛觀而佛忽現。非本所期故名魔事。念佛見",
    "X61n1164_001:0654b14": "佛已是相應。況臨終非致魔時。何須疑慮。問。七日",
    "X61n1164_001:0654b15": "不亂。平時耶。臨終耶。答。平時也。問。七日不亂之後。",
    "X61n1164_001:0654b16": "復起惑造業。亦得生耶。答。果得一心不亂之人。無",
    "X61n1164_001:0654b17": "更起惑造業之事。問。大本十念。寶王一念。平時耶。",
    "X61n1164_001:0654b18": "臨終耶。答。十念通二時。晨朝十念屬平時。十念得",
    "X61n1164_001:0654b19": "生與觀經十聲稱名同屬臨終時。一念則但約臨",
    "X61n1164_001:0654b20": "終時。問。十念一念竝得生。何須七日。答。若無平時",
    "X61n1164_001:0654c01": "七日工夫。安有臨終十念一念。縱下下品逆惡之",
    "X61n1164_001:0654c02": "人。竝是夙因成熟。故感臨終遇善友。聞便信願。此",
    "X61n1164_001:0654c03": "事萬中無一。豈可僥倖。淨土或問斥此最詳。今人",
    "X61n1164_001:0654c04": "不可不讀。問。西方去此十萬億土。何得即生。答。十",
    "X61n1164_001:0654c05": "萬億土不出我現前一念心性之外。以心性本無",
    "X61n1164_001:0654c06": "外故。又仗自心之佛力接引。何難即生。如鏡中照",
    "X61n1164_001:0654c07": "數十層山水樓閣。層數宛然。實無遠近。一照俱了。",
    "X61n1164_001:0654c08": "見無先後。從是西方過十萬億佛土。有世界名曰",
    "X61n1164_001:0654c09": "極樂。亦如是。其土有佛號阿彌陀。今現在說法。亦",
    "X61n1164_001:0654c10": "如是。其人臨命終時。阿彌陀佛與諸聖眾現在其",
    "X61n1164_001:0654c11": "前。是人終時心不顛倒。即得往生阿彌陀佛極樂",
    "X61n1164_001:0654c12": "國土。亦如是。當知字字皆海印三昧。大圓鏡智之",
    "X61n1164_001:0654c13": "靈文也。問。持名判行行。則是助行。何名正行。答。依",
    "X61n1164_001:0654c14": "一心說信願行。非先後非定三。蓋無願行不名真",
    "X61n1164_001:0654c15": "信。無行信不名真願。無信願不名真行。今全由信",
    "X61n1164_001:0654c16": "願持名。故信願行三聲聲圓具。所以名多善根福",
    "X61n1164_001:0654c17": "德因緣。觀經稱佛名故。念念中除八十億劫生死",
    "X61n1164_001:0654c18": "之罪。此之謂也。若福善不多。安能除罪如此之大。",
    "X61n1164_001:0654c19": "問。臨終猛切能除多罪。平日至心稱名亦除罪否。",
    "X61n1164_001:0654c20": "答。如日出羣闇消。稱洪名萬罪滅。問。散心稱名亦",
    "X61n1164_001:0655a01": "除罪否。答。名號功德不思議。寧不除罪。但不定往",
    "X61n1164_001:0655a02": "生。以悠悠散善難敵無始積罪故。當知積罪假使",
    "X61n1164_001:0655a03": "有體相者。盡虗空界不能容受。雖百年晝夜彌陀",
    "X61n1164_001:0655a04": "十萬。一一聲滅八十億劫生死。然所滅罪如爪上",
    "X61n1164_001:0655a05": "土。未滅罪如大地土。唯念至一心不亂。則如健人",
    "X61n1164_001:0655a06": "突圍而出。非復三軍能制耳。然稱名便為成佛種",
    "X61n1164_001:0655a07": "子。如金剛終不可壞。佛世一老人求出家。五百聖",
    "X61n1164_001:0655a08": "眾皆謂無善根。佛言。此人無量劫前為虎偪。失聲",
    "X61n1164_001:0655a09": "稱南無佛。今此善根成熟。值我得道。非二乘道眼",
    "X61n1164_001:0655a10": "所知也。由此觀之。法華明過去佛所散亂稱名皆",
    "X61n1164_001:0655a11": "已成佛。豈不信哉。伏願緇素智愚於此簡易直捷",
    "X61n1164_001:0655a12": "無上圓頓法門。勿視為難而輒生退諉。勿視為易",
    "X61n1164_001:0655a13": "而漫不策勤。勿視為淺而妄致藐輕。勿視為深而",
    "X61n1164_001:0655a14": "弗敢承任。蓋所持之名號真實不可思議。能持之",
    "X61n1164_001:0655a15": "心性亦真實不可思議。持一聲則一聲不可思議。",
    "X61n1164_001:0655a16": "持十百千萬無量無數聲。聲聲皆不可思議也。△",
    "X61n1164_001:0655a17": "二重勸。",
    "X61n1164_001:0655a18": "舍利弗。我見是利。故說此言。若有眾生聞是說者。應",
    "X61n1164_001:0655a19": "當發願生彼國土。",
    "X61n1164_001:0655a20": "我見者。佛眼所見。究盡明了也。是利者。橫出五濁。",
    "X61n1164_001:0655b01": "圓淨四土。直至不退位。盡是為不可思議功德之",
    "X61n1164_001:0655b02": "利也。復次。是利約命終時心不顛倒而言。蓋薉土",
    "X61n1164_001:0655b03": "自力修行。生死關頭最難得力。無論頑修狂慧懡",
    "X61n1164_001:0655b04": "[怡台+羅]無功。即悟門深遠操履潛確之人。儻分毫習氣",
    "X61n1164_001:0655b05": "未除。未免隨強偏墜。永明祖師所謂十人九蹉路。",
    "X61n1164_001:0655b06": "陰境若現前。瞥爾隨他去。此誠可寒心者也。初果",
    "X61n1164_001:0655b07": "昧於出胎。菩薩昏於隔陰。者裏豈容強作主宰僥",
    "X61n1164_001:0655b08": "倖瞞盰。唯有信願持名仗他力故。佛慈悲願定不",
    "X61n1164_001:0655b09": "唐捐。彌陀聖眾現前慰導。故得無倒自在往生。佛",
    "X61n1164_001:0655b10": "見眾生臨終倒亂之苦。特為保任此事。所以殷勤",
    "X61n1164_001:0655b11": "再勸發願。以願能導行故也。問。佛既心作心是。何",
    "X61n1164_001:0655b12": "不竟言自佛。而必以他佛為勝。何也。答。此之法門",
    "X61n1164_001:0655b13": "全在了他即自。若諱言他佛。則是他見未忘。若偏",
    "X61n1164_001:0655b14": "重自佛。却成我見顛倒。又悉檀四益。後三益事不",
    "X61n1164_001:0655b15": "孤起。儻不從世界深發慶信。則欣厭二益尚不能",
    "X61n1164_001:0655b16": "生。何況悟入理佛。唯即事持。達理持。所以彌陀聖",
    "X61n1164_001:0655b17": "眾現前即是本性明顯。往生彼土見佛聞法即是",
    "X61n1164_001:0655b18": "成就慧身不由他悟。法門深妙破盡一切戲論。斬",
    "X61n1164_001:0655b19": "盡一切意見。唯馬鳴．龍樹．智者．永明之流徹底擔",
    "X61n1164_001:0655b20": "荷得去。其餘世智辯聰通儒禪客。盡思度量愈推",
    "X61n1164_001:0655c01": "愈遠。又不若愚夫婦老實念佛者為能潛通佛智",
    "X61n1164_001:0655c02": "暗合道妙也。我見是利故說此言。分明以佛眼佛",
    "X61n1164_001:0655c03": "音印定此事。豈可違抗不善順入也哉。二正宗分",
    "X61n1164_001:0655c04": "竟。",
    "X61n1164_001:0655c05": "△三流通分。信願持名一法。圓收圓超一切法門。",
    "X61n1164_001:0655c06": "豎與一切法門渾同。橫與一切法門迥異(諸經論中亦有",
    "X61n1164_001:0655c07": "橫義。乃隨斷惑淺深即於同居見上三土。是則約證名橫。約斷仍豎也)。既無問自說。",
    "X61n1164_001:0655c08": "誰堪倡募流通。唯佛與佛乃能究盡諸法實相。此",
    "X61n1164_001:0655c09": "經唯佛境界。唯佛佛可與流通耳。文為二。初普勸。",
    "X61n1164_001:0655c10": "二結勸。初中三。初勸信流通。二勸願流通。三勸行",
    "X61n1164_001:0655c11": "流通。初中二。初略引標題。二徵釋經題。初中六。初",
    "X61n1164_001:0655c12": "東方(至)六上方。唐譯十方。今略攝故。今初。",
    "X61n1164_001:0655c13": "舍利弗。如我今者讚歎阿彌陀佛不可思議功德之",
    "X61n1164_001:0655c14": "利。東方亦有阿閦鞞佛．須彌相佛．大須彌佛．須彌光",
    "X61n1164_001:0655c15": "佛．妙音佛如是等恒河沙數諸佛。各於其國出廣長",
    "X61n1164_001:0655c16": "舌相。徧覆三千大千世界。說誠實言。汝等眾生當信",
    "X61n1164_001:0655c17": "是稱讚不可思議功德。一切諸佛所護念經。",
    "X61n1164_001:0655c18": "不可思議略有五意。一橫超三界不俟斷惑。二即",
    "X61n1164_001:0655c19": "西方橫具四土非由漸證。三但持名號不假禪觀",
    "X61n1164_001:0655c20": "諸方便。四一七為期不藉多劫多生多年月。五持",
    "X61n1164_001:0656a01": "一佛名即為諸佛護念。不異持一切佛名。此皆導",
    "X61n1164_001:0656a02": "師大願行之所成就。故曰阿彌陀佛不可思議功",
    "X61n1164_001:0656a03": "德之利。又行人信願持名。全攝佛功德成自功德。",
    "X61n1164_001:0656a04": "故亦曰阿彌陀佛不可思議功德之利。下又曰。諸",
    "X61n1164_001:0656a05": "佛不可思議功德。我不可思議功德是。諸佛釋迦",
    "X61n1164_001:0656a06": "皆以阿彌為自也。阿閦鞞。此云無動佛。有無量德",
    "X61n1164_001:0656a07": "應有無量名隨機而立。或取因或取果。或性或相。",
    "X61n1164_001:0656a08": "或行願等。雖舉一隅仍具四悉。隨一一名顯所詮",
    "X61n1164_001:0656a09": "德。劫壽說之不能悉也。東方虗空不可盡。世界亦",
    "X61n1164_001:0656a10": "不可盡。世界不可盡。住世諸佛亦不可盡。略舉恒",
    "X61n1164_001:0656a11": "河沙耳。此等諸佛各出廣長舌勸信此經。而眾生",
    "X61n1164_001:0656a12": "猶不生信。頑冥極矣。常人三世不妄語。舌能至鼻",
    "X61n1164_001:0656a13": "藏頭。果佛三大僧祇劫不妄語。舌薄廣長可覆面。",
    "X61n1164_001:0656a14": "今證大乘淨土妙門。所以徧覆大千。表理誠稱真",
    "X61n1164_001:0656a15": "事實非謬也。標出經題流通之本。什師順此方好",
    "X61n1164_001:0656a16": "略譯。今題巧合持名妙行。奘師譯云。稱讚淨土攝",
    "X61n1164_001:0656a17": "受經。文有詳略。義無增減。△二南方。",
    "X61n1164_001:0656a18": "舍利弗。南方世界有日月燈佛．名聞光佛．大燄肩佛．",
    "X61n1164_001:0656a19": "須彌燈佛．無量精進佛如是等恒河沙數諸佛。各於",
    "X61n1164_001:0656a20": "其國出廣長舌相。徧覆三千大千世界。說誠實言。汝",
    "X61n1164_001:0656b01": "等眾生當信是稱讚不可思議功德。一切諸佛所護",
    "X61n1164_001:0656b02": "念經。",
    "X61n1164_001:0656b03": "△三西方。",
    "X61n1164_001:0656b04": "舍利弗。西方世界有無量壽佛．無量相佛．無量幢佛．",
    "X61n1164_001:0656b05": "大光佛．大明佛．寶相佛．淨光佛如是等恒河沙數諸",
    "X61n1164_001:0656b06": "佛。各於其國出廣長舌相。徧覆三千大千世界。說誠",
    "X61n1164_001:0656b07": "實言。汝等眾生當信是稱讚不可思議功德。一切諸",
    "X61n1164_001:0656b08": "佛所護念經。",
    "X61n1164_001:0656b09": "無量壽佛與彌陀同名。十方各方面同名諸佛無",
    "X61n1164_001:0656b10": "量也。然即是導師。亦可為度眾生不妨轉讚釋迦",
    "X61n1164_001:0656b11": "如來所說。△四北方。",
    "X61n1164_001:0656b12": "舍利弗。北方世界有燄肩佛．最勝音佛．難沮佛．日生",
    "X61n1164_001:0656b13": "佛．網明佛如是等恒河沙數諸佛。各於其國出廣長",
    "X61n1164_001:0656b14": "舌相。徧覆三千大千世界。說誠實言。汝等眾生當信",
    "X61n1164_001:0656b15": "是稱讚不可思議功德。一切諸佛所護念經。",
    "X61n1164_001:0656b16": "△五下方。",
    "X61n1164_001:0656b17": "舍利弗。下方世界有師子佛．名聞佛．名光佛．達磨佛．",
    "X61n1164_001:0656b18": "法幢佛．持法佛如是等恒河沙數諸佛。各於其國出",
    "X61n1164_001:0656b19": "廣長舌相。徧覆三千大千世界。說誠實言。汝等眾生",
    "X61n1164_001:0656b20": "當信是稱讚不可思議功德。一切諸佛所護念經。",
    "X61n1164_001:0656c01": "此界水輪金輪風輪之下復有下界非非想天等。",
    "X61n1164_001:0656c02": "乃至重重無盡也。達磨。此云法。△六上方。",
    "X61n1164_001:0656c03": "舍利弗。上方世界有梵音佛．宿王佛．香上佛．香光佛．",
    "X61n1164_001:0656c04": "大燄肩佛．雜色寶華嚴身佛．娑羅樹王佛．寶華德佛．",
    "X61n1164_001:0656c05": "見一切義佛．如須彌山佛如是等恒河沙數諸佛。各",
    "X61n1164_001:0656c06": "於其國出廣長舌相。徧覆三千大千世界。說誠實言。",
    "X61n1164_001:0656c07": "汝等眾生當信是稱讚不可思議功德。一切諸佛所",
    "X61n1164_001:0656c08": "護念經。",
    "X61n1164_001:0656c09": "此界非非想天之上。復有上界風輪金輪及三界",
    "X61n1164_001:0656c10": "等重重無盡也。問。諸方必有淨土。何偏讚西方。答",
    "X61n1164_001:0656c11": "此亦非善問。假使讚阿閦佛國。汝又疑偏東方。展",
    "X61n1164_001:0656c12": "轉戲論。問。何不徧緣法界。答。有三義。令初機易標",
    "X61n1164_001:0656c13": "心故。阿彌本願勝故。佛與此土眾生偏有緣故。蓋",
    "X61n1164_001:0656c14": "佛度生。生受化。其間難易淺深總在於緣。緣之所",
    "X61n1164_001:0656c15": "在恩德弘深。種種教啟能令歡喜信入。能令觸動",
    "X61n1164_001:0656c16": "宿種。能令魔障難遮。能令體性開發。諸佛本從法",
    "X61n1164_001:0656c17": "身垂迹固結緣種。若世出世悉不可思議。尊隆於",
    "X61n1164_001:0656c18": "教乘。舉揚於海會。沁入於苦海。慈契於寂光。所以",
    "X61n1164_001:0656c19": "萬德欽承。羣靈拱極。當知佛種從緣起。緣即法界。",
    "X61n1164_001:0656c20": "一念一切念。一生一切生。一香一華一聲一色乃",
    "X61n1164_001:0657a01": "至受懺授記摩頂垂手。十方三世莫不徧融。故此",
    "X61n1164_001:0657a02": "增上緣因名法界緣起。此正所謂徧緣法界者也。",
    "X61n1164_001:0657a03": "淺位人便可決志專求。深位人亦不必捨西方而",
    "X61n1164_001:0657a04": "別求華藏。若謂西方是權華藏是實。西方小華藏",
    "X61n1164_001:0657a05": "大者。全墮眾生徧計執情。以不達權實一體大小",
    "X61n1164_001:0657a06": "無性故也。△二徵釋經題。",
    "X61n1164_001:0657a07": "舍利弗。於汝意云何(稱讚功德之名上來已詳言矣)。何故名為一切",
    "X61n1164_001:0657a08": "諸佛所護念經(耶)。舍利弗。若有善男子善女人。聞是",
    "X61n1164_001:0657a09": "經受持者。及聞諸佛名者。是諸善男子善女人皆為",
    "X61n1164_001:0657a10": "一切諸佛之所護念。皆得不退轉於阿耨多羅三藐",
    "X61n1164_001:0657a11": "三菩提。是故舍利弗。汝等皆當信受我語及諸佛所",
    "X61n1164_001:0657a12": "說。",
    "X61n1164_001:0657a13": "此經獨詮無上心要諸佛名字。竝詮無上圓滿究",
    "X61n1164_001:0657a14": "竟萬德。故聞者皆為諸佛護念。又聞經受持即執",
    "X61n1164_001:0657a15": "持名號。阿彌名號諸佛所護念故。問。但聞諸佛名",
    "X61n1164_001:0657a16": "而未持經。亦得護念不退耶。答。此義有局有通。占",
    "X61n1164_001:0657a17": "察謂雜亂垢心雖誦我名而不為聞。以不能生決",
    "X61n1164_001:0657a18": "定信解。但獲世間善報。不得廣大深妙利益。若到",
    "X61n1164_001:0657a19": "一行三昧。則成廣大微妙行心。名得相似無生法",
    "X61n1164_001:0657a20": "忍。乃為得聞十方佛名。此亦應爾。故須聞已執持",
    "X61n1164_001:0657b01": "至一心不亂方為聞諸佛名。蒙諸佛護念。此局義",
    "X61n1164_001:0657b02": "也。通義者。諸佛慈悲不可思議。名號功德亦不可",
    "X61n1164_001:0657b03": "思議。故一聞佛名。不論有心無心。若信若否。皆成",
    "X61n1164_001:0657b04": "緣種。況佛度生等怨親。無疲倦。苟聞名必護念。何",
    "X61n1164_001:0657b05": "疑焉。然據金剛三論。根熟菩薩為佛護念。位在別",
    "X61n1164_001:0657b06": "地圓住。蓋約自力必入同生性乃可護念。今仗他",
    "X61n1164_001:0657b07": "力故相似位即蒙護念。乃至相似以還亦皆有通",
    "X61n1164_001:0657b08": "護念之義。下至一聞佛名。於同體法性有資發力。",
    "X61n1164_001:0657b09": "亦得遠因。終不退也。阿耨多羅。此云無上。三藐三",
    "X61n1164_001:0657b10": "菩提。此云正等正覺。即大乘果覺也。圓三不退乃",
    "X61n1164_001:0657b11": "一生成佛異名。故勸身子等皆當信受。聞名功德",
    "X61n1164_001:0657b12": "如此。釋迦及十方諸佛同所宣說。可不信乎。初勸",
    "X61n1164_001:0657b13": "信流通竟。△二勸願流通。",
    "X61n1164_001:0657b14": "舍利弗。若有人已發願。今發願。當發願。欲生阿彌陀",
    "X61n1164_001:0657b15": "佛國者。是諸人等皆得不退轉於阿耨多羅三藐三",
    "X61n1164_001:0657b16": "菩提。於彼國土若已生。若今生。若當生。是故舍利弗。",
    "X61n1164_001:0657b17": "諸善男子善女人若有信者。應當發願生彼國土。",
    "X61n1164_001:0657b18": "已願已生。今願今生。當願當生。正顯依信所發之",
    "X61n1164_001:0657b19": "願無虗也。非信不能發願。非願信亦不生。故云若",
    "X61n1164_001:0657b20": "有信者應當發願。又願者信之劵。行之樞。尤為要",
    "X61n1164_001:0657c01": "務。舉願則信行在其中。所以殷勤三勸也。復次。願",
    "X61n1164_001:0657c02": "生彼國即欣厭二門。厭離娑婆與依苦集二諦所",
    "X61n1164_001:0657c03": "發二種弘誓相應。欣求極樂與依道滅二諦所發",
    "X61n1164_001:0657c04": "二種弘誓相應。故得不退轉於大菩提道。問。今發",
    "X61n1164_001:0657c05": "願但可云當生。何名今生。答。此亦二義。一約一期",
    "X61n1164_001:0657c06": "名今。現生發願持名。臨終定生淨土。二約剎那名",
    "X61n1164_001:0657c07": "今。一念相應一念生。念念相應念念生。妙因妙果",
    "X61n1164_001:0657c08": "不離一心。如秤兩頭低昂時等。何俟娑婆報盡方",
    "X61n1164_001:0657c09": "育珍池。只今信願持名。蓮蕚光榮金臺影現。便非",
    "X61n1164_001:0657c10": "娑婆界內人矣。極圓極頓。難議難思。唯有大智方",
    "X61n1164_001:0657c11": "能諦信。△三勸行流通二。初諸佛轉讚。二教主結",
    "X61n1164_001:0657c12": "歎。今初。",
    "X61n1164_001:0657c13": "舍利弗。如我今者稱讚諸佛不可思議功德。彼諸佛",
    "X61n1164_001:0657c14": "等亦稱讚我不可思議功德。而作是言。釋迦牟尼佛",
    "X61n1164_001:0657c15": "能為甚難希有之事。能於娑婆國土五濁惡世。劫濁．",
    "X61n1164_001:0657c16": "見濁．煩惱濁．眾生濁．命濁中。得阿耨多羅三藐三菩",
    "X61n1164_001:0657c17": "提。為諸眾生說是一切世間難信之法。",
    "X61n1164_001:0657c18": "諸佛功德智慧雖皆平等。而施化則有難易。淨土",
    "X61n1164_001:0657c19": "成菩提易。濁世難。為淨土眾生說法易。為濁世眾",
    "X61n1164_001:0657c20": "生難。為濁世眾生說漸法猶易。說頓法難。為濁世",
    "X61n1164_001:0658a01": "眾生說餘頓法猶易。說淨土橫超頓法尤難。為濁",
    "X61n1164_001:0658a02": "世眾生說淨土橫超頓修頓證妙觀已自不易。說",
    "X61n1164_001:0658a03": "此無藉劬勞修證。但持名號徑登不退。奇特勝妙",
    "X61n1164_001:0658a04": "超出思議第一方便。更為難中之難。故十方諸佛",
    "X61n1164_001:0658a05": "無不推我釋迦偏為勇猛也。劫濁者。濁法聚會之",
    "X61n1164_001:0658a06": "時。劫濁中非帶業橫出之行必不能度。見濁者。五",
    "X61n1164_001:0658a07": "利使邪見增盛。謂身見．邊見．見取．戒取及諸邪見。",
    "X61n1164_001:0658a08": "昏昧汩沒。故名為濁。見濁中非不假方便之行必",
    "X61n1164_001:0658a09": "不能度。煩惱濁者。五鈍使煩惑增盛。謂貪．瞋．癡．慢．",
    "X61n1164_001:0658a10": "疑煩動惱亂。故名為濁。煩惱濁中非即凡心是佛",
    "X61n1164_001:0658a11": "心之行必不能度。眾生濁者。見煩惱所感麤弊五",
    "X61n1164_001:0658a12": "陰和合假名眾生。色心竝皆陋劣。故名濁。眾生濁",
    "X61n1164_001:0658a13": "中非欣厭之行必不能度。命濁者。因果竝劣。壽命",
    "X61n1164_001:0658a14": "短促。乃至不滿百歲。故名濁。命濁中非不費時劫",
    "X61n1164_001:0658a15": "不勞勤苦之行必不能度。復次。秪此信願莊嚴。一",
    "X61n1164_001:0658a16": "聲阿彌陀佛。轉劫濁為清淨海會。轉見濁為無量",
    "X61n1164_001:0658a17": "光。轉煩惱濁為常寂光。轉眾生濁為蓮花化生。轉",
    "X61n1164_001:0658a18": "命濁為無量壽。故一聲阿彌陀佛即釋迦本師於",
    "X61n1164_001:0658a19": "五濁惡世所得之阿耨多羅三藐三菩提法。今以",
    "X61n1164_001:0658a20": "此果覺全體授與濁惡眾生。乃諸佛所行境界。唯",
    "X61n1164_001:0658b01": "佛與佛能究盡。非九界自力所能信解也。諸眾生",
    "X61n1164_001:0658b02": "別指五濁惡人。一切世間通指四土器世間九界",
    "X61n1164_001:0658b03": "有情世間也。",
    "X61n1164_001:0658b04": "△二教主結歎。前勸信流通是諸佛付囑。此本師",
    "X61n1164_001:0658b05": "付囑。囑語略別從通。但云一切世間。猶前諸佛所",
    "X61n1164_001:0658b06": "云汝等眾生。當知文殊．迦葉等皆在所囑也。",
    "X61n1164_001:0658b07": "舍利弗。當知我於五濁惡世行此難事。得阿耨多羅",
    "X61n1164_001:0658b08": "三藐三菩提。為一切世間說此難信之法。是為甚難。",
    "X61n1164_001:0658b09": "信願持名一行。不涉施為圓轉五濁。唯信乃入。非",
    "X61n1164_001:0658b10": "思議所行境界。設非本師來入惡世示得菩提。以",
    "X61n1164_001:0658b11": "大智大悲見此行此說此。眾生何由稟此也哉。然",
    "X61n1164_001:0658b12": "吾人處劫濁中。決定為時所囿。為苦所偪。處見濁",
    "X61n1164_001:0658b13": "中決定為邪智所纏。處煩惱濁中決定為貪欲所",
    "X61n1164_001:0658b14": "陷惡業所螫。處眾生濁中決定安於臭薉而不能",
    "X61n1164_001:0658b15": "洞覺。甘於劣弱而不能奮飛。處命濁中決定為無",
    "X61n1164_001:0658b16": "常所吞。石火電光措手不及。若不深知其甚難。將",
    "X61n1164_001:0658b17": "謂更有別法可出五濁烽[火*孛]宅裏。戲論紛然。唯深",
    "X61n1164_001:0658b18": "知其甚難。方肎死盡偷心寶此一行。此本師所以",
    "X61n1164_001:0658b19": "極口說其難甚而深囑。我等當知也。初普勸竟。△",
    "X61n1164_001:0658b20": "二結勸。",
    "X61n1164_001:0658c01": "佛說此經已舍利弗及諸比丘一切世間天人阿修",
    "X61n1164_001:0658c02": "羅等聞佛所說歡喜信受作禮而去。",
    "X61n1164_001:0658c03": "法門不可思議。難信難知無一人能發問者。佛智",
    "X61n1164_001:0658c04": "鑒機。知眾生成佛緣熟。無問自說。令得四益。如時",
    "X61n1164_001:0658c05": "雨化歡喜。從世界悉檀得益。毫無疑惑名信。領納",
    "X61n1164_001:0658c06": "不忘名受。從為人對治得益。投身歸命契入法界",
    "X61n1164_001:0658c07": "緣起。名作禮。從第一義得益。然一一益中互具四",
    "X61n1164_001:0658c08": "益。姑作如此分別耳。上是自行四益。一往不退。報",
    "X61n1164_001:0658c09": "恩流通。名為而去。盡未來際化他四益無盡也。",
    "X61n1164_001:0658c10": "經云。末法億億人修行。罕一得道。唯依念佛得度。",
    "X61n1164_001:0658c11": "嗚呼。今正是其時矣。捨此不思議法門。其何能淑。",
    "X61n1164_001:0658c12": "旭出家時。宗乘自負。藐視教典。妄謂持名曲為中",
    "X61n1164_001:0658c13": "下。後因大病。發意西歸。復研妙宗．圓中二鈔及雲",
    "X61n1164_001:0658c14": "棲疏鈔等書。始知念佛三昧實無上寶王。方肎死",
    "X61n1164_001:0658c15": "心執持名號。萬牛莫挽也。吾友去病久事淨業。欲",
    "X61n1164_001:0658c16": "令此經大旨辭不繁而炳著。請余為述要解。余欲",
    "X61n1164_001:0658c17": "普與法界有情同生極樂。理不可却。舉筆於丁亥",
    "X61n1164_001:0658c18": "九月二十有七。脫藁於十月初五。凡九日告成。所",
    "X61n1164_001:0658c19": "願一句一字咸作資糧。一見一聞同階不退。信疑",
    "X61n1164_001:0658c20": "皆植道種。讚謗等歸解脫。仰唯諸佛菩薩攝受證",
    "X61n1164_001:0659a01": "明。同學友人隨喜加被。西有道人蕅益智旭閣筆",
    "X61n1164_001:0659a02": "故跋。時年四十有九。",
    "X61n1164_001:0659a03": "佛說阿彌陀經要解",
    "X61n1164_001:0659a05": " 原跋",
    "X61n1164_001:0659a06": "經云。三界唯心萬法唯識。古人云。念自性彌陀。生",
    "X61n1164_001:0659a07": "唯心淨土。合觀之。是心作佛是心是佛。心外無佛",
    "X61n1164_001:0659a08": "佛外無心之義明矣。後人不達。捨西方極樂別言",
    "X61n1164_001:0659a09": "唯心淨土。捨萬德慈尊別言自性彌陀。不幾心外",
    "X61n1164_001:0659a10": "有佛佛外有心耶。　靈峰大師深悟心性無外之",
    "X61n1164_001:0659a11": "體。特為此經拈出要解。一展讀時。信願持名人可",
    "X61n1164_001:0659a12": "自操其劵。不唯言簡意周。且使希有甚難之宗如",
    "X61n1164_001:0659a13": "聲鼓鐸。盡開經藏。無復匵藏。誠古今所未有也。名",
    "X61n1164_001:0659a14": "曰要解。其斯為無上心要矣乎。古吳淨業弟子正",
    "X61n1164_001:0659a15": "知去病氏謹識",
    "X61n1164_001:0659a17": " 歙浦講錄跋",
    "X61n1164_001:0659a18": "此本係性旦癸巳歲在歙浦栖雲院所聽錄者。於",
    "X61n1164_001:0659a19": "時隨允．持循．蒼暉．晟堅．密時諸公之後獲聞法要。",
    "X61n1164_001:0659a20": "覺老人此翻心膽盡吐。蓋祕密之藏會當大啟於",
    "X61n1164_001:0659b01": "今時。非偶然也。因退而紀之。甲午冬老人病中口",
    "X61n1164_001:0659b02": "授數處令改正。此本遂稱允當。及老人西逝。性旦",
    "X61n1164_001:0659b03": "以病拙藪逋。薄福多障。無緣流通闡播。聊識其後。",
    "X61n1164_001:0659b04": "以誌不忘云。庚子夏華陽學人性旦拭涕跋。",
    "X61n1164_001:0659b05": "淨土十要卷第一"
}