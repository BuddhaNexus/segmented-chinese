{
    "X32n0617_003:0248b03": "妙法蓮華經卓解卷第三",
    "X32n0617_003:0248b05": "姚秦三藏法師 鳩摩羅什 原譯",
    "X32n0617_003:0248b06": "武原無依道人徐昌治覲周氏逗註",
    "X32n0617_003:0248b07": "[0248b07] ○藥草喻品第五",
    "X32n0617_003:0248b08": "[0248b08] (所談之道是一。眾人之性是一。但眾人立志不同。領會不同。進修勤怠不同。所以證果。有小中大乘之不",
    "X32n0617_003:0248b09": "同。故迦葉等四子。信解之後。佛乃喻如一雨所霑。一地所產。草木各各不同也)。",
    "X32n0617_003:0248b10": " (翠竹黃華真面目  春風原沒兩般心  既能直下知端的  葉底枝頭總法音)",
    "X32n0617_003:0248b11": "[0248b11] 爾時世尊。告摩訶迦葉。及諸大弟子。善哉善哉。迦葉",
    "X32n0617_003:0248b12": "善說如來真實功德。誠如所言。如來復有無量無邊",
    "X32n0617_003:0248b13": "阿僧祇功德。汝等若於無量億劫。說不能盡。迦葉當",
    "X32n0617_003:0248b14": "知。如來是諸法之王。若有所說。皆不&#x8657;也。",
    "X32n0617_003:0248b15": "[0248b15] (佛法雖多。不出權實。權實之外。更無別法。故舉法王發言誠諦以勸信也)。",
    "X32n0617_003:0248b16": "[0248b16] 於一切法。以智方便。而演說之。",
    "X32n0617_003:0248b17": "[0248b17] (一切法。即七方便法也)。",
    "X32n0617_003:0248b18": "[0248b18] 其所說法。皆悉到於一切智地。",
    "X32n0617_003:0248b19": "[0248b19] (地者。實相也。性廣博。名一切。寂常照。名智)。",
    "X32n0617_003:0248b20": "[0248b20] 如來觀知一切諸法之所歸趣。亦知一切眾生深心",
    "X32n0617_003:0248b21": "所行。通達無礙。",
    "X32n0617_003:0248b22": "[0248b22] (能照權也。能識藥也。能知病也。各有歸趣。即戒善等也)。",
    "X32n0617_003:0248b23": "[0248b23] 又於諸法。究盡明了。示諸眾生。一切智慧。",
    "X32n0617_003:0248b24": "[0248b24] (諸法明了者。是實智。佛眼所見言明。實智所知言了。一切藥。一切病。實智照也)。",
    "X32n0617_003:0248c01": "[0248c01] 迦葉。譬如三千大千世界。山川谿谷土地。所生卉木",
    "X32n0617_003:0248c02": "叢林。及諸藥草。種類若干。名色各異。",
    "X32n0617_003:0248c03": "[0248c03] (大千世界。譬眾生。山川谿。譬五陰。藥治病。如法治惡治惑。五乘七方便。因果種子不一。故言種類)。",
    "X32n0617_003:0248c04": "[0248c04] 密雲彌布。遍覆三千大千世界。",
    "X32n0617_003:0248c05": "[0248c05] (以慈悲薰應身說法。&#x5FA7;十法界。故言彌布)。",
    "X32n0617_003:0248c06": "[0248c06] 一時等澍。其澤普洽。卉木叢林。及諸藥草。小根小莖。",
    "X32n0617_003:0248c07": "小枝小葉。中根中莖。中枝中葉。大根大莖。大枝大葉。",
    "X32n0617_003:0248c08": "[0248c08] (法雨普潤。眾生所有習因。種子即生。根莖枝葉。信為根。戒為莖。定為枝。慧為葉。大根。即菩薩戒定慧)。",
    "X32n0617_003:0248c09": "[0248c09] 諸樹大小。隨上中下。各有所受。一雲所雨。稱其種性。",
    "X32n0617_003:0248c10": "而得生長。華果敷實。",
    "X32n0617_003:0248c11": "[0248c11] (稱其種性。即施權稱機。即是七種習報因果)。",
    "X32n0617_003:0248c12": "[0248c12] 雖一地所生。一雨所潤。而諸草木。各有差別。",
    "X32n0617_003:0248c13": "[0248c13] (小艸喻人天。中草喻二乘。上草喻藏教菩薩。小樹喻通教菩薩。大樹喻別教菩薩。皆一佛性。皆大乘)。",
    "X32n0617_003:0248c14": "[0248c14] 迦葉當知。如來亦復如是。出現於世。如大雲起。以大",
    "X32n0617_003:0248c15": "音聲。普&#x5FA7;世界。天。人。阿修羅。如彼大雲。&#x5FA7;覆三千大",
    "X32n0617_003:0248c16": "千國土。",
    "X32n0617_003:0248c17": "[0248c17] (大雲起。明如來大慈覆育也。大音聲。佛口也。天人等。舉三善道。即三乘根性也)。",
    "X32n0617_003:0248c18": "[0248c18] 於大眾中。而唱是言。我是如來。應供。正&#x5FA7;知。明行足。",
    "X32n0617_003:0248c19": "善逝。世間解。無上士。調御丈夫。天人師。佛。世尊。",
    "X32n0617_003:0248c20": "[0248c20] (唱十號)。",
    "X32n0617_003:0248c21": "[0248c21] 未度者令度。未解者令解。未安者令安。未涅槃者令",
    "X32n0617_003:0248c22": "得涅槃。",
    "X32n0617_003:0248c23": "[0248c23] (四弘誓。亦約四諦。能出生死至安樂也)。",
    "X32n0617_003:0248c24": "[0248c24] 今世後世。如實知之。",
    "X32n0617_003:0249a01": "[0249a01] (宿命達過去。天眼達未來。漏盡達現在)。",
    "X32n0617_003:0249a02": "[0249a02] 我是一切知者。",
    "X32n0617_003:0249a03": "[0249a03] (具足三智)。",
    "X32n0617_003:0249a04": "[0249a04] 一切見者。",
    "X32n0617_003:0249a05": "[0249a05] (具足五眼)。",
    "X32n0617_003:0249a06": "[0249a06] 知道者。開道者。說道者。",
    "X32n0617_003:0249a07": "[0249a07] (三業智俱)。",
    "X32n0617_003:0249a08": "[0249a08] 汝等天人阿修羅眾。皆應到此。為聽法故。爾時無數",
    "X32n0617_003:0249a09": "千萬億種眾生。來至佛所。而聽法。如來于時。觀是眾",
    "X32n0617_003:0249a10": "生。諸根利鈍。精進懈怠。",
    "X32n0617_003:0249a11": "[0249a11] (上譬卉木差別。今明根有利鈍)。",
    "X32n0617_003:0249a12": "[0249a12] 隨其所堪。而為說法。種種無量。皆令歡喜。快得善利。",
    "X32n0617_003:0249a13": "[0249a13] (隨其所堪。即是稱會機宜。無增減之失。歡喜得善利。即是各蒙法潤受益也)。",
    "X32n0617_003:0249a14": "[0249a14] 是諸眾生。聞是法已。現世安隱。後生善處。以道受樂。",
    "X32n0617_003:0249a15": "亦得聞法。既聞法已。離諸障礙。於諸法中。任力所能。",
    "X32n0617_003:0249a16": "漸得入道。",
    "X32n0617_003:0249a17": "[0249a17] (佛如大雲。普覆一切。三途。亦得沾&#x6FF6;增長。如說般若。離諸障礙。是現世安隱)。",
    "X32n0617_003:0249a18": "[0249a18] 如彼大雲。雨於一切。卉木叢林。及諸藥草。如其種性。",
    "X32n0617_003:0249a19": "具足蒙潤。各得生長。如來說法。一相一味。所謂解脫",
    "X32n0617_003:0249a20": "相。離相。滅相。究竟至於一切種智。",
    "X32n0617_003:0249a21": "[0249a21] (一相者。眾生之心。同一真如相。是一地也。一味者。一乘之法。同詮一理。是一雨也。昔於一實相。方便開為",
    "X32n0617_003:0249a22": "七相。於一乘法。分別說有七教。究竟終歸一相一味也。解脫。遠離。寂滅。三種之相。總一實相。故言究竟一",
    "X32n0617_003:0249a23": "切種智)。",
    "X32n0617_003:0249a24": "[0249a24] 其有眾生。聞如來法。若持讀誦。如說修行。所得功德。",
    "X32n0617_003:0249b01": "不自覺知。",
    "X32n0617_003:0249b02": "[0249b02] (持說不同。修行亦異。人天作戒善之解。三乘作諦緣度解。解既不同。即是差別)。",
    "X32n0617_003:0249b03": "[0249b03] 所以者何。唯有如來。知此眾生。種相體性。",
    "X32n0617_003:0249b04": "[0249b04] (三道。是三德種)。",
    "X32n0617_003:0249b05": "[0249b05] 念何事。思何事。修何事。云何念。云何思。云何修。以何",
    "X32n0617_003:0249b06": "法念。以何法思。以何法修。",
    "X32n0617_003:0249b07": "[0249b07] (此是三慧取境聞法)。",
    "X32n0617_003:0249b08": "[0249b08] 以何法得何法。",
    "X32n0617_003:0249b09": "[0249b09] (五乘之因。各得其果。即是差別。眾生諸佛。一如無二。即無差別)。",
    "X32n0617_003:0249b10": "[0249b10] 眾生住於種種之地。唯有如來如實見之。明了無礙。",
    "X32n0617_003:0249b11": "[0249b11] (七方便。住於七位。故言種種。如來隨他意語。方便演說。悉到一切智地)。",
    "X32n0617_003:0249b12": "[0249b12] 如彼卉木叢林諸藥草等。而不自知上中下性。如來",
    "X32n0617_003:0249b13": "知是一相一味之法。所謂解脫相。離相。滅相。究竟涅",
    "X32n0617_003:0249b14": "槃常寂滅相。終歸於空。",
    "X32n0617_003:0249b15": "[0249b15] (大乘究竟歸空。即無差別。皆非二乘有餘。無餘乃是究竟涅槃也)。",
    "X32n0617_003:0249b16": "[0249b16] 佛知是已。觀眾生心欲而將護之。是故不即為說一",
    "X32n0617_003:0249b17": "切種智。汝等迦葉。甚為希有。能知如來隨宜說法。能",
    "X32n0617_003:0249b18": "信能受。",
    "X32n0617_003:0249b19": "[0249b19] (能知隨宜說法。述其能領開三。能信能受。述其能領顯一)。",
    "X32n0617_003:0249b20": "[0249b20] 所以者何。諸佛世尊。隨宜說法。難解難知。爾時世尊。",
    "X32n0617_003:0249b21": "欲重宣此義而說偈言。",
    "X32n0617_003:0249b22": " 破有法王  出現世間",
    "X32n0617_003:0249b23": "[0249b23] (因果不亡為有。二十五王三昧。破二十五有。云破有法王。二十五有者。即三界。欲有。色有。無色有也)。",
    "X32n0617_003:0249b24": " 隨眾生欲  種種說法  如來尊重",
    "X32n0617_003:0249c01": " 智慧深遠  久默斯要  不務速說",
    "X32n0617_003:0249c02": "[0249c02] (大機未發。故不速說)。",
    "X32n0617_003:0249c03": " 有智若聞  則能信解  無智疑悔",
    "X32n0617_003:0249c04": " 則為永失  是故迦葉  隨力為說",
    "X32n0617_003:0249c05": " 以種種緣  令得正見",
    "X32n0617_003:0249c06": "[0249c06] (大乘為正見)。",
    "X32n0617_003:0249c07": " 迦葉當知  譬如大雲  起於世間",
    "X32n0617_003:0249c08": " &#x5FA7;覆一切  慧雲含潤  電光晃曜",
    "X32n0617_003:0249c09": " 雷聲遠震  令眾悅豫  日光揜蔽",
    "X32n0617_003:0249c10": " 地上清涼  靉靆垂布  如可承攬",
    "X32n0617_003:0249c11": "[0249c11] (雲譬應身。隨智慧行。故云慧雲。能具十二部經之法。故言含潤。身放大光如電曜。口震四辯如雷聲。聞法",
    "X32n0617_003:0249c12": "歡喜言悅豫。九十五種邪光不現。言掩蔽。除九十八種。見思熱惱。如地上清涼。靉靆雲感貌。應身降世。能",
    "X32n0617_003:0249c13": "圓三有。故云承攬)。",
    "X32n0617_003:0249c14": " 其雨普等  四方俱下  流澍無量",
    "X32n0617_003:0249c15": " 率土充洽  山川險谷  幽邃所生",
    "X32n0617_003:0249c16": " 卉木藥草  大小諸樹  百&#x7CD3;苗稼",
    "X32n0617_003:0249c17": " 甘蔗葡萄  雨之所潤  無不豐足",
    "X32n0617_003:0249c18": " 乾地普洽  藥木並茂  其雲所出",
    "X32n0617_003:0249c19": " 一味之水  草木叢林  隨分受潤",
    "X32n0617_003:0249c20": "[0249c20] (百&#x7CD3;即五&#x7CD3;。譬五乘。能生百善也。甘蔗葡萄。譬定慧。乾地普洽。譬未信者令信也)。",
    "X32n0617_003:0249c21": " 一切諸樹  上中下等  稱其大小",
    "X32n0617_003:0249c22": " 各得生長  根莖枝葉  華果光色",
    "X32n0617_003:0249c23": " 一雨所及  皆得鮮澤  如其體相",
    "X32n0617_003:0249c24": " 性分大小  所潤是一  而各滋茂",
    "X32n0617_003:0250a01": " 佛亦如是  出現於世  譬如大雲",
    "X32n0617_003:0250a02": " 普覆一切  既出於世  為諸眾生",
    "X32n0617_003:0250a03": " 分別演說  諸法之實  大聖世尊",
    "X32n0617_003:0250a04": " 於諸天人  一切眾中  而宣是言",
    "X32n0617_003:0250a05": " 我為如來  兩足之尊  出於世間",
    "X32n0617_003:0250a06": " 猶如大雲  充潤一切  枯槁眾生",
    "X32n0617_003:0250a07": " 皆令離苦  得安隱樂  世間之樂",
    "X32n0617_003:0250a08": " 及涅槃樂",
    "X32n0617_003:0250a09": "[0250a09] (充潤一切。即眾生無邊誓願度。令離於因果苦。即煩惱無盡誓願斷。安隱樂。即法門無量誓願學。涅槃樂。",
    "X32n0617_003:0250a10": "即佛道無上誓願成。五乘咸有世間樂。得涅槃為第一之樂)。",
    "X32n0617_003:0250a11": " 諸天人眾  一心善聽  皆應到此",
    "X32n0617_003:0250a12": " 覲無上尊  我為世尊  無能及者",
    "X32n0617_003:0250a13": " 安隱眾生  故現於世  為大眾說",
    "X32n0617_003:0250a14": " 甘露淨法  其法一味  解脫涅槃",
    "X32n0617_003:0250a15": " 以一妙音  演暢斯義  常為大乘",
    "X32n0617_003:0250a16": " 而作因緣  我觀一切  普皆平等",
    "X32n0617_003:0250a17": " 無有彼此  愛憎之心  我無貪著",
    "X32n0617_003:0250a18": " 亦無限礙  恒為一切  平等說法",
    "X32n0617_003:0250a19": "[0250a19] (佛為七種眾生說法。如雨注。不擇溪谷。分彼此)。",
    "X32n0617_003:0250a20": " 如為一人  眾多亦然  常演說法",
    "X32n0617_003:0250a21": " 曾無他事  去來坐立  終不疲厭",
    "X32n0617_003:0250a22": " 充足世間  如雨普潤  貴賤上下",
    "X32n0617_003:0250a23": " 持戒毀戒  威儀具足  及不具足",
    "X32n0617_003:0250a24": " 正見邪見  利根鈍根  等雨法雨",
    "X32n0617_003:0250b01": " 而無懈倦  一切眾生  聞我法者",
    "X32n0617_003:0250b02": " 隨力所受  住於諸地  或處人天",
    "X32n0617_003:0250b03": " 轉輪聖王  釋梵諸王  是小藥草",
    "X32n0617_003:0250b04": "[0250b04] (人天未斷惑)。",
    "X32n0617_003:0250b05": " 知無漏法  能得涅槃  起六神通",
    "X32n0617_003:0250b06": " 及得三明  獨處山林  常行禪定",
    "X32n0617_003:0250b07": " 得緣覺證  是中藥草",
    "X32n0617_003:0250b08": "[0250b08] (二乘俱有智斷)。",
    "X32n0617_003:0250b09": " 求世尊處  我當作佛  行精進定",
    "X32n0617_003:0250b10": " 是上藥草  又諸佛子  專心佛道",
    "X32n0617_003:0250b11": " 常行慈悲  自知作佛  決定無疑",
    "X32n0617_003:0250b12": " 是名小樹",
    "X32n0617_003:0250b13": "[0250b13] (六度菩薩。勝二乘。望下偽優。比上為劣)。",
    "X32n0617_003:0250b14": " 安住神通  轉不退輪  度無量億",
    "X32n0617_003:0250b15": " 百千眾生  如是菩薩  名為大樹",
    "X32n0617_003:0250b16": "[0250b16] (自行化他。高廣為勝)。",
    "X32n0617_003:0250b17": " 佛平等說  如一味雨  隨眾生性",
    "X32n0617_003:0250b18": " 所受不同  如彼草木  所稟各異",
    "X32n0617_003:0250b19": " 佛以此喻  方便開示  種種言辭",
    "X32n0617_003:0250b20": " 演說一法  於佛智慧  如海一滴",
    "X32n0617_003:0250b21": " 我雨法雨  充滿世間  一味之法",
    "X32n0617_003:0250b22": " 隨力修行",
    "X32n0617_003:0250b23": "[0250b23] (世間者。十法界三十種世間也。法本一味。修之不同。故云隨力修行)。",
    "X32n0617_003:0250b24": " 如彼叢林  藥草諸樹  隨其大小",
    "X32n0617_003:0250c01": " 漸增茂好  諸佛之法  常以一味",
    "X32n0617_003:0250c02": " 令諸世間  普得具足  漸次修行",
    "X32n0617_003:0250c03": " 皆得道果",
    "X32n0617_003:0250c04": "[0250c04] (普得具足。是頌現世安隱。漸次修行。是頌後世以道受樂也)。",
    "X32n0617_003:0250c05": " 聲聞緣覺  處於山林  住最後身",
    "X32n0617_003:0250c06": " 聞法得果  是名藥草  各得增長",
    "X32n0617_003:0250c07": "[0250c07] (明二乘增長)。",
    "X32n0617_003:0250c08": " 若諸菩薩  智慧堅固  了達三界",
    "X32n0617_003:0250c09": " 求最上乘  是名小樹  而得增長",
    "X32n0617_003:0250c10": "[0250c10] (明通教菩薩堅固。是體法之智。了達三界。是斷惑盡)。",
    "X32n0617_003:0250c11": " 復有住禪  得神通力  聞諸法空",
    "X32n0617_003:0250c12": " 心大歡喜  放無數光  度諸眾生",
    "X32n0617_003:0250c13": "[0250c13] (明別教菩薩法空。十住修空也。度生。十行修假也)。",
    "X32n0617_003:0250c14": " 如是迦葉  佛所說法  譬如大雲",
    "X32n0617_003:0250c15": " 以一味雨  潤於人華  各得成實",
    "X32n0617_003:0250c16": "[0250c16] (一味雨。頌上無差別。各成實。頌上無差別之差別)。",
    "X32n0617_003:0250c17": " 迦葉當知  以諸因緣  種種譬喻",
    "X32n0617_003:0250c18": " 開示佛道  是我方便  諸佛亦然",
    "X32n0617_003:0250c19": " 今為汝等  說最實事  諸聲聞眾",
    "X32n0617_003:0250c20": " 皆非滅度  汝等所行  是菩薩道",
    "X32n0617_003:0250c21": " 漸漸修學  悉當成佛",
    "X32n0617_003:0250c22": "[0250c22] ○授記品第六",
    "X32n0617_003:0250c23": "[0250c23] (授記。即記&#x8382;。保其人於千萬年劫之後。還如今日之言。無少更變也)。",
    "X32n0617_003:0250c24": " (頓空四相自忘機  此是如來妙總持  不爾更他求妙道  我知終與性非宜)",
    "X32n0617_003:0251a01": "[0251a01] 爾時世尊。說是偈已。告諸大眾。唱如是言。我此弟子。",
    "X32n0617_003:0251a02": "摩訶迦葉。於未來世。當得奉覲三百萬億諸佛世尊。",
    "X32n0617_003:0251a03": "供養恭敬。尊重讚歎。廣宣諸佛。無量大法。",
    "X32n0617_003:0251a04": "[0251a04] (初行因)。",
    "X32n0617_003:0251a05": "[0251a05] 於最後身。得成為佛。名曰光明。如來。應供。正&#x5FA7;知。明",
    "X32n0617_003:0251a06": "行足。善逝。世間解。無上士。調御丈夫。天人師。佛。世尊。",
    "X32n0617_003:0251a07": "國名光德。劫名大莊嚴。佛壽十二小劫。",
    "X32n0617_003:0251a08": "[0251a08] (二得果)。",
    "X32n0617_003:0251a09": "[0251a09] 正法住世。二十小劫。像法亦住。二十小劫。國界嚴飾。",
    "X32n0617_003:0251a10": "無諸穢惡。瓦礫荊棘。便利不淨。其土平正。無有高下。",
    "X32n0617_003:0251a11": "坑坎堆阜。琉璃為地。寶樹行列。黃金為繩。以界道側。",
    "X32n0617_003:0251a12": "散諸寶華。周&#x5FA7;清淨。其國菩薩。無量千億。諸聲聞眾。",
    "X32n0617_003:0251a13": "亦復無數。無有魔事。雖有魔及魔民。皆護佛法。爾時",
    "X32n0617_003:0251a14": "世尊。欲重宣此義而說偈言。",
    "X32n0617_003:0251a15": "[0251a15] (阿&#x95A6;佛剎。波旬魔王不能障礙。菩薩聲聞。而皆信樂。今迦葉成佛。亦例彼佛國土也)。",
    "X32n0617_003:0251a16": " 告諸比丘  我以佛眼  見是迦葉",
    "X32n0617_003:0251a17": " 於未來世  過無數劫  當得作佛",
    "X32n0617_003:0251a18": " 而於來世  供養奉覲  三百萬億",
    "X32n0617_003:0251a19": " 諸佛世尊  為佛智慧  淨修梵行",
    "X32n0617_003:0251a20": " 供養最上  二足尊已  修習一切",
    "X32n0617_003:0251a21": " 無上之慧  於最後身  得成為佛",
    "X32n0617_003:0251a22": " 其土清淨  琉璃為地  多諸寶樹",
    "X32n0617_003:0251a23": " 行列道側  金繩界道  見者歡喜",
    "X32n0617_003:0251a24": " 常出好香  散眾名華  種種奇妙",
    "X32n0617_003:0251b01": " 以為莊嚴  其地平正  無有丘坑",
    "X32n0617_003:0251b02": " 諸菩薩眾  不可稱計  其心調柔",
    "X32n0617_003:0251b03": " 逮大神通  奉持諸佛  大乘經典",
    "X32n0617_003:0251b04": " 諸聲聞眾  無漏後身  法王之子",
    "X32n0617_003:0251b05": " 亦不可計  乃以天眼  不能數知",
    "X32n0617_003:0251b06": " 其佛當壽  十二小劫  正法住世",
    "X32n0617_003:0251b07": " 二十小劫  像法亦住  二十小劫",
    "X32n0617_003:0251b08": " 光明世尊  其事如是",
    "X32n0617_003:0251b09": "[0251b09] 爾時。大目犍連。須菩提。摩訶迦旃延等。皆悉悚慄。一",
    "X32n0617_003:0251b10": "心合掌。瞻仰尊顏。目不暫捨。即共同聲而說偈言。",
    "X32n0617_003:0251b11": "[0251b11] (三人記中。各有行因。得果。劫國。壽命。法住數量)。",
    "X32n0617_003:0251b12": " 大雄猛世尊  諸釋之法王  哀愍我等故",
    "X32n0617_003:0251b13": " 而賜佛音聲  若知我深心  見為授記者",
    "X32n0617_003:0251b14": " 如以甘露灑  除熱得清淨  如從飢國來",
    "X32n0617_003:0251b15": " 忽遇大王膳  心猶懷疑懼  未敢即便食",
    "X32n0617_003:0251b16": " 若復得王教  然後乃敢食  我等亦如是",
    "X32n0617_003:0251b17": " 每惟小乘過  不知當云何  得佛無上道",
    "X32n0617_003:0251b18": " 如未敢便食  若蒙佛授記  爾乃快安樂",
    "X32n0617_003:0251b19": " 大雄猛世尊  常欲安世間  願賜我等記",
    "X32n0617_003:0251b20": " 如飢須教食",
    "X32n0617_003:0251b21": "[0251b21] 爾時世尊。知諸大弟子。心之所念。告諸比丘。是須菩",
    "X32n0617_003:0251b22": "提。於當來世。奉覲三百萬億那由它佛。供養恭敬。尊",
    "X32n0617_003:0251b23": "重讚歎。常修梵行。具菩薩道。於最後身。得成為佛。號",
    "X32n0617_003:0251b24": "曰名相。如來。應供。正&#x5FA7;知。明行足。善逝。世間解。無上",
    "X32n0617_003:0251c01": "士。調御丈夫。天人師。佛。世尊。劫名有寶。國名寶生。其",
    "X32n0617_003:0251c02": "土平正。玻璃為地。寶樹莊嚴。無諸丘坑。沙礫荊棘便",
    "X32n0617_003:0251c03": "利之穢。寶華覆地。周&#x5FA7;清淨。其土人民。皆處寶臺。珍",
    "X32n0617_003:0251c04": "妙樓閣。聲聞弟子。無量無邊。算數譬喻。所不能知。諸",
    "X32n0617_003:0251c05": "菩薩眾。無數千萬億那由它。佛壽十二小劫。正法住",
    "X32n0617_003:0251c06": "世。二十小劫。像法亦住二十小劫。其佛常處&#x8657;空。為",
    "X32n0617_003:0251c07": "眾說法。度脫無量菩薩。及聲聞眾。爾時世尊。欲重宣",
    "X32n0617_003:0251c08": "此義而說偈言。",
    "X32n0617_003:0251c09": " 諸比丘眾  今告汝等  皆當一心",
    "X32n0617_003:0251c10": " 聽我所說  我大弟子  須菩提者",
    "X32n0617_003:0251c11": " 當得作佛  號曰名相  當供無數",
    "X32n0617_003:0251c12": " 萬億諸佛  隨佛所行  漸具大道",
    "X32n0617_003:0251c13": " 最後身得  三十二相  端正姝妙",
    "X32n0617_003:0251c14": " 猶如寶山  其佛國土  嚴淨第一",
    "X32n0617_003:0251c15": " 眾生見者  無不愛樂  佛於其中",
    "X32n0617_003:0251c16": " 度無量眾  其佛法中  多諸菩薩",
    "X32n0617_003:0251c17": " 皆悉利根  轉不退輪  彼國常以",
    "X32n0617_003:0251c18": " 菩薩莊嚴  諸聲聞眾  不可稱數",
    "X32n0617_003:0251c19": " 皆得三明  具六神通  住八解脫",
    "X32n0617_003:0251c20": " 有大威德  其佛說法  現於無量",
    "X32n0617_003:0251c21": " 神通變化  不可思議  諸天人民",
    "X32n0617_003:0251c22": " 數如恒沙  皆共合掌  聽受佛語",
    "X32n0617_003:0251c23": "[0251c23] (八解脫。即八背捨。背是淨潔五欲。捨是著心。若發真無漏。斷三界結業盡。即名解脫)。",
    "X32n0617_003:0251c24": " 其佛當壽  十二小劫  正法住世",
    "X32n0617_003:0252a01": " 二十小劫  像法亦住  二十小劫",
    "X32n0617_003:0252a02": "[0252a02] 爾時世尊。復告諸比丘眾。我今語汝。是大迦旃延。於",
    "X32n0617_003:0252a03": "當來世。以諸供具。供養奉事八千億佛。恭敬尊重。諸",
    "X32n0617_003:0252a04": "佛滅後。各起塔廟。高千由旬。縱廣正等。五百由旬。以",
    "X32n0617_003:0252a05": "金銀琉璃。硨磲碼&#x78AF;。真珠玫瑰。七寶合成。眾華瓔珞。",
    "X32n0617_003:0252a06": "塗香末香燒香。繒&#x8462;幢幡。供養塔廟。過是已後。當復",
    "X32n0617_003:0252a07": "供養二萬億佛。亦復如是。供養是諸佛已。具菩薩道。",
    "X32n0617_003:0252a08": "[0252a08] (由旬。曰踰繕那。此云限量。大者八十里。中者六十里。下者四十里)。",
    "X32n0617_003:0252a09": "[0252a09] 當得作佛。號曰閻浮那提金光。如來。應供。正&#x5FA7;知。明",
    "X32n0617_003:0252a10": "行足。善逝。世間解。無上士。調御丈夫。天人師。佛。世尊。",
    "X32n0617_003:0252a11": "其土平正。玻璃為地。寶樹莊嚴。見者歡喜。無四惡道。",
    "X32n0617_003:0252a12": "地獄餓鬼畜生。阿修羅道。多有天人。諸聲聞眾。及諸",
    "X32n0617_003:0252a13": "菩薩。無量萬億莊嚴其國。佛壽十二小劫。正法住世。",
    "X32n0617_003:0252a14": "二十小劫。像法亦住二十小劫。爾時世尊。欲重宣此",
    "X32n0617_003:0252a15": "義而說偈言。",
    "X32n0617_003:0252a16": " 諸比丘眾  皆一心聽  如我所說",
    "X32n0617_003:0252a17": " 真實無異  是迦旃延  當以種種",
    "X32n0617_003:0252a18": " 妙好供具  供養諸佛  諸佛滅後",
    "X32n0617_003:0252a19": " 起七寶塔  亦以華香  供養舍利",
    "X32n0617_003:0252a20": " 其最後身  得佛智慧  成等正覺",
    "X32n0617_003:0252a21": " 國土清淨  度脫無量  萬億眾生",
    "X32n0617_003:0252a22": " 皆為十方  之所供養  佛之光明",
    "X32n0617_003:0252a23": " 無能勝者  其佛號曰  閻浮金光",
    "X32n0617_003:0252a24": " 菩薩聲聞  斷一切有  無量無數",
    "X32n0617_003:0252b01": " 莊嚴其國",
    "X32n0617_003:0252b02": "[0252b02] 爾時世尊。復告大眾。我今語汝。是大目犍連。當以種",
    "X32n0617_003:0252b03": "種供具。供養八千諸佛。恭敬尊重。諸佛滅後。各起塔",
    "X32n0617_003:0252b04": "廟。高千由旬。縱廣正等五百由旬。以金銀琉璃。硨磲",
    "X32n0617_003:0252b05": "碼&#x78AF;。真珠玫瑰。七寶合成。眾華瓔珞。塗香末香燒香。",
    "X32n0617_003:0252b06": "繒&#x8462;幢幡。以用供養。過見已後。當復供養二百萬億",
    "X32n0617_003:0252b07": "諸佛。亦復如是。當得成佛。號曰多摩羅跋栴檀香。如",
    "X32n0617_003:0252b08": "來。應供。正&#x5FA7;知。明行足。善逝。世間解。無上士。調御丈",
    "X32n0617_003:0252b09": "夫。天人師。佛。世尊。劫名喜滿。國名意樂。其土平正。玻",
    "X32n0617_003:0252b10": "&#x74C8;為地。寶樹莊嚴。散真珠華。周&#x5FA7;清淨。見者歡喜。多",
    "X32n0617_003:0252b11": "諸天人菩薩聲聞。其數無量。佛壽二十四小劫。正法",
    "X32n0617_003:0252b12": "住世。四十小劫。像法亦住四十小劫。爾時世尊。欲重",
    "X32n0617_003:0252b13": "宣此義而說偈言。",
    "X32n0617_003:0252b14": "[0252b14] (多摩羅跋栴檀香。云性無垢)。",
    "X32n0617_003:0252b15": " 我此弟子  大目犍連  捨是身已",
    "X32n0617_003:0252b16": " 得見八千  二百萬億  諸佛世尊",
    "X32n0617_003:0252b17": " 為佛道故  供養恭敬  於諸佛所",
    "X32n0617_003:0252b18": " 常修梵行  於無量劫  奉持佛法",
    "X32n0617_003:0252b19": " 諸佛滅後  起七寶塔  長表金剎",
    "X32n0617_003:0252b20": " 華香伎樂  而以供養  諸佛塔廟",
    "X32n0617_003:0252b21": " 漸漸具足  菩薩道已  於意樂國",
    "X32n0617_003:0252b22": " 而得作佛  號多摩羅  栴檀之香",
    "X32n0617_003:0252b23": " 其佛壽命  二十四劫  常為天人",
    "X32n0617_003:0252b24": " 演說佛道  聲聞無量  如恒河沙",
    "X32n0617_003:0252c01": " 三明六通  有大威德  菩薩無數",
    "X32n0617_003:0252c02": " 志固精進  於佛智慧  皆不退轉",
    "X32n0617_003:0252c03": " 佛滅度後  正法當住  四十小劫",
    "X32n0617_003:0252c04": " 像法亦爾  我諸弟子  威德具足",
    "X32n0617_003:0252c05": " 其數五百  皆當授記  於未來世",
    "X32n0617_003:0252c06": " 咸得成佛  我及汝等  宿世因緣",
    "X32n0617_003:0252c07": " 吾今當說  汝等善聽",
    "X32n0617_003:0252c08": "[0252c08] (下根之人。已聞開三顯一。復見上中二根授記。深生愧&#x803B;。今欲增進其道。先許總記。更說宿緣也)。",
    "X32n0617_003:0252c09": "[0252c09] (三乘同入法性。豈有二心。但聲聞於淨佛國土。成就眾生。心不喜樂。故成差別。猶長者見子便識。宜乎即",
    "X32n0617_003:0252c10": "與家財。必待其成就大志。自鄙先心。方乃付托)。",
    "X32n0617_003:0252c11": "[0252c11] ○化城喻品第七(神力為化。防禦為城)",
    "X32n0617_003:0252c12": "[0252c12] (化作不實之城。止息退墮之眾。既得止息。進力漸生。乃滅化城。復使其進)。",
    "X32n0617_003:0252c13": " (本具圓明淨覺身  元非因果及根塵  當人肯堅最初念  法界依然只一真)",
    "X32n0617_003:0252c14": "[0252c14] 佛告諸比丘。乃往過去。無量無邊。不可思議。阿僧祇",
    "X32n0617_003:0252c15": "劫。爾時有佛。名大通智勝。如來。應供。正&#x5FA7;知。明行足。",
    "X32n0617_003:0252c16": "善逝。世間解。無上士。調御丈夫。天人師。佛。世尊。其國",
    "X32n0617_003:0252c17": "名好城。劫名大相。諸比丘。彼佛滅度已來。甚大久遠。",
    "X32n0617_003:0252c18": "譬如三千大千世界。所有地種。假使有人。磨以為墨。",
    "X32n0617_003:0252c19": "過於東方千國土。乃下一點。大如微塵。又過千國土。",
    "X32n0617_003:0252c20": "復下一點。如是展轉。盡地種墨。於汝等意云何。是諸",
    "X32n0617_003:0252c21": "國土。若算師。若算師弟子。能得邊際。知其數不。不也",
    "X32n0617_003:0252c22": "世尊。諸比丘。是人所經國土。若點不點。盡抹為塵。一",
    "X32n0617_003:0252c23": "塵一劫。彼佛滅度已來。復過是數。無量無邊。百千萬",
    "X32n0617_003:0252c24": "億。阿僧祇劫。我以如來知見力故。觀彼久遠。猶若今",
    "X32n0617_003:0253a01": "日。爾時世尊。欲重宣此義而說偈言。",
    "X32n0617_003:0253a02": "[0253a02] (地種。也大種。能增減損益也)。",
    "X32n0617_003:0253a03": " 我念過去世  無量無邊劫  有佛兩足尊",
    "X32n0617_003:0253a04": " 盡此諸地種  皆悉以為墨  過於千國土",
    "X32n0617_003:0253a05": " 乃下一塵點  如是展轉點  盡此諸塵墨",
    "X32n0617_003:0253a06": " 如是諸國土  點與不點等  復盡抹為塵",
    "X32n0617_003:0253a07": " 一塵為一劫  比諸微塵數  其劫復過是",
    "X32n0617_003:0253a08": " 彼佛滅度來  如是無量劫  如來無礙智",
    "X32n0617_003:0253a09": " 知彼佛滅度  及聲聞菩薩  如見今滅度",
    "X32n0617_003:0253a10": " 諸比丘當知  佛智淨微妙  無漏無所礙",
    "X32n0617_003:0253a11": " 通達無量劫",
    "X32n0617_003:0253a12": "[0253a12] (無礙者。於三諦法。無漏失也)。",
    "X32n0617_003:0253a13": "[0253a13] 佛告諸比丘。大通智勝佛。壽五百四十萬億那由它",
    "X32n0617_003:0253a14": "劫。其佛本坐道場。破魔軍已。垂得阿耨多羅三藐三",
    "X32n0617_003:0253a15": "菩提。而諸佛法。不現在前。如是一小劫。乃至十小劫。",
    "X32n0617_003:0253a16": "結跏趺坐。身心不動。而諸佛法。猶不在前。爾時忉利",
    "X32n0617_003:0253a17": "諸天。先為彼佛。於菩提樹下。",
    "X32n0617_003:0253a18": "[0253a18] (菩提樹。即道樹)。",
    "X32n0617_003:0253a19": "[0253a19] 敷師子座。高一由旬。佛於此坐。當得阿耨多羅三藐",
    "X32n0617_003:0253a20": "三菩提。適坐此座。時諸梵天王。雨眾天華。面百由旬。",
    "X32n0617_003:0253a21": "香風時來。吹去萎華。更雨新者。如是不絕。滿十小劫。",
    "X32n0617_003:0253a22": "供養於佛。乃至滅度。常雨此華。四王諸天。為供養佛。",
    "X32n0617_003:0253a23": "常擊天&#x76B7;。其餘諸天。作天伎樂。滿十小劫。至於滅度。",
    "X32n0617_003:0253a24": "亦復如是。諸比丘。大通智勝佛。過十小劫。諸佛之法。",
    "X32n0617_003:0253b01": "乃現在前。成就阿耨多羅三藐三菩提。其佛未出家",
    "X32n0617_003:0253b02": "時。有十六子。其第一者。名曰智積。諸子各有種種珍",
    "X32n0617_003:0253b03": "異玩好之具。聞父得成阿耨多羅三藐三菩提。皆捨",
    "X32n0617_003:0253b04": "所珍。往詣佛所。諸母涕泣而隨送之。其祖轉輪聖王。",
    "X32n0617_003:0253b05": "與一百大臣。及餘百千萬億人民。皆共圍遶。隨至道",
    "X32n0617_003:0253b06": "場。咸欲親近大通智勝如來。供養恭敬。尊重讚歎。到",
    "X32n0617_003:0253b07": "已。頭面禮足。遶佛畢已。一心合掌。瞻仰世尊。以偈頌",
    "X32n0617_003:0253b08": "曰。",
    "X32n0617_003:0253b09": " 大威德世尊  為度眾生故  於無量億歲",
    "X32n0617_003:0253b10": " 爾乃得成佛  諸願已具足  善哉吉無上",
    "X32n0617_003:0253b11": " 世尊甚希有  一坐十小劫  身體乃手足",
    "X32n0617_003:0253b12": " 靜然安不動  其心常憺怕",
    "X32n0617_003:0253b13": "[0253b13] (憺怕。即淡泊。恬靜無為也)。",
    "X32n0617_003:0253b14": " 未曾有散亂  究竟永寂滅  安住無漏法",
    "X32n0617_003:0253b15": " 今者見世尊  安隱成佛道  我等得善利",
    "X32n0617_003:0253b16": " 稱慶大歡喜  眾生常苦惱  盲瞑無導師",
    "X32n0617_003:0253b17": " 不識苦盡道  不知求解脫  長夜增惡趣",
    "X32n0617_003:0253b18": " 減損諸天眾  從冥入於冥  永不聞佛名",
    "X32n0617_003:0253b19": " 今佛得最上  安隱無漏道  我等及天人",
    "X32n0617_003:0253b20": " 為得最大利  是故咸稽首  歸命無上尊",
    "X32n0617_003:0253b21": "[0253b21] 爾時十六王子。偈讚佛已。勸請世尊。轉於法輪。咸作",
    "X32n0617_003:0253b22": "是言。世尊說法。多所安隱。憐愍饒益。諸天人民。重說",
    "X32n0617_003:0253b23": "偈言。",
    "X32n0617_003:0253b24": " 世雄無等倫  百福自莊嚴  得無上智慧",
    "X32n0617_003:0253c01": " 願為世間說  度脫於我等  及諸眾生類",
    "X32n0617_003:0253c02": " 為分別顯示  令得是智慧  若我等得佛",
    "X32n0617_003:0253c03": " 眾生亦復然  世尊知眾生  深心之所念",
    "X32n0617_003:0253c04": " 亦知所行道  又知智慧力  欲樂及脩福",
    "X32n0617_003:0253c05": " 宿命所行業  世尊悉知已  當轉無上輪",
    "X32n0617_003:0253c06": "[0253c06] 佛告諸比丘。大通智勝佛。得阿耨多羅三藐三菩提",
    "X32n0617_003:0253c07": "時。十方各五百萬億諸佛世界。六種震動。其國中間。",
    "X32n0617_003:0253c08": "幽冥之處。日月威光。所不能照。而皆大明。其中眾生",
    "X32n0617_003:0253c09": "各得相見。咸作是言。此中云何忽生眾生。又其國界",
    "X32n0617_003:0253c10": "諸天宮殿。乃至梵宮。六種震動。大光普照。&#x5FA7;滿世界。",
    "X32n0617_003:0253c11": "勝諸天光。",
    "X32n0617_003:0253c12": "[0253c12] (薩婆悉達。處胎時。三千國土。朗然大光。日月所不照處。而皆大明。其中眾生。各得相見。初成道時。亦如是",
    "X32n0617_003:0253c13": "朝為色天。中為欲天。晡為鬼神。三時說法)。",
    "X32n0617_003:0253c14": "[0253c14] 爾時。東方五百萬億諸國土中。梵天宮殿。光明照曜。",
    "X32n0617_003:0253c15": "倍於常明。諸梵天王。各作是念。今者宮殿光明。昔所",
    "X32n0617_003:0253c16": "未有。以何因緣。而現此相。是時諸梵天王。即各相詣。",
    "X32n0617_003:0253c17": "共議此事。時彼眾中。有一大梵天王。名救一切。為諸",
    "X32n0617_003:0253c18": "梵眾而說偈言。",
    "X32n0617_003:0253c19": " 我等諸宮殿  光明昔未有  此是何因緣",
    "X32n0617_003:0253c20": " 宜各共求之  為大德天生  為佛出世間",
    "X32n0617_003:0253c21": " 而此大光明  &#x5FA7;照於十方",
    "X32n0617_003:0253c22": "[0253c22] 爾時五百萬億國土。諸梵天王。與宮殿俱。各以衣&#x88D3;。",
    "X32n0617_003:0253c23": "盛諸天華。共詣西方。推尋是相。見大通智勝如來。處",
    "X32n0617_003:0253c24": "于道場。菩提樹下。坐師子座。諸天龍王。乾闥婆。緊那",
    "X32n0617_003:0254a01": "羅。摩&#x777A;羅迦。人非人等。恭敬圍繞。及見十六王子。請",
    "X32n0617_003:0254a02": "佛轉法輪。即時諸梵天王。頭面禮佛。繞百千&#x5E00;。即以",
    "X32n0617_003:0254a03": "天華而散佛上。其所散華。如須彌山。并以供養佛菩",
    "X32n0617_003:0254a04": "提樹。其菩提樹。高十由旬。華供養已。各以宮殿奉上",
    "X32n0617_003:0254a05": "彼佛。而作是言。惟見哀愍饒益我等。所獻宮殿。願垂",
    "X32n0617_003:0254a06": "納處。時諸梵天王。即於佛前。一心同聲。以偈頌曰。",
    "X32n0617_003:0254a07": " 世尊甚希有  難可得值遇  具無量功德",
    "X32n0617_003:0254a08": " 能救護一切  天人之大師  哀愍於世間",
    "X32n0617_003:0254a09": " 十方諸眾生  普皆蒙饒益  我等所從來",
    "X32n0617_003:0254a10": " 五百萬億國  捨深禪定樂  為供養佛故",
    "X32n0617_003:0254a11": " 我等先世福  宮殿甚嚴飾  今以奉世尊",
    "X32n0617_003:0254a12": " 惟願哀納受",
    "X32n0617_003:0254a13": "[0254a13] (頭面。是身業。作是言及說偈讚歎。是口業。一心。即意業)。",
    "X32n0617_003:0254a14": "[0254a14] 爾時諸梵天王。偈讚佛已。各作是言。惟願世尊轉於",
    "X32n0617_003:0254a15": "法輪。度脫眾生。開涅槃道。時諸梵天王。一心同聲。而",
    "X32n0617_003:0254a16": "說偈言。",
    "X32n0617_003:0254a17": " 世雄兩足尊  惟願演說法  以大慈悲力",
    "X32n0617_003:0254a18": " 度苦惱眾生",
    "X32n0617_003:0254a19": "[0254a19] 爾時大通智勝如來。默然許之。又諸比丘。東南方五",
    "X32n0617_003:0254a20": "百萬億國土。諸大梵王。各自見宮殿光明照曜。昔所",
    "X32n0617_003:0254a21": "未有。歡喜踴躍。生希有心即各相詣。共議此事。時彼",
    "X32n0617_003:0254a22": "眾中。有一大梵天王。名曰大悲。為諸梵眾而說偈言。",
    "X32n0617_003:0254a23": " 是事何因緣  而現如此相  我等諸宮殿",
    "X32n0617_003:0254a24": " 光明昔未有  為大德天生  為佛出世間",
    "X32n0617_003:0254b01": " 未曾見此相  當共一心求  過千萬億土",
    "X32n0617_003:0254b02": " 尋光共推之  多是佛出世  度脫苦眾生",
    "X32n0617_003:0254b03": "[0254b03] 爾時。五百萬億諸梵天王。與宮殿俱。各以衣&#x88D3;。盛諸",
    "X32n0617_003:0254b04": "天華。共詣西北方。推尋是相。見大通智勝如來。處於",
    "X32n0617_003:0254b05": "道場。菩提樹下。坐師子座。諸天龍王。乾闥婆。緊那羅。",
    "X32n0617_003:0254b06": "摩&#x777A;羅伽。人非人等。恭敬圍遶。及見十六王子。請佛",
    "X32n0617_003:0254b07": "轉法輪。時諸梵天王。頭面禮佛。遶百千匝。即以天華",
    "X32n0617_003:0254b08": "而散佛上。所散之華。如須彌山。并以供養佛菩提樹。",
    "X32n0617_003:0254b09": "華供養已。各以宮殿奉上彼佛。而作是言。惟見哀愍。",
    "X32n0617_003:0254b10": "饒益我等。所獻宮殿。願垂納受。爾時諸梵天王。即於",
    "X32n0617_003:0254b11": "佛前。一心同聲。以偈頌曰。",
    "X32n0617_003:0254b12": " 聖王天中王  迦陵頻伽聲  哀愍眾生者",
    "X32n0617_003:0254b13": " 我等今敬禮  世尊甚希有  久遠乃一現",
    "X32n0617_003:0254b14": " 一百八十劫  空過無有佛  三惡道充滿",
    "X32n0617_003:0254b15": " 諸天眾減少  今佛出於世  為眾生作眼",
    "X32n0617_003:0254b16": " 世間所歸趣  救護於一切  為眾生之父",
    "X32n0617_003:0254b17": " 哀愍饒益者  我等宿福慶  今得值世尊",
    "X32n0617_003:0254b18": "[0254b18] (佛是極果聖人。統王十界。諸天所讚。故云天中王。迦陵頻伽。此云妙聲鳥。在&#x6BBB;中未出。發聲微妙。如來音",
    "X32n0617_003:0254b19": "聲相同。故云頻伽聲。眾生失於正見。佛為指示。故云作眼)。",
    "X32n0617_003:0254b20": "[0254b20] 爾時諸梵天王。偈讚佛已。各作是言。惟願世尊。哀愍",
    "X32n0617_003:0254b21": "一切。轉於法輪。度脫眾生。時諸梵天王。一心同聲。而",
    "X32n0617_003:0254b22": "說偈言。",
    "X32n0617_003:0254b23": " 大聖轉法輪  顯示諸法相  度苦惱眾生",
    "X32n0617_003:0254b24": " 令得大歡喜  眾生聞此法  得道若生天",
    "X32n0617_003:0254c01": " 諸惡道減少  忍善者增益",
    "X32n0617_003:0254c02": "[0254c02] 爾時。大通智勝如來。默然許之。又諸比丘。南方五百",
    "X32n0617_003:0254c03": "萬億國土。諸大梵王。各自見宮殿光明照曜。昔所未",
    "X32n0617_003:0254c04": "有。歡喜踊躍。生希有心。即各相詣。共議此事。以何因",
    "X32n0617_003:0254c05": "緣。我等宮殿。有此光曜。而彼眾中。有一大梵天王。名",
    "X32n0617_003:0254c06": "曰妙法。為諸梵眾而說偈言。",
    "X32n0617_003:0254c07": " 我等諸宮殿  光明甚威曜  此非無因緣",
    "X32n0617_003:0254c08": " 是相宜求之  過於百千劫  未曾見是相",
    "X32n0617_003:0254c09": " 為大德天生  為佛出世間",
    "X32n0617_003:0254c10": "[0254c10] 爾時。五百萬億諸梵天王。與宮殿俱。各以衣&#x88D3;。盛諸",
    "X32n0617_003:0254c11": "天華。共詣北方。推尋是相。見大通智勝如來。處於道",
    "X32n0617_003:0254c12": "場。菩提樹下。坐師子座。諸天龍王。乾闥婆。緊那羅。摩",
    "X32n0617_003:0254c13": "&#x777A;羅伽。人非人等。恭敬圍遶。及見十六王子。請佛轉",
    "X32n0617_003:0254c14": "法輪。時諸梵天王。頭面禮佛。遶百千&#x5E00;。即以天華而",
    "X32n0617_003:0254c15": "散佛上。所散之華。如須彌山。并以供養佛菩提樹。華",
    "X32n0617_003:0254c16": "供養已。各以宮殿奉上彼佛。而作是言。惟見哀愍。饒",
    "X32n0617_003:0254c17": "益我等。所獻宮殿。願垂納受。爾時諸梵天王。即於佛",
    "X32n0617_003:0254c18": "前。一心同聲。以偈頌曰。",
    "X32n0617_003:0254c19": " 世尊甚難見  破諸煩惱者  過百三十劫",
    "X32n0617_003:0254c20": " 今乃得一見  諸飢渴眾生  以法雨充滿",
    "X32n0617_003:0254c21": " 昔所未曾&#x89A9;  無量智慧者  如優曇&#x9262;華",
    "X32n0617_003:0254c22": " 今日乃值遇  我等諸宮殿  蒙光故嚴飾",
    "X32n0617_003:0254c23": " 世尊大慈愍  惟願垂納受",
    "X32n0617_003:0254c24": "[0254c24] 爾時諸梵天王。偈讚佛已。各作是言。惟願世尊。轉於",
    "X32n0617_003:0255a01": "法輪。令一切世間諸天。魔。梵。沙門。婆羅門。皆獲安隱",
    "X32n0617_003:0255a02": "而得度脫。時諸梵天王。一心同聲。以偈頌曰。",
    "X32n0617_003:0255a03": " 惟願天人尊  轉無上法輪  擊于大法&#x76B7;",
    "X32n0617_003:0255a04": " 而吹大法螺  普雨大法雨  度無量眾生",
    "X32n0617_003:0255a05": " 我等咸歸請  當演深遠音",
    "X32n0617_003:0255a06": "[0255a06] 爾時。大通智勝如來。默然許之。西南方。乃至下方。亦",
    "X32n0617_003:0255a07": "復如是。爾時上方五百萬億國土。諸大梵王。皆悉自",
    "X32n0617_003:0255a08": "&#x89A9;所止宮殿。光明威曜。昔所未有。歡喜踊躍。生希有",
    "X32n0617_003:0255a09": "心。即各相詣。共議此事。以何因緣。我等宮殿。有斯光",
    "X32n0617_003:0255a10": "明。時彼眾中。有一大梵天王。名曰尸棄。為諸梵眾而",
    "X32n0617_003:0255a11": "說偈言。",
    "X32n0617_003:0255a12": " 今以何因緣  我等諸宮殿  威德光明曜",
    "X32n0617_003:0255a13": " 嚴飾未曾有  如是之妙相  昔所未聞見",
    "X32n0617_003:0255a14": " 為大德天生  為佛出世間",
    "X32n0617_003:0255a15": "[0255a15] 爾時。五百萬億諸梵天王。與宮殿俱。各以衣&#x88D3;。盛諸",
    "X32n0617_003:0255a16": "天華。共詣下方。推尋是相。見大通智勝如來。處于道",
    "X32n0617_003:0255a17": "場。菩提樹下。坐師子座。諸天龍王。乾闥婆。緊那羅。摩",
    "X32n0617_003:0255a18": "&#x777A;羅伽。人非人等。恭敬圍遶。及見十六王子。請佛轉",
    "X32n0617_003:0255a19": "法輪。時諸梵天王。頭面禮佛。遶百千&#x5E00;。即以天華而",
    "X32n0617_003:0255a20": "散佛上。所散之華。如須彌山。并以供養佛菩提樹。華",
    "X32n0617_003:0255a21": "供養已。各以宮殿奉上彼佛。而作是言。惟見哀愍。饒",
    "X32n0617_003:0255a22": "益我等。所獻宮殿。願垂納處。時諸梵天王。即於佛前。",
    "X32n0617_003:0255a23": "一心同聲。以偈頌曰。",
    "X32n0617_003:0255a24": " 善哉見諸佛  救世之聖尊  能於三界獄",
    "X32n0617_003:0255b01": " 勉出諸眾生  普智天人尊  哀愍群萌類",
    "X32n0617_003:0255b02": " 能開甘露門  廣度於一切  於昔無量劫",
    "X32n0617_003:0255b03": " 空過無有佛  世尊未出時  十方常闇瞑",
    "X32n0617_003:0255b04": " 三惡道增長  阿修羅亦盛  諸天眾轉減",
    "X32n0617_003:0255b05": " 死多墮惡道  不從佛聞法  常行不善事",
    "X32n0617_003:0255b06": " 色力及智慧  斯等皆減少  罪業因緣故",
    "X32n0617_003:0255b07": " 失樂及樂想  住於邪見法  不識善儀則",
    "X32n0617_003:0255b08": " 不蒙佛所化  常墮於惡道  佛為世間眼",
    "X32n0617_003:0255b09": " 久遠時乃出  哀愍諸眾生  故現於世間",
    "X32n0617_003:0255b10": " 超出成正覺  我等甚欣慶  及餘一切眾",
    "X32n0617_003:0255b11": " 喜歎未曾有  我等諸宮殿  蒙光故嚴飾",
    "X32n0617_003:0255b12": " 今以奉世尊  惟垂哀納受  願以此功德",
    "X32n0617_003:0255b13": " 普及於一切  我等與眾生  皆共成佛道",
    "X32n0617_003:0255b14": "[0255b14] 爾時。五百萬億諸梵天王。偈讚佛已。各白佛言。惟願",
    "X32n0617_003:0255b15": "世尊。轉於法輪。多所安隱。多所度脫。時諸梵天王而",
    "X32n0617_003:0255b16": "說偈言。",
    "X32n0617_003:0255b17": " 世尊轉法輪  擊甘露法&#x76B7;  度苦惱眾生",
    "X32n0617_003:0255b18": " 開示涅槃道  惟願受我請  以大微妙音",
    "X32n0617_003:0255b19": " 哀愍而敷演  無量劫習法",
    "X32n0617_003:0255b20": "[0255b20] 爾時大通智勝如來。受十方諸梵天王。及十六王子",
    "X32n0617_003:0255b21": "請。即時三轉十二行法輪。",
    "X32n0617_003:0255b22": "[0255b22] (此下先轉半字法輪也。三轉者。謂示。勸。證。示轉者。謂此是苦。乃至此是道。勸轉者。謂苦應知。集應斷。滅應",
    "X32n0617_003:0255b23": "證。道應修。證轉者。謂苦我已知。不復更知。乃至道我已修。不復更修。示謂示其相狀。勸謂勸其令修。證謂",
    "X32n0617_003:0255b24": "引己證彼。聲聞根鈍。為其三轉。緣覺次之。為其再轉。菩薩根利。為其一轉)。",
    "X32n0617_003:0255c01": "[0255c01] 若沙門。婆羅門。若天。魔。梵。及餘世間所不能轉。",
    "X32n0617_003:0255c02": "[0255c02] (所不能轉者。沙門不能知。何況能轉。支佛雖悟。口不能說。婆羅門雖聞其名。不解其理。魔王梵王亦爾。夫",
    "X32n0617_003:0255c03": "轉者。轉此法。度入他心。令彼得悟。破六十二見。乃名轉法輪。四諦法。三轉。成十二輪)。",
    "X32n0617_003:0255c04": "[0255c04] 謂是苦。是苦集。是苦滅。是苦滅道。",
    "X32n0617_003:0255c05": "[0255c05] (此為聲聞人。先轉生滅四諦法輪也。謂是苦者。一切有為心行。常為無常患累之所逼惱。謂三苦八苦。即",
    "X32n0617_003:0255c06": "三界內。六道生死是也集者。招集。即見思惑。惑與業俱。能招生死。集為因。苦為果。果必有因。故云是苦集。",
    "X32n0617_003:0255c07": "此世間因果也。滅者。滅以滅無為義。惑業即盡。則無生死之累。故云是苦滅也。滅諦之本。是二涅槃。若子",
    "X32n0617_003:0255c08": "縛已盡。名有餘涅槃。若&#x7070;身滅智。名無餘涅槃。道者。正道及助也。是二相扶。能通至涅槃。故名為道。道能",
    "X32n0617_003:0255c09": "滅苦。故苦滅道。略則戒定慧。廣則三十七品。道為因。滅為果。此出世因果也)。",
    "X32n0617_003:0255c10": "[0255c10] 及廣說十二因緣法。無明緣行。行緣識。識緣名色。名",
    "X32n0617_003:0255c11": "色緣六入。六入緣觸。觸緣受。受緣愛。愛緣取。取緣有。",
    "X32n0617_003:0255c12": "有緣生。生緣老死憂悲苦惱。",
    "X32n0617_003:0255c13": "[0255c13] (此為支佛轉十二因緣。法輪也。展轉〔惑〕果為因。互相由藉為緣。無明者。體即是癡。迷暗為性。無所明了。即",
    "X32n0617_003:0255c14": "是惑也。行者。於過去世。造作諸業。由惑造業。故云無明緣行。識者。有了別義。根入塵。名為入。由根對塵。而",
    "X32n0617_003:0255c15": "未能了知。是名為觸。受者。領納名受。領納起貪愛。故云受緣愛。由愛生著。故云愛緣取。有者既著諸境。起",
    "X32n0617_003:0255c16": "善惡業。積集牽引。當生三有。故云取緣有。生者六道中受生也)。",
    "X32n0617_003:0255c17": "[0255c17] 無明滅。則行滅。行滅。則識滅。識滅。則名色滅。名色滅。",
    "X32n0617_003:0255c18": "則六入滅。六入滅。則觸滅。觸滅。則受滅。受滅。則愛滅。",
    "X32n0617_003:0255c19": "愛滅。則取滅。取滅。則有滅。有滅。則生滅。生滅。則老死",
    "X32n0617_003:0255c20": "憂悲苦惱滅。",
    "X32n0617_003:0255c21": "[0255c21] (苦集即有無明。道滅即無明滅。無明為本。故無明滅。則行滅)。",
    "X32n0617_003:0255c22": "[0255c22] 佛於天人大眾之中。說是法時。六百萬億那由它人。",
    "X32n0617_003:0255c23": "以不受一切法故。而於諸漏心。得解脫。皆得深妙禪",
    "X32n0617_003:0255c24": "定。三明六通。具八解脫。第二。第三。第四。說法時。千萬",
    "X32n0617_003:0256a01": "億恒河沙那由它等眾生。亦以不受一切法故。而於",
    "X32n0617_003:0256a02": "諸漏心。得解脫。從是已後。諸聲聞眾。無量無邊。不可",
    "X32n0617_003:0256a03": "稱數。",
    "X32n0617_003:0256a04": "[0256a04] (不受一切法者。不受諸見。悟初果也。得解脫者。脫子果兩縛。得無學也。深妙定者。即得解脫也)。",
    "X32n0617_003:0256a05": "[0256a05] 爾時。十六王子。皆以童子出家。而為沙彌。諸根通利。",
    "X32n0617_003:0256a06": "智慧明了。已曾供養百千萬億諸佛。淨修梵行。求阿",
    "X32n0617_003:0256a07": "耨多羅三藐三菩提。",
    "X32n0617_003:0256a08": "[0256a08] (沙彌。云息慈。息惡行慈也。諸根者。六根也。六根清淨。故通利)。",
    "X32n0617_003:0256a09": "[0256a09] 俱白佛言。世尊。是諸無量千萬億大德聲聞。皆已成",
    "X32n0617_003:0256a10": "就。世尊亦當為我等。說阿耨多羅三藐三菩提法。我",
    "X32n0617_003:0256a11": "等聞已。皆共修學。世尊。我等志願。如來知見。深心所",
    "X32n0617_003:0256a12": "念。佛自證知。",
    "X32n0617_003:0256a13": "[0256a13] (明其障除。大乘機動。是故為請)。",
    "X32n0617_003:0256a14": "[0256a14] 爾時。轉輪聖王。所將眾中。八萬億人。見十六王子出",
    "X32n0617_003:0256a15": "家。亦求出家。王即聽許。爾時彼佛。受沙彌請。過二萬",
    "X32n0617_003:0256a16": "劫已。乃於四眾之中。說是大乘經。名妙法蓮華。教菩",
    "X32n0617_003:0256a17": "薩法。佛所護念。說是經已。十六沙彌。為阿耨多羅三",
    "X32n0617_003:0256a18": "藐三菩提故。皆共受持。諷誦通利。",
    "X32n0617_003:0256a19": "[0256a19] (般若是行神通是事)。",
    "X32n0617_003:0256a20": "[0256a20] 說是經時。十六菩薩沙彌。皆悉信受。聲聞眾中。亦有",
    "X32n0617_003:0256a21": "信解。其餘眾生。千萬億種。皆生疑惑。佛說是經。於八",
    "X32n0617_003:0256a22": "千劫。未曾休廢。說是經已。即入靜室。住於禪定。八萬",
    "X32n0617_003:0256a23": "四千劫。是時十六菩薩沙彌。知佛入室。寂然禪定。各",
    "X32n0617_003:0256a24": "升法座。亦於八萬四千劫。為四部眾。廣說分別。妙法",
    "X32n0617_003:0256b01": "華經。",
    "X32n0617_003:0256b02": "[0256b02] (由佛入定。所以得說)。",
    "X32n0617_003:0256b03": "[0256b03] 一一皆度六百萬億那由它恒河沙等眾生。示教利",
    "X32n0617_003:0256b04": "喜。令發阿耨多羅三藐三菩提心。",
    "X32n0617_003:0256b05": "[0256b05] (發菩提心。云度。即七方便。彼岸。義也)。",
    "X32n0617_003:0256b06": "[0256b06] 大通智勝佛。過八萬四千劫已。從三昧起。往詣法座。",
    "X32n0617_003:0256b07": "安詳而坐。普告大眾。是十六菩薩沙彌。甚為希有。諸",
    "X32n0617_003:0256b08": "根通利。智慧明了。已曾供養無量千萬億數諸佛。於",
    "X32n0617_003:0256b09": "諸佛所。常修梵行。受持佛智。開示眾生。令入其中。汝",
    "X32n0617_003:0256b10": "等皆當數數親近而供養之。所以者何。若聲聞辟支",
    "X32n0617_003:0256b11": "佛。及諸菩薩。能信是十六菩薩。所說經法。受持不毀",
    "X32n0617_003:0256b12": "者。是人皆當得阿耨多羅三藐三菩提。如來之慧。佛",
    "X32n0617_003:0256b13": "告諸比丘。是十六菩薩。常樂說是妙法蓮華經。一一",
    "X32n0617_003:0256b14": "菩薩。所化六百萬億那由它。恒河沙等眾生。世世所",
    "X32n0617_003:0256b15": "生。與菩薩俱。從其聞法。悉皆信解。以此因緣。得值四",
    "X32n0617_003:0256b16": "萬億諸佛世尊。于今不盡。",
    "X32n0617_003:0256b17": "[0256b17] (大聖善巧。依四悉檀。作如是說。或為厭佛道長遠者說短。於佛道生輕易想者說長。此對治悉檀也。或為",
    "X32n0617_003:0256b18": "發生宿善作長短說。此為人悉檀也。或隨世間所欲作長短說。此世界悉檀也。或為聞說長短即得入理。",
    "X32n0617_003:0256b19": "此第一義悉檀也。悉&#x5FA7;也。檀梵語。華言施)。",
    "X32n0617_003:0256b20": "[0256b20] 諸比丘。我今語汝。彼佛弟子。十六沙彌。今皆得阿耨",
    "X32n0617_003:0256b21": "多羅三藐三菩提。於十方國土。現在說法。有無量百",
    "X32n0617_003:0256b22": "千萬億菩薩聲聞以為眷屬。其二沙彌。東方作佛。一",
    "X32n0617_003:0256b23": "名阿&#x95A6;。在歡喜國。二名須彌頂。東南方二佛。一名師",
    "X32n0617_003:0256b24": "子音。二名師子相。南方二佛。一名&#x8657;空住。二名常滅。",
    "X32n0617_003:0256c01": "西南方二佛。一名帝相。二名梵相。西方二佛。一名阿",
    "X32n0617_003:0256c02": "彌陀。二名度一切世間苦惱。西北方二佛。一名多摩",
    "X32n0617_003:0256c03": "羅跋栴檀香神通。二名須彌相。北方二佛。一名雲自",
    "X32n0617_003:0256c04": "在。二名雲自在王。東北方佛。名壞一切世間怖畏。第",
    "X32n0617_003:0256c05": "十六我釋迦牟尼佛。於娑婆國土。成阿耨多羅三藐",
    "X32n0617_003:0256c06": "三菩提。",
    "X32n0617_003:0256c07": "[0256c07] (娑婆。亦曰索訶。此云堪忍。乃三千大千世界。為一佛之化境也。阿彌陀。無量壽)。",
    "X32n0617_003:0256c08": "[0256c08] 諸比丘。我等為沙彌時。各各教化。無量百千萬億恒",
    "X32n0617_003:0256c09": "河沙等眾生。從我聞法為。阿耨多羅三藐三菩提。",
    "X32n0617_003:0256c10": "[0256c10] (此言下大種之後。中間不退。住無上道)。",
    "X32n0617_003:0256c11": "[0256c11] 此諸眾生。于今有住聲聞地者。我常教化阿耨多羅",
    "X32n0617_003:0256c12": "三藐三菩提。是諸人等。應以是法。漸入佛道。所以者",
    "X32n0617_003:0256c13": "何。如來智慧。難信難解。",
    "X32n0617_003:0256c14": "[0256c14] (此言下種之後。中間退小向小。住聲聞位。佛以大乘教化。漸入佛道。惟不信佛慧。所以退大向小)。",
    "X32n0617_003:0256c15": "[0256c15] 爾時。所化無量恒河沙等眾生者。汝等諸比丘。及我",
    "X32n0617_003:0256c16": "滅度後。未來世中。聲聞弟子是也。我滅度後。復有弟",
    "X32n0617_003:0256c17": "子。不聞是經。不知不覺。菩薩所行。自於所得功德。生",
    "X32n0617_003:0256c18": "滅度想。當入涅槃。我於餘國作佛。更有異名。是人雖",
    "X32n0617_003:0256c19": "生滅度之想。入於涅槃。而於彼土求佛智慧。得聞是",
    "X32n0617_003:0256c20": "經。唯以佛乘而得滅度。更無餘乘。除諸如來方便說",
    "X32n0617_003:0256c21": "法。",
    "X32n0617_003:0256c22": "[0256c22] (爾時。下種時也。餘國作佛。終當得聞是從。餘國者。即方便有餘土也)。",
    "X32n0617_003:0256c23": "[0256c23] 諸比丘。若如來自知涅槃時到。眾又清淨。信解堅固。",
    "X32n0617_003:0256c24": "了達空法。深入禪定。",
    "X32n0617_003:0257a01": "[0257a01] (涅槃時到。諸佛出世化道將畢之時。如迦葉佛。日月燈明佛。出淨土。說法華竟。即入涅槃。釋迦出穢土。說",
    "X32n0617_003:0257a02": "法華竟。仍唱當滅。眾清淨者。即得三藏教益。免於五濁八苦。信解堅固者。於方等教。心相體信。了達法空",
    "X32n0617_003:0257a03": "者。聞般若說法。於空法中。心得了達)。",
    "X32n0617_003:0257a04": "[0257a04] 便集諸菩薩。及聲聞眾。為說是經。世間無有二乘。而",
    "X32n0617_003:0257a05": "得滅度。唯一佛乘得滅度耳。比丘當知。如來方便。深",
    "X32n0617_003:0257a06": "入眾生之性。知其志樂小法。深著五欲。為是等故。說",
    "X32n0617_003:0257a07": "於涅槃。是人若聞。即便信受。",
    "X32n0617_003:0257a08": "[0257a08] (如來施三乘。乃方便權智。因眾生小性欲。著於五塵。弊於五濁。故說三乘涅槃。令破弊免難。後說一)。",
    "X32n0617_003:0257a09": "[0257a09] 譬如五百由旬險難惡道。曠絕無人怖畏之處。",
    "X32n0617_003:0257a10": "[0257a10] (分段變易。二種生死。此即果險難也。見思塵沙無明。此即因險難也。由此因果。故言惡道也)。",
    "X32n0617_003:0257a11": "[0257a11] 若有多眾。欲過此道。至珍寶處。",
    "X32n0617_003:0257a12": "[0257a12] (二乘斷見思。出三界。故言欲過此道。更斷塵沙無明。求至無上種覺。故言至珍寶處)。",
    "X32n0617_003:0257a13": "[0257a13] 有一導師。聰慧明達。善知險道通塞之相。",
    "X32n0617_003:0257a14": "[0257a14] (導師。即第十六王子也。眼耳清淨曰聰。意清淨曰達。即六根清淨也。慧即一心三智。明即具足五眼)。",
    "X32n0617_003:0257a15": "[0257a15] 將導眾人。欲過此難。所將人眾。中路懈退。",
    "X32n0617_003:0257a16": "[0257a16] (人眾即退大取小之人。中路者。發心為始。至佛為終。此兩楹之間。而起退大意。故名中路)。",
    "X32n0617_003:0257a17": "[0257a17] 白導師言。我等疲極。而復怖畏。",
    "X32n0617_003:0257a18": "[0257a18] (退大則大滅。接小則小生。一生一滅。感於法身。善根微弱。無明所翳。故言疲極。憚生死。名為怖畏)。",
    "X32n0617_003:0257a19": "[0257a19] 不能復進。前路猶遠。今欲退還。導師多諸方便。而作",
    "X32n0617_003:0257a20": "是念。此等可愍。云何捨大珍寶。而欲退還。作是念已。",
    "X32n0617_003:0257a21": "以方便力。於險道中。過三百由旬化作一城。",
    "X32n0617_003:0257a22": "[0257a22] (此正用方便之教。教化二乘。斷見思惑。出三界苦。權證真空涅槃。故云化作一城)。",
    "X32n0617_003:0257a23": "[0257a23] 告眾人言。汝等勿怖。莫得退還。今此大城。可於中止。",
    "X32n0617_003:0257a24": "隨意所作。若入是城。快得安隱。若能前至寶所。亦可",
    "X32n0617_003:0257b01": "得去。",
    "X32n0617_003:0257b02": "[0257b02] (此即勸示證三轉也。莫得退還。是勸轉。可於中止隨意所作。是示轉。入城安隱。是證轉)。",
    "X32n0617_003:0257b03": "[0257b03] 是時疲極之眾。心大歡喜。歎未曾有。我等今者。免斯",
    "X32n0617_003:0257b04": "惡道。快得安隱。於是眾人。前入化城。生已度想。生安",
    "X32n0617_003:0257b05": "隱想。",
    "X32n0617_003:0257b06": "[0257b06] (生已度想。如得盡智。安隱想。如得無生智)。",
    "X32n0617_003:0257b07": "[0257b07] 爾時導師。知此人眾。既得止息。無復疲倦。即滅化城。",
    "X32n0617_003:0257b08": "語眾人言。汝等去來。寶處在近。向者大城。我所化作。",
    "X32n0617_003:0257b09": "為止息耳。",
    "X32n0617_003:0257b10": "[0257b10] (寶所化城。皆是大小兩理。破除二乘化理。顯於寶所真實一理也)。",
    "X32n0617_003:0257b11": "[0257b11] 諸比丘。如來亦復如是。今為汝等。作大導師。知諸生",
    "X32n0617_003:0257b12": "死煩惱惡道。險難長遠。應去應度。若眾生但聞一佛",
    "X32n0617_003:0257b13": "乘者。則不欲見佛。不欲親近。便作是念。佛道長遠。久",
    "X32n0617_003:0257b14": "受勤苦。乃可得成。佛知是心。怯弱下劣。以方便力。",
    "X32n0617_003:0257b15": "[0257b15] (合上此等可愍。知有小機也)。",
    "X32n0617_003:0257b16": "[0257b16] 而於中道。為止息故。說二涅槃。若眾生住於二地。如",
    "X32n0617_003:0257b17": "來爾時。即便為說。汝等所作未辦。汝所住地。近於佛",
    "X32n0617_003:0257b18": "慧。當觀察籌量。所得涅槃。非真實也。但是如來方便",
    "X32n0617_003:0257b19": "之力。於一佛乘。分別說三。如彼導師。為止息故。化作",
    "X32n0617_003:0257b20": "大城。既知息已。而告之言。寶處在近。此城非實。我化",
    "X32n0617_003:0257b21": "作耳。爾時世尊。欲重宣此義而說偈言。",
    "X32n0617_003:0257b22": "[0257b22] (化城不實。寶所非真。為顯二非。前品中許三與一。將謂三假而一真。寧知一亦非實。一若是真。何云等賜。",
    "X32n0617_003:0257b23": "等賜則誰得誰不得。良由三乘之人。滯小不進。故權譬化城。及乎出城。但曰寶所在近。不言有處者。三一",
    "X32n0617_003:0257b24": "俱亡。指歸自心也。寶所即藏。取用最便。不假外求。故曰在近)。",
    "X32n0617_003:0257c01": " 大通智勝佛  十劫坐道場  佛法不現前",
    "X32n0617_003:0257c02": " 不得成佛道  諸天神龍王  阿修羅眾等",
    "X32n0617_003:0257c03": " 常雨於天華  以供養彼佛  諸天擊天鼓",
    "X32n0617_003:0257c04": " 并作眾伎樂  香風吹萎華  更雨新好者",
    "X32n0617_003:0257c05": " 過十小劫已  乃得成佛道  諸天及世人",
    "X32n0617_003:0257c06": " 心皆懷踊躍  彼佛十六子  皆與其眷屬",
    "X32n0617_003:0257c07": " 千萬億圍遶  俱行至佛所  頭面禮佛足",
    "X32n0617_003:0257c08": " 而請轉法輪  聖師子法雨  充我及一切",
    "X32n0617_003:0257c09": " 世尊甚難值  久遠時一現  為覺悟群生",
    "X32n0617_003:0257c10": " 震動於一切  東方諸世界  五百萬億國",
    "X32n0617_003:0257c11": " 梵宮殿光曜  昔所未曾有  諸梵見此相",
    "X32n0617_003:0257c12": " 尋來至佛所  散華以供養  并奉上宮殿",
    "X32n0617_003:0257c13": " 請佛轉法輪  以偈而讚歎  佛知時未至",
    "X32n0617_003:0257c14": " 受請默然坐  三方及四維  上下亦復爾",
    "X32n0617_003:0257c15": " 散華奉宮殿  請佛轉法輪  世尊甚難值",
    "X32n0617_003:0257c16": " 願以本慈悲  廣開甘露門  轉無上法輪",
    "X32n0617_003:0257c17": " 無量慧世尊  受彼眾生請  為宣種種法",
    "X32n0617_003:0257c18": " 四諦十二緣  無明至老死  皆從生緣有",
    "X32n0617_003:0257c19": " 如是眾過患  汝等應當知  宣暢是法時",
    "X32n0617_003:0257c20": " 六百萬億&#x59DF;  得盡諸苦際  皆成阿羅漢",
    "X32n0617_003:0257c21": " 第二說法時  千萬恒沙眾  於諸法不受",
    "X32n0617_003:0257c22": " 亦得阿羅漢  從是後得道  其數無有量",
    "X32n0617_003:0257c23": " 萬德劫算數  不能得其邊",
    "X32n0617_003:0257c24": "[0257c24] (十萬為億。十億為兆。百億為京。千億為秭。萬億為&#x59DF;。諸法不受者。謂能伏斷見思也。大通者。東方則曰西",
    "X32n0617_003:0258a01": "方見佛。南方則曰北方見佛。神通大也。隨處見佛。云智勝)。",
    "X32n0617_003:0258a02": " 時十六王子  出家作沙彌  皆共請彼佛",
    "X32n0617_003:0258a03": " 演說大乘法  我等及營從  皆當成佛道",
    "X32n0617_003:0258a04": " 願得如世尊  慧眼第一淨  佛知童子心",
    "X32n0617_003:0258a05": " 宿世之所行  以無量因緣  種種諸譬喻",
    "X32n0617_003:0258a06": " 說六波羅蜜  及諸神通事  分別真實法",
    "X32n0617_003:0258a07": " 菩薩所行道  說是法華經  如恒河沙偈",
    "X32n0617_003:0258a08": " 彼佛說經已  靜室入禪定  一心一處坐",
    "X32n0617_003:0258a09": " 八萬四千劫  是諸沙彌等  知佛禪未出",
    "X32n0617_003:0258a10": " 為無量億眾  說佛無上慧  各各坐法座",
    "X32n0617_003:0258a11": " 說是大乘經  於佛宴寂後  宣揚助法化",
    "X32n0617_003:0258a12": " 一一沙彌等  所度諸眾生  有六百萬億",
    "X32n0617_003:0258a13": " 恒河沙等眾  彼佛滅度後  是諸聞法者",
    "X32n0617_003:0258a14": " 在在諸佛土  常與師俱生  是十六沙彌",
    "X32n0617_003:0258a15": " 具足行佛道  今現在十方  各得成正覺",
    "X32n0617_003:0258a16": " 爾時聞法者  各在諸佛所  其有住聲聞",
    "X32n0617_003:0258a17": " 漸教以佛道  我在十六數  曾亦為汝說",
    "X32n0617_003:0258a18": " 是故以方便  引汝趣佛慧  以是本因緣",
    "X32n0617_003:0258a19": "[0258a19] (今日時眾。免難機發。以本昔因緣也。十六王子者。八識也。識本八。各具事理。開為十六)。",
    "X32n0617_003:0258a20": " 今說法華經  令汝入佛道  慎勿懷驚懼",
    "X32n0617_003:0258a21": " 譬如險惡道  &#x9008;絕多毒獸  又復無水草",
    "X32n0617_003:0258a22": " 人所怖畏處",
    "X32n0617_003:0258a23": "[0258a23] (無水草者。喻不修習菩薩之道。水澄渟表定。草差別表慧)。",
    "X32n0617_003:0258a24": " 無數千萬眾  欲過此險道  其路甚曠遠",
    "X32n0617_003:0258b01": " 經五百由旬  時有一導師  強識有智慧",
    "X32n0617_003:0258b02": " 明了心決定  在險濟眾難  眾人皆疲倦",
    "X32n0617_003:0258b03": " 而白導師言  我等今頓乏  於此欲退還",
    "X32n0617_003:0258b04": " 導師作是念  此輩甚可愍  如何欲退還",
    "X32n0617_003:0258b05": " 而失大珍寶  尋時思方便  常設神通力",
    "X32n0617_003:0258b06": " 化作大城郭  莊嚴諸舍宅  周&#x5E00;有園林",
    "X32n0617_003:0258b07": " 渠流及浴池  重門高樓閣  男女皆充滿",
    "X32n0617_003:0258b08": "[0258b08] (諸舍宅。譬空觀。園林者。二乘總持。無漏法也。九次定。為渠流。八解脫。為浴池。重門是三空門。無生智為樓",
    "X32n0617_003:0258b09": "閣。男女是定慧)。",
    "X32n0617_003:0258b10": " 即作是化已  慰眾言勿懼  汝等入此城",
    "X32n0617_003:0258b11": " 各可隨所樂  諸人既入城  心皆大歡喜",
    "X32n0617_003:0258b12": " 皆生安隱想  自謂已得度  導師知息已",
    "X32n0617_003:0258b13": " 集眾而告言  汝等當前進  此是化城耳",
    "X32n0617_003:0258b14": " 我見汝疲極  中路欲退還  故以方便力",
    "X32n0617_003:0258b15": " 權化作此城  汝今勤精進  當共至寶所",
    "X32n0617_003:0258b16": " 我亦復如是  為一切導師  見諸求道者",
    "X32n0617_003:0258b17": " 中路而懈廢  不能度生死  煩惱諸險道",
    "X32n0617_003:0258b18": " 故以方便力  為息說涅槃  言汝等苦滅",
    "X32n0617_003:0258b19": " 所作皆已辦  既知到涅槃  皆得阿羅漢",
    "X32n0617_003:0258b20": " 爾乃集大眾  為說真實法  諸佛方便力",
    "X32n0617_003:0258b21": " 分別說三乘  唯有一佛乘  息處故說二",
    "X32n0617_003:0258b22": " 今為汝說實  汝所得非滅  為佛一切智",
    "X32n0617_003:0258b23": " 當發大精進  汝證一切智  十力等佛法",
    "X32n0617_003:0258b24": " 具三十二相  乃是真實滅  諸佛之導師",
    "X32n0617_003:0258c01": " 為息說涅槃  既知是息已  引入於佛慧",
    "X32n0617_003:0258c02": "[0258c02] (息處故說二者。即上文為止息故。說二涅槃也)。",
    "X32n0617_003:0258c03": "[0258c03] (○二十五有偈)。",
    "X32n0617_003:0258c04": " (四州四惡趣  六欲并梵天  四禪四空處  無想及那含)"
}