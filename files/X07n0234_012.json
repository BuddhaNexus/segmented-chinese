{
    "X07n0234_012:0692b22": "大方廣佛華嚴經疏卷第十二(入第五經卷末)",
    "X07n0234_012:0692b23": "清涼山沙門　澄觀　述",
    "X07n0234_012:0692b24": "晉水沙門　(淨源)　錄疏注經",
    "X07n0234_012:0692c01": "△八歎佛往修十度行滿。今得果圓。十一頌分二。",
    "X07n0234_012:0692c02": "初一總明。",
    "X07n0234_012:0692c03": "爾時法界普音菩薩摩訶薩(至)即說頌言。",
    "X07n0234_012:0692c04": "佛威神力徧十方(至)昔所滿足皆令見。",
    "X07n0234_012:0692c05": "佛威神力。略有三類。一者俱生力。謂風不動衣等。",
    "X07n0234_012:0692c06": "二者聖威力。謂通明等種種功德。三者法威力。謂",
    "X07n0234_012:0692c07": "波羅蜜圓滿法力。令五根中無諸非淨。四支百節",
    "X07n0234_012:0692c08": "有無量力。故名堅固不可壞身。法身常身。無邊之",
    "X07n0234_012:0692c09": "身。言徧十方者。即無邊身。廣大示現。謂變化身。無",
    "X07n0234_012:0692c10": "分別者。平等智身。大菩提行者。波羅蜜身。昔所滿",
    "X07n0234_012:0692c11": "足者。眾行先成。皆令見者。大果今出。△二有十頌",
    "X07n0234_012:0692c12": "別顯。一頌一度。皆上半往修因。下半今得果。十度",
    "X07n0234_012:0692c13": "之義。十行十地。一經始末。亦多辨之。須粗識其相。",
    "X07n0234_012:0692c14": "略啟十門。一釋名。二出體。三辨相。四建立。五次第。",
    "X07n0234_012:0692c15": "六相攝。七修證。八約教。九觀心。十釋文。今初又二。",
    "X07n0234_012:0692c16": "先通名。後別稱。通名波羅蜜多者。唯識云。要七最",
    "X07n0234_012:0692c17": "勝之所攝受。方可建立波羅蜜多。一安住最勝。謂",
    "X07n0234_012:0692c18": "要安住菩薩種性。二依止最勝。謂要依止大菩提",
    "X07n0234_012:0692c19": "心。三意樂最勝。謂要慈愍一切有情。四事業最勝。",
    "X07n0234_012:0692c20": "謂要具行一切事業。五巧便最勝。謂要無相智之",
    "X07n0234_012:0692c21": "所攝受。六迴向最勝。謂要迴向無上菩提。七清淨",
    "X07n0234_012:0692c22": "最勝。謂要不為二障間雜。即三時無悔。若七隨闕。",
    "X07n0234_012:0692c23": "非到彼岸。故此十度各四句分別。其別稱。及出體。",
    "X07n0234_012:0692c24": "三辨相。至文當釋。四建立者。為十地中對治十障。",
    "X07n0234_012:0693a01": "證十真如。故但有十。為對六蔽。漸修佛法。漸熟有",
    "X07n0234_012:0693a02": "情。故但說六。六中前三增上生道。感大財體及眷",
    "X07n0234_012:0693a03": "屬故。後三決定勝道。能伏煩惱。成熟有情及佛法",
    "X07n0234_012:0693a04": "故。又前三饒益有情。施財不惱。忍彼惱故。後三對",
    "X07n0234_012:0693a05": "治煩惱。勤修加行。永伏永滅故。又由前三故。不住",
    "X07n0234_012:0693a06": "涅槃。由後三故。不住生死。能為無住涅槃資糧。後",
    "X07n0234_012:0693a07": "唯四者。助六令滿。方便助前三。願助精進。力助靜",
    "X07n0234_012:0693a08": "慮。智助般若。如深密說。五次第者。謂由前前引發",
    "X07n0234_012:0693a09": "後後。及由後後持淨前前。又前前麤後後細。易難",
    "X07n0234_012:0693a10": "修習。次第如是。六相攝者。此十一一皆攝一切波",
    "X07n0234_012:0693a11": "羅蜜多。互相順故。般若論云。檀義攝於六。資生畏",
    "X07n0234_012:0693a12": "法等。智論云。有未莊嚴波羅蜜即不攝者。有已莊嚴",
    "X07n0234_012:0693a13": "波羅蜜即相攝者。今此經文必具攝十。若但說六。",
    "X07n0234_012:0693a14": "六攝後四。若聞為十。第六唯攝無分別智。後四皆後",
    "X07n0234_012:0693a15": "得智攝。七修證者。五位通修。佛方究竟。十約因位。",
    "X07n0234_012:0693a16": "總有三名。謂初無數劫。施等勢力尚微。被煩惱伏。",
    "X07n0234_012:0693a17": "但名波羅蜜多。第二劫去。勢力漸增。能伏煩惱。名",
    "X07n0234_012:0693a18": "近波羅蜜多。第三僧祇勢力轉增。能畢竟伏一切",
    "X07n0234_012:0693a19": "煩惱。名大波羅蜜多。故上下文中。屢言廣大波羅",
    "X07n0234_012:0693a20": "蜜也。八約教者。諸教可思。此教要復一一融攝。徹",
    "X07n0234_012:0693a21": "果該因。九觀心者。可以意得。十釋文分十。初施度。",
    "X07n0234_012:0693a22": "昔於眾生起大悲(至)能令見者生歡喜。",
    "X07n0234_012:0693a23": "輟己人惠。名之為施。即以無貪及所起三業。而為",
    "X07n0234_012:0693a24": "其性。此有三種。謂財法無畏。上半因中大悲行施。",
    "X07n0234_012:0693b01": "已該此三。此悲亦是七最勝中前三最勝。下半果",
    "X07n0234_012:0693b02": "中財能資身。無畏益心。法資法身。故得果身。身最",
    "X07n0234_012:0693b03": "殊妙。三皆悅物。故見者必喜。亦由具七最勝。故身",
    "X07n0234_012:0693b04": "殊妙也。△二戒度。",
    "X07n0234_012:0693b05": "昔在無邊大劫海(至)普滅世間諸重苦。",
    "X07n0234_012:0693b06": "防非止惡。名之為戒。即受學菩薩戒時三業為性。",
    "X07n0234_012:0693b07": "戒有三種。律儀攝善。得淨身果。攝眾生戒。能除物",
    "X07n0234_012:0693b08": "苦。徧十方者。無作戒身等眾生故。△三忍度。",
    "X07n0234_012:0693b09": "往昔修行忍清淨(至)普放光明照十方。",
    "X07n0234_012:0693b10": "堪受諸法。未能忘懷。名之為忍。此約生忍。又忍即",
    "X07n0234_012:0693b11": "忍可。忍即是慧。雙忍事理。即以無瞋精進審慧及",
    "X07n0234_012:0693b12": "彼所起三業為性。忍亦有三。謂耐冤害忍。安受苦",
    "X07n0234_012:0693b13": "忍。諦察法忍。偈云信解真實。即諦察法也。色相圓",
    "X07n0234_012:0693b14": "滿。前二忍果。放淨光明。第三忍果。△四精進。",
    "X07n0234_012:0693b15": "往昔勤修多劫海(至)悉現菩提樹王下。",
    "X07n0234_012:0693b16": "練心於法。名之為精。精心務達。目之為進。以勤及",
    "X07n0234_012:0693b17": "所起三業為性。亦有三種。一被甲。二攝善。三利樂。",
    "X07n0234_012:0693b18": "初句通前二。以被甲精進。瑜伽釋云。設千大劫為",
    "X07n0234_012:0693b19": "一日夜。處於地獄。為脫一眾生故。次句即第三。下",
    "X07n0234_012:0693b20": "半通三果也。因既離身心相故。果能身徧十方。△",
    "X07n0234_012:0693b21": "五禪那。",
    "X07n0234_012:0693b22": "佛久修行無量劫(至)煩惱障垢悉除滅。",
    "X07n0234_012:0693b23": "梵云禪那。此云靜慮。即以等持為性。亦有三種。謂",
    "X07n0234_012:0693b24": "安住。引發。辦事。既引起神通。辦利生事。故見者深",
    "X07n0234_012:0693c01": "喜。現法樂住。諸惑不行。又資慧斷惑。故見者惑滅。",
    "X07n0234_012:0693c02": "△六般若。",
    "X07n0234_012:0693c03": "如來往修諸行海(至)克殄一切愚癡暗。",
    "X07n0234_012:0693c04": "般若梵言。此翻為慧。推求諦理。名之慧也。此及後",
    "X07n0234_012:0693c05": "四。皆擇法為體。亦有三種。一生空無分別。二法空",
    "X07n0234_012:0693c06": "無分別。三俱空無分別。攝論以加行正體後得為",
    "X07n0234_012:0693c07": "三。約六度說。瓔珞以照有照無及照中道。而為三",
    "X07n0234_012:0693c08": "者。唯約法空。三觀之義。至下當明。慧導萬行。故云",
    "X07n0234_012:0693c09": "修諸行海。言具足者。具上三也。因如有目。故果獲",
    "X07n0234_012:0693c10": "身智二光。能滅諸暗。△七方便。",
    "X07n0234_012:0693c11": "種種方便化眾生(至)無邊際劫不休息。",
    "X07n0234_012:0693c12": "方便即善巧也。方謂方法。便謂便宜。上四但各二",
    "X07n0234_012:0693c13": "種。今初謂迴向方便。拔濟方便。文云。種種化生。即",
    "X07n0234_012:0693c14": "拔濟善巧。所修成就。兼於迴向菩提。所化無邊。果",
    "X07n0234_012:0693c15": "得十方橫徧為物。取果豎窮來際不休。△八願度。",
    "X07n0234_012:0693c16": "佛昔修行大劫海(至)盡未來際救眾生。",
    "X07n0234_012:0693c17": "願者即希求要誓。有義即以欲勝解。及信為性。亦",
    "X07n0234_012:0693c18": "有二種。謂菩提願利樂他願。由初願故。出現世間。",
    "X07n0234_012:0693c19": "由後願故。設生不息。△九力度。",
    "X07n0234_012:0693c20": "佛無量劫廣修治(至)普現十方諸國土。",
    "X07n0234_012:0693c21": "力者。不可屈伏故。隨思隨修。任運成就。亦有二種。",
    "X07n0234_012:0693c22": "謂思擇修習。今言法力。即思擇諸法。而修習故。攝",
    "X07n0234_012:0693c23": "論云。由此二力。令前六度無間現前。經云成自然",
    "X07n0234_012:0693c24": "力。即無師而成。不習而無不利。何能壞哉。△十智",
    "X07n0234_012:0694a01": "度。",
    "X07n0234_012:0694a02": "佛昔修治普門智(至)舒光普照十方剎。",
    "X07n0234_012:0694a03": "決斷名智。謂如實覺了。亦有二種。謂受用法樂智。",
    "X07n0234_012:0694a04": "成熟有情智。無性論云。由施等六。成立此智。復由",
    "X07n0234_012:0694a05": "此智。成立六種。名受法樂。由此妙智。能正了知。此",
    "X07n0234_012:0694a06": "施戒等饒益有情。經云普門智。總含二智。別配初",
    "X07n0234_012:0694a07": "句。即成熟有情。次句即受用法樂。此二無二。故成",
    "X07n0234_012:0694a08": "無礙力。舒光普照。△九述菩提樹摩尼果中。歎佛",
    "X07n0234_012:0694a09": "往修十地行果。十一頌分二。初一總舉。",
    "X07n0234_012:0694a10": "爾時雲音淨月菩薩(至)即說頌言。",
    "X07n0234_012:0694a11": "神通境界等虗空(至)摩尼果中咸具說。",
    "X07n0234_012:0694a12": "謂佛果大用。由昔地行。及結說處。餘十次第各述",
    "X07n0234_012:0694a13": "一地。地義當品廣明。今皆略述而已。",
    "X07n0234_012:0694a14": "清淨勤修無量劫(至)普見十方無量佛。",
    "X07n0234_012:0694a15": "略述四義。一加行多劫。諸論皆說地前。為一僧祇。",
    "X07n0234_012:0694a16": "已為無量。更有異說。恐厭繁文。二標入地名。三出",
    "X07n0234_012:0694a17": "生廣智。謂生如來家。見法實性。得妙觀察平等性",
    "X07n0234_012:0694a18": "智故。四普見佛海。同下願智果中。",
    "X07n0234_012:0694a19": "一切法中離垢地(至)供養無邊諸佛海。",
    "X07n0234_012:0694a20": "一舉法標名。二別地行相。三修行時分。四供佛多",
    "X07n0234_012:0694a21": "少。",
    "X07n0234_012:0694a22": "積集福德發光地(至)摩尼果中如是說。",
    "X07n0234_012:0694a23": "一舉法標名。世間中極。云積福德。二修諸禪定。三",
    "X07n0234_012:0694a24": "忍度偏多。四聞持廣博。",
    "X07n0234_012:0694b01": "燄海慧明無等地(至)如佛所治皆演暢。",
    "X07n0234_012:0694b02": "一歎慧標名。世無等故。二了道品境。異凡夫故。三",
    "X07n0234_012:0694b03": "起慈悲。異小乘故。四成淨身土。離身見故。",
    "X07n0234_012:0694b04": "普藏等門難勝地(至)如佛所淨皆能說。",
    "X07n0234_012:0694b05": "一標入地。謂積集福智。故云普藏。十平等心。故曰",
    "X07n0234_012:0694b06": "等門。二標地名。三真俗極違。會令相順。四諦法俗",
    "X07n0234_012:0694b07": "境。無平等觀。",
    "X07n0234_012:0694b08": "廣大修行慧海地(至)樹中演暢此法音。",
    "X07n0234_012:0694b09": "一歎行。二標名。三正顯行相。即了緣起法。四地用。",
    "X07n0234_012:0694b10": "得十空三昧。",
    "X07n0234_012:0694b11": "周徧法界虗空身(至)昔所遠行今具演。",
    "X07n0234_012:0694b12": "一先標果用。二照達羣機。三雙行巧攝。四寄行標",
    "X07n0234_012:0694b13": "名。",
    "X07n0234_012:0694b14": "一切願行所莊嚴(至)此無等地咸宣說。",
    "X07n0234_012:0694b15": "一別地行相。二明淨土果。三略釋地名。四歎地結",
    "X07n0234_012:0694b16": "說。",
    "X07n0234_012:0694b17": "無量境界神通力(至)劫海所行皆備闡。",
    "X07n0234_012:0694b18": "一標地作用。二善達教法。三標示地名。四廣行多",
    "X07n0234_012:0694b19": "劫。",
    "X07n0234_012:0694b20": "法雲廣大第十地(至)此聲是佛威神力。",
    "X07n0234_012:0694b21": "一標起地名。二含藏法雨。三能蔽如空麤重。四深",
    "X07n0234_012:0694b22": "廣難測。故云佛境。諸偈多有結說。文並可知。△十",
    "X07n0234_012:0694b23": "歎佛體用應機自在二。初說偈儀。",
    "X07n0234_012:0694b24": "爾時善勇猛光幢菩薩(至)觀察十方即說頌言。",
    "X07n0234_012:0694c01": "前文多觀眾會。此觀十方者。觀眾表無偏心。觀方",
    "X07n0234_012:0694c02": "表說周徧。二文影略。△二正說十頌。一一頌中各",
    "X07n0234_012:0694c03": "有四義。文三。初一總顯。",
    "X07n0234_012:0694c04": "無量眾生處會中(至)了達一切莊嚴境。",
    "X07n0234_012:0694c05": "初總歎佛令物悟入。福智有四義者。一多眾。二心",
    "X07n0234_012:0694c06": "異。三悟智。四了福。莊嚴即福也。亦通二嚴。皆佛令",
    "X07n0234_012:0694c07": "爾。故顯眾德。即為歎佛。△二八別明。",
    "X07n0234_012:0694c08": "各起淨願修諸行(至)及以一切諸神變。",
    "X07n0234_012:0694c09": "見佛體用亦四義。一起願。二具行。三見體。四見用。",
    "X07n0234_012:0694c10": "或有能見佛法身(至)悉入其身無不盡。",
    "X07n0234_012:0694c11": "見法身。一勝故無等。二淨故無礙。三大故周徧。四",
    "X07n0234_012:0694c12": "深廣故包含。",
    "X07n0234_012:0694c13": "或有見佛妙色身(至)種種變現十方中。",
    "X07n0234_012:0694c14": "見色身。一色妙。謂如金等。二相具。十華藏相等。三",
    "X07n0234_012:0694c15": "光盛。謂常放等。四隨機變。謂三尺無邊等。",
    "X07n0234_012:0694c16": "或見無礙智慧身(至)種種差別皆令見。",
    "X07n0234_012:0694c17": "見智身。一無礙。真俗無礙故。二等空。稱法性故。三",
    "X07n0234_012:0694c18": "知□。四巧現。",
    "X07n0234_012:0694c19": "或有能了佛音聲(至)為出言音無障礙。",
    "X07n0234_012:0694c20": "了佛音聲。一音普徧。二說應器。三言同類。四應無",
    "X07n0234_012:0694c21": "礙。",
    "X07n0234_012:0694c22": "或見如來種種光(至)復見諸佛現神通。",
    "X07n0234_012:0694c23": "見佛光明。一多種。二徧照。三見佛。四現變。",
    "X07n0234_012:0694c24": "或有見佛海雲光(至)令生深信入佛智。",
    "X07n0234_012:0695a01": "見佛毛光。一顯光名。二明出處。三示往因。四令信",
    "X07n0234_012:0695a02": "悟。",
    "X07n0234_012:0695a03": "或見佛相福莊嚴(至)皆佛相中明了見。",
    "X07n0234_012:0695a04": "見佛福相。一見福相。二了福因。三示因體。四明見",
    "X07n0234_012:0695a05": "處。△三一結歎。",
    "X07n0234_012:0695a06": "如來功德不可量(至)以佛力故能宣說。",
    "X07n0234_012:0695a07": "結歎德廣。一數多。二深廣。三用普。四結說。謂推功",
    "X07n0234_012:0695a08": "歸佛。謙己無能。△第九明天地徵祥。謂地動興供。",
    "X07n0234_012:0695a09": "顯證上來佛成正覺。眾海雲集。各申慶讚。顯佛高",
    "X07n0234_012:0695a10": "深。而下稱機情。上叶佛願。故世主為之興供。天地",
    "X07n0234_012:0695a11": "為之呈祥。分二。先動地三。初動處。",
    "X07n0234_012:0695a12": "爾時華藏莊嚴世界海。",
    "X07n0234_012:0695a13": "自陿之寬。且云華藏。約下結通。實周法界。諸天重",
    "X07n0234_012:0695a14": "重。並華藏之內。故云其地何所不該。又染淨融故。",
    "X07n0234_012:0695a15": "雖標摩竭。而地震華藏。△二動因。",
    "X07n0234_012:0695a16": "以佛神力。",
    "X07n0234_012:0695a17": "就主顯勝。但明佛力。感應道交。亦由物機。然泛明",
    "X07n0234_012:0695a18": "動因。總有其十。今當轉法輪。亦兼成道。餘如別章。",
    "X07n0234_012:0695a19": "△三動相。",
    "X07n0234_012:0695a20": "其地一切六種十八相震動。",
    "X07n0234_012:0695a21": "震即是聲。動即是形。聲兼吼擊。形兼起踊。故有六",
    "X07n0234_012:0695a22": "種。此六各三。成十八相。",
    "X07n0234_012:0695a23": "所謂動徧動普徧動(至)擊徧擊普徧擊。",
    "X07n0234_012:0695a24": "搖颺不安為動。自下漸高為起。忽然騰舉為踊。隱",
    "X07n0234_012:0695b01": "隱出聲為震。雄聲郁遏為吼。砰磕發響為擊。十八",
    "X07n0234_012:0695b02": "相者。唯一方動。直爾名動。四方若次第若一時動",
    "X07n0234_012:0695b03": "者。名為徧動。若八方次第或一時動。名普徧動。又",
    "X07n0234_012:0695b04": "四方八方十方。如次名三相動。又一方獨動。十方",
    "X07n0234_012:0695b05": "次第動。十方同時動。又為三相。餘五例之。然動何",
    "X07n0234_012:0695b06": "所為。依勝思惟梵天經。所為有七。一令諸魔怖故。",
    "X07n0234_012:0695b07": "二為說法時大眾心不散亂故。三令放逸者生覺",
    "X07n0234_012:0695b08": "知故。四令眾生知法相故。五令眾生觀說法處故。",
    "X07n0234_012:0695b09": "六令成熟者得解脫故。七令隨順問正義故。此上",
    "X07n0234_012:0695b10": "七緣。正是今經所為。地論有四。非當此文。上約外",
    "X07n0234_012:0695b11": "器。若心地聖賢地法性地。亦有震動等義。可以虗",
    "X07n0234_012:0695b12": "求。△二興供三。初標數。",
    "X07n0234_012:0695b13": "此諸世主一一皆現(至)雨於如來道場眾海。",
    "X07n0234_012:0695b14": "同生之眾亦得稱主。為物依故。△二略列。",
    "X07n0234_012:0695b15": "所謂一切香華莊嚴雲(至)其數無量不可思議。",
    "X07n0234_012:0695b16": "△三結徧。",
    "X07n0234_012:0695b17": "此諸世主一一皆現(至)道場眾海靡不周徧。",
    "X07n0234_012:0695b18": "△第十結通無盡二。初結華藏內二。初舉此界。",
    "X07n0234_012:0695b19": "如此世界中一一世主心生歡喜如是供養。",
    "X07n0234_012:0695b20": "△二類華藏中一切世界三。初□眾海興供。",
    "X07n0234_012:0695b21": "其華藏莊嚴世界海中(至)悉亦如是而為供養。",
    "X07n0234_012:0695b22": "一切世界者。謂華藏中有十不可說佛剎微塵數",
    "X07n0234_012:0695b23": "世界種。一一種中各有不可說不可說佛剎微塵",
    "X07n0234_012:0695b24": "數世界。彼等一切諸世界中。悉有世主。而為供養。",
    "X07n0234_012:0695c01": "△二類佛坐道場。",
    "X07n0234_012:0695c02": "其一切世界中悉有如來坐於道場。",
    "X07n0234_012:0695c03": "然有二義。一彼諸世主各供當處之佛。二彼諸世",
    "X07n0234_012:0695c04": "主亦供此佛。此佛亦坐彼界道場。△三類結大眾",
    "X07n0234_012:0695c05": "得法。有十一句。",
    "X07n0234_012:0695c06": "一一世主各各信解(至)各各入如來解脫門。",
    "X07n0234_012:0695c07": "謂聞法得益。得益有三。一聞益。各各信解故。謂信",
    "X07n0234_012:0695c08": "其言而解其義。二思益。謂於所對審緣慮故。三修",
    "X07n0234_012:0695c09": "益。修益有七。一修門。謂三昧方便故。二修法。謂資",
    "X07n0234_012:0695c10": "糧助道故。三修果。契理成就故。四修益。隨有所得",
    "X07n0234_012:0695c11": "成法喜故。五修轉。各各趣入無量乘門。及眾生界",
    "X07n0234_012:0695c12": "故。六修同悟。解脫法門合先聖故。七修極。修極有",
    "X07n0234_012:0695c13": "三。一大悲極。入佛神通境。但為益生故。此成思德。",
    "X07n0234_012:0695c14": "二大智極。入佛力境。如來力境。悲智超絕。無能及",
    "X07n0234_012:0695c15": "故。成佛智德。三自在極。入如來解脫門。盡一切障。",
    "X07n0234_012:0695c16": "心境自在。成佛斷德。亦即是前諸解脫門。△二結",
    "X07n0234_012:0695c17": "華藏外。",
    "X07n0234_012:0695c18": "如於此華藏世界界海(至)一切世界海中悉亦如是。",
    "X07n0234_012:0695c19": "謂以華藏例於法界。各有此會。同為一大法界會。",
    "X07n0234_012:0695c20": "方是華嚴無盡說耳。此下入第六經。",
    "X07n0234_012:0695c21": "○如來現相品第二",
    "X07n0234_012:0695c22": "△將釋此品。四門分別。一來意。二釋名。三宗趣。四",
    "X07n0234_012:0695c23": "釋文。然下諸品多用此四。若有增減。至文當辨。",
    "X07n0234_012:0695c24": "今初來意二。先分來。後品來。今初三分之中。自下",
    "X07n0234_012:0696a01": "正宗。由致既彰。正宗宜顯。故次來也。四分之中。已",
    "X07n0234_012:0696a02": "明教起因緣。次辨說法儀式。故次來也。二品來者。",
    "X07n0234_012:0696a03": "曲有二義。一前辨眾集。今顯疑現相。二前明舊眾。",
    "X07n0234_012:0696a04": "今辨新集。故次來也。",
    "X07n0234_012:0696a05": "二釋名者。一分名正宗者。正陳宗旨。揀序流通。若",
    "X07n0234_012:0696a06": "四分中。名舉果勸樂生信者。舉依正果。勸物信樂。",
    "X07n0234_012:0696a07": "是故亦名所信因果。亦名說佛依果會。以從多說",
    "X07n0234_012:0696a08": "故。二品名者。如來是能現之人。相是所現之法。現",
    "X07n0234_012:0696a09": "通能所。能所合說。體用雙陳。以立其稱。然如來現",
    "X07n0234_012:0696a10": "相各有五義。以成其十。如來五者。一就理顯。謂法",
    "X07n0234_012:0696a11": "性名如。出障名來。二唯就行。瑜伽云。言無虗妄故",
    "X07n0234_012:0696a12": "名如來。涅槃三十二亦同此說。三理智合說。轉法",
    "X07n0234_012:0696a13": "輪論云。第一義諦名如。正覺名來。正覺第一義諦。",
    "X07n0234_012:0696a14": "故名如來。此與成實大同。四離相說。般若云。如來",
    "X07n0234_012:0696a15": "者。無所從來。亦無所去。故名如來。五融攝說。謂一",
    "X07n0234_012:0696a16": "如無二如。若理若智。若開若合。無不皆如。故名為",
    "X07n0234_012:0696a17": "如。如外無法。來亦即如。如是來者。是真如來。現相",
    "X07n0234_012:0696a18": "五者。一現面門光相。召十方眾。二現眉間光相。示",
    "X07n0234_012:0696a19": "說法主。三振動剎網。以警羣機。四佛前現華。表說",
    "X07n0234_012:0696a20": "依果。五白毫出眾。表教從佛流。如是等相。是如來",
    "X07n0234_012:0696a21": "現相品中辨。此故以為名。",
    "X07n0234_012:0696a22": "三宗趣亦二。一分宗。三分正宗已如上說。四分之",
    "X07n0234_012:0696a23": "宗。即以佛果無邊剎海。具三世間無盡自在。故以",
    "X07n0234_012:0696a24": "為宗。令諸菩薩發生淨信。修行涉求。以之為趣。二",
    "X07n0234_012:0696b01": "品宗。以光相表示為宗。令上智玄悟為趣。",
    "X07n0234_012:0696b02": "四釋文。此下二品說法儀式。是當分方便。即分為",
    "X07n0234_012:0696b03": "二。初現相品。為遠方便。後三昧品。為近方便。今初",
    "X07n0234_012:0696b04": "一品大分為六。一眾海同情。二光召有緣。三所召",
    "X07n0234_012:0696b05": "雲奔。四現瑞表說。五稱揚佛德。六結通無窮。今初",
    "X07n0234_012:0696b06": "先以五門料揀諸會請問之殊。一問之有無。二所",
    "X07n0234_012:0696b07": "問法異。三能問人別。四儀式不同。五疑之權實。初",
    "X07n0234_012:0696b08": "中前二後二。此四有問。中五皆無。謂初會標果起",
    "X07n0234_012:0696b09": "因故問。第二會尋因至果故問。但因有升降。寄六",
    "X07n0234_012:0696b10": "會以答之。果無差別。第七當會答也。然諸會更有",
    "X07n0234_012:0696b11": "問者。並當會別義。以總收之。或重明於前非大位",
    "X07n0234_012:0696b12": "問。第八會明因果純熟。故須有問。諸行修無礙。六",
    "X07n0234_012:0696b13": "位頓成。故當會答。第九會明稱性因果。故別有問。",
    "X07n0234_012:0696b14": "謂俱入法界。無差別故。亦當會答。四處都有三百",
    "X07n0234_012:0696b15": "一十句問。謂初及第二各四十問。第八二百。第九",
    "X07n0234_012:0696b16": "三十。中本廣本。問則難思。二所問異者。初兩會問。",
    "X07n0234_012:0696b17": "果廣因略。為成信解故。第八會問。因廣果略。為成",
    "X07n0234_012:0696b18": "行故。第九會問。全同初會。而因舉主佛之因。明因",
    "X07n0234_012:0696b19": "是果因。顯唯證故。三能問人異者。初及第九。皆同",
    "X07n0234_012:0696b20": "生異生。二眾齊問。以所問法眾同依故。第二會中。",
    "X07n0234_012:0696b21": "唯同生問。以所入位同生勝故。八唯同生。一人自",
    "X07n0234_012:0696b22": "問。以造修之行。各自成故。四請問儀式。復有二義。",
    "X07n0234_012:0696b23": "一約言念。二約通別。初中請有二種。一言二念。答",
    "X07n0234_012:0696b24": "亦有二。一言答。二示相。交絡相望。應成九句。在文",
    "X07n0234_012:0696c01": "唯四。初會之中具二問答。謂現相品長行念請。供聲",
    "X07n0234_012:0696c02": "言請。初光示法主。現華表義。現眾表教。即示相答。",
    "X07n0234_012:0696c03": "三昧品中以言重請。下之三品亦以言答。第二會",
    "X07n0234_012:0696c04": "唯念請。如來示相答。菩薩言說答。佛心自在。不待",
    "X07n0234_012:0696c05": "興言。佛力殊勝。現相能答。第八會言請言答。此顯",
    "X07n0234_012:0696c06": "菩薩不同佛故。第九會念請示相答。顯以心傳心。",
    "X07n0234_012:0696c07": "唯證相應。離言說故。二通別者。初後二會別問通",
    "X07n0234_012:0696c08": "答。二八兩會別問別答。又初會亦是別問別答。次",
    "X07n0234_012:0696c09": "文當明。第五疑之權實者。問諸王菩薩位皆圓極。",
    "X07n0234_012:0696c10": "何得有疑。有云。為眾生疑故。有云。希佛果故。又顯",
    "X07n0234_012:0696c11": "因果懸隔故。然上二解。初權後實。並皆有理。可通",
    "X07n0234_012:0696c12": "餘教。然此經中。若實若權。無非法界之疑。以疑為",
    "X07n0234_012:0696c13": "有力。與所說證。為緣起故。此事舊爾。海印頓現。疑",
    "X07n0234_012:0696c14": "之與答。念念常疑。念念常斷。其猶像模。因模之高。",
    "X07n0234_012:0696c15": "成像之下。因模之下。成像之高。緣起法界。理應爾",
    "X07n0234_012:0696c16": "故。△次正釋文二。初長行念請二。初舉人標念。",
    "X07n0234_012:0696c17": "爾時諸菩薩及一切世間主作是思惟。",
    "X07n0234_012:0696c18": "謂盡於眾海。皆希佛境。並欲利生。成緣起門。故標",
    "X07n0234_012:0696c19": "同念。△二云何下正顯問端。有四十句。且分二別。",
    "X07n0234_012:0696c20": "前二十句直爾疑念請。後二十句引例舉法請。準",
    "X07n0234_012:0696c21": "義。二文皆應具舉。互有影略。不欲繁辭。故下偈中",
    "X07n0234_012:0696c22": "更不引例。合二處文。直爾請說。第二會中亦有此",
    "X07n0234_012:0696c23": "二。而引例中問。同此直請。正欲顯於諸佛道同影",
    "X07n0234_012:0696c24": "略之義。又四十句中。初二十句問果。後十問因。中",
    "X07n0234_012:0697a01": "間十句明化用普周。通問依正染淨因果。前是所",
    "X07n0234_012:0697a02": "求。後是所行。中是所知故。分是舉果。故先問果。據",
    "X07n0234_012:0697a03": "斯義類。亦可分三。今以兩段皆有結請。故但分二。",
    "X07n0234_012:0697a04": "前中亦二。先明疑念。後明結請。今初前十句問德",
    "X07n0234_012:0697a05": "用圓滿。後十句問體相顯著。今初十句。文唯有八。",
    "X07n0234_012:0697a06": "偈有神通及自在二問。世界成就品初答中。亦同",
    "X07n0234_012:0697a07": "此有今文闕者。是或脫漏。或是義含。無能攝取之",
    "X07n0234_012:0697a08": "中攝。此二故。故下法界品中。闕無能攝取。及與神",
    "X07n0234_012:0697a09": "通。唯有自在。故此三事合則可一。開則為三。故出",
    "X07n0234_012:0697a10": "沒不同。△二正釋文。",
    "X07n0234_012:0697a11": "云何是諸佛地。",
    "X07n0234_012:0697a12": "言佛地者。即智德分位。然此經宗通收萬德。故廣",
    "X07n0234_012:0697a13": "則無量。略有十種。如上所引同性經說。然體不出",
    "X07n0234_012:0697a14": "五。謂清淨法界及與四智。以斯五法。攝大覺性。具",
    "X07n0234_012:0697a15": "如佛地經及彼論說。然要唯有二。無所不攝。謂真",
    "X07n0234_012:0697a16": "理妙智。融而無二。是諸佛地。並有生成住持功能。",
    "X07n0234_012:0697a17": "故名為地。此句為總。該攝諸德。下明佛果。皆答斯",
    "X07n0234_012:0697a18": "問。",
    "X07n0234_012:0697a19": "云何是諸佛境界。",
    "X07n0234_012:0697a20": "此下諸句皆別明佛地之德。言境界者。悲智所緣",
    "X07n0234_012:0697a21": "故。亦分齊故。廣亦無量。略有十種。如出現及問明",
    "X07n0234_012:0697a22": "不思議品廣說。然出現多明體徧。不思議品以辨",
    "X07n0234_012:0697a23": "超勝。故云十種無比境界。問明該其因果體用。小",
    "X07n0234_012:0697a24": "有不同。至文當知。若準瑜伽。如來境界謂五界差",
    "X07n0234_012:0697b01": "別。一有情界。二世界。三法界。四所調伏界。五調伏",
    "X07n0234_012:0697b02": "加行界。或說要唯有四。一所緣真俗。二所住剎海。",
    "X07n0234_012:0697b03": "三所起業用。四所應攝化。並如下說。此與瑜伽大",
    "X07n0234_012:0697b04": "同。總唯有二。謂佛即境。約分齊說。或佛之境。約所",
    "X07n0234_012:0697b05": "觀化等。今文多顯佛之境也。",
    "X07n0234_012:0697b06": "云何是諸佛加持。",
    "X07n0234_012:0697b07": "謂佛勝力任持。令有所作。廣亦無量。略有十種。如",
    "X07n0234_012:0697b08": "不思議法品及法雲地說。離世間中。十種佛所攝",
    "X07n0234_012:0697b09": "持。亦其例也。然不出三類。一如加持化身及舍利",
    "X07n0234_012:0697b10": "等。二如加耆域入火不燒等。三如加非情作佛事",
    "X07n0234_012:0697b11": "等。此與神通。寬陿不同。謂六通中。唯神境一。有加",
    "X07n0234_012:0697b12": "持故。今此加持即是神力。",
    "X07n0234_012:0697b13": "云何是諸佛所行。",
    "X07n0234_012:0697b14": "是佛所作。或說十種。如不思品云。諸佛世尊有十",
    "X07n0234_012:0697b15": "種化。不失時等。亦是所行之行。如出現品。謂無礙",
    "X07n0234_012:0697b16": "行。是如來行等。或大悲攝生。或大智造緣。無思成",
    "X07n0234_012:0697b17": "事。方便善巧。所作究竟。皆名為行。然約人望行。標",
    "X07n0234_012:0697b18": "云所行。既是所作。實通能所。故不同彼境界之中。",
    "X07n0234_012:0697b19": "彼智所觀所應攝化。但就所故。況所望不同。故不",
    "X07n0234_012:0697b20": "相濫。若準瑜伽七十八中。引深密經。佛答文殊此",
    "X07n0234_012:0697b21": "二別相云。所行謂一切種如來。共有不思議無量",
    "X07n0234_012:0697b22": "功德。莊嚴淨土。如來境界。謂一切種五界差別。五",
    "X07n0234_012:0697b23": "界如前。",
    "X07n0234_012:0697b24": "云何是諸佛力。",
    "X07n0234_012:0697c01": "即佛大自在。廣有無量。略說有十。即處非處等。又",
    "X07n0234_012:0697c02": "有十種。謂廣大力等。如不思議品。",
    "X07n0234_012:0697c03": "云何是諸佛無所畏。",
    "X07n0234_012:0697c04": "無諸畏懼故。離世間品說。有十種無畏。或說四種。",
    "X07n0234_012:0697c05": "如常所明。昔云。前四是異二乘功德。佛力是破魔",
    "X07n0234_012:0697c06": "功德。無畏是伏外道功德。未必全爾。十力無畏亦",
    "X07n0234_012:0697c07": "不共二乘故。然上來多明大智功德。",
    "X07n0234_012:0697c08": "云何是諸佛三昧。",
    "X07n0234_012:0697c09": "謂佛果等持。數過塵筭。如師子嚬申等。略說十種。",
    "X07n0234_012:0697c10": "如不思議品說。佛有無量不思議三昧等。八準答",
    "X07n0234_012:0697c11": "及頌。名佛神通者。謂依定發起無礙神用。或說有",
    "X07n0234_012:0697c12": "十。如十通品不思議品云。一切諸佛。有無邊際無",
    "X07n0234_012:0697c13": "礙解脫。示現無盡大神通力。十通唯局菩薩。或說",
    "X07n0234_012:0697c14": "有六。如常所辨。然名通大小。九準答及頌。名佛自",
    "X07n0234_012:0697c15": "在。謂所作任意。無礙成就故。廣有無量。或說百種。",
    "X07n0234_012:0697c16": "謂於眾生自在等。各有十故。略有十種。謂命自在",
    "X07n0234_012:0697c17": "等。並如離世間品說。不思議品。亦說有十。謂諸佛",
    "X07n0234_012:0697c18": "世尊。於一切法。皆悉自在等。",
    "X07n0234_012:0697c19": "云何是諸佛無能攝取。",
    "X07n0234_012:0697c20": "頌名無能制伏。答中名無能毀壞。謂佛所作。無有",
    "X07n0234_012:0697c21": "天上人中沙門魔梵及諸二乘大菩薩等神力能",
    "X07n0234_012:0697c22": "制。是故舊經翻為佛勝法也。略有十種。如不思議",
    "X07n0234_012:0697c23": "品。諸佛有十種最勝法等。若取無能毀壞。即十種",
    "X07n0234_012:0697c24": "大那羅延幢勇健法是。上之十問。多在不思議品。",
    "X07n0234_012:0698a01": "至下當知。△二體相顯著。",
    "X07n0234_012:0698a02": "云何是諸佛眼(至)云何是諸佛聲。",
    "X07n0234_012:0698a03": "謂六根三業。於身業中。開常光為身光。放光為光",
    "X07n0234_012:0698a04": "明。故有十句。不思議法品說。諸佛有十種法。普徧",
    "X07n0234_012:0698a05": "無量無邊法界。謂無邊際眼等。離世間品。一一各",
    "X07n0234_012:0698a06": "以十門辨釋。又出現品說。佛三業各具十義。然諸",
    "X07n0234_012:0698a07": "經論說。佛常光一尋。準不思議品。常妙光明。不可",
    "X07n0234_012:0698a08": "說不可說種種色相。以為嚴好。為光明藏。出生無",
    "X07n0234_012:0698a09": "量圓滿光明。普照下方。無有障礙。然放光則有時",
    "X07n0234_012:0698a10": "不放。如諸會面門毫相所放之類。然相海品。其一",
    "X07n0234_012:0698a11": "一相。常放光明。斯即放光。亦通常光。而分別者。常",
    "X07n0234_012:0698a12": "則湛徧。放則見有去來故。",
    "X07n0234_012:0698a13": "云何是諸佛智。",
    "X07n0234_012:0698a14": "廣則無量。略說有十。體不出五。謂清淨智及大圓",
    "X07n0234_012:0698a15": "鏡等四智。要唯有二。謂根本後得。總攝唯一。諸法",
    "X07n0234_012:0698a16": "實相無障礙智。此之十句。多如相海。及隨好品。△",
    "X07n0234_012:0698a17": "二明結請。",
    "X07n0234_012:0698a18": "唯願世尊哀愍我等開示演說。",
    "X07n0234_012:0698a19": "將欲引例。故且結請。△二引例舉法請二。初引例",
    "X07n0234_012:0698a20": "二。初十句問化用普周。文唯有九。闕安立海。",
    "X07n0234_012:0698a21": "又十方世界海一切諸佛皆為諸菩薩說世界海。",
    "X07n0234_012:0698a22": "一世界海者。是所化用處。如華藏品。",
    "X07n0234_012:0698a23": "眾生海。",
    "X07n0234_012:0698a24": "二是所化機。即剎中所持。三準答及頌。名法界安",
    "X07n0234_012:0698b01": "立海。如世界成就品。通明法界所安立海。起具因",
    "X07n0234_012:0698b02": "緣等故。若因緣者。賢首云。所化生法也。亦是前二。",
    "X07n0234_012:0698b03": "於法界中。施設安立。故諸經論。皆說世諦。為安立",
    "X07n0234_012:0698b04": "諦。然安立言。梵云柰耶。而義多含。或云理趣。或云",
    "X07n0234_012:0698b05": "方便。或云法式。或云法門。或云安立。故知即安立",
    "X07n0234_012:0698b06": "法式也。",
    "X07n0234_012:0698b07": "佛海。",
    "X07n0234_012:0698b08": "四能化主也。如華藏品。廣舉其名。亦如不思議等",
    "X07n0234_012:0698b09": "品。",
    "X07n0234_012:0698b10": "佛波羅蜜海。",
    "X07n0234_012:0698b11": "五化所成行。如離世間品。",
    "X07n0234_012:0698b12": "佛解脫海。",
    "X07n0234_012:0698b13": "六化所得果。如法界品。",
    "X07n0234_012:0698b14": "佛變化海。",
    "X07n0234_012:0698b15": "七臨機神變化。難化眾生。即身業化也。如諸會不",
    "X07n0234_012:0698b16": "起而徧。光明覺品長行。身業阿僧祇等。皆是其文。",
    "X07n0234_012:0698b17": "佛演說海。",
    "X07n0234_012:0698b18": "八稱根說法語業化也。如四諦品。",
    "X07n0234_012:0698b19": "佛名號海。",
    "X07n0234_012:0698b20": "九隨機立稱。如名號品。",
    "X07n0234_012:0698b21": "佛壽量海。",
    "X07n0234_012:0698b22": "十隨器所感。住世修短。如壽量品。△二十句問因",
    "X07n0234_012:0698b23": "德深廣。",
    "X07n0234_012:0698b24": "及一切菩薩誓願海。",
    "X07n0234_012:0698c01": "一創於生死。立大誓願。",
    "X07n0234_012:0698c02": "一切菩薩發趣海。",
    "X07n0234_012:0698c03": "二勝進大心。趣求佛果。",
    "X07n0234_012:0698c04": "一切菩薩助道海。",
    "X07n0234_012:0698c05": "三積集菩提福智資糧。",
    "X07n0234_012:0698c06": "一切菩薩乘海。",
    "X07n0234_012:0698c07": "四運諸菩薩。從因至果。",
    "X07n0234_012:0698c08": "一切菩薩行海。",
    "X07n0234_012:0698c09": "五慈悲喜捨等四菩薩行。",
    "X07n0234_012:0698c10": "一切菩薩出離海。",
    "X07n0234_012:0698c11": "六謂永背惑業。證契真理。",
    "X07n0234_012:0698c12": "一切菩薩神通海(至)一切菩薩智海。",
    "X07n0234_012:0698c13": "上四可知。然此十句有通有別。別則初二寄十信。",
    "X07n0234_012:0698c14": "次二十住。次一十行。次一十向。以向出離故。次三",
    "X07n0234_012:0698c15": "登地已上。後一等覺。此約橫論一切菩薩。若約通",
    "X07n0234_012:0698c16": "說。各通始終。即豎論一切菩薩也。故此十句。文通",
    "X07n0234_012:0698c17": "行位。然皆普攝法界。深廣無邊。故云海也。並如下",
    "X07n0234_012:0698c18": "諸會說。△二結請。",
    "X07n0234_012:0698c19": "願佛世尊亦為我等如是而說。",
    "X07n0234_012:0698c20": "既是引例。故致亦言。此四十句。答文在何。問有通",
    "X07n0234_012:0698c21": "局。答亦如之。通即諸會。與此相應。皆是答。此上所",
    "X07n0234_012:0698c22": "引者。居然當之。謂前眾海既是九會常隨。豈得此",
    "X07n0234_012:0698c23": "問局於初會。豈復眾海。問不盡耶。故知初會為總。",
    "X07n0234_012:0698c24": "九會同答此問。而為分意別。故諸分初。皆重舉諸",
    "X07n0234_012:0699a01": "問。則顯分分之中。皆通因果等故。則從此盡光明",
    "X07n0234_012:0699a02": "覺。答十海問。問明已下答十因問。不思議下答二",
    "X07n0234_012:0699a03": "十句身。至下當知。又就四十問。十海為總。九會同",
    "X07n0234_012:0699a04": "答十海。一世界成就品。答世界安立海。二華藏品。",
    "X07n0234_012:0699a05": "答世界海遮那。但引因釋成。現相三昧。但是說法",
    "X07n0234_012:0699a06": "由致。並非別答海問。三名號品。答如來名號海。四",
    "X07n0234_012:0699a07": "四諦品。答演說海。五光明覺至十忍品。別答十句",
    "X07n0234_012:0699a08": "因問。通答眾生海。修因之人即所化生故。六阿僧",
    "X07n0234_012:0699a09": "祇品。答變化海。長行舉數。欲顯化用難量故。偈中",
    "X07n0234_012:0699a10": "廣明變化。重重微細難說。七壽量住處。皆答壽量",
    "X07n0234_012:0699a11": "海。八不思議等五品。別答二十句果問。總明佛海。",
    "X07n0234_012:0699a12": "就德深廣。以顯佛故。九第八會。答波羅蜜海。總攝",
    "X07n0234_012:0699a13": "諸位。皆成行故。十第九會。答解脫海。證入法界。起",
    "X07n0234_012:0699a14": "大用故。問中為次。與答異者。問約本有修成自行",
    "X07n0234_012:0699a15": "化他而為次第。謂先有世界眾生。則有佛出。修因",
    "X07n0234_012:0699a16": "得果。故波羅蜜海是因。解脫是果。餘四皆大用。謂",
    "X07n0234_012:0699a17": "臨機變化。隨宜說法。稱物立名。隨物脩短。答中先",
    "X07n0234_012:0699a18": "人後己。故大用四海居先。自利果因二海居後。又",
    "X07n0234_012:0699a19": "眾生一海亦可通在九海。皆為生故。種種隨宜。顯",
    "X07n0234_012:0699a20": "生多故。若約局言。當會答盡。此復有二。一現相答。",
    "X07n0234_012:0699a21": "下文當示。二言說答。此亦有二。一經來未盡。二答",
    "X07n0234_012:0699a22": "二兼。餘成就品當引。△二供聲偈請二。初明因緣。",
    "X07n0234_012:0699a23": "爾時諸菩薩威神力故(至)自然出音而說頌言。",
    "X07n0234_012:0699a24": "前請在念。佛雖已知。今請彰言。使大眾同曉。前既",
    "X07n0234_012:0699b01": "為法興供。今乃以供宣心。不因撫擊。故曰自然。非",
    "X07n0234_012:0699b02": "無因緣。即菩薩威力。同異生眾。皆菩薩也。又表身",
    "X07n0234_012:0699b03": "口為供具故。供具皆即法界體故。△二正說偈中。",
    "X07n0234_012:0699b04": "十頌分二。初三歎德請二。初二歎佛明具說因。",
    "X07n0234_012:0699b05": "無量劫中修行滿(至)諸佛安樂咸令證。",
    "X07n0234_012:0699b06": "前偈即悲之智已滿。為物現身。後偈即智之悲已",
    "X07n0234_012:0699b07": "圓。能斷疑除苦。有悲必普。有智必能。故應說也。△",
    "X07n0234_012:0699b08": "後一歎眾明具說緣。",
    "X07n0234_012:0699b09": "菩薩無數等剎塵(至)演說妙法除疑惑。",
    "X07n0234_012:0699b10": "前半歎眾。顯無異念。後半結請。明說則斷疑。△二",
    "X07n0234_012:0699b11": "七舉法請三。初四述前初十句問。",
    "X07n0234_012:0699b12": "云何了知諸佛地(至)為利益故當開演。",
    "X07n0234_012:0699b13": "問小有不次。但取文便。及餘一切廣大法者。結例",
    "X07n0234_012:0699b14": "所餘。謂二十句外。佛無邊德亦願說之。不思議品",
    "X07n0234_012:0699b15": "廣說餘門。諸說果處。皆答此也。△次一頌述前體",
    "X07n0234_012:0699b16": "相顯著十句。",
    "X07n0234_012:0699b17": "佛眼云何無有量(至)願示能知此方便。",
    "X07n0234_012:0699b18": "略示可知。△後二頌述化用普周十句之問。",
    "X07n0234_012:0699b19": "如諸剎海眾生海(至)此道塲中願說宣。",
    "X07n0234_012:0699b20": "現文唯七。以佛海中含於神變壽量名號。以此三",
    "X07n0234_012:0699b21": "海不離佛故。不問因者。長行明通諸會。故列因疑。",
    "X07n0234_012:0699b22": "今彰初分請當會答。又顯此會因略果廣。第二會",
    "X07n0234_012:0699b23": "果略因廣故。△二明光召有緣十。初放光意。",
    "X07n0234_012:0699b24": "爾時世尊知諸菩薩心之所念。",
    "X07n0234_012:0699c01": "以領念故。供聲易了。故略不明。念但疑法。何以放",
    "X07n0234_012:0699c02": "光現相答。故答相云。何謂佛三昧力加持放光。令",
    "X07n0234_012:0699c03": "菩薩來遠。遠能為此。即佛地境界是佛所行。無攝",
    "X07n0234_012:0699c04": "無畏故。此為總意。若別別明者。如文思之。又召來",
    "X07n0234_012:0699c05": "菩薩。亦是言答上之十問。至文當知。△二光依處。",
    "X07n0234_012:0699c06": "即於面門眾齒之間。",
    "X07n0234_012:0699c07": "面門即口。言眾齒者。表四十問。教道遐舒。口生真",
    "X07n0234_012:0699c08": "子。咀法滋味。益法身故。總處放者。此會總故。△三",
    "X07n0234_012:0699c09": "顯光體。",
    "X07n0234_012:0699c10": "放佛剎微塵數光明。",
    "X07n0234_012:0699c11": "隨機多演故。△四列光名。",
    "X07n0234_012:0699c12": "所謂眾寶華徧照光明(至)稱揚一切佛名號光明。",
    "X07n0234_012:0699c13": "略列十名。皆從體用立稱。△五結光數。",
    "X07n0234_012:0699c14": "如是等佛剎微塵數。",
    "X07n0234_012:0699c15": "△六彰眷屬。",
    "X07n0234_012:0699c16": "一一復有佛剎微塵數光明以為眷屬。",
    "X07n0234_012:0699c17": "△七辨色相。",
    "X07n0234_012:0699c18": "其光悉具眾妙寶色。",
    "X07n0234_012:0699c19": "眾寶隱映。表教道含容。△八明光應遠。",
    "X07n0234_012:0699c20": "普照十方各一億佛剎微塵數世界海。",
    "X07n0234_012:0699c21": "△九彼眾感通。",
    "X07n0234_012:0699c22": "彼世界海諸菩薩眾(至)各得見此華藏莊嚴世界海。",
    "X07n0234_012:0699c23": "△十偈聲召命。即通舉十號。示為所歸。十偈在文。",
    "X07n0234_012:0699c24": "且分為五。初六偈自彰因果已圓。勸同觀禮。",
    "X07n0234_012:0700a01": "以佛神力其光於彼一切菩薩眾會之前而說頌言。",
    "X07n0234_012:0700a02": "無量劫中修行海(至)今成妙覺徧照尊。",
    "X07n0234_012:0700a03": "總明二利因滿成正徧知。",
    "X07n0234_012:0700a04": "毛孔之中出化雲(至)令趣菩提淨無礙。",
    "X07n0234_012:0700a05": "毛光開覺是明行足。",
    "X07n0234_012:0700a06": "佛昔往來諸趣中(至)一念皆令得解脫。",
    "X07n0234_012:0700a07": "往來諸趣。是世間解。一念解脫。可謂善逝。",
    "X07n0234_012:0700a08": "摩尼妙寶菩提樹(至)放大光明普威耀。",
    "X07n0234_012:0700a09": "云成正覺。即佛義焉。",
    "X07n0234_012:0700a10": "大音震吼徧十方(至)種種方便令開曉。",
    "X07n0234_012:0700a11": "大音演寂。即無上士。隨心開覺。是調御丈夫。",
    "X07n0234_012:0700a12": "往修諸度皆圓滿(至)汝等應往同瞻禮。",
    "X07n0234_012:0700a13": "諸力皆圓。即天人師也。△二有一頌。明眾海已集。",
    "X07n0234_012:0700a14": "引例勸歸。",
    "X07n0234_012:0700a15": "十方佛子等剎塵(至)今在佛前專覲仰。",
    "X07n0234_012:0700a16": "既云已雨諸雲為供。是應供也。為對引例。故不當",
    "X07n0234_012:0700a17": "次。△三一頌圓音隨機見必蒙益。",
    "X07n0234_012:0700a18": "如來一音無有量(至)彼兩足尊宜往見。",
    "X07n0234_012:0700a19": "結云兩足尊。即世尊也。△四一頌義海頓演宜速",
    "X07n0234_012:0700a20": "及時。",
    "X07n0234_012:0700a21": "三世諸佛所有願(至)汝可速諸如來所。",
    "X07n0234_012:0700a22": "如三世佛大願而來故。結云如來。△五一頌特命",
    "X07n0234_012:0700a23": "有緣是光本意。",
    "X07n0234_012:0700a24": "毗盧遮那大智海(至)汝可往觀聞所說。",
    "X07n0234_012:0700b01": "△三所召雲奔三。初同會道場三。初總明。",
    "X07n0234_012:0700b02": "爾時十方世界海一切眾會(至)親近供養。",
    "X07n0234_012:0700b03": "△二別顯中。十方即為十段。一一方皆有十事。初",
    "X07n0234_012:0700b04": "東方十者。一定方所。",
    "X07n0234_012:0700b05": "所謂此華藏莊嚴世界海東。",
    "X07n0234_012:0700b06": "△二明土海。",
    "X07n0234_012:0700b07": "次有世界海名清淨光蓮華莊嚴。",
    "X07n0234_012:0700b08": "△三辨世界。",
    "X07n0234_012:0700b09": "彼世界種中有國土名摩尼瓔珞金剛藏。",
    "X07n0234_012:0700b10": "此中應有世界種。名略不說耳。△四彰佛名。",
    "X07n0234_012:0700b11": "佛號法水覺虗空無邊王。",
    "X07n0234_012:0700b12": "△五主菩薩。",
    "X07n0234_012:0700b13": "於彼如來大眾海中(至)名觀察勝法蓮華幢。",
    "X07n0234_012:0700b14": "△六眷屬數。",
    "X07n0234_012:0700b15": "與世界海微塵數諸菩薩俱。",
    "X07n0234_012:0700b16": "△七至佛所。",
    "X07n0234_012:0700b17": "來諸佛所。",
    "X07n0234_012:0700b18": "△八興供雲。",
    "X07n0234_012:0700b19": "各現十種菩薩身相雲(至)悉徧虗空而不散滅。",
    "X07n0234_012:0700b20": "供雲應有十種。而但九者。塗香燒香二文合故。言",
    "X07n0234_012:0700b21": "各現者。主伴一一皆現也。重重無礙。各徧虗空。一",
    "X07n0234_012:0700b22": "一可觀。名不散滅。△九申禮獻供。",
    "X07n0234_012:0700b23": "現是雲已向佛作禮以為供養。",
    "X07n0234_012:0700b24": "△十化座本方。",
    "X07n0234_012:0700c01": "即於東方各化作種種(至)於其座上結加趺坐。",
    "X07n0234_012:0700c02": "△二南方十。初定方所。",
    "X07n0234_012:0700c03": "此華藏世界海南。",
    "X07n0234_012:0700c04": "△二明土海。",
    "X07n0234_012:0700c05": "次有世界海名一切寶月光明莊嚴藏。",
    "X07n0234_012:0700c06": "△三辨世界。",
    "X07n0234_012:0700c07": "彼世界種中有國土名無邊光圓滿莊嚴。",
    "X07n0234_012:0700c08": "△四彰佛名。",
    "X07n0234_012:0700c09": "佛號普智光明德須彌王。",
    "X07n0234_012:0700c10": "△五主菩薩。",
    "X07n0234_012:0700c11": "於彼如來大眾海中有菩薩摩訶薩名普照法海慧。",
    "X07n0234_012:0700c12": "△六眷屬數。",
    "X07n0234_012:0700c13": "與世界海微塵數諸菩薩俱。",
    "X07n0234_012:0700c14": "△七至佛所。",
    "X07n0234_012:0700c15": "來諸佛所。",
    "X07n0234_012:0700c16": "△八興供雲。",
    "X07n0234_012:0700c17": "各現十種一切莊嚴光明藏(至)悉徧虗空而不散滅。",
    "X07n0234_012:0700c18": "△九申禮獻供。",
    "X07n0234_012:0700c19": "現是雲已向佛作禮以為供養。",
    "X07n0234_012:0700c20": "△十化座安坐。",
    "X07n0234_012:0700c21": "即於南方各化作帝青寶(至)於其座上結加趺坐。",
    "X07n0234_012:0700c22": "△三西方十。初定方所。",
    "X07n0234_012:0700c23": "此華藏世界海西。",
    "X07n0234_012:0700c24": "△二明土海。",
    "X07n0234_012:0701a01": "次有世界海名可愛樂寶光明。",
    "X07n0234_012:0701a02": "△三辨世界。",
    "X07n0234_012:0701a03": "彼世界種中有國土名出生上妙資身具。",
    "X07n0234_012:0701a04": "△四彰佛名。",
    "X07n0234_012:0701a05": "佛號香燄功德寶莊嚴。",
    "X07n0234_012:0701a06": "△五主菩薩。",
    "X07n0234_012:0701a07": "於彼如來大眾海中(至)名月光香燄普莊嚴。",
    "X07n0234_012:0701a08": "△六眷屬數。",
    "X07n0234_012:0701a09": "與世界海微塵數諸菩薩俱。",
    "X07n0234_012:0701a10": "△七至佛所。",
    "X07n0234_012:0701a11": "來諸佛所。",
    "X07n0234_012:0701a12": "△八興供雲。",
    "X07n0234_012:0701a13": "各現十種一切寶香(至)悉徧虗空而不散滅。",
    "X07n0234_012:0701a14": "△九申禮獻供。",
    "X07n0234_012:0701a15": "現是雲已向佛作禮以為供養。",
    "X07n0234_012:0701a16": "△十化座安坐。",
    "X07n0234_012:0701a17": "即於西方各化作真金葉(至)於其座上結加趺坐。",
    "X07n0234_012:0701a18": "△四北方十。初定方所。",
    "X07n0234_012:0701a19": "此華藏世界海北。",
    "X07n0234_012:0701a20": "△二明土海。",
    "X07n0234_012:0701a21": "次有世界海名毗瑠璃蓮華光圓滿藏。",
    "X07n0234_012:0701a22": "△三辨世界。",
    "X07n0234_012:0701a23": "彼世界種中有國土名優鉢羅華莊嚴。",
    "X07n0234_012:0701a24": "△四彰佛名。",
    "X07n0234_012:0701b01": "佛號普智幢音王。",
    "X07n0234_012:0701b02": "△五主菩薩。",
    "X07n0234_012:0701b03": "於彼如來大眾海中有菩薩(至)名師子奮迅光明。",
    "X07n0234_012:0701b04": "△六眷屬數。",
    "X07n0234_012:0701b05": "與世界海微塵數諸菩薩俱。",
    "X07n0234_012:0701b06": "△七至佛所。",
    "X07n0234_012:0701b07": "來諸佛所。",
    "X07n0234_012:0701b08": "△八興供雲。",
    "X07n0234_012:0701b09": "各現十種一切香摩尼眾妙樹雲(至)而不散滅。",
    "X07n0234_012:0701b10": "△九申禮獻供。",
    "X07n0234_012:0701b11": "現是雲已向佛作禮以為供養。",
    "X07n0234_012:0701b12": "△十化座安坐。",
    "X07n0234_012:0701b13": "即於北方各化作摩尼燈(至)於其座上結加趺坐。",
    "X07n0234_012:0701b14": "△五東北方十事。初定方所。",
    "X07n0234_012:0701b15": "此華藏世界海東北方。",
    "X07n0234_012:0701b16": "△二明土海。",
    "X07n0234_012:0701b17": "次有世界海名閻浮檀金頗棃色幢。",
    "X07n0234_012:0701b18": "△三辨世界。",
    "X07n0234_012:0701b19": "彼世界種中有國土名眾寶莊嚴。",
    "X07n0234_012:0701b20": "△四彰佛名。",
    "X07n0234_012:0701b21": "佛號一切法無畏燈。",
    "X07n0234_012:0701b22": "△五主菩薩。",
    "X07n0234_012:0701b23": "於彼如來大眾海中(至)名最勝光明燈無盡功德。",
    "X07n0234_012:0701b24": "△六眷屬數。",
    "X07n0234_012:0701c01": "與世界海微塵數諸菩薩俱。",
    "X07n0234_012:0701c02": "△七至佛所。",
    "X07n0234_012:0701c03": "來諸佛所。",
    "X07n0234_012:0701c04": "△八興供雲。",
    "X07n0234_012:0701c05": "各現十種無邊色相(至)悉徧虗空而不散滅。",
    "X07n0234_012:0701c06": "△九申禮獻供。",
    "X07n0234_012:0701c07": "現是雲已向佛作禮以為供養。",
    "X07n0234_012:0701c08": "△十化座本方。",
    "X07n0234_012:0701c09": "即於東北方各化作寶蓮華(至)於其座上結加趺坐。",
    "X07n0234_012:0701c10": "△六東南方十事。初定方所。",
    "X07n0234_012:0701c11": "此華藏世界海東南方。",
    "X07n0234_012:0701c12": "△二明土海。",
    "X07n0234_012:0701c13": "次有世界海名金莊嚴瑠璃光普照。",
    "X07n0234_012:0701c14": "△三辨世界。",
    "X07n0234_012:0701c15": "彼世界種中有國土名清淨香光明。",
    "X07n0234_012:0701c16": "△四彰佛名。",
    "X07n0234_012:0701c17": "佛號普喜深信王。",
    "X07n0234_012:0701c18": "△五主菩薩。",
    "X07n0234_012:0701c19": "於彼如來大眾海中有菩薩摩訶薩名慧燈普明。",
    "X07n0234_012:0701c20": "△六眷屬數。",
    "X07n0234_012:0701c21": "與世界海微塵數諸菩薩俱。",
    "X07n0234_012:0701c22": "△七至佛所。",
    "X07n0234_012:0701c23": "來諸佛所。",
    "X07n0234_012:0701c24": "△八興供雲。",
    "X07n0234_012:0702a01": "各現十種一切如意王摩尼帳雲(至)而不散滅。",
    "X07n0234_012:0702a02": "△九申禮獻供。",
    "X07n0234_012:0702a03": "現是雲已向佛作禮以為供養。",
    "X07n0234_012:0702a04": "△十化座安坐。",
    "X07n0234_012:0702a05": "即於東南方各化作寶蓮華藏(至)結加趺坐。",
    "X07n0234_012:0702a07": "大方廣佛華嚴經疏卷第十二"
}