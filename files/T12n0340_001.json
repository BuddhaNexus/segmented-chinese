{
    "T12n0340_001:0108a03": "文殊師利所說不思議佛境界經",
    "T12n0340_001:0108a04": "卷上",
    "T12n0340_001:0108a06": "唐天竺三藏菩提流志奉　詔譯",
    "T12n0340_001:0108a07": "如是我聞：一時佛在舍衛國祇樹給孤獨園，",
    "T12n0340_001:0108a08": "與大比丘眾一千人、菩薩十千人俱。復有欲",
    "T12n0340_001:0108a09": "界諸天子、色界諸天子及淨居天子，并其眷",
    "T12n0340_001:0108a10": "屬無量百千周匝圍繞，供養恭敬，聽佛說法。",
    "T12n0340_001:0108a11": "爾時，佛告文殊師利菩薩言：「童子！汝有辯才，",
    "T12n0340_001:0108a12": "善能開演。汝今應為菩薩大眾宣揚妙法。」時",
    "T12n0340_001:0108a13": "文殊師利菩薩白佛言：「世尊！佛今令我說何",
    "T12n0340_001:0108a14": "等法？」佛言：「童子！汝今應說諸佛境界。」文殊師",
    "T12n0340_001:0108a15": "利菩薩言：「世尊！佛境界者，非眼境界、非色境",
    "T12n0340_001:0108a16": "界、非耳境界、非聲境界、非鼻境界、非香境",
    "T12n0340_001:0108a17": "界、非舌境界、非味境界、非身境界、非觸境",
    "T12n0340_001:0108a18": "界、非意境界、非法境界，無如是等差別境界，",
    "T12n0340_001:0108a19": "是乃名為諸佛境界。世尊！善男子善女人有",
    "T12n0340_001:0108a20": "欲入於佛境界者，以無所入而為方便乃能",
    "T12n0340_001:0108a21": "悟入。」爾時，文殊師利菩薩白佛言：「世尊！如來",
    "T12n0340_001:0108a22": "於何等境界而得菩提？」佛言：「童子！我於空境",
    "T12n0340_001:0108a23": "界得菩提，諸見平等故；無相境界得菩提，諸",
    "T12n0340_001:0108a24": "相平等故；無願境界得菩提，三界平等故；無",
    "T12n0340_001:0108a25": "作境界得菩提，諸行平等故。童子！我於無生",
    "T12n0340_001:0108a26": "無起無為境界得菩提，一切有為平等故。」時",
    "T12n0340_001:0108a27": "文殊師利菩薩復白佛言：「世尊！無為者是何",
    "T12n0340_001:0108a28": "境界？」佛言：「童子！無為者非思量境界。」文殊師",
    "T12n0340_001:0108a29": "利菩薩言：「世尊！非思量境界者是佛境界。何",
    "T12n0340_001:0108b01": "以故？非思量境界中無有文字。無文字故，無",
    "T12n0340_001:0108b02": "所辯說。無所辯說故，絕諸言論。絕諸言論者，",
    "T12n0340_001:0108b03": "是佛境界也。」",
    "T12n0340_001:0108b04": "爾時，世尊問文殊師利菩薩言：「童子！諸佛境",
    "T12n0340_001:0108b05": "界當於何求？」文殊師利菩薩言：「世尊！諸佛境",
    "T12n0340_001:0108b06": "界當於一切眾生煩惱中求。所以者何？若正",
    "T12n0340_001:0108b07": "了知眾生煩惱，即是諸佛境界故。此正了知",
    "T12n0340_001:0108b08": "眾生煩惱，是佛境界，非是一切聲聞辟支佛",
    "T12n0340_001:0108b09": "所行之處。」",
    "T12n0340_001:0108b10": "爾時，世尊復語文殊師利菩薩言：「童子！若佛",
    "T12n0340_001:0108b11": "境界即於一切眾生煩惱中求者，諸佛境界",
    "T12n0340_001:0108b12": "有去來乎？」文殊師利菩薩言：「不也。世尊！諸佛",
    "T12n0340_001:0108b13": "境界無來無去。」佛言：「童子，若諸佛境界無來",
    "T12n0340_001:0108b14": "無去者，云何而言若正了知眾生煩惱，即是",
    "T12n0340_001:0108b15": "諸佛境界耶？」文殊師利菩薩言：「世尊！如諸佛",
    "T12n0340_001:0108b16": "境界無來無去，諸煩惱自性亦復如是無來",
    "T12n0340_001:0108b17": "無去。」佛言：「童子！何者是諸煩惱自性？」文殊師",
    "T12n0340_001:0108b18": "利菩薩言：「世尊！佛境界自性即是諸煩惱自",
    "T12n0340_001:0108b19": "性。世尊！若佛境界自性異諸煩惱自性者，",
    "T12n0340_001:0108b20": "如來則非平等正覺。以不異故，於一切法平",
    "T12n0340_001:0108b21": "等正覺，說名如來。」",
    "T12n0340_001:0108b22": "爾時，世尊復語文殊師利菩薩言：「童子！汝能",
    "T12n0340_001:0108b23": "了知如來所住平等法不？」文殊師利菩薩言：",
    "T12n0340_001:0108b24": "「世尊！我已了知。」佛言：「童子！何者是如來所住",
    "T12n0340_001:0108b25": "平等法？」文殊師利菩薩言：「世尊！一切凡夫，",
    "T12n0340_001:0108b26": "起貪瞋癡處，是如來所住平等法。」佛言：「童子！",
    "T12n0340_001:0108b27": "云何一切凡夫起貪瞋癡處，是如來所住平",
    "T12n0340_001:0108b28": "等法？」文殊師利菩薩言：「世尊！一切凡夫於空、",
    "T12n0340_001:0108b29": "無相、無願法中起貪瞋癡，是故一切凡夫起",
    "T12n0340_001:0108b30": "貪瞋癡處，即是如來所住平等法。」佛言：「童子！",
    "T12n0340_001:0108c01": "空豈是有法，而言於中有貪瞋癡？」文殊師利",
    "T12n0340_001:0108c02": "菩薩言：「世尊，空是有，是故貪瞋癡亦是有。」",
    "T12n0340_001:0108c03": "佛言：「童子！空云何有？貪瞋癡復云何有？」文殊",
    "T12n0340_001:0108c04": "師利菩薩言：「世尊！空以言說故有，貪瞋癡亦",
    "T12n0340_001:0108c05": "以言說故有。如佛說：『比丘！有無生無起無作",
    "T12n0340_001:0108c06": "無為，非諸行法。此無生無起無作無為，非諸",
    "T12n0340_001:0108c07": "行法，非不有。若不有者，則於生起作為諸行",
    "T12n0340_001:0108c08": "之法，應無出離。以有故言出離耳。』此亦如是，",
    "T12n0340_001:0108c09": "若無有空，則於貪瞋癡無有出離。以有空故，",
    "T12n0340_001:0108c10": "說離貪等諸煩惱耳。」佛言：「童子！如是如是，如",
    "T12n0340_001:0108c11": "汝所說。貪瞋癡等一切煩惱，莫不皆住於空",
    "T12n0340_001:0108c12": "之中。」文殊師利菩薩復白佛言：「世尊！若修行",
    "T12n0340_001:0108c13": "者離貪瞋等而求於空，當知是人未善修行，",
    "T12n0340_001:0108c14": "不得名為修行之者。何以故？貪瞋癡等一切",
    "T12n0340_001:0108c15": "煩惱即空故。」",
    "T12n0340_001:0108c16": "爾時，世尊復語文殊師利菩薩言：「童子！汝於",
    "T12n0340_001:0108c17": "貪瞋癡，為已出離，為未離乎？」文殊師利菩薩",
    "T12n0340_001:0108c18": "言：「世尊！貪瞋癡性即是平等，我常住於如是",
    "T12n0340_001:0108c19": "平等，是故我於貪瞋癡，非已出離亦非未離。",
    "T12n0340_001:0108c20": "世尊！若有沙門婆羅門，自見離貪瞋癡，見他",
    "T12n0340_001:0108c21": "有貪瞋癡，即是二見。何謂二見？謂斷見、常見。",
    "T12n0340_001:0108c22": "所以者何？若見自身離貪瞋癡，即是斷見；若",
    "T12n0340_001:0108c23": "見他身有貪瞋癡，即是常見。世尊！如是之人",
    "T12n0340_001:0108c24": "非為正住。夫正住者，不應於己見勝、謂他為",
    "T12n0340_001:0108c25": "劣故。」爾時，世尊復語文殊師利菩薩言：「童子！",
    "T12n0340_001:0108c26": "若如是者，住於何所名為正住？」文殊師利菩",
    "T12n0340_001:0108c27": "薩言：「世尊！夫正住者無有所住，住無所住，是",
    "T12n0340_001:0108c28": "乃名為正住之耳。」佛言：「童子！豈不以住於正",
    "T12n0340_001:0108c29": "道為正住耶？」文殊師利菩薩言：「世尊！若住正",
    "T12n0340_001:0109a01": "道，則住有為。若住有為，則不住於平等法性。",
    "T12n0340_001:0109a02": "何以故？有為法有生滅故。」",
    "T12n0340_001:0109a03": "爾時，世尊復語文殊師利菩薩言：「童子！無為",
    "T12n0340_001:0109a04": "是數法不？」文殊師利菩薩言：「世尊！無為者非",
    "T12n0340_001:0109a05": "是數法。世尊！若無為法墮於數者，則是有為，",
    "T12n0340_001:0109a06": "非無為也。」佛言：「童子！一切聖人得無為法，不",
    "T12n0340_001:0109a07": "有數耶？」文殊師利菩薩言：「世尊！非諸聖人證",
    "T12n0340_001:0109a08": "於數法，已得出離諸數法故。」",
    "T12n0340_001:0109a09": "爾時，世尊復語文殊師利菩薩言：「童子！汝為",
    "T12n0340_001:0109a10": "成就聖法，為成就非聖法？」文殊師利菩薩言：",
    "T12n0340_001:0109a11": "「世尊！我不成就聖法，亦不成就非聖法。世尊！",
    "T12n0340_001:0109a12": "如有化人，為成就聖法，為成就非聖法？」佛言：",
    "T12n0340_001:0109a13": "「童子！化人不可言成就聖法，亦不可言成就",
    "T12n0340_001:0109a14": "非聖法。」文殊師利菩薩言：「世尊！佛豈不說一",
    "T12n0340_001:0109a15": "切諸法皆如幻化？」佛言：「如是。」文殊師利菩薩",
    "T12n0340_001:0109a16": "言：「世尊！一切諸法如幻化相，我亦如是，云何",
    "T12n0340_001:0109a17": "可言成就聖法、成就非聖法。」",
    "T12n0340_001:0109a18": "爾時，世尊復語文殊師利菩薩言：「童子！若如",
    "T12n0340_001:0109a19": "是者，汝何所得？」文殊師利菩薩言：「世尊！我得",
    "T12n0340_001:0109a20": "如來平等無自性境界。」佛言：「童子！汝得佛境",
    "T12n0340_001:0109a21": "界耶？」文殊師利菩薩言：「若世尊於佛境界有",
    "T12n0340_001:0109a22": "所得者，我亦得於諸佛境界。」時長老須菩提，",
    "T12n0340_001:0109a23": "問文殊師利菩薩言：「大士！如來不得佛境界",
    "T12n0340_001:0109a24": "耶？」文殊師利菩薩言：「大德！汝為得聲聞境界",
    "T12n0340_001:0109a25": "不？」須菩提言：「大士！聖心解脫無有境界，是故",
    "T12n0340_001:0109a26": "我今無境界可得。」文殊師利菩薩言：「大德！佛",
    "T12n0340_001:0109a27": "亦如是，其心解脫無有境界，云何而謂有所",
    "T12n0340_001:0109a28": "得乎？」須菩提言：「大士！汝今說法，可不將護",
    "T12n0340_001:0109a29": "初學心耶？」文殊師利菩薩言：「大德！我今問汝，",
    "T12n0340_001:0109b01": "隨汝意答。如有良醫欲治人病，為將護病人",
    "T12n0340_001:0109b02": "心故，不與辛酸鹹苦應病之藥，能令其人病",
    "T12n0340_001:0109b03": "得除差至安樂不？」答言：「不也。」文殊師利菩薩",
    "T12n0340_001:0109b04": "言：「大德！此亦如是。若說法師為將護初學心",
    "T12n0340_001:0109b05": "故，隱甚深法而不為說，隨其意欲演麁淺義，",
    "T12n0340_001:0109b06": "能令學者出生死苦至涅槃樂，無有是處。」說",
    "T12n0340_001:0109b07": "是法時，眾中有五百比丘僧，諸漏永盡心得",
    "T12n0340_001:0109b08": "解脫。八百諸天子，遠塵離垢得法眼淨。復有",
    "T12n0340_001:0109b09": "七百諸天子，聞其辯才深生信樂，皆發阿耨",
    "T12n0340_001:0109b10": "多羅三藐三菩提心。爾時，須菩提復白文殊",
    "T12n0340_001:0109b11": "師利菩薩言：「大士！汝頗亦於聲聞乘而生信",
    "T12n0340_001:0109b12": "解，又以此乘法度眾生不？」文殊師利菩薩言：",
    "T12n0340_001:0109b13": "「大德！我於一切乘皆生信解。大德！我信解聲",
    "T12n0340_001:0109b14": "聞乘，亦信解辟支佛乘，亦信解三藐三佛陀",
    "T12n0340_001:0109b15": "乘。」須菩提言：「大士！汝為是聲聞、為是辟支",
    "T12n0340_001:0109b16": "佛、為是三藐三佛陀耶？」文殊師利菩薩言：「大",
    "T12n0340_001:0109b17": "德！我雖是聲聞，然不從他聞；雖是辟支佛，而",
    "T12n0340_001:0109b18": "不捨大悲及無所畏；雖已成正等覺，而於一",
    "T12n0340_001:0109b19": "切所應作事未甞休息。」須菩提又問言：「大士！",
    "T12n0340_001:0109b20": "汝云何是聲聞？」答曰：「我恒為一切眾生說未",
    "T12n0340_001:0109b21": "聞法，是故我為聲聞。」又問言：「汝云何是辟",
    "T12n0340_001:0109b22": "支佛？」答曰：「我能了知一切諸法皆從緣起，是",
    "T12n0340_001:0109b23": "故我為辟支佛。」又問言：「汝云何是三藐三佛",
    "T12n0340_001:0109b24": "陀？」答曰：「我常恒覺一切諸法體相平等，是",
    "T12n0340_001:0109b25": "故我為三藐三佛陀。」爾時，須菩提又問言：「大",
    "T12n0340_001:0109b26": "士！汝決定住於何地？為住聲聞地？為住辟支",
    "T12n0340_001:0109b27": "佛地？為住佛地耶？」文殊師利菩薩言：「大德！汝",
    "T12n0340_001:0109b28": "應知我決定住於一切諸地。」須菩提言：「大士！",
    "T12n0340_001:0109b29": "汝可亦決定住凡夫地耶？」答曰：「如是。何以故？",
    "T12n0340_001:0109c01": "一切諸法及以眾生，其性即是決定正位。我",
    "T12n0340_001:0109c02": "常住此正位，是故我言決定住於凡夫地也。」",
    "T12n0340_001:0109c03": "須菩提又問言：「若一切法及以眾生，即是決",
    "T12n0340_001:0109c04": "定正位者，云何建立諸地差別，而言此是凡",
    "T12n0340_001:0109c05": "夫地、此是聲聞地、此是辟支佛地、此是佛",
    "T12n0340_001:0109c06": "地耶？」文殊師利菩薩言：「大德！譬如世間以言",
    "T12n0340_001:0109c07": "說故，於虛空中建立十方，所謂此是東方、此",
    "T12n0340_001:0109c08": "是南方，乃至此是上方、此是下方。雖虛空無",
    "T12n0340_001:0109c09": "差別，而諸方有如是、如是種種差別。此亦",
    "T12n0340_001:0109c10": "如是，如來於一切決定正位中，以善方便立",
    "T12n0340_001:0109c11": "於諸地，所謂此是凡夫地、此是聲聞地、此是",
    "T12n0340_001:0109c12": "辟支佛地、此是菩薩地、此是佛地。雖正位無",
    "T12n0340_001:0109c13": "差別，而諸地有別耳。」",
    "T12n0340_001:0109c14": "爾時，須菩提復白文殊師利菩薩言：「大士！汝",
    "T12n0340_001:0109c15": "已入正位耶？」文殊師利菩薩言：「大德！我雖已",
    "T12n0340_001:0109c16": "入，亦復非入。」須菩提言：「大士！云何已入而非",
    "T12n0340_001:0109c17": "入乎？」文殊師利菩薩言：「大德！應知此是菩薩",
    "T12n0340_001:0109c18": "智慧善巧。我今為汝說一譬喻，諸有智人以",
    "T12n0340_001:0109c19": "譬喻得解。大德！如有射師其藝超絕，惟有一",
    "T12n0340_001:0109c20": "子特鍾心愛，其人復有極重怨讎，耳不欲聞",
    "T12n0340_001:0109c21": "眼不欲覩。或時其子出外遊行，在於遠處路",
    "T12n0340_001:0109c22": "側而立。父遙見之謂是其怨，執弓持箭控弦",
    "T12n0340_001:0109c23": "而射。箭既發已方知是子，其人巧捷疾走追",
    "T12n0340_001:0109c24": "箭，箭未至間還復收得。言射師者喻菩薩也，",
    "T12n0340_001:0109c25": "一子者喻眾生也，怨家者喻煩惱也。言箭",
    "T12n0340_001:0109c26": "者，此則喻於聖智慧也。大德當知，菩薩摩訶",
    "T12n0340_001:0109c27": "薩以般若波羅蜜觀一切法，無生正位大悲",
    "T12n0340_001:0109c28": "善巧故，故不於實際作證而住聲聞辟支佛",
    "T12n0340_001:0109c29": "地，誓將化度一切眾生至佛地矣。」爾時，須菩",
    "T12n0340_001:0110a01": "提又問文殊師利菩薩言：「大士！何等菩薩能",
    "T12n0340_001:0110a02": "行此行？」文殊師利菩薩言：「大德！若菩薩示",
    "T12n0340_001:0110a03": "行於世，而不為世法所染；現同世間，不於諸",
    "T12n0340_001:0110a04": "法起見；雖為斷一切眾生煩惱勤行精進，而",
    "T12n0340_001:0110a05": "入於法界不見盡相；雖不住有為亦不得無",
    "T12n0340_001:0110a06": "為；雖處生死如遊園觀；本願未滿故，不求速",
    "T12n0340_001:0110a07": "證無上涅槃；雖深知無我而恒化眾生；雖觀",
    "T12n0340_001:0110a08": "諸法自性猶如虛空，而勤修功德淨佛國土；",
    "T12n0340_001:0110a09": "雖入於法界見法平等，而為莊嚴佛身口意業",
    "T12n0340_001:0110a10": "故不捨精進。若諸菩薩具如是行，乃能行耳。」",
    "T12n0340_001:0110a11": "爾時，須菩提復白文殊師利菩薩言：「大士！汝",
    "T12n0340_001:0110a12": "今說此菩薩所行，非諸世間所能信受。」文殊",
    "T12n0340_001:0110a13": "師利菩薩言：「大德！我今為欲令諸眾生永出",
    "T12n0340_001:0110a14": "世間，說諸菩薩了達世法出離之行。」須菩提",
    "T12n0340_001:0110a15": "言：「大士！何者是世法？云何名出離？」文殊師利",
    "T12n0340_001:0110a16": "菩薩言：「大德！世間法者，所謂五蘊。其五者何？",
    "T12n0340_001:0110a17": "謂色蘊、受蘊、想蘊、行蘊、識蘊。如是諸蘊，色如",
    "T12n0340_001:0110a18": "聚沫、受如浮泡、想如陽焰、行如芭蕉、識如幻",
    "T12n0340_001:0110a19": "化，是故此中無有世間，亦無諸蘊及以如是",
    "T12n0340_001:0110a20": "言說名字。若得是解，心則不散。心若不散，則",
    "T12n0340_001:0110a21": "不染世法。若不染世法，即是出離世間法也。",
    "T12n0340_001:0110a22": "「復次，大德！五蘊諸法，其性本空。性空則無二，",
    "T12n0340_001:0110a23": "無二則無我我所，無我我所則無所取著，無",
    "T12n0340_001:0110a24": "所取著者即是出離世間法也。",
    "T12n0340_001:0110a25": "「復次，大德！五蘊法者，以因緣有。因緣有故則",
    "T12n0340_001:0110a26": "無有力，無力則無主，無主則無我我所，無我",
    "T12n0340_001:0110a27": "我所則無受取，無受取則無執競，無執競則",
    "T12n0340_001:0110a28": "無諍論，無諍論者是沙門法，沙門法者知一",
    "T12n0340_001:0110a29": "切法如空中響，若能了知一切諸法如空中",
    "T12n0340_001:0110b01": "響即是出離世間法也。",
    "T12n0340_001:0110b02": "「復次，大德！此五蘊法同於法界。法界者則是",
    "T12n0340_001:0110b03": "非界，非界中無眼界、無色界、無眼識界；無耳",
    "T12n0340_001:0110b04": "界、無聲界、無耳識界；無鼻界、無香界、無鼻識",
    "T12n0340_001:0110b05": "界；無舌界、無味界、無舌識界；無身界、無觸界、",
    "T12n0340_001:0110b06": "無身識界；無意界、無法界、無意識界。此中亦",
    "T12n0340_001:0110b07": "無地界、水界、火界、風界、虛空界、識界；亦無欲",
    "T12n0340_001:0110b08": "界、色界、無色界；亦無有為界、無為界。我人眾",
    "T12n0340_001:0110b09": "生壽者等，如是一切皆無所有，定不可得。若",
    "T12n0340_001:0110b10": "能入是平等深義，與無所入而共相應，即是",
    "T12n0340_001:0110b11": "出離世間法也。」說是法時，會中比丘二百人，",
    "T12n0340_001:0110b12": "永盡諸漏心得解脫。各各脫身所著上衣，以",
    "T12n0340_001:0110b13": "奉文殊師利菩薩，而作是言：「若有眾生得聞",
    "T12n0340_001:0110b14": "於此甚深妙法，應生信受。若不生信，欲求證",
    "T12n0340_001:0110b15": "悟，終不可得。」",
    "T12n0340_001:0110b16": "爾時，長老須菩提語諸比丘言：「汝何所得，以",
    "T12n0340_001:0110b17": "何為證？」諸比丘言：「大德！無得無證，是沙門法。",
    "T12n0340_001:0110b18": "所以者何？若有所得，心則動亂。若有所證，則",
    "T12n0340_001:0110b19": "自矜負。動亂矜負，墮於魔業。若有自言我得",
    "T12n0340_001:0110b20": "我證，當知則是增上慢人。」佛言：「諸比丘！汝",
    "T12n0340_001:0110b21": "等審知增上慢義不？」諸比丘答言：「世尊！如我",
    "T12n0340_001:0110b22": "意者，若有人言我能知苦，是不知苦相；而言",
    "T12n0340_001:0110b23": "我知我能斷集、證滅、修道，是不知集、滅、道相。",
    "T12n0340_001:0110b24": "乃至而言我能修道，應知此是增上慢人。所",
    "T12n0340_001:0110b25": "以者何？苦相者，即無生相。集、滅、道相，即無生",
    "T12n0340_001:0110b26": "相。無生相者，即是非相、平等相。是諸聖人，於",
    "T12n0340_001:0110b27": "一切法得解脫相，是中無有知苦、斷集、證滅、",
    "T12n0340_001:0110b28": "修道如是等相而可得者。若有眾生得聞如",
    "T12n0340_001:0110b29": "是一切諸法平等之義，而生驚怖，應知是為",
    "T12n0340_001:0110c01": "增上慢者。」",
    "T12n0340_001:0110c02": "爾時，世尊即告之言：「善哉善哉。諸比丘！如汝",
    "T12n0340_001:0110c03": "所說，如是如是。須菩提！汝等當知此諸比丘，",
    "T12n0340_001:0110c04": "已於過去迦葉佛所、從文殊師利童子，得聞",
    "T12n0340_001:0110c05": "如是甚深之法。以聞法故疾得神通，今復得",
    "T12n0340_001:0110c06": "聞，隨順不逆。須菩提！若復有人於我法中得",
    "T12n0340_001:0110c07": "聞斯義生信解者，皆於來世見彌勒佛。若未",
    "T12n0340_001:0110c08": "發大乘意，於三會中悉得解脫。若已發大乘",
    "T12n0340_001:0110c09": "意者，皆得住於堪忍之地。」",
    "T12n0340_001:0110c10": "爾時，善勝天子白文殊師利菩薩言：「大士！汝",
    "T12n0340_001:0110c11": "常於此閻浮提中為眾說法。今兜率天上有",
    "T12n0340_001:0110c12": "諸天子，曾於過去值無量佛，供養恭敬、種諸",
    "T12n0340_001:0110c13": "善根，然生在天中耽著境界，不能來此法會",
    "T12n0340_001:0110c14": "而有聽受。昔種善根，今將退失，若蒙誘誨，必",
    "T12n0340_001:0110c15": "更增長。惟願大士！暫往天宮，為彼諸天弘宣",
    "T12n0340_001:0110c16": "法要。」爾時，文殊師利菩薩以神通力，即於其",
    "T12n0340_001:0110c17": "處忽然化作兜率天宮，如其所有悉皆備足，",
    "T12n0340_001:0110c18": "令善勝天子及此會中一切人天，皆謂在於",
    "T12n0340_001:0110c19": "彼天之上。具見於彼種種嚴飾，園林池沼，果",
    "T12n0340_001:0110c20": "樹行列。殿堂樓閣，棟宇交臨，繡柱承梁，彫窓",
    "T12n0340_001:0110c21": "間戶，攢櫨疊栱，磊砢分布。積寶為臺，莊嚴綺",
    "T12n0340_001:0110c22": "錯，其臺極小，猶有七層，或八層九層，乃至高",
    "T12n0340_001:0110c23": "于二十層者。一一臺上，處處層級，皆有眾天",
    "T12n0340_001:0110c24": "女，盛年好色，手足柔軟，額廣眉長，面目清淨。",
    "T12n0340_001:0110c25": "如金羅網，常有光明，亦如蓮華，離諸塵垢。發",
    "T12n0340_001:0110c26": "言含笑，進止迴旋，動必合儀，麗而有則。譬如",
    "T12n0340_001:0110c27": "滿月，人所樂見。笙篌琴瑟，簫笛鐘鼓，或歌",
    "T12n0340_001:0110c28": "或嘯，音節相和，妙妓成行，分庭共舞，如是等",
    "T12n0340_001:0110c29": "事，宛然備矚。時善勝天子，見自宮殿及其眷",
    "T12n0340_001:0111a01": "屬歡娛事已，心生疑怪，白文殊師利菩薩言：",
    "T12n0340_001:0111a02": "「奇哉。大士！云何令我及以大眾，瞬息之間而",
    "T12n0340_001:0111a03": "來至此？」",
    "T12n0340_001:0111a04": "爾時，長老須菩提語善勝天子言：「天子！我初",
    "T12n0340_001:0111a05": "亦謂與諸大眾皆共至於兜率陀天，而今乃知",
    "T12n0340_001:0111a06": "本來不動，曾不共往彼天之上。如是所見，皆",
    "T12n0340_001:0111a07": "是文殊師利菩薩三昧神通之所現耳。」時善",
    "T12n0340_001:0111a08": "勝天子即白佛言：「世尊！文殊師利菩薩甚為",
    "T12n0340_001:0111a09": "希有，乃能以三昧神通不思議力，令此眾會",
    "T12n0340_001:0111a10": "不動本處而言至此兜率陀天。」佛言：「天子，汝",
    "T12n0340_001:0111a11": "但知文殊師利童子神通變化少分之力，我",
    "T12n0340_001:0111a12": "之所知無有量也。天子！以文殊師利神通之",
    "T12n0340_001:0111a13": "力，假使如恒河沙等諸佛國土，種種嚴好各",
    "T12n0340_001:0111a14": "各不同，能於一佛土中普令明見。又以如恒",
    "T12n0340_001:0111a15": "河沙等諸佛國土，集在一處，狀如繒束，舉擲",
    "T12n0340_001:0111a16": "上方不以為難。又以如恒河沙等諸佛國土，",
    "T12n0340_001:0111a17": "所有大海置一毛孔，而令其中眾生不覺不",
    "T12n0340_001:0111a18": "知、無所觸嬈。又以如恒河沙等諸佛國土，所",
    "T12n0340_001:0111a19": "有須彌山王，以彼眾山內於一山，復以此山",
    "T12n0340_001:0111a20": "內於芥子，而令住彼山上一切諸天，不覺不",
    "T12n0340_001:0111a21": "知亦無所嬈。又以如恒河沙等諸佛國土，其",
    "T12n0340_001:0111a22": "中所有五道眾生，置右掌中，復取是諸國土",
    "T12n0340_001:0111a23": "一切樂具，一一眾生盡以與之等無差別。又",
    "T12n0340_001:0111a24": "以如恒河沙等諸佛國土，劫盡燒時，所有大",
    "T12n0340_001:0111a25": "火集在一處，令其大小如一燈炷，所有火事",
    "T12n0340_001:0111a26": "如本無別。又如恒河沙等諸佛國土，所有日",
    "T12n0340_001:0111a27": "月，若於一毛孔舒光映之，普令其明隱蔽不",
    "T12n0340_001:0111a28": "現。天子！我於一劫若一劫餘，說文殊師利童",
    "T12n0340_001:0111a29": "子三昧神通變化之力，不可窮盡。」",
    "T12n0340_001:0111b01": "爾時，魔波旬自變其身作比丘形，在於會中",
    "T12n0340_001:0111b02": "却坐一面，白佛言：「世尊！我今聞說文殊師",
    "T12n0340_001:0111b03": "利童子神通之力，不能信受。唯願世尊！令",
    "T12n0340_001:0111b04": "於我前現其神力，使我得見。」爾時，世尊知是",
    "T12n0340_001:0111b05": "惡魔變為比丘，欲令眾生善根增長，故告文",
    "T12n0340_001:0111b06": "殊師利菩薩言：「汝應自現神通之力，令此會",
    "T12n0340_001:0111b07": "中無量眾生咸得善利。」",
    "T12n0340_001:0111b08": "文殊師利所說不思議佛境界經卷上"
}