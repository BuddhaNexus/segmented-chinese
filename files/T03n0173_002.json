{
    "T03n0173_002:0430b02": "佛說福力太子因緣經卷第二",
    "T03n0173_002:0430b04": "西天譯經三藏朝奉大夫試光祿卿",
    "T03n0173_002:0430b05": "傳法大師賜紫沙門臣施護等奉　詔譯",
    "T03n0173_002:0430b06": "「復次，福力太子，乃至後時，與彼四兄出遊",
    "T03n0173_002:0430b07": "園苑；而於中路，有無數千針口餓鬼，居山",
    "T03n0173_002:0430b08": "半腹，容貌羸瘦，其猶聚骨，遍身熾焰，鬼眾",
    "T03n0173_002:0430b09": "圍繞人所不見，唯福力太子先覩其狀。而彼",
    "T03n0173_002:0430b10": "餓鬼，合掌居前，白太子言：『汝大福德，有大",
    "T03n0173_002:0430b11": "名稱，是悲愍者。我等飢渴，苦惱所逼，願今",
    "T03n0173_002:0430b12": "餉我，少分飲食。我等宿世，造慳悋因，故此",
    "T03n0173_002:0430b13": "生中，墮餓鬼界，無數千歲，不得水飲，況復",
    "T03n0173_002:0430b14": "於食而可見邪？』時福力太子，仰瞻虛空，即",
    "T03n0173_002:0430b15": "起悲念：『快哉！我今若得天降少分飲食，當用",
    "T03n0173_002:0430b16": "餉此諸餓鬼眾。』是時忽然有多飲食，自天而",
    "T03n0173_002:0430b17": "降。福力太子，即以此食，餉諸餓鬼。彼餓鬼",
    "T03n0173_002:0430b18": "眾，宿業力故，悉不能見，咸作是言：『太子！我",
    "T03n0173_002:0430b19": "昔聞汝是悲愍者，何故今時不以飲食餉於",
    "T03n0173_002:0430b20": "我等？』太子告言：『我以天降飲食，前授汝等，",
    "T03n0173_002:0430b21": "云何于今不取食邪？』餓鬼白言：『太子！我等",
    "T03n0173_002:0430b22": "宿業力故，悉不能見。』時福力太子，復起是",
    "T03n0173_002:0430b23": "念：『愍哉！慳悋是不可愛。』乃作是言：『若諸福",
    "T03n0173_002:0430b24": "報有大力能，以我如是真實語故，令此餓",
    "T03n0173_002:0430b25": "鬼得見飲食，一切隨應皆能取食。』發是言",
    "T03n0173_002:0430b26": "已，彼諸餓鬼，悉能見食，即時各變，面相如",
    "T03n0173_002:0430b27": "人。福力太子，心生歡喜，遂以飲食，恣其所",
    "T03n0173_002:0430b28": "取。彼餓鬼眾，既得食已，頓止飢渴，身力完",
    "T03n0173_002:0430b29": "具，壯實充盛，無醜惡形，乃於福力太子，各起",
    "T03n0173_002:0430c01": "清淨歡喜之意；即時命終，皆得生於兜率天",
    "T03n0173_002:0430c02": "上，旋處空中，白太子言：『太子！我等得生兜",
    "T03n0173_002:0430c03": "率天上，皆由汝之威神建立。』「福力太子，聞",
    "T03n0173_002:0430c04": "此妙善語已，深大慶悅，即時前進詣園林中，",
    "T03n0173_002:0430c05": "與彼諸兄，共會議言：『世間人眾，何所修作，",
    "T03n0173_002:0430c06": "多獲義利？』彼色相具足者言：『今此世間色相",
    "T03n0173_002:0430c07": "行業，若人修作，多獲義利。何故知邪？謂",
    "T03n0173_002:0430c08": "若有人，他昔未見，見即歡喜；昔未信重，見",
    "T03n0173_002:0430c09": "已信重。如我往昔，師尊仙人，亦作是說，若",
    "T03n0173_002:0430c10": "有具足妙色相者，為人所喜，妙色可觀，瞻奉",
    "T03n0173_002:0430c11": "愛樂；猶如智人，樂最上法，設諸供養。』",
    "T03n0173_002:0430c12": "「復次，精進具足者言：『非修色相多獲義利！今",
    "T03n0173_002:0430c13": "此應知，精進行業，若人修作，多獲義利。何",
    "T03n0173_002:0430c14": "以故？雖修色相，而無精進，豈能現世及他",
    "T03n0173_002:0430c15": "世中，獲可意果？或謂色相多獲義利者，彼",
    "T03n0173_002:0430c16": "是愚人，癡見所覆。如我所說，精進行業，於",
    "T03n0173_002:0430c17": "現世中能成可意果者，謂猶農夫植種，商",
    "T03n0173_002:0430c18": "賈獲利，仕者受祿，學人通教，修習禪定，得",
    "T03n0173_002:0430c19": "輕安果，皆為現世精進所成諸可意果。又此",
    "T03n0173_002:0430c20": "精進，於他世中能成可意果者，謂生善趣",
    "T03n0173_002:0430c21": "及生天界，大富自在，現證解脫，皆為他世",
    "T03n0173_002:0430c22": "精進所成諸可意果。由此一切功德，皆以精",
    "T03n0173_002:0430c23": "進而為依止。又此精進，能治怯弱，若運精",
    "T03n0173_002:0430c24": "進，無有少法而難成者。』",
    "T03n0173_002:0430c25": "「復次，工巧具足者言：『汝諸仁者，雖復多種所",
    "T03n0173_002:0430c26": "說，而實不能稱可我心。何以故？所有精進，",
    "T03n0173_002:0430c27": "若無工巧，而終不能現有所成；若復精進同",
    "T03n0173_002:0430c28": "工巧作，乃能如實所作現成。是故應知，工",
    "T03n0173_002:0430c29": "巧行業，若人修作，多獲義利。又復具工巧",
    "T03n0173_002:0431a01": "者，若王、若臣，若沙門、婆羅門，諸長者等，乃",
    "T03n0173_002:0431a02": "至下族中人，及諸工巧之者，悉來供獻。』「復",
    "T03n0173_002:0431a03": "次，智慧具足者言：『汝等當知，人所修作，多",
    "T03n0173_002:0431a04": "獲義利者，且非色相，亦非精進，又非工巧。",
    "T03n0173_002:0431a05": "何以故？所觀色相，若無智慧，雖復相似而",
    "T03n0173_002:0431a06": "不淨妙。所起精進，若無智慧，雖得義利而",
    "T03n0173_002:0431a07": "無有成。所作工巧，若無智慧，雖復營修不",
    "T03n0173_002:0431a08": "能攝持。是故應知，智慧能成一切事業，若",
    "T03n0173_002:0431a09": "人修作，多獲義利。又此智慧，能得色相，能",
    "T03n0173_002:0431a10": "成工巧，能發精進，能獲人中一切妙樂。』",
    "T03n0173_002:0431a11": "「爾時福力太子，熙怡瞻視具智慧者，而謂之",
    "T03n0173_002:0431a12": "言：『如是，如是！汝言真實。所有色相、工巧、精進，",
    "T03n0173_002:0431a13": "若無智慧，不能多獲義利。故知智慧普能攝",
    "T03n0173_002:0431a14": "持諸如實果。仁者！然此智慧若無福力，諸有",
    "T03n0173_002:0431a15": "所作，亦不得成。是故實知，若人修福，多獲",
    "T03n0173_002:0431a16": "義利。何以故？福是純一果，福為光澤果，福",
    "T03n0173_002:0431a17": "為可意果，福是適悅果。如是福果，我不能",
    "T03n0173_002:0431a18": "盡說其功德，今為汝等，使開覺故，於福門",
    "T03n0173_002:0431a19": "中，說一少分，汝等善聽。由有福故，能獲色",
    "T03n0173_002:0431a20": "相，福具精進，福得吉祥亦獲大富，福具智",
    "T03n0173_002:0431a21": "慧，福能歌詠正法功德，福具聰利，福遊正",
    "T03n0173_002:0431a22": "道，福生上族，福得宿念，福具名稱，福圓戒",
    "T03n0173_002:0431a23": "行，福能布施，福力常得諸根不壞，福常快",
    "T03n0173_002:0431a24": "樂，有福常受智者所供，福完諸力，福常會遇",
    "T03n0173_002:0431a25": "善友知識，福力能作一切事業——謂若耕植田",
    "T03n0173_002:0431a26": "里，或復商賈求利少施其功大獲積集，富盛",
    "T03n0173_002:0431a27": "自在。有福即能於思念間，虛空自然雨其衣",
    "T03n0173_002:0431a28": "服飲食珍寶，一切具足，隨受快樂。福獲可",
    "T03n0173_002:0431a29": "意妙好舍宅；福於現世，及於他生，常得姝麗、",
    "T03n0173_002:0431b01": "妻女、眷屬及財穀等。福者所行之地，自然無",
    "T03n0173_002:0431b02": "其荊棘沙礫，住立平穩；福者亦獲廣大身相；",
    "T03n0173_002:0431b03": "若有患人，福者手所觸時，病隨輕差；又復",
    "T03n0173_002:0431b04": "福者隨觸於人，即能出彼飲食、衣服、珍寶、財",
    "T03n0173_002:0431b05": "穀，給用無盡；福者常得天龍夜叉羅剎鬼等",
    "T03n0173_002:0431b06": "隨處衛護，其猶雨時護苗稼神守護亦然。福",
    "T03n0173_002:0431b07": "者常得多人尊重愛樂；福有善譽，福為人讚。",
    "T03n0173_002:0431b08": "福常能具諸善法分；福者語言人所信順；福",
    "T03n0173_002:0431b09": "者常得光澤可愛；福者常出微妙梵音；福者",
    "T03n0173_002:0431b10": "身胑自然柔軟；福者常發妙善語言；福者",
    "T03n0173_002:0431b11": "常值良友智人不壞眷屬；福者無病；福者為",
    "T03n0173_002:0431b12": "人所愛；福獲財利；福者勇猛。又大福者，得",
    "T03n0173_002:0431b13": "為人王，無不具足，離諸疾病；福者常得富",
    "T03n0173_002:0431b14": "盛不壞；福者獲得轉輪伏藏，七寶具足；福者",
    "T03n0173_002:0431b15": "能於虛空中行；福者威光與日月等；福者得",
    "T03n0173_002:0431b16": "成月天；福者得成日天；福者得成梵王；福",
    "T03n0173_002:0431b17": "者得成帝釋；福者能於天宮樓閣中行，如彼",
    "T03n0173_002:0431b18": "天子；福者有大力勢，如阿修羅王；福者常",
    "T03n0173_002:0431b19": "生善趣；福者捨離惡趣；福者常獲最極難得",
    "T03n0173_002:0431b20": "悅意妙華；福者所作成就；福者能為世間作",
    "T03n0173_002:0431b21": "諸照明；福者常得天、人、阿修羅等正信供養。』",
    "T03n0173_002:0431b22": "「太子說是諸福事時，四兄異見，修作不同，",
    "T03n0173_002:0431b23": "於是太子，又復言曰：『我今欲與諸兄潛適他",
    "T03n0173_002:0431b24": "國，隨所住處，證驗其事。為當色相人多修",
    "T03n0173_002:0431b25": "邪？或復精進、工巧、智慧福力人多修邪？』是",
    "T03n0173_002:0431b26": "時四兄，聞其言已，悉隨所行，不復告白父",
    "T03n0173_002:0431b27": "王，即適他國。「入一國已，易其裝飾，各求",
    "T03n0173_002:0431b28": "棲止。時色相具足者，以妙色故，人所瞻覩，",
    "T03n0173_002:0431b29": "皆生悅意，隨獲富盛，受用資養。精進具足",
    "T03n0173_002:0431c01": "者，以勇力故，能有所取；而忽見一迅流大",
    "T03n0173_002:0431c02": "河，深廣可怖，中有極大旃檀香樹，彼精進",
    "T03n0173_002:0431c03": "者，取得其樹，貨易獲利，而成富盛，受用資",
    "T03n0173_002:0431c04": "養。工巧具足者，以工巧力，隨作諸事，由獲",
    "T03n0173_002:0431c05": "富盛，受用資養。智慧具足者，以巧智故，能",
    "T03n0173_002:0431c06": "解勝怨，復能親附有財力者，悅可其意令",
    "T03n0173_002:0431c07": "生歡喜，隨獲衣飾及財寶等，如所快樂，受",
    "T03n0173_002:0431c08": "用資養。",
    "T03n0173_002:0431c09": "「爾時福力太子，隨自勝福大威德力，周行施",
    "T03n0173_002:0431c10": "作利益福事。一日忽過貧人之舍，乃入其中，",
    "T03n0173_002:0431c11": "以彼太子福威力故，是舍忽有廣大吉祥勝",
    "T03n0173_002:0431c12": "相出現，金寶財穀，周匝充盈。時彼貧人，見",
    "T03n0173_002:0431c13": "已驚怪歡喜，思念：『此如是事，昔所未有，由",
    "T03n0173_002:0431c14": "何所起？從何所來？豈非此人來我舍中，是其",
    "T03n0173_002:0431c15": "威力之所致邪？』又念：『我昔極受貧苦，今獲",
    "T03n0173_002:0431c16": "勝利，一切豐盈，必由是人來此所致，使我",
    "T03n0173_002:0431c17": "舍中吉祥相現。此人大福，有大名稱，宜應",
    "T03n0173_002:0431c18": "於彼尊重供養。』由是尊奉，相續無間。太子",
    "T03n0173_002:0431c19": "於其貧人舍中，致諸富盛，令快樂已，乃至",
    "T03n0173_002:0431c20": "後時，遍流聲譽：『某甲舍中，昔甚貧匱，有一",
    "T03n0173_002:0431c21": "異人，來入其舍，彼威力故，是舍忽然吉祥",
    "T03n0173_002:0431c22": "相現。』諸人聞已，於福力太子咸生信重，俱",
    "T03n0173_002:0431c23": "共讚言：『奇哉！勝福，有大力能。』又以太子福",
    "T03n0173_002:0431c24": "威力故，於彼方處，華樹果樹，開敷結實，時",
    "T03n0173_002:0431c25": "令不愆，遍灑甘雨，種子生成，而得滋茂。時",
    "T03n0173_002:0431c26": "諸人眾，於福力太子，深生愛樂，俱來瞻仰。",
    "T03n0173_002:0431c27": "「是時太子，為諸來者普攝其心，故作是念：",
    "T03n0173_002:0431c28": "『快哉！今時我此舍中，可能獲得一切珍寶，種",
    "T03n0173_002:0431c29": "種樂具，及諸妙巧悅意等物，給所來者使令",
    "T03n0173_002:0432a01": "具足。』發是心時，應念即現諸珍寶等，皆悉",
    "T03n0173_002:0432a02": "豐盈。時諸人眾，驚異歎言：『奇哉！大福，為甘",
    "T03n0173_002:0432a03": "美果。』乃於太子咸生尊重。是時太子，即為",
    "T03n0173_002:0432a04": "諸人，如其所應，以四攝法，平等攝持，悉令",
    "T03n0173_002:0432a05": "和合，所謂同一布施、愛語、利行、同事。由是",
    "T03n0173_002:0432a06": "名稱普聞一切國邑聚落。「乃至後時，太子漸",
    "T03n0173_002:0432a07": "次到一國中，見其國王治罰一人善醫業者，",
    "T03n0173_002:0432a08": "勅彼獄官，破其身胑，斷截手足。流血既多，",
    "T03n0173_002:0432a09": "楚毒苦惱，是時被治罰人見太子已，發大",
    "T03n0173_002:0432a10": "苦聲，啼泣告言：『仁者！救我。仁者！救我。』太子",
    "T03n0173_002:0432a11": "即時惻愴斯事，乃自思惟：『我今作何方便救",
    "T03n0173_002:0432a12": "此人苦？』由是念間，忽生智解，如我所有施",
    "T03n0173_002:0432a13": "作福力世間現見。作是念已，悲心內激，即破",
    "T03n0173_002:0432a14": "自身，多出其血，授彼令飲，苦惱得除。太子",
    "T03n0173_002:0432a15": "又見手足已斷甚大苦惱，即取利刀斷己手",
    "T03n0173_002:0432a16": "足，置於彼人手足斷處。是時太子觀察虛空，",
    "T03n0173_002:0432a17": "普於一切有情隨起慈心，即發廣大真實願",
    "T03n0173_002:0432a18": "言：『我於此生，曾無少分不善之業，若我所說",
    "T03n0173_002:0432a19": "為真實者，願令此人手足斷處，即於今時支",
    "T03n0173_002:0432a20": "節相合，平復如故。』發是言已，彼人即時支",
    "T03n0173_002:0432a21": "節相合，身體完具，平復如故。太子見已，意",
    "T03n0173_002:0432a22": "願圓滿，即作是念：『我以勤勇，所作得成，出",
    "T03n0173_002:0432a23": "自身血，救此人苦。斷自手足，續其支節。又",
    "T03n0173_002:0432a24": "以真實大誓願力，使彼身命全復如故。願我",
    "T03n0173_002:0432a25": "以此最上善根，成就阿耨多羅三藐三菩提",
    "T03n0173_002:0432a26": "果，當以法味授於彼人，畢竟令住安樂涅槃。』",
    "T03n0173_002:0432a27": "發是願時，一切大地六種震動，帝釋天宮",
    "T03n0173_002:0432a28": "亦復震警。",
    "T03n0173_002:0432a29": "「爾時帝釋天主，即自思惟：『此何事相？』而復",
    "T03n0173_002:0432b01": "觀察，乃見福力太子作彼最上極難行事，歡",
    "T03n0173_002:0432b02": "喜歎異。又念：『今此大威德者，作是難事，何",
    "T03n0173_002:0432b03": "所求邪？我今宜往證驗其故。』即變婆羅門",
    "T03n0173_002:0432b04": "相自天而降，住太子前告言：『太子！我向見汝",
    "T03n0173_002:0432b05": "斷自手足，何所為邪？』太子答言：『仁者！他有",
    "T03n0173_002:0432b06": "苦惱，即我苦惱；若他快樂，即我快樂。故我",
    "T03n0173_002:0432b07": "向者見一被治罰人，甚大苦惱，我時乃以真",
    "T03n0173_002:0432b08": "實力故，棄捨自身手足支分，填續其人所斷",
    "T03n0173_002:0432b09": "割處，願力真誠，彼獲如故。』",
    "T03n0173_002:0432b10": "「是時帝釋天主，愈生歎異，即復本形，告太",
    "T03n0173_002:0432b11": "子言：『汝今豈非以不實心，或異所求，或退",
    "T03n0173_002:0432b12": "轉故，捨自身邪？』太子白言：『天主！我所棄捨",
    "T03n0173_002:0432b13": "自身手足，無不實心，亦無異求，又非退轉。』",
    "T03n0173_002:0432b14": "帝釋復言：『汝若然者，云何使我證知是事。』",
    "T03n0173_002:0432b15": "太子白言：『天主！汝豈不聞，如我所作，皆真",
    "T03n0173_002:0432b16": "實力。』太子即於一切有情，隨起慈心，觀察",
    "T03n0173_002:0432b17": "四方以實願力，說伽陀曰：",
    "T03n0173_002:0432b18": "「『若我所言是真實，　　貪愛自身為纏縛；",
    "T03n0173_002:0432b19": "　　真實不退轉今時，　　願我此身即如故。』",
    "T03n0173_002:0432b20": "「說是伽陀已，太子身胑即獲如故。由是空中",
    "T03n0173_002:0432b21": "遍雨天華，奏天微妙可愛音樂，和風徐起，現",
    "T03n0173_002:0432b22": "諸瑞相。",
    "T03n0173_002:0432b23": "佛說福力太子因緣經卷第二"
}