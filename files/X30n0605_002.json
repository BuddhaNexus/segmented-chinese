{
    "X30n0605_002:0666b10": "科註妙法蓮華經卷第二",
    "X30n0605_002:0666b12": "宋　柯山金谿棲雲沙門　守倫　註",
    "X30n0605_002:0666b13": "明　玉谿菩提菴沙門　法濟　參訂",
    "X30n0605_002:0666b14": "　　吳興瓶城居士　閔夢得　較刻",
    "X30n0605_002:0666b15": "△二正宗分二初約迹門開權顯實二約本門開",
    "X30n0605_002:0666b16": "近顯遠初文又二初正宗分二流通分初文又八",
    "X30n0605_002:0666b17": "初方便品二譬喻品三信解品四藥草喻品五授",
    "X30n0605_002:0666b18": "記品六化城喻品七五百弟子品八人記品初文",
    "X30n0605_002:0666b19": "又二初釋品題。",
    "X30n0605_002:0666b20": "玅法蓮華經方便品第二",
    "X30n0605_002:0666b21": "釋此品題有廣有略先略次廣略則三種方便廣",
    "X30n0605_002:0666b22": "則十雙權實且三種方便者謂法用能通祕妙三",
    "X30n0605_002:0666b23": "也言法用者方者法也便者用也法有方圓用有",
    "X30n0605_002:0666b24": "差會三權是矩是方一實是規是圓此義可釋他",
    "X30n0605_002:0666c01": "經非今品意又方便者門也門名能通通於所通",
    "X30n0605_002:0666c02": "方便權略皆是弄引為真實作門真實得顯功由",
    "X30n0605_002:0666c03": "方便此從能顯得名是故以門而釋方便如經云",
    "X30n0605_002:0666c04": "開方便門示真實相此義可釋他經非今品意又",
    "X30n0605_002:0666c05": "方者祕也便者妙也妙達於方即是真祕點衣內",
    "X30n0605_002:0666c06": "無價之珠與王頂上惟有一珠無二無別指客作",
    "X30n0605_002:0666c07": "人即長者子亦無二無別如斯之言是祕是妙如",
    "X30n0605_002:0666c08": "經云唯我知是相十方佛亦然止止不須說我法",
    "X30n0605_002:0666c09": "妙難思故以祕釋方以妙釋便正是今品之意故",
    "X30n0605_002:0666c10": "言方便品也言十雙權實者一事理二理教三教",
    "X30n0605_002:0666c11": "行四縛脫五因果六體用七漸頓八開合九通別",
    "X30n0605_002:0666c12": "十悉檀於此十中復約生起次第權實本迹等八",
    "X30n0605_002:0666c13": "意詳而釋之然亦不出自行因果化他能所之義。",
    "X30n0605_002:0666c14": "△二釋經文二初略開三顯一二廣開三顯一初",
    "X30n0605_002:0666c15": "文又二初略開三顯一二動執生疑初文又二初",
    "X30n0605_002:0666c16": "長行二偈頌初文又二初寄言歎二智二絕言歎",
    "X30n0605_002:0666c17": "二智初文又二初歎諸佛權實二歎釋迦權實初",
    "X30n0605_002:0666c18": "文又三初雙歎二初經家敘。",
    "X30n0605_002:0666c19": "爾時世尊從三昧安詳而起告舍利弗。",
    "X30n0605_002:0666c20": "爾時者即指文殊答問竟時也問佛常在定何故",
    "X30n0605_002:0666c21": "言起答此有所示往古諸佛說此經時必先入無",
    "X30n0605_002:0666c22": "量義定今佛亦爾入定緣理安心實相出定令他",
    "X30n0605_002:0666c23": "亦安心實相內安實相方起化他故言安詳而起",
    "X30n0605_002:0666c24": "也告舍利弗者其小乘中智慧第一將欲因其破",
    "X30n0605_002:0667a01": "小智顯大智故先告之以動羣輩耳。△二正歎二",
    "X30n0605_002:0667a02": "智二初歎實智。",
    "X30n0605_002:0667a03": "諸佛智慧甚深無量。",
    "X30n0605_002:0667a04": "實智即諸佛智慧非三教化他權實故言諸佛顯",
    "X30n0605_002:0667a05": "自行之實故言智慧此智慧體即一心三智甚深",
    "X30n0605_002:0667a06": "無量即稱歎之辭明佛實智竪徹如理之底故言",
    "X30n0605_002:0667a07": "甚深橫窮法界之邊故言無量無量甚深竪高橫",
    "X30n0605_002:0667a08": "廣譬如根深則條茂源遠則流長實智既然權智",
    "X30n0605_002:0667a09": "例爾。△二歎權智。",
    "X30n0605_002:0667a10": "其智慧門難解難入一切聲聞辟支佛所不能知。",
    "X30n0605_002:0667a11": "其智慧門即是歎權智也蓋是自行道前方便有",
    "X30n0605_002:0667a12": "進趣之力故名為門從門入到道中道中稱實道",
    "X30n0605_002:0667a13": "前謂權難解難入歎權之辭不謀而了無方大用",
    "X30n0605_002:0667a14": "七種方便不能測度十住始解十地為入舉初與",
    "X30n0605_002:0667a15": "後中間難示難悟可知矣別舉聲聞緣覺所不能",
    "X30n0605_002:0667a16": "知以其執重故別破之法身本意元以自行權實",
    "X30n0605_002:0667a17": "擬之無機逃走故言不知華嚴頓照聾啞瞽聵故",
    "X30n0605_002:0667a18": "言不知方等彈斥保住草庵故言不知般若轉教",
    "X30n0605_002:0667a19": "無心悕取一[(歹*又)/食]之意故言不知今大機啟發放光",
    "X30n0605_002:0667a20": "動地彼此今古諸佛道同猶懷疑惑故言不知利",
    "X30n0605_002:0667a21": "根菩薩節節能知鈍同二乘是亦不知。△二雙釋",
    "X30n0605_002:0667a22": "二初釋實智。",
    "X30n0605_002:0667a23": "所以者何佛曾親近百千萬億無數諸佛盡行諸佛",
    "X30n0605_002:0667a24": "無量道法。",
    "X30n0605_002:0667b01": "所以者何者是徵起雙冠二智之辭佛曾親近至",
    "X30n0605_002:0667b02": "盡行道法是釋諸佛實智所以外值佛多稟承至",
    "X30n0605_002:0667b03": "要故實智甚深良由內行純厚盡行道法故實智",
    "X30n0605_002:0667b04": "無量無量則釋橫廣甚深則釋竪高。△二釋權智。",
    "X30n0605_002:0667b05": "勇猛精進名稱普聞。",
    "X30n0605_002:0667b06": "勇猛精進名稱普聞是釋諸佛權智其智慧門難",
    "X30n0605_002:0667b07": "解難入良由勇猛精進能入難入之門既入門已",
    "X30n0605_002:0667b08": "澤被無彊物欽勝德故名稱普聞亦可分句而釋",
    "X30n0605_002:0667b09": "勇猛精進能入法門即釋權智之深名稱普聞即",
    "X30n0605_002:0667b10": "釋權智之廣雖權文無深廣之語若例實智此義",
    "X30n0605_002:0667b11": "可成。△三雙結初結實智。",
    "X30n0605_002:0667b12": "成就甚深未曾有法。",
    "X30n0605_002:0667b13": "稱理究竟故言成就到彼岸底故言甚深此結成",
    "X30n0605_002:0667b14": "實智。△二結權智。",
    "X30n0605_002:0667b15": "隨宜所說意趣難解。",
    "X30n0605_002:0667b16": "稱機適會故言隨宜非七方便人所知故言難解",
    "X30n0605_002:0667b17": "此結成權智。△二明釋迦權實三初雙歎二初歎",
    "X30n0605_002:0667b18": "實智。",
    "X30n0605_002:0667b19": "舍利弗吾從成佛已來。",
    "X30n0605_002:0667b20": "吾從成佛已來歎實智若實智不圓則佛道不成",
    "X30n0605_002:0667b21": "既云成佛一成一切成即是歎實智。△二歎權智。",
    "X30n0605_002:0667b22": "種種因緣種種譬喻廣演言教無數方便引導眾生",
    "X30n0605_002:0667b23": "令離諸著。",
    "X30n0605_002:0667b24": "種種因緣下是歎權智四十餘年以三種化他權",
    "X30n0605_002:0667c01": "實逗會眾生故言種種因緣譬喻者小乘以芭蕉",
    "X30n0605_002:0667c02": "水沫為譬大乘以乾城鏡幻為譬依諸經論則小",
    "X30n0605_002:0667c03": "乘譬於乳大乘譬醍醐也廣演者能於一法出無",
    "X30n0605_002:0667c04": "量義無數方便即七種方便也引導眾生令離諸",
    "X30n0605_002:0667c05": "著說散十善離三途著說靜十善離欲界著說三",
    "X30n0605_002:0667c06": "藏法離見思著說菩薩法離涅槃著說佛法離順",
    "X30n0605_002:0667c07": "道法愛著。△二雙釋。",
    "X30n0605_002:0667c08": "所以者何如來方便知見波羅蜜皆已具足。",
    "X30n0605_002:0667c09": "此雙釋二智如來即是釋實智從真如實相中來",
    "X30n0605_002:0667c10": "而得成佛道故名如來方便即是釋權智由於方",
    "X30n0605_002:0667c11": "便善巧故能種種因緣說也知見波羅蜜者即是",
    "X30n0605_002:0667c12": "雙舉權實知見也一切種智名實知佛眼名實見",
    "X30n0605_002:0667c13": "道種智名權知法眼名權見悉到事理邊底故悉",
    "X30n0605_002:0667c14": "名波羅蜜言皆已具足者權實悉究竟也。△三雙",
    "X30n0605_002:0667c15": "結二初結實智。",
    "X30n0605_002:0667c16": "舍利弗如來知見廣大深遠。",
    "X30n0605_002:0667c17": "此雙結二智如來知見前文已明今言廣大明橫",
    "X30n0605_002:0667c18": "深遠明竪如此實智非橫非竪寄言往歎論其橫",
    "X30n0605_002:0667c19": "竪照無限極如函大蓋大也。△二結權智。",
    "X30n0605_002:0667c20": "無量無礙力無所畏禪定解脫三昧深入無際成就",
    "X30n0605_002:0667c21": "一切未曾有法。",
    "X30n0605_002:0667c22": "無量無礙下即結權智也自行之權道前方便約",
    "X30n0605_002:0667c23": "諸法門故知是結權智明矣當知實智無若干也",
    "X30n0605_002:0667c24": "無量即佛地四等也無礙即佛地四辯也能於一",
    "X30n0605_002:0668a01": "辭一義旋出無量樂說不窮比於別通菩薩如爪",
    "X30n0605_002:0668a02": "上土可方于地力即十力畏即四無所畏禪即禪",
    "X30n0605_002:0668a03": "之實相定即首楞嚴之定三昧即王三昧深入無",
    "X30n0605_002:0668a04": "際者結成竪深成就一切未曾有法者結成橫廣。",
    "X30n0605_002:0668a05": "△二絕言歎二智二初舉絕歎之由二初舉絕歎",
    "X30n0605_002:0668a06": "之由。",
    "X30n0605_002:0668a07": "舍利弗如來能種種分別巧說諸法言辭柔輭悅可",
    "X30n0605_002:0668a08": "眾心。",
    "X30n0605_002:0668a09": "再舉權實作絕言之由鄭重者表殷勤也如來能",
    "X30n0605_002:0668a10": "善分別巧說諸法者即舉權也言詞柔輭悅可眾",
    "X30n0605_002:0668a11": "心者舉實也如上文見他土說頓云其聲清淨出",
    "X30n0605_002:0668a12": "柔輭音下文身子領解云聞佛柔輭音深遠甚微",
    "X30n0605_002:0668a13": "妙據前後兩文則知舉實智也問前歎中則前實",
    "X30n0605_002:0668a14": "後權今何意前權後實耶答明前欲寄言故從實",
    "X30n0605_002:0668a15": "舒權今欲絕言須卷權歸實。△二指絕言之境。",
    "X30n0605_002:0668a16": "舍利弗取要言之無量無邊未曾有法佛悉成就。",
    "X30n0605_002:0668a17": "取要言之是指實境要者則莫過于實無量無邊",
    "X30n0605_002:0668a18": "未曾有法是指權境又舉要是剏指之端無量無",
    "X30n0605_002:0668a19": "邊是指權未曾有法是指實言此二法佛悉成就",
    "X30n0605_002:0668a20": "修道得故此那可說若單明一事不應言悉若雙",
    "X30n0605_002:0668a21": "指權實其義明矣。△二正絕言歎二初正絕言歎。",
    "X30n0605_002:0668a22": "止舍利弗不須復說。",
    "X30n0605_002:0668a23": "印師云欲因止生其疑請之心觀師云實法難知",
    "X30n0605_002:0668a24": "故先抑止驚其常情今明此法深寂言語道斷體",
    "X30n0605_002:0668b01": "不可說故止而歎之設慈悲為說聞不能解傷其",
    "X30n0605_002:0668b02": "善根是故止也。△二釋止歎意二初明佛是最上",
    "X30n0605_002:0668b03": "人修得最上法故不可說二初明最上人權實橫",
    "X30n0605_002:0668b04": "滿不可說。",
    "X30n0605_002:0668b05": "所以者何佛所成就第一希有難解之法。",
    "X30n0605_002:0668b06": "此釋止歎之意先明權實橫滿不可說然成就對",
    "X30n0605_002:0668b07": "不成就難解對不難解即是橫明成就修道得故",
    "X30n0605_002:0668b08": "故不可說。△二明最上人權實竪深不可說。",
    "X30n0605_002:0668b09": "唯佛與佛乃能究盡。",
    "X30n0605_002:0668b10": "唯佛與佛乃能究盡初中分獲未盡其源如十四",
    "X30n0605_002:0668b11": "日之月光用未普獨佛與佛究竟邊底如十五日",
    "X30n0605_002:0668b12": "之月體無不圓光無不徧如此豎深修道得故故",
    "X30n0605_002:0668b13": "不可說。△二明甚深境界二初略標權實章。",
    "X30n0605_002:0668b14": "諸法實相。",
    "X30n0605_002:0668b15": "諸法權也實相實也此一句即是總標權實。△二",
    "X30n0605_002:0668b16": "廣釋權實相。",
    "X30n0605_002:0668b17": "所謂諸法如是相如是性如是體如是力如是作如",
    "X30n0605_002:0668b18": "是因如是緣如是果如是報如是本末究竟等。",
    "X30n0605_002:0668b19": "所謂諸法如是相等此十句今作四番釋之一約",
    "X30n0605_002:0668b20": "十界二約佛界三約離合四約位經云諸法故用",
    "X30n0605_002:0668b21": "十界釋之又云佛所成就第一希有之法故用佛",
    "X30n0605_002:0668b22": "果釋之又云止止不須說我法妙難思故用離合",
    "X30n0605_002:0668b23": "釋之又云唯佛與佛乃能究盡故用約位釋之初",
    "X30n0605_002:0668b24": "約十界者謂六道四聖之十法也法雖無量數不",
    "X30n0605_002:0668c01": "出十一一界中雖復多派不出十如如地獄界當",
    "X30n0605_002:0668c02": "地自具相性本末亦具畜生界相性本末乃至佛",
    "X30n0605_002:0668c03": "界相性本末無有缺減故毗曇毗婆沙第七云地",
    "X30n0605_002:0668c04": "獄道成就他化天法即是其例餘九法界亦如是",
    "X30n0605_002:0668c05": "當知一一界皆有九界十如若照自位九界十如",
    "X30n0605_002:0668c06": "皆名為權照其自位佛界十如名之為實一中具",
    "X30n0605_002:0668c07": "無量無量中具一所以名不可思議若照六道三",
    "X30n0605_002:0668c08": "聖五如為權若照佛界四如為實當分歷歷此則",
    "X30n0605_002:0668c09": "可說可示何俟止止絕言歎哉所以一中無量凡",
    "X30n0605_002:0668c10": "夫雖具理絕情迷二乘雖具捨離求脫菩薩雖具",
    "X30n0605_002:0668c11": "照則不周名不了了如來洞覽橫豎具足唯獨自",
    "X30n0605_002:0668c12": "明了餘人所不見不可宣示止止絕言其在此耳",
    "X30n0605_002:0668c13": "二約佛界釋者佛界非相非不相而名如是相指",
    "X30n0605_002:0668c14": "萬善緣因故下文云眾寶莊校即其義也佛果非",
    "X30n0605_002:0668c15": "性非不性而名如是性此指智慧了因故下文云",
    "X30n0605_002:0668c16": "有大白牛佛界非體非不體而名如是體此指實",
    "X30n0605_002:0668c17": "相正因故下文云其車高廣佛界非力非不力而",
    "X30n0605_002:0668c18": "名如是力此指菩提道心慈善根力等故下文云",
    "X30n0605_002:0668c19": "又於其上張設幰葢佛界非作非不作而名如是",
    "X30n0605_002:0668c20": "作此指任運無功用道故下文云其疾如風佛界",
    "X30n0605_002:0668c21": "非因非不因而名如是因此指四十一位故下文",
    "X30n0605_002:0668c22": "云乘是寶乘遊於四方佛界非緣非不緣而名如",
    "X30n0605_002:0668c23": "是緣此指一切助菩提道故下文云又多僕從而",
    "X30n0605_002:0668c24": "侍衛之佛界非果非不果而名如是果此指妙覺",
    "X30n0605_002:0669a01": "朗然圓因所剋故下文云直至道場佛界非報非",
    "X30n0605_002:0669a02": "不報而名如是報此指大般涅槃故下文云得無",
    "X30n0605_002:0669a03": "量無漏清淨之果報佛界非本非末而言本末當",
    "X30n0605_002:0669a04": "知本即佛相末即佛報此自行權也佛界非等非",
    "X30n0605_002:0669a05": "不等而言究竟等此指實相故標章云實相也是",
    "X30n0605_002:0669a06": "自行之實即實而權故言本末即權而實故言為",
    "X30n0605_002:0669a07": "等此是如來自行權實最為無上然無上相乃至",
    "X30n0605_002:0669a08": "無上果報橫廣竪深而無有上故標章云諸法實",
    "X30n0605_002:0669a09": "相也例亦應言諸法實性實體實力乃至應言實",
    "X30n0605_002:0669a10": "究竟等但略舉一一以蔽諸如來徧照橫竪悉周",
    "X30n0605_002:0669a11": "如觀掌果只為凡夫如雙盲二乘如眇目菩薩夜",
    "X30n0605_002:0669a12": "視朦朧不曉不可得說所以止止絕言意在此爾",
    "X30n0605_002:0669a13": "三約離合者若佛心中所觀十界十如皆無上相",
    "X30n0605_002:0669a14": "乃至無上果報唯是一佛法界如海總萬流若千",
    "X30n0605_002:0669a15": "車共一轍此即自行權實若隨他意則有九法界",
    "X30n0605_002:0669a16": "十如相性等即是化他權實化他雖復有實皆束",
    "X30n0605_002:0669a17": "為權自行雖復有權皆束為實此即自行化他權",
    "X30n0605_002:0669a18": "實隨他則開隨自則合橫豎周徧開合自在雖開",
    "X30n0605_002:0669a19": "無量無量而一雖合為一一而無量雖無量一而",
    "X30n0605_002:0669a20": "非一非無量雖非一非無量而一而無量唯佛與",
    "X30n0605_002:0669a21": "佛乃能究盡凡夫則誹謗不信二乘則迷悶不受",
    "X30n0605_002:0669a22": "菩薩則塵杭未明為此義故止止絕言四約位者",
    "X30n0605_002:0669a23": "一切眾生皆有實相本自有之乃是如來藏之相",
    "X30n0605_002:0669a24": "貌也如是性即是性德智慧第一義空如是體即",
    "X30n0605_002:0669b01": "是中道法性之理也是為三德通十法界位位皆",
    "X30n0605_002:0669b02": "有若研此三德入於十信則名如是力如是作若",
    "X30n0605_002:0669b03": "入四十一地名如是因如是緣若至佛地名如是",
    "X30n0605_002:0669b04": "果如是報初三名本後三名末初後同是三德故",
    "X30n0605_002:0669b05": "言究竟等初位三德通惡通善通賢通聖通小通",
    "X30n0605_002:0669b06": "大通始通極雖在惡而不沈在善而不升在賢而",
    "X30n0605_002:0669b07": "不下在聖而不高雖在小不窄在大不寬在始非",
    "X30n0605_002:0669b08": "新在極非故故是不可思議不可得說止止絕言",
    "X30n0605_002:0669b09": "耳復次三德究竟等者十界相性權實開合差別",
    "X30n0605_002:0669b10": "若干以平等大慧如實觀之究竟皆等若迷此境",
    "X30n0605_002:0669b11": "即有六界相性名為世諦若解此境即有二乘相",
    "X30n0605_002:0669b12": "性名為真諦達此非迷非解即有菩薩佛果性相",
    "X30n0605_002:0669b13": "中道第一義諦若以此慧等於俗諦俗諦非迷等",
    "X30n0605_002:0669b14": "於真諦真諦非解非解非迷雙非迷解但名平等",
    "X30n0605_002:0669b15": "若雙照者權即是實實即是權雖二而不二亦名",
    "X30n0605_002:0669b16": "究竟等又權實不二之境若七種方便不能以不",
    "X30n0605_002:0669b17": "二之境唯有諸佛以不二智等不二境故言究竟",
    "X30n0605_002:0669b18": "等。",
    "X30n0605_002:0669b19": "爾時世尊欲重宣此義而說偈言。",
    "X30n0605_002:0669b20": "△二偈頌二初頌長行二初頌寄言歎二初合歎",
    "X30n0605_002:0669b21": "二佛二智二初頌諸佛二智。",
    "X30n0605_002:0669b22": "世雄不可量諸天及世人一切眾生類無能知佛者。",
    "X30n0605_002:0669b23": "此兩行合歎二佛二智今初一句世雄者頌上諸",
    "X30n0605_002:0669b24": "佛智慧不可量者頌上甚深無量此頌諸佛實智",
    "X30n0605_002:0669c01": "也次三句頌上諸佛權智此有三異一上舉人又",
    "X30n0605_002:0669c02": "標法故云諸佛智慧今頌但頌人葢將人以美法",
    "X30n0605_002:0669c03": "故云世雄二者上文開歎今合歎以法別故須開",
    "X30n0605_002:0669c04": "以人總故須合三者上云一切二乘不知今言一",
    "X30n0605_002:0669c05": "切眾生類不知是則成乎三異。△二頌釋迦二智。",
    "X30n0605_002:0669c06": "佛力無所畏解脫諸三昧及佛諸餘法無能測量者。",
    "X30n0605_002:0669c07": "佛力下後一行頌歎釋迦二智佛者頌吾從成佛",
    "X30n0605_002:0669c08": "也此正頌實智力無畏等頌諸功德是頌權智餘",
    "X30n0605_002:0669c09": "法者即指化他之權是實智之餘助正頌上種種",
    "X30n0605_002:0669c10": "因緣也。△二合頌二佛釋歎結歎。",
    "X30n0605_002:0669c11": "本從無數佛具足行諸道甚深微玅法難見難可了",
    "X30n0605_002:0669c12": "於無量億劫行此諸道已道場得成果我已悉知見。",
    "X30n0605_002:0669c13": "此兩行合頌釋歎結歎本從無數佛具足行諸道",
    "X30n0605_002:0669c14": "此頌上諸佛釋歎佛曾親近百千諸佛盡行道法",
    "X30n0605_002:0669c15": "之文甚深微妙法頌上結歎實智成就甚深未曾",
    "X30n0605_002:0669c16": "有法難見難可了頌上結歎權智意趣難解也於",
    "X30n0605_002:0669c17": "無量億劫行此諸道已頌上釋釋迦知見波羅蜜",
    "X30n0605_002:0669c18": "皆已得具足之文其上二句舉因具足次下一句",
    "X30n0605_002:0669c19": "舉果具足我已悉知見一句頌上結釋迦二智如",
    "X30n0605_002:0669c20": "來知見廣大之文。△二頌絕言歎五初頌不思議",
    "X30n0605_002:0669c21": "境。",
    "X30n0605_002:0669c22": "如是大果報種種性相義。",
    "X30n0605_002:0669c23": "如是大果報即頌不思議境但舉初後中間略可",
    "X30n0605_002:0669c24": "知義字兼頌究竟等。△二追頌指絕言境。",
    "X30n0605_002:0670a01": "我及十方佛乃能知是事。",
    "X30n0605_002:0670a02": "我及十方佛乃能知是事追頌取要言之佛悉成",
    "X30n0605_002:0670a03": "就也。△三追正頌絕言歎。",
    "X30n0605_002:0670a04": "是法不可示言辭相寂滅。",
    "X30n0605_002:0670a05": "是法不可示言詞相寂滅追頌止止不須說也實",
    "X30n0605_002:0670a06": "相非方所故不可示非言語道故言辭相寂滅。△",
    "X30n0605_002:0670a07": "四揀不知之人八初總揀不入。",
    "X30n0605_002:0670a08": "諸餘眾生類無有能得解。",
    "X30n0605_002:0670a09": "初總揀不入者即七方便也。△二揀能入。",
    "X30n0605_002:0670a10": "除諸菩薩眾信力堅固者。",
    "X30n0605_002:0670a11": "除諸菩薩眾信力堅固者此揀能入也即圓教十",
    "X30n0605_002:0670a12": "信故言信力堅固者長行明究竟佛知頌中明初",
    "X30n0605_002:0670a13": "信知互舉耳。△三揀二乘不知。",
    "X30n0605_002:0670a14": "諸佛弟子眾曾供養諸佛一切漏已盡住是最後身",
    "X30n0605_002:0670a15": "如是諸人等其力所不堪。",
    "X30n0605_002:0670a16": "諸佛弟子眾乃至其力所不堪揀二乘不知也。△",
    "X30n0605_002:0670a17": "四舉身子不知。",
    "X30n0605_002:0670a18": "假使滿世間皆如舍利弗盡思共度量不能測佛智。",
    "X30n0605_002:0670a19": "此四行半初假使下一行舉身子不知盡思共度",
    "X30n0605_002:0670a20": "量者即極力竭智之謂。△五舉諸大弟子不知。",
    "X30n0605_002:0670a21": "正使滿十方皆如舍利弗及餘諸弟子亦滿十方剎",
    "X30n0605_002:0670a22": "盡思共度量亦復不能知。",
    "X30n0605_002:0670a23": "△六舉支佛不知。",
    "X30n0605_002:0670a24": "辟支佛利智無漏最後身亦滿十方界其數如竹林",
    "X30n0605_002:0670b01": "斯等共一心於億無量劫欲思佛實智莫能知少分。",
    "X30n0605_002:0670b02": "△七舉發心菩薩不知。",
    "X30n0605_002:0670b03": "新發意菩薩供養無數佛了達諸義趣又能善說法",
    "X30n0605_002:0670b04": "如稻麻竹葦充滿十方剎一心以妙智於恒河沙劫",
    "X30n0605_002:0670b05": "咸皆共思量不能知佛智。",
    "X30n0605_002:0670b06": "此三行半有二意前兩行半舉發心菩薩不入發",
    "X30n0605_002:0670b07": "心語通或可指六度菩薩三僧祇未斷惑者名為",
    "X30n0605_002:0670b08": "發心或可指人天中攝得六度發心之語別擬通",
    "X30n0605_002:0670b09": "別等發心也。△八舉不退菩薩不知。",
    "X30n0605_002:0670b10": "不退諸菩薩其數如恒沙一心共思求亦復不能知。",
    "X30n0605_002:0670b11": "次一行揀不退菩薩亦不知通教不退斷界內惑",
    "X30n0605_002:0670b12": "是故不知別理別教地前亦有證位不退行不退",
    "X30n0605_002:0670b13": "等亦所不知。△五頌唯佛能知實相境。",
    "X30n0605_002:0670b14": "又告舍利弗無漏不思議甚深微玅法我今已具得",
    "X30n0605_002:0670b15": "唯我知是相十方佛亦然。",
    "X30n0605_002:0670b16": "此一行半頌上難解之法唯佛能知實相之境無",
    "X30n0605_002:0670b17": "漏不思議頌上結要舉權實所止之境甚深微妙",
    "X30n0605_002:0670b18": "法一句頌上第一希有難解之法我今已具得等",
    "X30n0605_002:0670b19": "三句頌上唯佛與佛乃能究盡此明諸佛道同同",
    "X30n0605_002:0670b20": "皆究竟故云唯我知是相十方佛亦然釋不思議",
    "X30n0605_002:0670b21": "者如如意珠無毫釐之有而能雨眾寶譬實相不",
    "X30n0605_002:0670b22": "生能生般若。△二略開顯動執生疑二初明諸佛",
    "X30n0605_002:0670b23": "顯實三初明諸佛道同。",
    "X30n0605_002:0670b24": "舍利弗當知諸佛語無異。",
    "X30n0605_002:0670c01": "此一行半明諸佛顯實諸佛語無異者此論諸佛",
    "X30n0605_002:0670c02": "化道是同。△二勸令生信。",
    "X30n0605_002:0670c03": "於佛所說法當生大信力。",
    "X30n0605_002:0670c04": "△三正顯真實。",
    "X30n0605_002:0670c05": "世尊法久後要當說真實。",
    "X30n0605_002:0670c06": "是正顯實故云世尊法久後要當說真實此即顯",
    "X30n0605_002:0670c07": "真之謂所以動昔之執生今之疑故下文云將非",
    "X30n0605_002:0670c08": "魔作佛正由聞此語也佛既如實語勸信何事翻",
    "X30n0605_002:0670c09": "疑為防因疑起謗故須勸信耳。△二明釋迦開三",
    "X30n0605_002:0670c10": "三初正明開三。",
    "X30n0605_002:0670c11": "告諸聲聞眾及求緣覺乘我令脫苦縛逮得涅槃者。",
    "X30n0605_002:0670c12": "此兩行明釋迦開三文為三初一行是正明開三",
    "X30n0605_002:0670c13": "將明二乘昔證俱非故言逮得涅槃又解我令脫",
    "X30n0605_002:0670c14": "苦縛逮得涅槃者即擬六度菩薩乘何以知之若",
    "X30n0605_002:0670c15": "修六度行即免四趣縛未能入滅度當知三祇百",
    "X30n0605_002:0670c16": "劫乃得涅槃逮之言遠乃及耳又六度行前是度",
    "X30n0605_002:0670c17": "他故言我令脫苦縛後取無漏故言逮得涅槃此",
    "X30n0605_002:0670c18": "義推之知是六度乘也又下句云佛以方便力示",
    "X30n0605_002:0670c19": "以三乘教若不指此將何為三不應重數二乘為",
    "X30n0605_002:0670c20": "三乘也。△二正斥三乘。",
    "X30n0605_002:0670c21": "佛以方便力示以三乘教。",
    "X30n0605_002:0670c22": "皆是虗偽。△三出立三意。",
    "X30n0605_002:0670c23": "眾生處處著引之令得出。",
    "X30n0605_002:0670c24": "意是權引離諸苦故非為真實但是方便門耳。△",
    "X30n0605_002:0671a01": "二騰疑致請二初敘疑二初經家敘二初敘千二",
    "X30n0605_002:0671a02": "百疑。",
    "X30n0605_002:0671a03": "爾時大眾中有諸聲聞漏盡阿羅漢阿若憍陳如等",
    "X30n0605_002:0671a04": "千二百人。",
    "X30n0605_002:0671a05": "△二敘四眾疑。",
    "X30n0605_002:0671a06": "及發聲聞辟支佛心比丘比丘尼優婆塞優婆夷。",
    "X30n0605_002:0671a07": "此經家敘也騰疑致請由聞三偽一真故執動疑",
    "X30n0605_002:0671a08": "生然上斥三乘皆是方便今敘疑但在二乘者以",
    "X30n0605_002:0671a09": "其執重疑深是以偏舉若至下陳疑中即云求佛",
    "X30n0605_002:0671a10": "諸菩薩大數有八萬亦皆有疑故知三乘僉疑亦",
    "X30n0605_002:0671a11": "偏舉二乘耳。△二正疑二初疑佛二智二初總疑",
    "X30n0605_002:0671a12": "二智。",
    "X30n0605_002:0671a13": "各作是念今者世尊何故慇懃稱歎方便。",
    "X30n0605_002:0671a14": "何故殷勤稱歎方便即是總疑權實二智。△二別",
    "X30n0605_002:0671a15": "疑二智二初疑實智。",
    "X30n0605_002:0671a16": "而作是言佛所得法甚深難解。",
    "X30n0605_002:0671a17": "佛所得法甚深難解是疑實智。△二疑權智。",
    "X30n0605_002:0671a18": "有所言說意趣難知一切聲聞辟支佛所不能及。",
    "X30n0605_002:0671a19": "有所言說意趣難知下是疑權智由聞諸佛語無",
    "X30n0605_002:0671a20": "異要當說真實從此生疑何者佛昔說三乘智慧",
    "X30n0605_002:0671a21": "同證不差但餘習有盡不盡耳今忽稱歎如來二",
    "X30n0605_002:0671a22": "智非我所及是故疑佛二智也。△二疑己所得。",
    "X30n0605_002:0671a23": "佛說一解脫義我等亦得此法到於涅槃而今不知",
    "X30n0605_002:0671a24": "是義所趣。",
    "X30n0605_002:0671b01": "諸聲聞人竊自疑念三乘聖道是真出要我修此",
    "X30n0605_002:0671b02": "理亦到涅槃今忽言皆是方便未知何者真實故",
    "X30n0605_002:0671b03": "言不知是義所趣此從上斥三為偽而生是疑。△",
    "X30n0605_002:0671b04": "二請決三初初請二初請二初長行二初陳疑。",
    "X30n0605_002:0671b05": "爾時舍利弗知四眾心疑自亦未了而白佛言世尊",
    "X30n0605_002:0671b06": "何因何緣慇懃稱歎諸佛第一方便甚深微妙難解",
    "X30n0605_002:0671b07": "之法我自昔來未曾從佛聞如是說今者四眾咸皆",
    "X30n0605_002:0671b08": "有疑。",
    "X30n0605_002:0671b09": "二陳請。",
    "X30n0605_002:0671b10": "惟願世尊敷演斯事世尊何故慇懃稱歎甚深微妙",
    "X30n0605_002:0671b11": "難解之法。",
    "X30n0605_002:0671b12": "此正請中有三請二止之文就前為三止瑤龍二",
    "X30n0605_002:0671b13": "師云初止為理深難解故初請為自他求決次止",
    "X30n0605_002:0671b14": "為驚疑不信次請為久植必解後止為必謗墮惡",
    "X30n0605_002:0671b15": "後請為利根得益天台云佛預知三周得益前後",
    "X30n0605_002:0671b16": "不俱是故三抑俟其三請。",
    "X30n0605_002:0671b17": "爾時舍利弗欲重宣此義而說偈言。",
    "X30n0605_002:0671b18": "△二偈頌六初頌疑實智。",
    "X30n0605_002:0671b19": "慧日大聖尊久乃說是法。",
    "X30n0605_002:0671b20": "此偈有十一行文為六初二句頌疑實智。△二頌",
    "X30n0605_002:0671b21": "疑權智。",
    "X30n0605_002:0671b22": "自說得如是力無畏三昧禪定解脫等不可思議法",
    "X30n0605_002:0671b23": "道場所得法無能發問者我意難可測亦無能問者",
    "X30n0605_002:0671b24": "無問而自說稱歎所行道智慧甚微妙諸佛之所得。",
    "X30n0605_002:0671c01": "自說得如是下頌疑權智。△三明三乘四眾疑。",
    "X30n0605_002:0671c02": "無漏諸羅漢及求涅槃者今皆墮疑網佛何故說是",
    "X30n0605_002:0671c03": "其求緣覺者比丘比丘尼諸天龍鬼神及乾闥婆等",
    "X30n0605_002:0671c04": "相視懷猶豫瞻仰兩足尊是事為云何願佛為解說。",
    "X30n0605_002:0671c05": "無漏下有三行明三乘四眾有疑初句明聲聞次",
    "X30n0605_002:0671c06": "句稱及求涅槃者即是明六度菩薩何以得知上",
    "X30n0605_002:0671c07": "云逮得涅槃者此中稱及及者此菩薩自求涅槃",
    "X30n0605_002:0671c08": "又能及他故異二乘知是菩薩也後二行明緣覺",
    "X30n0605_002:0671c09": "相視懷猶預者不能果於臧否進退也兩足尊者",
    "X30n0605_002:0671c10": "謂福慧二種莊嚴悉皆滿足為世間尊也。△四明",
    "X30n0605_002:0671c11": "身子疑。",
    "X30n0605_002:0671c12": "於諸聲聞眾佛說我第一我今自於智疑惑不能了",
    "X30n0605_002:0671c13": "為是究竟法為是所行道。",
    "X30n0605_002:0671c14": "△五明佛子疑。",
    "X30n0605_002:0671c15": "佛口所生子合掌瞻仰待願出微玅音時為如實說。",
    "X30n0605_002:0671c16": "△六總明同疑請。",
    "X30n0605_002:0671c17": "諸天龍神等其數如恒沙求佛諸菩薩大數有八萬",
    "X30n0605_002:0671c18": "又諸萬億國轉輪聖王至合掌以敬心欲聞具足道。",
    "X30n0605_002:0671c19": "其數如恒沙即是言恒河沙之多恒河亦云殑伽",
    "X30n0605_002:0671c20": "河此翻天堂來此河從無熱惱池東畔象口流出",
    "X30n0605_002:0671c21": "入于大海其沙細如麵以手掬之則沙隨水走因",
    "X30n0605_002:0671c22": "而喻之。△二第二止。",
    "X30n0605_002:0671c23": "爾時佛告舍利弗止止不須復說若說是事一切世",
    "X30n0605_002:0671c24": "間諸天及人皆當驚疑。",
    "X30n0605_002:0672a01": "△二第二請二初請。",
    "X30n0605_002:0672a02": "舍利弗重白佛言世尊惟願說之惟願說之所以者",
    "X30n0605_002:0672a03": "何是會無數百千萬億阿僧祇眾生曾見諸佛諸根",
    "X30n0605_002:0672a04": "猛利智慧明了聞佛所說則能敬信爾時舍利弗欲",
    "X30n0605_002:0672a05": "重宣此義而說偈言。",
    "X30n0605_002:0672a06": "法王無上尊唯說願勿慮是會無量眾有能敬信者。",
    "X30n0605_002:0672a07": "身子再請。△二第三止。",
    "X30n0605_002:0672a08": "佛復止舍利弗若說是事一切世間天人阿脩羅皆",
    "X30n0605_002:0672a09": "當驚疑增上慢比丘將墜於大坑爾時世尊重說偈",
    "X30n0605_002:0672a10": "言。",
    "X30n0605_002:0672a11": "止止不須說我法妙難思諸增上慢者聞必不敬信。",
    "X30n0605_002:0672a12": "三第三請。",
    "X30n0605_002:0672a13": "爾時舍利弗重白佛言世尊惟願說之惟願說之今",
    "X30n0605_002:0672a14": "此會中如我等比百千萬億世世已曾從佛受化如",
    "X30n0605_002:0672a15": "此人等必能敬信長夜安隱多所饒益爾時舍利弗",
    "X30n0605_002:0672a16": "欲重宣此義而說偈言。",
    "X30n0605_002:0672a17": "無上兩足尊願說第一法我為佛長子惟垂分別說",
    "X30n0605_002:0672a18": "是會無量眾能敬信此法佛已曾世世教化如是等",
    "X30n0605_002:0672a19": "皆一心合掌欲聽受佛語我等千二百及餘求佛者",
    "X30n0605_002:0672a20": "願為此眾等惟垂分別說是等聞此法則生大歡喜。",
    "X30n0605_002:0672a21": "願說第一法者融師云由前斥三乘是偽又聞諸",
    "X30n0605_002:0672a22": "佛法久後要當說真實在二乘邊未知法華是實",
    "X30n0605_002:0672a23": "但據斥三非真三外必更有法故云願說第一法",
    "X30n0605_002:0672a24": "且法既深玄理須抑止在身子懇求誠切請至于",
    "X30n0605_002:0672b01": "三然上聖崇法之規而猶若是況下凡而可忽耶。",
    "X30n0605_002:0672b02": "△二廣開三顯一三初法說二譬說三因緣說初",
    "X30n0605_002:0672b03": "文又五初正明法說二身子領解三如來述成四",
    "X30n0605_002:0672b04": "授記五眾喜初文又二初長行二偈頌初文又三",
    "X30n0605_002:0672b05": "初許說三初順許。",
    "X30n0605_002:0672b06": "爾時世尊告舍利弗汝已慇懃三請豈得不說。",
    "X30n0605_002:0672b07": "△二誡許。",
    "X30n0605_002:0672b08": "汝今諦聽善思念之吾當為汝分別解說。",
    "X30n0605_002:0672b09": "諦聽是聞慧善思是思慧念之是修慧大經明四",
    "X30n0605_002:0672b10": "善法為涅槃因一善知識謂如來餘則可解。△三",
    "X30n0605_002:0672b11": "揀許。",
    "X30n0605_002:0672b12": "說此語時會中有比丘比丘尼優婆塞優婆夷五千",
    "X30n0605_002:0672b13": "人等即從座起禮佛而退所以者何此輩罪根深重",
    "X30n0605_002:0672b14": "及增上慢未得謂得未證謂證有如此失是以不住",
    "X30n0605_002:0672b15": "世尊默然而不制止爾時佛告舍利弗我今此眾無",
    "X30n0605_002:0672b16": "復枝葉純有貞實舍利弗如是增上慢人退亦佳矣",
    "X30n0605_002:0672b17": "汝今善聽當為汝說。",
    "X30n0605_002:0672b18": "五千在座所以如來三止今將許說密以威神遣",
    "X30n0605_002:0672b19": "去故名揀眾罪根深重者五濁障多名罪重執小",
    "X30n0605_002:0672b20": "翳大名根深未得謂得名上慢以其未得三果未",
    "X30n0605_002:0672b21": "證無學有如此失謂障執慢三種之失也而不制",
    "X30n0605_002:0672b22": "止者上聞開三顯一言略義隱猶未生謗足作繫",
    "X30n0605_002:0672b23": "珠因緣去則有益若聞廣開三顯一乖情起謗住",
    "X30n0605_002:0672b24": "則有損是故不制止也此眾無復枝葉者枝葉細",
    "X30n0605_002:0672c01": "末不任器用此等執方便之方便於大非器如大",
    "X30n0605_002:0672c02": "品云攀拊枝葉棄於根本是人為不黠即是此義",
    "X30n0605_002:0672c03": "退亦佳矣既以小自翳復妨他大光今退無謗法",
    "X30n0605_002:0672c04": "之愆復無障他之過故云佳矣上枝葉未去故如",
    "X30n0605_002:0672c05": "來三止今則貞實願聞故身子四請師弟鑒機非",
    "X30n0605_002:0672c06": "徒靳固問佛大慈悲何不神力使其住而不聞如",
    "X30n0605_002:0672c07": "華嚴聾啞何不增狀毒皷如喜根勝意答各有所",
    "X30n0605_002:0672c08": "以須知華嚴末席始開於漸未破小執故在座而",
    "X30n0605_002:0672c09": "隔今諸佛法久後要當說真實正欲滅化破菴宜",
    "X30n0605_002:0672c10": "須揀遣若去住俱謗宜如喜根強說今去則有益",
    "X30n0605_002:0672c11": "那忽令住住則有損那忽不遣喜根以慈故強說",
    "X30n0605_002:0672c12": "如來以悲故發遣問五千在座尚不蒙益去有何",
    "X30n0605_002:0672c13": "益答此非當機是結緣人耳已如上說昔大通佛",
    "X30n0605_002:0672c14": "時亦有無量眾生心生疑惑世世與師俱生今皆",
    "X30n0605_002:0672c15": "得度此人亦爾說大經時萬五千億人於是經中",
    "X30n0605_002:0672c16": "不生信心是人於未來亦當生信例此益在不久",
    "X30n0605_002:0672c17": "光明云時閻浮提中有二種人一者深信大乘方",
    "X30n0605_002:0672c18": "等二者毀呰不生信樂亦斯例也汝今善聽即是",
    "X30n0605_002:0672c19": "結許。△二受旨。",
    "X30n0605_002:0672c20": "舍利弗言唯然世尊願樂欲聞。",
    "X30n0605_002:0672c21": "言受旨者即遵承稟命之謂唯然如禮記曲禮篇",
    "X30n0605_002:0672c22": "云父召無諾先生召無諾唯而起鄭玄註云應辭",
    "X30n0605_002:0672c23": "耳唯恭於諾也。△三正說二初總明諸佛章二釋",
    "X30n0605_002:0672c24": "迦章初文又二初總明諸佛章二列三世佛章初",
    "X30n0605_002:0673a01": "文又四王初歎法希有。",
    "X30n0605_002:0673a02": "佛告舍利弗如是妙法諸佛如來時乃說之如優曇",
    "X30n0605_002:0673a03": "鉢華時一現耳。",
    "X30n0605_002:0673a04": "此則法譬雙歎時乃說之者以諸佛同出五濁必",
    "X30n0605_002:0673a05": "前開三後顯一實如今世尊四十餘年始顯真實",
    "X30n0605_002:0673a06": "久久稀疎故言時乃說之久不說者為人不堪故",
    "X30n0605_002:0673a07": "時未至故五千未遣故今人已堪其時已至五千",
    "X30n0605_002:0673a08": "已去故知決定說大乘故言時乃說之優曇華者",
    "X30n0605_002:0673a09": "此言靈瑞三千年一現現則金輪王出此表三乘",
    "X30n0605_002:0673a10": "調熟已後方說玅法授法王記。△二說無虗妄。",
    "X30n0605_002:0673a11": "舍利弗汝等當信佛之所說言不虗妄。",
    "X30n0605_002:0673a12": "汝等當信者勸信無虗妄也此理至深理與昔異",
    "X30n0605_002:0673a13": "此言至妙言與昔反此行至普行與昔乖此人至",
    "X30n0605_002:0673a14": "勝勝於昔劣還指客作四種之麤而今皆妙恐物",
    "X30n0605_002:0673a15": "生謗故勸信也。△三開方便三初開。",
    "X30n0605_002:0673a16": "舍利弗諸佛隨宜說法意趣難解。",
    "X30n0605_002:0673a17": "初明諸佛隨三種機宜說方便故云隨宜而佛意",
    "X30n0605_002:0673a18": "在實物莫能解故言意趣難解。△二釋。",
    "X30n0605_002:0673a19": "所以者何我以無數方便種種因緣譬喻言辭演說",
    "X30n0605_002:0673a20": "諸法。",
    "X30n0605_002:0673a21": "所以者何即釋出其意舉今佛之權能釋諸佛之",
    "X30n0605_002:0673a22": "方便因巧慧同故故借此釋彼我以無數方便者",
    "X30n0605_002:0673a23": "諸佛開權亦如我也。△三結　四示真實五初標",
    "X30n0605_002:0673a24": "勝人法。",
    "X30n0605_002:0673b01": "是法非思量分別之所能解唯有諸佛乃能知之。",
    "X30n0605_002:0673b02": "是法非思量者此有兩義或作結開權或正作顯",
    "X30n0605_002:0673b03": "實若結開權者佛意難知唯佛與佛乃能解了其",
    "X30n0605_002:0673b04": "稟教者謂三諸佛知唯一耳若作顯實即屬後文",
    "X30n0605_002:0673b05": "標人法者舉無分別法唯是佛所知佛以無分別",
    "X30n0605_002:0673b06": "智解知無分別法即是顯實也。△二標出世意。",
    "X30n0605_002:0673b07": "所以者何諸佛世尊唯以一大事因緣故出現於世。",
    "X30n0605_002:0673b08": "唯以一大事者唯者獨也應知一大有二意初總",
    "X30n0605_002:0673b09": "釋次分字釋初總釋者諸佛覺如實之相乘此實",
    "X30n0605_002:0673b10": "道出應於世秪令眾生得此實相唯為此事出現",
    "X30n0605_002:0673b11": "於世曾無他事除諸法實相外餘皆名魔事次分",
    "X30n0605_002:0673b12": "字釋者一則一實相非五非三非七非九故言一",
    "X30n0605_002:0673b13": "也其性廣博博於五三七九故名為大是諸佛出",
    "X30n0605_002:0673b14": "世之儀式故名為事眾生有機感佛故名為因佛",
    "X30n0605_002:0673b15": "乘機而應故名為緣是為出世之本意也而今開",
    "X30n0605_002:0673b16": "三者為一弄引如人欲取先當與之雖說種種道",
    "X30n0605_002:0673b17": "其實為一乘即此之義記云非五七九等者以三",
    "X30n0605_002:0673b18": "五等皆是方便故皆云非三藏三乘加人天五也",
    "X30n0605_002:0673b19": "加通教二乘七也加通別菩薩九也。△三重標。",
    "X30n0605_002:0673b20": "舍利弗云何名諸佛世尊唯以一大事因緣故出現",
    "X30n0605_002:0673b21": "於世。",
    "X30n0605_002:0673b22": "言重標者將欲分別更重提起為解釋之端又此",
    "X30n0605_002:0673b23": "大事佛所尊重如釋論中明父王欲多聞太子名",
    "X30n0605_002:0673b24": "數數說之無有厭足應知此法希奇所以如來四",
    "X30n0605_002:0673c01": "十餘年祕而不說今將顯揚豈得率爾於是殷勤",
    "X30n0605_002:0673c02": "再四提撕生眾欽渴使彼誠心肅仰良在斯焉。△",
    "X30n0605_002:0673c03": "四正釋四初理一二初釋。",
    "X30n0605_002:0673c04": "諸佛世尊欲令眾生開佛知見使得清淨故出現於",
    "X30n0605_002:0673c05": "世欲示眾生佛之知見故出現於世欲令眾生悟佛",
    "X30n0605_002:0673c06": "知見故出現於世欲令眾生入佛知見道故出現於",
    "X30n0605_002:0673c07": "世。",
    "X30n0605_002:0673c08": "此釋理一復為四意一約四位二約四智三約四",
    "X30n0605_002:0673c09": "門四約觀心一約四位者四諦境不可知見約於",
    "X30n0605_002:0673c10": "智眼乃能知見應知二智四眼不能知見唯一切",
    "X30n0605_002:0673c11": "種智佛眼則能知見經云欲令眾生開佛知見則",
    "X30n0605_002:0673c12": "不論佛果自知自見若偏語佛果即失眾生若語",
    "X30n0605_002:0673c13": "眾生則無佛知見故不可偏取且三教行人雖是",
    "X30n0605_002:0673c14": "眾生未有佛眼佛智故不能知見實相今圓教四",
    "X30n0605_002:0673c15": "位亦是眾生又分得佛眼佛智則眾生義成智見",
    "X30n0605_002:0673c16": "義亦成故寄此四位以釋理一如瑞相中天雨四",
    "X30n0605_002:0673c17": "華表於萬善同歸得入四位乘四位華以趣佛果",
    "X30n0605_002:0673c18": "故約位顯理也開者即是十住初破無明開如來",
    "X30n0605_002:0673c19": "藏見實相理何者性德之理而為通別兩惑之所",
    "X30n0605_002:0673c20": "染著難可了如故初心能圓信圓伏而未能斷不",
    "X30n0605_002:0673c21": "名為開若內加觀行外藉法雨資助破通別惑藏",
    "X30n0605_002:0673c22": "顯出真修真性知見朗然開發如日出闇滅眼目",
    "X30n0605_002:0673c23": "有用故名為開緣修破惑故名使得清淨仁王云",
    "X30n0605_002:0673c24": "入理般若名為住住於十住小白華位也示者惑",
    "X30n0605_002:0674a01": "障既除知見體顯體備萬德法界眾德顯示分明",
    "X30n0605_002:0674a02": "故名為示即是十行大白華位也悟者障除體顯",
    "X30n0605_002:0674a03": "法界行明事理融通更無二趣攝大乘師云如理",
    "X30n0605_002:0674a04": "智如量智今理量不二故名為悟即十迴向小赤",
    "X30n0605_002:0674a05": "華位也入者事理既融自在無礙自在流注任運",
    "X30n0605_002:0674a06": "從阿到茶入薩婆若海如攝大乘師云如理如量",
    "X30n0605_002:0674a07": "通達自在如量知見能持眾德如理知見能遮諸",
    "X30n0605_002:0674a08": "惑即是十地大赤華位也然圓道玅位一位之中",
    "X30n0605_002:0674a09": "即具四十一地功德祇開即具示悟入等更非異",
    "X30n0605_002:0674a10": "心但如理知見無有分別淺深之相欲顯如量知",
    "X30n0605_002:0674a11": "見故分別四位耳發心畢竟二不別如是二心前",
    "X30n0605_002:0674a12": "心難既云難易即知初心與畢竟心應有明晦淺",
    "X30n0605_002:0674a13": "深之別猶如月體初後俱圓故有朔望之殊須知",
    "X30n0605_002:0674a14": "四位知見皆明照實相而說開入之異次約四智",
    "X30n0605_002:0674a15": "者今欲以圓教四智對於四位不如般若中通教",
    "X30n0605_002:0674a16": "釋也一道慧謂見道實性實性中得開佛知見二",
    "X30n0605_002:0674a17": "道種慧知十法界諸道種別解惑之相一一皆示",
    "X30n0605_002:0674a18": "佛知見三一切智知一切法一相寂滅寂滅即悟",
    "X30n0605_002:0674a19": "佛知見四一切種智知一切法一相寂滅相種種",
    "X30n0605_002:0674a20": "行類相貌皆識即入佛知見又道慧如理名開道",
    "X30n0605_002:0674a21": "慧如量名示一切智理量不二稱悟一切種智理",
    "X30n0605_002:0674a22": "量雙照為入此亦約實理無淺深中而淺深分別",
    "X30n0605_002:0674a23": "也三約圓教四門橫釋四句此如空門一空一切",
    "X30n0605_002:0674a24": "空即開佛知見有門一有一切有即示佛知見亦",
    "X30n0605_002:0674b01": "空亦有門一切亦空亦有即悟佛知見非空非有",
    "X30n0605_002:0674b02": "門一切非空非有即入佛知見能通則四所通則",
    "X30n0605_002:0674b03": "一開示悟入是能通之門所知所見是所通之理",
    "X30n0605_002:0674b04": "四約觀心釋觀於心性三諦之理不可思議此觀",
    "X30n0605_002:0674b05": "明靜名為開雖不可思議而能分別空假中心宛",
    "X30n0605_002:0674b06": "然無濫名為示空假中心即三而一即一而三名",
    "X30n0605_002:0674b07": "為悟又空假中心非空假中而齊照空假中名為",
    "X30n0605_002:0674b08": "入是為一心三觀而分開示悟入之殊也所以四",
    "X30n0605_002:0674b09": "種釋者當知見理由位位立由智智發由門門通",
    "X30n0605_002:0674b10": "由觀觀故則門通門通故智成智成故位立位立",
    "X30n0605_002:0674b11": "故見理見理故名為理一。△二結成。",
    "X30n0605_002:0674b12": "舍利弗是為諸佛唯以一大事因緣故出現於世。",
    "X30n0605_002:0674b13": "是結成理一。△二人一。",
    "X30n0605_002:0674b14": "佛告舍利弗諸佛如來但教化菩薩。",
    "X30n0605_002:0674b15": "但教化菩薩者若就昔方便為教化三乘理實而",
    "X30n0605_002:0674b16": "言但化菩薩如彼窮子自謂客作賤人長者所觀",
    "X30n0605_002:0674b17": "實為己子即是人一也。△三行一。",
    "X30n0605_002:0674b18": "諸有所作常為一事唯以佛之知見示悟眾生。",
    "X30n0605_002:0674b19": "諸有所作者諸三乘眾行名之為諸為圓故諸即",
    "X30n0605_002:0674b20": "是一事此行何所至到唯趣佛之知見即是行一",
    "X30n0605_002:0674b21": "意也。△四教一。",
    "X30n0605_002:0674b22": "舍利弗如來但以一佛乘故為眾生說法無有餘乘",
    "X30n0605_002:0674b23": "若二若三。",
    "X30n0605_002:0674b24": "但以一佛乘者圓頓之教名一佛乘故序品云說",
    "X30n0605_002:0674c01": "大乘經即是教義也自別教已去皆名有餘之說",
    "X30n0605_002:0674c02": "即不了義非佛一乘今言但以一佛乘者純說佛",
    "X30n0605_002:0674c03": "法圓教乘也無餘乘者無別教帶方便有餘之說",
    "X30n0605_002:0674c04": "無二者無般若中之帶二無三者無方等中所對",
    "X30n0605_002:0674c05": "之三也如此二三皆無況三藏中之三耶。△五總",
    "X30n0605_002:0674c06": "結法同。",
    "X30n0605_002:0674c07": "舍利弗一切十方諸佛法亦如是。",
    "X30n0605_002:0674c08": "△二三世佛章三初過去佛二初開權。",
    "X30n0605_002:0674c09": "舍利弗過去諸佛以無量無數方便種種因緣譬喻",
    "X30n0605_002:0674c10": "言辭而為眾生演說諸法。",
    "X30n0605_002:0674c11": "△二顯實。",
    "X30n0605_002:0674c12": "是法皆為一佛乘故是諸眾生從諸佛聞法究竟皆",
    "X30n0605_002:0674c13": "得一切種智。",
    "X30n0605_002:0674c14": "是法皆為一佛乘故明顯實也例上一佛乘即是",
    "X30n0605_002:0674c15": "教一從諸佛聞法是誰聞於法法被眾生兼得人",
    "X30n0605_002:0674c16": "一究竟皆得一切種智種智所知即是理一能知",
    "X30n0605_002:0674c17": "即是行一雖不次第四一兼足。△二未來佛二初",
    "X30n0605_002:0674c18": "開權。",
    "X30n0605_002:0674c19": "舍利弗未來諸佛當出於世亦以無量無數方便種",
    "X30n0605_002:0674c20": "種因緣譬喻言詞而為眾生演說諸法。",
    "X30n0605_002:0674c21": "如文可解。△二顯實。",
    "X30n0605_002:0674c22": "是法皆為一佛乘故是諸眾生從佛聞法究竟皆得",
    "X30n0605_002:0674c23": "一切種智。",
    "X30n0605_002:0674c24": "如文可解。△三現在章三初標出世意。",
    "X30n0605_002:0675a01": "舍利弗現在十方無量百千萬億佛土中諸佛世尊",
    "X30n0605_002:0675a02": "多所饒益安樂眾生。",
    "X30n0605_002:0675a03": "例如諸佛章中唯以一大事因緣出現於世此亦",
    "X30n0605_002:0675a04": "如是唯為饒益安樂眾生故而出於世也。△二開",
    "X30n0605_002:0675a05": "權。",
    "X30n0605_002:0675a06": "是諸佛亦以無量無數方便種種因緣譬喻言詞而",
    "X30n0605_002:0675a07": "為眾生演說諸法。",
    "X30n0605_002:0675a08": "△三顯實二初別明現在教一行一。",
    "X30n0605_002:0675a09": "是法皆為一佛乘故是諸眾生從佛聞法究竟皆得",
    "X30n0605_002:0675a10": "一切種智。",
    "X30n0605_002:0675a11": "△二總明三世人一理一。",
    "X30n0605_002:0675a12": "舍利弗是諸佛但教化菩薩欲以佛之知見示眾生",
    "X30n0605_002:0675a13": "故欲以佛之知見悟眾生故欲令眾生入佛知見故。",
    "X30n0605_002:0675a14": "此是開權顯實之文文具四一其義可見記云現",
    "X30n0605_002:0675a15": "在佛章從初即是開權顯實從舍利弗是諸佛下",
    "X30n0605_002:0675a16": "即當總文故前料揀中云三世佛章各明教行後",
    "X30n0605_002:0675a17": "總明人理凖此應先開章云先別次總今不先開",
    "X30n0605_002:0675a18": "者由下總文中既無開權之總唯有顯實一文故",
    "X30n0605_002:0675a19": "對三世各有權實以故總別不便故也故合在現",
    "X30n0605_002:0675a20": "在佛章中共成文足故云文具也。△二釋迦章五",
    "X30n0605_002:0675a21": "初開方便權。",
    "X30n0605_002:0675a22": "舍利弗我今亦復如是知諸眾生有種種欲深心所",
    "X30n0605_002:0675a23": "著隨其本性以種種因緣譬喻言詞方便力而為說",
    "X30n0605_002:0675a24": "法。",
    "X30n0605_002:0675b01": "我即現在釋迦佛也先三後一如彼四佛不異故",
    "X30n0605_002:0675b02": "言亦復如是知諸眾生有種種欲者即是五乘根",
    "X30n0605_002:0675b03": "性欲也過去名根現在名欲未來名性深心所著",
    "X30n0605_002:0675b04": "者即是根也方便即是隨宜開三乘權法記云知",
    "X30n0605_002:0675b05": "諸眾生去感也種種因緣去應也。△二顯四真實。",
    "X30n0605_002:0675b06": "舍利弗如此皆為得一佛乘一切種智故。",
    "X30n0605_002:0675b07": "如此等者指權是實也佛乘是教一一切是行一",
    "X30n0605_002:0675b08": "種智所知是理一。△三舉五濁釋方便。",
    "X30n0605_002:0675b09": "舍利弗十方世界中尚無二乘何況有三舍利弗諸",
    "X30n0605_002:0675b10": "佛出於五濁惡世所謂劫濁煩惱濁眾生濁見濁命",
    "X30n0605_002:0675b11": "濁如是舍利弗劫濁亂時眾生垢重慳貪嫉妬成就",
    "X30n0605_002:0675b12": "諸不善根故諸佛以方便力於一佛乘分別說三。",
    "X30n0605_002:0675b13": "十方世界尚無二乘何況有三將舉五濁先標其",
    "X30n0605_002:0675b14": "意然上已說諸佛開權顯實未明隱實施權其法",
    "X30n0605_002:0675b15": "清淨湛一如空尚無帶二(般若)帶三(方等)之權況有單",
    "X30n0605_002:0675b16": "三(三乘)單五(加人天)之權祇為五濁障重實不得宣須",
    "X30n0605_002:0675b17": "施單五單三之權亦施帶二帶三之權故言於一",
    "X30n0605_002:0675b18": "佛乘分別說三言五濁者自有四別所謂唱數列",
    "X30n0605_002:0675b19": "名體相釋結之四唱數列名如文可解言如是者",
    "X30n0605_002:0675b20": "明五濁體相也但濁體及相不可具說略云如是",
    "X30n0605_002:0675b21": "也劫者梵語劫波此翻時分當知劫濁無別體劫",
    "X30n0605_002:0675b22": "是長時剎那是短時但約四濁立此假名名為劫",
    "X30n0605_002:0675b23": "濁眾生濁亦無別體攬見慢果報三濁立此假名",
    "X30n0605_002:0675b24": "名眾生濁煩惱濁指五鈍使為體見濁指五利使",
    "X30n0605_002:0675c01": "為體命濁指連持色心為體若論五濁相者當知",
    "X30n0605_002:0675c02": "四濁增劇聚在此時所謂瞋恚增劇刀兵起貪欲",
    "X30n0605_002:0675c03": "增劇饑餓起愚癡增劇疾疫起三災起故煩惱倍",
    "X30n0605_002:0675c04": "隆諸見轉熾麤弊色心惡名穢稱摧年減壽眾濁",
    "X30n0605_002:0675c05": "交湊如水奔昏風波皷怒魚龍攪撓無一憀賴時",
    "X30n0605_002:0675c06": "使之然亦如劫初光音天墮地地使有欲亦如忉",
    "X30n0605_002:0675c07": "利諸天入麤澀園園生鬪心是名劫濁相煩惱濁",
    "X30n0605_002:0675c08": "者貪海納流未嘗飽足瞋虺吸毒撓諸世間癡闇",
    "X30n0605_002:0675c09": "頑嚚過於漆墨慢高下視陵忽無度疑網無信不",
    "X30n0605_002:0675c10": "可告實是為煩惱濁相見濁者無人謂有人有道",
    "X30n0605_002:0675c11": "謂無道十六知見六十二等猶如羅網又似稠林",
    "X30n0605_002:0675c12": "纏縛屈曲不能得出此是見濁相眾生濁者攬於",
    "X30n0605_002:0675c13": "色心立一主宰譬如黐膠無物不著流宕六道處",
    "X30n0605_002:0675c14": "處受生如貧如矬名長名富是為眾生濁相命濁",
    "X30n0605_002:0675c15": "者朝生暮殞晝出夕沒波轉烟迴瞬息不住此是",
    "X30n0605_002:0675c16": "命濁相若約次第者煩惱見為根本從此二濁成",
    "X30n0605_002:0675c17": "於眾生從眾生則有連持命此四輕時謂為劫濁",
    "X30n0605_002:0675c18": "也。△四揀偽敦信二初揀真偽二初揀非真弟子。",
    "X30n0605_002:0675c19": "舍利弗若我弟子自謂阿羅漢辟支佛者不聞不知",
    "X30n0605_002:0675c20": "諸佛如來但教化菩薩事此非佛弟子非阿羅漢非",
    "X30n0605_002:0675c21": "辟支佛。",
    "X30n0605_002:0675c22": "此名揀偽敦信若佛弟子自能信解若不信解非",
    "X30n0605_002:0675c23": "真弟子亦非羅漢所以敦逼時眾令信受解於中",
    "X30n0605_002:0675c24": "有兩意初不聞不知非真弟子次聞不信受成增",
    "X30n0605_002:0676a01": "上慢如世弟子隨順師法繼嗣傳燈若不聞不知",
    "X30n0605_002:0676a02": "則無法可順何謂弟子且如來昔說五濁開三汝",
    "X30n0605_002:0676a03": "既隨順而得涅槃得聞得知名為弟子今五濁既",
    "X30n0605_002:0676a04": "除為汝說一何意不聞不知不聞者即不聞教一",
    "X30n0605_002:0676a05": "不知者即不知行一非真即非理一非弟子即非",
    "X30n0605_002:0676a06": "人一也。△二不信成上慢。",
    "X30n0605_002:0676a07": "又舍利弗是諸比丘比丘尼自謂已得阿羅漢是最",
    "X30n0605_002:0676a08": "後身究竟涅槃便不復志求阿耨多羅三藐三菩提",
    "X30n0605_002:0676a09": "當知此輩皆是增上慢人所以者何若有比丘實得",
    "X30n0605_002:0676a10": "阿羅漢若不信此法無有是處。",
    "X30n0605_002:0676a11": "又舍利弗下是第二明不信成增上慢此敦其使",
    "X30n0605_002:0676a12": "信何者汝自謂是後身身尚無量實非後身汝自",
    "X30n0605_002:0676a13": "謂究竟猶餘二百由旬實非究意未得謂得豈非",
    "X30n0605_002:0676a14": "增上慢也真羅漢者濁除根利知非究竟信真是",
    "X30n0605_002:0676a15": "法未是後身不起上慢知非究竟信於究竟即信",
    "X30n0605_002:0676a16": "是理一無增上慢即成行一信則信教是為教一",
    "X30n0605_002:0676a17": "是佛弟子則人一也。△二開除釋疑二初開除二",
    "X30n0605_002:0676a18": "初除佛滅後。",
    "X30n0605_002:0676a19": "除佛滅度後現前無佛。",
    "X30n0605_002:0676a20": "開除釋疑者先開除謂除佛滅後不成增上慢若",
    "X30n0605_002:0676a21": "佛在世正說此經不信不受非真羅漢成增上慢",
    "X30n0605_002:0676a22": "若佛滅後方得羅漢偏執權經不信圓法聽許非",
    "X30n0605_002:0676a23": "增上慢。△二信人難得。",
    "X30n0605_002:0676a24": "所以者何佛滅度後如是等經受持讀誦解義者是",
    "X30n0605_002:0676b01": "人難得。",
    "X30n0605_002:0676b02": "所以者何佛滅下明好人難得深經難解亦不成",
    "X30n0605_002:0676b03": "上慢又佛雖入滅此經尚在不信不受應是上慢",
    "X30n0605_002:0676b04": "即得開除佛滅度後雖有此經解其文義此人難",
    "X30n0605_002:0676b05": "遇致令羅漢不信不解亦聽許非增上慢。△二釋",
    "X30n0605_002:0676b06": "疑。",
    "X30n0605_002:0676b07": "若遇餘佛於此法中便得決了。",
    "X30n0605_002:0676b08": "若佛滅後解經之人難遇至若得羅漢者即永入",
    "X30n0605_002:0676b09": "涅槃耶即釋云是人雖生滅度之想捨命已後便",
    "X30n0605_002:0676b10": "生界外有餘之國值遇餘佛得聞此經即便決了",
    "X30n0605_002:0676b11": "釋論第九十三釋畢定品云羅漢受先世身身必",
    "X30n0605_002:0676b12": "應滅住在何處而具足佛道答羅漢三界有漏因",
    "X30n0605_002:0676b13": "緣既盡更不復生三界出於界外有淨佛土無煩",
    "X30n0605_002:0676b14": "惱名於是國土佛所聞法華經具足佛道即引法",
    "X30n0605_002:0676b15": "華云有羅漢若不聞法華自謂得滅度我於餘國",
    "X30n0605_002:0676b16": "為說是事汝皆作佛論既引經為證今釋經還將",
    "X30n0605_002:0676b17": "論解南嶽師云餘佛者四依也羅漢遇之聞經決",
    "X30n0605_002:0676b18": "了又羅漢修念佛定見十方佛為說此經便得決",
    "X30n0605_002:0676b19": "了又凡夫行人苦到懺悔見十方佛為說亦得決",
    "X30n0605_002:0676b20": "了。△五無虗妄三初勸信釋迦。",
    "X30n0605_002:0676b21": "舍利弗汝等當一心信解受持佛語。",
    "X30n0605_002:0676b22": "此明無虗妄為止物機謗心此為三初勸信釋迦",
    "X30n0605_002:0676b23": "實說故云汝等當一心信解受持佛語。△二勸信",
    "X30n0605_002:0676b24": "諸佛。",
    "X30n0605_002:0676c01": "諸佛如來言無虗妄。",
    "X30n0605_002:0676c02": "次勸信諸佛故云諸佛言無虗妄由諸佛道同彌",
    "X30n0605_002:0676c03": "加信受。△三結成不虗。",
    "X30n0605_002:0676c04": "無有餘乘唯一佛乘。",
    "X30n0605_002:0676c05": "後結成不虗故云無有餘乘唯一佛乘也。",
    "X30n0605_002:0676c06": "爾時世尊欲重宣此義而說偈言。",
    "X30n0605_002:0676c07": "△二偈頌二初頌上許答二初頌揀許二初頌五",
    "X30n0605_002:0676c08": "千退席。",
    "X30n0605_002:0676c09": "比丘比丘尼有懷增上慢優婆塞我慢優婆夷不信",
    "X30n0605_002:0676c10": "如是四眾等其數有五千不自見其過於戒有缺漏",
    "X30n0605_002:0676c11": "護惜其瑕疵是小智已出眾中之糟糠佛威德故去",
    "X30n0605_002:0676c12": "斯人尠福德不堪受是法。",
    "X30n0605_002:0676c13": "須知上慢我慢不信四眾通有但出家二眾多修",
    "X30n0605_002:0676c14": "道得禪謬謂聖果偏起上慢若在俗矜高多起我",
    "X30n0605_002:0676c15": "慢女人智淺多生邪僻不自見其過者三失覆心",
    "X30n0605_002:0676c16": "藏玼揚德不能自省是無慚人若自見過是有羞",
    "X30n0605_002:0676c17": "僧於戒有缺漏者律儀有失名缺定共道共有失",
    "X30n0605_002:0676c18": "名漏無道定等故內起惡覺如玉含瑕無律儀故",
    "X30n0605_002:0676c19": "外動身口如玉露玼覆罪自得故名護惜小智者",
    "X30n0605_002:0676c20": "不得學無學智而有世間小智妄謂有漏以為無",
    "X30n0605_002:0676c21": "漏則小中之小故言小智也糟糠者以無無漏禪",
    "X30n0605_002:0676c22": "定所潤故如糟以無理慧所滋故如糠是五千等",
    "X30n0605_002:0676c23": "有世間禪如糟有文字解如糠封文失詮如糠而",
    "X30n0605_002:0676c24": "無米也又糟糠譬其無大機。△二頌眾已清淨。",
    "X30n0605_002:0677a01": "此眾無枝葉惟有諸貞實。",
    "X30n0605_002:0677a02": "枝葉譬其非好器悉不任用故須遣之。△二頌誡",
    "X30n0605_002:0677a03": "許。",
    "X30n0605_002:0677a04": "舍利弗善聽。",
    "X30n0605_002:0677a05": "即頌上誡許誡令善聽也。△二頌上正答二初頌",
    "X30n0605_002:0677a06": "四佛章二頌釋迦章初文又四初總頌諸佛章二",
    "X30n0605_002:0677a07": "頌過去佛章三頌未來佛章四頌現在佛章初文",
    "X30n0605_002:0677a08": "又五初頌施權二初頌正施權。",
    "X30n0605_002:0677a09": "諸佛所得法無量方便力而為眾生說眾生心所念",
    "X30n0605_002:0677a10": "種種所行道若干諸欲性先世善惡業佛悉知是已",
    "X30n0605_002:0677a11": "以諸緣譬喻言辭方便力令一切歡喜或說修多羅",
    "X30n0605_002:0677a12": "伽陀及本事本生未曾有亦說於因緣譬喻并祇夜",
    "X30n0605_002:0677a13": "優波提舍經。",
    "X30n0605_002:0677a14": "此章頌文與上長行有三異一彼此互無二前後",
    "X30n0605_002:0677a15": "間出三開合不同上有歎法希有而無五濁頌有",
    "X30n0605_002:0677a16": "五濁而無歎法上先歎法次明不虗開權顯實今",
    "X30n0605_002:0677a17": "先開權顯實後明不虗上勸信與不虗合說今分",
    "X30n0605_002:0677a18": "勸信隔於不虗章安云上以釋迦方便釋成諸佛",
    "X30n0605_002:0677a19": "之權偈中以釋迦之實釋成諸佛顯一是四異也",
    "X30n0605_002:0677a20": "諸佛所得法者修道得諸權法無量方便力下頌",
    "X30n0605_002:0677a21": "上無數方便種種因緣演說諸法眾生心所念者",
    "X30n0605_002:0677a22": "頌上隨宜說法頌中廣出隨宜之相即是照九界",
    "X30n0605_002:0677a23": "機說七方便總言九七不可定判故言若干隨欲",
    "X30n0605_002:0677a24": "之宜應用世界悉檀隨性之宜應用為人悉檀隨",
    "X30n0605_002:0677b01": "惡業宜應用對治悉檀現起希望名念法門不同",
    "X30n0605_002:0677b02": "名種種過去所習名性現在欣樂名欲或可習欲",
    "X30n0605_002:0677b03": "成性成性生習欲善惡業者七方便傳傳迭為善",
    "X30n0605_002:0677b04": "惡佛悉等佛以權智照諸方便之性欲然後以諸",
    "X30n0605_002:0677b05": "因緣譬喻隨其所宜說九部經十二部如玄義中",
    "X30n0605_002:0677b06": "說。△二頌結施權意。",
    "X30n0605_002:0677b07": "鈍根樂小法貪著於生死於諸無量佛不行深玅道",
    "X30n0605_002:0677b08": "眾苦所惱亂為是說涅槃。",
    "X30n0605_002:0677b09": "此一行半頌結施權之意當知前世根鈍今世無",
    "X30n0605_002:0677b10": "機不堪聞大故言不行深玅道由前世貪著障重",
    "X30n0605_002:0677b11": "今世眾苦所惱唯可聞小故言為是說涅槃。△二",
    "X30n0605_002:0677b12": "頌顯實四初頌理。",
    "X30n0605_002:0677b13": "我設是方便令得入佛慧未曾說汝等當得成佛道",
    "X30n0605_002:0677b14": "所以未曾說說時未至故今正是其時決定說大乘",
    "X30n0605_002:0677b15": "我此九部法隨順眾生說入大乘為本以故說是經。",
    "X30n0605_002:0677b16": "此三行頌理一令得入佛慧頌上一大事因緣也",
    "X30n0605_002:0677b17": "決定說大乘總頌開示悟佛知見也我此九部或",
    "X30n0605_002:0677b18": "云大乘有十二部小乘但有九部因彼小乘是灰",
    "X30n0605_002:0677b19": "斷教無如意珠身故故無方廣部又無天鼓自然",
    "X30n0605_002:0677b20": "鳴故故無無問自說部雖有授記以其少故故無",
    "X30n0605_002:0677b21": "授記部此且從別作如是說通大為語大小俱有",
    "X30n0605_002:0677b22": "十二部所言十二者一修多羅此云法本二祇夜",
    "X30n0605_002:0677b23": "此云重頌三和伽羅那此云授記四伽陀此云不",
    "X30n0605_002:0677b24": "重頌五優陀那此云無問自說六尼陀那此云因",
    "X30n0605_002:0677c01": "緣七阿波陀那此云譬喻八伊帝目多伽此云本",
    "X30n0605_002:0677c02": "事九闍陀伽此云本生十毗佛略此云方廣十一",
    "X30n0605_002:0677c03": "阿浮達磨此云未曾有十二優波提舍此云論議",
    "X30n0605_002:0677c04": "所言部者別也類也以其十二類別故新譯恐濫",
    "X30n0605_002:0677c05": "部帙之部則謂之十二分教也入大乘為本者頌",
    "X30n0605_002:0677c06": "上入佛知見也。△二頌人一。",
    "X30n0605_002:0677c07": "有佛子心淨柔軟亦利根無量諸佛所而行深妙道",
    "X30n0605_002:0677c08": "為此諸佛子說是大乘經我記如是人來世成佛道",
    "X30n0605_002:0677c09": "以深心念佛修持淨戒故此等聞得佛大喜充徧身",
    "X30n0605_002:0677c10": "佛知彼心行故為說大乘聲聞若菩薩聞我所說法",
    "X30n0605_002:0677c11": "乃至於一偈皆成佛無疑。",
    "X30n0605_002:0677c12": "此四行半頌上諸佛如來但教化菩薩以明人一",
    "X30n0605_002:0677c13": "上直云教化菩薩頌中廣出諸方便人皆成實人",
    "X30n0605_002:0677c14": "有佛子心淨即別教之人為此佛子說大乘經得",
    "X30n0605_002:0677c15": "記心喜則成乎圓教真實之人聲聞若菩薩者若",
    "X30n0605_002:0677c16": "聲聞則兼得緣覺若菩薩則兼得六度通教等諸",
    "X30n0605_002:0677c17": "菩薩也皆成佛無疑者即是七種方便無非佛子。",
    "X30n0605_002:0677c18": "△三頌教一。",
    "X30n0605_002:0677c19": "十方佛土中唯有一乘法無二亦無三除佛方便說",
    "X30n0605_002:0677c20": "但以假名存引導於眾生說佛智慧故。",
    "X30n0605_002:0677c21": "此一行三句頌上如來但以一佛乘為眾生說法",
    "X30n0605_002:0677c22": "無有餘乘若二若三若十方佛唯說一法即是教",
    "X30n0605_002:0677c23": "一假名引導即方便教也無有餘乘無別教中圓",
    "X30n0605_002:0677c24": "入別之餘也無二者無通教中半滿相對之二也",
    "X30n0605_002:0678a01": "無三者無三藏中之三也如此等二三皆是假名",
    "X30n0605_002:0678a02": "字中引導諸眾生今日之法但一佛圓乘耳。△四",
    "X30n0605_002:0678a03": "頌行一。",
    "X30n0605_002:0678a04": "諸佛出於世唯此一事實餘二則非真終不以小乘",
    "X30n0605_002:0678a05": "濟度於眾生佛自住大乘如其所得法定慧力莊嚴",
    "X30n0605_002:0678a06": "以此度眾生自證無上道大乘平等法若以小乘化",
    "X30n0605_002:0678a07": "乃至於一人我則墮慳貪此事為不可。",
    "X30n0605_002:0678a08": "此三行三句頌上諸有所作常為一事即行一文",
    "X30n0605_002:0678a09": "也事即是行終不以小乘濟度於眾生即是頌上",
    "X30n0605_002:0678a10": "常為一事之意佛自住大乘以此度眾生頌上唯",
    "X30n0605_002:0678a11": "以佛之知見示悟眾生也後一行則釋不以小度",
    "X30n0605_002:0678a12": "之意。△三頌勸信二初舉果勸信二初舉內心。",
    "X30n0605_002:0678a13": "若人信歸佛如來不欺誑亦無貪嫉意斷諸法中惡",
    "X30n0605_002:0678a14": "故佛於十方而獨無所畏。",
    "X30n0605_002:0678a15": "此二行半舉果勸信由長行中云舍利弗汝等當",
    "X30n0605_002:0678a16": "信佛之所說故今文頌之若人信歸佛如來不欺",
    "X30n0605_002:0678a17": "誑者明佛心清淨無明慳恡眾惡已斷淨心中說",
    "X30n0605_002:0678a18": "故是可信。△二舉外色。",
    "X30n0605_002:0678a19": "我以相嚴身光明照世間無量眾所尊為說實相印。",
    "X30n0605_002:0678a20": "我以相嚴身者下一行明外色也良以身相炳著",
    "X30n0605_002:0678a21": "光色端嚴內無闇惑外有光明則口無欺誑為眾",
    "X30n0605_002:0678a22": "所尊說大乘印則可信受。△二舉因勸信二初舉",
    "X30n0605_002:0678a23": "昔誓願。",
    "X30n0605_002:0678a24": "舍利弗當知我本立誓願欲令一切眾如我等無異。",
    "X30n0605_002:0678b01": "當知我昔誓願非但自誓取菩提亦誓眾生同入",
    "X30n0605_002:0678b02": "佛慧今酬誓故說是亦可信。△二明願滿。",
    "X30n0605_002:0678b03": "如我昔所願今者已滿足化一切眾生皆令入佛道。",
    "X30n0605_002:0678b04": "今菩提既滿眾生亦入汝既自證佛慧亦驗我誓",
    "X30n0605_002:0678b05": "不虗此即結成舉因勸信也問本誓既普今眾生",
    "X30n0605_002:0678b06": "尚多云何而言願滿答佛以三世益物今明現在",
    "X30n0605_002:0678b07": "而論願滿。△四頌五濁四初總明五濁障大。",
    "X30n0605_002:0678b08": "若我遇眾生盡教以佛道無智者錯亂迷惑不受教。",
    "X30n0605_002:0678b09": "若我遇眾生者中阿含十二云劫初光音天下生",
    "X30n0605_002:0678b10": "世間無男女尊卑眾共生世故言眾生此據最初",
    "X30n0605_002:0678b11": "也若攬眾陰而有假名眾生此據一期受報若言",
    "X30n0605_002:0678b12": "處處受生故名眾生者此據業力五道流轉也正",
    "X30n0605_002:0678b13": "法念云有十種眾生所謂長短方圓三角青黃赤",
    "X30n0605_002:0678b14": "白紫云何眾生生死長在地獄時身受不可思議",
    "X30n0605_002:0678b15": "苦心念無量無邊惡在畜生時身迭相吞噉心迭",
    "X30n0605_002:0678b16": "相逼惱在於鬼時身若燒山心如沸鑊邪見熾盛",
    "X30n0605_002:0678b17": "觝突癡兇在於人時身口意常作不饒益事以自",
    "X30n0605_002:0678b18": "勞苦身口意常念不饒益事以自牽纏在天時躭",
    "X30n0605_002:0678b19": "染六塵縱逸嬉戲不聞正法杜塞福源是名眾生",
    "X30n0605_002:0678b20": "生死長也云何眾生生死短在地獄時能一念寂",
    "X30n0605_002:0678b21": "靜心取戒在畜生時能一念靜心依三寶在餓鬼",
    "X30n0605_002:0678b22": "時能一念靜心靜諸根在人時能修六度孝養父",
    "X30n0605_002:0678b23": "母恭敬三寶以茲眾善嚴身口意在天時能捨天",
    "X30n0605_002:0678b24": "樂持戒樂禪教化讀誦梵行少語是為眾生生死",
    "X30n0605_002:0678c01": "短也云何眾生名方生死如鬱單越於一切物無",
    "X30n0605_002:0678c02": "我所捨身必上天從天上又上天唯向升善處是",
    "X30n0605_002:0678c03": "名生死方楞也云何眾生圓生死唯在三途四趣",
    "X30n0605_002:0678c04": "中團欒圓轉如旋火煙迴也云何三角生死謂善",
    "X30n0605_002:0678c05": "業不善業無記等是也云何眾生青生死恒入黑",
    "X30n0605_002:0678c06": "闇地獄常怖怕是也云何眾生黃生死餓鬼饑羸",
    "X30n0605_002:0678c07": "萎黃是也云何眾生赤生死畜生遞相食噉流血",
    "X30n0605_002:0678c08": "赫然是也紫即修羅耳云何眾生白生死即謂人",
    "X30n0605_002:0678c09": "中天中白業善道如諸天臨死時餘天語言汝生",
    "X30n0605_002:0678c10": "人道去若人臨死知識語言汝向天中去當知兩",
    "X30n0605_002:0678c11": "處是白生死又第五云心畫地獄黑色鬼鴿色畜",
    "X30n0605_002:0678c12": "生黃人赤天白問此義云何答下說五道果報今",
    "X30n0605_002:0678c13": "說五道造業以故不同耳又輪迴業報不同如見",
    "X30n0605_002:0678c14": "實三昧經云從地獄來者則聲嘶忽急數數戰慄",
    "X30n0605_002:0678c15": "夢見大火沸鑊等也從畜生來者暗鈍懈怠多食",
    "X30n0605_002:0678c16": "性怯謇訥所為多似諸蟲畜等也從鬼來者髮黃",
    "X30n0605_002:0678c17": "常饑慳貪等餘趣比知經具廣說如是等眾生云",
    "X30n0605_002:0678c18": "何與佛相遇當知眾生以苦惱自煎諸佛以大悲",
    "X30n0605_002:0678c19": "濟物悲與苦相對故言相遇又佛如眾生如一如",
    "X30n0605_002:0678c20": "無二如天性相關故言相遇當知大悲恒愍眾生",
    "X30n0605_002:0678c21": "若以人天教我則墮闇惑只免青黃赤白紫方圓",
    "X30n0605_002:0678c22": "楞角等生死非教佛道若遇眾生令修小乘我則",
    "X30n0605_002:0678c23": "墮慳貪此事為不可祇出二十五有若遇眾生教",
    "X30n0605_002:0678c24": "令修通別我則墮偏僻失佛知見今皆令眾生得",
    "X30n0605_002:0679a01": "實相妙慧體達一切皆是佛法無非正道此則盡",
    "X30n0605_002:0679a02": "教以佛道生死苦永盡我常如是說但眾生根鈍",
    "X30n0605_002:0679a03": "罪重不可如願過去世有佛號住無住發願使己",
    "X30n0605_002:0679a04": "國眾生同日同時成佛即日滅度又賢劫前有佛",
    "X30n0605_002:0679a05": "號平等亦願己國及十方眾生亦同一日成佛即",
    "X30n0605_002:0679a06": "日滅度今日有佛復有眾生何耶佛言止止我前",
    "X30n0605_002:0679a07": "所言凡得人身者頗有發願令五道同日成佛否",
    "X30n0605_002:0679a08": "佛言不可以非器之身成無上道要先化三趣令",
    "X30n0605_002:0679a09": "得人天然後乃可如願三趣非善道何能成佛如",
    "X30n0605_002:0679a10": "人求寶聚不於空中求也。△二別明五濁障三五",
    "X30n0605_002:0679a11": "初眾生濁。",
    "X30n0605_002:0679a12": "我知此眾生未曾修善本堅著於五欲癡愛故生惱",
    "X30n0605_002:0679a13": "以諸欲因緣墜墮三惡道輪向六趣中備受諸苦毒。",
    "X30n0605_002:0679a14": "此兩行明眾生濁善本者真如實相也不依此而",
    "X30n0605_002:0679a15": "種善根故不感大也堅著五欲者即諸惡之本如",
    "X30n0605_002:0679a16": "淨名云從癡有愛則我病生此之謂矣。△二命濁。",
    "X30n0605_002:0679a17": "受胎之微形世世常增長薄德少福人眾苦所逼迫。",
    "X30n0605_002:0679a18": "此一行別明命濁觀心釋者一念心起即為未來",
    "X30n0605_002:0679a19": "作業業即是胎胎業無窮世世不斷不斷即是增",
    "X30n0605_002:0679a20": "長受胎之微形形即五陰陰亦名世壽命連持而",
    "X30n0605_002:0679a21": "諸陰入世也初從父母交會之後狀如薄酪三七",
    "X30n0605_002:0679a22": "如厚酪四七如凝酥五七如肧六七如肉摶七七",
    "X30n0605_002:0679a23": "於肉摶上生五皰頭手脚等八七又五皰一頭兩",
    "X30n0605_002:0679a24": "膊兩腕九七續生二十四皰四皰作眼耳鼻舌二",
    "X30n0605_002:0679b01": "十皰為二十指十七轉現腹相漸漸皮骨分解作",
    "X30n0605_002:0679b02": "諸異相生七百筋七千脈隨所須相每用一風染",
    "X30n0605_002:0679b03": "之須白相白風染之乃至餘風亦如是香風故安",
    "X30n0605_002:0679b04": "穩端正臭風故不安穩則醜陋邪戾後出胎食五",
    "X30n0605_002:0679b05": "穀則生八萬戶蟲也。△三見濁。",
    "X30n0605_002:0679b06": "入邪見稠林若有若無等依止此諸見具足六十二。",
    "X30n0605_002:0679b07": "此一行明見濁當知五見交加如稠林密茂若有",
    "X30n0605_002:0679b08": "是常見若無是斷見因此二見生六十二見或云",
    "X30n0605_002:0679b09": "外道計我有四句色即是我離色是我色大我小",
    "X30n0605_002:0679b10": "我住色中我大色小色住我中四陰亦爾是為二",
    "X30n0605_002:0679b11": "十歷三世為六十并根本為六十二也。△四煩惱。",
    "X30n0605_002:0679b12": "深著虗妄法堅受不可捨我慢自矜高諂曲心不實。",
    "X30n0605_002:0679b13": "如文可解。△五劫濁。",
    "X30n0605_002:0679b14": "於千萬億劫不聞佛名字亦不聞正法如是人難度。",
    "X30n0605_002:0679b15": "長時無佛法即是劫濁又上來四濁集在時中故",
    "X30n0605_002:0679b16": "名劫濁濁者譬夫少土投之清水水亡清潔土失",
    "X30n0605_002:0679b17": "留礙如是人難度者五濁障故不信一乘則不可",
    "X30n0605_002:0679b18": "度也。△三為五濁說小。",
    "X30n0605_002:0679b19": "是故舍利弗我為設方便說諸盡苦道示之以涅槃。",
    "X30n0605_002:0679b20": "如文可解。△四明為大說小。",
    "X30n0605_002:0679b21": "我雖說涅槃是亦非真滅諸法從本來常自寂滅相",
    "X30n0605_002:0679b22": "佛子行道已來世得作佛。",
    "X30n0605_002:0679b23": "即是終令入大析三界妄盡滅色取空則非真滅",
    "X30n0605_002:0679b24": "若達無明本無常寂即是真滅本無雖寂若不修",
    "X30n0605_002:0679c01": "道無由契會故言佛子行道已來世得作佛。△五",
    "X30n0605_002:0679c02": "頌不虗三初明釋迦先開三。",
    "X30n0605_002:0679c03": "我有方便力開示三乘法。",
    "X30n0605_002:0679c04": "△二明諸佛後顯實。",
    "X30n0605_002:0679c05": "一切諸世尊皆說一乘道。",
    "X30n0605_002:0679c06": "釋迦開三諸佛顯實此互現耳。△三正明不虗除",
    "X30n0605_002:0679c07": "疑。",
    "X30n0605_002:0679c08": "今此諸大眾皆應除疑惑諸佛語無異唯一無二乘。",
    "X30n0605_002:0679c09": "前權後實誠言不虗勿生疑也。△二頌過去佛章",
    "X30n0605_002:0679c10": "二初頌開三。",
    "X30n0605_002:0679c11": "過去無數劫無量滅度佛百千萬億種其數不可量",
    "X30n0605_002:0679c12": "如是諸世尊種種緣譬喻無數方便力演說諸法相。",
    "X30n0605_002:0679c13": "△二頌顯一二初略頌上三一。",
    "X30n0605_002:0679c14": "是諸世尊等皆說一乘法化無量眾生令入於佛道。",
    "X30n0605_002:0679c15": "皆說一乘法即頌教一化無量眾生是頌人一令",
    "X30n0605_002:0679c16": "入於佛道即頌理一兼得行一。△二廣頌顯一二",
    "X30n0605_002:0679c17": "初總約五乘顯一。",
    "X30n0605_002:0679c18": "又諸大聖主知一切世間天人羣生類深心之所欲",
    "X30n0605_002:0679c19": "更以異方便助顯第一義。",
    "X30n0605_002:0679c20": "天人羣生類是舉諸乘以明人一更以異方便是",
    "X30n0605_002:0679c21": "舉諸行以顯行一兼得教一第一義即是理一正",
    "X30n0605_002:0679c22": "因佛性即第一義理若明圓妙正觀即是實相方",
    "X30n0605_002:0679c23": "便不名為異若用七方便觀助顯第一義者名異",
    "X30n0605_002:0679c24": "方便。△二別約五乘顯一三初開菩薩乘。",
    "X30n0605_002:0680a01": "若有眾生類值諸過去佛若聞法布施或持戒忍辱",
    "X30n0605_002:0680a02": "精進禪智等種種修福慧如是諸人等皆已成佛道。",
    "X30n0605_002:0680a03": "此二行開菩薩乘也若作五乘釋者但是六度菩",
    "X30n0605_002:0680a04": "薩乘若作七方便釋者則兼得通別菩薩乘何者",
    "X30n0605_002:0680a05": "因三教大乘皆行六度而運心有異若以相心行",
    "X30n0605_002:0680a06": "六度即三藏菩薩若以無相心即通教也若非相",
    "X30n0605_002:0680a07": "非無相次第行六度即別教也今但列六度未知",
    "X30n0605_002:0680a08": "定判屬誰若尋上文云更以異方便非獨六度菩",
    "X30n0605_002:0680a09": "薩即三教菩薩方便也昔聞法皆已成教一昔六",
    "X30n0605_002:0680a10": "度行皆已成行一也如是諸人等皆已成人一皆",
    "X30n0605_002:0680a11": "已成佛道皆已成理一也。△二開二乘。",
    "X30n0605_002:0680a12": "諸佛滅度後若人善軟心如是諸眾生皆已成佛道。",
    "X30n0605_002:0680a13": "此一行開聲聞緣覺皆入一乘何以知之如大品",
    "X30n0605_002:0680a14": "歎阿羅漢心調柔輭又淨名云住調伏心是賢聖",
    "X30n0605_002:0680a15": "行是以得知昔善輭心皆成今之行一諸人等者",
    "X30n0605_002:0680a16": "是人一成佛道者是理一。△三開人天乘二初約",
    "X30n0605_002:0680a17": "緣因顯實十初造塔明天乘。",
    "X30n0605_002:0680a18": "諸佛滅度已供養舍利者起萬億種塔金銀及頗梨",
    "X30n0605_002:0680a19": "硨磲與碼碯玫瑰瑠璃珠清淨廣嚴飾莊校於諸塔",
    "X30n0605_002:0680a20": "或有起石廟旃檀及沈水木樒并餘材甎瓦泥土等",
    "X30n0605_002:0680a21": "若於曠野中積土成佛廟。",
    "X30n0605_002:0680a22": "此三行半約造塔明天乘在因時至心傾財捨寶",
    "X30n0605_002:0680a23": "果時任運自然受樂故是天乘也金光明最勝經",
    "X30n0605_002:0680a24": "云以佛舍利如芥粟許置小塔中三十三天已有",
    "X30n0605_002:0680b01": "自然果報即其義也增一阿含云佛因手擎舍利",
    "X30n0605_002:0680b02": "廣讚歎已令於四衢而起偷婆佛言四人應起塔",
    "X30n0605_002:0680b03": "何等為四謂輪王羅漢支佛佛也輪王無級羅漢",
    "X30n0605_002:0680b04": "四級支佛十一級如來十三級阿難問佛如來出",
    "X30n0605_002:0680b05": "世悲憫眾生滅後起塔獲大功德其餘三塔於諸",
    "X30n0605_002:0680b06": "眾生有何等利佛言支佛悟法因緣入深法性能",
    "X30n0605_002:0680b07": "為人天而作福田羅漢生分已盡能為世間而作",
    "X30n0605_002:0680b08": "福田輪王以十善化物以是因緣應當起塔供養",
    "X30n0605_002:0680b09": "之也如來塔者高十三層辟支佛塔應十一層羅",
    "X30n0605_002:0680b10": "漢四層輪王無級何以故未脫三界諸有故木樒",
    "X30n0605_002:0680b11": "者長安有木名樒亦任造像又廣志云出交州字",
    "X30n0605_002:0680b12": "林云香木玉云其樹似槐而香金銀頗梨硨磲碼",
    "X30n0605_002:0680b13": "碯如向已釋玫瑰者火珠也又石之奇美名玫圓",
    "X30n0605_002:0680b14": "淨曰瑰郭璞云石珠也琅玕也出于崐崙開明山",
    "X30n0605_002:0680b15": "栴檀沈水者栴檀已如前釋沈水者異物志云出",
    "X30n0605_002:0680b16": "日南國凡欲取時先斫委地數年令外朽爛其中",
    "X30n0605_002:0680b17": "貞堅者置水則沈故得其名其次不沈名為機香。",
    "X30n0605_002:0680b18": "△二明人業。",
    "X30n0605_002:0680b19": "乃至童子戲聚沙為佛塔如是諸人等皆已成佛道。",
    "X30n0605_002:0680b20": "初一行明童子戲沙作塔即是人業因時汎汎悠",
    "X30n0605_002:0680b21": "然作善果時作意勤求得樂故人業也童子者應",
    "X30n0605_002:0680b22": "法師云七八歲已上乃至未娶者之總名釋名曰",
    "X30n0605_002:0680b23": "十五曰童故禮有有陽童牛羊無角曰童山無草",
    "X30n0605_002:0680b24": "木曰童言未巾冠似之也。△三明天業。",
    "X30n0605_002:0680c01": "若人為佛故建立諸形像刻彫成眾相皆已成佛道",
    "X30n0605_002:0680c02": "或以七寶成鍮鉐赤白銅白鑞及鉛鍚鐵木及與泥",
    "X30n0605_002:0680c03": "或以膠漆布嚴飾作佛像如是諸人等皆已成佛道",
    "X30n0605_002:0680c04": "彩畫作佛像百福莊嚴相自作若使人皆已成佛道。",
    "X30n0605_002:0680c05": "次四行約至心造像明天業文云刻彫彩畫作佛像",
    "X30n0605_002:0680c06": "者然造像之始各有緣興故增一阿含云佛升忉利",
    "X30n0605_002:0680c07": "以神足力制諸弟子不令知處二王憶佛因成大",
    "X30n0605_002:0680c08": "患大臣白王應當造像供養於是優填王用牛頭",
    "X30n0605_002:0680c09": "栴檀雕佛像高五尺此雕像始也時波斯匿王聞",
    "X30n0605_002:0680c10": "優填王用香雕像彼乃用紫磨黃金鑄佛像亦高",
    "X30n0605_002:0680c11": "五尺此鑄像始也然彼雕像初召工巧與重寶賞",
    "X30n0605_002:0680c12": "無能作者毗首羯磨化為人來為王作之下斧之聲",
    "X30n0605_002:0680c13": "上至忉利聞者解脫內典錄云後漢明帝永平七",
    "X30n0605_002:0680c14": "年使秦景往月支國得優填王雕像尋至洛陽勅",
    "X30n0605_002:0680c15": "圖聖相於西陽城門與眾景仰以為法式即此土",
    "X30n0605_002:0680c16": "畫像始也若準冥祥記此土造像總有一十八處",
    "X30n0605_002:0680c17": "故大唐弘福寺沙門彥悰撰東夏三寶感通錄文",
    "X30n0605_002:0680c18": "有三卷其中卷列靈像垂應之緣乃有五十餘目",
    "X30n0605_002:0680c19": "彼文之初引冥祥記云西晉愍帝建興元年吳郡",
    "X30n0605_002:0680c20": "吳縣松江滬瀆口漁者華焉遙見海中有二人忽",
    "X30n0605_002:0680c21": "現浮游水面漁人疑是海神遂延巫祝備牲牢迎",
    "X30n0605_002:0680c22": "之風濤彌盛時有奉佛居士朱膺者聞而歎曰將",
    "X30n0605_002:0680c23": "非大覺之垂降乎乃齋潔稽首迎之俄頃驚波遽",
    "X30n0605_002:0680c24": "息浮江二人隨潮入浦漸近俞明始知是石像焉",
    "X30n0605_002:0681a01": "像之背銘一曰維衛一曰迦葉莫測帝代而書跡",
    "X30n0605_002:0681a02": "分明舉高七尺有沙門法開者來自西域乃稱經",
    "X30n0605_002:0681a03": "說東方有二石像或供養奉覲者除積劫罪又東",
    "X30n0605_002:0681a04": "晉周[土*已]字宣佩仕至吳興太守家世奉佛其女尤",
    "X30n0605_002:0681a05": "甚精進家僮捕漁忽見金光溢川映流而上尋即",
    "X30n0605_002:0681a06": "投網得一金像高三尺許形相嚴麗浮水而住牽",
    "X30n0605_002:0681a07": "排不動馳往白[土*已][土*已]仍告女乃以人船送女往迎",
    "X30n0605_002:0681a08": "彼女遙見歡喜禮敬除以手挽即得上船歸家供",
    "X30n0605_002:0681a09": "養於後一夕忽夢彼佛稱左膝痛及覺往觀果有",
    "X30n0605_002:0681a10": "穿處即以金釵補之然彼瑞像感騐尤多冥祥記",
    "X30n0605_002:0681a11": "者即南齊太原王琰撰文有十卷鉛鍚者記云鉛",
    "X30n0605_002:0681a12": "青鍚白鉛輭錫堅並名青金又物類志云或以雜",
    "X30n0605_002:0681a13": "草積之數年日就月將草涎入地化成鉛鍚或以",
    "X30n0605_002:0681a14": "膠漆布者優婆塞戒經不許用膠得失意罪而此",
    "X30n0605_002:0681a15": "經用者古師云外國用樹膠光宅言或有處無樹",
    "X30n0605_002:0681a16": "膠必須於像聽許用牛皮膠若有他物即不得用",
    "X30n0605_002:0681a17": "也有言大豆汁可代膠清然牛皮終是不淨物後",
    "X30n0605_002:0681a18": "得不淨果報又不淨錢不任造像可換取如法淨",
    "X30n0605_002:0681a19": "錢造像又地持不許用雌黃臭物不空所譯仁王",
    "X30n0605_002:0681a20": "經念誦法言其畫像不許用皮膠當用香膠也或",
    "X30n0605_002:0681a21": "以糯米汁用調彩色為嘉又戒經不許造半身像",
    "X30n0605_002:0681a22": "得失意罪皆由善相不起墮落生死中無益於事",
    "X30n0605_002:0681a23": "又造像功德經有十一功德一者世世眼目清潔",
    "X30n0605_002:0681a24": "二者生處無惡三者常生貴家四者身如紫磨金",
    "X30n0605_002:0681b01": "色五者豐饒珍玩六者生賢善家七者生得為王",
    "X30n0605_002:0681b02": "八者作金輪王九者生於梵天壽命一劫十者不",
    "X30n0605_002:0681b03": "墮惡道十一者後生還能敬重三寶又云若人臨",
    "X30n0605_002:0681b04": "終發言造像乃至如[麩夫+廣]麥能除三世八十億劫生",
    "X30n0605_002:0681b05": "死之罪。△四明人業。",
    "X30n0605_002:0681b06": "乃至童子戲若艸木及筆或以指爪甲而畫作佛像。",
    "X30n0605_002:0681b07": "如文可解。△五結成顯實。",
    "X30n0605_002:0681b08": "如是諸人等漸漸積功德具足大悲心皆已成佛道",
    "X30n0605_002:0681b09": "但化諸菩薩度脫無量眾。",
    "X30n0605_002:0681b10": "次一行半結成顯實如是諸人此成人一漸漸積",
    "X30n0605_002:0681b11": "功德具足大悲心即成行一成佛道即成理一既",
    "X30n0605_002:0681b12": "已成佛復能化他但化菩薩即是教一。△六約諸",
    "X30n0605_002:0681b13": "塵供養明天業。",
    "X30n0605_002:0681b14": "若人於塔廟寶像及畫像以華香幡葢敬心而供養",
    "X30n0605_002:0681b15": "若使人作樂擊鼓吹角貝簫笛琴箜篌琵琶鐃銅鈸",
    "X30n0605_002:0681b16": "如是眾妙音盡持以供養或以歡喜心歌唄頌佛德",
    "X30n0605_002:0681b17": "乃至一小音皆已成佛道。",
    "X30n0605_002:0681b18": "此三行半約諸塵供養明天業以華香幡葢者幡",
    "X30n0605_002:0681b19": "本作旛今亦通用敬心而供養者如大集經云佛",
    "X30n0605_002:0681b20": "在世時有婆多迦過去曾作一長幡於婆尸佛塔",
    "X30n0605_002:0681b21": "上從是已來九十一劫天上人中常有大幡覆陰",
    "X30n0605_002:0681b22": "其上受福快樂於後出家得羅漢果又云若人懸",
    "X30n0605_002:0681b23": "幡風吹一轉受一轉輪王位乃至是幡爛壞為塵",
    "X30n0605_002:0681b24": "一塵一小王位百緣經云昔有長者名曰寶葢是",
    "X30n0605_002:0681c01": "長者於過去世曾將一寶珠葢於毗婆尸佛舍利",
    "X30n0605_002:0681c02": "塔頭從是已來九十一劫天上人中常有自然寶",
    "X30n0605_002:0681c03": "葢以覆其頂於後值佛出家獲證聖果若使人作",
    "X30n0605_002:0681c04": "樂者世本云黃帝時伶倫作樂擊鼓者世本云夷",
    "X30n0605_002:0681c05": "作鼓以枹擊之云鼓也吹謂鼓吹也月令云命樂",
    "X30n0605_002:0681c06": "正習吹角者通典云書傳所不載或出羗胡馬融",
    "X30n0605_002:0681c07": "云出吳越間貝者大蠡也可容數升並吹之以節",
    "X30n0605_002:0681c08": "樂亦出南蠻簫者世本云舜所置也其形參差象",
    "X30n0605_002:0681c09": "鳳翼有十管長二尺一名籟前代有洞簫今時亦",
    "X30n0605_002:0681c10": "間有也蔡邕云簫者編竹為之而有底大者二十",
    "X30n0605_002:0681c11": "三管小者一十六管長則濁短則清以密蠟實其",
    "X30n0605_002:0681c12": "底或增減得宜則其聲和笛者風俗通云丘仲所",
    "X30n0605_002:0681c13": "造長一尺四寸有七孔琴者世本云神農所造又",
    "X30n0605_002:0681c14": "琴操云伏義作琴所以修身理性反其天真耳白",
    "X30n0605_002:0681c15": "虎通云琴者禁也謂所以禁止淫邪正人心也廣",
    "X30n0605_002:0681c16": "雅云長三尺六寸以象三百六十日五絃象五行",
    "X30n0605_002:0681c17": "大絃為君寬和而溫小絃為臣清廉不亂文王武",
    "X30n0605_002:0681c18": "王加二絃以合君臣之恩也爾雅云大琴謂之離",
    "X30n0605_002:0681c19": "有二十七絃今無其器琴譜云弄琴之法急若繁",
    "X30n0605_002:0681c20": "星不亂緩如流水不絕其間作用若孤雲在太虗",
    "X30n0605_002:0681c21": "爾箜篌者白虎通云漢武帝命樂工候調作或云",
    "X30n0605_002:0681c22": "候暉造其聲坎坎然以應奏節故謂之坎候其聲",
    "X30n0605_002:0681c23": "訛轉為空候耳候者因彼樂工而得名也琵琶者",
    "X30n0605_002:0681c24": "漢遣烏孫公主嫁昆彌念其道行故思慕無已使",
    "X30n0605_002:0682a01": "工巧裁箏筑為馬上之樂以手推却前後而奏聲",
    "X30n0605_002:0682a02": "故名琵琶耳鐃者通典云鐃如編鐘而無舌有柄",
    "X30n0605_002:0682a03": "搖之以止鼓又漢鼓吹曲有鐃歌釋名曰鐃者謂",
    "X30n0605_002:0682a04": "其聲鐃鐃然因以名之銅鈸者疏云長安人呼露",
    "X30n0605_002:0682a05": "盤為銅鈸唄者或云唄匿此云讚頌本出于西方",
    "X30n0605_002:0682a06": "此土按梁宣騐記云陳思王姓曹名植字子建魏",
    "X30n0605_002:0682a07": "武帝第三子十歲善文藝私製轉七聲植曾游漁",
    "X30n0605_002:0682a08": "山於巖谷間聞誦經聲遠谷流美乃效之而製其",
    "X30n0605_002:0682a09": "聲又佛道論衡云陳思王幼含珪璋十歲能文每",
    "X30n0605_002:0682a10": "讀內典輙踟蹰嗟玩以為至道之宗極也用是遂",
    "X30n0605_002:0682a11": "製轉讀七聲為升降曲折之響世之諷誦咸憲章",
    "X30n0605_002:0682a12": "焉甞游漁山忽聞空中梵天之響清颺哀婉中心",
    "X30n0605_002:0682a13": "有感獨聽良久其間從者莫得而聞植則深感神",
    "X30n0605_002:0682a14": "理彌悟法音因慕其聲遂節寫為梵唄撰文製章",
    "X30n0605_002:0682a15": "傳為後式以故梵聲光顯始於此也又賢愚經云",
    "X30n0605_002:0682a16": "波斯匿王欲行征伐時祇桓中有一比丘形極矬",
    "X30n0605_002:0682a17": "陋而彼音聲奇美清徹異常震聲高唄韻益和暢",
    "X30n0605_002:0682a18": "軍眾傾耳無有厭足王乃問佛今是比丘以何因",
    "X30n0605_002:0682a19": "緣形貌醜陋其聲乃爾佛告大王過去有佛名曰",
    "X30n0605_002:0682a20": "迦葉度人訖已便般涅槃王收舍利起塔供養即",
    "X30n0605_002:0682a21": "勅監典各主一邊一監懈怠功獨不成王遂責之",
    "X30n0605_002:0682a22": "其人懷恐便白至言此塔太高何時當成及王去",
    "X30n0605_002:0682a23": "後其塔繼就顯然可觀其人即便悔前過咎持一",
    "X30n0605_002:0682a24": "金鈴著塔剎頭仍立誓言願我生生音聲極妙當",
    "X30n0605_002:0682b01": "來有佛號釋迦文令我得見度生死苦以是因緣",
    "X30n0605_002:0682b02": "果報若斯以嫌塔高報身矬短以施鈴故今蒙解",
    "X30n0605_002:0682b03": "脫獲妙音響毗尼母論云佛告諸比丘聽汝等唄",
    "X30n0605_002:0682b04": "唄者即是言說之辭十誦律云為諸天聞唄心喜",
    "X30n0605_002:0682b05": "故也或音樂舞伎螺鈸蕭韶發歡喜心種種供養",
    "X30n0605_002:0682b06": "昔者提婆颺唄清響徹於淨居釋尊入定琴歌震",
    "X30n0605_002:0682b07": "於石室當知園林樓觀是入法界之法門音聲語",
    "X30n0605_002:0682b08": "言總成佛事之法語。△七散心塵供明人業。",
    "X30n0605_002:0682b09": "若人散亂心乃至以一華供養於畫像漸見無數佛。",
    "X30n0605_002:0682b10": "前一行約散心用塵供養明人業也大思惟經云",
    "X30n0605_002:0682b11": "若不散華獻佛雖得往生依報不具賢愚經云舍",
    "X30n0605_002:0682b12": "衛國中有豪富長者生一男兒面貌端嚴天雨眾",
    "X30n0605_002:0682b13": "華積滿其舍遂名天華乃至出家得羅漢果阿難",
    "X30n0605_002:0682b14": "白佛天華何福而得如是佛言過去有佛名毗婆",
    "X30n0605_002:0682b15": "尸有一貧人見僧歡喜即於野澤采眾草華用散",
    "X30n0605_002:0682b16": "大眾爾時貧人者今天華是以散華故九十一劫",
    "X30n0605_002:0682b17": "身體端正意有所須隨念即至因果經云若以一",
    "X30n0605_002:0682b18": "華散空供十方佛乃至畢苦其福不盡。△八身業",
    "X30n0605_002:0682b19": "供養明天人。",
    "X30n0605_002:0682b20": "或有人禮拜或復但合掌乃至舉一手或復小低頭。",
    "X30n0605_002:0682b21": "禮拜一句五體著地是上禮即天業合掌低頭是",
    "X30n0605_002:0682b22": "中禮是人業應知禮拜則屈伏無明深投覺地至",
    "X30n0605_002:0682b23": "若致敬之極當如樹倒山崩所以業報差別經云",
    "X30n0605_002:0682b24": "禮佛一拜從其膝下至金剛際一塵一轉輪王位",
    "X30n0605_002:0682c01": "獲十種功德一得妙色身二出言人信三處眾無",
    "X30n0605_002:0682c02": "畏四諸佛護念五具大威儀六眾人親附七諸天",
    "X30n0605_002:0682c03": "愛敬八有大福德九命終往生十速證涅槃三藏",
    "X30n0605_002:0682c04": "勒那云發智清淨禮者良由達佛境界慧心明利",
    "X30n0605_002:0682c05": "了知法界本無有礙由我無始順於凡俗非有有",
    "X30n0605_002:0682c06": "想非礙礙想今達自心虗通無礙故行禮拜隨心",
    "X30n0605_002:0682c07": "現量禮於一佛即禮一切佛禮一切佛即是禮一",
    "X30n0605_002:0682c08": "佛何則由如來法身體用融通故也所以禮佛一",
    "X30n0605_002:0682c09": "拜則是徧通法界於六道四生同作佛想文殊菩",
    "X30n0605_002:0682c10": "薩云心不生滅故敬禮無所觀內行平等外順修",
    "X30n0605_002:0682c11": "敬內外冥合名平等禮天台云當禮拜時雖不見",
    "X30n0605_002:0682c12": "能禮所禮然而影現法界一一佛前皆見自身而",
    "X30n0605_002:0682c13": "禮拜也然散華禮拜之文既出經論本乎金口誠",
    "X30n0605_002:0682c14": "實之言因便引明以助思修共期佛果餘皆準此。",
    "X30n0605_002:0682c15": "△九結成顯實。",
    "X30n0605_002:0682c16": "以此供養像漸見無量佛自成無上道廣度無數眾",
    "X30n0605_002:0682c17": "入無餘涅槃如薪盡火滅。",
    "X30n0605_002:0682c18": "此一行半是結成非但顯實自成佛道亦能開權",
    "X30n0605_002:0682c19": "化他薪盡涅槃也故云廣度無數眾入無餘涅槃",
    "X30n0605_002:0682c20": "也。△十口業供養明人業。",
    "X30n0605_002:0682c21": "若人散亂心入於塔廟中一稱南無佛皆已成佛道。",
    "X30n0605_002:0682c22": "次一行約口業例上應具天人業今但出人業一",
    "X30n0605_002:0682c23": "稱南無佛者南無甚眾當知只是歸命之義而云",
    "X30n0605_002:0682c24": "救我度我等也一稱佛名而成佛道者此約今經",
    "X30n0605_002:0683a01": "開顯之意以判之是則屬乎通記觀經亦云一稱",
    "X30n0605_002:0683a02": "佛名能消八十億劫生死重罪寶積經云高聲念",
    "X30n0605_002:0683a03": "佛魔軍退散文殊般若經云眾生愚鈍觀不能解",
    "X30n0605_002:0683a04": "但令念聲相續自得往生智度論云譬如有人初",
    "X30n0605_002:0683a05": "生墮地即能日行千里足一千年滿中七寶以用",
    "X30n0605_002:0683a06": "布施不如有人於後惡世稱佛一聲其福過彼大",
    "X30n0605_002:0683a07": "品般若云若人散心念佛乃至畢苦其福不盡增",
    "X30n0605_002:0683a08": "一阿含云以四事供養滿閻浮提一切眾生善心",
    "X30n0605_002:0683a09": "相續稱佛名號於一食頃功德過上不可思議無",
    "X30n0605_002:0683a10": "能量者三昧寶王論云浴大海者用於百川念佛",
    "X30n0605_002:0683a11": "名者必成三昧亦猶明珠投於濁水濁水不得不",
    "X30n0605_002:0683a12": "清念佛攝於亂心亂心不得不佛既契之後心佛",
    "X30n0605_002:0683a13": "雙亡雙亡定也雙照慧也定慧既均亦何心而不",
    "X30n0605_002:0683a14": "佛又何佛而不心心佛既然是則萬境萬緣無非",
    "X30n0605_002:0683a15": "三昧者也所以業報差別經云高聲念佛誦經者",
    "X30n0605_002:0683a16": "有十種功德一能排眠二天魔怖懼三聲徧十方",
    "X30n0605_002:0683a17": "四三途息苦五外聲不入六令心不散七勇猛精",
    "X30n0605_002:0683a18": "進八諸佛歡喜九三昧現前十生於淨土大集經",
    "X30n0605_002:0683a19": "云或一日夜或七日夜不作餘業小念見小大念",
    "X30n0605_002:0683a20": "見大又般若經文殊問佛云何速得阿耨菩提佛",
    "X30n0605_002:0683a21": "答有一行三昧欲入此三昧者應須於空閒靜處",
    "X30n0605_002:0683a22": "捨諸亂意不取相貌繫念一佛專稱名字隨佛方",
    "X30n0605_002:0683a23": "所端身正向能於一佛念念相續此即是念中得",
    "X30n0605_002:0683a24": "見過去未來現在諸佛晝夜常說智慧辨才終不",
    "X30n0605_002:0683b01": "斷絕報恩經云華林園第三大會有九十二億人",
    "X30n0605_002:0683b02": "而成佛者此是於今釋尊遺法之中一稱南無佛",
    "X30n0605_002:0683b03": "人也以是而知佛力難思玄通罕測如石吸鐵似",
    "X30n0605_002:0683b04": "水投河慈善根力任運如是至心信者靈感昭然",
    "X30n0605_002:0683b05": "方今濁世唯此為真誡簡要之門偉遇易行之道",
    "X30n0605_002:0683b06": "所以廣引明據實彼信心賢者能遵定蒙深益。△",
    "X30n0605_002:0683b07": "二約了因顯實。",
    "X30n0605_002:0683b08": "於諸過去佛現在或滅後若有聞是法皆已成佛道。",
    "X30n0605_002:0683b09": "此一行明了因種子例上皆具有相非有相非無",
    "X30n0605_002:0683b10": "相至心散心等五乘種子今皆開之令入一實若",
    "X30n0605_002:0683b11": "至心聞一句是天業若散心聞一句是人業問何",
    "X30n0605_002:0683b12": "意約過去佛門廣明五乘答三世諸佛皆有開權",
    "X30n0605_002:0683b13": "但未來未起現在始行於證義弱過去開權已久",
    "X30n0605_002:0683b14": "其受化之人皆成四一並於十方施權顯實證義",
    "X30n0605_002:0683b15": "事強搆之虗言不如驗之以實故於過去佛廣說",
    "X30n0605_002:0683b16": "五乘於義為便。△二頌未來佛章二初頌開三。",
    "X30n0605_002:0683b17": "未來諸世尊其數無有量是諸如來等亦方便說法",
    "X30n0605_002:0683b18": "一切諸如來以無量方便。",
    "X30n0605_002:0683b19": "此下一行半頌開三如文可解。△二頌顯一四初",
    "X30n0605_002:0683b20": "頌人一。",
    "X30n0605_002:0683b21": "度脫諸眾生入佛無漏智若有聞法者無一不成佛。",
    "X30n0605_002:0683b22": "此五行頌顯一初度脫諸眾生一行頌人一。△二",
    "X30n0605_002:0683b23": "頌行一。",
    "X30n0605_002:0683b24": "諸佛本誓願我所行佛道普欲令眾生亦同得此道。",
    "X30n0605_002:0683c01": "次諸佛本誓願一行頌行一佛所行道誓令得此",
    "X30n0605_002:0683c02": "道豈非行一也。△三頌教一。",
    "X30n0605_002:0683c03": "未來世諸佛雖說百千億無數諸法門其實為一乘",
    "X30n0605_002:0683c04": "諸佛兩足尊知法常無性佛種從緣起是故說一乘。",
    "X30n0605_002:0683c05": "三未來諸世尊兩行頌教一知法常無性者實相",
    "X30n0605_002:0683c06": "常住無自性乃至無無因性無性亦無性是名常",
    "X30n0605_002:0683c07": "無性記云知法常無性等一實理上性相二空無",
    "X30n0605_002:0683c08": "性性空即無四性既云實相無自性等故知即是",
    "X30n0605_002:0683c09": "理性性空性空既爾相空準知無性亦無即是相",
    "X30n0605_002:0683c10": "空故知經中一無性言具二無性即是無性性無",
    "X30n0605_002:0683c11": "相性也本自有之故曰常無知者照也具如止觀",
    "X30n0605_002:0683c12": "第五不思議境中一念三千非自他等既無四性",
    "X30n0605_002:0683c13": "一念亦無即是性空既無一念無念亦無即是相",
    "X30n0605_002:0683c14": "空即是不思議之二空也若不了今家依於智論",
    "X30n0605_002:0683c15": "中論等準理準義緣於心性立此二空諸無可準",
    "X30n0605_002:0683c16": "非用法相者之所逮也故於實道須閑修性若本",
    "X30n0605_002:0683c17": "自二空即是性德若推檢入空即是修得推而不",
    "X30n0605_002:0683c18": "成須修萬行正助合行行中具足一切諸行方名",
    "X30n0605_002:0683c19": "緣因聞斯義已方乃名開問世間因緣可以四句",
    "X30n0605_002:0683c20": "了生無生今性本淨非關緣起何須以此四句推",
    "X30n0605_002:0683c21": "之答世緣起法亦本無生但由情計謂之為生理",
    "X30n0605_002:0683c22": "性亦爾由謂自他等故須推之二空不顯尚須更",
    "X30n0605_002:0683c23": "約續待推檢況因緣耶佛種從緣起者中道無性",
    "X30n0605_002:0683c24": "即是佛種迷此理者由無明為緣則有眾生起解",
    "X30n0605_002:0684a01": "此理者由教行為緣則有正覺起欲起佛種須一",
    "X30n0605_002:0684a02": "乘教此即頌教一也又無性者即正因佛性也佛",
    "X30n0605_002:0684a03": "種從緣起者即是緣了以緣資了正種得起一起",
    "X30n0605_002:0684a04": "一切起如此三性名為一乘也。△四頌理一。",
    "X30n0605_002:0684a05": "是法住法位世間相常住於道場知已導師方便說。",
    "X30n0605_002:0684a06": "四是法住法位一行頌理一也眾生正覺一如無",
    "X30n0605_002:0684a07": "二悉不出如皆如法為位也世間相常住者出世",
    "X30n0605_002:0684a08": "正覺以如為位亦以如為相位相常住世間眾生",
    "X30n0605_002:0684a09": "亦以如為位亦以如為相豈不常住世間相既常",
    "X30n0605_002:0684a10": "住豈非理一又釋世間者即是陰界入也常住者",
    "X30n0605_002:0684a11": "即正因也然此正因不即六法緣了不離六法正",
    "X30n0605_002:0684a12": "因常故緣了亦常故言世間相常住也於道場知",
    "X30n0605_002:0684a13": "已此舉果釋成開權顯實道場朗然斯理久暢物",
    "X30n0605_002:0684a14": "情障重方便施三。△四頌現在佛章三初頌施化",
    "X30n0605_002:0684a15": "意。",
    "X30n0605_002:0684a16": "天人所供養現在十方佛其數如恒沙出現於世間",
    "X30n0605_002:0684a17": "安穩眾生故亦說如是法。",
    "X30n0605_002:0684a18": "此四行半頌現在佛章上文有四今但頌三惟不",
    "X30n0605_002:0684a19": "頌後結於中初一行半是頌施化之意正為安穩",
    "X30n0605_002:0684a20": "眾生。△二顯實。",
    "X30n0605_002:0684a21": "知第一寂滅以方便力故雖示種種道其實為佛乘。",
    "X30n0605_002:0684a22": "頌上顯實知第一寂滅即頌理一其實為佛乘或",
    "X30n0605_002:0684a23": "頌教一或頌行一。△三開權。",
    "X30n0605_002:0684a24": "知眾生諸行深心之所念過去所習業欲性精進力",
    "X30n0605_002:0684b01": "及諸根利鈍以種種因緣譬喻亦言辭隨應方便說。",
    "X30n0605_002:0684b02": "是頌開權如文。△二頌釋迦章二初略頌上權實",
    "X30n0605_002:0684b03": "二初頌顯實。",
    "X30n0605_002:0684b04": "今我亦如是安穩眾生故以種種法門宣示於佛道。",
    "X30n0605_002:0684b05": "此兩行略頌上權實為下總譬作本所言譬本者",
    "X30n0605_002:0684b06": "然上根已悟中根未曉故須作喻還譬上法然譬",
    "X30n0605_002:0684b07": "不孤起承躡有由故言譬本也今約總頌中有六",
    "X30n0605_002:0684b08": "意得為總譬六義作本偈云今我亦如是我即釋",
    "X30n0605_002:0684b09": "迦是一化之主為下有大長者譬作本安穩者即",
    "X30n0605_002:0684b10": "大涅槃常樂住處也此處寂靜無五濁障故名安",
    "X30n0605_002:0684b11": "穩安穩對不安穩不安穩即三界生死行化之所",
    "X30n0605_002:0684b12": "有五濁障名不安穩此即為下火宅譬作本眾生",
    "X30n0605_002:0684b13": "即是五道受化之徒為下五百人譬作本又安穩",
    "X30n0605_002:0684b14": "者即是安穩法還對不安穩法不安穩者即五濁",
    "X30n0605_002:0684b15": "法也為下火起譬作本種種法門即對不種種為",
    "X30n0605_002:0684b16": "下唯有一門譬作本。△二頌開權。",
    "X30n0605_002:0684b17": "我以智慧力知眾生性欲方便說諸法皆令得歡喜。",
    "X30n0605_002:0684b18": "知眾生性欲者即是五道根性有三乘之差別為",
    "X30n0605_002:0684b19": "下三十子譬作本向上即是略頌權實向下即是",
    "X30n0605_002:0684b20": "為總譬本本末相承文義整足至下譬喻品中當",
    "X30n0605_002:0684b21": "更引上證下記云本末相承等者本法說也末譬",
    "X30n0605_002:0684b22": "等也。△二廣頌上六義六初頌五濁開三二頌施",
    "X30n0605_002:0684b23": "方便化三頌顯實四頌歎法希有五頌不虗六頌",
    "X30n0605_002:0684b24": "敦信初文又三初約能見之眼。",
    "X30n0605_002:0684c01": "舍利弗當知我以佛眼觀。",
    "X30n0605_002:0684c02": "初半行一字明佛眼觀見為後長者能見譬作本",
    "X30n0605_002:0684c03": "我以佛眼觀見者下文云長者在門外立舉下證",
    "X30n0605_002:0684c04": "上因知佛在法身之地以常寂佛眼圓照羣機若",
    "X30n0605_002:0684c05": "根利濁輕則以盧舍那像說一乘法若根鈍濁重",
    "X30n0605_002:0684c06": "則脫瓔珞以老比丘像驚入火宅方便開三秖是",
    "X30n0605_002:0684c07": "于時鑒機故言我以佛眼觀見也問若觀色法應",
    "X30n0605_002:0684c08": "用天眼若分別根機應用法眼云何言以佛眼見",
    "X30n0605_002:0684c09": "耶答佛眼圓通舉勝兼劣又四眼入佛眼皆名為",
    "X30n0605_002:0684c10": "佛眼。△二明所見五濁。",
    "X30n0605_002:0684c11": "見六道眾生貧窮無福慧入生死險道相續苦不斷",
    "X30n0605_002:0684c12": "深著於五欲如犛牛愛尾以貪愛自蔽盲瞑無所見",
    "X30n0605_002:0684c13": "不求大勢佛及與斷苦法深入諸邪見以苦欲捨苦。",
    "X30n0605_002:0684c14": "次六道眾生下有兩行三句四字明所見五濁貧",
    "X30n0605_002:0684c15": "窮無福慧半行頌眾生濁也入生死險道相續苦",
    "X30n0605_002:0684c16": "不斷頌命濁也深著於五欲一行頌煩惱濁也不",
    "X30n0605_002:0684c17": "求大勢佛及與斷苦法頌劫濁也深入諸邪見以",
    "X30n0605_002:0684c18": "苦欲捨苦頌見濁也或云五熱炙身欲望捨苦反",
    "X30n0605_002:0684c19": "得苦報或云諸見即是受受即是苦行此苦因望",
    "X30n0605_002:0684c20": "欲捨苦豈可得耶普曜曰明五道源來五戒為人",
    "X30n0605_002:0684c21": "十善生天慳貪墮餓鬼觝突墮畜生十惡墮地獄",
    "X30n0605_002:0684c22": "無五趣五陰六衰則是泥洹不處生死不住泥洹",
    "X30n0605_002:0684c23": "便受菩提決地獄者此方之名胡稱泥梨秦言無",
    "X30n0605_002:0684c24": "有無有喜樂無氣味無歡無利故云無有畜生者",
    "X30n0605_002:0685a01": "形旁行旁故名畜生亦云旁生或云徧有以由此",
    "X30n0605_002:0685a02": "趣徧於五道四天及三十三天皆悉徧有也然上",
    "X30n0605_002:0685a03": "天所乘象馬等是福業化作非眾生數也又畜生",
    "X30n0605_002:0685a04": "者名盲瞑盲瞑者無明多故名畜生劫初時皆解",
    "X30n0605_002:0685a05": "聖語後因飲食異則諂曲心行其語皆變遂不復",
    "X30n0605_002:0685a06": "能語鬼者胡言闍梨哆秦言祖父眾生最初生彼",
    "X30n0605_002:0685a07": "道名祖父後生者亦名祖父又慳貪墮此趣此趣",
    "X30n0605_002:0685a08": "多饑渴故名餓鬼亦被諸天驅使亦希望飲食故",
    "X30n0605_002:0685a09": "名餓鬼人者胡言摩[少/兔]奢此云意昔頂生王初化",
    "X30n0605_002:0685a10": "諸有所作當善思惟善籌量善憶念即如王教諸",
    "X30n0605_002:0685a11": "有所作先思量憶念故名人為意又人能息意能",
    "X30n0605_002:0685a12": "修道得達分又云人名慢五道中多慢者稱人趣",
    "X30n0605_002:0685a13": "也阿修羅者修羅名天阿言非非天故稱阿修羅",
    "X30n0605_002:0685a14": "謂彼常與天鬬又無天行天者天然自然勝樂勝",
    "X30n0605_002:0685a15": "身勝故天名勝眾事悉勝於餘趣常以光自照故",
    "X30n0605_002:0685a16": "名為天阿含云眾生是假名界是法五趣眾生與",
    "X30n0605_002:0685a17": "法界和合也若眾生行不善心時與不善界俱行",
    "X30n0605_002:0685a18": "善心時與善界俱行勝心時與勝界俱行鄙心時",
    "X30n0605_002:0685a19": "與鄙界俱是故比丘當作是學善種種界前是因",
    "X30n0605_002:0685a20": "緣釋六趣後似觀心釋六趣也然此六趣是名輪",
    "X30n0605_002:0685a21": "迴死此生彼初無休息如汲井輪互為高下凡聖",
    "X30n0605_002:0685a22": "相望是六界趣總名不善未脫生死之輪故華嚴",
    "X30n0605_002:0685a23": "云若人欲了知三世一切佛應觀法界性一切唯",
    "X30n0605_002:0685a24": "心造當知心能天堂心能地獄乃至四聖總由一",
    "X30n0605_002:0685b01": "心智者審思常當觀察如善牧人莫令縱逸犯人",
    "X30n0605_002:0685b02": "苗稼矧以初心博地昏散交馳二六時中恒宜檢",
    "X30n0605_002:0685b03": "束久久性成任運合道超凡預聖豈不幸哉犛牛",
    "X30n0605_002:0685b04": "者獸如牛而尾長說文云酉南夷有髦牛牛愛其",
    "X30n0605_002:0685b05": "尾就身護尾人愛其尾故殺其身譬如人貪五欲",
    "X30n0605_002:0685b06": "而害其身亦猶是也。△三明起大悲赴應。",
    "X30n0605_002:0685b07": "為是眾生故而起大悲心。",
    "X30n0605_002:0685b08": "而起大悲心者上舉能見次明所見今明大悲熏",
    "X30n0605_002:0685b09": "心應入三界施設方便引趣佛慧。△二頌施方便",
    "X30n0605_002:0685b10": "化二初念用大化不得三初擬宜。",
    "X30n0605_002:0685b11": "我始坐道場觀樹亦經行於三七日中思惟如是事",
    "X30n0605_002:0685b12": "我所得智慧微妙最第一。",
    "X30n0605_002:0685b13": "此一行半明念用大乘化之不得則為下身手有",
    "X30n0605_002:0685b14": "力而不用之寢大譬作本初明擬宜也始坐道場",
    "X30n0605_002:0685b15": "者然至理無時假時化物為化之初故言始也事",
    "X30n0605_002:0685b16": "釋者初在此處修治得道故言道場坐此樹下得",
    "X30n0605_002:0685b17": "三菩提故名道樹又感樹恩故觀察念地德故經",
    "X30n0605_002:0685b18": "行道成賽澤之時欲以大法擬宜眾生也觀心釋",
    "X30n0605_002:0685b19": "者樹即十二因緣之大樹深觀緣起自成菩提欲",
    "X30n0605_002:0685b20": "以無漏法林樹蔭蓋眾生故言觀樹經行者大乘",
    "X30n0605_002:0685b21": "三十七品是行道法自以道品履一切地得成佛",
    "X30n0605_002:0685b22": "道欲以此法化度眾生是故起行也問樹地無有",
    "X30n0605_002:0685b23": "分別豈須報恩耶答未曾有經云秪以通化傳法",
    "X30n0605_002:0685b24": "名報恩過去因果經云佛成道初一七日思惟我",
    "X30n0605_002:0685c01": "法微妙無能受者二七日思惟眾生上中下根三",
    "X30n0605_002:0685c02": "七日思惟誰應先聞法即至波羅奈為五人說四",
    "X30n0605_002:0685c03": "諦陳如得法眼淨頞鞞跋提十力迦葉摩訶男拘",
    "X30n0605_002:0685c04": "利未得道佛重說四諦四人得法眼淨佛又說五",
    "X30n0605_002:0685c05": "陰無常苦空非我五人得阿羅漢佛為佛寶四諦",
    "X30n0605_002:0685c06": "為法寶五人及佛是六阿羅漢即是僧寶三寶之",
    "X30n0605_002:0685c07": "興始於此也三七日者舊云思理教等又云勸誡",
    "X30n0605_002:0685c08": "等瑤師云事之至深至聖猶思而後行一七思惟",
    "X30n0605_002:0685c09": "佛智微妙二七思眾生根性不同三七思法藥萬",
    "X30n0605_002:0685c10": "品即舉偈證之我所得智慧微妙最第一眾生諸",
    "X30n0605_002:0685c11": "根鈍云何而可度今明佛在法身之地寂而常照",
    "X30n0605_002:0685c12": "恒以佛眼洞覽無遺豈始至道場淹留三七方思",
    "X30n0605_002:0685c13": "此事言三七者明有所表表佛初欲三周說法故",
    "X30n0605_002:0685c14": "假言三七耳初七思法說次七思譬說後七思因",
    "X30n0605_002:0685c15": "緣說皆無機不得是故息大施小也此偏就圓教",
    "X30n0605_002:0685c16": "大乘為釋耳若通途約大乘釋者初七思惟欲說",
    "X30n0605_002:0685c17": "圓教次七思惟欲說別教後七思惟欲說通教大",
    "X30n0605_002:0685c18": "乘皆無機不得是故息大說三藏三乘為方便之",
    "X30n0605_002:0685c19": "化也。△二明無機三初明障重。",
    "X30n0605_002:0685c20": "眾生諸根鈍著樂癡所盲。",
    "X30n0605_002:0685c21": "此三行明無機中又為三初半行明障重。△二明",
    "X30n0605_002:0685c22": "不堪聞。",
    "X30n0605_002:0685c23": "如斯之等類云何而可度。",
    "X30n0605_002:0685c24": "次如斯下第二半行明不堪聞。△三明諸梵請。",
    "X30n0605_002:0686a01": "爾時諸梵王及諸天帝釋護世四天王及大自在天",
    "X30n0605_002:0686a02": "并餘諸天眾眷屬百千萬恭敬合掌禮請我轉法輪。",
    "X30n0605_002:0686a03": "爾時諸梵王下有二行明諸梵雖請說大佛知無",
    "X30n0605_002:0686a04": "機所以不說爾時諸梵王者別而為語但在一十",
    "X30n0605_002:0686a05": "八梵若約通論應該大千諸梵欲天帝釋亦應然",
    "X30n0605_002:0686a06": "也言十八梵者初禪有三謂梵眾梵輔大梵二禪",
    "X30n0605_002:0686a07": "有三謂少光無量光光音三禪有三謂少淨無量",
    "X30n0605_002:0686a08": "淨徧淨四禪有九謂無雲福生廣果無想無煩無",
    "X30n0605_002:0686a09": "熱善現善見色究竟及諸天帝釋者此就欲天為",
    "X30n0605_002:0686a10": "語所言諸天者即是妙高山其山有四角每角有",
    "X30n0605_002:0686a11": "八天中間善法堂帝釋天居之統王三十二今文",
    "X30n0605_002:0686a12": "兼主伴所以云也如上諸天眾並合掌致敬殷勤",
    "X30n0605_002:0686a13": "勸請轉大法輪言法輪者諸佛凡有所說皆名法",
    "X30n0605_002:0686a14": "輪葢輪者有乎運轉摧破之義所謂運正法輪摧",
    "X30n0605_002:0686a15": "邪制外者也。△三念息大化二初強說有損。",
    "X30n0605_002:0686a16": "我即自思惟若但讚佛乘眾生沒在苦不能信是法",
    "X30n0605_002:0686a17": "破法不信故墜於三惡道。",
    "X30n0605_002:0686a18": "此二行明念欲息化又二初一行半明無機強說",
    "X30n0605_002:0686a19": "聞則有損。△二息化。",
    "X30n0605_002:0686a20": "我寧不說法疾入於涅槃。",
    "X30n0605_002:0686a21": "後半行正明息化作方便張本。△二念同諸佛用",
    "X30n0605_002:0686a22": "三乘化得二初正明化得四初明三乘擬宜。",
    "X30n0605_002:0686a23": "尋念過去佛所行方便力我今所得道亦應說三乘。",
    "X30n0605_002:0686a24": "此一行明三乘擬宜也尋念者念彼雖無大機不",
    "X30n0605_002:0686b01": "容永捨要以方便而誘濟之非都不知開三欲引",
    "X30n0605_002:0686b02": "同諸佛故云尋念也。△二明有機二初明諸佛稱",
    "X30n0605_002:0686b03": "歎五初敘諸佛現。",
    "X30n0605_002:0686b04": "作是思惟時十方佛皆現梵音慰喻我。",
    "X30n0605_002:0686b05": "初三句釋迦自敘諸佛現佛現者由念佛方便力",
    "X30n0605_002:0686b06": "故現現由擬法會機二義故佛現也。△二明諸佛",
    "X30n0605_002:0686b07": "正歎釋迦。",
    "X30n0605_002:0686b08": "善哉釋迦文第一之導師得是無上法隨諸一切佛",
    "X30n0605_002:0686b09": "而用方便力。",
    "X30n0605_002:0686b10": "此明諸佛歎上欲大化於彼無機故諸佛不歎今",
    "X30n0605_002:0686b11": "欲說小曲會根緣則始終得度所以佛歎也能隱",
    "X30n0605_002:0686b12": "實設權故云善哉為一施三引入佛慧即是第一",
    "X30n0605_002:0686b13": "導師得是無上法者即是得實智微妙第一也而",
    "X30n0605_002:0686b14": "用方便力者隨諸一切佛隱實用權也。△三明諸",
    "X30n0605_002:0686b15": "佛亦隱實用權。",
    "X30n0605_002:0686b16": "我等亦皆得最妙第一法為諸眾生類分別說三乘。",
    "X30n0605_002:0686b17": "△四雙釋二義。",
    "X30n0605_002:0686b18": "少智樂小法不自信作佛是故以方便分別說諸果。",
    "X30n0605_002:0686b19": "為眾生少智不堪聞大所以隱實而復樂小所以",
    "X30n0605_002:0686b20": "施權。△五雙結二義。",
    "X30n0605_002:0686b21": "雖復說三乘但為教菩薩。",
    "X30n0605_002:0686b22": "雖復說三終為顯實。△二釋迦酬順二初發言酬",
    "X30n0605_002:0686b23": "順。",
    "X30n0605_002:0686b24": "舍利弗當知我聞聖師子深淨微妙音稱南無諸佛。",
    "X30n0605_002:0686c01": "此二行明釋迦酬順既聞諸佛歎勸對曰南無南",
    "X30n0605_002:0686c02": "無此云敬從由隨順諸佛隱實用權。△二念順物",
    "X30n0605_002:0686c03": "機。",
    "X30n0605_002:0686c04": "復作如是念我出濁惡世如諸佛所說我亦隨順行。",
    "X30n0605_002:0686c05": "△三明施化。",
    "X30n0605_002:0686c06": "思惟是事已即趣波羅奈諸法寂滅相不可以言宣",
    "X30n0605_002:0686c07": "以方便力故為五比丘說。",
    "X30n0605_002:0686c08": "此一行半正明施化諸法寂滅相不可以言宣下",
    "X30n0605_002:0686c09": "即是前說中道無性佛種之理良由此理非數又",
    "X30n0605_002:0686c10": "不可說今以方便作三乘說又非生非滅而以方",
    "X30n0605_002:0686c11": "便作生滅說又偏真之理亦非可說以方便故作",
    "X30n0605_002:0686c12": "四門說初為五人說無常有門。△四明受行悟入。",
    "X30n0605_002:0686c13": "是名轉法輪便有涅槃音及以阿羅漢法僧差別名。",
    "X30n0605_002:0686c14": "次一行明受行悟入轉佛心中化他之法度入他",
    "X30n0605_002:0686c15": "心名轉法輪唯陳如初得見諦即斷見惑分證滅",
    "X30n0605_002:0686c16": "諦亦是分得有餘涅槃涅槃之音起自於此由此",
    "X30n0605_002:0686c17": "得成無學便有羅漢之名。△二釋疑。",
    "X30n0605_002:0686c18": "從久遠劫來讚示涅槃法生死苦永盡我常如是說。",
    "X30n0605_002:0686c19": "此一行是釋疑疑師云佛初未能鑒機尋念諸佛",
    "X30n0605_002:0686c20": "始知根性即釋云非我不知用於方便特欲引同",
    "X30n0605_002:0686c21": "故念諸佛非今始念方知從久遠劫來見其樂小",
    "X30n0605_002:0686c22": "已為讚示令盡眾苦所以聞小即得解脫復疑弟",
    "X30n0605_002:0686c23": "子云何眾生一世暫聞即證羅漢即釋云從久遠",
    "X30n0605_002:0686c24": "劫來為某讚示稱於本習故速得道。△三顯實四",
    "X30n0605_002:0687a01": "初頌人一。",
    "X30n0605_002:0687a02": "舍利弗當知我見佛子等志求佛道者無量千萬億",
    "X30n0605_002:0687a03": "咸以恭敬心皆來至佛所曾從諸佛聞方便所說法。",
    "X30n0605_002:0687a04": "此六行頌上顯實文具四一初我見佛子下二行",
    "X30n0605_002:0687a05": "頌人一三乘行人皆是佛子上文兼有其意次從",
    "X30n0605_002:0687a06": "我即作是念下一行頌理一為說佛慧即是上一",
    "X30n0605_002:0687a07": "切種智佛知見也三從舍利弗當知下二行頌教",
    "X30n0605_002:0687a08": "一但說無上道即教一也四從菩薩聞是法下一",
    "X30n0605_002:0687a09": "行頌行一既云悉亦當作佛是行一更就此文為",
    "X30n0605_002:0687a10": "四意初二行明大乘機發亦云索果次兩行一句",
    "X30n0605_002:0687a11": "明佛歡喜眾生得大乘益故次三句正明顯實次",
    "X30n0605_002:0687a12": "一行明受行悟入也明由機發故得索果索果由",
    "X30n0605_002:0687a13": "於機發所以云耳此應有四句作分別自有障除",
    "X30n0605_002:0687a14": "機未發如諸羅漢在三藏時以樂小故濁障雖除",
    "X30n0605_002:0687a15": "大根鈍故妙機未發自有大機發障未除者如今",
    "X30n0605_002:0687a16": "經中諸凡夫人等雖未斷結以大根利故機發也",
    "X30n0605_002:0687a17": "自有障即除機即發如說無量義時證二乘果即",
    "X30n0605_002:0687a18": "於此座大機即發自有障未除大機未發即五千",
    "X30n0605_002:0687a19": "等退者是也志求佛道者即是索大非求小果然",
    "X30n0605_002:0687a20": "索有三意一大機有感果之義機中論索二情中",
    "X30n0605_002:0687a21": "密求為得為不得即此意也三發言口索即是殷",
    "X30n0605_002:0687a22": "勤三請然昔教之中已有二求但未發言至於今",
    "X30n0605_002:0687a23": "日具此三索問昔出宅索三是機情索者文云如",
    "X30n0605_002:0687a24": "先所許此乃求三何關求一答出外不見必有異",
    "X30n0605_002:0687b01": "途將昔許三以求異意亦得是索一也咸以恭敬",
    "X30n0605_002:0687b02": "心皆來至佛所者一云恥小慕大大機感佛故云",
    "X30n0605_002:0687b03": "至佛所今明非但機至佛所亦乃身到如無量義",
    "X30n0605_002:0687b04": "中四眾圍繞合掌以敬心欲聞具足道也曾從諸",
    "X30n0605_002:0687b05": "佛聞方便所說法者此中初味調伏受行三藏六",
    "X30n0605_002:0687b06": "度通別等三教方便由此調熟故使障除機發而",
    "X30n0605_002:0687b07": "求大也。△二頌理一。",
    "X30n0605_002:0687b08": "我即作是念如來所以出為說佛慧故今正是其時。",
    "X30n0605_002:0687b09": "從我即作是念下有二行一句明障除佛喜佛為",
    "X30n0605_002:0687b10": "佛慧故出興于世昔障重無機不得即說佛慧中",
    "X30n0605_002:0687b11": "間雖障除又未得說今機既發正是說時又昔眾",
    "X30n0605_002:0687b12": "生根鈍智小恐其謗法墮惡故未是說時今根利",
    "X30n0605_002:0687b13": "智大聞必信解故佛歡喜言無畏者不畏執小謗",
    "X30n0605_002:0687b14": "大起罪墮惡故言無畏。△三頌教一。",
    "X30n0605_002:0687b15": "舍利弗當知鈍根小智人著相憍慢者不能信是法",
    "X30n0605_002:0687b16": "今我喜無畏於諸菩薩中正直捨方便但說無上道。",
    "X30n0605_002:0687b17": "從於諸菩薩中下三句正顯實也當知五乘是曲",
    "X30n0605_002:0687b18": "非直通別偏傍非正今皆捨彼偏曲但說正直一",
    "X30n0605_002:0687b19": "道。△四頌行一。",
    "X30n0605_002:0687b20": "菩薩聞是法疑網皆已除千二百羅漢悉亦當作佛。",
    "X30n0605_002:0687b21": "從菩薩聞是法去一行明受行悟入當知六度通",
    "X30n0605_002:0687b22": "二菩薩初聞略說動舊執致新疑今悉已除非獨",
    "X30n0605_002:0687b23": "菩薩二乘亦爾而云聲聞皆當作佛者昔教不說",
    "X30n0605_002:0687b24": "二乘作佛今行與授記授記豈獨二乘除疑豈獨",
    "X30n0605_002:0687c01": "菩薩葢互存則兩備問菩薩何疑答三藏中說三",
    "X30n0605_002:0687c02": "僧祇未斷結一斷即入真通教說菩薩斷正使留",
    "X30n0605_002:0687c03": "習習盡即成佛來至今經初聞略說悉云方便昔",
    "X30n0605_002:0687c04": "真昔成竟知安在又三乘同學一道何意有別今",
    "X30n0605_002:0687c05": "聞法華掃蕩諸疑無復遺芥。△四歎法希有二初",
    "X30n0605_002:0687c06": "頌如是妙法。",
    "X30n0605_002:0687c07": "如三世諸佛說法之儀式我今亦如是說無分別法。",
    "X30n0605_002:0687c08": "此一行頌上如是妙法妙法者權實也如三世者",
    "X30n0605_002:0687c09": "引同諸佛用權權是引物之儀式說無分別法引",
    "X30n0605_002:0687c10": "同諸佛顯實實則言語道斷豈存儀式又權實本",
    "X30n0605_002:0687c11": "無分別為鈍根小智分別權實今還悟入一三不",
    "X30n0605_002:0687c12": "二即知佛說三一無分別也諸佛皆爾何獨我耶。",
    "X30n0605_002:0687c13": "△二頌時乃說之五初舉人難。",
    "X30n0605_002:0687c14": "諸佛興出世懸遠值遇難。",
    "X30n0605_002:0687c15": "此四行半頌上時乃說之說上亦舉曇華今頌中",
    "X30n0605_002:0687c16": "還又說之諸佛興出世兩句久久懸遠時有佛出",
    "X30n0605_002:0687c17": "此舉人難。△二舉法難。",
    "X30n0605_002:0687c18": "正使出于世說是法復難。",
    "X30n0605_002:0687c19": "正使出於世兩句此舉法難如今佛出世四十餘",
    "X30n0605_002:0687c20": "年始顯真實。△三舉聞法難。",
    "X30n0605_002:0687c21": "無量無數劫聞是法亦難。",
    "X30n0605_002:0687c22": "無量無數劫兩句此舉聞法難如五千之流梵音",
    "X30n0605_002:0687c23": "盈耳起席而去聞法豈不難乎。△四舉信受難。",
    "X30n0605_002:0687c24": "能聽是法者斯人亦復難。",
    "X30n0605_002:0688a01": "能聽是法者兩句此舉信受者難於是上周普眾",
    "X30n0605_002:0688a02": "之中唯身子前達中下雖聽猶未能了。△五頌譬",
    "X30n0605_002:0688a03": "四難。",
    "X30n0605_002:0688a04": "譬如優曇華一切皆愛樂天人所希有時時乃一出",
    "X30n0605_002:0688a05": "聞法歡喜讚乃至發一言則為已供養一切三世佛",
    "X30n0605_002:0688a06": "是人甚希有過於優曇華。",
    "X30n0605_002:0688a07": "舉曇華譬上四難今但合聞者難餘例可解。△五",
    "X30n0605_002:0688a08": "頌不虗二初頌勿於可信人生疑。",
    "X30n0605_002:0688a09": "汝等勿有疑我為諸法王普告諸大眾但以一乘道",
    "X30n0605_002:0688a10": "教化諸菩薩無聲聞弟子。",
    "X30n0605_002:0688a11": "此二行半頌上不虗又二初一行半勿於可信人",
    "X30n0605_002:0688a12": "生疑我為諸法王者夫為人王言則無二佛為法",
    "X30n0605_002:0688a13": "王豈容虗說。△二頌勿於可信法生疑。",
    "X30n0605_002:0688a14": "汝等舍利弗聲聞及菩薩當知是妙法諸佛之祕要。",
    "X30n0605_002:0688a15": "方便可是權假真實寧容是妄聞法王說法勿生",
    "X30n0605_002:0688a16": "疑也。△六頌揀眾敦信二初頌揀眾三初頌揀非",
    "X30n0605_002:0688a17": "佛弟子。",
    "X30n0605_002:0688a18": "以五濁惡世但樂著諸欲如是等眾生終不求佛道。",
    "X30n0605_002:0688a19": "此三行頌揀眾五濁者一行頌上揀非佛弟子何",
    "X30n0605_002:0688a20": "者若樂著諸欲是行魔業故須揀之上文著涅槃",
    "X30n0605_002:0688a21": "尚非佛弟子此文著生死那是佛弟子此互揀其",
    "X30n0605_002:0688a22": "非終不求佛道者頌上揀增上慢未得上法謂得",
    "X30n0605_002:0688a23": "上法是故其人不求佛道也。△二頌解義人難得。",
    "X30n0605_002:0688a24": "當來世惡人聞佛說一乘迷惑不信受破法墮惡道。",
    "X30n0605_002:0688b01": "當來世惡人一行頌上如來滅後解義者是人難",
    "X30n0605_002:0688b02": "得也。△三頌遇餘佛。",
    "X30n0605_002:0688b03": "有慚愧清淨志求佛道者當為如是等廣讚一乘道。",
    "X30n0605_002:0688b04": "有慚愧清淨一行頌上若遇餘佛便得決了。△二",
    "X30n0605_002:0688b05": "頌敦信二初頌敦信於權。",
    "X30n0605_002:0688b06": "舍利弗當知諸佛法如是以萬億方便隨宜而說法",
    "X30n0605_002:0688b07": "其不習學者不能曉了此。",
    "X30n0605_002:0688b08": "此三行頌上敦信若不信此法無有是處初一行",
    "X30n0605_002:0688b09": "半敦信於權。△二頌敦信於實。",
    "X30n0605_002:0688b10": "汝等既已知諸佛世之師隨宜方便事無復諸疑惑",
    "X30n0605_002:0688b11": "心生大歡喜自知當作佛。",
    "X30n0605_002:0688b12": "次一行半敦信於實權實無疑自知作佛總上第",
    "X30n0605_002:0688b13": "一卷文畢。",
    "X30n0605_002:0688b15": "科註妙法蓮華經卷第二"
}