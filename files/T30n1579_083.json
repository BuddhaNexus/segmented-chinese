{
    "T30n1579_083:0760a06": "瑜伽師地論卷第八十三",
    "T30n1579_083:0760a08": "彌勒菩薩說",
    "T30n1579_083:0760a09": "三藏法師玄奘奉 詔譯",
    "T30n1579_083:0760a10": "攝異門分之上",
    "T30n1579_083:0760a11": "[0760a11] 如是已說攝釋。[0760a11] 云何攝異門。總嗢&#x62D5;南曰。",
    "T30n1579_083:0760a12": " 白品與黑品  異門等宣說",
    "T30n1579_083:0760a13": " 為開悟義覺  略總頌應知",
    "T30n1579_083:0760a14": "[0760a14] 別嗢&#x62D5;南曰。",
    "T30n1579_083:0760a15": " 師第一二慧  四種善說等",
    "T30n1579_083:0760a16": " 亦有因緣等  施戒道廣說",
    "T30n1579_083:0760a17": "[0760a17] 此中大師所謂如來。紹師即是第一弟子。如",
    "T30n1579_083:0760a18": "彼尊者舍利子等。言襲師者。謂軌範師。若",
    "T30n1579_083:0760a19": "親教師。若同法者。能開悟者。令憶念者。大",
    "T30n1579_083:0760a20": "師即是立聖教者。紹師即是傳聖教者。襲",
    "T30n1579_083:0760a21": "師即是隨聖教者。開許制止一切應作不",
    "T30n1579_083:0760a22": "應作故。時時教授教誡轉故。當知即是能說",
    "T30n1579_083:0760a23": "傳說及隨說者。驅擯造作不應作故。名",
    "T30n1579_083:0760a24": "能獎者。慶慰造作應作事故。名勝獎者。於",
    "T30n1579_083:0760a25": "前二事能開示故。名至獎者。隨所生起一",
    "T30n1579_083:0760a26": "切疑惑皆能遣故。名能導者。惡作憂悔皆",
    "T30n1579_083:0760a27": "能遣故。名勝導者。一切煩惱及隨煩惱皆能",
    "T30n1579_083:0760a28": "遣故。名至導者。於諸疑惑能斷除者。謂未",
    "T30n1579_083:0760a29": "顯義能顯發故。已顯發義令明淨故。甚深",
    "T30n1579_083:0760b01": "義句以慧通達廣開示故。誓許為作軌範。尊",
    "T30n1579_083:0760b02": "重所依止故。名第二伴。隨轉伴故。名為善",
    "T30n1579_083:0760b03": "友。宿昔同處居家樂故。名為知識。父母宗",
    "T30n1579_083:0760b04": "親互相繫屬。名憐愍者。若非眷屬而施恩",
    "T30n1579_083:0760b05": "惠。名有恩者。言義利者。名所求事能引",
    "T30n1579_083:0760b06": "義利。樂為此故名樂義利。言利益者。名",
    "T30n1579_083:0760b07": "為善行。樂為此故名樂利益。言安樂者。",
    "T30n1579_083:0760b08": "名安隱住益身心義。樂為此故名樂安樂。",
    "T30n1579_083:0760b09": "依現法樂名樂安隱。依後法樂說名為樂",
    "T30n1579_083:0760b10": "相應安隱。於一切事現正隨從。故名信順。",
    "T30n1579_083:0760b11": "若即於彼補特伽羅處所而起故名為信。",
    "T30n1579_083:0760b12": "開彼功德及與威力殊勝慧已。即於彼法",
    "T30n1579_083:0760b13": "處所而起隨順理門故名淨信。即由如是",
    "T30n1579_083:0760b14": "增上力故。身毛為&#x7AEA;悲泣墮淚。如是等事",
    "T30n1579_083:0760b15": "是淨信相。聞彼功德威力等已。於行住等",
    "T30n1579_083:0760b16": "諸威儀中。恒常信彼實有功德故名信述。",
    "T30n1579_083:0760b17": "所言欲者。若於是處樂作樂得。言精進",
    "T30n1579_083:0760b18": "者。發起加行其心勇悍。言策勵者。既勇悍",
    "T30n1579_083:0760b19": "已於彼加行正勤修習。言剛決者。發精進",
    "T30n1579_083:0760b20": "已終無懈廢不壞不退。言超越者。殷重精",
    "T30n1579_083:0760b21": "進。言威勢者。謂過夜分或前一更被服鎧",
    "T30n1579_083:0760b22": "甲當發精進。言奮發者。如所被服發勤",
    "T30n1579_083:0760b23": "精進。或更昇進威猛勇悍。發勤精進深見",
    "T30n1579_083:0760b24": "彼果所有勝利故名勇銳。於勤修時堪能",
    "T30n1579_083:0760b25": "忍受寒等淋瀝故名勇悍。由善了知前後",
    "T30n1579_083:0760b26": "差別。於其勝上差別證中深生信順所有精",
    "T30n1579_083:0760b27": "進。名難制伏。於少下劣差別所證進修善",
    "T30n1579_083:0760b28": "中無怯劣故名無喜足。言勵心者。謂於精",
    "T30n1579_083:0760b29": "進所有障處一切煩惱及隨煩惱諸魔事中。",
    "T30n1579_083:0760c01": "頻頻覺察令心靜息。言常恒者。謂即於此",
    "T30n1579_083:0760c02": "正加行中能常修作能不捨軛。言正信者。",
    "T30n1579_083:0760c03": "謂於大師說正法時。於此正法既聽聞已",
    "T30n1579_083:0760c04": "獲得淨信。不放逸者。謂得信已於樂出離",
    "T30n1579_083:0760c05": "障礙法中。防護其心恒常發起善法修習。",
    "T30n1579_083:0760c06": "言瑜伽者。受持讀誦問論決擇正修加行。",
    "T30n1579_083:0760c07": "言思惟者。隨所受持究竟法義審諦觀",
    "T30n1579_083:0760c08": "察。言憶念者。於所觀察一切法義能不",
    "T30n1579_083:0760c09": "忘失。於久所作久所說中能正隨念。言尋",
    "T30n1579_083:0760c10": "思者。即依如是無倒法義起出離等所有",
    "T30n1579_083:0760c11": "尋思。所言智者。謂出世間加行妙慧。所言",
    "T30n1579_083:0760c12": "解者。謂出世間正體妙慧。所言慧者。謂已",
    "T30n1579_083:0760c13": "證得出世間慧。後時所得世間妙慧。言觀",
    "T30n1579_083:0760c14": "察者。謂由無倒觀察作意。審諦觀察已斷",
    "T30n1579_083:0760c15": "未斷有餘無餘。言梵行者。謂八聖支道及",
    "T30n1579_083:0760c16": "與遠離。非正梵行習婬欲法。又言安住餘",
    "T30n1579_083:0760c17": "梵行者。謂三十七菩提分法。彼由三處之",
    "T30n1579_083:0760c18": "所攝受。謂由奢摩他故。由毘&#x9262;舍那故。由",
    "T30n1579_083:0760c19": "修身念故。如其所應彼自性故。彼品類故。",
    "T30n1579_083:0760c20": "此中信念俱通二品。復次即此大師亦稱第",
    "T30n1579_083:0760c21": "一。自義行故。亦稱為尊。他義行故。亦稱為",
    "T30n1579_083:0760c22": "勝。俱義行故。亦稱為上。映蔽一切諸外道",
    "T30n1579_083:0760c23": "故。亦稱無上。映蔽一切聲聞獨覺下中乘",
    "T30n1579_083:0760c24": "故。復有差別。言第一者。共諸世間善圓滿",
    "T30n1579_083:0760c25": "故。所言尊者。共諸聲聞善圓滿故。所言勝",
    "T30n1579_083:0760c26": "者。共諸獨覺善圓滿故。所言上者。於煩惱",
    "T30n1579_083:0760c27": "障得清淨故。言無上者。於所知障得清",
    "T30n1579_083:0760c28": "淨故。復有差別。言第一者。於欲行善得",
    "T30n1579_083:0760c29": "圓滿故。所言尊者。於色行善得圓滿故。",
    "T30n1579_083:0761a01": "所言勝者。無色行善得圓滿故。所言上者。",
    "T30n1579_083:0761a02": "超過一切三界世間善圓滿故。言無上者。",
    "T30n1579_083:0761a03": "出世間善得圓滿故。無足有情者。如蛇等。",
    "T30n1579_083:0761a04": "二足有情者。謂人等。四足有情者。如牛等。",
    "T30n1579_083:0761a05": "多足有情者。如百足等。有色有情者。謂從",
    "T30n1579_083:0761a06": "欲界乃至第四靜慮。無色有情者。謂從空",
    "T30n1579_083:0761a07": "無邊處乃至非想非非想處。有想有情者。謂",
    "T30n1579_083:0761a08": "從欲界乃至無所有處。除無想天。無想有",
    "T30n1579_083:0761a09": "情者。謂無想天。非有想非無想有情者。謂",
    "T30n1579_083:0761a10": "非想非非想處所有生天。如是略說品類差",
    "T30n1579_083:0761a11": "別。顯示如來三種第一。謂由蠢動故。由依",
    "T30n1579_083:0761a12": "止故。由心故。",
    "T30n1579_083:0761a13": "[0761a13] 復次能得慧者。謂總攝一切能引義利所有",
    "T30n1579_083:0761a14": "善慧。生長增益廣大慧者。謂軟中上品增",
    "T30n1579_083:0761a15": "進差別。清淨慧者。謂宿世串習經歷多時",
    "T30n1579_083:0761a16": "其慧成熟。成辦慧者。謂於諸煩惱遍知永",
    "T30n1579_083:0761a17": "斷。圓滿慧者。謂即此善慧已到究竟。無退",
    "T30n1579_083:0761a18": "慧者。謂即此善慧成無退法。究竟出離。言",
    "T30n1579_083:0761a19": "捷慧者。速疾了知故。言速慧者。慧無滯礙",
    "T30n1579_083:0761a20": "故。言利慧者。盡其所有如其所有皆善了",
    "T30n1579_083:0761a21": "知故。言出慧者。於出離法世間離欲能善",
    "T30n1579_083:0761a22": "了知故。決擇慧者。於出世間諸離欲法能了",
    "T30n1579_083:0761a23": "知故。甚深慧者。於甚深空相應緣起隨順諸",
    "T30n1579_083:0761a24": "法能了知故。又於一切甚深義句。皆能如",
    "T30n1579_083:0761a25": "實善通達故。此中如來慧。能制立聲聞等",
    "T30n1579_083:0761a26": "慧。於所制立能隨覺了。又大慧者。謂即此",
    "T30n1579_083:0761a27": "慧。長時串習故。其廣慧者。謂即此慧無量",
    "T30n1579_083:0761a28": "無邊所行境故。無等慧者。其餘諸慧無與等",
    "T30n1579_083:0761a29": "故。言慧寶者。於諸根中慧最勝故。如末",
    "T30n1579_083:0761b01": "尼珠顯發輪王毘琉璃寶令光淨故。與彼",
    "T30n1579_083:0761b02": "相應故名慧寶。皆得成就。又慧眼者。謂俱",
    "T30n1579_083:0761b03": "生慧。言慧明者。謂他所引。則他所引善加",
    "T30n1579_083:0761b04": "行慧。言慧光者。謂即加行聞思成慧。言慧",
    "T30n1579_083:0761b05": "曜者。謂即由此修所成慧。言慧燈者。謂",
    "T30n1579_083:0761b06": "於如來所說經典甚深建立等開示故。言",
    "T30n1579_083:0761b07": "慧炬者。謂於法教隨量隨時能隨轉故。言",
    "T30n1579_083:0761b08": "慧照者。謂於彼彼所有諸法。以其妙慧能",
    "T30n1579_083:0761b09": "善了知。雖善了知猶隨他轉而未身證。慧",
    "T30n1579_083:0761b10": "無闇者。謂身作證。其慧根者。謂於他所證",
    "T30n1579_083:0761b11": "能遍了知增上力故諸所有慧。言慧力者。",
    "T30n1579_083:0761b12": "謂於自先後差別所證。能遍了知增上力故。",
    "T30n1579_083:0761b13": "由法道理無退屈慧。言慧財者。謂能招",
    "T30n1579_083:0761b14": "引一切自在最勝富貴。隨獲自心自在轉故。",
    "T30n1579_083:0761b15": "又此慧寶於一切財最為殊勝。能為一切",
    "T30n1579_083:0761b16": "世間珍財根本因故。如說慧劍及慧刀者。",
    "T30n1579_083:0761b17": "謂能永斷一切結故。言慧杖者。謂能遠",
    "T30n1579_083:0761b18": "防一切煩惱天惡魔故。言慧轡者。縱意根",
    "T30n1579_083:0761b19": "馬於善行地而馳驟故。慧無墮者。令諸身",
    "T30n1579_083:0761b20": "分不散壞故。慧垣牆者。遍於一切一門轉",
    "T30n1579_083:0761b21": "故。慧階陛者。加行道故。慧堂殿者。到究竟",
    "T30n1579_083:0761b22": "故。為欲顯示垣牆等三復說三種。所謂界",
    "T30n1579_083:0761b23": "智。種種界智。非一界智。又正見者。能善通",
    "T30n1579_083:0761b24": "達真實法故。有學慧者。如理作意。復能引",
    "T30n1579_083:0761b25": "發心善解脫慧善解脫。又於後時諸有學",
    "T30n1579_083:0761b26": "慧。謂預流果及一來果不還果攝。諸無學",
    "T30n1579_083:0761b27": "慧。謂阿羅漢菩提所攝。若諸獨覺菩提所攝。",
    "T30n1579_083:0761b28": "若諸如來最勝無上菩提所攝。云何界智。謂",
    "T30n1579_083:0761b29": "能了知種種界故。若能了知十八界者。名",
    "T30n1579_083:0761c01": "非一界智。了知彼界種種品類。名種種界",
    "T30n1579_083:0761c02": "智。通達了知彼界趣地補特伽羅品類差別",
    "T30n1579_083:0761c03": "故。又微細者。能入真實甚深義故。言審悉",
    "T30n1579_083:0761c04": "者。具能證入一切義故。言聰明者。謂與引",
    "T30n1579_083:0761c05": "發慧相應故。言叡哲者。謂與俱生慧相應",
    "T30n1579_083:0761c06": "故。或復翻此眼者。能取現見事故。智者。能",
    "T30n1579_083:0761c07": "取不現事故。明者。悟入盡所有事。覺者。",
    "T30n1579_083:0761c08": "悟入如所有事。言義行者。謂思所成善法",
    "T30n1579_083:0761c09": "攝故。言法行者。謂聞所成善法攝故。言善",
    "T30n1579_083:0761c10": "行者。施戒所成善法攝故。調柔行者。謂修",
    "T30n1579_083:0761c11": "所成善法攝故。",
    "T30n1579_083:0761c12": "[0761c12] 復次言善說者。謂諸文句善圓滿故。言善",
    "T30n1579_083:0761c13": "覺者。謂能善現等覺義故。言出離者。謂世",
    "T30n1579_083:0761c14": "間道斷除眾苦得出離故。趣等覺者。謂出",
    "T30n1579_083:0761c15": "世道為超眾苦而能真實現等覺故。無差",
    "T30n1579_083:0761c16": "別者。師與弟子所說文義相滋潤故不相",
    "T30n1579_083:0761c17": "違故。有窣堵波者。一切外道天魔及餘世",
    "T30n1579_083:0761c18": "間不能傾動故。言有依者。具足四依無",
    "T30n1579_083:0761c19": "失壞故。大師如來應正等覺者。謂所說教",
    "T30n1579_083:0761c20": "善清淨故。此中諸句略顯四種善說法律最",
    "T30n1579_083:0761c21": "極圓滿。謂初二句顯文義圓滿。次二句顯",
    "T30n1579_083:0761c22": "果圓滿。次三句顯行圓滿。後一句顯師",
    "T30n1579_083:0761c23": "圓滿。",
    "T30n1579_083:0761c24": "[0761c24] 復次佛世尊法有因緣者。謂有緣起。制立",
    "T30n1579_083:0761c25": "一切所學處故。有出離者。謂有犯已制立",
    "T30n1579_083:0761c26": "如法還出離故。言有依者。謂由四依制立。",
    "T30n1579_083:0761c27": "超越一切惡戒諸毀犯故。有超越者。制立",
    "T30n1579_083:0761c28": "遠離受用欲樂自苦行邊。隨順士用令成",
    "T30n1579_083:0761c29": "就故。有神變者。謂由三種所現神變。為",
    "T30n1579_083:0762a01": "令獲得速疾神通。無間制立正教授故。",
    "T30n1579_083:0762a02": "[0762a02] 復次解脫捨者。迴向涅槃故。於施果中無",
    "T30n1579_083:0762a03": "繫著故。常舒手者。殷重廣施故。樂棄捨者。",
    "T30n1579_083:0762a04": "施前正施及與施後意悅清淨無追悔故。祠",
    "T30n1579_083:0762a05": "祀施者。一向如法不以凶暴積集財物。時",
    "T30n1579_083:0762a06": "時數數周遍捨施所施物故。捨圓滿者。謂",
    "T30n1579_083:0762a07": "於福田而奉獻故。於惠施中樂分布者。謂",
    "T30n1579_083:0762a08": "於父母妻子等所時時平等而分布故。如是",
    "T30n1579_083:0762a09": "一切總有六施。一無所依施。二廣大施。三歡",
    "T30n1579_083:0762a10": "喜施。四數數施。五田器施。六攝受眷屬施。",
    "T30n1579_083:0762a11": "此中依止品類時處布施而說。",
    "T30n1579_083:0762a12": "[0762a12] 復次廣說戒者。中嗢&#x62D5;南曰。",
    "T30n1579_083:0762a13": " 尸羅法殺生  具戒等廣說",
    "T30n1579_083:0762a14": "[0762a14] 言尸羅者。謂能寂靜。毀犯淨戒罪熱惱故。",
    "T30n1579_083:0762a15": "又與清涼義相應故。言律儀者。謂是遠離",
    "T30n1579_083:0762a16": "自體相故。言具足者。謂正攝受無悔等故。",
    "T30n1579_083:0762a17": "言清淨者。攝受現行三摩地故。又言善者。",
    "T30n1579_083:0762a18": "謂能攝受可愛果故。言無罪者。謂能攝受",
    "T30n1579_083:0762a19": "自他利故。言無害者。謂能違拒執持刀杖",
    "T30n1579_083:0762a20": "&#x9B2A;諍等事。言隨順者。隨順證得諸沙門果",
    "T30n1579_083:0762a21": "及餘所有勝功德故。言隱覆者。謂常隱覆",
    "T30n1579_083:0762a22": "自善法故。言顯發者。謂常發露自惡法故。",
    "T30n1579_083:0762a23": "言端嚴者。謂具攝受諸少欲等所有沙門莊",
    "T30n1579_083:0762a24": "嚴具故。言福田者。攝受正見軌範淨命圓",
    "T30n1579_083:0762a25": "滿德故。言無熱者。謂正遠離自苦邊故。",
    "T30n1579_083:0762a26": "言無惱者。遠離受用欲樂邊故。言無悔",
    "T30n1579_083:0762a27": "者。謂正遠離染污不樂憂慼事故。",
    "T30n1579_083:0762a28": "[0762a28] 復次善說法者。道理所攝故任持勝德故。",
    "T30n1579_083:0762a29": "毘奈耶者。隨順一切煩惱滅故。所言聖者。",
    "T30n1579_083:0762b01": "遠離一切雜染污法令不生故。又言善者。",
    "T30n1579_083:0762b02": "能與無罪可愛果故。言應習者。應習近",
    "T30n1579_083:0762b03": "故。言善哉者。是諸聖賢稱讚事故。",
    "T30n1579_083:0762b04": "[0762b04] 復次言殺生者。謂如有一。乃至廣說黑品",
    "T30n1579_083:0762b05": "白品。當知廣如有尋有伺地中已說。",
    "T30n1579_083:0762b06": "[0762b06] 復次言具戒等皆廣說者。謂安住具戒。亦",
    "T30n1579_083:0762b07": "能守護別解律儀。乃至廣說。密護根門。若",
    "T30n1579_083:0762b08": "守護念若常委念。乃至廣說。於食知量。於",
    "T30n1579_083:0762b09": "諸飲食思擇而食。不為充悅不為憍逸。乃",
    "T30n1579_083:0762b10": "至廣說。進止往來正知而住。乃至廣說。如是",
    "T30n1579_083:0762b11": "一切廣說應知如聲聞地。",
    "T30n1579_083:0762b12": "[0762b12] 復次廣說道者中嗢&#x62D5;南曰。",
    "T30n1579_083:0762b13": " 念住正斷  神足根力  覺支道支",
    "T30n1579_083:0762b14": " 無量為後",
    "T30n1579_083:0762b15": "[0762b15] 為欲勤修四念住故發起上品猛利。欲者。",
    "T30n1579_083:0762b16": "謂為斷除不正作意諸過失故。言精進者。",
    "T30n1579_083:0762b17": "謂為斷除縵緩策勤諸過失故。言策勤",
    "T30n1579_083:0762b18": "者。謂為斷除惛沈掉舉二隨煩惱諸過失",
    "T30n1579_083:0762b19": "故。言勇悍者。不自輕蔑故。言勇銳者。能",
    "T30n1579_083:0762b20": "抗外敵故。不可制伏者。於少下劣不生",
    "T30n1579_083:0762b21": "喜足故。言正念者。不忘教授故。言正知",
    "T30n1579_083:0762b22": "者。能不毀犯所毀犯故。不放逸者。不捨善",
    "T30n1579_083:0762b23": "軛故。住熱光者。能修懈怠對治法故。言正",
    "T30n1579_083:0762b24": "解者。能修毀犯對治法故。念成辦者。能修",
    "T30n1579_083:0762b25": "忘念對治法故。調伏世間者。能修貪憂一切",
    "T30n1579_083:0762b26": "世法正對治故。此中顯示勤修念住諸苾",
    "T30n1579_083:0762b27": "芻等應當修習四種對治。",
    "T30n1579_083:0762b28": "[0762b28] 復次於諸正斷諸神足中所有異名。廣說應",
    "T30n1579_083:0762b29": "知如聲聞地。",
    "T30n1579_083:0762c01": "[0762c01] 復次於如來所安立正信等。廣說應知如",
    "T30n1579_083:0762c02": "攝決擇分中。安住有勢力有精進有勇悍",
    "T30n1579_083:0762c03": "等。廣說應知如菩薩地。",
    "T30n1579_083:0762c04": "[0762c04] 復次簡擇諸法最極簡擇。周遍尋思周遍觀",
    "T30n1579_083:0762c05": "察。廣說應知如聲聞地。已得無漏真作意",
    "T30n1579_083:0762c06": "故緣聖諦境。一切無漏作意相應。名為擇",
    "T30n1579_083:0762c07": "法。言簡擇者。總取一切苦法種類為苦聖",
    "T30n1579_083:0762c08": "諦故。最極簡擇者。各別分別取諸苦故。謂",
    "T30n1579_083:0762c09": "生苦老苦等。極簡擇法者。依此處所簡擇",
    "T30n1579_083:0762c10": "契經等法故。所以者何。依止此故先修所",
    "T30n1579_083:0762c11": "作。又簡擇者。謂審定解了。最極簡擇者。謂",
    "T30n1579_083:0762c12": "審定等解了。極簡擇法者。謂審定近解了。",
    "T30n1579_083:0762c13": "前是尋求道。今是決定道。復有差別。言解",
    "T30n1579_083:0762c14": "了者。於所知事作意發悟。等解了者。既發",
    "T30n1579_083:0762c15": "悟已方便尋求。近解了者。求已決定。",
    "T30n1579_083:0762c16": "[0762c16] 復次黠了者。了知分別體故。通達者。通達",
    "T30n1579_083:0762c17": "所知事故。復有差別。黠了者。了知自相故。",
    "T30n1579_083:0762c18": "通達者。了知共相故。審察者。謂能定取。盡",
    "T30n1579_083:0762c19": "其所有如其所有。先後漸次倍增廣故。聰叡",
    "T30n1579_083:0762c20": "者。先後漸次於彼義中無忘失故。覺者。謂",
    "T30n1579_083:0762c21": "堪能簡擇俱生之慧。明者。謂習所得慧。慧",
    "T30n1579_083:0762c22": "行者。謂能受持讀誦問論勝決擇等增上了",
    "T30n1579_083:0762c23": "別。即於彼義轉增明了勤修習慧。毘&#x9262;舍",
    "T30n1579_083:0762c24": "那者。謂即於前所了別義審觀察故。涉入",
    "T30n1579_083:0762c25": "者。謂先尋思於所緣境。作意思惟心涉入故。",
    "T30n1579_083:0762c26": "納受者。謂即於彼能攝受故。推尋者。謂取彼",
    "T30n1579_083:0762c27": "諸相故。極推尋者。謂取彼隨好故。復有差",
    "T30n1579_083:0762c28": "別。推尋者。謂尋求心。極推尋者。謂伺察心。最",
    "T30n1579_083:0762c29": "極推尋者。謂於得失推搆尋思極挍計故。",
    "T30n1579_083:0763a01": "聖教為依而起尋求說名尋思。現量為依",
    "T30n1579_083:0763a02": "說名思惟。比量為依說名分別。厭離者。增",
    "T30n1579_083:0763a03": "上意樂於遠離中起決定故。遠離者。謂從",
    "T30n1579_083:0763a04": "他邊受遠離故。隨離者。謂受已後能隨守",
    "T30n1579_083:0763a05": "護彼尸羅故。還離者。謂誤犯已即能如法而",
    "T30n1579_083:0763a06": "悔除故。從此已後寂止律儀隨護尸羅。寂止",
    "T30n1579_083:0763a07": "者。由具忍辱柔和事故。律儀者。由具少欲",
    "T30n1579_083:0763a08": "慈心等故。密護根門者。自然不作故。不作",
    "T30n1579_083:0763a09": "者。由他不作故。不行者。由正了知不現",
    "T30n1579_083:0763a10": "行故。不犯者。不由失念而現行故。橋梁",
    "T30n1579_083:0763a11": "者。由此為依渡惡法故。船筏者。謂依對",
    "T30n1579_083:0763a12": "治誓能運彼癡狂失道。令渡相違障礙法",
    "T30n1579_083:0763a13": "故。不喜樂者。謂於遠離增上意樂極滿足",
    "T30n1579_083:0763a14": "故。不違越者。謂於一切所學眾中無毀犯",
    "T30n1579_083:0763a15": "故。不棄捨故。不異違越者。謂於一分無",
    "T30n1579_083:0763a16": "穿穴故。不棄捨故。所言念者。謂住其心",
    "T30n1579_083:0763a17": "故。言等念者。謂等住其心故。如是廣",
    "T30n1579_083:0763a18": "說應隨九種心住差別。如聲聞地當知其",
    "T30n1579_083:0763a19": "相。",
    "T30n1579_083:0763a20": "[0763a20] 復次嗢&#x62D5;南曰。",
    "T30n1579_083:0763a21": " 智宣說善欲  熾然獨遠塵",
    "T30n1579_083:0763a22": " 如病等解釋  我斷盡生等",
    "T30n1579_083:0763a23": " 并天世眾生  依等我作等",
    "T30n1579_083:0763a24": "[0763a24] 智者。謂聞言說為先慧。見者。謂見言說為",
    "T30n1579_083:0763a25": "先慧。覺者。謂覺言說為先慧。知者。謂知",
    "T30n1579_083:0763a26": "言說為先慧。智者。謂知不現見境。見者。",
    "T30n1579_083:0763a27": "謂見現見現在前境。明者。謂無明相違解。覺",
    "T30n1579_083:0763a28": "者。謂實有義智。覺者。謂不增益非實有智。",
    "T30n1579_083:0763a29": "慧者。謂俱生生得慧。明者。謂由加行習所",
    "T30n1579_083:0763b01": "成慧。現觀者。謂於內現觀法已。於諸法",
    "T30n1579_083:0763b02": "中非不現見。非緣他智。",
    "T30n1579_083:0763b03": "[0763b03] 復次宣說者。謂因他請問而為記別。施設",
    "T30n1579_083:0763b04": "者。謂由語及欲。次第編列名句文身。安立",
    "T30n1579_083:0763b05": "者。謂次第編列已略為他說。分別者。謂",
    "T30n1579_083:0763b06": "略說已分別開示解其義趣。開示者。謂他展",
    "T30n1579_083:0763b07": "轉所生疑惑皆能除遣。顯發者。謂自通達",
    "T30n1579_083:0763b08": "甚深義句為他顯示。教者。謂不因他發起",
    "T30n1579_083:0763b09": "請問。由哀愍故說法開示。遍開示者。謂無",
    "T30n1579_083:0763b10": "間演說不作師拳無所隱覆。",
    "T30n1579_083:0763b11": "[0763b11] 復次初善者。謂聽聞時生歡喜故。中善者。",
    "T30n1579_083:0763b12": "謂修行時無有艱苦。遠離二邊依中道行",
    "T30n1579_083:0763b13": "故。後善者。謂極究竟離諸垢故。及一切究",
    "T30n1579_083:0763b14": "竟離欲為後邊故。義妙者。謂能引發利益",
    "T30n1579_083:0763b15": "安樂故。文巧者。謂善緝綴名身等故。及語",
    "T30n1579_083:0763b16": "具圓滿故。純一者。謂不與一切外道共故。",
    "T30n1579_083:0763b17": "圓滿者。謂無限量故。最尊勝故。清淨者。謂",
    "T30n1579_083:0763b18": "自性解脫故。鮮白者。謂相續解脫故。梵行",
    "T30n1579_083:0763b19": "者。謂八聖支道。當知此道由純一等四種",
    "T30n1579_083:0763b20": "妙相之所顯說。諦聽者。謂於如是相法勸",
    "T30n1579_083:0763b21": "令審聽。應善懇到者。謂勸令無倒無間殷重",
    "T30n1579_083:0763b22": "如理思惟。",
    "T30n1579_083:0763b23": "[0763b23] 復次猛利欲者。謂我何當於彼處所。乃至",
    "T30n1579_083:0763b24": "廣說。猛利愛者。謂於所修正加行中。猛利",
    "T30n1579_083:0763b25": "樂者。謂於說者及與大師尊重處等。猛利信",
    "T30n1579_083:0763b26": "者。謂於教法教授教誡。",
    "T30n1579_083:0763b27": "[0763b27] 復次能熾然者。謂為證得速疾通慧。終不",
    "T30n1579_083:0763b28": "自暇推延後期發勤精進。順瑜伽者。謂隨",
    "T30n1579_083:0763b29": "尊教若等若勝。而修加行終不減劣。能永",
    "T30n1579_083:0763c01": "斷者。謂能修習煩惱對治。能閑居者。謂依",
    "T30n1579_083:0763c02": "所有邊際臥具。遠離而居。修三摩地令現",
    "T30n1579_083:0763c03": "在前。依三摩地修習對治。",
    "T30n1579_083:0763c04": "[0763c04] 復次獨者。謂處遠離邊際臥具無有第二",
    "T30n1579_083:0763c05": "而安住故。言遠離者。謂諸染污無記作意",
    "T30n1579_083:0763c06": "不現行故。無縱逸者。謂於欲等尋思惡法",
    "T30n1579_083:0763c07": "防護心故。又於善中自安處故。言熾然",
    "T30n1579_083:0763c08": "者。謂如前說。言發遣者。謂除五蓋內持",
    "T30n1579_083:0763c09": "心故。又由此故發遣其心令趣無上安隱",
    "T30n1579_083:0763c10": "處故。",
    "T30n1579_083:0763c11": "[0763c11] 復次遠塵離垢者。塵謂已生未究竟智能障",
    "T30n1579_083:0763c12": "現觀。有間無間我慢現轉。垢謂彼品及見斷",
    "T30n1579_083:0763c13": "品所有&#x9E81;重。令永無故名遠塵離垢。又復",
    "T30n1579_083:0763c14": "塵者。所謂我慢及見所斷一切煩惱。垢謂二",
    "T30n1579_083:0763c15": "品所有&#x9E81;重。於諸法中者。謂於自相共相",
    "T30n1579_083:0763c16": "所住法中。言法眼者。謂如實現證唯有法",
    "T30n1579_083:0763c17": "慧。言見法者。謂於苦等如實見故。言得",
    "T30n1579_083:0763c18": "法者。謂隨證得沙門果故。言知法者。謂證",
    "T30n1579_083:0763c19": "得已於其所得。能自了知我是預流。我已",
    "T30n1579_083:0763c20": "證得無退墮法故。至誠法者。謂諦現觀增",
    "T30n1579_083:0763c21": "上力故獲得證淨。於佛法僧及自所得聖所",
    "T30n1579_083:0763c22": "愛戒。以正信行如實至誠故。越渡惑者。謂",
    "T30n1579_083:0763c23": "於自所證。越渡疑者。謂於他所證。非緣",
    "T30n1579_083:0763c24": "於他者。謂於此法內自所證。非但隨他聽",
    "T30n1579_083:0763c25": "聞等故。非餘所引者。謂於大師所有聖教。",
    "T30n1579_083:0763c26": "不為一切外道異論所引奪故。於諸法中",
    "T30n1579_083:0763c27": "得無所畏者。謂於自所證若他詰問無悚",
    "T30n1579_083:0763c28": "懼故。言逆流者。謂已登聖道故。言趣向",
    "T30n1579_083:0763c29": "者。謂記神通究竟往趣無退還故。復有",
    "T30n1579_083:0764a01": "差別。當知建立世俗勝義二種法故。",
    "T30n1579_083:0764a02": "[0764a02] 復次如說如病。乃至廣說。云何顯示彼如",
    "T30n1579_083:0764a03": "病等。非但說彼猶如重病。乃至廣說。然修",
    "T30n1579_083:0764a04": "行者先以如實無常等行。於彼事中如實",
    "T30n1579_083:0764a05": "訶毀作是思惟。此如病等甚可厭逆。為欲",
    "T30n1579_083:0764a06": "與彼不和合故。是故次說無常行等。如",
    "T30n1579_083:0764a07": "實顯示觀察彼果。言無常者。顯現生身及",
    "T30n1579_083:0764a08": "與剎那皆展轉故。剎那展轉者。由彼彼觸",
    "T30n1579_083:0764a09": "起盡故。彼彼受起盡此相續見。由非不",
    "T30n1579_083:0764a10": "現見非緣他智故。所言苦者。有二種苦。",
    "T30n1579_083:0764a11": "謂生等諸苦。及諸所有受皆說為苦。此二種",
    "T30n1579_083:0764a12": "苦如其所應由見生身展轉有故而得悟",
    "T30n1579_083:0764a13": "入。謂死無間有生身生。生已復有老等諸",
    "T30n1579_083:0764a14": "苦。是故說言無常。故苦由見生身展轉有",
    "T30n1579_083:0764a15": "故悟入苦性。云何諸所有受皆說為苦。謂",
    "T30n1579_083:0764a16": "諸樂受變壞故苦。一切苦受生住故苦。非苦",
    "T30n1579_083:0764a17": "樂受。體是無常滅壞法故。說之為苦。此",
    "T30n1579_083:0764a18": "中樂受由無常故必有變壞。一切苦受由",
    "T30n1579_083:0764a19": "無常故。生住相續皆起於苦。非苦樂受已",
    "T30n1579_083:0764a20": "滅壞者由無常故。說之為苦。已生起者滅",
    "T30n1579_083:0764a21": "壞法故。亦說為苦。此滅壞法彼二所隨逐",
    "T30n1579_083:0764a22": "故與二相應。故亦名為苦。云何當觀樂受",
    "T30n1579_083:0764a23": "為苦。謂由此受貪所隨眠。由隨眠故取當",
    "T30n1579_083:0764a24": "來苦。於現法中能生壞苦。如是當觀樂",
    "T30n1579_083:0764a25": "受為苦。云何當觀苦受如箭。謂如毒箭乃",
    "T30n1579_083:0764a26": "至現前常惱壞故。非苦樂受體是無常滅壞",
    "T30n1579_083:0764a27": "法者。謂已滅者即是無常。其未滅者是滅",
    "T30n1579_083:0764a28": "壞法。若無常者從此復生若樂若苦。滅壞",
    "T30n1579_083:0764a29": "法者終不解脫苦樂二種。所言空者。無常",
    "T30n1579_083:0764b01": "無恒無不變易真實法故。言無我者。遠",
    "T30n1579_083:0764b02": "離我故。眾緣生故。不自在故。",
    "T30n1579_083:0764b03": "[0764b03] 復次解釋者。謂能顯示彼自性故。開示者。",
    "T30n1579_083:0764b04": "謂即顯示此應遍知此應永斷等差別故。",
    "T30n1579_083:0764b05": "顯了者。謂能顯示若不永斷不遍知等成",
    "T30n1579_083:0764b06": "過患故。了者。謂了相作意。解者。謂勝解作",
    "T30n1579_083:0764b07": "意。知者。謂遠離等作意。等解了者。謂了自",
    "T30n1579_083:0764b08": "相故。近解了者。謂了共相故。黠了者。謂了",
    "T30n1579_083:0764b09": "盡其所有故。通達者。謂了如其所有故。",
    "T30n1579_083:0764b10": "觸者。謂於八聖支道梵行所攝。作證者。謂",
    "T30n1579_083:0764b11": "於彼果涅槃。",
    "T30n1579_083:0764b12": "[0764b12] 復次我者。謂於五取蘊我我所見現前行故。",
    "T30n1579_083:0764b13": "言有情者。謂諸賢聖如實了知唯有此法",
    "T30n1579_083:0764b14": "更無餘故。又復於彼有愛著故言意生者。",
    "T30n1579_083:0764b15": "謂此是意種類性故。摩納縛迦者。謂依止",
    "T30n1579_083:0764b16": "於意或高或下故。言養育者。謂能增長後",
    "T30n1579_083:0764b17": "有業故。能作一切士夫用故。補特伽羅者。",
    "T30n1579_083:0764b18": "謂能數數往取諸趣無厭足故。言命者",
    "T30n1579_083:0764b19": "者。謂壽和合現存活故。言生者者。謂具",
    "T30n1579_083:0764b20": "生等所有法故。",
    "T30n1579_083:0764b21": "[0764b21] 復次當斷諸愛止息諸結者。謂適於聖諦",
    "T30n1579_083:0764b22": "得現觀時。便能永斷三結。於一切處後有",
    "T30n1579_083:0764b23": "之愛不復現行。彼於後時數數勳修生滅",
    "T30n1579_083:0764b24": "隨觀。復能無餘永斷慢等。是故說言能正",
    "T30n1579_083:0764b25": "修習永斷諸慢。真現觀故彼愛隨眠一切永",
    "T30n1579_083:0764b26": "斷。由此因緣當來諸苦諸後有法無復可",
    "T30n1579_083:0764b27": "得。又能究竟作苦邊際。",
    "T30n1579_083:0764b28": "[0764b28] 復次我生已盡者。謂第八有等。梵行已立者。",
    "T30n1579_083:0764b29": "謂於聖道究竟修故無復退失。所作已辦",
    "T30n1579_083:0764c01": "者。謂一切結永無餘故。一切道果已證得",
    "T30n1579_083:0764c02": "故。不受後有者。謂於七有亦永盡故。又我",
    "T30n1579_083:0764c03": "生已盡者。有二種生。一生身生。此如前說。",
    "T30n1579_083:0764c04": "二煩惱生。此微薄故亦說為盡。此則記別",
    "T30n1579_083:0764c05": "初之二果。梵行已立者。謂不還果非梵行貪",
    "T30n1579_083:0764c06": "此永斷故。所作已辦不受後有者。謂阿羅",
    "T30n1579_083:0764c07": "漢。當知此中記別四種解了行相。",
    "T30n1579_083:0764c08": "[0764c08] 復次并天世間者。是總句。此有二種。一并",
    "T30n1579_083:0764c09": "魔。二并梵。并沙門婆羅門。眾生者。謂諸沙",
    "T30n1579_083:0764c10": "門若婆羅門。生在人中希求魔梵而修行",
    "T30n1579_083:0764c11": "者。并諸天人眾生者。謂於天中除魔及梵。",
    "T30n1579_083:0764c12": "於其人中除沙門婆羅門。如是總結解脫",
    "T30n1579_083:0764c13": "三縛出離欲貪。又毘奈耶斷超越者。毘奈耶",
    "T30n1579_083:0764c14": "由了相勝解作意。斷由遠離等作意。超越",
    "T30n1579_083:0764c15": "由方便究竟果作意。言離繫者。離九結故。",
    "T30n1579_083:0764c16": "言解脫者。解脫一切生老等故。離顛倒者。",
    "T30n1579_083:0764c17": "由見道故。所言多者。由修道故。由彼修道",
    "T30n1579_083:0764c18": "多修習故。說名為多。言利益者。謂諸善行。",
    "T30n1579_083:0764c19": "言安樂者。無損惱行。言哀愍者。謂如有",
    "T30n1579_083:0764c20": "一由諸善行無損惱行。哀愍於他是所求",
    "T30n1579_083:0764c21": "事故。能引義利故名之為義。可愛樂故。",
    "T30n1579_083:0764c22": "無有罪故。為利益。安樂者。謂於彼起所有",
    "T30n1579_083:0764c23": "善行無損惱行。所言人者。謂剎帝利等。若",
    "T30n1579_083:0764c24": "有因佛出現世間。善說正法。僧善修行。",
    "T30n1579_083:0764c25": "能多利益能多安樂。或但自為利益安樂悲",
    "T30n1579_083:0764c26": "愍世間。或但為他利益安樂。或為二種。",
    "T30n1579_083:0764c27": "是故說言為其義利利益安樂。此中唯說",
    "T30n1579_083:0764c28": "天及人者。彼有勢力能了其義。修正行",
    "T30n1579_083:0764c29": "故。",
    "T30n1579_083:0765a01": "[0765a01] 復次依者。謂五取蘊及與七種所攝受事。",
    "T30n1579_083:0765a02": "即是父母及妻子等。所言取者。謂諸欲貪亦",
    "T30n1579_083:0765a03": "名為取。由不安立及安立故。說有四取心。",
    "T30n1579_083:0765a04": "依處者。謂四識住。言執著者。謂諸煩惱能",
    "T30n1579_083:0765a05": "趣於依。即名為纏。彼品&#x9E81;重說名隨眠。如",
    "T30n1579_083:0765a06": "是名依。取心依處。執著隨眠於此有識身",
    "T30n1579_083:0765a07": "及外一切相中者。謂於我我所我慢執著",
    "T30n1579_083:0765a08": "隨眠因緣境界相中。",
    "T30n1579_083:0765a09": "[0765a09] 復次我我所行者。謂薩迦耶見。言我慢者。",
    "T30n1579_083:0765a10": "謂即此慢。即彼諸纏名為執著。即彼&#x9E81;重名",
    "T30n1579_083:0765a11": "為隨眠。執著多分是諸外道。隨眠通二。",
    "T30n1579_083:0765a12": "[0765a12] 復次嗢&#x62D5;南曰。",
    "T30n1579_083:0765a13": " 如來無常想  底沙怖無為",
    "T30n1579_083:0765a14": " 不有不相續  空無常無餘",
    "T30n1579_083:0765a15": "[0765a15] 如來應正等覺等者。如經分別。所言應者。",
    "T30n1579_083:0765a16": "應供養故。明行圓滿。所謂三明遮行行行",
    "T30n1579_083:0765a17": "皆悉圓滿。又復四種增上心法現法樂住皆",
    "T30n1579_083:0765a18": "悉圓滿。前是行行後是住行。此中清淨身語",
    "T30n1579_083:0765a19": "意業現行。正命是行圓滿。密護根門是遮圓",
    "T30n1579_083:0765a20": "滿。由此二種顯示如來三種不護無忘失",
    "T30n1579_083:0765a21": "法。由不造過世間靜慮遮自苦行。言善逝",
    "T30n1579_083:0765a22": "者。謂於長夜具一切種自利利他二功德",
    "T30n1579_083:0765a23": "故。世間解者。謂於一切種有情世間及器世",
    "T30n1579_083:0765a24": "間皆善通達故。由善悟入有情世間依。前後",
    "T30n1579_083:0765a25": "際宿住死生依。一切時八萬四千行差別故。",
    "T30n1579_083:0765a26": "於器世間謂東方等十方世界無邊成壞善",
    "T30n1579_083:0765a27": "了知故。又於世間諸法自性因緣愛味過患",
    "T30n1579_083:0765a28": "出離能趣行等皆善知故。無上丈夫調御士",
    "T30n1579_083:0765a29": "者。智無等故。無過上故。於現法中是大丈",
    "T30n1579_083:0765b01": "夫多分調御無量丈夫。最第一故。極尊勝故。",
    "T30n1579_083:0765b02": "天人師者。由彼天人解甚深義。勤修正行",
    "T30n1579_083:0765b03": "有力能故。言佛陀者。謂畢竟斷一切煩惱",
    "T30n1579_083:0765b04": "并諸習氣。現等正覺阿耨多羅三藐三菩提",
    "T30n1579_083:0765b05": "故。薄伽梵者。坦然安坐妙菩提座。任運摧",
    "T30n1579_083:0765b06": "滅一切魔軍大勢力故。此中如來是初總序。",
    "T30n1579_083:0765b07": "應正等覺謂永解脫一切煩惱障及所知障",
    "T30n1579_083:0765b08": "故。於其別中略有二種。所謂共德及不共",
    "T30n1579_083:0765b09": "德。於共德中且說解脫諸煩惱障及所知",
    "T30n1579_083:0765b10": "障。自餘明行圓滿等句是不共德。",
    "T30n1579_083:0765b11": "[0765b11] 復次於無常想。素呾纜中修。謂若修若習。乃",
    "T30n1579_083:0765b12": "至廣說。修果謂一切欲貪。乃至廣說。修差",
    "T30n1579_083:0765b13": "別謂譬喻差別故。修方便謂或住阿練若。乃",
    "T30n1579_083:0765b14": "至廣說。此中若修者。謂由了相作意故。若",
    "T30n1579_083:0765b15": "習者。謂由勝解作意故。多修習者。謂由餘",
    "T30n1579_083:0765b16": "作意故。又若修者。謂於所知事而發趣故。",
    "T30n1579_083:0765b17": "若習者。謂無間殷重修加行故。多修習者。",
    "T30n1579_083:0765b18": "謂於長時熟修習故。為處者。作所依故。",
    "T30n1579_083:0765b19": "為事者。作所緣故。隨順者。由作意思惟",
    "T30n1579_083:0765b20": "故。串習者。得隨所欲無艱難故。善攝受",
    "T30n1579_083:0765b21": "者。聽聞正法故。善發起者。於內如理作意",
    "T30n1579_083:0765b22": "思惟故。又善攝受者。殷重作意故。善發起者。",
    "T30n1579_083:0765b23": "無間作意故。又善攝受者。到究竟故。善發",
    "T30n1579_083:0765b24": "起者。正加行故。隨順欲貪故說於掉。隨順",
    "T30n1579_083:0765b25": "色貪故說於慢。順無色貪故說無明。拔除",
    "T30n1579_083:0765b26": "根本者。害隨眠故。摧折枝條者。下地善法",
    "T30n1579_083:0765b27": "由彼斷滅不增長故。以無常想所緣顯示",
    "T30n1579_083:0765b28": "無常想。自心作意觀無常故。臺閣者。謂解",
    "T30n1579_083:0765b29": "脫俱行無常想。梁棟者。謂彼依因。象跡者。謂",
    "T30n1579_083:0765c01": "於不淨等想為第一故。所緣廣大故。流注",
    "T30n1579_083:0765c02": "者。謂解脫因俱行無常想能趣涅槃故。日出",
    "T30n1579_083:0765c03": "者。謂能對治無明闇故。如輪王者。謂無學",
    "T30n1579_083:0765c04": "無常想。如城王者。謂所餘想。又或居阿練",
    "T30n1579_083:0765c05": "若。或居樹下。或居空室。或居&#x9008;露。由取",
    "T30n1579_083:0765c06": "樹下覆障等故。即攝一切臥具遠離。唯有",
    "T30n1579_083:0765c07": "色無常性者。謂唯有色都無有我。如是正",
    "T30n1579_083:0765c08": "修加行。復次略有四種往趣道障。二種道",
    "T30n1579_083:0765c09": "等。謂由疑故不能發趣。雖復發趣由邪尋",
    "T30n1579_083:0765c10": "思而往餘處。由邪分尋思見行故。雖無是",
    "T30n1579_083:0765c11": "事然不堪任教授教誡。所言忿者。謂他諫",
    "T30n1579_083:0765c12": "諍時。言苦惱者。謂出家者不得自在禁約",
    "T30n1579_083:0765c13": "艱難&#x9E81;弊行等。言不樂者。雜瞋事故。此之",
    "T30n1579_083:0765c14": "二種猶如坑澗。又此二種能障行路。雖無",
    "T30n1579_083:0765c15": "是事而由利養及恭敬故。於入山林能為",
    "T30n1579_083:0765c16": "障礙。言猛利者。處深稠林故。所以者何。",
    "T30n1579_083:0765c17": "雖捨所攝受事。而不能捨此故。",
    "T30n1579_083:0765c18": "[0765c18] 復次言有怖者。謂有盜賊及矯詐故。言有",
    "T30n1579_083:0765c19": "畏者。謂涉稠林故。有諸惡獸及與非人",
    "T30n1579_083:0765c20": "諸恐畏故。言有刺者。謂一切處多毒刺",
    "T30n1579_083:0765c21": "故。言失道者。往餘處故。言惡道者。不平",
    "T30n1579_083:0765c22": "正故。如是五種顯道過失。弊趣惡趣者。顯",
    "T30n1579_083:0765c23": "示趣過失。失道惡道而行及親近不善士",
    "T30n1579_083:0765c24": "者。顯示能行補特伽羅所有過失。諸盜賊等",
    "T30n1579_083:0765c25": "名不善士。",
    "T30n1579_083:0765c26": "[0765c26] 復次無動者。謂一切相皆遠離故。無轉者。",
    "T30n1579_083:0765c27": "謂貪愛盡故。於諸境界無轉變故。難見者。",
    "T30n1579_083:0765c28": "謂甚深故。甘露者。謂生老病死皆永盡故。安",
    "T30n1579_083:0765c29": "隱者。謂超過一切人與非人災橫怖畏故。",
    "T30n1579_083:0766a01": "清涼者。謂一切苦皆寂滅故。極清涼故。善事",
    "T30n1579_083:0766a02": "者。謂現法樂住所緣境故。趣吉祥者。謂斷",
    "T30n1579_083:0766a03": "一切煩惱所緣境故。無愁憂者。謂超過一",
    "T30n1579_083:0766a04": "切愛非愛故。又證得已無失壞故。不死沒",
    "T30n1579_083:0766a05": "者。謂常住故不退還故。無熾然者。謂清淨",
    "T30n1579_083:0766a06": "故。無熱惱者。謂所欲匱乏永止息故。無病者。",
    "T30n1579_083:0766a07": "謂一切病諸癰瘡等永寂靜故。無動亂者。謂",
    "T30n1579_083:0766a08": "一切動亂皆滅盡故。涅槃者。謂一切依皆",
    "T30n1579_083:0766a09": "寂滅故。",
    "T30n1579_083:0766a10": "[0766a10] 復次我何當不有。我所何當不有者。謂約",
    "T30n1579_083:0766a11": "未來世於我我所性所攝。內處外處所攝。自",
    "T30n1579_083:0766a12": "內體性。及攝受事。希求不生故。又復顯示",
    "T30n1579_083:0766a13": "希求依止不生故。及希求依彼受不生故。",
    "T30n1579_083:0766a14": "我當不有我所當不有者。謂約現在世說。",
    "T30n1579_083:0766a15": "此觀無常滅前觀於擇滅。又前但有希望",
    "T30n1579_083:0766a16": "故。後於現在因觀無常性故。",
    "T30n1579_083:0766a17": "[0766a17] 復次不相續者。謂死歿已後餘識不生故。言",
    "T30n1579_083:0766a18": "無取者。謂無所住識。無有趣入名色事",
    "T30n1579_083:0766a19": "故。自體永不生故。無生長者。謂無有名色",
    "T30n1579_083:0766a20": "更增廣故。言一切行皆寂止者。謂諸五蘊",
    "T30n1579_083:0766a21": "皆止息故。",
    "T30n1579_083:0766a22": "[0766a22] 復次所言空者。謂離一切煩惱等故。無所",
    "T30n1579_083:0766a23": "得者。謂離一切所有相故。言愛盡者。謂不",
    "T30n1579_083:0766a24": "希求未來事故。言離欲者。謂無現在受用",
    "T30n1579_083:0766a25": "&#x6199;樂故。所言滅者。謂餘煩惱斷故。言涅",
    "T30n1579_083:0766a26": "槃者。謂無餘依故。復次言無常者。謂性破",
    "T30n1579_083:0766a27": "壞朽敗法故。言有為者。謂依前際所尋思",
    "T30n1579_083:0766a28": "故。言造作者。謂依後際所希望故。言緣",
    "T30n1579_083:0766a29": "生者。謂依現世眾因緣力所生起故。有",
    "T30n1579_083:0766b01": "盡法者。謂一分盡故。有沒法者。謂全分滅",
    "T30n1579_083:0766b02": "故。又有盡法者。謂全分滅故。有沒法者。謂",
    "T30n1579_083:0766b03": "相續變壞故。有離欲法者。謂過患相應故。有",
    "T30n1579_083:0766b04": "滅法者。謂一切有為法皆有出離故。",
    "T30n1579_083:0766b05": "[0766b05] 復次無餘斷者。謂是總句。永棄捨者。諸纏斷",
    "T30n1579_083:0766b06": "故。永變吐者。隨眠斷故。言永盡者。過去解",
    "T30n1579_083:0766b07": "脫故。永離欲者。現在解脫故。言永滅者。未",
    "T30n1579_083:0766b08": "來解脫故。永寂靜者。由見道故。永滅沒者。",
    "T30n1579_083:0766b09": "由修道故。當知此中由二種道斷煩惱事",
    "T30n1579_083:0766b10": "顯無餘斷。"
}