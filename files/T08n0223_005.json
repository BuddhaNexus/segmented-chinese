{
    "T08n0223_005:0247c09": "摩訶般若波羅蜜經卷第五",
    "T08n0223_005:0247c11": "後秦龜茲國三藏鳩摩羅什譯",
    "T08n0223_005:0247c12": "◎莊嚴品第十七",
    "T08n0223_005:0247c13": "爾時須菩提白佛言：「世尊！菩薩摩訶薩大莊",
    "T08n0223_005:0247c14": "嚴，何等是大莊嚴？何等菩薩能大莊嚴？」佛語",
    "T08n0223_005:0247c15": "須菩提：「菩薩摩訶薩摩訶衍大莊嚴，所謂檀",
    "T08n0223_005:0247c16": "那波羅蜜乃至般若波羅蜜莊嚴，四念處莊",
    "T08n0223_005:0247c17": "嚴乃至八聖道分，內空莊嚴乃至無法有法",
    "T08n0223_005:0247c18": "空，十力乃至十八不共法及一切種智莊嚴，",
    "T08n0223_005:0247c19": "變身如佛莊嚴。光明遍照三千大千國土，",
    "T08n0223_005:0247c20": "亦照東方如恒河沙等國土，南西北方四維",
    "T08n0223_005:0247c21": "上下亦復如是。三千大千國土六種震動，亦",
    "T08n0223_005:0247c22": "動東方如恒河沙等諸國土，南西北方四維",
    "T08n0223_005:0247c23": "上下亦復如是。是菩薩摩訶薩住檀那波",
    "T08n0223_005:0247c24": "羅蜜摩訶衍大莊嚴。是三千大千國土變為",
    "T08n0223_005:0247c25": "琉璃，化作轉輪聖王，須食與食、須飲與飲，",
    "T08n0223_005:0247c26": "衣服臥具、花香瓔珞、搗香澤香、房舍燈燭醫",
    "T08n0223_005:0247c27": "藥，種種所須盡給與之。與已而為說法，所",
    "T08n0223_005:0247c28": "謂應六波羅蜜。眾生聞是法者，終不離六",
    "T08n0223_005:0247c29": "波羅蜜，乃至阿耨多羅三藐三菩提。如是，須",
    "T08n0223_005:0248a01": "菩提！是名菩薩摩訶薩摩訶衍大莊嚴。須菩",
    "T08n0223_005:0248a02": "提！譬如工幻師、若幻師弟子，於四衢道中",
    "T08n0223_005:0248a03": "化作大眾，於前須食與食、須飲與飲，乃至",
    "T08n0223_005:0248a04": "種種所須盡給與之？於須菩提意云何，是",
    "T08n0223_005:0248a05": "幻師實有眾生有所與不？」須菩提言：「不也，",
    "T08n0223_005:0248a06": "世尊！」「須菩提！菩薩摩訶薩亦如是，化作轉",
    "T08n0223_005:0248a07": "輪聖王，種種具足，須食與食、須飲與飲，乃",
    "T08n0223_005:0248a08": "至種種所須盡給與之。雖有所施，實無所",
    "T08n0223_005:0248a09": "與。何以故？須菩提！諸法相如幻故。復次，須",
    "T08n0223_005:0248a10": "菩提！菩薩摩訶薩住尸羅波羅蜜，現生轉輪",
    "T08n0223_005:0248a11": "聖王家，以十善道教化眾生，有以四禪、四",
    "T08n0223_005:0248a12": "無量心、四無色定、四念處乃至十八不共法",
    "T08n0223_005:0248a13": "教化眾生。眾生聞是法者，至阿耨多羅三",
    "T08n0223_005:0248a14": "藐三菩提終不離是法。譬如幻師、若幻師",
    "T08n0223_005:0248a15": "弟子，於四衢道中化作大眾，以十善道教",
    "T08n0223_005:0248a16": "化令行，又以四禪、四無量心、四無色定、四念",
    "T08n0223_005:0248a17": "處乃至十八不共法教化令行。須菩提，於",
    "T08n0223_005:0248a18": "汝意云何，是幻師實有眾生教令行十善",
    "T08n0223_005:0248a19": "道乃至行十八不共法不？」須菩提言：「不也，",
    "T08n0223_005:0248a20": "世尊！」「須菩提！菩薩摩訶薩亦如是，以十善",
    "T08n0223_005:0248a21": "道教化眾生令行乃至十八不共法，實無",
    "T08n0223_005:0248a22": "眾生行十善道乃至十八不共法。何以故？諸",
    "T08n0223_005:0248a23": "法相如幻故。須菩提！是名菩薩摩訶薩大",
    "T08n0223_005:0248a24": "莊嚴。復次，須菩提！菩薩摩訶薩住羼提波羅",
    "T08n0223_005:0248a25": "蜜，教化眾生令行羼提波羅蜜。須菩提！",
    "T08n0223_005:0248a26": "云何菩薩摩訶薩住羼提波羅蜜，教化眾",
    "T08n0223_005:0248a27": "生令行羼提波羅蜜？須菩提！菩薩摩訶",
    "T08n0223_005:0248a28": "薩從初發心已來如是大莊嚴，若一切眾生",
    "T08n0223_005:0248a29": "罵詈刀杖傷害，菩薩摩訶薩於此中不起",
    "T08n0223_005:0248b01": "一念，亦教一切眾生行此忍辱。譬若幻師、",
    "T08n0223_005:0248b02": "若幻師弟子，於四衢道中化作大眾，令行",
    "T08n0223_005:0248b03": "忍辱，餘如上說。須菩提！是名菩薩摩訶薩",
    "T08n0223_005:0248b04": "大莊嚴。復次，須菩提！菩薩摩訶薩住毘梨耶",
    "T08n0223_005:0248b05": "波羅蜜，教一切眾生令行毘梨耶波羅蜜。",
    "T08n0223_005:0248b06": "須菩提！云何菩薩摩訶薩住毘梨耶波羅蜜，",
    "T08n0223_005:0248b07": "教一切眾生令行毘梨耶波羅蜜？須菩提！",
    "T08n0223_005:0248b08": "菩薩摩訶薩應薩婆若心，身心精進教化眾",
    "T08n0223_005:0248b09": "生。譬如幻師、若幻師弟子，於四衢道中化",
    "T08n0223_005:0248b10": "作大眾，教令行身心精進，餘如上說。是名",
    "T08n0223_005:0248b11": "菩薩摩訶薩大莊嚴。復次，須菩提！菩薩摩訶",
    "T08n0223_005:0248b12": "薩住禪那波羅蜜，教一切眾生令行禪",
    "T08n0223_005:0248b13": "那波羅蜜。須菩提！云何菩薩摩訶薩住禪",
    "T08n0223_005:0248b14": "那波羅蜜，教一切眾生令行禪那波羅",
    "T08n0223_005:0248b15": "蜜？須菩提！菩薩摩訶薩住諸法等中，不見",
    "T08n0223_005:0248b16": "法若亂若定。如是，須菩提！菩薩摩訶薩住禪",
    "T08n0223_005:0248b17": "那波羅蜜，教一切眾生令行禪那波羅",
    "T08n0223_005:0248b18": "蜜，乃至阿耨多羅三藐三菩提終不離禪",
    "T08n0223_005:0248b19": "那波羅蜜。譬如工幻師、若幻師弟子，於四",
    "T08n0223_005:0248b20": "衢道中化作大眾，教令行禪那波羅蜜，餘",
    "T08n0223_005:0248b21": "如上說。須菩提！是名菩薩摩訶薩大莊嚴。復",
    "T08n0223_005:0248b22": "次，須菩提！菩薩摩訶薩住般若波羅蜜，教一",
    "T08n0223_005:0248b23": "切眾生令行般若波羅蜜，須菩提！云何菩",
    "T08n0223_005:0248b24": "薩摩訶薩住般若波羅蜜，教一切眾生令",
    "T08n0223_005:0248b25": "行般若波羅蜜？須菩提！菩薩摩訶薩行般",
    "T08n0223_005:0248b26": "若波羅蜜時，無有法得此岸彼岸。如是菩",
    "T08n0223_005:0248b27": "薩摩訶薩住般若波羅蜜中，教一切眾生令",
    "T08n0223_005:0248b28": "行般若波羅蜜。譬如工幻師、若幻師弟子。",
    "T08n0223_005:0248b29": "於四衢道中化作大眾，教令行般若波羅",
    "T08n0223_005:0248c01": "蜜。須菩提！是名菩薩摩訶薩大莊嚴。「復次，須",
    "T08n0223_005:0248c02": "菩提！菩薩摩訶薩大莊嚴，十方如恒河沙等",
    "T08n0223_005:0248c03": "國土中眾生隨其所應自變其身，住檀那",
    "T08n0223_005:0248c04": "波羅蜜乃至般若波羅蜜，亦教眾生令行",
    "T08n0223_005:0248c05": "檀那波羅蜜乃至般若波羅蜜。是眾生行是",
    "T08n0223_005:0248c06": "法，乃至阿耨多羅三藐三菩提終不離是法。",
    "T08n0223_005:0248c07": "須菩提！譬如工幻師、若幻師弟子，於四衢",
    "T08n0223_005:0248c08": "道中化作眾生，教令行六波羅蜜，餘如",
    "T08n0223_005:0248c09": "上說。如是，須菩提！是名菩薩摩訶薩大莊",
    "T08n0223_005:0248c10": "嚴。復次，須菩提！菩薩摩訶薩大莊嚴，應薩",
    "T08n0223_005:0248c11": "婆若心，不生是念：『我教若干人住檀那波",
    "T08n0223_005:0248c12": "羅蜜，不教若干人住檀那波羅蜜。』乃至般",
    "T08n0223_005:0248c13": "若波羅蜜亦如是。不生是念：『我教若干人",
    "T08n0223_005:0248c14": "住四念處，不教若干人住四念處。』乃至十",
    "T08n0223_005:0248c15": "八不共法亦如是。亦不生是念：『我教若干",
    "T08n0223_005:0248c16": "人令得須陀洹果、斯陀含果、阿那含果、阿羅",
    "T08n0223_005:0248c17": "漢果、辟支佛道、一切種智，亦不教若干人令",
    "T08n0223_005:0248c18": "得須陀洹果乃至一切種智。我當令無量",
    "T08n0223_005:0248c19": "無邊阿僧祇眾生，住檀那波羅蜜乃至般若",
    "T08n0223_005:0248c20": "波羅蜜，立眾生於四念處乃至十八不共法，",
    "T08n0223_005:0248c21": "令無量無邊阿僧祇眾生得須陀洹果乃至",
    "T08n0223_005:0248c22": "一切種智。』譬如工幻師、若幻師弟子，於四",
    "T08n0223_005:0248c23": "衢道中化作大眾，教令行六波羅蜜乃至",
    "T08n0223_005:0248c24": "得一切種智，餘如上說。須菩提！是名菩薩",
    "T08n0223_005:0248c25": "摩訶薩大莊嚴。」爾時須菩提白佛言：「世尊！",
    "T08n0223_005:0248c26": "如我從佛所聞義，菩薩摩訶薩無大莊嚴",
    "T08n0223_005:0248c27": "為大莊嚴，諸法自相空故。所謂色色相空，",
    "T08n0223_005:0248c28": "受想行識識相空，眼眼相空乃至意意相空，",
    "T08n0223_005:0248c29": "色色相空乃至法法相空，眼識眼識相空乃",
    "T08n0223_005:0249a01": "至意識意識相空，眼觸眼觸相空乃至意觸",
    "T08n0223_005:0249a02": "意觸相空。眼觸因緣生受受相空乃至意觸",
    "T08n0223_005:0249a03": "因緣生受受相空。世尊！檀那波羅蜜檀那",
    "T08n0223_005:0249a04": "波羅蜜相空乃至般若波羅蜜般若波羅蜜",
    "T08n0223_005:0249a05": "相空，內空內空相空乃至無法有法空無",
    "T08n0223_005:0249a06": "法有法空相空，四念處四念處相空乃至十",
    "T08n0223_005:0249a07": "八不共法十八不共法相空，菩薩菩薩相空。",
    "T08n0223_005:0249a08": "世尊！以是因緣故，當知菩薩摩訶薩無大",
    "T08n0223_005:0249a09": "莊嚴為大莊嚴。」佛告須菩提：「如是，如是！如",
    "T08n0223_005:0249a10": "汝所言。須菩提！薩婆若非作法，眾生亦非",
    "T08n0223_005:0249a11": "作法，菩薩為是眾生大莊嚴。」須菩提白佛",
    "T08n0223_005:0249a12": "言：「世尊！何因緣故，薩婆若非作法，是眾生",
    "T08n0223_005:0249a13": "亦非作法，菩薩為是眾生大莊嚴？」佛語須",
    "T08n0223_005:0249a14": "菩提：「作者不可得故，薩婆若非作非起法，",
    "T08n0223_005:0249a15": "是諸眾生亦非作非起法。何以故？須菩提！",
    "T08n0223_005:0249a16": "色非作非不作，受想行識非作非不作，眼",
    "T08n0223_005:0249a17": "非作非不作乃至意非作非不作。色乃至",
    "T08n0223_005:0249a18": "法，眼識乃至意識，眼觸乃至意觸，眼觸因",
    "T08n0223_005:0249a19": "緣生受乃至意觸因緣生受，非作非不作。須",
    "T08n0223_005:0249a20": "菩提！我非作非不作，乃至知者、見者非作",
    "T08n0223_005:0249a21": "非不作。何以故？是諸法畢竟不可得故。須",
    "T08n0223_005:0249a22": "菩提！夢非作非不作。何以故？畢竟不可得",
    "T08n0223_005:0249a23": "故。幻、響、影、焰、化非作非不作。何以故？畢竟",
    "T08n0223_005:0249a24": "不可得故。須菩提！內空非作非不作，畢竟",
    "T08n0223_005:0249a25": "不可得故。乃至無法有法空非作非不作，",
    "T08n0223_005:0249a26": "畢竟不可得故。須菩提！四念處非作非不",
    "T08n0223_005:0249a27": "作，畢竟不可得故。乃至十八不共法非作",
    "T08n0223_005:0249a28": "非不作。何以故？是法皆畢竟不可得故。須",
    "T08n0223_005:0249a29": "菩提！諸法如、法相、法性、法住、法位、實際非",
    "T08n0223_005:0249b01": "作非不作，畢竟不可得故。須菩提！菩薩非",
    "T08n0223_005:0249b02": "作非不作，畢竟不可得故。薩婆若及一切",
    "T08n0223_005:0249b03": "種智非作非不作，畢竟不可得故。以是",
    "T08n0223_005:0249b04": "因緣故，須菩提！薩婆若非作非起法，是眾",
    "T08n0223_005:0249b05": "生亦非作非起法，菩薩為是眾生大莊嚴。」",
    "T08n0223_005:0249b06": "爾時須菩提白佛言：「如我觀佛所說義，世",
    "T08n0223_005:0249b07": "尊！色無縛無脫，受想行識無縛無脫。」爾",
    "T08n0223_005:0249b08": "時富樓那彌多羅尼子語須菩提：「色是無縛",
    "T08n0223_005:0249b09": "無脫，受想行識是無縛無脫。」須菩提言：「如",
    "T08n0223_005:0249b10": "是，如是！色是無縛無脫，受想行識是無",
    "T08n0223_005:0249b11": "縛無脫。」富樓那問須菩提：「何等色無縛無",
    "T08n0223_005:0249b12": "脫？何等受想行識無縛無脫？」須菩提言：「如",
    "T08n0223_005:0249b13": "夢色無縛無脫，如夢受想行識無縛無脫，",
    "T08n0223_005:0249b14": "如嚮如影如幻如焰如化色受想行識",
    "T08n0223_005:0249b15": "無縛無脫。富樓那彌多羅尼子！過去色無",
    "T08n0223_005:0249b16": "縛無脫，過去受想行識無縛無脫。未來色",
    "T08n0223_005:0249b17": "無縛無脫，未來受想行識無縛無脫。現在",
    "T08n0223_005:0249b18": "色無縛無脫，現在受想行識無縛無脫。何",
    "T08n0223_005:0249b19": "以故無縛無脫？是色無所有故無縛無",
    "T08n0223_005:0249b20": "脫，受想行識無所有故無縛無脫，離故、寂",
    "T08n0223_005:0249b21": "滅故、不生故無縛無脫。富樓那！善色受想",
    "T08n0223_005:0249b22": "行識亦無縛無脫，不善色受想行識無縛無",
    "T08n0223_005:0249b23": "脫，無記色無縛無脫、無記受想行識無縛",
    "T08n0223_005:0249b24": "無脫，世間出世間、有漏無漏色無縛無脫，",
    "T08n0223_005:0249b25": "受想行識亦無縛無脫。何以故？無所有故、",
    "T08n0223_005:0249b26": "離故、寂滅故、不生故無縛無脫。富樓那！一",
    "T08n0223_005:0249b27": "切法亦無縛無脫，無所有故、離故、寂滅故、",
    "T08n0223_005:0249b28": "不生故無縛無脫。富樓那！檀那波羅蜜",
    "T08n0223_005:0249b29": "無縛無脫，尸羅波羅蜜、羼提波羅蜜、毘梨耶",
    "T08n0223_005:0249c01": "波羅蜜、禪那波羅蜜、般若波羅蜜無縛無",
    "T08n0223_005:0249c02": "脫，無所有故、離故、寂滅不生故無縛無脫。",
    "T08n0223_005:0249c03": "富樓那！內空亦無縛無脫乃至無法有法",
    "T08n0223_005:0249c04": "空亦無縛無脫，四念處無縛無脫乃至十",
    "T08n0223_005:0249c05": "八不共法無縛無脫，無所有故、離故、寂滅",
    "T08n0223_005:0249c06": "故、不生故無縛無脫。阿耨多羅三藐三菩提",
    "T08n0223_005:0249c07": "無縛無脫，一切智、一切種智無縛無脫，菩",
    "T08n0223_005:0249c08": "薩無縛無脫，佛亦無縛無脫，無所有故、",
    "T08n0223_005:0249c09": "離故、寂滅故、不生故無縛無脫。富樓那！諸",
    "T08n0223_005:0249c10": "法如、法相、法性、法住、法位、實際、無為法無縛",
    "T08n0223_005:0249c11": "無脫，無所有故、離故、寂滅故、不生故無縛",
    "T08n0223_005:0249c12": "無脫。富樓那！是名菩薩摩訶薩無縛無脫。",
    "T08n0223_005:0249c13": "檀那波羅蜜乃至般若波羅蜜，四念處乃",
    "T08n0223_005:0249c14": "至一切種智，無縛無脫。是菩薩摩訶薩住無",
    "T08n0223_005:0249c15": "縛無脫檀那波羅蜜中乃至住無縛無脫般",
    "T08n0223_005:0249c16": "若波羅蜜，住無縛無脫四念處乃至住無",
    "T08n0223_005:0249c17": "縛無脫一切種智，無縛無脫成就眾生，無",
    "T08n0223_005:0249c18": "縛無脫淨佛國土，無縛無脫諸佛當供養，無",
    "T08n0223_005:0249c19": "縛無脫當聽法，無縛無脫諸佛終不離。無",
    "T08n0223_005:0249c20": "縛無脫諸神通終不離，無縛無脫五眼終不",
    "T08n0223_005:0249c21": "離，無縛無脫陀羅尼門終不離，無縛無脫",
    "T08n0223_005:0249c22": "諸三昧門終不離，無縛無脫當生道種",
    "T08n0223_005:0249c23": "智，無縛無脫當得一切種智，無縛無脫法輪",
    "T08n0223_005:0249c24": "轉，無縛無脫眾生安立三乘。如是，富樓那！",
    "T08n0223_005:0249c25": "菩薩摩訶薩行無縛無脫六波羅蜜，當知一",
    "T08n0223_005:0249c26": "切法無縛無脫，無所有故、離故、寂滅故、不",
    "T08n0223_005:0249c27": "生故。富樓那！是名菩薩摩訶薩無縛無脫大",
    "T08n0223_005:0249c28": "莊嚴。」◎",
    "T08n0223_005:0249c29": "◎摩訶般若波羅蜜經問乘品第十八",
    "T08n0223_005:0250a01": "(丹本名為摩訶衍品)",
    "T08n0223_005:0250a02": "爾時須菩提白佛言：「世尊！何等是菩薩摩訶",
    "T08n0223_005:0250a03": "薩摩訶衍？云何當知菩薩摩訶薩發趣大乘？",
    "T08n0223_005:0250a04": "是乘發何處？是乘至何處？當住何處？誰",
    "T08n0223_005:0250a05": "當乘是乘出者？」佛告須菩提：「汝問何等是",
    "T08n0223_005:0250a06": "菩薩摩訶衍？須菩提！六波羅蜜是菩薩摩訶",
    "T08n0223_005:0250a07": "薩摩訶衍。何等六？檀那波羅蜜、尸羅波羅",
    "T08n0223_005:0250a08": "蜜、羼提波羅蜜、毘梨耶波羅蜜、禪那波羅蜜、",
    "T08n0223_005:0250a09": "般若波羅蜜。云何名檀那波羅蜜？須菩提！",
    "T08n0223_005:0250a10": "菩薩摩訶薩以應薩婆若心，內外所有布施",
    "T08n0223_005:0250a11": "共一切眾生迴向阿耨多羅三藐三菩提，",
    "T08n0223_005:0250a12": "用無所得故。須菩提！是名菩薩摩訶薩檀",
    "T08n0223_005:0250a13": "那波羅蜜。云何名尸羅波羅蜜？須菩提！菩",
    "T08n0223_005:0250a14": "薩摩訶薩以應薩婆若心，自行十善道亦",
    "T08n0223_005:0250a15": "教他行十善道，以無所得故。是名菩薩摩",
    "T08n0223_005:0250a16": "訶薩尸羅波羅蜜。云何名羼提波羅蜜？須",
    "T08n0223_005:0250a17": "菩提！菩薩摩訶薩以應薩婆若心，自具足",
    "T08n0223_005:0250a18": "忍辱亦教他行忍辱，以無所得故。是名菩",
    "T08n0223_005:0250a19": "薩摩訶薩羼提波羅蜜。云何名毘梨耶波羅",
    "T08n0223_005:0250a20": "蜜？須菩提！菩薩摩訶薩以應薩婆若心，行",
    "T08n0223_005:0250a21": "五波羅蜜懃修不息，亦安立一切眾生於",
    "T08n0223_005:0250a22": "五波羅蜜，以無所得故。是名菩薩摩訶薩",
    "T08n0223_005:0250a23": "毘梨耶波羅蜜。云何名禪那波羅蜜？須菩",
    "T08n0223_005:0250a24": "提！菩薩摩訶薩以應薩婆若心，自以方便",
    "T08n0223_005:0250a25": "入諸禪不隨禪生，亦教他令入諸禪，以",
    "T08n0223_005:0250a26": "無所得故。是名菩薩摩訶薩禪那波羅蜜。",
    "T08n0223_005:0250a27": "云何名般若波羅蜜？須菩提！菩薩摩訶薩",
    "T08n0223_005:0250a28": "以應薩婆若心，不著一切法亦觀一切法",
    "T08n0223_005:0250a29": "性，以無所得故，亦教他不著一切法亦",
    "T08n0223_005:0250b01": "觀一切法性，以無所得故。是名菩薩摩訶",
    "T08n0223_005:0250b02": "薩般若波羅蜜。須菩提！是為菩薩摩訶薩摩",
    "T08n0223_005:0250b03": "訶衍。「復次，須菩提！菩薩摩訶薩復有摩訶衍，",
    "T08n0223_005:0250b04": "所謂內空、外空、內外空、空空、大空、第一",
    "T08n0223_005:0250b05": "義空、有為空、無為空、畢竟空、無始空、散",
    "T08n0223_005:0250b06": "空、性空、自相空、諸法空、不可得空、無法",
    "T08n0223_005:0250b07": "空、有法空、無法有法空。」須菩提白佛言：「何",
    "T08n0223_005:0250b08": "等為內空？」佛言：「內法名眼耳鼻舌身意。眼",
    "T08n0223_005:0250b09": "眼空，非常非滅故。何以故？性自爾。耳耳空、",
    "T08n0223_005:0250b10": "鼻鼻空、舌舌空、身身空、意意空，非常非滅故。",
    "T08n0223_005:0250b11": "何以故？性自爾。是名內空。何等為外空？外",
    "T08n0223_005:0250b12": "法名色聲香味觸法。色色空，非常非滅故。",
    "T08n0223_005:0250b13": "何以故？性自爾。聲聲空、香香空、味味空、觸觸",
    "T08n0223_005:0250b14": "空、法法空，非常非滅故。何以故？性自爾。",
    "T08n0223_005:0250b15": "是名外空。何等為內外空？內外法名內六",
    "T08n0223_005:0250b16": "入、外六入。內法內法空，非常非滅故。何以",
    "T08n0223_005:0250b17": "故？性自爾。外法外法空，非常非滅故。何",
    "T08n0223_005:0250b18": "以故？性自爾。是名內外空。何等為空空？",
    "T08n0223_005:0250b19": "一切法空，是空亦空，非常非滅故。何以故？",
    "T08n0223_005:0250b20": "性自爾。是名空空。何等為大空？東方東方",
    "T08n0223_005:0250b21": "相空，非常非滅故。何以故？性自爾。南西",
    "T08n0223_005:0250b22": "北方四維上下南西北方四維上下空，非常",
    "T08n0223_005:0250b23": "非滅故。何以故？性自爾。是名大空。何等",
    "T08n0223_005:0250b24": "為第一義空？第一義名涅槃。涅槃涅槃空，非",
    "T08n0223_005:0250b25": "常非滅故。何以故？性自爾。是名第一義",
    "T08n0223_005:0250b26": "空。何等為有為空？有為法名欲界色界無色",
    "T08n0223_005:0250b27": "界。欲界欲界空，色界色界空，無色界無色界",
    "T08n0223_005:0250b28": "空，非常非滅故。何以故？性自爾。是名有",
    "T08n0223_005:0250b29": "為空。何等為無為空？無為法名若無生相",
    "T08n0223_005:0250c01": "無住相無滅相。無為法無為法空，非常非滅",
    "T08n0223_005:0250c02": "故。何以故？性自爾。是為無為空。何等為畢",
    "T08n0223_005:0250c03": "竟空？畢竟名諸法畢竟不可得，非常非滅",
    "T08n0223_005:0250c04": "故。何以故？性自爾。是名畢竟空。何等為",
    "T08n0223_005:0250c05": "無始空？若法初來處不可得，非常非滅故。",
    "T08n0223_005:0250c06": "何以故？性自爾。是名無始空。何等為散空？",
    "T08n0223_005:0250c07": "散名諸法無滅。非常非滅故。何以故？性自",
    "T08n0223_005:0250c08": "爾。是為散空。何等為性空？一切法性，若有",
    "T08n0223_005:0250c09": "為法性若無為法性，是性非聲聞、辟支佛所",
    "T08n0223_005:0250c10": "作，非佛所作亦非餘人所作，是性性空，非",
    "T08n0223_005:0250c11": "常非滅故。何以故？性自爾。是名性空。何",
    "T08n0223_005:0250c12": "等為自相空？自相名色壞相、受受相、想取",
    "T08n0223_005:0250c13": "相、行作相、識識相，如是等有為無為法各",
    "T08n0223_005:0250c14": "各自相空，非常非滅故。何以故？性自爾。是",
    "T08n0223_005:0250c15": "名自相空。何等為諸法空？諸法名色受想",
    "T08n0223_005:0250c16": "行識，眼耳鼻舌身意，色聲香味觸法，眼界",
    "T08n0223_005:0250c17": "色界眼識界，乃至意界法界意識界。是諸法",
    "T08n0223_005:0250c18": "諸法空，非常非滅故。何以故？性自爾。是為",
    "T08n0223_005:0250c19": "諸法空。何等為不可得空？求諸法不可得",
    "T08n0223_005:0250c20": "是不可得空。非常非滅故。何以故？性自爾。",
    "T08n0223_005:0250c21": "是名不可得空。何等為無法空？若法無，是",
    "T08n0223_005:0250c22": "亦空，非常非滅故。何以故？性自爾。是名",
    "T08n0223_005:0250c23": "無法空。何等為有法空？有法名諸法和合",
    "T08n0223_005:0250c24": "中有自性相，是有法空，非常非滅故。何",
    "T08n0223_005:0250c25": "以故？性自爾。是名有法空。何等為無法",
    "T08n0223_005:0250c26": "有法空？諸法中無法，諸法和合中有自性",
    "T08n0223_005:0250c27": "相，是無法有法空，非常非滅故。何以故？性",
    "T08n0223_005:0250c28": "自爾。是名無法有法空。「復次，須菩提！法法",
    "T08n0223_005:0250c29": "相空，無法無法相空，自法自法相空，他法",
    "T08n0223_005:0251a01": "他法相空。何等名法法相空？法名五蔭，五",
    "T08n0223_005:0251a02": "蔭空，是名法法相空。何等名無法無法相",
    "T08n0223_005:0251a03": "空？無法名無為法，是名無法無法空。何等",
    "T08n0223_005:0251a04": "名自法自法空？諸法自法空，是空非知作、",
    "T08n0223_005:0251a05": "非見作，是名自法自法空。何等名他法他",
    "T08n0223_005:0251a06": "法空？若佛出、若佛未出，法住、法相、法位、法性、",
    "T08n0223_005:0251a07": "如、實際，過此諸法空，是名他法他法空。是",
    "T08n0223_005:0251a08": "名菩薩摩訶薩摩訶衍。「復次，須菩提！菩薩摩",
    "T08n0223_005:0251a09": "訶薩摩訶衍，所謂名首楞嚴三昧、寶印三",
    "T08n0223_005:0251a10": "昧、師子遊戲三昧、妙月三昧、月幢相三昧、",
    "T08n0223_005:0251a11": "出諸法三昧、觀頂三昧、畢法性三昧、畢",
    "T08n0223_005:0251a12": "幢相三昧、金剛三昧、入法印三昧、三昧王",
    "T08n0223_005:0251a13": "安立三昧、放光三昧、力進三昧、高出三昧、",
    "T08n0223_005:0251a14": "必入辯才三昧、釋名字三昧、觀方三昧、陀",
    "T08n0223_005:0251a15": "羅尼印三昧、無誑三昧、攝諸法海三昧、遍",
    "T08n0223_005:0251a16": "覆虛空三昧、金剛輪三昧、寶斷三昧、能照",
    "T08n0223_005:0251a17": "三昧、不求三昧、無住三昧、無心三昧、淨燈",
    "T08n0223_005:0251a18": "三昧、無邊明三昧、能作明三昧、普照明三",
    "T08n0223_005:0251a19": "昧、堅淨諸三昧三昧、無垢明三昧、歡喜三",
    "T08n0223_005:0251a20": "昧、電光三昧、無盡三昧、威德三昧、離盡三",
    "T08n0223_005:0251a21": "昧、不動三昧、不退三昧、日燈三昧、月淨三",
    "T08n0223_005:0251a22": "昧、淨明三昧、能作明三昧、作行三昧、知相",
    "T08n0223_005:0251a23": "三昧、如金剛三昧、心住三昧、普明三昧、安",
    "T08n0223_005:0251a24": "立三昧、寶聚三昧、妙法印三昧、法等三昧、",
    "T08n0223_005:0251a25": "斷喜三昧、到法頂三昧、能散三昧、分別諸",
    "T08n0223_005:0251a26": "法句三昧、字等相三昧、離字三昧、斷緣三",
    "T08n0223_005:0251a27": "昧、不壞三昧、無種相三昧、無處行三昧、離",
    "T08n0223_005:0251a28": "朦昧三昧、無去三昧、不變異三昧、度緣三",
    "T08n0223_005:0251a29": "昧、集諸功德三昧、住無心三昧、淨妙華三",
    "T08n0223_005:0251b01": "昧、覺意三昧、無量辯三昧、無等等三昧、度",
    "T08n0223_005:0251b02": "諸法三昧、分別諸法三昧、散疑三昧、無處",
    "T08n0223_005:0251b03": "三昧、一莊嚴三昧、生行三昧、一行三昧、不",
    "T08n0223_005:0251b04": "一行三昧、妙行三昧、達一切有底散三昧、",
    "T08n0223_005:0251b05": "入名語三昧、離音聲字語三昧、然炬三昧、",
    "T08n0223_005:0251b06": "淨相三昧、破相三昧、一切種妙足三昧、不",
    "T08n0223_005:0251b07": "喜苦樂三昧、無盡相三昧、陀羅尼三昧、攝",
    "T08n0223_005:0251b08": "諸邪正相三昧、滅憎愛三昧、逆順三昧、淨",
    "T08n0223_005:0251b09": "光三昧、堅固三昧、滿月淨光三昧、大莊嚴",
    "T08n0223_005:0251b10": "三昧、能照一切世三昧、三昧等三昧、攝一",
    "T08n0223_005:0251b11": "切有諍無諍三昧、不樂一切住處三昧、如住",
    "T08n0223_005:0251b12": "定三昧、壞身衰三昧、壞語如虛空三昧、離",
    "T08n0223_005:0251b13": "著虛空不染三昧。「云何名首楞嚴三昧？知諸",
    "T08n0223_005:0251b14": "三昧行處，是名首楞嚴三昧。云何名寶印三",
    "T08n0223_005:0251b15": "昧？住是三昧能印諸三昧，是名寶印三昧。",
    "T08n0223_005:0251b16": "云何名師子遊戲三昧？住是三昧能遊戲",
    "T08n0223_005:0251b17": "諸三昧中如師子，是名師子遊戲三昧。云",
    "T08n0223_005:0251b18": "何名妙月三昧？住是三昧能照諸三昧如",
    "T08n0223_005:0251b19": "淨月，是名妙月三昧。云何名月幢相三昧？",
    "T08n0223_005:0251b20": "住是三昧能持諸三昧相，是名月幢相三",
    "T08n0223_005:0251b21": "昧。云何名出諸法三昧？住是三昧能出生",
    "T08n0223_005:0251b22": "諸三昧，是名出諸法三昧。云何名觀頂三",
    "T08n0223_005:0251b23": "昧？住是三昧能觀諸三昧頂，是名觀頂三",
    "T08n0223_005:0251b24": "昧。云何名畢法性三昧？住是三昧決定知",
    "T08n0223_005:0251b25": "法性，是名畢法性三昧。云何名畢幢相三",
    "T08n0223_005:0251b26": "昧？住是三昧能持諸三昧幢，是名畢幢相",
    "T08n0223_005:0251b27": "三昧。云何名金剛三昧？住是三昧能破諸",
    "T08n0223_005:0251b28": "三昧，是名金剛三昧。云何名入法印三昧？",
    "T08n0223_005:0251b29": "住是三昧入諸法印，是名入法印三昧。云",
    "T08n0223_005:0251c01": "何名三昧王安立三昧？住是三昧，一切諸三",
    "T08n0223_005:0251c02": "昧中安立住如王，是名三昧王安立三昧。云",
    "T08n0223_005:0251c03": "何名放光三昧？住是三昧能放光照諸三",
    "T08n0223_005:0251c04": "昧，是名放光三昧。云何名力進三昧？住是",
    "T08n0223_005:0251c05": "三昧，於諸三昧能作勢力，是名力進三",
    "T08n0223_005:0251c06": "昧。云何名高出三昧？住是三昧能增長諸",
    "T08n0223_005:0251c07": "三昧，是名高出三昧。云何名必入辯才三",
    "T08n0223_005:0251c08": "昧？住是三昧能辯說諸三昧，是名必入辯",
    "T08n0223_005:0251c09": "才三昧。云何名釋名字三昧？住是三昧能",
    "T08n0223_005:0251c10": "釋諸三昧名字，是名釋名字三昧。云何名",
    "T08n0223_005:0251c11": "觀方三昧？住是三昧能觀諸三昧方，是名",
    "T08n0223_005:0251c12": "觀方三昧。云何名陀羅尼印三昧？住是三",
    "T08n0223_005:0251c13": "昧持諸三昧印，是名陀羅尼印三昧。云何",
    "T08n0223_005:0251c14": "名無誑三昧？住是三昧於諸三昧不欺誑，",
    "T08n0223_005:0251c15": "是名無誑三昧。云何名攝諸法海三昧？住",
    "T08n0223_005:0251c16": "是三昧，能攝諸三昧如大海水，是名攝諸",
    "T08n0223_005:0251c17": "法海三昧。云何名遍覆虛空三昧？住是三",
    "T08n0223_005:0251c18": "昧，遍覆諸三昧如虛空，是名遍覆虛空三",
    "T08n0223_005:0251c19": "昧。云何名金剛輪三昧？住是三昧能持諸",
    "T08n0223_005:0251c20": "三昧分，是名金剛輪三昧。云何名斷寶三",
    "T08n0223_005:0251c21": "昧？住是三昧斷諸三昧煩惱垢，是名斷寶",
    "T08n0223_005:0251c22": "三昧。云何名能照三昧？住是三昧，能以光",
    "T08n0223_005:0251c23": "明顯照諸三昧，是名能照三昧。云何名不",
    "T08n0223_005:0251c24": "求三昧？住是三昧無法可求，是名不求三",
    "T08n0223_005:0251c25": "昧。云何名無住三昧？住是三昧中不見",
    "T08n0223_005:0251c26": "一切法住，是名無住三昧。云何名無心三",
    "T08n0223_005:0251c27": "昧？住是三昧，心心數法不行，是名無心三",
    "T08n0223_005:0251c28": "昧。云何名淨燈三昧？住是三昧，於諸三昧",
    "T08n0223_005:0251c29": "中作明如燈，是名淨燈三昧。云何名無邊",
    "T08n0223_005:0252a01": "明三昧？住是三昧，與諸三昧作無邊明，是",
    "T08n0223_005:0252a02": "名無邊明三昧。云何名能作明三昧？住是",
    "T08n0223_005:0252a03": "三昧，即時能為諸三昧作明，是名能作明",
    "T08n0223_005:0252a04": "三昧。云何名普照明三昧？住是三昧即能",
    "T08n0223_005:0252a05": "照諸三昧門，是名普照明三昧。云何名堅",
    "T08n0223_005:0252a06": "淨諸三昧三昧？住是三昧能堅淨諸三昧",
    "T08n0223_005:0252a07": "相，是名堅淨諸三昧三昧。云何名無垢明三",
    "T08n0223_005:0252a08": "昧？住是三昧能除諸三昧垢，亦能照一切",
    "T08n0223_005:0252a09": "三昧，是名無垢明三昧。云何名歡喜三昧？",
    "T08n0223_005:0252a10": "住是三昧能受諸三昧喜，是名歡喜三昧。",
    "T08n0223_005:0252a11": "云何名電光三昧？住是三昧，照諸三昧如",
    "T08n0223_005:0252a12": "電光，是名電光三昧。云何名無盡三昧？住",
    "T08n0223_005:0252a13": "是三昧，於諸三昧不見盡，是名無盡三昧。",
    "T08n0223_005:0252a14": "云何名威德三昧？住是三昧，於諸三昧威",
    "T08n0223_005:0252a15": "德照然，是名威德三昧。云何名離盡三昧？",
    "T08n0223_005:0252a16": "住是三昧不見諸三昧盡，是名離盡三昧。",
    "T08n0223_005:0252a17": "云何名不動三昧？住是三昧，令諸三昧不",
    "T08n0223_005:0252a18": "動不戲，是名不動三昧。云何名不退三",
    "T08n0223_005:0252a19": "昧？住是三昧能不見諸三昧退，是名不退",
    "T08n0223_005:0252a20": "三昧。云何名日燈三昧？住是三昧放光照",
    "T08n0223_005:0252a21": "諸三昧門，是名日燈三昧。云何名月淨三",
    "T08n0223_005:0252a22": "昧？住是三昧能除諸三昧闇，是名月淨三",
    "T08n0223_005:0252a23": "昧。云何名淨明三昧？住是三昧，於諸三昧",
    "T08n0223_005:0252a24": "得四無闇智，是名淨明三昧。云何名能作",
    "T08n0223_005:0252a25": "明三昧？住是三昧，於諸三昧門能作明，是",
    "T08n0223_005:0252a26": "名能作明三昧。云何名作行三昧？住是三",
    "T08n0223_005:0252a27": "昧，能令諸三昧各有所作，是名作行三昧。",
    "T08n0223_005:0252a28": "云何名知相三昧？住是三昧見諸三昧知",
    "T08n0223_005:0252a29": "相，是名知相三昧。云何名如金剛三昧？住",
    "T08n0223_005:0252b01": "是三昧，能貫達諸法亦不見達，是名如金",
    "T08n0223_005:0252b02": "剛三昧。云何名心住三昧？住是三昧，心不",
    "T08n0223_005:0252b03": "動不轉不惱，亦不念有是心，是名心住",
    "T08n0223_005:0252b04": "三昧。云何名普明三昧？住是三昧普見諸",
    "T08n0223_005:0252b05": "三昧明，是名普明三昧。云何名安立三昧？",
    "T08n0223_005:0252b06": "住是三昧，於諸三昧安立不動，是名安立",
    "T08n0223_005:0252b07": "三昧。云何名寶聚三昧？住是三昧，普見諸",
    "T08n0223_005:0252b08": "三昧如見寶聚，是名寶聚三昧。云何名妙",
    "T08n0223_005:0252b09": "法印三昧？住是三昧，能印諸三昧，以無印",
    "T08n0223_005:0252b10": "印故，是名妙法印三昧。云何名法等三昧？",
    "T08n0223_005:0252b11": "住是三昧，觀諸法等無法不等，是名法等",
    "T08n0223_005:0252b12": "三昧。云何名斷喜三昧？住是三昧斷一切",
    "T08n0223_005:0252b13": "法中喜，是名斷喜三昧。云何名到法頂三",
    "T08n0223_005:0252b14": "昧？住是三昧，滅諸法闇亦在諸三昧上，是",
    "T08n0223_005:0252b15": "名到法頂三昧。云何名能散三昧？住是三",
    "T08n0223_005:0252b16": "昧中能破散諸法，是名能散三昧。云何名",
    "T08n0223_005:0252b17": "分別諸法句三昧？住是三昧，分別諸三昧諸",
    "T08n0223_005:0252b18": "法句，是名分別諸法句三昧。云何名字等相",
    "T08n0223_005:0252b19": "三昧？住是三昧得諸三昧字等，是名字等",
    "T08n0223_005:0252b20": "相三昧。云何名離字三昧？住是三昧，諸三",
    "T08n0223_005:0252b21": "昧中乃至不見一字，是名離字三昧。云何",
    "T08n0223_005:0252b22": "名斷緣三昧？住是三昧斷諸三昧緣，是名",
    "T08n0223_005:0252b23": "斷緣三昧。云何名不壞三昧？住是三昧，不",
    "T08n0223_005:0252b24": "得諸法變異，是名不壞三昧。云何名無種",
    "T08n0223_005:0252b25": "相三昧？住是三昧不見諸法種種，是名無",
    "T08n0223_005:0252b26": "種相三昧。云何名無處行三昧？住是三昧",
    "T08n0223_005:0252b27": "不見諸三昧處，是名無處行三昧。云何名",
    "T08n0223_005:0252b28": "離矇昧三昧？住是三昧，離諸三昧微闇，是",
    "T08n0223_005:0252b29": "名離朦昧三昧。云何名無去三昧？住是三",
    "T08n0223_005:0252c01": "昧，不見一切三昧去相，是名無去三昧。云",
    "T08n0223_005:0252c02": "何名不變異三昧？住是三昧，不見諸三昧",
    "T08n0223_005:0252c03": "變異相，是名不變異三昧。云何名度緣三",
    "T08n0223_005:0252c04": "昧？住是三昧，度一切三昧緣境界，是名度",
    "T08n0223_005:0252c05": "緣三昧。云何名集諸功德三昧？住是三昧",
    "T08n0223_005:0252c06": "集諸三昧功德，是名集諸功德三昧。云何",
    "T08n0223_005:0252c07": "名住無心三昧？住是三昧，於諸三昧心不",
    "T08n0223_005:0252c08": "入，是名住無心三昧。云何名淨妙花三昧？",
    "T08n0223_005:0252c09": "住是三昧，令諸三昧得淨妙如花，是名淨",
    "T08n0223_005:0252c10": "妙花三昧。云何名覺意三昧？住是三昧，諸",
    "T08n0223_005:0252c11": "三昧中得七覺分，是名覺意三昧。云何名",
    "T08n0223_005:0252c12": "無量辯三昧？住是三昧，於諸法中得無量",
    "T08n0223_005:0252c13": "辯，是名無量辯三昧。云何名無等等三昧？",
    "T08n0223_005:0252c14": "住是三昧，諸三昧中得無等等相，是名無",
    "T08n0223_005:0252c15": "等等三昧。云何名度諸法三昧？住是三昧，",
    "T08n0223_005:0252c16": "度一切三界，是名度諸法三昧。云何名分",
    "T08n0223_005:0252c17": "別諸法三昧？住是三昧，諸三昧及諸法分別",
    "T08n0223_005:0252c18": "見，是名分別諸法三昧。云何名散疑三昧？",
    "T08n0223_005:0252c19": "住是三昧得散諸法疑，是名散疑三昧。云",
    "T08n0223_005:0252c20": "何名無住處三昧？住是三昧，不見諸法住",
    "T08n0223_005:0252c21": "處，是名無住處三昧。云何名一莊嚴三昧？",
    "T08n0223_005:0252c22": "住是三昧，終不見諸法二相，是名一莊嚴",
    "T08n0223_005:0252c23": "三昧。云何名生行三昧？住是三昧，不見諸",
    "T08n0223_005:0252c24": "行生，是名生行三昧。云何名一行三昧？住",
    "T08n0223_005:0252c25": "是三昧，不見諸三昧此岸彼岸，是名一行",
    "T08n0223_005:0252c26": "三昧。云何名不一行三昧？住是三昧，不見",
    "T08n0223_005:0252c27": "諸三昧一相，是名不一行三昧。云何名妙行",
    "T08n0223_005:0252c28": "三昧？住是三昧，不見諸三昧二相，是名妙",
    "T08n0223_005:0252c29": "行三昧。云何名達一切有底散三昧？住是三",
    "T08n0223_005:0253a01": "昧，入一切有、一切三昧，智慧通達，亦無所",
    "T08n0223_005:0253a02": "達，是名達一切有底散三昧。云何名入名",
    "T08n0223_005:0253a03": "語三昧？住是三昧，入一切三昧名語，是名",
    "T08n0223_005:0253a04": "入名語三昧。云何名離音聲字語三昧？住是",
    "T08n0223_005:0253a05": "三昧，不見諸三昧音聲字語，是名離音聲",
    "T08n0223_005:0253a06": "字語三昧。云何名然炬三昧？住是三昧威",
    "T08n0223_005:0253a07": "德照明如炬，是名然炬三昧。云何名淨相",
    "T08n0223_005:0253a08": "三昧？住是三昧淨諸三昧相，是名淨相三",
    "T08n0223_005:0253a09": "昧。云何名破相三昧？住是三昧，不見諸三",
    "T08n0223_005:0253a10": "昧相，是名破相三昧。云何名一切種妙足三",
    "T08n0223_005:0253a11": "昧？住是三昧，一切諸三昧種皆具足，是名",
    "T08n0223_005:0253a12": "一切種妙足三昧。云何名不憙苦樂三昧？住",
    "T08n0223_005:0253a13": "是三昧，不見諸三昧苦樂，是名不憙苦樂",
    "T08n0223_005:0253a14": "三昧。云何名無盡相三昧？住是三昧，不見",
    "T08n0223_005:0253a15": "諸三昧盡，是名無盡相三昧。云何名多陀",
    "T08n0223_005:0253a16": "羅尼三昧？住是三昧能持諸三昧，是名多",
    "T08n0223_005:0253a17": "陀羅尼三昧。云何名攝諸邪正相三昧？住",
    "T08n0223_005:0253a18": "是三昧，於諸三昧不見邪正相，是名攝諸",
    "T08n0223_005:0253a19": "邪正相三昧。云何名滅憎愛三昧？住是三",
    "T08n0223_005:0253a20": "昧，不見諸三昧憎愛，是名滅憎愛三昧。云",
    "T08n0223_005:0253a21": "何名逆順三昧？住是三昧，不見諸法諸三",
    "T08n0223_005:0253a22": "昧逆順，是名逆順三昧。云何名淨光三昧？",
    "T08n0223_005:0253a23": "住是三昧，不得諸三昧明垢，是名淨光三",
    "T08n0223_005:0253a24": "昧？云何名堅固三昧？住是三昧，不得諸三",
    "T08n0223_005:0253a25": "昧不堅固，是名堅固三昧。云何名滿月淨光",
    "T08n0223_005:0253a26": "三昧？住是三昧，諸三昧滿足如月十五日，",
    "T08n0223_005:0253a27": "是名滿月淨光三昧。云何名大莊嚴三昧？",
    "T08n0223_005:0253a28": "住是三昧，大莊嚴成就諸三昧，是名大莊",
    "T08n0223_005:0253a29": "嚴三昧。云何名能照一切世三昧？住是三",
    "T08n0223_005:0253b01": "昧，諸三昧及一切法能照，是名能照一切世",
    "T08n0223_005:0253b02": "三昧。云何名三昧等三昧？住是三昧，於諸",
    "T08n0223_005:0253b03": "三昧不得定亂相，是名三昧等三昧。云何",
    "T08n0223_005:0253b04": "名攝一切有諍無諍三昧？住是三昧，能使",
    "T08n0223_005:0253b05": "諸三昧不分別有諍無諍，是名攝一切有",
    "T08n0223_005:0253b06": "諍無諍三昧。云何名不樂一切住處三昧？住",
    "T08n0223_005:0253b07": "是三昧，不見諸三昧依處，是名不樂一切",
    "T08n0223_005:0253b08": "住處三昧。云何名如住定三昧？住是三昧",
    "T08n0223_005:0253b09": "不過諸三昧如相，是名如住定三昧。云何",
    "T08n0223_005:0253b10": "名壞身衰三昧？住是三昧不得身相，是名",
    "T08n0223_005:0253b11": "壞身衰三昧。云何名壞語如虛空三昧？住是",
    "T08n0223_005:0253b12": "三昧，不見諸三昧語業如虛空，是名壞語",
    "T08n0223_005:0253b13": "如虛空三昧。云何名離著虛空不染三昧？住",
    "T08n0223_005:0253b14": "是三昧，見諸法如虛空無閡，亦不染是三",
    "T08n0223_005:0253b15": "昧，是名離著虛空不染三昧。須菩提！是名",
    "T08n0223_005:0253b16": "菩薩摩訶薩摩訶衍。」◎",
    "T08n0223_005:0253b17": "◎摩訶般若波羅蜜經廣乘品第十九(丹本",
    "T08n0223_005:0253b18": "名為四念處品)",
    "T08n0223_005:0253b19": "佛告須菩提：「菩薩摩訶薩摩訶衍，所謂四念",
    "T08n0223_005:0253b20": "處。何等四？須菩提！菩薩摩訶薩內身中循",
    "T08n0223_005:0253b21": "身觀，亦無身覺，以不可得故；外身中、內",
    "T08n0223_005:0253b22": "外身中循身觀，亦無身覺，以不可得故。懃",
    "T08n0223_005:0253b23": "精進一心，除世間貪憂。內受內心內法，外",
    "T08n0223_005:0253b24": "受外心外法，內外受內外心內外法，循法",
    "T08n0223_005:0253b25": "觀，亦無法覺，以不可得故。懃精進一心，除",
    "T08n0223_005:0253b26": "世間貪憂。須菩提！菩薩摩訶薩云何內身中",
    "T08n0223_005:0253b27": "循身觀？須菩提！若菩薩摩訶薩行時知行、",
    "T08n0223_005:0253b28": "住時知住、坐時知坐、臥時知臥，知身所",
    "T08n0223_005:0253b29": "行如是知。須菩提！菩薩摩訶薩如是內身",
    "T08n0223_005:0253c01": "中循身觀，懃精進一心，除世間貪憂，以不",
    "T08n0223_005:0253c02": "可得故。復次，須菩提！菩薩摩訶薩若來若去、",
    "T08n0223_005:0253c03": "視瞻一心、屈申俯仰、服僧伽梨、執持衣",
    "T08n0223_005:0253c04": "鉢、飲食臥息、坐立睡覺、語默、入出禪定，亦",
    "T08n0223_005:0253c05": "常一心。如是，須菩提！菩薩摩訶薩行般若",
    "T08n0223_005:0253c06": "波羅蜜，內身中循身觀，以不可得故。復次，",
    "T08n0223_005:0253c07": "須菩提！菩薩摩訶薩內身中循身觀時，一",
    "T08n0223_005:0253c08": "心念，入息時知入息、出息時知出息，入息",
    "T08n0223_005:0253c09": "長時知入息長、出息長時知出息長、入息短",
    "T08n0223_005:0253c10": "時知入息短、出息短時知出息短。譬如鏇",
    "T08n0223_005:0253c11": "師、若鏇師弟子，繩長知長、繩短知短。菩薩",
    "T08n0223_005:0253c12": "摩訶薩亦如是，一心念，入息時知入息、",
    "T08n0223_005:0253c13": "出息時知出息，入息長時知入息長、出息",
    "T08n0223_005:0253c14": "長時知出息長、入息短時知入息短、出息短",
    "T08n0223_005:0253c15": "時知出息短。如是，須菩提！菩薩摩訶薩內身",
    "T08n0223_005:0253c16": "中循身觀，懃精進一心，除世間貪憂，以不",
    "T08n0223_005:0253c17": "可得故。「復次，須菩提！菩薩摩訶薩觀身四",
    "T08n0223_005:0253c18": "大，作是念：『身中有地大水大火大風大，譬",
    "T08n0223_005:0253c19": "如屠牛師、若屠牛弟子，以刀殺牛，分作四",
    "T08n0223_005:0253c20": "分。作四分已，若立若坐觀此四分。』菩薩摩",
    "T08n0223_005:0253c21": "訶薩亦如是，行般若波羅蜜時，種種觀",
    "T08n0223_005:0253c22": "身四大——地大水大火大風大。如是，須菩提！菩",
    "T08n0223_005:0253c23": "薩摩訶薩內身中循身觀，以不可得故。「復",
    "T08n0223_005:0253c24": "次，須菩提！菩薩摩訶薩觀內身，從足至頂",
    "T08n0223_005:0253c25": "周匝薄皮，種種不淨充滿身中，作是念：『身",
    "T08n0223_005:0253c26": "中有髮毛爪齒、薄皮厚皮、筋肉骨髓、脾腎心",
    "T08n0223_005:0253c27": "膽、肝肺小腸大腸胃脬、屎尿垢汗淚涕涎唾",
    "T08n0223_005:0253c28": "膿血、黃白淡癊肪[月*冊]腦膜。』譬如田夫倉中",
    "T08n0223_005:0253c29": "隔盛雜穀，種種充滿稻麻黍粟豆麥，明眼之",
    "T08n0223_005:0254a01": "人開倉即知是麻是黍、是稻是粟、是麥是",
    "T08n0223_005:0254a02": "豆，分別悉知。菩薩摩訶薩亦如是，觀是身",
    "T08n0223_005:0254a03": "從足至頂周匝薄皮，種種不淨充滿身中，",
    "T08n0223_005:0254a04": "髮毛爪齒乃至腦膜。如是，須菩提！菩薩摩訶",
    "T08n0223_005:0254a05": "薩觀內身，懃精進一心，除世間貪憂，以不",
    "T08n0223_005:0254a06": "可得故。「復次，須菩提！菩薩摩訶薩若見是",
    "T08n0223_005:0254a07": "棄死人身，一日二日至于五日，膖脹青瘀膿",
    "T08n0223_005:0254a08": "汁流出，自念：『我身亦如是相、如是法，未脫",
    "T08n0223_005:0254a09": "此法。』如是，須菩提！菩薩摩訶薩內身中循身",
    "T08n0223_005:0254a10": "觀，懃精進一心，除世間貪憂，以不可得故。",
    "T08n0223_005:0254a11": "復次，須菩提！菩薩摩訶薩若見是棄死人身，",
    "T08n0223_005:0254a12": "若六日若七日，烏鵄鵰鷲、犲狼狐狗，如是",
    "T08n0223_005:0254a13": "等種種禽獸攫裂食之，自念：『我身如是相、",
    "T08n0223_005:0254a14": "如是法，未脫此法。』如是，須菩提！菩薩摩訶",
    "T08n0223_005:0254a15": "薩內身中循身觀，懃精進一心，除世間貪憂，",
    "T08n0223_005:0254a16": "以不可得故。復次，須菩提！菩薩摩訶薩若",
    "T08n0223_005:0254a17": "見是棄死人身，種種禽獸食已不淨爛臭，自",
    "T08n0223_005:0254a18": "念：『我身如是相、如是法，未脫此法。』乃至除",
    "T08n0223_005:0254a19": "世間貪憂。復次，須菩提！菩薩摩訶薩若見是",
    "T08n0223_005:0254a20": "棄死人身，骨璅血肉塗染筋骨相連，自念：『我",
    "T08n0223_005:0254a21": "身如是相、如是法，未脫此法。』乃至除世間",
    "T08n0223_005:0254a22": "貪憂。復次，須菩提！菩薩摩訶薩若見是棄死",
    "T08n0223_005:0254a23": "人身，骨璅血肉已離筋骨相連，自念：『我身如",
    "T08n0223_005:0254a24": "是相、如是法，未脫此法。』乃至除世間貪憂。",
    "T08n0223_005:0254a25": "復次，須菩提！菩薩摩訶薩若見是棄死人身，",
    "T08n0223_005:0254a26": "骨璅已散在地，自念：『我身如是相、如是法，",
    "T08n0223_005:0254a27": "未脫此法。』如是，須菩提！菩薩摩訶薩觀內",
    "T08n0223_005:0254a28": "身，乃至除世間貪憂。復次，須菩提！菩薩摩訶",
    "T08n0223_005:0254a29": "薩若見是棄死人身，骨散在地腳骨異處，",
    "T08n0223_005:0254b01": "[跳兆+專]骨髀骨、腰骨脇骨、脊骨手骨、項骨髑髏各",
    "T08n0223_005:0254b02": "各異處，自念：『我身如是相、如是法，未脫此",
    "T08n0223_005:0254b03": "法。』如是，須菩提！菩薩摩訶薩觀內身，乃至",
    "T08n0223_005:0254b04": "除世間貪憂。復次，須菩提！菩薩摩訶薩見",
    "T08n0223_005:0254b05": "是棄死人骨在地歲久，風吹日曝色白如",
    "T08n0223_005:0254b06": "貝，自念：『我身如是相、如是法，未脫此法。』",
    "T08n0223_005:0254b07": "如是，須菩提！菩薩摩訶薩觀內身，乃至除",
    "T08n0223_005:0254b08": "世間貪憂，以不可得故。復次，須菩提！菩薩",
    "T08n0223_005:0254b09": "摩訶薩見是棄死人骨在地歲久，其色如",
    "T08n0223_005:0254b10": "鴿，腐朽爛壞與土共合，自念：『我身如是相、",
    "T08n0223_005:0254b11": "如是法，未脫此法。』如是，須菩提！菩薩摩訶",
    "T08n0223_005:0254b12": "薩內身中循身觀，懃精進一心，除世間貪憂，",
    "T08n0223_005:0254b13": "以不可得故。外身、內外身亦如是，受念處、",
    "T08n0223_005:0254b14": "心念處、法念處亦應如是廣說。須菩提！是",
    "T08n0223_005:0254b15": "名菩薩摩訶薩摩訶衍。「復次，須菩提！菩薩摩",
    "T08n0223_005:0254b16": "訶薩摩訶衍，所謂四正懃。何等四？須菩提！",
    "T08n0223_005:0254b17": "菩薩摩訶薩未生諸惡不善法為不生故，欲",
    "T08n0223_005:0254b18": "生懃精進攝心行道；已生諸惡不善法為",
    "T08n0223_005:0254b19": "斷故，欲生懃精進攝心行道；未生諸善法",
    "T08n0223_005:0254b20": "為生故，欲生懃精進攝心行道；已生諸善",
    "T08n0223_005:0254b21": "法為住、不失、修滿、增廣故，欲生懃精進攝",
    "T08n0223_005:0254b22": "心行道。以不可得故。須菩提！是名菩薩",
    "T08n0223_005:0254b23": "摩訶薩摩訶衍。「復次，須菩提！菩薩摩訶薩摩",
    "T08n0223_005:0254b24": "訶衍，所謂四如意分。何等四？欲定斷行成就",
    "T08n0223_005:0254b25": "修如意分，心定斷行成就修如意分，精進定",
    "T08n0223_005:0254b26": "斷行成就修如意分，思惟定斷行成就修如",
    "T08n0223_005:0254b27": "意分，以不可得故。須菩提！是名菩薩摩訶",
    "T08n0223_005:0254b28": "薩摩訶衍。「復次，須菩提！菩薩摩訶薩摩訶衍，",
    "T08n0223_005:0254b29": "所謂五根。何等五？信根、精進根、念根、定根、",
    "T08n0223_005:0254c01": "慧根，是名菩薩摩訶薩摩訶衍，以不可得",
    "T08n0223_005:0254c02": "故。「復次，須菩提！菩薩摩訶薩摩訶衍，所謂",
    "T08n0223_005:0254c03": "五力。何等五？信力、精進力、念力、定力、慧力，",
    "T08n0223_005:0254c04": "是名菩薩摩訶薩摩訶衍，以不可得故。「復",
    "T08n0223_005:0254c05": "次，須菩提！菩薩摩訶薩摩訶衍，所謂七覺",
    "T08n0223_005:0254c06": "分。何等七？菩薩摩訶薩修念覺分，依離、依",
    "T08n0223_005:0254c07": "無染、向涅槃，擇法覺分、精進覺分、喜覺分、",
    "T08n0223_005:0254c08": "除覺分、定覺分、捨覺分，依離、依無染、向",
    "T08n0223_005:0254c09": "涅槃，以不可得故，是名菩薩摩訶薩摩訶",
    "T08n0223_005:0254c10": "衍。「復次，須菩提！菩薩摩訶薩摩訶衍，所謂",
    "T08n0223_005:0254c11": "八聖道分。何等八？正見、正思惟、正語、正業、正",
    "T08n0223_005:0254c12": "命、正精進、正念、正定，是名菩薩摩訶薩摩訶",
    "T08n0223_005:0254c13": "衍，以不可得故。「復次，須菩提！菩薩摩訶薩",
    "T08n0223_005:0254c14": "摩訶衍，所謂三三昧。何等三？空、無相、無作",
    "T08n0223_005:0254c15": "三昧。空三昧名諸法自相空，是名空解脫",
    "T08n0223_005:0254c16": "門。無相名壞諸法相不憶不念，是名無相",
    "T08n0223_005:0254c17": "解脫門。無作名諸法中不願作，是名無",
    "T08n0223_005:0254c18": "作解脫門。是名菩薩摩訶薩摩訶衍，以不",
    "T08n0223_005:0254c19": "可得故。「復次，須菩提！菩薩摩訶薩摩訶衍，",
    "T08n0223_005:0254c20": "所謂苦智、集智、滅智、道智、盡智、無生智、法智、",
    "T08n0223_005:0254c21": "比智、世智、他心智、如實智。云何名苦智？知",
    "T08n0223_005:0254c22": "苦不生，是名苦智。云何名集智？知集應斷，",
    "T08n0223_005:0254c23": "是名集智。云何名滅智？知苦滅，是名滅智。",
    "T08n0223_005:0254c24": "云何名道智？知八聖道分，是名道智。云何",
    "T08n0223_005:0254c25": "名盡智？知諸婬恚癡盡，是名盡智。云何名",
    "T08n0223_005:0254c26": "無生智？知諸有中無生，是名無生智。云何",
    "T08n0223_005:0254c27": "名法智？知五蔭本事，是名法智。云何名",
    "T08n0223_005:0254c28": "比智？知眼無常乃至意觸因緣生受無常，",
    "T08n0223_005:0254c29": "是名比智。云何名世智？知因緣名字，是名",
    "T08n0223_005:0255a01": "世智。云何名他心智？知他眾生心，是名他",
    "T08n0223_005:0255a02": "心智。云何名如實智？諸佛一切種智，是名",
    "T08n0223_005:0255a03": "如實智。須菩提！是名菩薩摩訶薩摩訶衍，",
    "T08n0223_005:0255a04": "以不可得故。「復次，須菩提！菩薩摩訶薩摩",
    "T08n0223_005:0255a05": "訶衍，所謂三根：未知欲知根、知根、智者根。",
    "T08n0223_005:0255a06": "云何名未知欲知根？諸學人未得果信根、精",
    "T08n0223_005:0255a07": "進根、念根、定根、慧根，是名未知欲知根。云何",
    "T08n0223_005:0255a08": "名知根？諸學人得果信根乃至慧根，是名",
    "T08n0223_005:0255a09": "知根。云何名智者根？諸無學人——若阿羅漢、若",
    "T08n0223_005:0255a10": "辟支佛、諸佛——信根乃至慧根，是名智者根。須",
    "T08n0223_005:0255a11": "菩提！是名菩薩摩訶薩摩訶衍，以不可得",
    "T08n0223_005:0255a12": "故。「復次，須菩提！菩薩摩訶薩摩訶衍，所謂",
    "T08n0223_005:0255a13": "三三昧。何等三？有覺有觀三昧、無覺有觀三",
    "T08n0223_005:0255a14": "昧、無覺無觀三昧。云何名有覺有觀三昧？",
    "T08n0223_005:0255a15": "離諸欲、離惡不善法，有覺有觀，離生喜樂",
    "T08n0223_005:0255a16": "入初禪，是名有覺有觀三昧。云何名無覺",
    "T08n0223_005:0255a17": "有觀三昧？初禪二禪中間，是名無覺有觀三",
    "T08n0223_005:0255a18": "昧。云何名無覺無觀三昧？從二禪乃至非",
    "T08n0223_005:0255a19": "有想非無想定，是名無覺無觀三昧。須菩",
    "T08n0223_005:0255a20": "提！是名菩薩摩訶薩摩訶衍，以不可得故。",
    "T08n0223_005:0255a21": "「復次，須菩提！菩薩摩訶薩摩訶衍，所謂十",
    "T08n0223_005:0255a22": "念。何等十？念佛、念法、念僧、念戒、念捨、念天、念",
    "T08n0223_005:0255a23": "善、念出入息、念身、念死。須菩提！是名菩薩",
    "T08n0223_005:0255a24": "摩訶薩摩訶衍，以不可得故。「復次，須菩提！",
    "T08n0223_005:0255a25": "菩薩摩訶薩摩訶衍，所謂四禪、四無量心、四",
    "T08n0223_005:0255a26": "無色定、八背捨、九次第定。須菩提！是名菩薩",
    "T08n0223_005:0255a27": "摩訶薩摩訶衍，以不可得故。「復次，須菩提！",
    "T08n0223_005:0255a28": "菩薩摩訶薩摩訶衍，所謂佛十力。何等十？",
    "T08n0223_005:0255a29": "佛如實知一切法是處不是處相，一力也。如",
    "T08n0223_005:0255b01": "實知他眾生過去未來現在諸業、諸受法，知",
    "T08n0223_005:0255b02": "造業處、知因緣、知報，二力也。如實知諸禪",
    "T08n0223_005:0255b03": "解脫三昧定垢淨分別相，三力也。如實知他",
    "T08n0223_005:0255b04": "眾生諸根上下相，四力也。如實知他眾生種",
    "T08n0223_005:0255b05": "種欲解，五力也。如實知世間種種無數性，",
    "T08n0223_005:0255b06": "六力也。如實知一切至處道，七力也。知種",
    "T08n0223_005:0255b07": "種宿命有相有因緣——一世二世乃至百千世",
    "T08n0223_005:0255b08": "劫，初劫盡我在彼眾生中生，如是姓、如是",
    "T08n0223_005:0255b09": "名，如是飲食苦樂、壽命長短。彼中死，是間生。",
    "T08n0223_005:0255b10": "是間死，還生是間。此間生，名姓、飲食苦樂、壽",
    "T08n0223_005:0255b11": "命長短亦如是——八力也。佛天眼淨過諸天",
    "T08n0223_005:0255b12": "眼，見眾生死時生時，端正醜陋、若大若小、",
    "T08n0223_005:0255b13": "若墮惡道若墮善道，如是業因緣受報，是",
    "T08n0223_005:0255b14": "諸眾生惡身業成就、惡口業成就、惡意業成",
    "T08n0223_005:0255b15": "就，謗毀聖人，受邪見業因緣故，身壞死",
    "T08n0223_005:0255b16": "時入惡道生地獄中。是諸眾生身善業成",
    "T08n0223_005:0255b17": "就、口善業成就、意善業成就，不謗毀聖",
    "T08n0223_005:0255b18": "人，受正見因緣故，身壞死時入善道生天",
    "T08n0223_005:0255b19": "上。九力也。佛如實知諸漏盡故，無漏心解",
    "T08n0223_005:0255b20": "脫、無漏慧解脫，現在法中自證知入是法，",
    "T08n0223_005:0255b21": "所謂我生已盡、梵行已作，從今世不復見",
    "T08n0223_005:0255b22": "後世。十力也。須菩提！是名菩薩摩訶薩摩",
    "T08n0223_005:0255b23": "訶衍，以不可得故。「復次，須菩提！菩薩摩訶",
    "T08n0223_005:0255b24": "薩摩訶衍，所謂四無所畏。何等四？佛作誠",
    "T08n0223_005:0255b25": "言：『我是一切正智人。』若有沙門、婆羅門，若天、",
    "T08n0223_005:0255b26": "若魔、若梵，若復餘眾，如實難言：『是法不知。』",
    "T08n0223_005:0255b27": "乃至不見是微畏相。以是故，我得安隱、得",
    "T08n0223_005:0255b28": "無所畏，安住聖主處，在大眾中師子吼能",
    "T08n0223_005:0255b29": "轉梵輪。諸沙門、婆羅門，若天、若魔、若梵，若復",
    "T08n0223_005:0255c01": "餘眾，實不能轉。一無畏也。佛作誠言：『我一",
    "T08n0223_005:0255c02": "切漏盡。』若有沙門、婆羅門，若天、若魔、若梵，若",
    "T08n0223_005:0255c03": "復餘眾，如實難言：『是漏不盡。』乃至不見是微",
    "T08n0223_005:0255c04": "畏相。以是故，我得安隱、得無所畏，安住聖",
    "T08n0223_005:0255c05": "主處，在大眾中師子吼能轉梵輪。諸沙門、",
    "T08n0223_005:0255c06": "婆羅門，若天、若魔、若梵，若復餘眾，實不能轉。",
    "T08n0223_005:0255c07": "二無畏也。佛作誠言：『我說障法。』若有沙門、",
    "T08n0223_005:0255c08": "婆羅門，若天、若魔、若梵，若復餘眾，如實難言：",
    "T08n0223_005:0255c09": "『受是法不障道。』乃至不見是微畏相。以",
    "T08n0223_005:0255c10": "是故，我得安隱、得無所畏，安住聖主處，",
    "T08n0223_005:0255c11": "在大眾中師子吼能轉梵輪。諸沙門、婆羅門，",
    "T08n0223_005:0255c12": "若天、若魔、若梵，若復餘眾，實不能轉。三無",
    "T08n0223_005:0255c13": "畏也。佛作誠言：『我所說聖道能出世間，",
    "T08n0223_005:0255c14": "隨是行能盡苦。』若有沙門、婆羅門，若天、若",
    "T08n0223_005:0255c15": "魔、若梵，若復餘眾，如實難言：『行是道不能",
    "T08n0223_005:0255c16": "出世間、不能盡苦。』乃至不見是微畏相。",
    "T08n0223_005:0255c17": "以是故，我得安隱、得無所畏，安住聖主處，",
    "T08n0223_005:0255c18": "在大眾中師子吼能轉梵輪。諸沙門、婆羅門，",
    "T08n0223_005:0255c19": "若天、若魔、若梵，若復餘眾，實不能轉。四無",
    "T08n0223_005:0255c20": "畏也。須菩提！是名菩薩摩訶薩摩訶衍，以",
    "T08n0223_005:0255c21": "不可得故。「復次，須菩提！菩薩摩訶薩摩訶衍，",
    "T08n0223_005:0255c22": "所謂四無閡智。何等四？義無閡、法無閡、辭",
    "T08n0223_005:0255c23": "無閡、樂說無閡。須菩提！是名菩薩摩訶薩",
    "T08n0223_005:0255c24": "摩訶衍，以不可得故。「復次，須菩提！菩薩摩",
    "T08n0223_005:0255c25": "訶薩摩訶衍，所謂十八不共法。何等十八？",
    "T08n0223_005:0255c26": "一、諸佛身無失，二、口無失，三、念無失，四、",
    "T08n0223_005:0255c27": "無異相，五、無不定心，六、無不知己捨心，七、",
    "T08n0223_005:0255c28": "欲無減，八、精進無減，九、念無減，十、慧無",
    "T08n0223_005:0255c29": "減，十一、解脫無減，十二、解脫知見無減，十",
    "T08n0223_005:0256a01": "三、一切身業隨智慧行，十四、一切口業隨",
    "T08n0223_005:0256a02": "智慧行，十五、一切意業隨智慧行，十六、智",
    "T08n0223_005:0256a03": "慧知見過去世無閡無障，十七、智慧知見未",
    "T08n0223_005:0256a04": "來世無閡無障，十八、智慧知見現在世無",
    "T08n0223_005:0256a05": "閡無障。須菩提！是名菩薩摩訶薩摩訶衍，",
    "T08n0223_005:0256a06": "以不可得故。「復次，須菩提！菩薩摩訶薩摩",
    "T08n0223_005:0256a07": "訶衍，所謂字等語等諸字入門。何等為字",
    "T08n0223_005:0256a08": "等語等諸字入門？阿字門，一切法初不生故。",
    "T08n0223_005:0256a09": "羅字門，一切法離垢故。波字門，一切法第",
    "T08n0223_005:0256a10": "一義故。遮字門，一切法終不可得故，諸法",
    "T08n0223_005:0256a11": "不終不生故。那字門，諸法離名，性相不得",
    "T08n0223_005:0256a12": "不失故。邏字門，諸法度世間故，亦愛支",
    "T08n0223_005:0256a13": "因緣滅故。陀字門，諸法善心生故，亦施相",
    "T08n0223_005:0256a14": "故。婆字門，諸法婆字離故。荼字門，諸法荼",
    "T08n0223_005:0256a15": "字淨故。沙字門，諸法六自在王性清淨故。",
    "T08n0223_005:0256a16": "和字門，入諸法語言道斷故。多字門，入諸",
    "T08n0223_005:0256a17": "法如相不動故。夜字門，入諸法如實不生",
    "T08n0223_005:0256a18": "故。咤字門，入諸法折伏不可得故。迦字門，",
    "T08n0223_005:0256a19": "入諸法作者不可得故。娑字門，入諸法時",
    "T08n0223_005:0256a20": "不可得故，諸法時來轉故。磨字門，入諸法",
    "T08n0223_005:0256a21": "我所不可得故。伽字門，入諸法去者不可",
    "T08n0223_005:0256a22": "得故。他字門，入諸法處不可得故。闍字",
    "T08n0223_005:0256a23": "門，入諸法生不可得故。[其*皮]字門，入諸法",
    "T08n0223_005:0256a24": "[其*皮]字不可得故。駄字門，入諸法性不可得",
    "T08n0223_005:0256a25": "故。賒字門，入諸法定不可得故。呿字門，",
    "T08n0223_005:0256a26": "入諸法虛空不可得故。叉字門，入諸法盡",
    "T08n0223_005:0256a27": "不可得故。哆字門，入諸法有不可得故。若",
    "T08n0223_005:0256a28": "字門，入諸法智不可得故。拕字門，入諸",
    "T08n0223_005:0256a29": "法拕字不可得故。婆字門，入諸法破壞不",
    "T08n0223_005:0256b01": "可得故。車字門，入諸法欲不可得故，如影",
    "T08n0223_005:0256b02": "五陰亦不可得故。摩字門，入諸法摩字不",
    "T08n0223_005:0256b03": "可得故。火字門，入諸法喚不可得故。嗟字",
    "T08n0223_005:0256b04": "門，入諸法嗟字不可得故。伽字門，入諸",
    "T08n0223_005:0256b05": "法厚不可得故。他字門，入諸法處不可得",
    "T08n0223_005:0256b06": "故。拏字門，入諸法不來不去不立不坐不",
    "T08n0223_005:0256b07": "臥故。頗字門，入諸法遍不可得故。歌字",
    "T08n0223_005:0256b08": "門，入諸法聚不可得故。醝字門，入諸法醝",
    "T08n0223_005:0256b09": "字不可得故。遮字門，入諸法行不可得故。",
    "T08n0223_005:0256b10": "咤字門，入諸法傴不可得故。荼字門，入諸",
    "T08n0223_005:0256b11": "法邊竟處故不終不生，過荼無字可說。",
    "T08n0223_005:0256b12": "何以故？更無字故。諸字無礙，無名亦滅，不",
    "T08n0223_005:0256b13": "可說不可示、不可見不可書。須菩提！",
    "T08n0223_005:0256b14": "當知一切諸法如虛空。須菩提！是名陀羅",
    "T08n0223_005:0256b15": "尼門。所謂阿字義，若菩薩摩訶薩，是諸字",
    "T08n0223_005:0256b16": "門印阿字印，若聞若受若誦若讀、若持若",
    "T08n0223_005:0256b17": "為他說，如是知當得二十功德。何等二十？",
    "T08n0223_005:0256b18": "得強識念，得慚愧，得堅固心，得經旨趣，",
    "T08n0223_005:0256b19": "得智慧，得樂說無礙，易得諸餘陀羅尼門，",
    "T08n0223_005:0256b20": "得無疑悔心，得聞善不喜聞惡不怒，得",
    "T08n0223_005:0256b21": "不高不下住心無增無減，得善巧知眾生",
    "T08n0223_005:0256b22": "語，得巧分別五陰、十二入、十八界、十二因緣、",
    "T08n0223_005:0256b23": "四緣、四諦，得巧分別眾生諸根利鈍，得巧",
    "T08n0223_005:0256b24": "知他心，得巧分別日月歲節，得巧分別天",
    "T08n0223_005:0256b25": "耳通，得巧分別宿命通，得巧分別生死通，",
    "T08n0223_005:0256b26": "得能巧說是處非處，得巧知往來坐起等",
    "T08n0223_005:0256b27": "身威儀。須菩提！是陀羅尼門字門、阿字門等，",
    "T08n0223_005:0256b28": "是名菩薩摩訶薩摩訶衍。」◎",
    "T08n0223_005:0256b29": "摩訶般若經卷第五"
}