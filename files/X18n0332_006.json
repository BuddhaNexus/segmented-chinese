{
    "X18n0332_006:0044a19": "楞伽阿跋多羅寶經參訂疏卷第六",
    "X18n0332_006:0044a20": "劉宋天竺沙門求那跋陀羅 譯",
    "X18n0332_006:0044a21": "皇明吳興後學沙門廣莫 參訂",
    "X18n0332_006:0044a22": "夏官大夫&#x64D5;李袁黃 閱正",
    "X18n0332_006:0044a23": "  一切佛語心品第一之三",
    "X18n0332_006:0044a24": "[0044a24] 爾時大慧菩薩復白佛言。世尊。惟願為說一切法相",
    "X18n0332_006:0044b01": "續義解脫義。若善分別一切法相續不相續相。我及",
    "X18n0332_006:0044b02": "諸菩薩。善解一切相續巧方便。不墮如所說義。計著",
    "X18n0332_006:0044b03": "相續。[0044b03] (問中二義。相續可知。解脫義者。即後文所謂一切法無相續不相續相。得寂靜故。即彼寂靜。名解脫",
    "X18n0332_006:0044b04": "義也。不墮下。謂善解相續方便。故不墮隨言執義病中。勿令自心計著相續)。[0044b04] 善於一切諸",
    "X18n0332_006:0044b05": "法相續不相續相。及離言說文字妄想覺。遊行一切",
    "X18n0332_006:0044b06": "諸佛剎土。無量大眾力自在通總持之印。種種變化。",
    "X18n0332_006:0044b07": "光明照耀。覺慧善入十無盡句。無方便行。猶如日月",
    "X18n0332_006:0044b08": "摩尼四大。[0044b08] (集註云。日月之照臨。摩尼之隨色。地水火風之周&#x5FA7;。皆無作也。菩薩無方便行如之)。",
    "X18n0332_006:0044b09": "[0044b09] 於一切地。離自妄想相見。見一切法如幻夢等。入佛",
    "X18n0332_006:0044b10": "地身。於一切眾生界。隨其所應而為說法。而引導之。",
    "X18n0332_006:0044b11": "悉令安住一切諸法如幻夢等。離有無品。及生滅妄",
    "X18n0332_006:0044b12": "想。異言說義。其身轉勝。[0044b12] (此上大慧自述所問之益也。異言說義者。謂異見言說及",
    "X18n0332_006:0044b13": "義也。善二義菩薩。現形度生。令彼離諸異見。其身得勝轉依故)。[0044b13] 佛告大慧。善哉善哉。",
    "X18n0332_006:0044b14": "諦聽諦聽。善思念之。當為汝說。大慧白佛言。唯然受",
    "X18n0332_006:0044b15": "教。佛告大慧。無量一切諸法。如所說義。計著相續。所",
    "X18n0332_006:0044b16": "謂相計著相續。緣計著相續。性非性計著相續。生不",
    "X18n0332_006:0044b17": "生妄想計著相續。滅不滅妄想計著相續。乘非乘妄",
    "X18n0332_006:0044b18": "想計著相續。有為無為妄想計著相續。地地自相妄",
    "X18n0332_006:0044b19": "想計著相續。自妄想無間妄想計著相續。有無品外",
    "X18n0332_006:0044b20": "道依妄想計著相續。三乘一乘無間妄想計著相續。",
    "X18n0332_006:0044b21": "[0044b21] (此酬大慧隨言取義相續之著。有無量相。約而言之。有十一種也。所謂下。列十一種計著相續之名。初云相者。",
    "X18n0332_006:0044b22": "即陰界入相也。緣者。十二因緣也。性非性生不生等可知。乘非乘者。乘是三一之&#x8FF9;。非乘是三一之本。凡計三",
    "X18n0332_006:0044b23": "一本&#x8FF9;而不忘者。亦為計著妄想也。地地自相妄想者。從初地至等覺。地地有自境界相。相則不無。若計而不",
    "X18n0332_006:0044b24": "捨亦為計著妄想矣。自妄想無間妄想者。謂由自心依無間法。生諸妄想故。三乘一乘。教道雖別。同證真諦。故",
    "X18n0332_006:0044c01": "云無間。然而計此三一無間。亦是妄想計著相續)。[0044c01] 復次大慧。此及餘凡愚眾",
    "X18n0332_006:0044c02": "生。自妄想相續。以此相續故。凡愚妄想。如蠶作繭。以",
    "X18n0332_006:0044c03": "妄想絲。自纏纏他。有無相續相計著。[0044c03] (此及餘者。此指上十一計著也。",
    "X18n0332_006:0044c04": "謂此十一計著。及餘凡愚所計著者。有無量相。不能盡述。故云及餘也。以此下。結顯計著相續之過。如蠶作繭。",
    "X18n0332_006:0044c05": "妄想如絲。言其稠密交互。以自纏也。復以此法。妄教於人。為纏他也。然諸計著。不出有無二品。故結云有無相",
    "X18n0332_006:0044c06": "續計著。上明相續義竟。下明解脫義)。[0044c06] 復次大慧。彼中亦無相續及不相",
    "X18n0332_006:0044c07": "續相。見一切法寂靜。妄想不生。故菩薩摩訶薩。見一",
    "X18n0332_006:0044c08": "切法寂靜。[0044c08] (彼中。即指上文十一相續中也。言此相續忘處。即是解脫。何者。以能見法寂靜故。了",
    "X18n0332_006:0044c09": "知諸法無相續不相續相。名解脫義也)。[0044c09] 復次大慧。覺外性非性。自心現",
    "X18n0332_006:0044c10": "相無所有。隨順觀察自心現量有無一切性無相見。",
    "X18n0332_006:0044c11": "相續寂靜。故於一切法無相續不相續相。[0044c11] (謂覺外境非性。內心",
    "X18n0332_006:0044c12": "無相。隨順觀察。自心現量有無體性。皆無相見。故得相續寂靜。以寂靜故。於一切法。無相續不相續相。名解脫",
    "X18n0332_006:0044c13": "義也)。[0044c13] 復次大慧。彼中無有若縛若解。餘墮不如實覺知。",
    "X18n0332_006:0044c14": "有縛有解。[0044c14] (彼中。指寂靜中也。以寂靜義中。無縛無解。餘諸外道。不如實知彼寂靜。故有相續之",
    "X18n0332_006:0044c15": "縛。不相續之解)。[0044c15] 所以者何。謂於一切法有無有。無眾生可得",
    "X18n0332_006:0044c16": "故。[0044c16] (唐譯云。一切諸法。若有若無。求其體性不可得故。○今文眾生字。即體性義。按唐譯可解)。[0044c16] 復次",
    "X18n0332_006:0044c17": "大慧。愚夫有三相續。謂貪恚癡及愛。未來有喜愛俱。",
    "X18n0332_006:0044c18": "[0044c18] (泐師解云。貪恚癡者。相續之因也。五趣者。相續之果也。由過去因。成現在果。現在作因。復招未來之報。言三續",
    "X18n0332_006:0044c19": "者。三世循環。相續靡間。貪愛喜三如次配)。[0044c19] 以此相續故。有趣相續。彼相續",
    "X18n0332_006:0044c20": "者。續五趣。[0044c20] (魏譯云。以此相續。故有後生。大慧。眾生相續。生於五道。○泐師解云。以此三毒相續。",
    "X18n0332_006:0044c21": "故有諸趣輪轉。言趣者。即六道也。以修羅&#x5FA7;於五道故。但云五趣)。[0044c21] 大慧。相續斷者。無",
    "X18n0332_006:0044c22": "有相續不相續相。[0044c22] (謂貪等三續斷者。則無相續不相續相。然則相續解脫。二義皆空矣)。",
    "X18n0332_006:0044c23": "[0044c23] 復次大慧。三和合緣。作方便計著。識相續無間生。[0044c23] (謂以",
    "X18n0332_006:0044c24": "根塵識三。因緣和合方便。作計著者。則諸識相續生起。長劫無間)。[0044c24] 方便計著則有相",
    "X18n0332_006:0045a01": "續。三和合緣識斷。見三解脫。一切相續不生。[0045a01] (有方便計著。則",
    "X18n0332_006:0045a02": "有相續。三緣識斷。見三解脫。見解脫已。一切相續不生。此結顯相續解脫二義之因也)。[0045a02] 爾時世",
    "X18n0332_006:0045a03": "尊。欲重宣此義。而說偈言。",
    "X18n0332_006:0045a04": "[0045a04] 不真實妄想。是說相續相。若知彼真實。相續網則",
    "X18n0332_006:0045a05": "斷。[0045a05] (以不實妄想計著。則有相續。若知彼實性者。則相續網斷。以相續喻如網者。謂相續無量。彼此交互。",
    "X18n0332_006:0045a06": "如網羅罩。難脫離故。此頌相續解脫二義也)。[0045a06] 於諸性無知。隨言說攝受。",
    "X18n0332_006:0045a07": "譬如彼蠶虫。結網而自纏。愚夫妄想縛。相續不觀",
    "X18n0332_006:0045a08": "察。[0045a08] (謂於諸性。無知覺故。隨所說義。相續計著。如蠶作繭。自纏其中。凡愚眾生。為妄想所縛。亦復如是。故",
    "X18n0332_006:0045a09": "於相續無慧觀察)。",
    "X18n0332_006:0045a10": "[0045a10] 大慧復白佛言。如世尊所說。以彼彼妄想。妄想彼彼",
    "X18n0332_006:0045a11": "性。非有彼自性。但妄想自性耳。[0045a11] (魏譯意同。○此大慧引佛昔言為問也。彼",
    "X18n0332_006:0045a12": "彼性。指諸法而言。以彼彼之妄想。妄想彼彼諸法。然彼諸法。非有自性。但一妄想自性耳)。[0045a12] 大慧白",
    "X18n0332_006:0045a13": "佛言。世尊。若但妄想自性。非性自性相待者。非為世",
    "X18n0332_006:0045a14": "尊如是說煩惱清淨無性過耶。一切法妄想自性非",
    "X18n0332_006:0045a15": "性故。[0045a15] (魏譯云。世尊若唯自心分別。非彼法相者。如世尊說一切諸法。應無染淨。何以故。如來說言一切諸",
    "X18n0332_006:0045a16": "法。妄分別見。無實體故。○上文大慧先引佛言為據。此正牒難。謂若但妄想自性。非有一切性自性相待者。豈",
    "X18n0332_006:0045a17": "非世尊當作是言。濁穢清淨。墮無性之過耶。何者。以一切法非性。但妄想自性故)。[0045a17] 佛告大慧。",
    "X18n0332_006:0045a18": "如是如是。如汝所說。大慧。非如愚夫性自性。妄想真",
    "X18n0332_006:0045a19": "實。[0045a19] (大慧以無性為難。而不知所難之意。合正義也。故世尊順其所難。即證言如是。如汝所說。要知染淨無性。",
    "X18n0332_006:0045a20": "二法叵得。非如愚夫以性自性。計為真實)。[0045a20] 此妄想自性。非有性自性相。[0045a20] (唐譯",
    "X18n0332_006:0045a21": "云。此但妄執。無有性相。○此牒前妄想自性非有外性自性相)。[0045a21] 然大慧如聖智有性",
    "X18n0332_006:0045a22": "自性。聖知。聖見。聖慧眼。如是性自性知。[0045a22] (唐譯云。然諸聖者。云云。○",
    "X18n0332_006:0045a23": "前明諸法無性。但一妄想。今顯聖智。有自體性也。聖知見者。即佛之知見。無知之知。無見之見。為真知見耳。聖",
    "X18n0332_006:0045a24": "慧眼者。謂徹諸法之真。達&#x7FA3;情之妄。華嚴疏第一云。分別名慧照矚稱眼。又云五眼之中。慧眼觀理。理無異味。",
    "X18n0332_006:0045b01": "慧眼觀事。事無不見。名聖慧眼也。然而聖性非空。妄想無實。不可以前妄想為例。文初然字。舊註分屬上句。今",
    "X18n0332_006:0045b02": "按唐譯。義當連此。蓋為轉文之辭也)。[0045b02] 大慧白佛言。若使如聖。以聖知。聖",
    "X18n0332_006:0045b03": "見。聖慧眼。非天眼。非肉眼。性自性如是知。非如愚夫",
    "X18n0332_006:0045b04": "妄想。[0045b04] (此大慧述上文意。以生後難也。謂若使如聖人。以聖知聖見性自性。如是而知。是實非&#x8657;。非如凡夫",
    "X18n0332_006:0045b05": "天眼肉眼妄想可比)。[0045b05] 世尊。云何愚夫離是妄想。不覺聖性事故。",
    "X18n0332_006:0045b06": "[0045b06] (唐譯云。云何凡愚得離分別。不能覺了諸聖法故。○大慧問意謂諸愚夫。云何能離如是妄想。而彼不離妄想",
    "X18n0332_006:0045b07": "者。以不覺聖性事故)。[0045b07] 世尊。彼亦非顛倒。非不顛倒。所以者何。謂",
    "X18n0332_006:0045b08": "不覺聖事性自性故。不見離有無相故。[0045b08] (魏譯云。世尊。彼癡凡夫。非",
    "X18n0332_006:0045b09": "顛倒見。非不顛倒見。何以故。以不能見聖人境界如實法體故。以見轉變有無相故。○按魏譯意。大慧謂彼愚",
    "X18n0332_006:0045b10": "夫以不覺聖性自性故。非不顛倒也。又以見轉變有無相故。非顛倒也。今文末句不見不字。魏譯作以字。離字。",
    "X18n0332_006:0045b11": "魏譯作轉變字。離。即轉變義。今文不字。當從魏譯作以。觀大慧意。謂彼愚夫亦有一種非顛倒見可取。而聖或",
    "X18n0332_006:0045b12": "亦有一種如妄想見。不可取。故有下文之難。蓋疑聖人有自語相違之過也。已上二節。以難凡聖有覺不覺之",
    "X18n0332_006:0045b13": "異。因惜凡夫具倒不倒之疵)。[0045b13] 世尊。聖亦不如是見。如事妄想。不以",
    "X18n0332_006:0045b14": "自相境界為境界故。[0045b14] (唐譯云。聖亦不如凡所分別如是得故。非自所行境界相故。○",
    "X18n0332_006:0045b15": "此難意。謂聖亦不應如是見聖性等事。如愚夫事妄想計著。何以故。如來不應以自相境界為境界故。是故聖",
    "X18n0332_006:0045b16": "人。亦有一種如妄想見不可取)。[0045b16] 世尊。彼亦性自性相。妄想自性如是",
    "X18n0332_006:0045b17": "現。不說因無因故。謂墮性相見故。[0045b17] (魏譯云。彼諸聖人。見有法體。分別法",
    "X18n0332_006:0045b18": "相。以世尊不說有因。不說無因。何以故。以墮有法相故。○此大慧出佛正見。以生後難也。謂彼聖人亦見諸法",
    "X18n0332_006:0045b19": "性自性相。如妄想性現。但不說有因無因。何以故。若說因無因。則墮性相見矣。蓋謂聖人雖見諸法。同凡夫現。",
    "X18n0332_006:0045b20": "能了如幻。故不說有無。不墮性相見也。如第二經云。以彼惑亂。諸聖亦現。而非顛倒。同今文意)。[0045b20] 異境界。",
    "X18n0332_006:0045b21": "非如彼等。如是無窮過。世尊。不覺性自性相故。[0045b21] (魏譯云。餘",
    "X18n0332_006:0045b22": "人見境。不如是見。世尊如是說者。有無窮過。何以故。以不覺知所有法相。無自體相故。○異境界非如彼等者。",
    "X18n0332_006:0045b23": "按魏譯異。指餘人而言。餘人即眾生也。彼等。指上諸聖也。謂餘眾生所見境界。非如彼等諸聖所見。如是則成",
    "X18n0332_006:0045b24": "無窮之過矣。世尊下。出非如彼等之意。謂餘眾生。不覺性自性相無實體故。聖性有。凡境無。非過而何)。[0045b24] 世",
    "X18n0332_006:0045c01": "尊。亦非妄想自性。因性自性相。彼云何妄想非妄想。",
    "X18n0332_006:0045c02": "如實知妄想。[0045c02] (唐譯云。世尊。諸法性相不因分別。云何而言以分別故。而有諸法。○大慧意謂",
    "X18n0332_006:0045c03": "性自性相。非因妄想自性而有。彼諸聖人。云何以聖性妄想謂非妄想。而言如實知性自性相。但一妄想耶。此",
    "X18n0332_006:0045c04": "難前文但妄想自性句之非也。按唐譯可解)。[0045c04] 世尊。妄想異。自性相異。世尊。",
    "X18n0332_006:0045c05": "不相似因。妄想自性相。彼云何各各不妄想。而愚夫",
    "X18n0332_006:0045c06": "不如實知。[0045c06] (妄想異者。謂能緣之心。有種種差別自性相異者。謂所緣之境。亦有種種差別。然則",
    "X18n0332_006:0045c07": "能緣所緣。因不相似。彼諸聖人。云何於妄想自性相上。各各不妄想。而愚夫云何不如實知彼不妄想相耶)。",
    "X18n0332_006:0045c08": "[0045c08] 然為眾生。離妄想故。說如妄想相不如實有。[0045c08] (此大慧以意妄",
    "X18n0332_006:0045c09": "度。出佛方便所以。謂〔今〕眾生離妄想故。說諸聖性為有。以有故。故云如妄想相也。然以方便云有。有必非有。故",
    "X18n0332_006:0045c10": "云不如實有)。[0045c10] 世尊。何故遮眾生有無有見。事自性計著。聖",
    "X18n0332_006:0045c11": "智所行境界計著。墮有見。說空法非性。而說聖智自",
    "X18n0332_006:0045c12": "性事。[0045c12] (唐譯云。世尊。何故令諸眾生離有無見所執著法。而復執著聖智境界。墮於有見。何以故。不說寂靜",
    "X18n0332_006:0045c13": "空無之法。而說聖智自性事故。○此難如來自語相違也。謂世尊何故遮諸眾生有無有見。而世尊自復計著",
    "X18n0332_006:0045c14": "聖知見等。墮於有見。說眾生法。空而非性。說自境界。有聖智事。豈非自語相違耶。已上從若使如聖至此。文有",
    "X18n0332_006:0045c15": "十節。詳觀十節之意。第一節。大慧牒聖性之事。後陳九意。宛轉成難。總以說空墮有結之。是知說空墮有。為立",
    "X18n0332_006:0045c16": "難之本。故下文世尊答語。獨標結難之言。以辨聖性為實也。奚必分列難名駢枝語意。愚故但於語勢斷處。略",
    "X18n0332_006:0045c17": "疏其情。使來學臨文。明識辭義足矣。故於舊解。不復參入)。[0045c17] 佛告大慧。非我說空法",
    "X18n0332_006:0045c18": "非性。亦不墮有見說聖智自性事。然為令眾生離恐",
    "X18n0332_006:0045c19": "怖句故。[0045c19] (此辨大慧所難之非。以明說聖事之由也。謂佛所說聖智事者。因說諸法非性。眾生聞此。生於",
    "X18n0332_006:0045c20": "斷滅恐怖。故說離妄想有聖智事。為令離此怖故。然前難語。新說以五難截之。詳其五難。有是者非者。故不取",
    "X18n0332_006:0045c21": "焉。今從大慧語意。釋之如上。竊觀世尊答語。但依說空墮有為辨。蓋此語。係是難本。故舉其要而總答之。以得",
    "X18n0332_006:0045c22": "如實空故。聖性斯顯。答中大意。如斯而已)。[0045c22] 眾生無始以來。計著性自性相。",
    "X18n0332_006:0045c23": "聖智自性計著相見。說空法。[0045c23] (佛為眾生從無始來。計著性自性相。及聖智事",
    "X18n0332_006:0045c24": "等。皆計有相見故。因說空也。對有說空。空非實法)。[0045c24] 大慧。我不說性自性相。[0045c24] (魏譯",
    "X18n0332_006:0046a01": "云。大慧。我不說言法體有無。○上文因眾生著有。故說空。今文復申云我於性自性相。不說有無。則有無雙遣。",
    "X18n0332_006:0046a02": "今文闕有無字。按魏譯可解)。[0046a02] 大慧。但我住自得如實空法。[0046a02] (如實空者。是真",
    "X18n0332_006:0046a03": "常中道之法。非前對有所說之空。有無不著。非即都忘。故云如實空也)。[0046a03] 離惑亂即見。離",
    "X18n0332_006:0046a04": "自心現性非性見。得三解脫。如實印所印。於性自性。",
    "X18n0332_006:0046a05": "得緣自覺觀察住。離有無事見相。[0046a05] (此明如實空之德相也。如實空中。本",
    "X18n0332_006:0046a06": "離惑亂及自心所現有無性相之見。故得空無相願。三解脫門。所證法行。皆由如實空印之所印定。言法法離",
    "X18n0332_006:0046a07": "於相見。而[淴-心+口]乎中道也。依自覺聖智。觀性自性相。則一切性相。不離本位。即常住故。是故如實空法。離於有無",
    "X18n0332_006:0046a08": "事相之見)。[0046a08] 復次大慧。一切法不生者。菩薩不應立是宗。[0046a08] (謂不",
    "X18n0332_006:0046a09": "生宗。是外道所計。凡依佛修行者。不應立是宗。此是有法不生宗)。[0046a09] 所以者何。謂宗一",
    "X18n0332_006:0046a10": "切性非性故。及彼因生相故。說一切法不生宗。彼宗",
    "X18n0332_006:0046a11": "則壞。[0046a11] (此微明不生宗者有過也。謂彼外道。以無性為宗。言一切性。有即非有故云不生。然彼不生。因生所",
    "X18n0332_006:0046a12": "待。而有其相。說一下。承上徵語。明不生宗者有壞也)。[0046a12] 彼宗一切法不生。彼宗壞",
    "X18n0332_006:0046a13": "者。以宗有待而生故。[0046a13] (此明不生宗壞之所由也。謂其以生為待。而立不生。因有所待。",
    "X18n0332_006:0046a14": "不生無能自立。故壞也。中論云。若法為待成。是法還成待。信矣)。[0046a14] 又彼宗不生。入一切法",
    "X18n0332_006:0046a15": "故。[0046a15] (古注云。又彼不生宗。即入一切法數中。一切法者。生。不生。一。異。常。無常等法也。言若立不生宗。即入此一",
    "X18n0332_006:0046a16": "切法數。故不得立不生宗也)。[0046a16] 不壞相不生故。立一切法不生宗者。",
    "X18n0332_006:0046a17": "彼說則壞。[0046a17] (楊彥國纂云。不壞真相。本自不生。今乃建立是宗。而入一切法。則彼建立。何為不壞)。",
    "X18n0332_006:0046a18": "[0046a18] 大慧。有無不生宗。彼宗入一切性有無相不可得。[0046a18] (前單",
    "X18n0332_006:0046a19": "約有法。立不生宗。此又兼取有無。立不生宗。故云有無不生也。集註云。就有無上。立不生宗。則入一切有無之",
    "X18n0332_006:0046a20": "性。有無性相。既不可得。&#x5374;於何處。立有無不生宗也)。[0046a20] 大慧。若使彼宗不生。一切",
    "X18n0332_006:0046a21": "性不生而立宗。如是彼宗壞。以有無性相不生故。不",
    "X18n0332_006:0046a22": "應立宗。[0046a22] (謂若使彼依有無性不生而立宗者。一切性既不生。更於何法。論不生耶。是知彼宗當壞矣。何",
    "X18n0332_006:0046a23": "以故。以有無性相不生故。不應立宗)。[0046a23] 五分論多過故。展轉因異相故。及",
    "X18n0332_006:0046a24": "為作故。不應立宗分。[0046a24] (此明前文二宗多過也。五分論。見前註。其以五分簡過。過有三",
    "X18n0332_006:0046b01": "十三種。詳如因明入正理論說。集註云。言五分論多過。展轉因於相違。不成。不定。不遺等異相。及有為有作法。",
    "X18n0332_006:0046b02": "故不應立其宗分)。[0046b02] 謂一切法不生。如是一切法空。如是一切",
    "X18n0332_006:0046b03": "法無自性。不應立宗。[0046b03] (不生一句。牒前二宗名。如是下。收攝餘所立法空。法無自性等。",
    "X18n0332_006:0046b04": "凡我正修行人。不應於是立宗)。[0046b04] 大慧。然菩薩摩訶薩。說一切法如幻",
    "X18n0332_006:0046b05": "夢。現不現相故。及見覺過故。[0046b05] (上誡行者。不應立諸邪宗。此以正義。教令如法",
    "X18n0332_006:0046b06": "說也。謂應說法如幻如夢。現不現。無二相故。見覺過者。指上一切邪宗。悉由妄見知覺過患所起。菩薩能示其",
    "X18n0332_006:0046b07": "過。名善說法者)。[0046b07] 當說一切法如幻夢性。[0046b07] (承上見覺有過。因勸菩薩說法如幻夢也)。",
    "X18n0332_006:0046b08": "[0046b08] 除為愚夫離恐怖句故。[0046b08] (愚夫或墮有無恐怖之間。則以方便說有說無。令彼離於",
    "X18n0332_006:0046b09": "恐怖。方便說者。不入此例。故云除為)。[0046b09] 大慧。愚夫墮有無見。莫令彼恐怖。",
    "X18n0332_006:0046b10": "遠離摩訶衍。[0046b10] (此誡菩薩說法。應觀人根。善巧為說。無自固執。令彼驚怖。遠離大乘義也)。[0046b10] 爾",
    "X18n0332_006:0046b11": "時世尊。欲重宣此義。而說偈言。",
    "X18n0332_006:0046b12": "[0046b12] 無自性無說。無事無相續。彼愚夫妄想。如死屍惡",
    "X18n0332_006:0046b13": "覺。[0046b13] (集註云。言一切法。初無自性。離言說相。亦無事法而為相續。愚夫妄起惡覺。其計執如同死屍。故唐",
    "X18n0332_006:0046b14": "譯云。惡覺如死屍)。[0046b14] 一切法不生。非彼外道宗。至竟無所生。",
    "X18n0332_006:0046b15": "性緣所成就。[0046b15] (集註云。佛說一切法。本自不生。非彼外道妄計為宗。諸法至竟無所生。以",
    "X18n0332_006:0046b16": "一切性。從緣所成就故)。[0046b16] 一切法不生。慧者不作想。彼宗因生",
    "X18n0332_006:0046b17": "故。覺者悉除滅。[0046b17] (古註云。慧者知諸法體不生。故不作不生想。彼不生宗。因生相而立。",
    "X18n0332_006:0046b18": "故覺者悉除滅之)。[0046b18] 譬如翳目視。妄見垂髮相。計著性亦然。",
    "X18n0332_006:0046b19": "愚夫邪妄想。[0046b19] (喻立不生宗者。是妄想計著。如翳目之見垂髮)。[0046b19] 施設於三有。",
    "X18n0332_006:0046b20": "無有事自性。施設事自性。思惟起妄想。相事設言",
    "X18n0332_006:0046b21": "教。意亂極震掉。佛子能超出。遠離諸妄想。[0046b21] (謂世間三有之",
    "X18n0332_006:0046b22": "法。唯假施設。一切因果事業。皆無自性。由諸眾生。妄自思惟。起諸惑想。諸外道輩。計著自共相事。施設言",
    "X18n0332_006:0046b23": "教。意極惑亂。震動掉舉。佛子能超如是言教。遠離諸想。是名正修行者)。[0046b23] 非水水想受。",
    "X18n0332_006:0046b24": "斯從渴愛生。愚夫如是惑。聖見則不然。[0046b24] (謂三有事業。本無自",
    "X18n0332_006:0046c01": "性。諸凡愚人。以癡愛故。於無性處。妄起性自性想。如鹿渴愛。見彼陽燄。本非是水。而作水想。世間愚夫。妄",
    "X18n0332_006:0046c02": "有如是惑亂。佛之知見。則不然也)。[0046c02] 聖人見清淨。三脫三昧生。遠離",
    "X18n0332_006:0046c03": "於生滅。遊行無所有。修行無所有。亦無性非性。性",
    "X18n0332_006:0046c04": "非性平等。從是生聖果。[0046c04] (遊行無所有。魏譯作得無障寂靜。○承上聖見不然",
    "X18n0332_006:0046c05": "之意。以明聖行也。謂聖人知見清淨。故三脫正定。因之而生。諸生滅行。亦因之而離也。於無所有境。念念",
    "X18n0332_006:0046c06": "相應。既無性非性相。則寂然平等。從是平等。生諸聖果)。[0046c06] 云何性非性。云何為",
    "X18n0332_006:0046c07": "平等。謂彼心不知。內外極漂動。若能壞彼者。心則",
    "X18n0332_006:0046c08": "平等見。[0046c08] (此徵心見得失。以明迷悟之原也。謂何者性非性。以其心無所知。內外漂動。故有性",
    "X18n0332_006:0046c09": "非性相。若能壞彼無知。則內外寂然。以寂然故。心則平等。得正見矣)。",
    "X18n0332_006:0046c10": "[0046c10] 爾時大慧菩薩復白佛言。世尊。如世尊說如攀緣事。",
    "X18n0332_006:0046c11": "智慧不得。[0046c11] (如世下。魏譯云。如世尊說智慧觀察。不能見前境界諸法。○如攀緣事者。如。真如也。",
    "X18n0332_006:0046c12": "謂依如緣事。則屬智慧。不得前境。蓋慧眼能觀一切法空。故不得也)。[0046c12] 是施設量。建立施",
    "X18n0332_006:0046c13": "設。所攝受非性。攝受亦非性。以無攝故。智則不生。唯",
    "X18n0332_006:0046c14": "施設名耳。[0046c14] (謂能攝所攝。唯假建立。能所攝受既無。智則不生。故云唯施設名)。[0046c14] 云何世",
    "X18n0332_006:0046c15": "尊。為不覺性自相共相異不異故。智不得耶。為自相",
    "X18n0332_006:0046c16": "共相種種性自性相隱蔽故。智不得耶。為山巖石壁",
    "X18n0332_006:0046c17": "地水火風障故。智不得耶。為極遠極近故。智不得耶。",
    "X18n0332_006:0046c18": "為老小盲冥諸根不具故。智不得耶。[0046c18] (此總立五意。以起疑情。下別躡",
    "X18n0332_006:0046c19": "前意。以成質難)。[0046c19] 世尊。若不覺自共相異不異智不得者。不應",
    "X18n0332_006:0046c20": "說智。應說無智。以有事不得故。[0046c20] (此躡第一意。辨智無智也。難意謂若言自",
    "X18n0332_006:0046c21": "相共相異者。自相非因。共相何有。故非異也。若言不異。自共無別。而實別故。非不異也。於此不覺。不得名智。應",
    "X18n0332_006:0046c22": "說無智。何以智稱。而云不得耶)。[0046c22] 若復種種自共相性自性相隱蔽故。",
    "X18n0332_006:0046c23": "智不得者。彼亦無智。非是智。世尊。有爾燄故。智生。非",
    "X18n0332_006:0046c24": "無性會爾燄。故名為智。[0046c24] (此躡第二意辨智無智也。種種自共相者。謂萬物各有自",
    "X18n0332_006:0047a01": "共相。各有性自性。隱蔽。障也。如日月光明。雲&#x70DF;為障。太&#x8657;寥廓。&#x5CEF;巒為礙。智得於此。不得於彼。亦應非智矣。世",
    "X18n0332_006:0047a02": "尊下。大慧釋智名義。爾燄。謂所知也。所知。是境。能知。是智。所知現前。能知乃生。非能知無體。可會所知。智與境",
    "X18n0332_006:0047a03": "合。乃名為智。此大慧謬釋智體。以明不得之過)。[0047a03] 若山巖石壁地水火風極遠",
    "X18n0332_006:0047a04": "極近老小盲冥諸根不具。智不得者。此亦非智。應是",
    "X18n0332_006:0047a05": "無智。以有事不可得故。[0047a05] (此躡第三四五意。同辨智非智也。謂或以山巖石壁之所",
    "X18n0332_006:0047a06": "障礙。地水火風之所間隔。則極遠之物不可得矣。或老小盲冥。諸根不具。則極近之物。亦不可得矣。此曷稱智。",
    "X18n0332_006:0047a07": "應是無智。以有如上諸事。而智不可得故)。[0047a07] 佛告大慧。不如是無智。應是智。",
    "X18n0332_006:0047a08": "非非智。我不如是隱覆說攀緣事。智慧不得。是施設",
    "X18n0332_006:0047a09": "量建立。[0047a09] (佛謂不應如是作無智論也。所言不得者。應是智。非非智。何者。不以如是隱覆說攀緣事故。而",
    "X18n0332_006:0047a10": "言智慧不得者。謂了前境非實。是施設量。假建立故)。[0047a10] 覺自心現量。有無有外性",
    "X18n0332_006:0047a11": "非性知。而事不得。不得故。智於爾燄不生。順三解脫。",
    "X18n0332_006:0047a12": "智亦不得。[0047a12] (以知前境假立。覺彼是內心所現。知外物有即無有。性即非性。於事不得。以不得故。",
    "X18n0332_006:0047a13": "智於所知不生。返順三脫。然即返順智境。亦不可得)。[0047a13] 非妄想者。無始性非性&#x8657;",
    "X18n0332_006:0047a14": "偽習智。作如是知。是知彼不知。[0047a14] (承上聖智。非妄想愚夫可知也。蓋彼妄想",
    "X18n0332_006:0047a15": "愚夫。依於無始有性無性&#x8657;偽習氣之智。於如是佛之知見。不能了知。故云此知彼不知。言其智所不徹)。[0047a15] 故",
    "X18n0332_006:0047a16": "於外事處所。相性無性。妄想不斷。自心現量建立。說",
    "X18n0332_006:0047a17": "我我所相。攝受計著。[0047a17] (謂諸凡愚。智不徹故。於外所緣事處。一切相中。體性有無。妄想",
    "X18n0332_006:0047a18": "不斷。以自心現量建立。說有我我所之相。堅固攝受。生諸計著)。[0047a18] 不覺自心現量。於智",
    "X18n0332_006:0047a19": "爾燄。而起妄想。妄想故。外性非性。觀察不得。依於斷",
    "X18n0332_006:0047a20": "見。[0047a20] (由不覺自心現量。則於能知所知。起諸妄想。以妄想故。觀察外性。有無不可得。由不可得故。依於斷見。所",
    "X18n0332_006:0047a21": "言智不得處。差別如此。正修行者。於此當善分別。稍差。則千里&#x9008;隔。可不慎諸)。[0047a21] 爾時世尊。欲",
    "X18n0332_006:0047a22": "重宣此義。而說偈言。",
    "X18n0332_006:0047a23": "[0047a23] 有諸攀緣事。智慧不觀察。此無智非智。是妄想者",
    "X18n0332_006:0047a24": "說。[0047a24] (前二句。述大慧所疑諸攀緣事智不得者。後二句。承上意云。由攀緣而稱智不得者。此無智之言。蓋",
    "X18n0332_006:0047b01": "非智也。是妄想者之所說耳)。[0047b01] 於不異相性。智慧不觀察。障礙及",
    "X18n0332_006:0047b02": "遠近。是名為邪智。老小諸根冥。而智慧不生。而實",
    "X18n0332_006:0047b03": "有爾燄。是亦說邪智。[0047b03] (初二句。頌佛正智。謂相性非實。故智不觀察。次二句。述諸",
    "X18n0332_006:0047b04": "隱覆。是妄想所計。故斥名邪智。後四句可知)。",
    "X18n0332_006:0047b05": "[0047b05] 復次大慧。愚癡凡夫。無始&#x8657;偽惡邪妄想之所迴轉。",
    "X18n0332_006:0047b06": "迴轉時。自宗通及說通不善了知。[0047b06] (此承前文智不得處來也。謂諸凡愚。",
    "X18n0332_006:0047b07": "為惡邪妄想所轉。則於宗說二通不善了知)。[0047b07] 著自心現外性相故。著方便",
    "X18n0332_006:0047b08": "說。於自宗四句清淨通相。不善分別。[0047b08] (集註云。謂其執文遺旨。未能得",
    "X18n0332_006:0047b09": "意忘言。以計著性相。執方便言說。於離四句自宗通法。不善分別)。[0047b09] 大慧白佛言。誠如",
    "X18n0332_006:0047b10": "尊教。惟願世尊。為我分別說通及宗通。我及餘菩薩",
    "X18n0332_006:0047b11": "摩訶薩。善於二通。來世凡夫聲聞緣覺。不得其短。[0047b11] (集註",
    "X18n0332_006:0047b12": "云。宗說既通。解行相應。無復過失。故凡夫二乘。求其短隙。不可得也)。[0047b12] 佛告大慧。善哉善",
    "X18n0332_006:0047b13": "哉。諦聽諦聽。善思念之。當為汝說。大慧白佛言。唯然",
    "X18n0332_006:0047b14": "受教。佛告大慧。三世如來。有二種法通。謂說通及自",
    "X18n0332_006:0047b15": "宗通。說通者。謂隨眾生心之所應。為說種種眾具契",
    "X18n0332_006:0047b16": "經。是名說通。[0047b16] (眾具者。指十二部經也。是經有論議。重頌。因緣。譬喻。本生。本事。眾名不同。故云",
    "X18n0332_006:0047b17": "眾具)。[0047b17] 自宗通者。謂修行者。離自心現種種妄想。謂不墮",
    "X18n0332_006:0047b18": "一異俱不俱品。超度一切心意意識。自覺聖境界。離",
    "X18n0332_006:0047b19": "因成見相。[0047b19] (宗者。主也。趣也。謂行有所主。得正趣故。自宗屬行。說通屬解。行緣自覺。不向外求。故",
    "X18n0332_006:0047b20": "言自宗也。離因成見相者。謂得自覺。遠離因緣所成見相故)。[0047b20] 一切外道聲聞緣覺",
    "X18n0332_006:0047b21": "墮二邊者。所不能知。[0047b21] (謂宗通者。是大乘義。諸凡小輩。墮有無二邊。不能知此)。[0047b21] 我",
    "X18n0332_006:0047b22": "說是名自宗通法。[0047b22] (結宗通相)。[0047b22] 大慧。是名自宗通及說通相。",
    "X18n0332_006:0047b23": "汝及餘菩薩摩訶薩。應當修學。[0047b23] (大慧下。總結二通。汝及下。勉應修學。集註",
    "X18n0332_006:0047b24": "云。宗說二通。前文已明。今再說者。蓋有以也。前約二乘。則先宗後說。此約一乘。則先說後宗。機感有殊。非重也)。",
    "X18n0332_006:0047c01": "[0047c01] 爾時世尊。欲重宣此義。而說偈言。",
    "X18n0332_006:0047c02": "[0047c02] 我謂二種通。宗通及言說。說者授童蒙。宗為修行",
    "X18n0332_006:0047c03": "者。[0047c03] (童蒙。指諸聲聞。未能開佛知見故。修行者。指諸菩薩。能修如實行故)。",
    "X18n0332_006:0047c04": "[0047c04] 爾時大慧菩薩白佛言。世尊。如世尊一時說言。世間",
    "X18n0332_006:0047c05": "諸論。種種辯說。慎勿習近。[0047c05] (世間諸論。魏唐二譯。作盧伽耶陀。○集註云。盧伽耶",
    "X18n0332_006:0047c06": "陀。譯云左世。亦云惡論。即外道論也)。[0047c06] 若習近者。攝受貪欲。不攝受法。[0047c06] (若人",
    "X18n0332_006:0047c07": "習近世間諸論。則攝受名聞利養。一切貪欲。如今世間研攻章句。燒煮黃白等者。皆貪欲事。非出世法也)。[0047c07] 世",
    "X18n0332_006:0047c08": "尊。何故作如是說。佛告大慧。世間言論。種種句味因",
    "X18n0332_006:0047c09": "緣譬喻。採集莊嚴。誘引誑惑愚癡凡夫。不入真實自",
    "X18n0332_006:0047c10": "通。不覺一切法。妄想顛倒。墮於二邊。凡愚癡惑。而自",
    "X18n0332_006:0047c11": "破壞。諸趣相續。不得解脫。[0047c11] (唐譯云。盧伽耶陀。所有詞論。但飾文句。誑惑凡愚。隨",
    "X18n0332_006:0047c12": "順世間&#x8657;妄言說。不如於義。不稱於理。不能證入真實境界。不能覺了一切諸法。恒墮二邊。自失正道。亦令他",
    "X18n0332_006:0047c13": "人輪迴諸趣。永不出離)。[0047c13] 不能覺知自心現量。不離外性自性。妄",
    "X18n0332_006:0047c14": "想計著。是故世間言論種種辯說。不脫生老病死憂",
    "X18n0332_006:0047c15": "悲苦惱。誑惑迷亂。[0047c15] (上明習近世論之害。下示世論之不足恃者)。[0047c15] 大慧。釋提",
    "X18n0332_006:0047c16": "桓因。廣解眾論。自造聲論。彼世論者。有一弟子。持龍",
    "X18n0332_006:0047c17": "形像。詣釋天宮。建立論宗。要壞帝釋千輻之輪。隨我",
    "X18n0332_006:0047c18": "不如。斷一一頭。以謝所屈。作是要已。即以釋法。摧伏",
    "X18n0332_006:0047c19": "帝釋。釋墮負處。即壞其車。還來人間。[0047c19] (梵語釋提桓因。譯云能天帝。持",
    "X18n0332_006:0047c20": "龍形像者。謂以龍形自飾。欲嚴其威也。斷一一頭者。外道師及所從之眾也。外道專以斷首為要。建立論義。如",
    "X18n0332_006:0047c21": "對佛立義。不說有言無言等。亦以斷首謝屈。佛不之許。今佛引釋天之論說者。益明世論之不足恃也。何者。釋",
    "X18n0332_006:0047c22": "天位出人寰。智過天表。論猶可壞。況其餘天而及於人乎。此舉勝者。誡其不逮。故曰世間諸論。慎勿習近)。[0047c22] 如",
    "X18n0332_006:0047c23": "是大慧。世間言論因譬莊嚴。乃至畜生。亦能以種種",
    "X18n0332_006:0047c24": "句味。惑彼諸天及阿修羅。著生滅見。而況於人。[0047c24] (謂諸世間",
    "X18n0332_006:0048a01": "種種異類。乃至畜生。亦能造諸言論。以因譬莊嚴種種句味。破惑諸天及修羅等。著生滅見者。而況於人。不破",
    "X18n0332_006:0048a02": "壞乎)。[0048a02] 是故大慧。世間言論。應當遠離。以能招致苦生因",
    "X18n0332_006:0048a03": "故。慎勿習近。[0048a03] (結顯世論之咎。誡諸行者慎勿習近)。[0048a03] 大慧。世論者。唯說身",
    "X18n0332_006:0048a04": "覺境界而已。[0048a04] (此明世論之義。以示其淺近也。說身者。固精氣神。坎離交運。&#x98E1;采吐納。欲希長",
    "X18n0332_006:0048a05": "生者。是其類也。說覺者。冥初生覺。覺生大種。以神我為覺者。是其類也。此二者。所謂性命之學。近是乎)。[0048a05] 大",
    "X18n0332_006:0048a06": "慧。彼世論者。乃有百千。[0048a06] (言世論之多種也)。[0048a06] 但於後時。後五百",
    "X18n0332_006:0048a07": "年。當破壞結集。惡覺因見盛故。惡弟子受。[0048a07] (佛讖正像末法。為五",
    "X18n0332_006:0048a08": "五百年。今云後五百年。正當末法之初。其時&#x9B2C;爭堅固。廣興異論。彼此破壞。然皆惡覺異因之見。熾盛世間。魔",
    "X18n0332_006:0048a09": "氣所熏。及自種惡發。為其弟子)。[0048a09] 如是大慧。世論破壞結集。種種句味。",
    "X18n0332_006:0048a10": "因譬莊嚴。說外道事。著自因緣。無有自通。[0048a10] (世論以因譬莊嚴所",
    "X18n0332_006:0048a11": "說者。不離有無一異等句。及諸勝性微塵等事。著自邪種因緣。而於如來自通之義。非其分也)。[0048a11] 大慧。",
    "X18n0332_006:0048a12": "彼諸外道無自通論。於餘世論。廣說無量百千事門。",
    "X18n0332_006:0048a13": "無有自通。亦不自知愚癡世論。[0048a13] (謂世論中。雖廣說無量百千事門。曾無如",
    "X18n0332_006:0048a14": "來自通之義。且彼外道。各各自謂成無上道。而不自知其為愚痴之論也)。[0048a14] 爾時大慧白佛",
    "X18n0332_006:0048a15": "言。世尊。若外道世論。種種句味因譬莊嚴。無有自通。",
    "X18n0332_006:0048a16": "自事計著者。世尊亦說世論。為種種異方諸來會眾。",
    "X18n0332_006:0048a17": "天人阿修羅。廣說無量種種句味。亦非自通耶。亦入",
    "X18n0332_006:0048a18": "一切外道智慧言說數耶。[0048a18] (大慧牒上文語為難。謂若外道百千事門無自",
    "X18n0332_006:0048a19": "通者。世尊亦廣說種種句味無量他方來集之眾。天人修羅等輩。事同外道所說。亦非自通耶。亦入外道智慧",
    "X18n0332_006:0048a20": "言說之數耶)。[0048a20] 佛告大慧。我不說世論。亦無來去。唯說不來",
    "X18n0332_006:0048a21": "不去。大慧。來者趣聚會生。去者散壞。[0048a21] (不來不去。是正法之本。來去。是",
    "X18n0332_006:0048a22": "因緣聚散之&#x8FF9;)。[0048a22] 不來不去者。是不生不滅。我所說義。不墮世",
    "X18n0332_006:0048a23": "論妄想數中。[0048a23] (承上文意。以明不墮世論之數也。蓋世論。是生滅法。佛義獨超其上。故不墮其",
    "X18n0332_006:0048a24": "數中)。[0048a24] 所以者何。謂不計著外性非性。自心現處。二邊妄",
    "X18n0332_006:0048b01": "想。所不能轉。[0048b01] (二邊者。指外性非性。及內心現處二邊也。佛融中道。乃能轉物。不為二邊妄想",
    "X18n0332_006:0048b02": "所轉)。[0048b02] 相境非性。覺自心現。則自心現妄想不生。妄想不",
    "X18n0332_006:0048b03": "生者。空無相無作。入三脫門。名為解脫。[0048b03] (覺有無相境。皆自心現。故",
    "X18n0332_006:0048b04": "非性也既覺自心現量。則自心現妄想不生。以內外妄想不生故。則人空無相願三解脫門。名為如來正解脫",
    "X18n0332_006:0048b05": "者)。[0048b05] 大慧。我念一時。於一處住。有世論婆羅門。來詣我",
    "X18n0332_006:0048b06": "所。不請空間。[0048b06] (不請空間者。謂欲有所問。願佛時答。勿作無記止我。空閑。即無記止意也。舊註",
    "X18n0332_006:0048b07": "以空閑作無我解者。非也。集註云。婆羅門。具云婆羅賀磨拏。譯云淨裔。自稱祖自梵天口生。因從梵姓。諸經中",
    "X18n0332_006:0048b08": "梵志。即同此名。唯五天竺有。餘國無之。又云外意。其種別有經書。世承為業。或在家。或出家。恃術倨傲。亦云淨",
    "X18n0332_006:0048b09": "行)。[0048b09] 便問我言。瞿曇。一切所作耶。我時報言婆羅門。一",
    "X18n0332_006:0048b10": "切所作。是初世論。[0048b10] (不稱佛而召瞿曇者。是外道倨傲不敬之語。佛能容之。猶有所答。言",
    "X18n0332_006:0048b11": "所作者。是計有也。世論百千。計有最淺。故先說耳)。[0048b11] 彼復問言。一切非所作耶。",
    "X18n0332_006:0048b12": "我復報言一切非所作。是第二世論。[0048b12] (非所作者。是計無也。無。甚於有。",
    "X18n0332_006:0048b13": "故次之)。[0048b13] 彼復問言一切常耶。一切無常耶。一切生耶。一",
    "X18n0332_006:0048b14": "切不生耶。我時報言。是六世論。[0048b14] (從前次第增上。故云六世論也)。[0048b14] 大慧。",
    "X18n0332_006:0048b15": "彼復問我言一切一耶。一切異耶。一切俱耶。一切不",
    "X18n0332_006:0048b16": "俱耶。一切因種種受生現耶。我時報言是十一世論。",
    "X18n0332_006:0048b17": "[0048b17] (外道所計。不出四句。如文。因種種受生現者。外道計一切法。從勝性微塵等受生現故。十一增上如前)。[0048b17] 大",
    "X18n0332_006:0048b18": "慧。彼復問言一切無記耶。一切記耶。有我耶。無我耶。",
    "X18n0332_006:0048b19": "有此世耶。無此世耶。有他世耶。無他世耶。有解脫耶。",
    "X18n0332_006:0048b20": "無解脫耶。一切剎那耶。一切不剎那耶。&#x8657;空耶。非數",
    "X18n0332_006:0048b21": "滅耶。涅槃耶。瞿曇。作耶。非作耶。有中陰耶。無中陰耶。",
    "X18n0332_006:0048b22": "大慧。我時報言婆羅門。如是說者。悉是世論。非我所",
    "X18n0332_006:0048b23": "說。是汝世論。[0048b23] (非數滅。唐譯作非擇滅。○初云所作非所作。今重云作非作者。蓋初約所作邊",
    "X18n0332_006:0048b24": "說。今約作者邊說。無記者。謂一切非性。故不可記。記者反上。我無我。世非世。剎那不剎那。皆然。&#x8657;空等三者。即",
    "X18n0332_006:0048c01": "六無為之三也。非擇滅者。識論云。不由擇力。本性清淨。或緣闕所顯。故名非擇滅。中陰者。謂此生已盡。彼生未",
    "X18n0332_006:0048c02": "成。中有陰身。名中陰也。雜阿毗曇云。二有中間。起雜趣故。上自初世論至此。皆外道所計。持問佛者。佛皆答以",
    "X18n0332_006:0048c03": "世論。非我所說)。[0048c03] 我唯說無始&#x8657;偽妄想習氣種種諸惡三有",
    "X18n0332_006:0048c04": "之因。不能覺知自心現量。而生妄想。攀緣外性。如外",
    "X18n0332_006:0048c05": "道法。我諸根義三合知生。我不如是。[0048c05] (如外下。魏譯云。大慧。外道說言。",
    "X18n0332_006:0048c06": "我根意義三種和合。能生於智。婆羅門。我不如是。唐譯云。如外道說我。及根境三和合生。我不如是。○我諸根",
    "X18n0332_006:0048c07": "我字。即外道所計神我。按二譯可解)。[0048c07] 婆羅門。我不說因。不說無因。唯說",
    "X18n0332_006:0048c08": "妄想攝所攝性。施設緣起。非汝及餘墮受我相續者。",
    "X18n0332_006:0048c09": "所能覺知。[0048c09] (非汝下唐譯云。非汝及餘取著我者之所能測。○今文受我相續。即著神我不捨之",
    "X18n0332_006:0048c10": "義)。[0048c10] 大慧。涅槃。&#x8657;空。滅。非有三種。但數有三耳。[0048c10] (滅。唐譯作非擇",
    "X18n0332_006:0048c11": "滅)。[0048c11] 復次大慧。爾時世論婆羅門。復問我言。癡愛業因",
    "X18n0332_006:0048c12": "故。有三有耶。為無因耶。我時報言此二者。亦是世論",
    "X18n0332_006:0048c13": "耳。[0048c13] (以癡愛有因無因為二)。[0048c13] 彼復問言一切性。皆入自共相耶。我",
    "X18n0332_006:0048c14": "復報言此亦世論。婆羅門。乃至意流。妄計外塵。皆是",
    "X18n0332_006:0048c15": "世論。[0048c15] (乃至下。唐譯云。少有心識流動。分別外境。皆是世論。○乃至者。謂不及盡述外計。超其餘者。故云乃",
    "X18n0332_006:0048c16": "至)。[0048c16] 復次大慧。爾時世論婆羅門。復問我言。頗有非世",
    "X18n0332_006:0048c17": "論者不。我是一切外道之宗。說種種句味因緣譬喻",
    "X18n0332_006:0048c18": "莊嚴。我復報言。婆羅門。有。非汝有者。非為非宗。非說",
    "X18n0332_006:0048c19": "非不說。種種句味。非不因譬莊嚴。[0048c19] (婆羅門聞佛所答世論之過。驚怖其",
    "X18n0332_006:0048c20": "言。因逆問云。頗有非世論者否。佛復答云有。但彼所有。非汝有者。婆羅門又云。我是一切外道之所宗者。能作",
    "X18n0332_006:0048c21": "種種句味因譬莊嚴之論。亦有能如是作者否。佛答云有。但彼之所有。宗說二通。皆正義也。不為非宗。然亦非",
    "X18n0332_006:0048c22": "說非不說。種種句味。具足莊嚴。所言如實。無妄想計著之咎。故非汝有)。[0048c22] 婆羅門言。何等",
    "X18n0332_006:0048c23": "為非世論。非非宗。非非說。[0048c23] (牒問上語)。[0048c23] 我時報言婆羅門。有",
    "X18n0332_006:0048c24": "非世論。汝諸外道。所不能知。以於外性不實妄想&#x8657;",
    "X18n0332_006:0049a01": "偽計著故。[0049a01] (世尊但答有非世論。而不明示其人者。蓋佛自許。然復默指菩薩乘人耳。以其所行",
    "X18n0332_006:0049a02": "出世之道。緣自得法。非外道妄想可比。其道深遠故非外道所知。以於下。出非世論者覺了之意。謂覺於外性。",
    "X18n0332_006:0049a03": "乃不實妄想所計著故)。[0049a03] 謂妄想不生。覺了有無自心現量。妄想",
    "X18n0332_006:0049a04": "不生。不受外塵。妄想永息。是名非世論。此是我法。非",
    "X18n0332_006:0049a05": "汝有也。[0049a05] (非世論者。具足智慧覺了有無性相。是自心現量。故妄想不生。妄想不生故。不受外塵。妄想永",
    "X18n0332_006:0049a06": "息矣。是名非世論者之道也。佛所說法。非外道有。以牒前文非汝有句)。[0049a06] 婆羅門。略說彼",
    "X18n0332_006:0049a07": "識。若來若去。若死若生。若樂若苦。若溺若見。若觸若",
    "X18n0332_006:0049a08": "著種種相。若和合相續。若愛若因計著。婆羅門。如是",
    "X18n0332_006:0049a09": "比者。是汝等世論。非是我有。[0049a09] (妄識所計之相。皆世論有。如來法中則無。故稱",
    "X18n0332_006:0049a10": "非我有也。已上佛引昔破外論之事。以證行者不可習近。為酬大慧所問。意令行者。深入自宗。隨機演說。具足",
    "X18n0332_006:0049a11": "二通。遠離諸過。是以廣明世論之非也)。[0049a11] 大慧。世論婆羅門作如是問。我",
    "X18n0332_006:0049a12": "如是答。彼即默然。不辭而退。思自通處。作是念言。沙",
    "X18n0332_006:0049a13": "門釋子。出於通外。說無生無相無因。覺自妄想現相。",
    "X18n0332_006:0049a14": "妄想不生。[0049a14] (婆羅門退思自所通處。反疑沙門出其自通之外。別說無生等義。意猶未悟。仍致此",
    "X18n0332_006:0049a15": "疑)。[0049a15] 大慧。此即是汝向所問我。何故說習近世論。種種",
    "X18n0332_006:0049a16": "辯說。攝受貪欲。不攝受法。[0049a16] (結初問語)。[0049a16] 大慧白佛言。世尊。攝",
    "X18n0332_006:0049a17": "受貪欲及法。有何句義。[0049a17] (大慧問。謂世論攝受貪欲。有何害。而沙門攝受法者。有何",
    "X18n0332_006:0049a18": "利。利害二途。有何句義)。[0049a18] 佛告大慧。善哉善哉。汝乃能為未來眾",
    "X18n0332_006:0049a19": "生。思惟諮問如是句義。[0049a19] (大慧於利害處。豈不明悟。蓋為末世眾生。故發此問。佛因",
    "X18n0332_006:0049a20": "歎其利他之行。勤且博也。主伴同慈。相為酬唱。於我等有大恩德。孰能報復)。[0049a20] 諦聽諦聽。善",
    "X18n0332_006:0049a21": "思念之。當為汝說。大慧白佛言。唯然受教。佛告大慧。",
    "X18n0332_006:0049a22": "所謂貪者。若取若捨。若觸若味。繫著外塵。墮二邊見。",
    "X18n0332_006:0049a23": "復生苦陰。生老病死憂悲苦惱。如是諸患。皆從愛起。",
    "X18n0332_006:0049a24": "斯由習近世論。及世論者。我及諸佛。說名為貪。是名",
    "X18n0332_006:0049b01": "攝受貪欲不攝受法。[0049b01] (何等為貪。謂取其順意。捨其違情。身觸細滑。舌味甘美。即外六",
    "X18n0332_006:0049b02": "塵也。進而或計有無。墮二邊見。今世苦陰已謝。復生未來苦陰。生而復死。死已復生。生老病死。憂悲苦惱。輪迴",
    "X18n0332_006:0049b03": "不息。如是諸患。皆從愛起。愛為生死之源。人莫之知避也。良由不悟無生。習近世論。及依世論者。為之師友。互",
    "X18n0332_006:0049b04": "相牽引。佛說此輩。名為貪欲。如今世間。智者或慕長生。嗜於&#x98E1;采。或善章句。博於功名。列子御風。陶朱致富。此",
    "X18n0332_006:0049b05": "皆世欲之貪。輪迴安息。又愚者或習羅清之愚誕。口妄說空。或欺初祖之真修。名希即佛。暗室單傳聯趺默運。",
    "X18n0332_006:0049b06": "男女不別。&#x98E1;飲勿拘。此皆世論之害。自墮墮他。泥&#x7282;窮劫猶不能盡耳)。[0049b06] 大慧。云何攝受",
    "X18n0332_006:0049b07": "法。謂善覺知自心現量。見人無我。及法無我相。妄想",
    "X18n0332_006:0049b08": "不生。善知上上地。離心意意識。一切諸佛智慧灌頂。",
    "X18n0332_006:0049b09": "具足攝受十無盡句。於一切法。無開發自在。是名為",
    "X18n0332_006:0049b10": "法。[0049b10] (法義如文。夫為沙門者。攝受此法。離生死苦。得涅槃樂。自覺覺他。為利若此。嗟彼不悟。反詆異端。如來說",
    "X18n0332_006:0049b11": "為可憐愍者)。[0049b11] 所謂不墮一切見。一切&#x8657;偽。一切妄想。一切",
    "X18n0332_006:0049b12": "性。一切二邊。[0049b12] (此言正法。不墮如是見中)。[0049b12] 大慧。多有外道癡人。墮於",
    "X18n0332_006:0049b13": "二邊。若常若斷。非黠慧者。受無因論。則起常見。外因",
    "X18n0332_006:0049b14": "壞。因緣非性。則起斷見。[0049b14] (集註云。言無黠慧者。受此無因論。則起常見。或計造色外",
    "X18n0332_006:0049b15": "因壞滅。不復更生。因緣之性亦無。則起斷見)。[0049b15] 大慧。我不見生住滅故。說名",
    "X18n0332_006:0049b16": "為法。[0049b16] (即前所謂不生不滅。是如來正法之本)。[0049b16] 大慧。是名貪欲及法。汝及",
    "X18n0332_006:0049b17": "餘菩薩摩訶薩。應當修學。[0049b17] (此總結貪欲及法。利害若此。以勉行者貪欲當離。法",
    "X18n0332_006:0049b18": "當修也)。[0049b18] 爾時世尊。欲重宣此義。而說偈言。",
    "X18n0332_006:0049b19": "[0049b19] 一切世間論。外道&#x8657;妄說。妄見作所作。彼則無自",
    "X18n0332_006:0049b20": "宗。[0049b20] (新說云。言梵天為能作。一切諸法為所作。妄計能所。如來法身真實自宗。彼不能成)。[0049b20] 唯我",
    "X18n0332_006:0049b21": "一自宗。離於作所作。為諸弟子說。遠離諸世論。心",
    "X18n0332_006:0049b22": "量不可見。不觀察二心。攝所攝非性。斷常二俱離。",
    "X18n0332_006:0049b23": "乃至心流轉。是則為世論。妄想不轉者。是人見自",
    "X18n0332_006:0049b24": "心。[0049b24] (前四句可知。心量下。謂諸心量。無實體性。故不可見。不觀察。即不可見。能所斷常。皆為戲論。二故離",
    "X18n0332_006:0049c01": "也。世論百千。乃至心意少有流動。皆是世論。若不為妄想流轉者。是人能見自心。離諸世論心量。得究竟",
    "X18n0332_006:0049c02": "實際。攝受正法)。[0049c02] 來者謂事生。去者事不現。明了知去來。妄",
    "X18n0332_006:0049c03": "想不復生。有常及無常。所作無所作。此世他世等。",
    "X18n0332_006:0049c04": "斯皆世論通。[0049c04] (頌意可知)。",
    "X18n0332_006:0049c05": "[0049c05] 爾時大慧菩薩復白佛言。世尊。所言涅槃者。說何等",
    "X18n0332_006:0049c06": "法。名為涅槃。而諸外道各起妄想。[0049c06] (一切外道各說有涅槃義。是故舉此",
    "X18n0332_006:0049c07": "為問。意欲如來顯出真實涅槃。發露彼計是妄想。非涅槃故)。[0049c07] 佛告大慧。諦聽諦聽。",
    "X18n0332_006:0049c08": "善思念之。當為汝說。如諸外道妄想涅槃。非彼妄想",
    "X18n0332_006:0049c09": "隨順涅槃。[0049c09] (如諸下。魏譯云。諸外道等。&#x8657;妄分別涅槃之相。如彼外道所分別者。無是涅槃。○如",
    "X18n0332_006:0049c10": "諸下。謂如諸外道妄想涅槃。然非如彼隨順妄想所現涅槃。蓋譯者艱於華言。故語澀若是)。[0049c10] 大慧白",
    "X18n0332_006:0049c11": "佛言。唯然受教。佛告大慧。或有外道。陰界入滅。境界",
    "X18n0332_006:0049c12": "離欲。見法無常。心心法品不生。不念去來現在境界。",
    "X18n0332_006:0049c13": "諸受陰盡。如燈火滅。如種子壞。妄想不生。斯等於此",
    "X18n0332_006:0049c14": "作涅槃想。大慧。非以見壞名為涅槃。[0049c14] (佛破上義。謂不以見法滅壞名",
    "X18n0332_006:0049c15": "為涅槃。此墮斷見。焦種破瓶。無復用故)。[0049c15] 大慧。或以從方至方。名為解脫。",
    "X18n0332_006:0049c16": "境界想滅。猶如風止。[0049c16] (解脫。唐譯作涅槃。○從方至方者。指計方外道也。謂若無異趣。",
    "X18n0332_006:0049c17": "則彼此境界想滅。如風止息。於此名涅槃也。若方境不滅。彼此相在。從此至彼。猶如風行。故以風止。喻於想滅。",
    "X18n0332_006:0049c18": "楊彥國纂云。從方至方。謂無異趣。境界之想。雖滅。而想性不滅。如風暫止)。[0049c18] 或復以覺所覺",
    "X18n0332_006:0049c19": "見壞。名為解脫。或見常無常。作解脫想。[0049c19] (見常無常作解脫者。首楞",
    "X18n0332_006:0049c20": "云。是人觀妙明心。&#x5FA7;十方界。湛然以為究竟神我。從是則計我&#x5FA7;十方。凝明不動。一切眾生。於我心中。自生自",
    "X18n0332_006:0049c21": "死。則我心性。名之為常。彼生滅者。真無常性。同此見也)。[0049c21] 或見種種相想招致苦",
    "X18n0332_006:0049c22": "生因。思惟是已。不善覺知自心現量。怖畏於相。而見",
    "X18n0332_006:0049c23": "無相。深生愛樂。作涅槃想。[0049c23] (有相想中。具諸貪愛。故致未來受生苦因。由是撥有",
    "X18n0332_006:0049c24": "見無。於無相境。深生愛樂。即於此處。作涅槃想)。[0049c24] 或有覺知內外諸法自相共",
    "X18n0332_006:0050a01": "相。去來現在。有性不壞。作涅槃想。[0050a01] (謂計內心外境自共三世。諸性不壞。",
    "X18n0332_006:0050a02": "以此常見。作涅槃想)。[0050a02] 或謂我人眾生壽命一切法壞。作涅槃想。",
    "X18n0332_006:0050a03": "[0050a03] (上是計常。此是計斷)。[0050a03] 或以外道惡燒智慧。見自性及士夫。彼二",
    "X18n0332_006:0050a04": "有間。士夫所出。名為自性。如冥初比。求那轉變。求那",
    "X18n0332_006:0050a05": "是作者。作涅槃想。[0050a05] (自性。即極微自性也。士夫。即作者之名也。彼二有者。牒上句自性及",
    "X18n0332_006:0050a06": "士夫也。謂極微與作者二有之間。極微自性。從作者出。故云士夫所出。名為自性也。如冥初比者。引例。謂冥初",
    "X18n0332_006:0050a07": "生覺。覺生五大。大從覺生。例今士夫。出極微自性也。求那。譯云依諦。即極微也。謂諸緣依求那轉變。蓋計諸緣",
    "X18n0332_006:0050a08": "無常。求那是常。因計求那是作者。以此作涅槃想)。[0050a08] 或謂福非福盡。[0050a08] (魏譯云。復次大慧。有",
    "X18n0332_006:0050a09": "餘外道說如是言。罪盡故福德亦盡。名為涅槃。○今文非福。即罪義)。[0050a09] 或謂諸煩惱盡。",
    "X18n0332_006:0050a10": "或謂智慧。或見自在是真實作生死者。作涅槃想。[0050a10] (自在。",
    "X18n0332_006:0050a11": "謂大自在天也。外道共執此天。是萬物之因。華嚴鈔謂此天有四德。一體。二&#x5FA7;。三常。四能生諸法。是故執此天",
    "X18n0332_006:0050a12": "是常是一。是萬物因。是涅槃因故)。[0050a12] 或謂展轉相生。生死更無餘因。如",
    "X18n0332_006:0050a13": "是即是計著因。而彼愚癡不能覺知。以不知故。作涅",
    "X18n0332_006:0050a14": "槃想。[0050a14] (魏譯云。有餘外道。言諸眾生。迭共因生。非餘因作。如彼外道。執著於因。不知不覺。愚癡暗鈍。&#x8657;妄分",
    "X18n0332_006:0050a15": "別。名為涅槃。○此蓋以相續常。為涅槃也)。[0050a15] 或有外道。言得真諦道。作涅槃",
    "X18n0332_006:0050a16": "想。[0050a16] (得真諦者。謂見生滅盡處。名真諦也。妄證此諦。名為涅槃)。[0050a16] 或見功德。功德所起。",
    "X18n0332_006:0050a17": "和合一異。俱不俱。作涅槃想。[0050a17] (魏譯云。有餘外道。作如是言。有作所作。而共和",
    "X18n0332_006:0050a18": "合見一異俱不俱。&#x8657;妄分別。名為涅槃。○功德者。指萬物能生之德也蓋功德。是能作。功德所起。是所作。能所",
    "X18n0332_006:0050a19": "和合。以四句見。作涅槃想)。[0050a19] 或見自性所起。孔雀文彩。種種雜寶。及",
    "X18n0332_006:0050a20": "利棘等性。見已作涅槃想。[0050a20] (唐譯云。或計諸物從自然生。孔雀文彩。棘針銛利。生",
    "X18n0332_006:0050a21": "寶之處。出種種寶。如此等事。是誰能作。即執自然以為涅槃。○自性。言自然性也。謂孔雀之文彩。孰與之飾。棘",
    "X18n0332_006:0050a22": "針之銛利。孰與之造。鵠白烏玄。鶴長鳧短。皆起自然。無能造者。以此自然。作涅槃想)。[0050a22] 大慧。或有",
    "X18n0332_006:0050a23": "覺二十五真實。或王守護國。受六德論。作涅槃想。[0050a23] (唐譯",
    "X18n0332_006:0050a24": "云。或謂能解二十五諦。即得涅槃。或有說言能受六分。守護眾生。斯得涅槃。○瑜伽論十五因明處中云。論體",
    "X18n0332_006:0050b01": "性。有六種。一言論。二尚論。三諍論。四毀謗論。五順正論。六教道論。蓋謂王守護國。受此六種。如中庸舜好問一",
    "X18n0332_006:0050b02": "節。含此六論。是護國義。論中釋毀謗。直以彼此毀謗為言。今從德稱。故作是解)。[0050b02] 或見時是作",
    "X18n0332_006:0050b03": "者。時節世間。如是覺者。作涅槃想。[0050b03] (古注云。以時節為因。能生世間法者。",
    "X18n0332_006:0050b04": "以此作涅槃想)。[0050b04] 或謂性。或謂非性。或謂知性非性。[0050b04] (或計有性。或計無性。",
    "X18n0332_006:0050b05": "或計能知二性者。以為涅槃)。[0050b05] 或見有覺與涅槃差別。作涅槃想。[0050b05] (或計",
    "X18n0332_006:0050b06": "有覺之性。異乎涅槃。作涅槃想)。[0050b06] 有如是比種種妄想。[0050b06] (結前。此可取提婆論二十涅槃",
    "X18n0332_006:0050b07": "合看)。[0050b07] 外道所說。不成所成。智者所棄。[0050b07] (不成所成者。謂外道所成涅槃。皆是",
    "X18n0332_006:0050b08": "妄想。故不成也)。[0050b08] 大慧。如是一切。悉墮二邊。作涅槃想。如是等",
    "X18n0332_006:0050b09": "外道涅槃妄想。彼中都無若生若滅。[0050b09] (大慧下。明前外道涅槃之過。謂",
    "X18n0332_006:0050b10": "墮二邊也。有。無。一。異。俱。不俱。常。無常。盡入二邊之論。如是下。重明外道涅槃之妄謂彼涅槃自性不可得。安有",
    "X18n0332_006:0050b11": "生滅之相)。[0050b11] 大慧。彼一一外道涅槃。彼等自論。智慧觀察。都",
    "X18n0332_006:0050b12": "無所立。如彼妄想心意來去。漂馳流動。一切無有得",
    "X18n0332_006:0050b13": "涅槃者。[0050b13] (謂彼外道。自妄成論。以智觀彼。總一&#x8657;妄。都無所立。然彼妄想心意去來馳動一切計中。實無",
    "X18n0332_006:0050b14": "得涅槃者。已上廣明外道妄計涅槃。下文方顯如來真實涅槃)。[0050b14] 大慧。如我所說涅槃",
    "X18n0332_006:0050b15": "者。謂善覺知自心現量。不著外性。離於四句。見如實",
    "X18n0332_006:0050b16": "處。不墮自心現妄想二邊。攝所攝不可得。一切度量。",
    "X18n0332_006:0050b17": "不見所成。愚於真實。不應攝受。棄捨彼已。得自覺聖",
    "X18n0332_006:0050b18": "法。知二無我。離二煩惱。淨除二障。永離二死。上上地",
    "X18n0332_006:0050b19": "如來地。如影幻等諸深三昧。離心意意識。說名涅槃。",
    "X18n0332_006:0050b20": "[0050b20] (文義可知。集註云。前文云我所說妄想識滅名為涅槃。此云我所說涅槃者。善覺知自心現量。以善覺知自心",
    "X18n0332_006:0050b21": "現量故。妄想識滅。大經云涅言不生。槃言不滅。不生不滅。名大涅槃。乃知二經之旨名異而體同也)。[0050b21] 大慧。",
    "X18n0332_006:0050b22": "汝等及餘菩薩摩訶薩。應當修學。當疾遠離一切外",
    "X18n0332_006:0050b23": "道諸涅槃見。[0050b23] (佛以正涅槃義。勉諸當學。而復誡其外見當離也)。[0050b23] 爾時世尊。欲",
    "X18n0332_006:0050b24": "重宣此義。而說偈言。",
    "X18n0332_006:0050c01": "[0050c01] 外道涅槃見。各各起妄想。斯從心想生。無解脫方",
    "X18n0332_006:0050c02": "便。愚於縛縛者。遠離善方便。外道解脫想。解脫終",
    "X18n0332_006:0050c03": "不生。眾智各異趣。外道所見通。彼悉無解脫。愚癡",
    "X18n0332_006:0050c04": "妄想故。[0050c04] (愚於縛縛者。謂外道之愚。縛於妄想。以涅槃為所縛。妄想為能縛。縛是所。縛者是能",
    "X18n0332_006:0050c05": "耳。集註云。外道於有無種種。起涅槃見。是縛於涅槃也。又於涅槃。各各起妄想分別。是縛於妄想也。不知",
    "X18n0332_006:0050c06": "此縛。從心想生。故無解脫方便。而世間愚夫。依於外道。起種種妄計。昧著不捨。轉失方便。妄生解脫想。而",
    "X18n0332_006:0050c07": "實無解脫。由外道執此邪智異趣。自謂所見通達。不知正墮愚癡妄想。無有解脫)。[0050c07] 一切癡",
    "X18n0332_006:0050c08": "外道。妄見作所作。有無有品論。彼悉無解脫。凡愚",
    "X18n0332_006:0050c09": "樂妄想。不聞真實慧。言語三苦本。真實滅苦因。[0050c09] (集註",
    "X18n0332_006:0050c10": "云。法界次第云。苦有三種。曰苦苦。壞苦。行苦。苦以逼惱為義。妄想言說。是三苦之本。離妄想言說。證真實",
    "X18n0332_006:0050c11": "慧。則滅其苦因)。[0050c11] 譬如鏡中像。雖現而非有。於妄想心鏡。愚",
    "X18n0332_006:0050c12": "夫見有二。[0050c12] (鏡喻真實慧。像喻有無法品也。夫鏡體&#x8657;涵。眾像斯照。像非色質。但影而已。故",
    "X18n0332_006:0050c13": "云雖現而非有也。真實之慧。照有無法。亦復如是。然彼愚夫以妄想心鏡照之。則有無之相紛然。故見有",
    "X18n0332_006:0050c14": "二也)。[0050c14] 不識心及緣。則起二妄想。了心及境界。妄想則",
    "X18n0332_006:0050c15": "不生。[0050c15] (此出妄想心鏡之過。兼明覺真遺妄之功也。謂彼不識能緣所緣之妄。則起心境二想。若了心",
    "X18n0332_006:0050c16": "境二非。則能所不生矣)。[0050c16] 心者即種種。遠離相所相。事現而無",
    "X18n0332_006:0050c17": "現。如彼愚妄想。三有唯妄想。外義悉無有。妄想種",
    "X18n0332_006:0050c18": "種現。凡愚不能了。[0050c18] (外義。魏唐二譯作外境。○心非真心。即前塵種種分別影事。故",
    "X18n0332_006:0050c19": "云心即種種。若能遠離相所相事。心既不緣。則雖現而無現矣。如彼愚夫妄想三有。則心與境。唯是妄想。",
    "X18n0332_006:0050c20": "然外境界。本悉無有。而愚夫妄想見種種現。以凡愚不了。故生妄想)。[0050c20] 經經說妄想。終",
    "X18n0332_006:0050c21": "不出於名。若離於言說。亦無有所說。[0050c21] (此因外妄。兼顯內經也。謂",
    "X18n0332_006:0050c22": "如上所陳外道諸論。&#x8657;妄可知矣。然即內經多種。亦是言說妄想。蓋經者能詮也。如標月之指。渡河之筏。",
    "X18n0332_006:0050c23": "學者須會旨而忘〔全〕可也。若執言說。則終不出於名言之外。〔修〕二句。謂能離言說。則所說事亦無。能所既",
    "X18n0332_006:0050c24": "無。妄想斯斷。真心斯顯。此世尊因諸外計。而別有所警云耳)。"
}