{
    "T08n0231_004:0706b07": "勝天王般若波羅蜜經卷第四",
    "T08n0231_004:0706b09": "陳優禪尼國王子月婆首那譯",
    "T08n0231_004:0706b10": "平等品第六",
    "T08n0231_004:0706b11": "爾時，勝天王即從坐起，偏袒右肩右膝著地，",
    "T08n0231_004:0706b12": "向佛合掌頭面作禮，而白佛言：「世尊！如佛所",
    "T08n0231_004:0706b13": "說法性平等。何者是平等？等何法故名為平",
    "T08n0231_004:0706b14": "等？」佛告勝天王言：「大王！等觀諸法不生不",
    "T08n0231_004:0706b15": "滅，自性寂靜，名為平等。一切煩惱虛妄分別，",
    "T08n0231_004:0706b16": "不生不滅，自性寂靜，名為平等。名相妄想不",
    "T08n0231_004:0706b17": "生不滅，自性寂靜，名為平等。滅諸顛倒，不起",
    "T08n0231_004:0706b18": "攀緣，名為平等。能緣心滅，無明、有愛即皆寂",
    "T08n0231_004:0706b19": "靜，癡愛滅故，不起我、我所，名為平等。我、我所",
    "T08n0231_004:0706b20": "滅，名色寂靜，名為平等。名色滅故，邊見不生，",
    "T08n0231_004:0706b21": "名為平等。滅斷常故，身見寂靜，名為平等。「大",
    "T08n0231_004:0706b22": "王！能取所取一切煩惱障善法者，依身見生，",
    "T08n0231_004:0706b23": "菩薩摩訶薩能滅身見，一切諸使皆悉寂靜，",
    "T08n0231_004:0706b24": "作願亦息。譬如大樹拔除根株，枝條枯死，如",
    "T08n0231_004:0706b25": "人無首，命根即絕。一切煩惱亦復如是，若斷",
    "T08n0231_004:0706b26": "身見餘使自滅。大王！若人能觀諸法無我，",
    "T08n0231_004:0706b27": "則取可取皆悉寂靜。」勝天王白佛言：「世尊！云",
    "T08n0231_004:0706b28": "何生我見障真實理？」佛告勝天王言：「大王！於",
    "T08n0231_004:0706b29": "五陰身妄執有我，即生我見。真實之法，自性",
    "T08n0231_004:0706c01": "平等，無能所執，我見相違是故為障。大王！如",
    "T08n0231_004:0706c02": "是我見，不在內、不在外、不在內外，若無所住，",
    "T08n0231_004:0706c03": "名為寂靜，即是平等。遠離我見，通達平等，名",
    "T08n0231_004:0706c04": "真實空觀。空、無相、無願，自性寂靜，不生不滅，",
    "T08n0231_004:0706c05": "不取不著，遠離我見，名為平等。「大王！所言我",
    "T08n0231_004:0706c06": "者，無來無去，無有真實，虛妄分別。法從妄有，",
    "T08n0231_004:0706c07": "亦是虛妄。菩薩摩訶薩行般若波羅蜜，觀如",
    "T08n0231_004:0706c08": "是法，遠離虛妄，是故名為寂靜平等。大王，能",
    "T08n0231_004:0706c09": "取可取則名為燃，離名寂靜；惑障為燃，離",
    "T08n0231_004:0706c10": "為寂靜。菩薩摩訶薩善巧方便行般若波羅",
    "T08n0231_004:0706c11": "蜜，能如實知，諸煩惱滅，為增善法，斷除煩惱，",
    "T08n0231_004:0706c12": "不見可生、不見可滅，名為平等。修波羅蜜，遠",
    "T08n0231_004:0706c13": "離魔障，不見可修、不見可離，名為平等。菩薩",
    "T08n0231_004:0706c14": "常緣助菩提法，不起聲聞、辟支佛心，於助菩",
    "T08n0231_004:0706c15": "提聲聞、緣覺，不見異相，名為平等。緣薩婆若，",
    "T08n0231_004:0706c16": "心不休息常修空行，以大悲力不捨眾生，名",
    "T08n0231_004:0706c17": "為平等。「大王！菩薩摩訶薩具足方便行般若",
    "T08n0231_004:0706c18": "波羅蜜，即得心緣自在，心緣無相而修菩提，",
    "T08n0231_004:0706c19": "不見無相及菩提異，名為平等。心緣無願不",
    "T08n0231_004:0706c20": "捨三界，不見無願及三界異，名為平等。觀身",
    "T08n0231_004:0706c21": "不淨，心住清淨；觀行無常，心住生死而不厭",
    "T08n0231_004:0706c22": "離；觀眾生苦，住涅槃樂；觀法無我，於諸眾生",
    "T08n0231_004:0706c23": "起大悲心——常為眾生說不淨藥，不見貪病；常",
    "T08n0231_004:0706c24": "說大慈，不見瞋忿；常說因緣，不見愚癡等集",
    "T08n0231_004:0706c25": "病者；說無常樂，不見等病及無常異。如是菩",
    "T08n0231_004:0706c26": "薩摩訶薩以方便力行般若波羅蜜，於一切",
    "T08n0231_004:0706c27": "法心緣自在，緣離欲法，為化聲聞；緣離瞋法，",
    "T08n0231_004:0706c28": "化辟支佛；緣離癡法，為化菩薩；緣一切色，願",
    "T08n0231_004:0706c29": "得佛色無所得故；心緣眾聲，願得如來微妙",
    "T08n0231_004:0707a01": "音聲；心緣眾香，願得如來清淨戒香；心緣諸",
    "T08n0231_004:0707a02": "味，願得如來味中第一大丈夫相；心緣諸觸，",
    "T08n0231_004:0707a03": "願得如來柔軟手掌；心緣諸法，願得如來寂",
    "T08n0231_004:0707a04": "靜之心；心緣布施，為得成就相好之身；心緣",
    "T08n0231_004:0707a05": "尸羅，為得清淨佛之國土；心緣忍辱，願得如",
    "T08n0231_004:0707a06": "來大梵音聲淨光明身；心緣精進，為度眾生；",
    "T08n0231_004:0707a07": "心緣禪定，為得成就諸大神通；心緣般若，為",
    "T08n0231_004:0707a08": "斷一切諸見煩惱；心緣大慈，平等無礙，令諸",
    "T08n0231_004:0707a09": "眾生皆得安樂；心緣大悲，為護正法；心緣大",
    "T08n0231_004:0707a10": "喜，為得說法悅樂眾生；心緣大捨，不見眾生",
    "T08n0231_004:0707a11": "煩惱結使。「大王！菩薩摩訶薩以方便力行",
    "T08n0231_004:0707a12": "般若波羅蜜，不見二事，名平等行。心緣四攝，",
    "T08n0231_004:0707a13": "為教化眾生；緣嫉妬過，為捨資財；緣破戒失，",
    "T08n0231_004:0707a14": "為住淨戒；緣瞋恚失，為得忍辱；緣懶惰失，為",
    "T08n0231_004:0707a15": "成佛力；緣散亂失，為得如來寂靜禪定；緣麤",
    "T08n0231_004:0707a16": "智失，為成如來無礙智慧；心緣聲聞及辟支",
    "T08n0231_004:0707a17": "佛，為欲成就無上大乘；心緣惡趣，為欲濟拔",
    "T08n0231_004:0707a18": "一切眾生；心緣諸天，知一切法悉有敗壞；緣",
    "T08n0231_004:0707a19": "諸眾生，知無堅實；心緣念佛，為得成就禪定",
    "T08n0231_004:0707a20": "助道；心緣念法，為得通達諸祕密藏；心緣念",
    "T08n0231_004:0707a21": "僧，為得不退；心緣念捨，為無愛著；心緣念戒，",
    "T08n0231_004:0707a22": "為得淨戒；心緣念天，為成佛道，諸天讚歎；心",
    "T08n0231_004:0707a23": "緣自身，為得佛身；心緣自口，為得佛口；心緣",
    "T08n0231_004:0707a24": "自意，為得如來平等之心；心緣有為，為成佛",
    "T08n0231_004:0707a25": "智；心緣無為，為得寂靜。「大王！菩薩摩訶薩",
    "T08n0231_004:0707a26": "行般若波羅蜜，無有一心一行空過不向薩",
    "T08n0231_004:0707a27": "婆若者。菩薩摩訶薩行般若波羅蜜，遍緣諸",
    "T08n0231_004:0707a28": "法而能不著，名憂波憍舍羅，觀見諸法，無不",
    "T08n0231_004:0707a29": "趣向菩提之者。大王！譬如三千大千世界大",
    "T08n0231_004:0707b01": "地，出生諸物，人無不用。菩薩摩訶薩行般若",
    "T08n0231_004:0707b02": "波羅蜜，所緣境界，無不利益趣向菩提。譬如",
    "T08n0231_004:0707b03": "眾色，無有不因四大成者。如是菩薩所緣境",
    "T08n0231_004:0707b04": "界，無有一法不向菩提。何以故？菩薩摩訶",
    "T08n0231_004:0707b05": "薩修習諸行，皆因外緣而得成立。如因慳嫉",
    "T08n0231_004:0707b06": "人，成就菩薩檀波羅蜜；因不知恩人，成就菩",
    "T08n0231_004:0707b07": "薩尸波羅蜜；如因惡性瞋恚眾生，成就菩薩",
    "T08n0231_004:0707b08": "忍波羅蜜；因懶惰者，成就菩薩毘梨耶波羅",
    "T08n0231_004:0707b09": "蜜；因散亂人，成就菩薩禪波羅蜜；因諸癡鈍，",
    "T08n0231_004:0707b10": "成就菩薩般若波羅蜜。若有眾生損惱菩薩，",
    "T08n0231_004:0707b11": "菩薩因此不起瞋心；菩薩若見修行善法向",
    "T08n0231_004:0707b12": "菩提者，生己身想，猶我子心。菩薩摩訶薩，若",
    "T08n0231_004:0707b13": "人讚歎不生歡喜，毀不瞋恚；見苦眾生則起",
    "T08n0231_004:0707b14": "大悲，若見受樂則生大喜；若因難化佷戾眾",
    "T08n0231_004:0707b15": "生，菩薩則發奢摩他心；因信行者，菩薩即",
    "T08n0231_004:0707b16": "得知恩智慧；若見眾生外惡緣強、善因弱者，",
    "T08n0231_004:0707b17": "菩薩則起擁護之心；菩薩若見因力強者，種",
    "T08n0231_004:0707b18": "種方便令其受教；菩薩若見智慧開悟解義",
    "T08n0231_004:0707b19": "眾生，則為此人說甚深法；若有智人，菩薩則",
    "T08n0231_004:0707b20": "為次第說法；著文字者，為說句義；若已先",
    "T08n0231_004:0707b21": "學奢摩他者，菩薩為說毘婆舍那；若有先學",
    "T08n0231_004:0707b22": "毘婆舍那，則應為彼說諸三昧；若著持戒，為",
    "T08n0231_004:0707b23": "說地獄，持戒不著則不說之；若著聞者，為說",
    "T08n0231_004:0707b24": "思修；著三昧者，說入般若；樂阿蘭若，即應為",
    "T08n0231_004:0707b25": "說心遠離法；若有樂聞佛功德者，為說聖智；",
    "T08n0231_004:0707b26": "為貪欲者，說不淨法；為瞋恚人，說慈悲法；為",
    "T08n0231_004:0707b27": "愚癡者，說緣生法；為等集者；說種種法——或說",
    "T08n0231_004:0707b28": "不淨，或說慈悲，或說因緣；調化眾生，為說",
    "T08n0231_004:0707b29": "淨戒、禪定、智慧；應入佛乘而受化者，為次第",
    "T08n0231_004:0707c01": "說諸波羅蜜；應以抑挫而受化者，先折其辭",
    "T08n0231_004:0707c02": "然後說法；種種語言而受化者，即應為說因",
    "T08n0231_004:0707c03": "緣、譬喻令其得解；應以深法而受化者，即應",
    "T08n0231_004:0707c04": "為說般若波羅蜜及方便力，無人、無我、無諸",
    "T08n0231_004:0707c05": "法相；著見眾生，為說空法；多覺觀者，為說無",
    "T08n0231_004:0707c06": "相；樂著有為，則說無願；著陰眾生，為說如幻；",
    "T08n0231_004:0707c07": "著界眾生，說無所有；著入眾生，為說如夢；著",
    "T08n0231_004:0707c08": "欲界者，為說熾然；若著色界，為說行苦；著無",
    "T08n0231_004:0707c09": "色界，說行無常；難化眾生，為讚聖種；易化眾",
    "T08n0231_004:0707c10": "生，說諸禪定及無量心；若聞生天而受化者，",
    "T08n0231_004:0707c11": "則為說樂；因聲聞法而受化者，為說諸諦；辟",
    "T08n0231_004:0707c12": "支佛法而受化者，為說因緣；以菩薩法而受",
    "T08n0231_004:0707c13": "化者，為說淨心及大悲法；修行菩薩，則應為",
    "T08n0231_004:0707c14": "說功德智慧；阿鞞跋致諸菩薩等，則應為說",
    "T08n0231_004:0707c15": "清淨佛國；一生補處，則應為說莊嚴道場；應",
    "T08n0231_004:0707c16": "以佛說而受化者，則為相續次第而說。「大王！",
    "T08n0231_004:0707c17": "菩薩摩訶薩行清淨般若波羅蜜，以方便力",
    "T08n0231_004:0707c18": "得諸自在，說法利益無有空過。」說是菩薩自",
    "T08n0231_004:0707c19": "在法門時，眾中三萬天人發阿耨多羅三藐",
    "T08n0231_004:0707c20": "三菩提心，五千菩薩得無生法忍。爾時，世尊",
    "T08n0231_004:0707c21": "欣然微笑——諸佛法爾，若微笑時，面門即放",
    "T08n0231_004:0707c22": "諸大光明，青、黃、赤、白、紫、頗梨色，遍照無量無",
    "T08n0231_004:0707c23": "邊世界，上至阿迦尼吒，還歸佛所，右繞三匝，",
    "T08n0231_004:0707c24": "從佛頂入。爾時，大智舍利弗即從坐起，偏袒",
    "T08n0231_004:0707c25": "右肩右膝著地，合掌向佛頭面作禮，而白佛",
    "T08n0231_004:0707c26": "言：「世尊！諸佛如來無大因緣，則不現此希",
    "T08n0231_004:0707c27": "有瑞相。世尊今者放是光明，遍照十方無量",
    "T08n0231_004:0707c28": "世界，為何因緣？願世尊說。」爾時，佛告舍利",
    "T08n0231_004:0707c29": "弗言：「善男子！此勝天王，過去無量無邊阿",
    "T08n0231_004:0708a01": "僧祇劫，於諸佛所修行眾波羅蜜，為諸菩薩",
    "T08n0231_004:0708a02": "護持如是般若波羅蜜，未來之世過無量百",
    "T08n0231_004:0708a03": "千阿僧祇劫，成就無上菩提資糧，然後得阿",
    "T08n0231_004:0708a04": "耨多羅三藐三菩提，佛號功德莊嚴如來、應",
    "T08n0231_004:0708a05": "供、正遍知、明行足、善逝、世間解、無上士、調御丈",
    "T08n0231_004:0708a06": "夫、天人師、佛、世尊，國名嚴淨，劫名清淨。其土",
    "T08n0231_004:0708a07": "豐饒，人民安樂，純菩薩眾。彼國悉以七寶莊",
    "T08n0231_004:0708a08": "嚴，所謂金、銀、琉璃、頗梨、馬瑙、車璩、真珠，七",
    "T08n0231_004:0708a09": "寶間錯以成其地，平坦如掌，香華軟草而",
    "T08n0231_004:0708a10": "嚴飾之，無諸山陵堆阜荊棘。幡華幢蓋，種",
    "T08n0231_004:0708a11": "種莊嚴，城名難伏，七寶羅網彌覆其上，角",
    "T08n0231_004:0708a12": "懸金鈴。日夜六時，諸天空中自作天樂，散",
    "T08n0231_004:0708a13": "眾天香及天妙華。其土人民受樂歡喜，勝他",
    "T08n0231_004:0708a14": "化天。人天往來不相隔礙，無三惡道。彼土",
    "T08n0231_004:0708a15": "眾生唯求佛智，無二乘名。其佛世尊，為諸",
    "T08n0231_004:0708a16": "高行菩薩摩訶薩說清淨法，無量無邊菩薩",
    "T08n0231_004:0708a17": "眷屬，無有破戒、邪命、著見、盲瞎、聾瘂、[病丙+區]背裸",
    "T08n0231_004:0708a18": "形、諸根缺者，皆悉具足二十八相莊嚴其身。",
    "T08n0231_004:0708a19": "佛壽八小劫。人天之眾無中夭者。善男子！彼",
    "T08n0231_004:0708a20": "佛世尊有如是等無量功德，若欲說法，先放",
    "T08n0231_004:0708a21": "光明照曜國土，其諸菩薩遇斯光者，即知世",
    "T08n0231_004:0708a22": "尊將欲說法，我等今者宜應往聽。爾時，諸天",
    "T08n0231_004:0708a23": "為彼世尊，敷師子座高百由旬，種種嚴飾無",
    "T08n0231_004:0708a24": "量供養。世尊坐上為眾說法，彼諸菩薩聰",
    "T08n0231_004:0708a25": "明利根，一聞悟解無我、我所。飲食資糧，應念",
    "T08n0231_004:0708a26": "即得。」說是勝天王授記法門時，眾中五萬天",
    "T08n0231_004:0708a27": "人發阿耨多羅三藐三菩提心，皆願未來生",
    "T08n0231_004:0708a28": "彼國土。爾時，勝天王聞佛世尊為其授記，心",
    "T08n0231_004:0708a29": "大歡喜，得未曾有，踊在虛空高七多羅樹。爾",
    "T08n0231_004:0708b01": "時，三千大千世界六種震動，諸天伎樂不鼓",
    "T08n0231_004:0708b02": "自鳴，散眾天華以供養佛及勝天王。時勝天",
    "T08n0231_004:0708b03": "王從空中下，頭面禮佛，退坐一面。",
    "T08n0231_004:0708b04": "勝天王般若波羅蜜經現相品第七",
    "T08n0231_004:0708b05": "爾時，大智舍利弗白勝天王言：「菩薩摩訶薩",
    "T08n0231_004:0708b06": "行般若波羅蜜，通達法性，即應坐道場、轉法",
    "T08n0231_004:0708b07": "輪，何因緣故，先修苦行降伏惡魔？」爾時，勝天",
    "T08n0231_004:0708b08": "王答舍利弗言：「善男子！菩薩摩訶薩行般若",
    "T08n0231_004:0708b09": "波羅蜜，實無苦行。為伏外道故示現之，而彼",
    "T08n0231_004:0708b10": "天魔實不能壞，是欲界主故示降伏化諸眾",
    "T08n0231_004:0708b11": "生。「舍利弗！外道自謂苦行第一，是故菩薩",
    "T08n0231_004:0708b12": "示現苦行，能超過彼。舍利弗！或有眾生但見",
    "T08n0231_004:0708b13": "菩薩屈一膝立，或見菩薩舉兩手立，或見菩",
    "T08n0231_004:0708b14": "薩視日而立，或見菩薩五熱炙身，或見菩薩",
    "T08n0231_004:0708b15": "倒身而立；或見菩薩臥棘刺床，或臥牛糞，或",
    "T08n0231_004:0708b16": "坐方石，或復臥地，或見臥板，或臥杵上，或臥",
    "T08n0231_004:0708b17": "塵土；或著板衣，或著莣衣，或著草衣，或樹皮",
    "T08n0231_004:0708b18": "衣，或復裸形，或著茅衣；或面向日隨日而",
    "T08n0231_004:0708b19": "轉；或食稗子，或見食麥，或食草根雜諸樹",
    "T08n0231_004:0708b20": "葉，食果食華，或食薯蕷，或見食芋，或見食",
    "T08n0231_004:0708b21": "藕；或六日一食，或見食豆，或食大豆，或食炒",
    "T08n0231_004:0708b22": "穀，或見食麻，或見食米；或見飲水而以度",
    "T08n0231_004:0708b23": "日；或見菩薩食一滴蘇而以度日，或一滴",
    "T08n0231_004:0708b24": "蜜，或一滴乳；或無所食，或見眠熟。「舍利弗！菩",
    "T08n0231_004:0708b25": "薩摩訶薩示現如是種種苦行，六年之中一",
    "T08n0231_004:0708b26": "事不虧。菩薩實無如是苦行，眾生見有，以",
    "T08n0231_004:0708b27": "諸眾生應以苦行而得度脫，為是等故菩薩",
    "T08n0231_004:0708b28": "示之，有六十那由他人安住三乘。「舍利弗！復",
    "T08n0231_004:0708b29": "有天、人，宿世善根深樂大乘，則見菩薩坐七",
    "T08n0231_004:0708c01": "寶臺，身心不動，面門喜笑，入三昧定。如是六",
    "T08n0231_004:0708c02": "年方從定起。舍利弗！復有眾生深樂大乘，欲",
    "T08n0231_004:0708c03": "聽聞者，則見菩薩端坐說法。舍利弗！此是菩",
    "T08n0231_004:0708c04": "薩摩訶薩以方便力行般若波羅蜜，大悲化",
    "T08n0231_004:0708c05": "度一切眾生，能降天魔、伏諸外道。菩薩摩訶",
    "T08n0231_004:0708c06": "薩既經六年從定而起，隨順世法，詣尼連禪",
    "T08n0231_004:0708c07": "河，洗浴出已於河邊立，有牧牛女搆百乳",
    "T08n0231_004:0708c08": "牛，以飲一牛，搆此牛乳，用以作糜奉獻菩",
    "T08n0231_004:0708c09": "薩。復有六億天、龍、夜叉、乾闥婆，各持飲食而",
    "T08n0231_004:0708c10": "來奉獻，作如是言：『大士！受我供養。正士！受我",
    "T08n0231_004:0708c11": "供養。』菩薩悉受，而彼牛女、天、龍、夜叉各不相",
    "T08n0231_004:0708c12": "見，一一天等各見菩薩獨受其食。舍利弗！是",
    "T08n0231_004:0708c13": "等眾生因見受供而得悟道，是故菩薩為示",
    "T08n0231_004:0708c14": "現之，而此菩薩實不洗浴及受供養。「舍利弗！",
    "T08n0231_004:0708c15": "菩薩摩訶薩行般若波羅蜜，以方便力示現",
    "T08n0231_004:0708c16": "行詣道場。時有地居天子，名曰妙地，與諸天",
    "T08n0231_004:0708c17": "神掃此大地，散眾妙華，種種香水而用灑之。",
    "T08n0231_004:0708c18": "三千大千世界須彌山下諸天之眾，四天王",
    "T08n0231_004:0708c19": "天雨諸天華，三十三天及夜摩天，空中讚歎",
    "T08n0231_004:0708c20": "作諸伎樂，兜率陀天珊兜率陀王，以七寶網",
    "T08n0231_004:0708c21": "彌覆世界，四角皆懸閻浮檀金鈴，悉雨眾寶",
    "T08n0231_004:0708c22": "供養菩薩。化樂諸天善化王，以閻浮檀金羅",
    "T08n0231_004:0708c23": "網彌覆世界，作諸伎樂，雨種種華供養菩薩。",
    "T08n0231_004:0708c24": "他化自在諸天子，與諸天、龍、夜叉、乾闥婆、阿",
    "T08n0231_004:0708c25": "修羅、伽樓羅、緊那羅、摩睺羅伽、人非人等，各",
    "T08n0231_004:0708c26": "各施設種種供養。自在天子與娑婆世界主",
    "T08n0231_004:0708c27": "大梵天王，既見菩薩行詣道場，即告一切諸",
    "T08n0231_004:0708c28": "梵天言：『善男子！汝等當知，如此菩薩摩訶",
    "T08n0231_004:0708c29": "薩，堅固大身而自莊嚴，不違本誓心無厭",
    "T08n0231_004:0709a01": "怠，一切菩薩行悉滿足，通達教化無量眾生，",
    "T08n0231_004:0709a02": "菩薩諸地皆得自在；於諸眾生，其心清淨善",
    "T08n0231_004:0709a03": "知根性；通達如來甚深密藏，過諸魔事，一切",
    "T08n0231_004:0709a04": "善根不隨外緣，無量諸佛之所擁護，能為眾",
    "T08n0231_004:0709a05": "生開解脫門，大將導師摧伏諸魔，大千世界",
    "T08n0231_004:0709a06": "獨為勇猛，善施法藥為大醫王，解脫灌頂受",
    "T08n0231_004:0709a07": "法王位放智慧光，世間八法所不能染如大",
    "T08n0231_004:0709a08": "蓮華，通達一切諸陀羅尼，甚深如海，安住不",
    "T08n0231_004:0709a09": "動如須彌山，智慧清淨無有垢穢，如摩尼珠，",
    "T08n0231_004:0709a10": "於一切法而得自在清淨梵行。善男子！菩薩",
    "T08n0231_004:0709a11": "摩訶薩修般若波羅蜜，以方便力行詣道場，",
    "T08n0231_004:0709a12": "欲降惡魔，坐菩提樹，為成就十力，四無畏，十",
    "T08n0231_004:0709a13": "八不共法，轉大法輪，作師子吼，以法布施，令",
    "T08n0231_004:0709a14": "諸眾生皆悉飽滿；為欲清淨眾生法眼，無上",
    "T08n0231_004:0709a15": "正法降伏外道；欲示諸佛本願成就，於一切",
    "T08n0231_004:0709a16": "法而得自在。善男子！汝等可往供養菩薩。』",
    "T08n0231_004:0709a17": "「舍利弗！菩薩摩訶薩行般若波羅蜜，以方便",
    "T08n0231_004:0709a18": "力示現行詣道場，足下即現千輻輪相微妙",
    "T08n0231_004:0709a19": "光明。一切地獄、畜生、餓鬼遇斯光明，皆悉離",
    "T08n0231_004:0709a20": "苦而得安樂。及照龍宮時，有加梨加龍王",
    "T08n0231_004:0709a21": "遇此光明，即告諸龍：『此金色光來照龍宮，悉",
    "T08n0231_004:0709a22": "令汝等身心安樂。我於過去曾見此相，有佛",
    "T08n0231_004:0709a23": "出興；今此光明如昔不異，當知必有佛出世",
    "T08n0231_004:0709a24": "間。可辦種種燒香、塗香、末香，金、銀、真珠、車璩、",
    "T08n0231_004:0709a25": "馬瑙、珊瑚、白玉，幡華幢蓋，作諸音樂，往詣菩",
    "T08n0231_004:0709a26": "薩宮中，好物悉齎供養。』時加梨加龍王與諸",
    "T08n0231_004:0709a27": "眷屬，普興大雲降注香雨，往詣菩薩，作諸伎",
    "T08n0231_004:0709a28": "樂施設供養，右繞菩薩而讚歎言：『金色光明",
    "T08n0231_004:0709a29": "令人喜悅，決定最勝，佛出無疑。種種雜寶莊",
    "T08n0231_004:0709b01": "嚴大地，凡是因地生諸草木悉變成寶，江河",
    "T08n0231_004:0709b02": "皆靜無風浪聲，推如此瑞，佛出無疑。釋梵日",
    "T08n0231_004:0709b03": "月光明不現，惡趣清淨，佛出無疑。譬如有人",
    "T08n0231_004:0709b04": "少失父母，年既長大忽然還得，心甚歡喜；一",
    "T08n0231_004:0709b05": "切世間覩佛興出，亦復如是。我等已曾供養",
    "T08n0231_004:0709b06": "過去諸佛世尊，今值法王人中師子，則我受",
    "T08n0231_004:0709b07": "生為不空過。』「舍利弗！菩薩摩訶薩行般若波",
    "T08n0231_004:0709b08": "羅蜜，以方便力取草敷坐，於菩提樹右繞七",
    "T08n0231_004:0709b09": "匝，正念端坐。下劣眾生見如此相。舍利弗！復",
    "T08n0231_004:0709b10": "有高行諸大菩薩，見八萬四千天子敷八萬",
    "T08n0231_004:0709b11": "四千大師子座——眾寶合成，七寶羅網彌覆其",
    "T08n0231_004:0709b12": "上，四角金鈴處處皆有，幡華幢蓋繒綵羅",
    "T08n0231_004:0709b13": "列。爾時菩薩遍此八萬四千座上，一一皆坐，",
    "T08n0231_004:0709b14": "而諸天子自不相見，各謂菩薩獨坐我座，成",
    "T08n0231_004:0709b15": "阿耨多羅三藐三菩提。以是因緣，心生歡喜，",
    "T08n0231_004:0709b16": "得未曾有，皆證阿鞞跋致。「舍利弗！菩薩摩訶",
    "T08n0231_004:0709b17": "薩行般若波羅蜜，以方便力即放眉間白毫",
    "T08n0231_004:0709b18": "相光明，照諸魔宮，三千大千世界一切魔宮",
    "T08n0231_004:0709b19": "皆失光明。時諸魔等各作是念：『以何因緣，我",
    "T08n0231_004:0709b20": "等諸宮光明不現。詎非菩薩坐於道場證阿",
    "T08n0231_004:0709b21": "耨多羅三藐三菩提乎？』即共觀察，方見菩薩",
    "T08n0231_004:0709b22": "端坐道場菩提樹下。時諸惡魔，於自宮殿聚",
    "T08n0231_004:0709b23": "集魔軍無量千億，種種諸色、種種眾形、種種",
    "T08n0231_004:0709b24": "相貌、種種頭面，持種種仗、種種幢幡，種種",
    "T08n0231_004:0709b25": "音聲，若有聞者，耳鼻口中並皆流血。菩薩爾",
    "T08n0231_004:0709b26": "時以大悲力，令魔軍眾不得出聲。舍利弗！是",
    "T08n0231_004:0709b27": "名菩薩摩訶薩行般若波羅蜜方便之力。「舍",
    "T08n0231_004:0709b28": "利弗！菩薩行般若波羅蜜，以方便力，無量億",
    "T08n0231_004:0709b29": "劫行布施、持戒、忍辱、精進、禪定、智慧、慈悲喜",
    "T08n0231_004:0709c01": "捨、念處、正勤、神足、根、力、覺、道、奢摩他、毘婆",
    "T08n0231_004:0709c02": "舍那、三明解脫，身金色右臂，從頂自摩乃",
    "T08n0231_004:0709c03": "至遍身，作如是言：『眾生苦惱，我欲濟拔而",
    "T08n0231_004:0709c04": "起大悲。』爾時，魔王及諸眷屬，聞菩薩言即皆",
    "T08n0231_004:0709c05": "倒仆。菩薩摩訶薩以大悲力，令諸魔眾聞空",
    "T08n0231_004:0709c06": "中聲言：『汝等可歸依持戒力仙，能施無畏，救",
    "T08n0231_004:0709c07": "護一切眾生。』魔及眷屬聞此聲已，猶伏在地，",
    "T08n0231_004:0709c08": "作如是言：『唯願正士大士救濟我命！』舍利弗！",
    "T08n0231_004:0709c09": "爾時菩薩摩訶薩行般若波羅蜜，以方便力",
    "T08n0231_004:0709c10": "放大光明，其有遇者皆離怖畏。魔及眷屬見",
    "T08n0231_004:0709c11": "是神力，恐怖歡喜二事交懷。「舍利弗！菩薩",
    "T08n0231_004:0709c12": "摩訶薩行般若波羅蜜，或有眾生見是降魔，",
    "T08n0231_004:0709c13": "亦復有人不見此事；或有眾生但見菩薩敷",
    "T08n0231_004:0709c14": "草而坐，或見菩薩處大師子寶臺而坐，或見",
    "T08n0231_004:0709c15": "菩薩在地而坐，或見空中自然而有師子之",
    "T08n0231_004:0709c16": "座菩薩安坐；或有眾生見阿說他樹為菩提",
    "T08n0231_004:0709c17": "樹，或見波利質多羅樹，或見眾寶合成為菩",
    "T08n0231_004:0709c18": "提樹；或有眾生見菩提樹高七多羅樹，或有",
    "T08n0231_004:0709c19": "眾生見菩提樹高八萬四千由旬、師子之座",
    "T08n0231_004:0709c20": "高四萬二千由旬；或有眾生遙見菩薩遊戲",
    "T08n0231_004:0709c21": "空中，或見菩薩坐菩提樹。舍利弗！菩薩摩",
    "T08n0231_004:0709c22": "訶薩行般若波羅蜜，以方便力，示現如是種",
    "T08n0231_004:0709c23": "種神變化度眾生。「舍利弗！菩薩摩訶薩行般",
    "T08n0231_004:0709c24": "若波羅蜜，以方便力現坐道場。十方恒河沙",
    "T08n0231_004:0709c25": "世界，無量無邊菩薩摩訶薩，皆悉來集住虛",
    "T08n0231_004:0709c26": "空中，出是聲言，安慰菩薩安樂歡喜：『善哉！",
    "T08n0231_004:0709c27": "速疾勇猛精進，大吉祥，勿生怖懼。心如金剛，",
    "T08n0231_004:0709c28": "遊戲神通利益眾生。』一念之頃，一切智現。舍",
    "T08n0231_004:0709c29": "利弗！菩薩摩訶薩坐道場時，魔來為亂亦不",
    "T08n0231_004:0710a01": "生瞋，一剎那心與般若波羅蜜相應，所知見",
    "T08n0231_004:0710a02": "覺無不通達。舍利弗！時十方恒河沙世界諸",
    "T08n0231_004:0710a03": "佛如來，異口同聲讚言：『善哉，大士！通達自",
    "T08n0231_004:0710a04": "然智、無礙智、平等智、無師智，大悲莊嚴。』「舍",
    "T08n0231_004:0710a05": "利弗！菩薩摩訶薩行般若波羅蜜，以方便力",
    "T08n0231_004:0710a06": "能作如是種種示現。或有眾生，見此菩薩今",
    "T08n0231_004:0710a07": "始成道，或見菩薩久遠成道；或見一世界四",
    "T08n0231_004:0710a08": "天王獻鉢，或見十方恒河沙世界四天王獻",
    "T08n0231_004:0710a09": "鉢。舍利弗！菩薩爾時度眾生故，即受眾鉢，重",
    "T08n0231_004:0710a10": "疊掌中合而為一。其諸天王各不相見，皆謂",
    "T08n0231_004:0710a11": "世尊獨用我鉢。舍利弗！菩薩摩訶薩行般若",
    "T08n0231_004:0710a12": "波羅蜜，以方便力示現此事。」說是法門時，眾",
    "T08n0231_004:0710a13": "中三萬菩薩摩訶薩得無生法忍；三萬六千",
    "T08n0231_004:0710a14": "菩薩皆不退轉阿耨多羅三藐三菩提；八萬",
    "T08n0231_004:0710a15": "人、天得遠塵離垢法眼淨；無量無邊眾生發",
    "T08n0231_004:0710a16": "阿耨多羅三藐三菩提心。「舍利弗！復有六萬",
    "T08n0231_004:0710a17": "天子先來獻供，過去願力：『若菩薩成道，必願",
    "T08n0231_004:0710a18": "先受我等供養。』爾時，菩薩摩訶薩以般若波",
    "T08n0231_004:0710a19": "羅蜜方便力故，示現欲轉法輪。娑婆世界主",
    "T08n0231_004:0710a20": "尸棄梵王，與六十八萬梵天，來世尊所，頭面",
    "T08n0231_004:0710a21": "作禮，右繞七匝而發是言：『唯願大悲，轉無",
    "T08n0231_004:0710a22": "上法輪！唯願大悲，轉無上法輪！』爾時，即現",
    "T08n0231_004:0710a23": "大師子座高四萬二千由旬，種種莊嚴堅固",
    "T08n0231_004:0710a24": "安隱。十方無量釋提桓因，悉為如來敷師子",
    "T08n0231_004:0710a25": "座，亦復如是。爾時菩薩以神通力，一一諸天",
    "T08n0231_004:0710a26": "各見菩薩坐其座上而轉法輪。菩薩摩訶薩",
    "T08n0231_004:0710a27": "既坐此座，十方無量無邊世界，皆悉震動放",
    "T08n0231_004:0710a28": "大光明，即入無邊境界三昧。十方恒河沙世",
    "T08n0231_004:0710a29": "界一切眾生三惡道苦，即得安樂悉離三毒，",
    "T08n0231_004:0710b01": "各各相於猶如母子，無復惡心。時此三千大",
    "T08n0231_004:0710b02": "千世界，靡有間隙，如一毛孔。天、龍、夜叉、乾闥",
    "T08n0231_004:0710b03": "婆、阿修羅、伽樓羅、緊那羅、摩睺羅伽、人非人",
    "T08n0231_004:0710b04": "等，悉滿其中。若有眾生應以苦法而受化者，",
    "T08n0231_004:0710b05": "聞佛說苦；應以無我、空、寂靜、離、無常，皆亦如",
    "T08n0231_004:0710b06": "是；應以如幻法而受化者，聞說如幻，應以如",
    "T08n0231_004:0710b07": "夢、水中月、如影、如響，皆亦如是；應以空、無相、",
    "T08n0231_004:0710b08": "無願而受化者，即聞佛說空、無相、無願法；或",
    "T08n0231_004:0710b09": "聞如來說一切法從因緣生；或聞說諸陰，或",
    "T08n0231_004:0710b10": "聞說諸界，或聞說諸入；或聞說苦聲，或聞說",
    "T08n0231_004:0710b11": "集聲，或聞說道聲；或聞說念處，或聞說正",
    "T08n0231_004:0710b12": "勤，或聞說神足，或聞說根，或聞說力，或聞",
    "T08n0231_004:0710b13": "說覺，或聞說道，或聞說奢摩他，或聞說毘",
    "T08n0231_004:0710b14": "婆舍那，或聞說辟支佛法，或聞說大乘法。舍",
    "T08n0231_004:0710b15": "利弗！菩薩摩訶薩行般若波羅蜜，以方便力",
    "T08n0231_004:0710b16": "示現種種轉法輪，令無量眾生隨其根性歡",
    "T08n0231_004:0710b17": "喜利益。」爾時，舍利弗白勝天王言：「菩薩摩訶",
    "T08n0231_004:0710b18": "薩行般若波羅蜜，以方便力，甚深境界難知、",
    "T08n0231_004:0710b19": "難思量、難入。」爾時，勝天王答舍利弗言：「菩薩",
    "T08n0231_004:0710b20": "摩訶薩行般若波羅蜜功德勝事，我今所說",
    "T08n0231_004:0710b21": "百分不及一，百千萬億分乃至算數譬喻亦",
    "T08n0231_004:0710b22": "不及一，唯有如來乃能盡說。我今所說其少",
    "T08n0231_004:0710b23": "分者，皆承如來威神之力。何以故？諸佛境",
    "T08n0231_004:0710b24": "界，一生補處菩薩摩訶薩尚不能盡，況餘菩",
    "T08n0231_004:0710b25": "薩。舍利弗！諸佛境界寂靜無說，後無分別",
    "T08n0231_004:0710b26": "智之所能了。舍利弗！菩薩摩訶薩欲入諸",
    "T08n0231_004:0710b27": "佛境界，應學般若波羅蜜，首楞嚴三昧、如",
    "T08n0231_004:0710b28": "幻三昧、金剛喻三昧、金剛三昧、不動意三",
    "T08n0231_004:0710b29": "昧、遍通達三昧、不緣境界三昧、師子自在",
    "T08n0231_004:0710c01": "三昧、三昧王三昧、功德莊嚴三昧、寂靜意",
    "T08n0231_004:0710c02": "三昧、超出三昧、無著三昧、意莊嚴王三昧、",
    "T08n0231_004:0710c03": "無等等三昧、等覺三昧、正覺三昧、悅意三",
    "T08n0231_004:0710c04": "昧、歡喜三昧、清淨三昧、火焰三昧、光明",
    "T08n0231_004:0710c05": "三昧、難勝三昧、常現前三昧、不相近三昧、",
    "T08n0231_004:0710c06": "無生三昧、通達三昧、最勝三昧、過魔界三",
    "T08n0231_004:0710c07": "昧、一切智意三昧、幢相三昧、大悲三昧、歡",
    "T08n0231_004:0710c08": "喜三昧、愛念三昧、不見法三昧。「舍利弗！菩",
    "T08n0231_004:0710c09": "薩摩訶薩行般若波羅蜜，以方便力，通達如",
    "T08n0231_004:0710c10": "是等無量無邊百千億恒河沙數諸三昧已，乃",
    "T08n0231_004:0710c11": "能得入諸佛境界。其心安隱，恐怖悉無，如師",
    "T08n0231_004:0710c12": "子王不畏禽狩。何以故？菩薩摩訶薩修如",
    "T08n0231_004:0710c13": "是等諸三昧已，有所經遊悉無怖畏，不見",
    "T08n0231_004:0710c14": "其前有一怨敵。何以故？舍利弗！菩薩摩訶",
    "T08n0231_004:0710c15": "薩行般若波羅蜜，以方便力，心無所緣亦無",
    "T08n0231_004:0710c16": "所住。譬如有人生無色界，八萬四千劫中唯",
    "T08n0231_004:0710c17": "是一識，無有住處亦無所緣；菩薩摩訶薩行",
    "T08n0231_004:0710c18": "般若波羅蜜亦復如是，心無住處亦無所緣。",
    "T08n0231_004:0710c19": "何以故？心不行，無行處；心無想，無想處；心",
    "T08n0231_004:0710c20": "不緣，無緣處；心不著，無著處；心不亂，無亂",
    "T08n0231_004:0710c21": "處；心無高下，心不隨順，又不違逆，不喜不",
    "T08n0231_004:0710c22": "憂；無分別，離分別；離奢摩他、毘婆舍那，心",
    "T08n0231_004:0710c23": "不隨智。心不自住亦不住他，不依眼住，不依",
    "T08n0231_004:0710c24": "耳、鼻、舌、身、意住；不依色住，不依聲、香、味、觸、法",
    "T08n0231_004:0710c25": "住。心不在內亦不在外，心不緣法，心不緣智，",
    "T08n0231_004:0710c26": "不住過去、未來、現在。「舍利弗！菩薩摩訶薩行",
    "T08n0231_004:0710c27": "般若波羅蜜，不取一法。於一切法知見無礙，",
    "T08n0231_004:0710c28": "心行淨故，見一切法皆悉無垢，不取見相，見",
    "T08n0231_004:0710c29": "不分別，離諸戲論。舍利弗！菩薩摩訶薩般",
    "T08n0231_004:0711a01": "若波羅蜜，不與肉眼相應，不與天眼相應，慧",
    "T08n0231_004:0711a02": "眼、法眼、佛眼悉不相應；不與天耳相應，不與",
    "T08n0231_004:0711a03": "他心智相應，不與宿命智相應，不與神通智",
    "T08n0231_004:0711a04": "相應，不與漏盡智相應。舍利弗！是般若波羅",
    "T08n0231_004:0711a05": "蜜，不與一切法相應、非不相應。菩薩摩訶薩",
    "T08n0231_004:0711a06": "行般若波羅蜜，以方便力，於一切法得平等",
    "T08n0231_004:0711a07": "智，能觀一切眾生心行，一切染淨皆如實知，",
    "T08n0231_004:0711a08": "於十力、四無畏、十八不共法、佛一切智，咸不失",
    "T08n0231_004:0711a09": "念。菩薩摩訶薩行般若波羅蜜，以無功用心，",
    "T08n0231_004:0711a10": "通達一切法，無心意識，常在寂靜三昧之中，",
    "T08n0231_004:0711a11": "不捨三昧教化眾生，施作佛事無有休息，於",
    "T08n0231_004:0711a12": "諸佛法得無礙智，心無染著。「舍利弗！譬如化",
    "T08n0231_004:0711a13": "佛更化作佛，彼所化者無心意識，無身、身業，",
    "T08n0231_004:0711a14": "無口、口業，無心、心業，而能施作一切佛事利",
    "T08n0231_004:0711a15": "益眾生。何以故？佛神力故。舍利弗！菩薩摩訶",
    "T08n0231_004:0711a16": "薩從般若波羅蜜所化，亦復如是，無身、身業，",
    "T08n0231_004:0711a17": "無口、口業，無意、意業，以無功用心，常作佛事",
    "T08n0231_004:0711a18": "利益眾生。何以故？菩薩摩訶薩行般若波羅",
    "T08n0231_004:0711a19": "蜜，通達一切法猶如幻相，心無分別；而諸眾",
    "T08n0231_004:0711a20": "生恒聞說法。舍利弗！菩薩摩訶薩如是智慧，",
    "T08n0231_004:0711a21": "不住有為、不住無為，不住諸陰，不住界、入，不",
    "T08n0231_004:0711a22": "住內外，不住善法及不善法，不住世間及出",
    "T08n0231_004:0711a23": "世間，不染不淨，不住有漏、不住無漏，不住過",
    "T08n0231_004:0711a24": "去、未來、現在，不住數緣滅、不住非數緣滅。舍",
    "T08n0231_004:0711a25": "利弗！是菩薩摩訶薩如是行般若波羅蜜，心",
    "T08n0231_004:0711a26": "無所住而能通達一切諸法，以無礙智無功",
    "T08n0231_004:0711a27": "用力為眾生說，常在寂靜，而教化事無有休",
    "T08n0231_004:0711a28": "息。舍利弗！菩薩摩訶薩宿願強故，無功用心",
    "T08n0231_004:0711a29": "為人說法。「舍利弗！菩薩摩訶薩以般若波羅",
    "T08n0231_004:0711b01": "蜜方便力故，無諸怖畏。何以故？執金剛神常",
    "T08n0231_004:0711b02": "守護故，若行若立、若坐若臥，恒不遠之。舍利",
    "T08n0231_004:0711b03": "弗！菩薩摩訶薩聞說深般若波羅蜜，心不",
    "T08n0231_004:0711b04": "驚不怖、不疑不悔，當知是人已得授記。何",
    "T08n0231_004:0711b05": "以故？信受般若波羅蜜，近佛境界故。以此",
    "T08n0231_004:0711b06": "一心則能通達一切佛法，達佛法故利益眾",
    "T08n0231_004:0711b07": "生，不見眾生與佛法異。何以故？理無二故。」",
    "T08n0231_004:0711b08": "勝天王般若波羅蜜經卷第四"
}