{
    "X12n0272_002:0012b17": "大佛頂如來密因修證了義諸菩薩萬行首楞嚴經",
    "X12n0272_002:0012b18": "合論卷第二",
    "X12n0272_002:0012b20": "論曰經起前文吾今為汝建大法幢至下文幻妄",
    "X12n0272_002:0012b21": "稱相其性真為妙覺明體處義分九段皆世尊大",
    "X12n0272_002:0012b22": "慈以智方便令微細觀照破滅無明無明未盡名",
    "X12n0272_002:0012b23": "未成佛圓覺曰永斷無明方成佛道馬鳴曰以大",
    "X12n0272_002:0012b24": "智慧破滅無明無明略說有二種一者根本二者",
    "X12n0272_002:0012c01": "現行何謂根本無明曰謂一切不知故喻如生而",
    "X12n0272_002:0012c02": "盲者以生即無所見故無所復疑眾生不知有佛",
    "X12n0272_002:0012c03": "性亦復如是世尊悲憐於此如世神醫以金錍括",
    "X12n0272_002:0012c04": "膜發其光明使其分辯諸境界曉然無惑如敘動",
    "X12n0272_002:0012c05": "靜敘斷常敘正倒敘彼我等是也故初自舉手飛",
    "X12n0272_002:0012c06": "光以顯發動靜二相故第二令觀河呈見見不生",
    "X12n0272_002:0012c07": "滅之地分斷常故第三示正倒手明隨順妙覺名",
    "X12n0272_002:0012c08": "正偏知若不隨順號性顛倒故第四指非是物而",
    "X12n0272_002:0012c09": "見不見者即自體故又問何謂現行無明曰橫生",
    "X12n0272_002:0012c10": "種種疑故喻如夜行之人瞑無所見以無所見故",
    "X12n0272_002:0012c11": "則有疑心眾生疑心障道亦復如是世尊擕之於",
    "X12n0272_002:0012c12": "此又如世導師執持火炬破其疑暗使其昭然親",
    "X12n0272_002:0012c13": "證無惑如敘大小敘前後敘堅執敘成壞等是也",
    "X12n0272_002:0012c14": "故第五自觀四天王勝藏寶殿退居室中見非舒",
    "X12n0272_002:0012c15": "縮故第六擇其見精出是非是無前後故第七使",
    "X12n0272_002:0012c16": "自甄明有自然體破堅執故第八示見見之時見",
    "X12n0272_002:0012c17": "非是見見非因緣所成就故又將欲敷演大陀羅",
    "X12n0272_002:0012c18": "尼諸三摩提妙修行路譏訶阿難強記無益為說",
    "X12n0272_002:0012c19": "二種顛倒見妄是為九段義方起下文以示五陰",
    "X12n0272_002:0012c20": "行相之義。",
    "X12n0272_002:0012c21": "爾時阿難及諸大眾聞佛示誨身心泰然念無始來",
    "X12n0272_002:0012c22": "失却本心妄認緣塵分別影事今日開悟如失乳兒",
    "X12n0272_002:0012c23": "忽遇慈母合掌禮佛願聞如來顯出身心真妄虗實",
    "X12n0272_002:0012c24": "現前生滅與不生滅二發明性時波斯匿王起立白",
    "X12n0272_002:0013a01": "佛我昔未承諸佛誨敕見迦旃延毗羅胝子咸言此",
    "X12n0272_002:0013a02": "身死後斷滅名為涅槃我雖值佛今猶狐疑云何發",
    "X12n0272_002:0013a03": "揮證知此心不生滅地今此大眾諸有漏者咸皆願",
    "X12n0272_002:0013a04": "聞。",
    "X12n0272_002:0013a05": "佛告大王汝身現在今復問汝汝此肉身為同金剛",
    "X12n0272_002:0013a06": "常住不朽為復變壞世尊我今此身終從變滅。",
    "X12n0272_002:0013a07": "佛言大王汝未曾滅云何知滅世尊我此無常變壞",
    "X12n0272_002:0013a08": "之身雖未曾滅我觀現前念念遷謝新新不住如火",
    "X12n0272_002:0013a09": "成灰漸漸銷殞殞亡不息決知此身當從滅盡。",
    "X12n0272_002:0013a10": "佛言如是大王汝今生齡已從衰老顏貌何如童子",
    "X12n0272_002:0013a11": "之時世尊我昔孩孺膚腠潤澤年至長成血氣充滿",
    "X12n0272_002:0013a12": "而今頺齡迫於衰耄形色枯悴精神昏昧髮白面皺",
    "X12n0272_002:0013a13": "逮將不久如何見比充盛之時。",
    "X12n0272_002:0013a14": "佛言大王汝之形容應不頓朽王言世尊變化密移",
    "X12n0272_002:0013a15": "我誠不覺寒暑遷流漸至於此何以故我年二十雖",
    "X12n0272_002:0013a16": "號年少顏貌已老初十歲時三十之年又衰二十于",
    "X12n0272_002:0013a17": "今六十又過于二觀五十時宛然強壯世尊我見密",
    "X12n0272_002:0013a18": "移雖此殂落其間流易且限十年若復令我微細思",
    "X12n0272_002:0013a19": "惟其變寧唯一紀二紀實為年變豈唯年變亦兼月",
    "X12n0272_002:0013a20": "化何直月化兼又日遷沈思諦觀剎那剎那念念之",
    "X12n0272_002:0013a21": "間不得停住故知我身終從變滅。",
    "X12n0272_002:0013a22": "佛告大王汝見變化遷改不停悟知汝滅亦於滅時",
    "X12n0272_002:0013a23": "汝知身中有不滅耶波斯匿王合掌白佛我實不知",
    "X12n0272_002:0013a24": "佛言我今示汝不生滅性大王汝年幾時見恒河水",
    "X12n0272_002:0013b01": "王言我生三歲慈母擕我謁耆婆天經過此流爾時",
    "X12n0272_002:0013b02": "即知是恒河水佛言大王如汝所說十二之時衰於",
    "X12n0272_002:0013b03": "十歲乃至六十日月歲時念念遷變則汝三歲見此",
    "X12n0272_002:0013b04": "河時至年十三其水云何王言如三歲時宛然無異",
    "X12n0272_002:0013b05": "乃至于今年六十二亦無有異佛言汝今自傷髮白",
    "X12n0272_002:0013b06": "面皺其面必定皺於童年則汝今時觀此恒河與昔",
    "X12n0272_002:0013b07": "童時觀河之見有童耄不王言不也世尊佛言大王",
    "X12n0272_002:0013b08": "汝面雖皺而此見精性未曾皺皺者為變不皺非變",
    "X12n0272_002:0013b09": "變者受滅彼不變者元無生滅云何於中受汝生死",
    "X12n0272_002:0013b10": "而猶引彼末伽黎等都言此身死後全滅王聞是言",
    "X12n0272_002:0013b11": "信知身後捨生趣生與諸大眾踊躍歡喜得未曾有。",
    "X12n0272_002:0013b12": "論曰如前文世尊舉手飛光但是顯發動靜二相",
    "X12n0272_002:0013b13": "而巳動靜既分見無搖動矣是謂方便小乘法也",
    "X12n0272_002:0013b14": "故以憍陳那自陳所悟客塵二字今觀河呈見見",
    "X12n0272_002:0013b15": "不生滅之地而已令知生滅是斷不生滅是常斷",
    "X12n0272_002:0013b16": "常既分性無生滅矣是謂對機俗諦道也故恃波",
    "X12n0272_002:0013b17": "斯匿王趣而問義將示最上乘而先言小乘將演",
    "X12n0272_002:0013b18": "真勝義性而先言俗諦自淺而入深說法之敘如",
    "X12n0272_002:0013b19": "是所以盡其執情使其妄枯而真現也迦旃延具",
    "X12n0272_002:0013b20": "云迦羅鳩陀迦旃延毗羅胝子具云[月*刖]闍夜毗羅",
    "X12n0272_002:0013b21": "胝子俱舍論曰時極少名剎那時極長名劫仁王",
    "X12n0272_002:0013b22": "經曰一念中有九十剎那一剎那有九百生滅剎",
    "X12n0272_002:0013b23": "那時分也耆婆此云命西域所謂長命天神也末",
    "X12n0272_002:0013b24": "伽黎具云末伽黎拘賒黎子末伽黎其字也母名",
    "X12n0272_002:0013c01": "拘賒黎六師之中斷見類也先儒甞原性曰性與",
    "X12n0272_002:0013c02": "生俱生其意曰俱生即俱死耳審是桀紂為得計",
    "X12n0272_002:0013c03": "非之何益孔孟為無術是之何益僧史記秦釋曇",
    "X12n0272_002:0013c04": "諦方母孕夢僧留麈尾鐵鏤書鎮即覺而二物俱",
    "X12n0272_002:0013c05": "在已而生諦蓋秦王請宏覺法師說法華經所奉",
    "X12n0272_002:0013c06": "者耳曇諦宏覺後身也唐宰相房琯同異人邢和",
    "X12n0272_002:0013c07": "璞遊夏口佛祠钁於松下得巨甕中有婁師德永",
    "X12n0272_002:0013c08": "禪師之像邢曰頗憶此乎房忽見其身為永禪師",
    "X12n0272_002:0013c09": "永房琯前身也使傳記妄傳之則已如其不然則",
    "X12n0272_002:0013c10": "二事豈可誣哉。補曰世尊將示波斯匿王不生",
    "X12n0272_002:0013c11": "滅地即指恒河水令先識見無童耄後悟性無生",
    "X12n0272_002:0013c12": "滅如來示教之意其先後次序蓋如此不知無盡",
    "X12n0272_002:0013c13": "果何見而悉刪之耶。",
    "X12n0272_002:0013c14": "阿難即從座起禮佛合掌長跪白佛世尊若此見聞",
    "X12n0272_002:0013c15": "必不生滅云何世尊名我等輩遺失真性顛倒行事",
    "X12n0272_002:0013c16": "願興慈悲洗我塵垢。",
    "X12n0272_002:0013c17": "即時如來垂金色臂輪手下指示阿難言汝今見我",
    "X12n0272_002:0013c18": "母陀羅手為正為倒阿難言世間眾生以此為倒而",
    "X12n0272_002:0013c19": "我不知誰正誰倒佛告阿難若世間人以此為倒即",
    "X12n0272_002:0013c20": "世間人將何為正阿難言如來竪臂兜羅綿手上指",
    "X12n0272_002:0013c21": "於空則名為正佛即竪臂告阿難言若此顛倒首尾",
    "X12n0272_002:0013c22": "相換諸世間人一倍瞻視則知汝身與諸如來清淨",
    "X12n0272_002:0013c23": "法身比類發明如來之身名正徧知汝等之身號性",
    "X12n0272_002:0013c24": "顛倒隨汝諦觀汝身佛身稱顛倒者名字何處號為",
    "X12n0272_002:0014a01": "顛倒。",
    "X12n0272_002:0014a02": "于時阿難與諸大眾瞪瞢瞻佛目睛不瞬不知身心",
    "X12n0272_002:0014a03": "顛倒所在佛興慈悲哀愍阿難及諸大眾發海潮音",
    "X12n0272_002:0014a04": "徧告同會諸善男子我常說言色心諸緣及心所使",
    "X12n0272_002:0014a05": "諸所緣法唯心所現汝身汝心皆是妙明真精妙心",
    "X12n0272_002:0014a06": "中所現物云何汝等遺失本妙圓妙明心寶明妙性",
    "X12n0272_002:0014a07": "認悟中迷晦昧為空空晦暗中結暗為色色雜妄想",
    "X12n0272_002:0014a08": "想相為身聚緣內搖趣外奔逸昏擾擾相以為心性",
    "X12n0272_002:0014a09": "一迷為心決定惑為色身之內不知色身外洎山河",
    "X12n0272_002:0014a10": "虗空大地咸是妙明真心中物譬如澄清百千大海",
    "X12n0272_002:0014a11": "棄之唯認一浮漚體目為全潮窮盡瀛渤汝等即是",
    "X12n0272_002:0014a12": "迷中倍人如我垂手等無差別如來說為可憐愍者。",
    "X12n0272_002:0014a13": "論曰母陀羅此云印兜羅綿此云網相海潮音時",
    "X12n0272_002:0014a14": "語也應此機授此法時也本一法也而必言曰圓",
    "X12n0272_002:0014a15": "明妙心寶明妙性何也曰圓有不住義寶有不動",
    "X12n0272_002:0014a16": "義不動者本妙之覺體不住者隨緣之智用與雜",
    "X12n0272_002:0014a17": "華隨緣不變之旨同也以念為知心則不徧故馬",
    "X12n0272_002:0014a18": "鳴曰若心有動非真識知動相者念礙也離諸念",
    "X12n0272_002:0014a19": "礙其知乃徧故名正徧知若以四大為身六塵緣",
    "X12n0272_002:0014a20": "影為心而背空寂之體靈知之知故號性顛倒阿",
    "X12n0272_002:0014a21": "難默計曰如波斯匿王尚足以知不生滅性於生",
    "X12n0272_002:0014a22": "滅之中則我亦能於是中證知其性同佛眾生三",
    "X12n0272_002:0014a23": "無差別故曰若此見聞必不生滅云何世尊名我",
    "X12n0272_002:0014a24": "等輩遺失真性顛倒行事世尊將開示其所以然",
    "X12n0272_002:0014b01": "乃垂手已而又竪之意若曰汝今迷昧之極能識",
    "X12n0272_002:0014b02": "此乎而阿難曰垂手為倒竪手為正者隨世間之",
    "X12n0272_002:0014b03": "解也世尊意曰但是一手耳而首尾相換之頃便",
    "X12n0272_002:0014b04": "成正倒則可以知隨順戒定慧方便觀照故成佛",
    "X12n0272_002:0014b05": "隨順無明行識乃至老死故成眾生自晦昧為空",
    "X12n0272_002:0014b06": "空晦暗中乃至迷中倍人則曰如我垂手等無差",
    "X12n0272_002:0014b07": "別則於此以垂手合法是倒明矣而舊疏曰垂手",
    "X12n0272_002:0014b08": "順身為正阿難反以為倒竪手逆身為倒阿難反",
    "X12n0272_002:0014b09": "以為正是謂一倍瞻視審如此義則經文至迷中",
    "X12n0272_002:0014b10": "倍人處當曰如我竪手等無差別乃曰垂手何哉",
    "X12n0272_002:0014b11": "經文無此意其議橫入如羊袖續白狐之裘不知",
    "X12n0272_002:0014b12": "古師何所依稟而注釋之。補曰慶喜雖悟知此",
    "X12n0272_002:0014b13": "玅明真精妙心與佛無別而固遺棄之反執妄身",
    "X12n0272_002:0014b14": "妄心為自心性是為認悟中迷顛倒行事如來即",
    "X12n0272_002:0014b15": "掇其顛倒之妄用以比類使合本玅則曰汝身汝",
    "X12n0272_002:0014b16": "心皆是真精玅心中所現物又曰不知色身外洎",
    "X12n0272_002:0014b17": "山河虗空大地咸是玅明真精妙心中物如以淨",
    "X12n0272_002:0014b18": "莊嚴寶珠置泥潦之中則洿濁冷然自清倘至此",
    "X12n0272_002:0014b19": "會萬物為自己舉必無遺認一漚為全潮成迷中",
    "X12n0272_002:0014b20": "倍人矣迷中倍人者不悟而迷曰迷人悟之而迷",
    "X12n0272_002:0014b21": "曰迷中倍人亦迷之又迷之謂也百千大海喻玅",
    "X12n0272_002:0014b22": "心玅性一浮漚體喻妄身妄心耳。",
    "X12n0272_002:0014b23": "阿難承佛悲救深誨垂泣叉手而白佛言我雖承佛",
    "X12n0272_002:0014b24": "如是玅音悟玅明心元所圓滿常住心地而我悟佛",
    "X12n0272_002:0014c01": "現說法音現以緣心允所瞻仰徒獲此心未敢認為",
    "X12n0272_002:0014c02": "本元心地願佛哀愍宣示圓音拔我疑根歸無上道",
    "X12n0272_002:0014c03": "佛告阿難汝等尚以緣心聽法此法亦緣非得法性",
    "X12n0272_002:0014c04": "如人以手指月示人彼人因指當應看月若復觀指",
    "X12n0272_002:0014c05": "以為月體此人豈唯亡失月輪亦亡其指何以故以",
    "X12n0272_002:0014c06": "所標指為明月故豈唯亡指亦復不識明之與暗何",
    "X12n0272_002:0014c07": "以故即以指體為月明性明暗二性無所了故汝亦",
    "X12n0272_002:0014c08": "如是若以分別我說法音為汝心者此心自應離分",
    "X12n0272_002:0014c09": "別音有分別性譬如有客寄宿旅亭暫止便去終不",
    "X12n0272_002:0014c10": "常住而掌亭人都無所去名為亭主此亦如是若真",
    "X12n0272_002:0014c11": "汝心則無所去云何離聲無分別性斯則豈唯聲分",
    "X12n0272_002:0014c12": "別心分別我容離諸色相無分別性如是乃至分別",
    "X12n0272_002:0014c13": "都無非色非空拘舍離等昧為冥諦離諸法緣無分",
    "X12n0272_002:0014c14": "別性則汝心性各有所還云何為主。",
    "X12n0272_002:0014c15": "阿難言若我心性各有所還則如來說妙明元心云",
    "X12n0272_002:0014c16": "何無還惟垂哀愍為我宣說。",
    "X12n0272_002:0014c17": "佛告阿難且汝見我見精明元此見雖非妙精明心",
    "X12n0272_002:0014c18": "如第二月非是月影汝應諦聽今當示汝無所還地",
    "X12n0272_002:0014c19": "阿難此大講堂洞開東方日輪升天則有明曜中夜",
    "X12n0272_002:0014c20": "黑月雲霧晦瞑則復昏暗戶牖之隙則復見通牆宇",
    "X12n0272_002:0014c21": "之間則復觀壅分別之處則復見緣頑虗之中徧是",
    "X12n0272_002:0014c22": "空性鬱[土*孛]之象則紆昏塵澄霽斂氛又觀清淨阿難",
    "X12n0272_002:0014c23": "汝咸看此諸變化相吾今各還本所因處云何本因",
    "X12n0272_002:0014c24": "阿難此諸變化明還日輪何以故無日不明明因屬",
    "X12n0272_002:0015a01": "日是故還日暗還黑月通還戶牖壅還墻宇緣還分",
    "X12n0272_002:0015a02": "別頑虗還空鬱[土*孛]還塵清明還霽則諸世間一切所",
    "X12n0272_002:0015a03": "有不出斯類汝見八種見精明性當欲誰還何以故",
    "X12n0272_002:0015a04": "若還於明則不明時無復見暗雖明暗等種種差別",
    "X12n0272_002:0015a05": "見無差別諸可還者自然非汝不汝還者非汝而誰",
    "X12n0272_002:0015a06": "則知汝心本妙明淨汝自迷悶喪本受輪於生死中",
    "X12n0272_002:0015a07": "常被漂溺是故如來名可憐愍。",
    "X12n0272_002:0015a08": "阿難言我雖識此見性無還云何得知是我真性。",
    "X12n0272_002:0015a09": "佛告阿難吾今問汝今汝未得無漏清淨承佛神力",
    "X12n0272_002:0015a10": "見於初禪得無障礙而阿那律見閻浮提如觀掌中",
    "X12n0272_002:0015a11": "菴摩羅果諸菩薩等見百千界十方如來窮盡微塵",
    "X12n0272_002:0015a12": "清淨國土無所不矚眾生洞視不過分寸阿難且吾",
    "X12n0272_002:0015a13": "與汝觀四天王所住宮殿中間徧覽水陸空行雖有",
    "X12n0272_002:0015a14": "昏明種種形像無非前塵分別留礙汝應於此分別",
    "X12n0272_002:0015a15": "自他今吾將汝擇於見中誰是我體誰為物象阿難",
    "X12n0272_002:0015a16": "極汝見源從日月宮是物非汝至七金山周徧諦觀",
    "X12n0272_002:0015a17": "雖種種光亦物非汝漸漸更觀雲騰烏飛風動塵起",
    "X12n0272_002:0015a18": "樹木山川草芥人畜咸物非汝阿難是諸近遠諸有",
    "X12n0272_002:0015a19": "物性雖復差殊同汝見精清淨所矚則諸物類自有",
    "X12n0272_002:0015a20": "差別見性無殊此精妙明誠汝見性若見是物則汝",
    "X12n0272_002:0015a21": "亦可見吾之見若同見者名為見吾吾不見時何不",
    "X12n0272_002:0015a22": "見吾不見之處若見不見自然非彼不見之相若不",
    "X12n0272_002:0015a23": "見吾不見之地自然非物云何非汝又則汝今見物",
    "X12n0272_002:0015a24": "之時汝既見物物亦見汝體性紛雜則汝與我并諸",
    "X12n0272_002:0015b01": "世間不成安立阿難若汝見時是汝非我見性周徧",
    "X12n0272_002:0015b02": "非汝而誰云何自疑汝之真性性汝不真取我求實。",
    "X12n0272_002:0015b03": "論曰心有二種謂玅明之心謂緣妄之心玅明之",
    "X12n0272_002:0015b04": "心寂滅以此心聽法則法法寂滅如甜說蜜如波",
    "X12n0272_002:0015b05": "歸水緣妄之心分別以此心聽法則法法成辦如",
    "X12n0272_002:0015b06": "赤蠖虫食青則青食黃即黃世尊之意欲汝阿難",
    "X12n0272_002:0015b07": "聽如眼聞聲若以耳分別而認以為真實者誤矣",
    "X12n0272_002:0015b08": "故舉標月譬也借汝阿難分別佛說法之音便為",
    "X12n0272_002:0015b09": "心者應離此法音之外尚有分別之心存焉何以",
    "X12n0272_002:0015b10": "故以法音有起滅心體非起滅故今何不然故舉",
    "X12n0272_002:0015b11": "主客譬也離法音之外亦無分別之心則成斷滅",
    "X12n0272_002:0015b12": "豈如主常住之心乎故曰分別都盡非色非空拘",
    "X12n0272_002:0015b13": "舍離等昧為冥諦也外道立二十五諦最初一諦",
    "X12n0272_002:0015b14": "名為冥性計以為常第二十五諦名為神我亦計",
    "X12n0272_002:0015b15": "為常思我聖境冥性即變二十三諦為我所用我",
    "X12n0272_002:0015b16": "所受用為境纏縛不得解脫我若不思冥諦不變",
    "X12n0272_002:0015b17": "即無纏縛我即解脫此其所宗也離法緣之外亦",
    "X12n0272_002:0015b18": "無分別之心然不成斷滅則應即此法緣當便是",
    "X12n0272_002:0015b19": "汝阿難之心矣此心果是法緣故應各有所還故",
    "X12n0272_002:0015b20": "曰離諸法緣無分別性則汝心性各有所還也法",
    "X12n0272_002:0015b21": "緣不出八種皆妄發現如人揑目見月脇之月故",
    "X12n0272_002:0015b22": "曰如第二月非是月影今八種皆以還盡而見八",
    "X12n0272_002:0015b23": "種者獨無所還大哉世尊之辯精深明白如是之",
    "X12n0272_002:0015b24": "玅故阿難於是證知真精明體徧滿清淨究竟寂",
    "X12n0272_002:0015c01": "滅然尚有憂曰何憂乎曰憂此真精明體與佛眾",
    "X12n0272_002:0015c02": "生平等同時證知不能分辯使不雜和欲令如目",
    "X12n0272_002:0015c03": "前所觀之物樅然不惑故曰云何得知是我真性",
    "X12n0272_002:0015c04": "也夫性見清淨緣見有形世尊憫阿難以清淨之",
    "X12n0272_002:0015c05": "性見同有形之物象故曲折其詞欲盡其惑謂有",
    "X12n0272_002:0015c06": "形之物我汝同見可名同見性見清淨清淨空也",
    "X12n0272_002:0015c07": "但可自見非他能見故曰若見不見自然非彼不",
    "X12n0272_002:0015c08": "見之相言非彼者非世尊不見之相但是阿難不",
    "X12n0272_002:0015c09": "見之相耳然則世尊不見之地亦非阿難可見但",
    "X12n0272_002:0015c10": "是世尊能見故曰若不見吾不見之地自然非物",
    "X12n0272_002:0015c11": "言非物者非是世尊之見但是阿難不見之相耳",
    "X12n0272_002:0015c12": "於阿難言不見之相於世尊言不見之地能所之",
    "X12n0272_002:0015c13": "詞變也倘世尊亦見阿難之見阿難亦見世尊之",
    "X12n0272_002:0015c14": "見則清淨性見宛成有形之物故曰汝若見物物",
    "X12n0272_002:0015c15": "亦見汝體性紛雜則汝與我并諸世間不成安立",
    "X12n0272_002:0015c16": "故明告曰若汝見時是汝非我見性周徧非汝而",
    "X12n0272_002:0015c17": "誰馬鳴曰一切如來皆是法身無有彼此差別互",
    "X12n0272_002:0015c18": "相見故與此同意世尊開示見不見之相者即當",
    "X12n0272_002:0015c19": "了知真性不當更求分別也此段經義全生於云",
    "X12n0272_002:0015c20": "何得知是我真性一句但語簡而意密非麤浮心",
    "X12n0272_002:0015c21": "識者所能知義學之師立為隱二存三之義誤矣。",
    "X12n0272_002:0015c22": "補曰長水曰此之文意展轉結歸應有五重經",
    "X12n0272_002:0015c23": "文存三而隱二之意若具論云若不見吾不見之",
    "X12n0272_002:0015c24": "處亦不見吾見處既不見吾見處吾見自然非物",
    "X12n0272_002:0016a01": "吾見若非是物汝見亦非是物汝見既非是物云",
    "X12n0272_002:0016a02": "何非汝真見長水之義諸師皆以為然寂音獨非",
    "X12n0272_002:0016a03": "之愚始謂寂音好辯及究其所非者則如來之旨",
    "X12n0272_002:0016a04": "曉然如指諸掌方知寂音所見出於常情益可以",
    "X12n0272_002:0016a05": "敬服矣問曰阿難請問云何得知是我真性如來",
    "X12n0272_002:0016a06": "反以見疊而問之何歟曰此默傳妙契之道也逮",
    "X12n0272_002:0016a07": "至八種法緣還盡之處則曰不汝還者非汝而誰",
    "X12n0272_002:0016a08": "又至自然非物處則曰見性周徧非汝而誰世尊",
    "X12n0272_002:0016a09": "之至慈方便無過於此倘尚情存物見縱親奉玄",
    "X12n0272_002:0016a10": "音亦安能領悟哉言眾生洞視不過分寸者謂被",
    "X12n0272_002:0016a11": "分寸之物所障不能見障外之形色非謂見不能",
    "X12n0272_002:0016a12": "過分寸也如窻壁屏幃等皆為所障之物蓋凡夫",
    "X12n0272_002:0016a13": "肉眼未得無礙耳。",
    "X12n0272_002:0016a14": "阿難白佛言世尊若此見性必我非餘我與如來觀",
    "X12n0272_002:0016a15": "四天王勝藏寶殿居日月宮此見周圓徧娑婆國退",
    "X12n0272_002:0016a16": "歸精舍秪見伽藍清心戶堂但瞻簷廡世尊此見如",
    "X12n0272_002:0016a17": "是其體本來周徧一界今在室中唯滿一室為復此",
    "X12n0272_002:0016a18": "見縮大為小為當墻宇夾令斷絕我今不知斯義所",
    "X12n0272_002:0016a19": "在願垂弘慈為我敷演。",
    "X12n0272_002:0016a20": "佛告阿難一切世間大小內外諸所事業各屬前塵",
    "X12n0272_002:0016a21": "不應說言見有舒縮譬如方器中見方空吾復問汝",
    "X12n0272_002:0016a22": "此方器中所見方空為復定方為不定方若定方者",
    "X12n0272_002:0016a23": "別安圓器空應不圓若不定者在方器中應無方空",
    "X12n0272_002:0016a24": "汝言不知斯義所在義性如是云何為在阿難若復",
    "X12n0272_002:0016b01": "欲令入無方圓但除器方空體無方不應說言更除",
    "X12n0272_002:0016b02": "虗空方相所在若如汝問入室之時縮見令小仰觀",
    "X12n0272_002:0016b03": "日時汝豈挽見齊於日面若築墻宇能夾見斷穿為",
    "X12n0272_002:0016b04": "小竇寧無續迹是義不然一切眾生從無始來迷己",
    "X12n0272_002:0016b05": "為物失於本心為物所轉故於是中觀大觀小若能",
    "X12n0272_002:0016b06": "轉物則同如來身心圓明不動道場於一手端徧能",
    "X12n0272_002:0016b07": "含受十方國土。",
    "X12n0272_002:0016b08": "論曰於方器中若無方空則空之體不定於圓器",
    "X12n0272_002:0016b09": "中若有方空則空之體有定若空體隨器之方圓",
    "X12n0272_002:0016b10": "成形則空之體非定不定之相也世間前塵大小",
    "X12n0272_002:0016b11": "內外者方圓器之譬也見精者空體之譬也此見",
    "X12n0272_002:0016b12": "精之力謂有舒縮乎則觀月觀簷遠近一覽同時",
    "X12n0272_002:0016b13": "而至其處謂無舒縮乎則涴瓶之塵雖微心察翳",
    "X12n0272_002:0016b14": "月之滓至大必昧謂無斷絕乎則觀水亦見魚沙",
    "X12n0272_002:0016b15": "而見之力但止水際不到魚沙謂有斷絕乎則水",
    "X12n0272_002:0016b16": "及魚沙同時俱見無礙不礙是知遠近舒縮隔廓",
    "X12n0272_002:0016b17": "絕續全是意言自妄分別於明了地中任運建立",
    "X12n0272_002:0016b18": "如指第二之月是陰是晴是圓是缺無有是處涅",
    "X12n0272_002:0016b19": "槃經曰譬如有人欲見面像即便取刀師子吼言",
    "X12n0272_002:0016b20": "世尊以是義故乳中有酪性若刀無面像何故取",
    "X12n0272_002:0016b21": "刀佛言善男子若此刀中定有面象何故顛倒竪",
    "X12n0272_002:0016b22": "則見長橫則見闊若是自面何故見長若是他面",
    "X12n0272_002:0016b23": "何得稱言是己面像若因己面見他面像者何故",
    "X12n0272_002:0016b24": "不見驢馬面像師子吼言世尊眼光實到彼何以",
    "X12n0272_002:0016c01": "故近遠一時俱見故不見中間所有物故善男子",
    "X12n0272_002:0016c02": "光若到彼而得見者一切眾生悉見於火何故不",
    "X12n0272_002:0016c03": "燒如人遠見白物不應生疑鶴耶幡耶人耶樹耶",
    "X12n0272_002:0016c04": "若光到者云何得見水精中物淵中魚石若不到",
    "X12n0272_002:0016c05": "者何故得見水精中物而不得見壁外之色是故",
    "X12n0272_002:0016c06": "若言眼光到彼而見面者是義不然列子謂兩小",
    "X12n0272_002:0016c07": "兒辯鬬一曰日出大而近及午小而遠一曰日出",
    "X12n0272_002:0016c08": "涼故遠及午熱而近二兒不能定其是非而質諸",
    "X12n0272_002:0016c09": "仲尼仲尼不答善乎孔子其亦知此乎何言之深",
    "X12n0272_002:0016c10": "切著明哉。",
    "X12n0272_002:0016c11": "阿難白佛言世尊若此見精必我妙性今此玅性現",
    "X12n0272_002:0016c12": "在我前見必我真我今身心復是何物而今身心分",
    "X12n0272_002:0016c13": "別有實彼見無別分辯我身若實我心令我今見見",
    "X12n0272_002:0016c14": "性實我而身非我何殊如來先所難言物能見我惟",
    "X12n0272_002:0016c15": "垂大慈開發未悟。",
    "X12n0272_002:0016c16": "佛告阿難今汝所言見在汝前是義非實若實汝前",
    "X12n0272_002:0016c17": "汝實見者則此見精既有方所非無指示且今與汝",
    "X12n0272_002:0016c18": "坐祇陀林徧觀林渠及與殿堂上至日月前對恒河",
    "X12n0272_002:0016c19": "汝今於我師子座前舉手指陳是種種相陰者是林",
    "X12n0272_002:0016c20": "明者是日礙者是壁通者是空如是乃至草樹纖毫",
    "X12n0272_002:0016c21": "大小雖殊但可有形無不指著若必其見現在汝前",
    "X12n0272_002:0016c22": "汝應以手確實指陳何者是見阿難當知若空是見",
    "X12n0272_002:0016c23": "既已成見何者是空若物是見既已是見何者為物",
    "X12n0272_002:0016c24": "汝可微細披剝萬象析出精明淨玅見元指陳示我",
    "X12n0272_002:0017a01": "同彼諸物分明無惑。",
    "X12n0272_002:0017a02": "阿難言我今於此重閣講堂遠暨恒河上觀日月舉",
    "X12n0272_002:0017a03": "手所指縱目所觀指皆是物無是見者世尊如佛所",
    "X12n0272_002:0017a04": "說況我有漏初學聲聞乃至菩薩亦不能於萬物象",
    "X12n0272_002:0017a05": "前剖出精見離一切物別有自性佛言如是如是。",
    "X12n0272_002:0017a06": "佛復告阿難如汝所言無有精見離一切物別有自",
    "X12n0272_002:0017a07": "性則汝所指是物之中無是見者今復告汝汝與如",
    "X12n0272_002:0017a08": "來坐祇陀林更觀林苑乃至日月種種象殊必無見",
    "X12n0272_002:0017a09": "精受汝所指汝又發明此諸物中何者非見阿難言",
    "X12n0272_002:0017a10": "我實徧見此祇陀林不知是中何者非見何以故若",
    "X12n0272_002:0017a11": "樹非見云何見樹若樹即見復云何樹如是乃至若",
    "X12n0272_002:0017a12": "空非見云何見空若空即見復云何空我又思惟是",
    "X12n0272_002:0017a13": "萬象中微細發明無非見者佛言如是如是。",
    "X12n0272_002:0017a14": "於是大眾非無學者聞佛此言茫然不知是義終始",
    "X12n0272_002:0017a15": "一時惶悚失其所守如來知其魂慮變慴心生憐愍",
    "X12n0272_002:0017a16": "安慰阿難及諸大眾諸善男子無上法王是真實語",
    "X12n0272_002:0017a17": "如所如說不誑不妄非末伽黎四種不死矯亂論議",
    "X12n0272_002:0017a18": "汝諦思惟無忝哀慕。",
    "X12n0272_002:0017a19": "是時文殊師利法王子愍諸四眾在大眾中即從座",
    "X12n0272_002:0017a20": "起頂禮佛足合掌恭敬而白佛言世尊此諸大眾不",
    "X12n0272_002:0017a21": "悟如來發明二種精見色空是非是義世尊若此前",
    "X12n0272_002:0017a22": "緣色空等象若是見者應有所指若非見者應無所",
    "X12n0272_002:0017a23": "矚而今不知是義所歸故有驚怖非是疇昔善根輕",
    "X12n0272_002:0017a24": "鮮惟願如來大慈發明此諸物象與此見精元是何",
    "X12n0272_002:0017b01": "物於其中間無是非是。",
    "X12n0272_002:0017b02": "佛告文殊及諸大眾十方如來及大菩薩於其自住",
    "X12n0272_002:0017b03": "三摩地中見與見緣并所想相如虗空華本無所有",
    "X12n0272_002:0017b04": "此見及緣元是菩提玅淨明體云何於中有是非是",
    "X12n0272_002:0017b05": "文殊吾今問汝如汝文殊更有文殊是文殊者為無",
    "X12n0272_002:0017b06": "文殊如是世尊我真文殊無是文殊何以故若有是",
    "X12n0272_002:0017b07": "者則二文殊然我今日非無文殊於中實無是非二",
    "X12n0272_002:0017b08": "相佛言此見玅明與諸空塵亦復如是本是玅明無",
    "X12n0272_002:0017b09": "上菩提淨圓真心妄為色空及與聞見如第二月誰",
    "X12n0272_002:0017b10": "為是月又誰非月文殊但一月真中間自無是月非",
    "X12n0272_002:0017b11": "月是以汝今觀見與塵種種發明名為妄想不能於",
    "X12n0272_002:0017b12": "中出是非是由是精真玅覺明性故能令汝出指非",
    "X12n0272_002:0017b13": "指。",
    "X12n0272_002:0017b14": "論曰阿難竟以見精明之體為一物前則疑其有",
    "X12n0272_002:0017b15": "舒縮此又疑其有前後故世尊曰若實汝前汝實",
    "X12n0272_002:0017b16": "見者則此見精既有方所非無指示也然萬象有",
    "X12n0272_002:0017b17": "形可以指擿見精無相豈有處哉以有形之萬象",
    "X12n0272_002:0017b18": "現無相見精之明喻如明珠之光自照珠體雖甚",
    "X12n0272_002:0017b19": "微細之智不能分也雜華曰有一智人破彼微塵",
    "X12n0272_002:0017b20": "出大經卷塵是有耶則不言破塵是無耶則何用",
    "X12n0272_002:0017b21": "名以為塵哉又曰唯一堅密身一切塵中現身雜",
    "X12n0272_002:0017b22": "塵耶則不可言堅密唯一也不雜塵耶則不可言",
    "X12n0272_002:0017b23": "一切塵中現也此最深妙明了之旨以是意而推",
    "X12n0272_002:0017b24": "眾生日用皆平等究竟覺於是中無毫髮為緣為",
    "X12n0272_002:0017c01": "對緣對且不可得何從有生死哉所謂真語實語",
    "X12n0272_002:0017c02": "如所如說不誑不妄者即金剛般若經五語但彼",
    "X12n0272_002:0017c03": "以不妄為不異耳佛真語與二乘共也實語與菩",
    "X12n0272_002:0017c04": "薩共也如語不共無實無虗無虗故不誑無實故",
    "X12n0272_002:0017c05": "不異今言不妄者妄以對真得名所謂真妄一如",
    "X12n0272_002:0017c06": "而已則雖真亦妄故如所如說乃名不妄如所如",
    "X12n0272_002:0017c07": "者所謂如如也眾生意識處處能緣唯不能緣於",
    "X12n0272_002:0017c08": "般若如太末虫處處能集唯不能集火聚之上故",
    "X12n0272_002:0017c09": "世尊每曰般若如大火聚謂是故也此會阿難輩",
    "X12n0272_002:0017c10": "一時惶悚茫然者意識方緣是非是二者之義而",
    "X12n0272_002:0017c11": "是二者之義自體不存世尊恐其退墮特說是五",
    "X12n0272_002:0017c12": "語以堅其信力耳嗚呼世尊之法施可謂不貲既",
    "X12n0272_002:0017c13": "以密說而又正言何謂密說曰若空是見既已成",
    "X12n0272_002:0017c14": "見何者是空若物是見既已成見何者為物若樹",
    "X12n0272_002:0017c15": "非見云何見樹若樹即見復云何樹此為密說也",
    "X12n0272_002:0017c16": "深味而細觀之兩者同一寂滅何以知之以樹見",
    "X12n0272_002:0017c17": "不可分故世尊意令阿難自悟明之何謂正言曰",
    "X12n0272_002:0017c18": "於其自住三摩地中見與見緣并所想相如虗空",
    "X12n0272_002:0017c19": "華本無所有如文殊離是非二名無增語故如一",
    "X12n0272_002:0017c20": "真精玅覺明性離是非二見無剩法故所言如空",
    "X12n0272_002:0017c21": "華者世尊每以喻世相楞伽經首曰世間離生滅",
    "X12n0272_002:0017c22": "猶如虗空華智不得有無而興大悲心張文定方",
    "X12n0272_002:0017c23": "平為滁守日遊琅瑘山恍如夢覺呼梯取於梁之",
    "X12n0272_002:0017c24": "上有經函發之蓋楞伽經四卷寫未終者文定舉",
    "X12n0272_002:0018a01": "筆績之筆畫如一文定前身山中僧也讀空華之",
    "X12n0272_002:0018a02": "偈而悟今此經號二生經藏其家焉。補云阿難",
    "X12n0272_002:0018a03": "問諸物象與此見精元是何物欲冀如來揀定是",
    "X12n0272_002:0018a04": "非是義昭然示之如來亦欲令阿難親證見與見",
    "X12n0272_002:0018a05": "緣元是菩提玅淨明體於中無有是非二相即顧",
    "X12n0272_002:0018a06": "問文殊師利曰如汝文殊更有文殊是文殊者為",
    "X12n0272_002:0018a07": "無文殊文殊答曰世尊我真文殊無是文殊若有",
    "X12n0272_002:0018a08": "是者則二文殊而如來復為宣明曰但一月真中",
    "X12n0272_002:0018a09": "間自無是月非月譬如擊塗毒鼓遠近聞者皆喪",
    "X12n0272_002:0018a10": "昔修山主甞謂眾曰是柱不見柱非柱不見柱是",
    "X12n0272_002:0018a11": "非已去了是非裏薦取此老垂慈之至與先聖無",
    "X12n0272_002:0018a12": "小異第未知學者若為契旨哉言出是非是者結",
    "X12n0272_002:0018a13": "釋精見色空是非是義也出指非指者結釋若是",
    "X12n0272_002:0018a14": "見者應有所指也物為所指見非所指又豈可謂",
    "X12n0272_002:0018a15": "此是見此非見乎蓋由精真妙覺明性超彼諸所",
    "X12n0272_002:0018a16": "有相故名曰出無有精見集解作無有見精。",
    "X12n0272_002:0018a17": "阿難白佛言世尊誠如法王所說覺緣徧十方界湛",
    "X12n0272_002:0018a18": "然常住性非生滅與先梵志娑毗迦羅所談冥諦及",
    "X12n0272_002:0018a19": "投灰等諸外道種說有真我徧滿十方有何差別世",
    "X12n0272_002:0018a20": "尊亦曾於楞伽山為大慧等敷演斯義彼外道等常",
    "X12n0272_002:0018a21": "說自然我說因緣非彼境界我今觀此覺性自然非",
    "X12n0272_002:0018a22": "生非滅遠離一切虗妄顛倒似非因緣與彼自然云",
    "X12n0272_002:0018a23": "何開示不入羣邪獲真實心妙覺明性。",
    "X12n0272_002:0018a24": "佛告阿難我今如是開示方便真實告汝汝猶未悟",
    "X12n0272_002:0018b01": "惑為自然阿難若必自然自須甄明有自然體汝且",
    "X12n0272_002:0018b02": "觀此妙明見中以何為自此見為復以明為自以暗",
    "X12n0272_002:0018b03": "為自以空為自以塞為自阿難若明為自應不見暗",
    "X12n0272_002:0018b04": "若復以空為自體者應不見塞如是乃至諸暗等相",
    "X12n0272_002:0018b05": "以為自者則於明時見性斷滅云何見明。",
    "X12n0272_002:0018b06": "論云是非是義意處收法也阿難聞此見精明體",
    "X12n0272_002:0018b07": "出乎是非是義則意不能取如枯木有華如水有",
    "X12n0272_002:0018b08": "塵則迷以為自然故曰汝猶未明惑為自然也世",
    "X12n0272_002:0018b09": "尊前甞剗絕自然之論恐混濫正法而波及因緣",
    "X12n0272_002:0018b10": "欲以助發實相適今所談覺緣湛然以例外道所",
    "X12n0272_002:0018b11": "說真我徧滿漫不自分而曰似非因緣與彼自然",
    "X12n0272_002:0018b12": "者故掩露其詞陰縱以同世尊陽奪以歸宿於自",
    "X12n0272_002:0018b13": "然也西國有犀名駭鷄製以為枕仰覆前後四面",
    "X12n0272_002:0018b14": "視之其形常正夫四面正者因犀以成形而明暗",
    "X12n0272_002:0018b15": "空塞法法發揮全體無礙者皆見精明性之所成",
    "X12n0272_002:0018b16": "就此阿難所親證知乃認以為自然有自然體受",
    "X12n0272_002:0018b17": "甄明乎。",
    "X12n0272_002:0018b18": "阿難言必此玅見性非自然我今發明是因緣生心",
    "X12n0272_002:0018b19": "猶未明咨詢如來是義云何合因緣性佛言汝言因",
    "X12n0272_002:0018b20": "緣吾復問汝汝今因見見性現前此見為復因明有",
    "X12n0272_002:0018b21": "見因暗有見因空有見因塞有見阿難若因明有應",
    "X12n0272_002:0018b22": "不見暗如因暗有應不見明如是乃至因空因塞同",
    "X12n0272_002:0018b23": "於明暗復次阿難此見又復緣明有見緣暗有見緣",
    "X12n0272_002:0018b24": "空有見緣塞有見阿難若緣空有應不見塞若緣塞",
    "X12n0272_002:0018c01": "有應不見空如是乃至緣明緣暗同於空塞當知如",
    "X12n0272_002:0018c02": "是精覺妙明非因非緣亦非自然非不自然無非不",
    "X12n0272_002:0018c03": "非無是非是離一切相即一切法汝今云何於中措",
    "X12n0272_002:0018c04": "心以諸世間戲論名相而得分別如以手掌撮摩虗",
    "X12n0272_002:0018c05": "空秪益自勞虗空云何隨汝執捉。",
    "X12n0272_002:0018c06": "阿難白佛言世尊必玅覺性非因非緣世尊云何常",
    "X12n0272_002:0018c07": "與比丘宣說見性具四種緣所謂因空因明因心因",
    "X12n0272_002:0018c08": "眼是義云何。",
    "X12n0272_002:0018c09": "佛言阿難我說世間諸因緣相非第一義阿難吾復",
    "X12n0272_002:0018c10": "問汝諸世間人說我能見云何名見云何不見阿難",
    "X12n0272_002:0018c11": "言世人因於日月燈光見種種相名之為見若復無",
    "X12n0272_002:0018c12": "此三種光明則不能見阿難若無明時名不見者應",
    "X12n0272_002:0018c13": "不見暗若必見暗此但無明云何無見阿難若在暗",
    "X12n0272_002:0018c14": "時不見明故名為不見今在明時不見暗相還名不",
    "X12n0272_002:0018c15": "見如是二相俱名不見若復二相自相凌奪非汝見",
    "X12n0272_002:0018c16": "性於中暫無如是則知二俱名見云何不見是故阿",
    "X12n0272_002:0018c17": "難汝今當知見明之時見非是明見暗之時見非是",
    "X12n0272_002:0018c18": "暗見空之時見非是空見塞之時見非是塞四義成",
    "X12n0272_002:0018c19": "就汝復應知見見之時見非是見見猶離見見不能",
    "X12n0272_002:0018c20": "及云何復說因緣自然及和合相汝等聲聞狹劣無",
    "X12n0272_002:0018c21": "識不能通達清淨實相吾今誨汝當善思惟無得疲",
    "X12n0272_002:0018c22": "怠妙菩提路。",
    "X12n0272_002:0018c23": "論曰世有寶鏡種性清瑩然有翳有拭有開有掩",
    "X12n0272_002:0018c24": "方其翳非暗與之方其拭非明與之方其開非空",
    "X12n0272_002:0019a01": "與之方其掩非塞與之暗明開掩之不常而其種",
    "X12n0272_002:0019a02": "性則有常故世尊示見精明性者其容受明暗通",
    "X12n0272_002:0019a03": "塞四種緣塵此寶鏡如之今阿難心知自然之論",
    "X12n0272_002:0019a04": "已奪又執因緣之義為問避溺投火惑滋甚矣夫",
    "X12n0272_002:0019a05": "見性因空因明因心因眼者世尊一時方便對機",
    "X12n0272_002:0019a06": "之語非究竟之說也此會所示蓋是稱性法句如",
    "X12n0272_002:0019a07": "王寶劒不可觸故曰離一切相即一切法此其三",
    "X12n0272_002:0019a08": "世如來之所珍祕十方菩薩之所護持離見超情",
    "X12n0272_002:0019a09": "清淨寶相之體非二乘所知之境故世尊呵之曰",
    "X12n0272_002:0019a10": "汝輩聲聞狹劣無識不能通達耳而阿難方以有",
    "X12n0272_002:0019a11": "日月燈則因名有見無日月燈則因名無見是迷",
    "X12n0272_002:0019a12": "昧之極也豈不哀哉見性審如所解因日月燈三",
    "X12n0272_002:0019a13": "種緣塵生則日月燈三種緣塵滅時寧能見明暗",
    "X12n0272_002:0019a14": "自相凌奪乎曰見之矣然則此能見者又何物哉",
    "X12n0272_002:0019a15": "所謂見與見緣有五種義謂明暗空塞為四種見",
    "X12n0272_002:0019a16": "緣謂見精為一種見妄今世尊先破見緣故曰見",
    "X12n0272_002:0019a17": "明之時見非是明見暗之時見非是暗見空之時",
    "X12n0272_002:0019a18": "見非是空見塞之時見非是塞世尊於此分擇見",
    "X12n0272_002:0019a19": "精非前明暗空塞因緣而有故曰四義成就已而",
    "X12n0272_002:0019a20": "又將敘此見精使知亦猶是妄故曰汝復應知見",
    "X12n0272_002:0019a21": "見之時見非是見世尊於此又分擇真見非前見",
    "X12n0272_002:0019a22": "精以見精猶妄故也故曰見猶離見見不能及嗚",
    "X12n0272_002:0019a23": "呼首楞嚴之宗無見頂法於此發現矣。",
    "X12n0272_002:0019a24": "阿難白佛言世尊如佛世尊為我等輩宣說因緣及",
    "X12n0272_002:0019b01": "與自然諸和合相與不和合心猶未開而今更聞見",
    "X12n0272_002:0019b02": "見非見重增迷悶伏願弘慈施大慧目開示我等覺",
    "X12n0272_002:0019b03": "心明淨作是語已悲淚頂禮承受聖旨。",
    "X12n0272_002:0019b04": "爾時世尊憐愍阿難及諸大眾將欲敷演大陀羅尼",
    "X12n0272_002:0019b05": "諸三摩提妙修行路告阿難言汝雖強記但益多聞",
    "X12n0272_002:0019b06": "於奢摩他微密觀照心猶未了汝今諦聽吾當為汝",
    "X12n0272_002:0019b07": "分別開示亦令將來諸有漏者獲菩提果阿難一切",
    "X12n0272_002:0019b08": "眾生輪迴世間由二顛倒分別見妄當處發生當業",
    "X12n0272_002:0019b09": "輪轉云何二見一者眾生別業妄見二者眾生同分",
    "X12n0272_002:0019b10": "妄見。",
    "X12n0272_002:0019b11": "云何名為別業妄見阿難如世間人目有赤眚夜見",
    "X12n0272_002:0019b12": "燈光別有圓影五色重疊於意云何此夜燈明所現",
    "X12n0272_002:0019b13": "圓光為是燈色為當見色阿難此若燈色則非眚人",
    "X12n0272_002:0019b14": "何不同見而此圓影唯眚之觀若是見色見已成色",
    "X12n0272_002:0019b15": "則彼眚人見圓影者名為何等復次阿難若此圓影",
    "X12n0272_002:0019b16": "離燈別有則合傍觀屏帳几筵有圓影出離見別有",
    "X12n0272_002:0019b17": "應非眼矚云何眚人目見圓影是故當知色實在燈",
    "X12n0272_002:0019b18": "見病為影影見俱眚見眚非病終不應言是燈是見",
    "X12n0272_002:0019b19": "於是中有非燈非見如第二月非體非影何以故第",
    "X12n0272_002:0019b20": "二之觀揑所成故諸有智者不應說言此揑根元是",
    "X12n0272_002:0019b21": "形非形離見非見此亦如是目眚所成今欲名誰是",
    "X12n0272_002:0019b22": "燈是見何況分別非燈非見。",
    "X12n0272_002:0019b23": "云何名為同分妄見阿難此閻浮提除大海水中間",
    "X12n0272_002:0019b24": "平陸有三千洲正中大洲東西括量大國凡有二千",
    "X12n0272_002:0019c01": "三百其餘小洲在諸海中其間或有三兩百國或一",
    "X12n0272_002:0019c02": "或二至于三十四十五十阿難若復此中有一小洲",
    "X12n0272_002:0019c03": "秪有兩國唯一國人同感惡緣則彼小洲當土眾生",
    "X12n0272_002:0019c04": "覩諸一切不祥境界或見二日或見兩月其中乃至",
    "X12n0272_002:0019c05": "暈適珮玦彗孛飛流負耳虹蜺種種惡相但此國見",
    "X12n0272_002:0019c06": "彼國眾生本所不見亦復不聞。",
    "X12n0272_002:0019c07": "論曰暈暈氣也適所謂適見于日月之災珮玦氣",
    "X12n0272_002:0019c08": "狀如此彗所謂埽星偏指曰彗芒氣四出日孛飛",
    "X12n0272_002:0019c09": "星自下而升者流星自上而降者負氣背日如負",
    "X12n0272_002:0019c10": "者耳氣旁日如耳者虹蜺螮蝀也明者虹暗者霓",
    "X12n0272_002:0019c11": "春秋傳曰魯哀公六年楚有雲如赤鳥夾日以飛",
    "X12n0272_002:0019c12": "三日楚子使問諸周太史周太史曰其當王身乎",
    "X12n0272_002:0019c13": "杜預注曰日為人君妖氣守之故以為王身雲在",
    "X12n0272_002:0019c14": "楚上唯楚見之故禍不及他國又魯昭公二十六",
    "X12n0272_002:0019c15": "年冬十一月齊有彗星齊侯使禳之晏子曰無益",
    "X12n0272_002:0019c16": "也只取誣焉天道不陷不貳其命若之何禳且天",
    "X12n0272_002:0019c17": "道之有彗也以除穢也君無穢也又何禳焉若德",
    "X12n0272_002:0019c18": "之穢禳之何損杜預注曰出齊之分野也不書魯",
    "X12n0272_002:0019c19": "不見以是驗有一小洲秪有兩國唯一國人同感",
    "X12n0272_002:0019c20": "惡緣則彼小洲當土眾生覩諸一切不祥境界明",
    "X12n0272_002:0019c21": "矣。",
    "X12n0272_002:0019c22": "阿難吾今為汝以此二事進退合明阿難如彼眾生",
    "X12n0272_002:0019c23": "別業妄見矚燈光中所現圓影雖似前境終彼見者",
    "X12n0272_002:0019c24": "目眚所成眚即見勞非色所造然見眚者終無見咎",
    "X12n0272_002:0020a01": "例汝今日以目觀見山河國土及諸眾生皆是無始",
    "X12n0272_002:0020a02": "見病所成見與見緣似現前境元我覺明見所緣眚",
    "X12n0272_002:0020a03": "覺見即眚本覺明心覺緣非眚覺所覺眚覺非眚中",
    "X12n0272_002:0020a04": "此實見見云何復名覺聞知見是故汝今見我及汝",
    "X12n0272_002:0020a05": "并諸世間十類眾生皆即見眚非見眚者彼見真精",
    "X12n0272_002:0020a06": "性非眚者故不名見阿難如彼眾生同分妄見例彼",
    "X12n0272_002:0020a07": "妄見別業一人一病目人同彼一國彼見圓影眚妄",
    "X12n0272_002:0020a08": "所生此眾同分所現不祥同見業中瘴惡所起俱是",
    "X12n0272_002:0020a09": "無始見妄所生例閻浮提三千洲中兼四大海娑婆",
    "X12n0272_002:0020a10": "世界并暨十方諸有漏國及諸眾生同是覺明無漏",
    "X12n0272_002:0020a11": "妙心見聞覺知虗妄病緣和合妄生和合妄死若能",
    "X12n0272_002:0020a12": "遠離諸和合緣及不和合則復滅除諸生死因圓滿",
    "X12n0272_002:0020a13": "菩提不生滅性清淨本心本覺常住。",
    "X12n0272_002:0020a14": "論曰眾生現行分別謂之浮塵此浮塵未起則圓",
    "X12n0272_002:0020a15": "明了知謂之現量剎那流入意地便成外境然似",
    "X12n0272_002:0020a16": "之而非謂之似量故曰見與見緣似現前境而此",
    "X12n0272_002:0020a17": "浮塵之起由覺明故覺明者強覺妄知違時失候",
    "X12n0272_002:0020a18": "者非本自妙而常明徧知之體也又名妄覺以因",
    "X12n0272_002:0020a19": "此覺妄故有所緣眚之病也故曰元我覺明見所",
    "X12n0272_002:0020a20": "緣眚以即此覺明之體全是無明馬鳴曰依本覺",
    "X12n0272_002:0020a21": "有不覺依不覺有始覺也故曰覺見即眚於覺妄",
    "X12n0272_002:0020a22": "則言元我於圓明了知現量之境則言本覺何也",
    "X12n0272_002:0020a23": "曰元始覺之異名耳依不覺說有始覺謂是故也",
    "X12n0272_002:0020a24": "本性覺之異名耳依本覺說有不覺謂是故也故",
    "X12n0272_002:0020b01": "曰本覺明心覺緣非眚也言覺所覺眚者疊元我",
    "X12n0272_002:0020b02": "覺明見所緣眚以覺所覺之緣有故言覺非眚中",
    "X12n0272_002:0020b03": "者疊本覺明心覺緣非眚以浮塵未起不墮明了",
    "X12n0272_002:0020b04": "意地眚中故此非見聞覺知之境故曰此實見見",
    "X12n0272_002:0020b05": "云何復名覺聞知見乎。",
    "X12n0272_002:0020b06": "阿難汝雖先悟本覺妙明性非因緣非自然性而猶",
    "X12n0272_002:0020b07": "未明如是覺元非和合生及不和合阿難吾今復以",
    "X12n0272_002:0020b08": "前塵問汝汝今猶以一切世間妄想和合諸因緣性",
    "X12n0272_002:0020b09": "而自疑惑證菩提心和合起者則汝今者妙淨見精",
    "X12n0272_002:0020b10": "為與明和為與暗和為與通和為與塞和若明和者",
    "X12n0272_002:0020b11": "且汝觀明當明現前何處雜見見相可辨雜何形像",
    "X12n0272_002:0020b12": "若非見者云何見明若即見者云何見見必見圓滿",
    "X12n0272_002:0020b13": "何處和明若明圓滿不合見和見必異明雜則失彼",
    "X12n0272_002:0020b14": "性明名字雜失明性和明非義彼暗與通及與羣塞",
    "X12n0272_002:0020b15": "亦復如是。",
    "X12n0272_002:0020b16": "復次阿難又汝今者妙淨見精為與明合為與暗合",
    "X12n0272_002:0020b17": "為與通合為與塞合若明合者至於暗時明相已滅",
    "X12n0272_002:0020b18": "此見即不與諸暗合云何見暗若見暗時不與暗合",
    "X12n0272_002:0020b19": "與明合者應非見明既不見明云何明合了明非暗",
    "X12n0272_002:0020b20": "彼暗與通及諸羣塞亦復如是。",
    "X12n0272_002:0020b21": "阿難白佛言世尊如我思惟此玅覺元與諸緣塵及",
    "X12n0272_002:0020b22": "心念慮非和合耶佛言汝今又言覺非和合吾復問",
    "X12n0272_002:0020b23": "汝此妙見精非和合者為非明和為非暗和為非通",
    "X12n0272_002:0020b24": "和為非塞和若非明和則見與明必有邊畔汝且諦",
    "X12n0272_002:0020c01": "觀何處是明何處是見在見在明自何為畔阿難若",
    "X12n0272_002:0020c02": "明際中必無見者則不相及自不知其明相所在畔",
    "X12n0272_002:0020c03": "云何成彼暗與通及諸羣塞亦復如是。",
    "X12n0272_002:0020c04": "又妙見精非和合者為非明合為非暗合為非通合",
    "X12n0272_002:0020c05": "為非塞合若非明合則見與明性相乖角如耳與明",
    "X12n0272_002:0020c06": "了不相觸見且不知明相所在云何甄明合非合理",
    "X12n0272_002:0020c07": "彼暗與通及諸羣塞亦復如是阿難汝猶未明一切",
    "X12n0272_002:0020c08": "浮塵諸幻化相當處出生隨處滅盡幻妄稱相其性",
    "X12n0272_002:0020c09": "真為妙覺明體。",
    "X12n0272_002:0020c10": "論曰涅槃經曰甘露之性令人不死若合異物亦",
    "X12n0272_002:0020c11": "能不死世尊以寂滅之體名甘露滅者謂其不死",
    "X12n0272_002:0020c12": "而寂滅也故維摩經稱甘露滅覺道成寶積經曰",
    "X12n0272_002:0020c13": "了生無生盡無盡知眼性離無去來為世照明甘",
    "X12n0272_002:0020c14": "露滅何故現斯金色光又曰觀睒魔鬼趣饑渴大",
    "X12n0272_002:0020c15": "苦逼為證妙菩提施不死甘露如此經前文微細",
    "X12n0272_002:0020c16": "披剝析出見精曉然現前而特告曰幻妄稱相其",
    "X12n0272_002:0020c17": "性真為妙覺明體者甘露滅也謂其曰一切浮塵",
    "X12n0272_002:0020c18": "諸幻化相當處出生隨處滅盡故。",
    "X12n0272_002:0020c19": "如是乃至五陰六入從十二處至十八界因緣和合",
    "X12n0272_002:0020c20": "虗妄有生因緣別離虗妄名滅殊不能知生滅去來",
    "X12n0272_002:0020c21": "本如來藏常住妙明不動周圓妙真如性性真常中",
    "X12n0272_002:0020c22": "求於去來迷悟生死了無所得。",
    "X12n0272_002:0020c23": "補曰梵語塞徤陀此云陰又云蘊鉢羅吠奢此云",
    "X12n0272_002:0020c24": "入阿也怛那此云處馱都此云界以其能蓋覆真",
    "X12n0272_002:0021a01": "性曰陰根取塵曰入根塵相生而成曰處根塵識",
    "X12n0272_002:0021a02": "三互相因而立曰界然陰入與處界皆非實有故",
    "X12n0272_002:0021a03": "下文一一破之若知陰入處界生滅去來本如來",
    "X12n0272_002:0021a04": "藏玅真如性則迷悟生死了不可得。",
    "X12n0272_002:0021a05": "阿難云何五陰本如來藏妙真如性阿難譬如有人",
    "X12n0272_002:0021a06": "以清淨目觀晴明空唯一晴虗迥無所有其人無故",
    "X12n0272_002:0021a07": "不動目睛瞪以發勞則於虗空別見狂華復有一切",
    "X12n0272_002:0021a08": "狂亂非相色陰當知亦復如是阿難是諸狂華非從",
    "X12n0272_002:0021a09": "空來非從目出如是阿難若空來者既從空來還從",
    "X12n0272_002:0021a10": "空入若有出入即非虗空空若非空自不容其華相",
    "X12n0272_002:0021a11": "起滅如阿難體不容阿難若目出者既從目出還從",
    "X12n0272_002:0021a12": "目入即此華性從目出故當合有見若有見者去既",
    "X12n0272_002:0021a13": "華空旋合見眼若無見者出既翳空旋當翳眼又見",
    "X12n0272_002:0021a14": "華時目應無翳云何晴空號清明眼是故當知色陰",
    "X12n0272_002:0021a15": "虗妄本非因緣非自然性。",
    "X12n0272_002:0021a16": "阿難譬如有人手足宴安百骸調適忽如忘生性無",
    "X12n0272_002:0021a17": "違順其人無故以二手掌於空相摩於二手中妄生",
    "X12n0272_002:0021a18": "澁滑冷熱諸相受陰當知亦復如是阿難是諸幻觸",
    "X12n0272_002:0021a19": "不從空來不從掌出如是阿難若空來者既能觸掌",
    "X12n0272_002:0021a20": "何不觸身不應虗空選擇來觸若從掌出應非待合",
    "X12n0272_002:0021a21": "又掌出故合則掌知離則觸入臂腕骨髓應亦覺知",
    "X12n0272_002:0021a22": "入時蹤迹必有覺心知出知入自有一物身中往來",
    "X12n0272_002:0021a23": "何待合知要名為觸是故當知受陰虗妄本非因緣",
    "X12n0272_002:0021a24": "非自然性。",
    "X12n0272_002:0021b01": "阿難譬如有人談說酢梅口中水出思蹋懸崖足心",
    "X12n0272_002:0021b02": "酸澁想陰當知亦復如是阿難如是酢說不從梅生",
    "X12n0272_002:0021b03": "非從口入如是阿難若梅生者梅合自談何待人說",
    "X12n0272_002:0021b04": "若從口入自合口聞何須待耳若獨耳聞此水何不",
    "X12n0272_002:0021b05": "耳中而出想蹋懸崖與說相類是故當知想陰虗妄",
    "X12n0272_002:0021b06": "本非因緣非自然性。",
    "X12n0272_002:0021b07": "阿難譬如暴流波浪相續前際後際不相踰越行陰",
    "X12n0272_002:0021b08": "當知亦復如是阿難如是流性不因空生不因水有",
    "X12n0272_002:0021b09": "亦非水性非離空水如是阿難若因空生則諸十方",
    "X12n0272_002:0021b10": "無盡虗空成無盡流世界自然俱受淪溺若因水有",
    "X12n0272_002:0021b11": "則此暴流性應非水有所有相今應現在若即水性",
    "X12n0272_002:0021b12": "則澄清時應非水體若離空水空非有外水外無流",
    "X12n0272_002:0021b13": "是故當知行陰虗妄本非因緣非自然性。",
    "X12n0272_002:0021b14": "阿難譬如有人取頻伽瓶塞其兩孔滿中擎空千里",
    "X12n0272_002:0021b15": "遠行用餉他國識陰當知亦復如是阿難如是虗空",
    "X12n0272_002:0021b16": "非彼方來非此方入如是阿難若彼方來則本瓶中",
    "X12n0272_002:0021b17": "既貯空去於本瓶地應少虗空若此方入開孔倒瓶",
    "X12n0272_002:0021b18": "應見空出是故當知識陰虗妄本非因緣非自然性。",
    "X12n0272_002:0021b19": "論曰龍勝偈曰諸法不自生亦不從他生不共不",
    "X12n0272_002:0021b20": "無因是故說無生夫諸法不自生待諸緣故不從",
    "X12n0272_002:0021b21": "他生諸緣無自性故不共生智及修行體空無自",
    "X12n0272_002:0021b22": "性無合散故不無因要待覺悟修行方顯不自然",
    "X12n0272_002:0021b23": "成故故知此妙覺明體離一切過本自無生也然",
    "X12n0272_002:0021b24": "世尊又遮如言執防阿難犯之認為斷滅為說五",
    "X12n0272_002:0021c01": "陰軀命六入十二處十八界雖有現行實無能所",
    "X12n0272_002:0021c02": "猶如夢事龍勝曰夢有五種若身中不調若熱氣",
    "X12n0272_002:0021c03": "多則見火見黃見赤若冷氣多則見水見白若風",
    "X12n0272_002:0021c04": "氣多則見飛見黑又復所聞見事多思惟念故則",
    "X12n0272_002:0021c05": "夢或天與夢欲令知未來事是五種夢無實事而",
    "X12n0272_002:0021c06": "妄見人亦如是五道中眾生身見力因緣故見四",
    "X12n0272_002:0021c07": "種我色眾是我色是我我中色色中我合云唯色",
    "X12n0272_002:0021c08": "是我唯離色是我我在色中色在我中如是推求",
    "X12n0272_002:0021c09": "了不可得如色既爾受想行識亦如是又曰諸菩",
    "X12n0272_002:0021c10": "薩知諸法如響如乾闥婆城者日出時見樓櫓宮",
    "X12n0272_002:0021c11": "殿行人出入日轉高轉滅此城但可眼見而無有",
    "X12n0272_002:0021c12": "實是名乾闥婆城有人初不見乾闥婆城晨朝向",
    "X12n0272_002:0021c13": "東見之意謂實有疾行趨之轉近轉滅又如睒魔",
    "X12n0272_002:0021c14": "鬼趣饑渴悶極見熱氣如野馬謂之為水疾走趨",
    "X12n0272_002:0021c15": "之轉近轉滅疲極困厄至窮山峽谷中大喚啼哭",
    "X12n0272_002:0021c16": "聞有響應謂有居民求之疲極而無所見思惟自",
    "X12n0272_002:0021c17": "悟渴願心息無智人亦如是陰入界中見吾我及",
    "X12n0272_002:0021c18": "諸法婬嗔心著四方狂走求樂自瞞顛倒狂歇窮",
    "X12n0272_002:0021c19": "極懊惱若以智慧知無我無實法者是時顛倒願",
    "X12n0272_002:0021c20": "息前言身見力因緣故見四種我此言如是陰入",
    "X12n0272_002:0021c21": "界中見吾我及諸法皆以為夢為乾闥婆城如野",
    "X12n0272_002:0021c22": "馬如谷響此其大槩也至於盡微細執情則見於",
    "X12n0272_002:0021c23": "下文云。補曰頻伽又云毗伽具云羯羅頻伽又",
    "X12n0272_002:0021c24": "云迦陵頻伽迦陵此云好頻伽此云聲即好聲烏",
    "X12n0272_002:0022a01": "也其瓶形似之法句經曰精神居形內猶雀藏瓶",
    "X12n0272_002:0022a02": "中瓶破則雀飛去矣淨覺以人喻業以瓶喻身以",
    "X12n0272_002:0022a03": "空喻識人擎空而行猶業持身識而去者殆未盡",
    "X12n0272_002:0022a04": "善也若以人喻業前三陰皆言譬如有人等亦應",
    "X12n0272_002:0022a05": "猶業持身而去愚則以瓶喻陰之區宇故下文曰",
    "X12n0272_002:0022a06": "是以名為識陰區宇是也空喻識則如之謂無分",
    "X12n0272_002:0022a07": "別為真空有分別為識性也人則舉以起喻耳大",
    "X12n0272_002:0022a08": "率與法句經不相遠云。"
}