{
    "X62n1182_001:0331b05": "No. 1182-A",
    "X62n1182_001:0331b06": " 徹悟禪師語錄序",
    "X62n1182_001:0331b08": "[0331b08] 世之稱淨業者。自晉遠法師始。仰體佛慈。大啟度門。",
    "X62n1182_001:0331b09": "鑿池植蓮。建堂立誓。於時十八賢眾百二十三人。得",
    "X62n1182_001:0331b10": "自在力。念而無念。無生而生。心印遞傳。迄至於今不",
    "X62n1182_001:0331b11": "墜。有徹悟禪師者。法門之元嗣也。夙具定慧。參契淵",
    "X62n1182_001:0331b12": "微。始則悟圓覺一經要義。繼則了解三藏十乘妙旨。",
    "X62n1182_001:0331b13": "盡棄舊習。專注淨業。&#x8657;其衷。平其氣。歷廿載如一日。",
    "X62n1182_001:0331b14": "無退轉心。克遂西生之願。是以圓信圓解饒益眾生",
    "X62n1182_001:0331b15": "者。即以之證彌陀法界。遺集具存。讀之而益信師之",
    "X62n1182_001:0331b16": "所言。曰願。曰信。曰行。曰罪業懺除。曰善根成熟。要惟",
    "X62n1182_001:0331b17": "兢兢於一心之生者。橫&#x5FA7;十方。&#x7AEA;窮三際。心之廣也。",
    "X62n1182_001:0331b18": "慮墜偏小。發大菩提。心之宏也。任運感業。合道轉業。",
    "X62n1182_001:0331b19": "心之權也。清珠濁水之投。種瓜種豆之穫。鑄金成&#x9EAB;",
    "X62n1182_001:0331b20": "之具。心之源也。經所稱是心作佛是心是佛二語。尤",
    "X62n1182_001:0331b21": "反覆求詳。三致意焉。又謂一寸時光。一寸命光。欲後",
    "X62n1182_001:0331b22": "之學者。於恒河沙數中。履捷行簡。速出生死之關。共",
    "X62n1182_001:0331b23": "證安樂之境。拯&#x39DE;&#x7FA3;迷。胥登彼岸。其意亦何厚乎。師",
    "X62n1182_001:0331b24": "平昔於語言文字。不欲究心。然偶一拈&#x552B;大之總攝",
    "X62n1182_001:0331c01": "無餘。細之圓融無礙。對機立教。真理兼包。如阿伽陀",
    "X62n1182_001:0331c02": "藥。無病不療。如如意珠。無願不滿者。其如斯乎。余竊",
    "X62n1182_001:0331c03": "念宗教兩門。語錄浩如煙海。疏經注義。法旨昭明。而",
    "X62n1182_001:0331c04": "淨業之修。為入道之正軌。自龍舒大佑諸集外。言者",
    "X62n1182_001:0331c05": "闕如。宜師言之不可湮沒也。師之高弟松泉。以是集",
    "X62n1182_001:0331c06": "付刊。問序於余。余即師文之奧衍者。申言之。是為序。",
    "X62n1182_001:0331c07": "[0331c07] 三寶弟子誠安謹識",
    "X62n1182_001:0331c09": "No. 1182-B",
    "X62n1182_001:0331c10": " 自序",
    "X62n1182_001:0331c12": "[0331c12] 余自乾隆癸巳。住持京都廣通寺。領眾參禪。間有東",
    "X62n1182_001:0331c13": "語西話。筆以記之。至丁卯歲。以宿業深重。多諸病緣。",
    "X62n1182_001:0331c14": "因思教乘五停心觀。多障有情以念佛治。且此一門。",
    "X62n1182_001:0331c15": "文殊普賢等諸大菩薩。馬鳴龍樹等諸大祖師。智者",
    "X62n1182_001:0331c16": "永明楚石蓮池等諸大善知識。皆悉歸心。我何人斯。",
    "X62n1182_001:0331c17": "敢不歸命。於是朝暮課佛。而禪者願隨者頗夥。因順",
    "X62n1182_001:0331c18": "時機。且便自行。遂輟參念佛。時門牆見重者。謗燄四",
    "X62n1182_001:0331c19": "起。余以深信佛言。不顧也。十餘年來所有積稿。一旦",
    "X62n1182_001:0331c20": "付之丙丁。不意為多事禪者。於&#x7070;燼中撥出若干則。",
    "X62n1182_001:0331c21": "然百不存一矣。嗣後為業風所吹。歷主覺生資福兩",
    "X62n1182_001:0331c22": "剎。為&#x8657;名所誤。往往有請開示索題跋者。迫不得已",
    "X62n1182_001:0331c23": "而應之。日久歲深。復積成卷。戊辰夏。李居士逢春在",
    "X62n1182_001:0331c24": "山聽講。聞法有悟。遂欲付之剞劂。余曰不可。身既隱",
    "X62n1182_001:0332a01": "矣。焉用文為。此世間隱者之言尚然。余已栖心淨土。",
    "X62n1182_001:0332a02": "復何文字可留。居士堅請不已。爰弁數語。用示皆不",
    "X62n1182_001:0332a03": "得已之言也。",
    "X62n1182_001:0332a04": "[0332a04] 嘉慶歲次庚午九月重陽後三日。訥道人書於資",
    "X62n1182_001:0332a05": "福二有丈室。",
    "X62n1182_001:0332a07": "No. 1182-C",
    "X62n1182_001:0332a08": " 念佛伽陀序",
    "X62n1182_001:0332a10": "[0332a10] 訥堂老人。率眾精脩持名法門。備極誠懇。於廣通覺",
    "X62n1182_001:0332a11": "生兩蘭若。歷有年所。茲乙卯冬。復以教義宗乘。各詠",
    "X62n1182_001:0332a12": "偈百首。闡其要妙。舉以示眾。如輩當時一聞心蕩神",
    "X62n1182_001:0332a13": "怡。若深有領會焉。因仰體老人為眾苦心諄諄如是。",
    "X62n1182_001:0332a14": "若不記錄。久必湮沒。遂壽之梨棗。莊成數卷。以備諸",
    "X62n1182_001:0332a15": "同志者共為參味云爾。",
    "X62n1182_001:0332a16": "[0332a16] 嘉慶元年歲次丙辰佛歡喜日。受業弟子心雨稽",
    "X62n1182_001:0332a17": "首謹題。",
    "X62n1182_001:0332a21": "徹悟禪師語錄目次",
    "X62n1182_001:0332a23": "卷上",
    "X62n1182_001:0332a24": "序",
    "X62n1182_001:0332b01": "示眾",
    "X62n1182_001:0332b02": "普說",
    "X62n1182_001:0332b03": "卷下",
    "X62n1182_001:0332b04": "雜著",
    "X62n1182_001:0332b05": "般若淨土兩門大義西有解",
    "X62n1182_001:0332b06": "華嚴經節略要旨楞嚴二決定義",
    "X62n1182_001:0332b07": "楞嚴頓歇漸修說",
    "X62n1182_001:0332b08": "金剛經實無有法發菩提心說",
    "X62n1182_001:0332b09": "楞嚴經知見無見說一乘決疑論說",
    "X62n1182_001:0332b10": "相相離相心心印心略解",
    "X62n1182_001:0332b11": "跋",
    "X62n1182_001:0332b12": "淨土津梁跋",
    "X62n1182_001:0332b13": "跋德全禪人血書蓮華經",
    "X62n1182_001:0332b14": "跋明初禪人血書蓮華經",
    "X62n1182_001:0332b15": "書蓮華經普門品後二有室跋",
    "X62n1182_001:0332b16": "跋禪人勇建血書楞嚴經莊嚴淨土",
    "X62n1182_001:0332b17": "書問",
    "X62n1182_001:0332b18": "覆香嚴居士書答江南彭二林居士",
    "X62n1182_001:0332b19": "與端一李居士書",
    "X62n1182_001:0332b20": "附",
    "X62n1182_001:0332b21": "念佛伽陀(門人了如等述錄教義宗乘各百偈)",
    "X62n1182_001:0332b22": "徹悟禪師行略",
    "X62n1182_001:0332b24": "[0332b24] 徹悟禪師語錄目錄(終)",
    "X62n1182_001:0332c05": "No. 1182",
    "X62n1182_001:0332c06": "徹悟禪師語錄卷上",
    "X62n1182_001:0332c08": "嗣法門人 了亮等 集",
    "X62n1182_001:0332c09": "示眾",
    "X62n1182_001:0332c10": "普說",
    "X62n1182_001:0332c11": "[0332c11] 一切法門。以明心為要。一切行門。以淨心為要。然則",
    "X62n1182_001:0332c12": "明心之要。無如念佛。憶佛念佛。現前當來必定見佛。",
    "X62n1182_001:0332c13": "不假方便。自得心開。如此念佛。非明心之要乎。復次",
    "X62n1182_001:0332c14": "淨心之要。亦無如念佛。一念相應。一念佛。念念相應。",
    "X62n1182_001:0332c15": "念念佛。清珠下於濁水。濁水不得不清。佛號投於亂",
    "X62n1182_001:0332c16": "心。亂心不得不佛。如此念佛。非淨心之要乎。一句佛",
    "X62n1182_001:0332c17": "號。俱攝悟修兩門之要。舉悟則信在其中。舉修則證",
    "X62n1182_001:0332c18": "在其中。信解修證。俱攝大小諸乘。一切諸經之要。罄",
    "X62n1182_001:0332c19": "無不盡。然則一句彌陀。非至要之道乎。",
    "X62n1182_001:0332c20": "[0332c20] 吾人現前一念之心。全真成妄。全妄即真。終日不變。",
    "X62n1182_001:0332c21": "終日隨緣。夫不隨佛界之緣。而念佛界。便念九界。不",
    "X62n1182_001:0332c22": "念三乘。便念六凡。不念人天。便念三途。不念鬼畜。便",
    "X62n1182_001:0332c23": "念地獄。以凡在有心。不能無念。以無念心體。唯佛獨",
    "X62n1182_001:0332c24": "證。自等覺已還。皆悉有念。凡起一念。必落十界。更無",
    "X62n1182_001:0333a01": "有念出十界外。以十法界更無外故。每起一念。為一",
    "X62n1182_001:0333a02": "受生之緣。果知此理。而不念佛者。未之有也。若此心",
    "X62n1182_001:0333a03": "能與平等大慈大悲依正功德。以及萬德洪名相應。",
    "X62n1182_001:0333a04": "即念佛法界也。能與菩提心六度萬行相應。即念菩",
    "X62n1182_001:0333a05": "薩法界也。以無我心與十二因緣相應。即念緣覺法",
    "X62n1182_001:0333a06": "界也。以無我心觀察四諦。即念聲聞法界也。或與四",
    "X62n1182_001:0333a07": "禪八定。以及上品十善相應。即念天法界也。若與五",
    "X62n1182_001:0333a08": "戒相應。即念人法界也。若修戒善等法。兼懷瞋慢勝",
    "X62n1182_001:0333a09": "負之心。即落修羅法界。若以緩&#x8F2D;心。念下品十惡。即",
    "X62n1182_001:0333a10": "墮畜生法界。或以緩急相半心。與中品十惡相應。便",
    "X62n1182_001:0333a11": "墮餓鬼法界。若以猛熾心。與上品十惡相應。即墮地",
    "X62n1182_001:0333a12": "獄法界也。十惡者。即殺。盜。婬。妄言。綺語。惡口。兩舌。貪。",
    "X62n1182_001:0333a13": "瞋。邪見是。反此則為十善。當密自檢點日用所起之",
    "X62n1182_001:0333a14": "念。與何界相應者多。與何界相應者猛。則他日安身",
    "X62n1182_001:0333a15": "立命之處。不勞更問人矣。",
    "X62n1182_001:0333a16": "[0333a16] 一切境界。唯業所感。唯心所現。即其現處。當體即心。",
    "X62n1182_001:0333a17": "凡在有心。不能無境。不現佛境。便現九界之境。不現",
    "X62n1182_001:0333a18": "三乘之境。便現六凡之境。不現天人鬼畜之境。便現",
    "X62n1182_001:0333a19": "地獄境界。佛及三乘所現境界。雖有優降不同。要皆",
    "X62n1182_001:0333a20": "受享法樂而已。三界諸天所現之境。但唯受用禪定",
    "X62n1182_001:0333a21": "五欲之樂。人道之境。苦樂相間。各隨其業。多少不同。",
    "X62n1182_001:0333a22": "鬼畜之境。苦多樂少。至於地獄。則純一極苦。如人夢",
    "X62n1182_001:0333a23": "中所見山川人物。皆依夢心所現。若無夢心。必無夢",
    "X62n1182_001:0333a24": "境。設無夢境。亦無夢心。故知心外無境。境外無心。全",
    "X62n1182_001:0333b01": "境即心。全心即境。若於因中察果。當須觀心。設於果",
    "X62n1182_001:0333b02": "處驗因。當須觀境。故曰未有無心境。曾無無境心。果",
    "X62n1182_001:0333b03": "必從因。因必克果。苟真知此心境因果一如不二之",
    "X62n1182_001:0333b04": "理。而猶不念佛求生淨土者。吾不信也。",
    "X62n1182_001:0333b05": "[0333b05] 真為生死。發菩提心。以深信願。持佛名號。十六字為",
    "X62n1182_001:0333b06": "念佛法門一大綱宗。若真為生死之心不發。一切開",
    "X62n1182_001:0333b07": "示皆為戲論。世間一切重苦。無過生死。生死不了。生",
    "X62n1182_001:0333b08": "死死生。生生死死。出一胞胎。入一胞胎。捨一皮袋。取",
    "X62n1182_001:0333b09": "一皮袋。苦已不堪。況輪回未出。難免墮落。豬胞胎。狗",
    "X62n1182_001:0333b10": "胞胎。何所不鑽。驢皮袋。馬皮袋。何所不取。此箇人身。",
    "X62n1182_001:0333b11": "最為難得。最易打失。一念之差。便入惡趣。三途易入",
    "X62n1182_001:0333b12": "而難出。地獄時長而苦重。七佛以來。猶為蟻子。八萬",
    "X62n1182_001:0333b13": "劫後。未脫鴿身。畜道時長已極。鬼獄時長尤倍。久經",
    "X62n1182_001:0333b14": "長劫。何了何休。萬苦交煎。無歸無救。每一言之。衣毛",
    "X62n1182_001:0333b15": "卓豎。時一念及。五內如焚。是故即今。痛念生死。如喪",
    "X62n1182_001:0333b16": "考妣。如救頭然也。然我有生死。我求出離。而一切眾",
    "X62n1182_001:0333b17": "生皆在生死。皆應出離。彼等與我本同一體。皆是多",
    "X62n1182_001:0333b18": "生父母。未來諸佛。若不念普度。唯求自利。則於理有",
    "X62n1182_001:0333b19": "所虧。心有未安。況大心不發。則外不能感通諸佛。內",
    "X62n1182_001:0333b20": "不能契合本性。上不能圓成佛道。下不能廣利&#x7FA3;生。",
    "X62n1182_001:0333b21": "無始恩愛何以解脫。無始怨愆何以解釋。積劫罪業",
    "X62n1182_001:0333b22": "難以懺除。積劫善根難以成熟。隨所修行。多諸障緣。",
    "X62n1182_001:0333b23": "縱有所成。終墮偏小。故須稱性發大菩提心也。然大",
    "X62n1182_001:0333b24": "心既發。應修大行。而於一切行門之中。求其最易下",
    "X62n1182_001:0333c01": "手。最易成就。至極穩當。至極圓頓者。則無如以深信",
    "X62n1182_001:0333c02": "願持佛名號矣。所謂深信者。釋迦如來梵音聲相。決",
    "X62n1182_001:0333c03": "無誑語。彌陀世尊大慈悲心。決無&#x8657;願。且以念佛求",
    "X62n1182_001:0333c04": "生之因。必感見佛往生之果。如種瓜得瓜。種豆得豆。",
    "X62n1182_001:0333c05": "響必應聲。影必隨形。因不&#x8657;棄。果無浪得。此可不待",
    "X62n1182_001:0333c06": "問佛而能自信者也。況吾人現前一念心性。全真成",
    "X62n1182_001:0333c07": "妄。全妄即真。終日隨緣。終日不變。橫&#x5FA7;豎窮。當體無",
    "X62n1182_001:0333c08": "外。彌陀淨土。總在其中。以我具佛之心。念我心具之",
    "X62n1182_001:0333c09": "佛。豈我心具之佛。而不應我具佛之心耶。",
    "X62n1182_001:0333c10": "[0333c10] 往生傳載臨終瑞相。班班列列。豈欺我哉。如此信已。",
    "X62n1182_001:0333c11": "願樂自切。以彼土之樂。回觀娑婆之苦。厭離自深。如",
    "X62n1182_001:0333c12": "離廁坑。如出牢獄。以娑婆之苦。遙觀彼土之樂。欣樂",
    "X62n1182_001:0333c13": "自切。如歸故鄉。如奔寶所。總之如渴思飲。如飢思食。",
    "X62n1182_001:0333c14": "如病苦之思良藥。如嬰兒之思慈母。如避怨家之持",
    "X62n1182_001:0333c15": "刀相迫。如墮水火而急求救援。果能如此懇切。一切",
    "X62n1182_001:0333c16": "境緣。莫能引轉矣。然後以此信願之心。執持名號。持",
    "X62n1182_001:0333c17": "一聲是一九蓮種子。念一句是一往生正因。直須心",
    "X62n1182_001:0333c18": "心相續。念念無差。唯專唯勤。無雜無間。愈久愈堅。轉",
    "X62n1182_001:0333c19": "持轉切。久之久之。自成片段。入一心不亂矣。誠然如",
    "X62n1182_001:0333c20": "此。若不往生者。釋迦如來便為誑語。彌陀世尊便為",
    "X62n1182_001:0333c21": "&#x8657;願。有是理乎哉。",
    "X62n1182_001:0333c22": "[0333c22] 觀經是心作佛是心是佛二語。較之禪宗直指人心",
    "X62n1182_001:0333c23": "見性成佛。尤為直截痛快。何也。以見性難而作佛易",
    "X62n1182_001:0333c24": "故。何為見性。離心意識。靈光迸露。始為見性。故難。何",
    "X62n1182_001:0334a01": "為作佛。持佛名號。觀佛依正。即為作佛。故易。經云。汝",
    "X62n1182_001:0334a02": "等心想佛時。是心即是三十二相八十種好。豈非以",
    "X62n1182_001:0334a03": "想念於佛。即為作佛耶。夫成佛是佛。理無二致。而見",
    "X62n1182_001:0334a04": "性作佛。難易相懸若是。豈非念佛較之參禪。尤為直",
    "X62n1182_001:0334a05": "截痛快也哉。一是祖語。一是佛言。何重何輕。何取何",
    "X62n1182_001:0334a06": "捨。學者但當盡捨舊習。&#x8657;其心。平其氣。試一玩味而",
    "X62n1182_001:0334a07": "檢點之。當必首肯是說為不謬矣。",
    "X62n1182_001:0334a08": "[0334a08] 石霜遷化。眾舉泰首座繼席住持。時九峰虔為侍者。",
    "X62n1182_001:0334a09": "乃曰。若繼住持。須明先師意。泰曰。先師有甚麼意。我",
    "X62n1182_001:0334a10": "會不得。虔曰。先師尋常教人休去歇去。冷湫湫地去。",
    "X62n1182_001:0334a11": "古廟香鑪去。一條白練去。萬年一念去。其餘則不問。",
    "X62n1182_001:0334a12": "如何是一條白練去。泰云。此但明一色邊事。虔曰。原",
    "X62n1182_001:0334a13": "來未會先師意。泰云。裝香來。香煙盡處。我若去不得。",
    "X62n1182_001:0334a14": "即不會先師意。左右即裝香。香煙未盡。泰即化去。虔",
    "X62n1182_001:0334a15": "撫其背曰。坐脫立亡即不無。先師意未夢見在。曹山",
    "X62n1182_001:0334a16": "堂上坐。紙衣道者從堂下過。山曰。莫是紙衣道者麼。",
    "X62n1182_001:0334a17": "衣曰。不敢。山曰。如何是紙衣下事。衣曰。一裘纔挂體。",
    "X62n1182_001:0334a18": "萬法悉皆如。山曰。如何是紙衣下用。衣曰諾。便化去。",
    "X62n1182_001:0334a19": "山曰。汝祇解恁麼去。不解恁麼來。衣復開目問曰。一",
    "X62n1182_001:0334a20": "靈真性不假胞胎時如何。山曰。未是妙。夫坐脫立亡。",
    "X62n1182_001:0334a21": "未明大法。固非了事。然其造詣工夫。殊非易易。果能",
    "X62n1182_001:0334a22": "回此一段精神。專心念佛。求生淨土。當必穩得上品",
    "X62n1182_001:0334a23": "上生。豈更遭人檢點哉。如紙衣進問。如何是妙。山答",
    "X62n1182_001:0334a24": "云。不借借。衣便珍重化去。噫。與其不借而借臭穢胞",
    "X62n1182_001:0334b01": "胎。何如不借而借香潔蓮華。直以胞胎臭穢蓮華香",
    "X62n1182_001:0334b02": "潔而論。己自勝劣懸殊。況出胎隔陰。作主大難。而蓮",
    "X62n1182_001:0334b03": "胞一敷。勝緣具足。此則日劫相懸。天地不足以喻其",
    "X62n1182_001:0334b04": "否泰矣。無怪乎永明大師謂。有禪無淨土。十人九錯",
    "X62n1182_001:0334b05": "路。無禪有淨土。萬修萬人去。此真語也。實語也。大慈",
    "X62n1182_001:0334b06": "悲心淚出痛腸之語也。學者幸勿忽諸。",
    "X62n1182_001:0334b07": "[0334b07] 最初迷真起妄。則曰一念妄動。末後返妄歸真。則曰",
    "X62n1182_001:0334b08": "一念相應。是則起妄之後。歸真之前。更有何法。能外",
    "X62n1182_001:0334b09": "此一念乎。是故一念悟隨淨緣。即佛法界。迷隨染緣。",
    "X62n1182_001:0334b10": "即九法界。十方&#x8657;空。是此一念迷昧。一切國土。是此",
    "X62n1182_001:0334b11": "一念澄凝。四生正報。是此一念情想合離。四大依報。",
    "X62n1182_001:0334b12": "是此一念動靜違順。唯依此念。變現諸法。離此念外。",
    "X62n1182_001:0334b13": "無法可得。原此一念。本是法界。從緣而起。緣無自性。",
    "X62n1182_001:0334b14": "全體法界。故得橫&#x5FA7;十方。豎窮三際。離過絕非。不可",
    "X62n1182_001:0334b15": "思議。法爾具此威神。法爾具此功用。今以此念。念於",
    "X62n1182_001:0334b16": "西方阿彌陀佛。求生極樂淨土。正當念時。西方依正",
    "X62n1182_001:0334b17": "在我心中。而我此心已在西方依正之內。如兩鏡交",
    "X62n1182_001:0334b18": "光。相含互照。此橫&#x5FA7;十方之相也。若約豎窮三際。則",
    "X62n1182_001:0334b19": "念佛時。即見佛時。亦即成佛時。求生時。即往生時。亦",
    "X62n1182_001:0334b20": "即度生時。三際同時。更無前後。帝網珠光。難齊全體。",
    "X62n1182_001:0334b21": "南柯夢事。略類一班。此理悟之最難。信之最易。但能",
    "X62n1182_001:0334b22": "直下承當。終必全身受用。可謂參學事畢。所作已辦",
    "X62n1182_001:0334b23": "矣。如或未能。但當任便觀察。隨分受用焉耳。",
    "X62n1182_001:0334b24": "[0334b24] 心能造業。心能轉業。業由心造。業隨心轉。心不能轉",
    "X62n1182_001:0334c01": "業。即為業縛。業不隨心轉。即能縛心。心何以能轉業。",
    "X62n1182_001:0334c02": "心與道合。心與佛合。即能轉業。業何以能縛心。心依",
    "X62n1182_001:0334c03": "常分。任運作受。即為業縛。一切現前境界。一切當來",
    "X62n1182_001:0334c04": "果報。皆唯業所感。唯心所現。唯業所感故。前境來報",
    "X62n1182_001:0334c05": "皆有一定。以業能縛心故。唯心所現故。前境來報皆",
    "X62n1182_001:0334c06": "無一定。以心能轉業故。若人正當業能縛心。前境來",
    "X62n1182_001:0334c07": "報一定之時。而忽發廣大心。修真實行。心與佛合。心",
    "X62n1182_001:0334c08": "與道合。則心能轉業。前境來報。定而不定。又心能轉",
    "X62n1182_001:0334c09": "業。前境來報不定之時。而大心忽退。實行有虧。則業",
    "X62n1182_001:0334c10": "能縛心。即前境來報。不定而定。然業乃造於已往。此",
    "X62n1182_001:0334c11": "則無可柰何。所幸而發心與否。其機在我。造業轉業。",
    "X62n1182_001:0334c12": "不由別人。如吾人即今發心念佛。求生極樂。或觀依",
    "X62n1182_001:0334c13": "正。或持名號。念念相續。觀念之極。則心與佛合。合之",
    "X62n1182_001:0334c14": "又合。合之其極。則心能轉業。而前境之娑婆。轉為極",
    "X62n1182_001:0334c15": "樂。胎獄之來報。轉為蓮胞。便是樂邦自在人矣。若正",
    "X62n1182_001:0334c16": "恁麼時。其心或偶然失照。或忽生退悔。不與佛合。則",
    "X62n1182_001:0334c17": "業能縛心。而前境仍舊來報。依然還是忍土苦眾生",
    "X62n1182_001:0334c18": "也。然則我輩有志出離。求生淨土者。可弗惕然而警。",
    "X62n1182_001:0334c19": "奮然而發也哉。",
    "X62n1182_001:0334c20": "[0334c20] 淨土門中。以願為最。凡有願者。終必能滿。如&#x9B31;頭藍",
    "X62n1182_001:0334c21": "弗。習非非想定於水邊林下。每定將成。多為魚鳥所",
    "X62n1182_001:0334c22": "驚。因發惡願曰。吾他日後當作飛貍。入林食鳥。入水",
    "X62n1182_001:0334c23": "食魚。後非想定成。遂生天上。壽八萬大劫。天報既終。",
    "X62n1182_001:0334c24": "遂墮為飛貍。入林水以食魚鳥。此惡願也。與性相違。",
    "X62n1182_001:0335a01": "尚有大力用。八萬劫後能滿。況稱性之善願乎。神僧",
    "X62n1182_001:0335a02": "傳載一僧。於石佛前戲發願曰。如今生生死不了。願",
    "X62n1182_001:0335a03": "來生作威武大臣。後果作大將軍。此戲發之願也。尚",
    "X62n1182_001:0335a04": "終得遂。況至誠所發之願乎。復載一僧。博通經論。所",
    "X62n1182_001:0335a05": "至無所遇。乃咨嗟歎息。傍一僧曰。汝學佛法。獨不聞",
    "X62n1182_001:0335a06": "未成佛果。先結人緣。汝雖明佛法。其如無緣何。其僧",
    "X62n1182_001:0335a07": "曰。我即終於此乎。傍僧曰。吾代汝為之。問其僧有何",
    "X62n1182_001:0335a08": "所畜。曰無他。僅餘一衣料耳。曰。此亦足矣。遂變價置",
    "X62n1182_001:0335a09": "買食物。引其僧至一深林。禽鳥昆蟲甚多之處。置食",
    "X62n1182_001:0335a10": "於地。復教以發願。乃屬曰。汝二十年後。方可開法。其",
    "X62n1182_001:0335a11": "僧如所屬。至二十年後始開法。受化者多少年。&#x8462;皆",
    "X62n1182_001:0335a12": "受食之禽鳥昆蟲也。此願力之不可思議也。尚能以",
    "X62n1182_001:0335a13": "他人之願。攝彼蟲鳥。脫異類而入人道。豈自願不能",
    "X62n1182_001:0335a14": "自度耶。佛以四十八願自致成佛。而我所發之願。正",
    "X62n1182_001:0335a15": "合佛攝生之願。此則直以發願便可往生。而況佛有",
    "X62n1182_001:0335a16": "不思議大慈大悲。如瑩珂。酒肉無擇之人。後閱往生",
    "X62n1182_001:0335a17": "傳。每讀一傳。為一首肯。遂斷食念佛。至七日。感佛現",
    "X62n1182_001:0335a18": "身慰之曰。汝陽壽尚有十年。當好念佛。吾十年後來",
    "X62n1182_001:0335a19": "接汝。珂曰。娑婆濁惡。易失正念。願早生淨土。承事諸",
    "X62n1182_001:0335a20": "聖。佛曰。汝志如此。我三日後來接汝。三日後果得往",
    "X62n1182_001:0335a21": "生。又懷玉禪師。精修淨業。一曰見佛菩薩滿&#x8657;空中。",
    "X62n1182_001:0335a22": "一人執銀臺而入。玉念曰。吾一生精進。志在金臺。今",
    "X62n1182_001:0335a23": "胡不然。銀臺遂隱。玉彌加精進。二十一日後。復見佛",
    "X62n1182_001:0335a24": "菩薩&#x5FA7;滿&#x8657;空。前持銀臺者易金臺而至。玉遂泊然",
    "X62n1182_001:0335b01": "而逝。劉遺民依東林。結社念佛。一日想念佛次。見佛",
    "X62n1182_001:0335b02": "現身。劉念曰。安得如來手摩我頭乎。佛即手摩其頭。",
    "X62n1182_001:0335b03": "復念曰。安得如來衣覆我體乎。佛即以衣覆其體。於",
    "X62n1182_001:0335b04": "戲。佛之於眾生。無所不至。真可謂大慈悲父母矣。欲",
    "X62n1182_001:0335b05": "速生即令速生。欲金臺即易金臺。欲手摩頭即摩頭。",
    "X62n1182_001:0335b06": "欲衣覆體即覆體。佛既慈悲一切眾生。豈獨不慈悲",
    "X62n1182_001:0335b07": "我乎。佛既滿一切眾生之願。豈獨不滿我之願乎。大",
    "X62n1182_001:0335b08": "慈悲心。無有揀擇。安有此理。是以真能發願。則信在",
    "X62n1182_001:0335b09": "其中。信願既真。行不期起而自起。是故信願行三種",
    "X62n1182_001:0335b10": "資糧。唯一願字盡之矣。",
    "X62n1182_001:0335b11": "[0335b11] 世之最可珍重者。莫過精神。世之最可愛惜者。莫過",
    "X62n1182_001:0335b12": "光陰。一念淨。即佛界緣起。一念染。即九界生因。凡動",
    "X62n1182_001:0335b13": "一念。即十界種子。可不珍重乎。是日已過。命亦隨減。",
    "X62n1182_001:0335b14": "一寸時光。即一寸命光。可不愛惜乎。苟知精神之可",
    "X62n1182_001:0335b15": "珍重。則不浪用。則念念執持佛名。光陰不&#x8657;度。則刻",
    "X62n1182_001:0335b16": "刻熏修淨業。倘置佛名而別修三乘聖行。亦是浪用",
    "X62n1182_001:0335b17": "精神。亦是千鈞之弩為鼷鼠而發機。況造六凡生死",
    "X62n1182_001:0335b18": "之業手。倘置淨業而別取權乘小果。亦是&#x8657;度光陰。",
    "X62n1182_001:0335b19": "亦是以如意寶珠而貿一衣一食。況取人天有漏之",
    "X62n1182_001:0335b20": "果乎。如是珍重。如是愛惜。則心專而佛易感。行勤而",
    "X62n1182_001:0335b21": "業易精。果得真生淨土。親見彌陀。時承開示。面奉慈",
    "X62n1182_001:0335b22": "音。妙悟自心。深證法界。延一念為長劫。促長劫為一",
    "X62n1182_001:0335b23": "念。念劫圓融。得大自在。得非自食其珍重愛惜之報",
    "X62n1182_001:0335b24": "乎。",
    "X62n1182_001:0335c01": "[0335c01] 夫見道而後修道。修道而後證道。此千聖同途。千古",
    "X62n1182_001:0335c02": "不易之定論也。然見道豈易言哉。若依教乘。必大開",
    "X62n1182_001:0335c03": "圓解。若依宗門。必直透重關。然後得論修道。否則便",
    "X62n1182_001:0335c04": "為盲修瞎練。不免撞牆磕壁。墮坑落塹矣。唯淨土一",
    "X62n1182_001:0335c05": "門則不然。從是西方過十萬億佛土。有世界名曰極",
    "X62n1182_001:0335c06": "樂。其土有佛。號阿彌陀。今現在說法。但發願持名。即",
    "X62n1182_001:0335c07": "得往生。此乃佛心佛眼親知親見之境界。非彼三乘",
    "X62n1182_001:0335c08": "賢聖所能知見也。但當深信佛言。依此而發願持名。",
    "X62n1182_001:0335c09": "即是以佛知見為知見。不必別求悟門也。餘門修道。",
    "X62n1182_001:0335c10": "必悟後依法修習。攝心成定。因定發慧。因慧斷惑。所",
    "X62n1182_001:0335c11": "發之慧有勝劣。所斷之惑有淺深。然後方可論其退",
    "X62n1182_001:0335c12": "與不退。唯此淨土門中。唯以信願之心。專持名號。持",
    "X62n1182_001:0335c13": "至一心不亂。淨業即為大成。身後決定往生。一得往",
    "X62n1182_001:0335c14": "生。便永不退轉。又餘門修道。先須懺其現業。若現業",
    "X62n1182_001:0335c15": "不懺。即能障道。則進修無路矣。修淨業者。乃帶業往",
    "X62n1182_001:0335c16": "生。不須懺業。以至心念佛一聲。能滅八十億劫生死",
    "X62n1182_001:0335c17": "重罪故。又餘門修道。須斷煩惱。若見思煩惱分毫未",
    "X62n1182_001:0335c18": "盡。則分段生死不盡。不能出離同居國土。唯修淨業。",
    "X62n1182_001:0335c19": "乃橫出三界。不斷煩惱。從此同居生彼同居。一生彼",
    "X62n1182_001:0335c20": "土。則生死根株便永斷矣。既生彼土。則常常見佛。時",
    "X62n1182_001:0335c21": "時聞法。衣食居處。出於自然。水鳥樹林。皆悉說法。同",
    "X62n1182_001:0335c22": "居土中。橫見上三淨土。諸上善人俱會一處。圓證三",
    "X62n1182_001:0335c23": "種不退。一生便補佛位。然則淨土一門。最初省求悟",
    "X62n1182_001:0335c24": "門。末後不待發慧。不須懺業。不斷煩惱。至極省要。至",
    "X62n1182_001:0336a01": "極徑捷。及其證入。至極廣大。至極究竟。學者當細心",
    "X62n1182_001:0336a02": "玩味而詳擇之。毋以一時貢高。失此殊勝最大利益",
    "X62n1182_001:0336a03": "也。",
    "X62n1182_001:0336a04": "[0336a04] 一窮人。遙望。見錢一串。就而取之。乃蛇也。遂瞠立於",
    "X62n1182_001:0336a05": "其傍。復一人至。得錢一串攜去。夫錢非蛇也。而蛇現",
    "X62n1182_001:0336a06": "者。唯業所感。唯心所現也。錢上之蛇。固是業感心現。",
    "X62n1182_001:0336a07": "而蛇上之錢。獨非業感心現乎。錢上之蛇。一人之別",
    "X62n1182_001:0336a08": "業妄見也。蛇上之錢。多人之同分妄見也。一人之妄",
    "X62n1182_001:0336a09": "見。其妄易知。多人之妄見。其妄難知。以易知例難知。",
    "X62n1182_001:0336a10": "難知亦易知矣。然則蛇固蛇也。錢亦蛇也。推此而往。",
    "X62n1182_001:0336a11": "內而根身。外而境界。由一方而至十方。以及四大部",
    "X62n1182_001:0336a12": "洲。三千大千世界。皆此錢上之蛇也。但唯心之蛇既",
    "X62n1182_001:0336a13": "現。便能螫人。唯心之錢既現。便得享用。非謂唯心。便",
    "X62n1182_001:0336a14": "無外境。且娑婆之穢苦。安養之淨樂。皆唯心現。唯心",
    "X62n1182_001:0336a15": "之穢苦既現。則遭大逼迫。唯心之淨樂既現。則得大",
    "X62n1182_001:0336a16": "受用。既穢苦淨樂。皆唯心現。何不捨唯心之穢苦。以",
    "X62n1182_001:0336a17": "取唯心之淨樂。而乃久經長劫。甘為八苦之所交煎",
    "X62n1182_001:0336a18": "也哉。",
    "X62n1182_001:0336a19": "[0336a19] 吾人生死關頭。唯二種力。一者心緒多端。重處偏墜。",
    "X62n1182_001:0336a20": "此心力也。二者如人負債。強者先牽。此業力也。業力",
    "X62n1182_001:0336a21": "最大。心力尤大。以業無自性。全依於心。心能造業。心",
    "X62n1182_001:0336a22": "能轉業。故心力唯重。業力唯強。乃能牽生。若以重心。",
    "X62n1182_001:0336a23": "而修淨業。淨業則強。心重業強。唯西方是趨。則他日",
    "X62n1182_001:0336a24": "報終命盡。定往西方。不生餘處矣。如大樹大牆。尋常",
    "X62n1182_001:0336b01": "向西而歪。他日若倒。決不向餘處也。何為重心。我輩",
    "X62n1182_001:0336b02": "修習淨業。信貴於深。願貴於切。以信深願切故。一切",
    "X62n1182_001:0336b03": "邪說。莫能搖惑。一切境緣。莫能引轉。若正修淨業時。",
    "X62n1182_001:0336b04": "倘達摩大師忽現在前。乃曰。吾有直指人心見性成",
    "X62n1182_001:0336b05": "佛之禪。汝但捨置念佛。吾即以此禪授汝。但當向祖",
    "X62n1182_001:0336b06": "師作禮。謂我先已受釋迦如來念佛法門。發願受持。",
    "X62n1182_001:0336b07": "終身不易。祖師雖有深妙禪道。吾則不敢自違本誓",
    "X62n1182_001:0336b08": "也。縱或釋迦如來忽爾現身。謂曰。吾先說念佛法門",
    "X62n1182_001:0336b09": "時。一時方便耳。今更有殊勝法門。超於彼者。汝當且",
    "X62n1182_001:0336b10": "置念佛。吾即為說勝法。亦祇可向佛稽首陳白。我先",
    "X62n1182_001:0336b11": "稟受世尊淨業法門。發願一息尚存。決不更張。如來",
    "X62n1182_001:0336b12": "雖有勝法。吾則不敢自違本願也。雖佛祖現身。尚不",
    "X62n1182_001:0336b13": "改其所信。況魔王外道&#x8657;妄邪說。豈足以搖感之耶。",
    "X62n1182_001:0336b14": "能如是信。其信可謂深矣。若赤熱鐵輪旋轉頂上。不",
    "X62n1182_001:0336b15": "以此苦退失往生之願。若輪王勝妙五欲現前。亦不",
    "X62n1182_001:0336b16": "以此樂退失往生之願。此逆順至極。尚不改所願。況",
    "X62n1182_001:0336b17": "世間小小逆順境界。豈能引轉哉。能如是願。其願可",
    "X62n1182_001:0336b18": "謂切矣。信深願切。是謂重心。而修淨業。淨業必強。心",
    "X62n1182_001:0336b19": "重故。則易純。業強故。則易熟。極樂淨業若熟。娑婆染",
    "X62n1182_001:0336b20": "緣便盡。果得染緣已盡。則臨終時。雖欲輪回境界再",
    "X62n1182_001:0336b21": "現在前。亦不可得。果得淨業已熟。則臨終時。雖欲彌",
    "X62n1182_001:0336b22": "陀淨土不現在前。亦不可得。然此信願。要在操之有",
    "X62n1182_001:0336b23": "素。臨時自不入於岐路。如古德臨欲命終。六欲天童",
    "X62n1182_001:0336b24": "次第接引。皆不去。唯專心待佛。後佛現。乃曰佛來也。",
    "X62n1182_001:0336c01": "遂合掌而逝。夫臨欲命終。四大分張。此何時也。六欲",
    "X62n1182_001:0336c02": "天童次第接引。此何境也。苟素常信願。不到十分堅",
    "X62n1182_001:0336c03": "固。當此時。對此境。而能強作主宰乎。如古德真可謂",
    "X62n1182_001:0336c04": "千古修淨業者之標榜矣。",
    "X62n1182_001:0336c05": "[0336c05] 有禪者問曰。一切諸法。悉皆如夢。娑婆固夢也。極樂",
    "X62n1182_001:0336c06": "亦夢也。既同是一夢。修之何益。予曰。不然。七地以前。",
    "X62n1182_001:0336c07": "夢中修道。無明大夢。雖等覺猶眠。唯佛一人。始稱大",
    "X62n1182_001:0336c08": "覺。當夢眼未開之時。苦樂宛然。與其夢受娑婆之極",
    "X62n1182_001:0336c09": "苦。何若夢受極樂之妙樂。況娑婆之夢。從夢入夢。夢",
    "X62n1182_001:0336c10": "之又夢。展轉沈迷者也。極樂之夢。從夢入覺。覺之又",
    "X62n1182_001:0336c11": "覺。漸至於大覺者也。夢雖同。所以夢者。未嘗同也。可",
    "X62n1182_001:0336c12": "&#x69E9;論乎。",
    "X62n1182_001:0336c13": "[0336c13] 佛法大海。信為能入。淨土一門。信尤為要。以持名念",
    "X62n1182_001:0336c14": "佛。乃諸佛甚深行處。唯除一生所繫菩薩可知少分。",
    "X62n1182_001:0336c15": "自餘一切賢聖。但當遵信而已。非其智分之所能知。",
    "X62n1182_001:0336c16": "況下劣凡夫乎。然十一善法。以信居初。信心之前。更",
    "X62n1182_001:0336c17": "無善法。五十五位。以信為始。信位之前。別無聖位。故",
    "X62n1182_001:0336c18": "菩薩造起信論。祖師作信心銘。以信心一法。為入道",
    "X62n1182_001:0336c19": "要門也。昔王仲回問於楊無為曰。念佛如何得不間",
    "X62n1182_001:0336c20": "斷去。楊曰。一信之後。更不再疑。王欣然而去。未久。楊",
    "X62n1182_001:0336c21": "夢仲回致謝。謂因蒙指示。得大利益。今已生淨土矣。",
    "X62n1182_001:0336c22": "楊後見仲回之子。問及仲回去時光景。及去之時節。",
    "X62n1182_001:0336c23": "正楊得夢之日。噫。信之時義大矣哉。",
    "X62n1182_001:0336c24": "[0336c24] 法藏比丘對世自在王佛。發稱性四十八種大願。依",
    "X62n1182_001:0337a01": "願久經無量長劫。修習大行。至於因圓果滿。自致成",
    "X62n1182_001:0337a02": "佛。法藏轉名彌陀。世界轉名極樂。彌陀之所以為彌",
    "X62n1182_001:0337a03": "陀者。深證其唯心自性也。然此彌陀極樂。非自性彌",
    "X62n1182_001:0337a04": "陀。唯心極樂乎。但此心性。乃生佛平等共有。不偏屬",
    "X62n1182_001:0337a05": "佛。亦不偏屬眾生。若以心屬彌陀。則眾生乃彌陀心",
    "X62n1182_001:0337a06": "中之眾生。若以心屬眾生。則彌陀乃眾生心中之彌",
    "X62n1182_001:0337a07": "陀以彌陀。心中之眾生念眾生。心中之彌陀。豈眾生",
    "X62n1182_001:0337a08": "心中之彌陀。不應彌陀心中之眾生耶。但佛悟此心。",
    "X62n1182_001:0337a09": "如醒時人。眾生迷此心。如夢中人。離醒時人。無別夢",
    "X62n1182_001:0337a10": "中之人。豈離夢中之人。別有醒時之人耶。但夢中之",
    "X62n1182_001:0337a11": "人。當不自認為真。亦不離夢中之人。別求醒時之人。",
    "X62n1182_001:0337a12": "唯應常憶醒時之人。憶之又憶。則將見大夢漸醒。而",
    "X62n1182_001:0337a13": "夢眼大開。即夢中能憶之人。便是所憶醒時之人。而",
    "X62n1182_001:0337a14": "醒時之人。非夢中人也。夢中人眾多。醒時人唯一。十",
    "X62n1182_001:0337a15": "方諸如來。同共一法身。一心一智慧。力無畏亦然。此",
    "X62n1182_001:0337a16": "乃即一即多。常同常別。法爾自妙之法也。念佛之意。",
    "X62n1182_001:0337a17": "大略如此。",
    "X62n1182_001:0337a18": "[0337a18] 生則決定生。去則實不去。二語。上句說事。下句說理。",
    "X62n1182_001:0337a19": "事是即理之事。謂生即不生。非直以生為生也。理是",
    "X62n1182_001:0337a20": "即事之理。謂不去而去。非直以不去為不去也。兩句",
    "X62n1182_001:0337a21": "作一句看。則事理圓融。所謂合之則雙美也。若兩句",
    "X62n1182_001:0337a22": "作兩句看。則事理分張。所謂離之則兩傷也。若不合",
    "X62n1182_001:0337a23": "此兩句作一句。便當演此兩句作四句。謂生則決定",
    "X62n1182_001:0337a24": "生。生而無生。去則實不去。不去而去。雖為四句。義亦",
    "X62n1182_001:0337b01": "無增。合為一句。義亦無減。總一事理圓融耳。與其執",
    "X62n1182_001:0337b02": "去則實不去之理。不如執生則決定生之事為得。何",
    "X62n1182_001:0337b03": "也。以執事昧理。猶不&#x8657;入品之功。若執理廢事。便不",
    "X62n1182_001:0337b04": "免落空之誚。以事有偕理之功。理無獨立之能故也。",
    "X62n1182_001:0337b05": "以有生為生。則墮常見。以不去為不去。則墮斷見。斷",
    "X62n1182_001:0337b06": "常雖同一邪見。而斷見之過患深重。故不若執事之",
    "X62n1182_001:0337b07": "為得。然總不如圓會二句為佳耳。",
    "X62n1182_001:0337b08": "[0337b08] 吾人現前一念。緣生無性。無性緣生。不生佛界。便生",
    "X62n1182_001:0337b09": "九界。若約緣生無性。則生佛平等一空。若約無性緣",
    "X62n1182_001:0337b10": "生。則十界勝劣懸殊。阿祈達王臨終為驅蠅人以拂",
    "X62n1182_001:0337b11": "拂面。一念瞋心。遂墮為毒蛇。一婦人渡河失手。其子",
    "X62n1182_001:0337b12": "墮水。因撈子故。與之俱沒。以慈心故。得生天上。夫一",
    "X62n1182_001:0337b13": "念慈瞋。天畜遂分。則此臨終之緣生一念。可不慎乎。",
    "X62n1182_001:0337b14": "苟以此心緣念彌陀。求生淨土。得不見佛往生乎。但",
    "X62n1182_001:0337b15": "此一念。不可僥倖而致。必須存之以誠。操之有素。是",
    "X62n1182_001:0337b16": "故吾輩於此一句彌陀。千念萬念。以至終日終年念",
    "X62n1182_001:0337b17": "者。無非為熟此一念而已。果得一念純熟。則臨命終",
    "X62n1182_001:0337b18": "時。唯此一念。更無異念。智者大師云。臨終在定之心。",
    "X62n1182_001:0337b19": "即淨土受生之心。然唯此一念。更無異念。非在定之",
    "X62n1182_001:0337b20": "心乎。念果如是。不見彌陀。更見何人。不生淨土。更生",
    "X62n1182_001:0337b21": "何處。只恐吾人自信不及耳。",
    "X62n1182_001:0337b22": "[0337b22] 觀經。是心作佛。是心是佛。二語既舉。則言外之心不",
    "X62n1182_001:0337b23": "作佛。心不是佛。心作九界。心是九界。心不作九界。心",
    "X62n1182_001:0337b24": "不是九界。等義俱彰矣。噫。果明此理。而猶不念佛者。",
    "X62n1182_001:0337c01": "則吾末如之何也已矣。",
    "X62n1182_001:0337c02": "[0337c02] 觀經是心作佛是心是佛二語。不唯是觀經一經綱",
    "X62n1182_001:0337c03": "宗法要。實是釋迦如來一代時教大法綱宗。不唯釋",
    "X62n1182_001:0337c04": "迦一佛法藏綱宗。實是十方三世一切諸佛法藏綱",
    "X62n1182_001:0337c05": "宗。此宗既透。何宗不透。此法既明何法不明。所謂學",
    "X62n1182_001:0337c06": "雖不多。可齊上賢也。",
    "X62n1182_001:0337c07": "[0337c07] 真法無性。染淨從緣。一真既舉。體成十界。則十界全",
    "X62n1182_001:0337c08": "體即一真。是故善談心性者。必不棄離於因果。而深",
    "X62n1182_001:0337c09": "信因果者。終必大明乎心性。此理勢所必然也。",
    "X62n1182_001:0337c10": "[0337c10] 吾人現前一念能念之心。全真成妄。全妄即真。終日",
    "X62n1182_001:0337c11": "隨緣。終日不變。一句所念之佛。全德立名。德外無名。",
    "X62n1182_001:0337c12": "以名召德。名外無德。能念心外。無別所念之佛。所念",
    "X62n1182_001:0337c13": "佛外。無別能念之心。能所不二。生佛宛然。本離四句。",
    "X62n1182_001:0337c14": "本絕百非。本&#x5FA7;一切。本含一切。絕待圓融。不可思議。",
    "X62n1182_001:0337c15": "蓮宗行者。當從者裏信入。",
    "X62n1182_001:0337c16": "[0337c16] 殺生一事。過患至為深重。一切眾生。皆有佛性。生可",
    "X62n1182_001:0337c17": "殺乎。造重業縱殺心。結深怨。感苦果。皆由一殺所致。",
    "X62n1182_001:0337c18": "是以殺心漸猛。殺業漸深。漸以殺人。以及殺其六親。",
    "X62n1182_001:0337c19": "甚而積為刀兵大劫。可悲也矣。&#x8462;皆由不知戒殺之",
    "X62n1182_001:0337c20": "所致。苟知戒殺。牲且不忍殺。況殺人乎。況殺六親乎。",
    "X62n1182_001:0337c21": "牲不忍殺。刀兵大劫。何所從來。殺人之父者。人亦殺",
    "X62n1182_001:0337c22": "其父。殺人之兄者。人亦殺其兄。知人之父兄不可殺。",
    "X62n1182_001:0337c23": "亦戒殺之漸。但不知殺父兄者。由於不戒殺始也。",
    "X62n1182_001:0337c24": "[0337c24] 人之所以不戒殺者。由於不達因果之理。因果者。感",
    "X62n1182_001:0338a01": "應也。我以惡心感之。人亦以惡心應。我以善心感之。",
    "X62n1182_001:0338a02": "人亦以善心應。人但知感應見於現生。而不知感應",
    "X62n1182_001:0338a03": "通於三世也。人但知感應見於人道。而不知感應通",
    "X62n1182_001:0338a04": "於六道也。果知感應通於三世六道。六道中皆多生",
    "X62n1182_001:0338a05": "之父兄。殺可不戒乎。總知感應通於六道。亦不知感",
    "X62n1182_001:0338a06": "應通於世出世間也。以無我心感。則聲聞緣覺之果",
    "X62n1182_001:0338a07": "應之。以菩提心六度萬行感。則菩薩法界果應之。以",
    "X62n1182_001:0338a08": "平等大慈同體大悲感。則佛法界果應之。噫。感應之",
    "X62n1182_001:0338a09": "道。可盡言哉。",
    "X62n1182_001:0338a10": "[0338a10] 須知一句阿彌陀佛。以唯心為宗。此唯心之義。須以",
    "X62n1182_001:0338a11": "三量楷定。三量者。現量比量聖言量也。現量者。謂親",
    "X62n1182_001:0338a12": "證其理也。如羅什大師。七歲隨母入佛寺。見佛&#x9262;。喜",
    "X62n1182_001:0338a13": "而頂戴之。俄而念曰。我年甚幼。佛&#x9262;甚重。何能頂戴。",
    "X62n1182_001:0338a14": "是念纔動。忽失聲置&#x9262;。遂悟萬法唯心。高麗惟曉法",
    "X62n1182_001:0338a15": "師。來此土參學。夜宿冢間。渴甚。明月之下。見清水一",
    "X62n1182_001:0338a16": "汪。以手掬而飲之。殊覺香美。至次日清晨。乃見其水",
    "X62n1182_001:0338a17": "為墓中控出。遂惡心大吐。乃悟萬法唯心。便回本國",
    "X62n1182_001:0338a18": "著述。此皆現量親證也。比量者。借眾相而觀於義。比",
    "X62n1182_001:0338a19": "喻而知也。諸喻之中。夢喻最切。如夢中所見山川人",
    "X62n1182_001:0338a20": "物。萬別千差。皆不離我能夢之心。離夢心外。別無一",
    "X62n1182_001:0338a21": "法可得。即此可以比喻。而知現前一切萬法。但唯心",
    "X62n1182_001:0338a22": "現也。聖言量者。三界唯心。萬法唯識。千經萬論。皆如",
    "X62n1182_001:0338a23": "是說。已約現等三量楷定唯心。更約事理二門。辨明",
    "X62n1182_001:0338a24": "具造。謂由有理具。方有事造。理若不具。事何所造。所",
    "X62n1182_001:0338b01": "以理具。但具事造。離事造外。無別所具。由有事造。方",
    "X62n1182_001:0338b02": "顯理具。事若不造。爭知理具。所以事造。祇造理具。離",
    "X62n1182_001:0338b03": "理具外別無所造。祇此一念心中。本具十界萬法。即",
    "X62n1182_001:0338b04": "此一念隨緣。能造十界萬法。理具。如金中本具可成",
    "X62n1182_001:0338b05": "缾盤釵釧之理。事造。如隨工匠鑪鎚之緣造成缾盤",
    "X62n1182_001:0338b06": "釵釧之器。又理具。如&#x9EAB;中本具可成種種食物之理。",
    "X62n1182_001:0338b07": "事造。如水火人工之緣。造成種種食品也。已辨事理。",
    "X62n1182_001:0338b08": "復約名體同異揀定真妄。佛法中有名同而體異者。",
    "X62n1182_001:0338b09": "有名異而體同者。名同體異。如心之一名。有肉團心。",
    "X62n1182_001:0338b10": "有緣慮心。有集起心。有堅實心。肉團心。同外四大。無",
    "X62n1182_001:0338b11": "所知識。緣慮心通於八識。以八種識皆能緣慮自分",
    "X62n1182_001:0338b12": "境故。此則是妄集起心。唯約第八。以能集諸法種子。",
    "X62n1182_001:0338b13": "能起諸法現行故。此則真妄和合。堅實心者。即堅固",
    "X62n1182_001:0338b14": "真實之性。乃離念靈知。純真心體也。今言唯心者。乃",
    "X62n1182_001:0338b15": "堅實純真之心也。名異體同者。如諸經中所說真如。",
    "X62n1182_001:0338b16": "佛性。實相。法界等。種種極則之名。皆此堅實純真心",
    "X62n1182_001:0338b17": "也。已揀真妄。還約本有現前折衷指點。以諸經皆言",
    "X62n1182_001:0338b18": "無始本有真心。夫既曰本有。即今豈無。而今現有。即",
    "X62n1182_001:0338b19": "本有也。若無無始。則無現前。若離現前。豈有無始。是",
    "X62n1182_001:0338b20": "故不必高尊本有。遠推無始。但現前一念心之自性。",
    "X62n1182_001:0338b21": "即本有真心也。以現前一念。全真成妄。全妄即真。終",
    "X62n1182_001:0338b22": "日隨緣。終日不變。離此現前一念之外。豈別有真心",
    "X62n1182_001:0338b23": "自性哉。古德云。威音那畔。不離今世門頭。眾生現行",
    "X62n1182_001:0338b24": "無明。即是諸佛不動智體。其庶幾乎。由上四義。以顯",
    "X62n1182_001:0338c01": "唯心。故一以唯心為宗也。又一句阿彌陀。以唯佛為",
    "X62n1182_001:0338c02": "宗。以一切萬法。既唯心現。全體唯心。心無彼此。心無",
    "X62n1182_001:0338c03": "分際。於十界萬法。若依若正。假名實法。隨拈一法。皆",
    "X62n1182_001:0338c04": "即心之全體。皆具心之大用。如心權&#x5FA7;。如心豎窮。以",
    "X62n1182_001:0338c05": "唯心義成。唯色唯聲唯香唯味唯觸唯法。乃至唯微",
    "X62n1182_001:0338c06": "塵唯芥子。一切唯義俱成。一切唯義俱成。方成真唯",
    "X62n1182_001:0338c07": "心義。若一切唯義不成。但有唯心之&#x8657;名。而無唯心",
    "X62n1182_001:0338c08": "之實義。以一切唯義俱成。故曰法無定相。遇緣即宗。",
    "X62n1182_001:0338c09": "唯微塵。唯芥子。尚可為宗。八萬相好莊嚴之果地彌",
    "X62n1182_001:0338c10": "陀。反不可以為宗耶。故以唯佛為宗。又以絕待圓融",
    "X62n1182_001:0338c11": "為宗。於十界萬法。隨拈一法。無非即心全體。具心大",
    "X62n1182_001:0338c12": "用。橫&#x5FA7;十方。豎窮三際。離於四句。絕於百非。獨體全",
    "X62n1182_001:0338c13": "真。更無有外。彌滿清淨。中不容他。一法既爾。萬法皆",
    "X62n1182_001:0338c14": "然。各約諸法當體。絕待無外。是為絕待。又以十界萬",
    "X62n1182_001:0338c15": "法。各各互&#x5FA7;。各各互含。一一交羅。一一該徹。彼彼無",
    "X62n1182_001:0338c16": "障無礙。各各無壞無雜。如當壹古鏡。影現重重。如帝",
    "X62n1182_001:0338c17": "網千珠。回環交攝。此約諸法迭互相望。是為圓融。今",
    "X62n1182_001:0338c18": "合絕待圓融為一宗。正絕待時。即圓融。正圓融時。便",
    "X62n1182_001:0338c19": "絕待。非離絕待。別有圓融。絕待。絕待其圓融。非離圓",
    "X62n1182_001:0338c20": "融。別有絕待。圓融。圓融其絕待。絕待圓融。各皆不可",
    "X62n1182_001:0338c21": "思議。今共合為一宗。則不思議中。不思議也。又超情",
    "X62n1182_001:0338c22": "離見為宗。以但約諸法絕待。離過絕非。已超一切眾",
    "X62n1182_001:0338c23": "生情妄執著。三乘賢聖所見差別。若約諸法圓融。圓",
    "X62n1182_001:0338c24": "該四句。融會百非。尤非凡情聖見之所能及。故總立",
    "X62n1182_001:0339a01": "超情離見為宗。初以唯心為宗。次以唯佛為宗。三以",
    "X62n1182_001:0339a02": "絕待圓融為宗。末以超情離見為宗。總此四重宗旨。",
    "X62n1182_001:0339a03": "方是一句彌陀正宗。宗旨豈易言哉。",
    "X62n1182_001:0339a04": "[0339a04] 此一念佛法門。如天普&#x8462;。似地普擎。無有一人一法。",
    "X62n1182_001:0339a05": "能出其外。不在其中者。如華嚴全經。雖有五周四分",
    "X62n1182_001:0339a06": "之殊。以因果二字。該盡無餘。四十一位因心。無一心",
    "X62n1182_001:0339a07": "而不趨向果覺。四十一位所修種種法行。豈非皆念",
    "X62n1182_001:0339a08": "佛法行也。而末後普賢以十大願王。導歸極樂。為全",
    "X62n1182_001:0339a09": "經一。大結穴。不其然乎。又華嚴者。以萬行因華。莊嚴",
    "X62n1182_001:0339a10": "一乘佛果。此萬行非念佛行耶。華嚴具婆須蜜女。無",
    "X62n1182_001:0339a11": "厭足王。勝熱婆羅門等無量門。然皆顯示毗盧境界。",
    "X62n1182_001:0339a12": "此無量門。非即念佛門耶。法華一經。從始至終。無非",
    "X62n1182_001:0339a13": "開示悟入佛知佛見。此非始終唯一念佛法門耶。楞",
    "X62n1182_001:0339a14": "嚴最初顯示藏性。明成佛之真因也。其次揀選圓通。",
    "X62n1182_001:0339a15": "示成佛之妙行也。後歷六十聖位。圓滿菩提。歸無所",
    "X62n1182_001:0339a16": "得。證佛地之極果也。背此。則成七趣沈淪。向此。則明",
    "X62n1182_001:0339a17": "五魔擾亂。末後云。有人身具四重。十波羅夷。瞬息即",
    "X62n1182_001:0339a18": "經此方他方阿鼻地獄。乃至窮盡十方無間。靡不經",
    "X62n1182_001:0339a19": "歷。若能一念將此法門。於末劫中。開示未學。是人罪",
    "X62n1182_001:0339a20": "障應念消滅。變其地獄所受苦因。為安樂國。此則徹",
    "X62n1182_001:0339a21": "始徹終唯一念佛法門也。總佛一代時教。三藏十二",
    "X62n1182_001:0339a22": "部半滿權實。偏圓頓漸。種種法門。無非顯示唯心自",
    "X62n1182_001:0339a23": "性。圓成無上妙覺而已。得非總一大念佛法門耶。至",
    "X62n1182_001:0339a24": "如禪宗達摩大師西來。但當曰。直指人心。見性便了。",
    "X62n1182_001:0339b01": "而云成佛者。非宗門亦念佛門耶。故合二派五宗。千",
    "X62n1182_001:0339b02": "七百則公案。不過指點當人本源心性。顯示本有清",
    "X62n1182_001:0339b03": "淨法身。法身橫&#x5FA7;豎窮。無所不&#x5FA7;。而參禪人。要須時",
    "X62n1182_001:0339b04": "時現前。頭頭相應。此何在而非念佛法門哉。至如佛",
    "X62n1182_001:0339b05": "之一字吾不喜聞。一棒打殺與狗子喫等語。皆顯示",
    "X62n1182_001:0339b06": "法身向上勝妙方便。是真念佛也。往往無知之輩。謂",
    "X62n1182_001:0339b07": "宗門中人。不宜念佛。此不唯不知念佛。豈真知宗哉。",
    "X62n1182_001:0339b08": "不唯宗教兩門如是。即普天之下。士農工商。諸子百",
    "X62n1182_001:0339b09": "家。縱不欲念佛。不知佛者。亦不能出於念佛法門之",
    "X62n1182_001:0339b10": "外。以彼去來動靜咸率此道。百姓日用而不知也。所",
    "X62n1182_001:0339b11": "謂一氣不言含有象。萬靈何處謝無私。夾路桃華風",
    "X62n1182_001:0339b12": "雨後。馬蹄無地避殘紅。",
    "X62n1182_001:0339b13": "[0339b13] 一真為生死發菩提心。是學道通途。二以深信願持",
    "X62n1182_001:0339b14": "佛名號。為淨土正宗。三以攝心專注而念。為下手方",
    "X62n1182_001:0339b15": "便。四以折伏現行煩惱。為修心要務。五以堅持四重",
    "X62n1182_001:0339b16": "戒法。為入道根本。六以種種苦行。為修道助緣。七以",
    "X62n1182_001:0339b17": "一心不亂。為淨行歸宿。八以種種靈瑞。為往生驗證。",
    "X62n1182_001:0339b18": "此八種事。各宜痛講。修淨業者。不可不知矣。",
    "X62n1182_001:0339b19": "[0339b19] 眾生所以輪回者。六道也。餘趣眾生。為驚瞋苦樂所",
    "X62n1182_001:0339b20": "障。無暇向道。可以整心慮趣菩提。唯人道為能耳。但",
    "X62n1182_001:0339b21": "失人身者如大地土。得人身者如爪上土。人身豈易",
    "X62n1182_001:0339b22": "得乎。人道眾生。從生至壯以及老死。眼之所見。耳之",
    "X62n1182_001:0339b23": "所聞。無非世間塵勞生死業緣耳。佛法豈易聞乎。得",
    "X62n1182_001:0339b24": "人身已難。況得男子身六根具足尤難。聞佛法已難。",
    "X62n1182_001:0339c01": "況聞彌陀名號淨土法門尤難。何幸而得難得之人",
    "X62n1182_001:0339c02": "身。何幸而聞難聞之佛法。聞之而猶不肯信。不深為",
    "X62n1182_001:0339c03": "可惜也哉。不信姑置。即如信者。信而不願。猶不信也。",
    "X62n1182_001:0339c04": "願而無行。猶弗願也。行而不猛。猶弗行也。行之所以",
    "X62n1182_001:0339c05": "不猛。由願不切。願之所以不切。由信不真。總之生真",
    "X62n1182_001:0339c06": "信難。信果真矣。願自能切。願果切矣。行自能猛。真切",
    "X62n1182_001:0339c07": "信願。加以勇猛行力。決定得生淨土。決定得見彌陀。",
    "X62n1182_001:0339c08": "決定證三不退。決定一生補佛。既得生淨土矣。曠大",
    "X62n1182_001:0339c09": "劫來生死業根。則從此永斷。既一生補佛矣。至極尊",
    "X62n1182_001:0339c10": "貴無上妙覺。則便得圓成。此一念真信所關係者。豈",
    "X62n1182_001:0339c11": "淺淺哉。苟非障道緣薄。生死業輕。久種善根。宿因深",
    "X62n1182_001:0339c12": "厚者。何以能爾。然吾人無量劫來。業力輕重。善根深",
    "X62n1182_001:0339c13": "淺。皆莫得而知。但業力由心轉變。善根在人栽培。是",
    "X62n1182_001:0339c14": "故宏法者。不得不善巧方便。懇切開示。而學道者。不",
    "X62n1182_001:0339c15": "可不竭力奮勉。勇往直前。但一言入耳。一念動心。皆",
    "X62n1182_001:0339c16": "可轉變業力。皆能栽培善根。雖聞種種緊要開示。都",
    "X62n1182_001:0339c17": "無一言所入。雖遭種種逆順境界。曾無一念奮發。是",
    "X62n1182_001:0339c18": "為真業力深重。真善根輕鮮。則亦莫可如何也矣。",
    "X62n1182_001:0339c19": "[0339c19] 現前一念心性。本與佛同體。佛已久悟。而我猶迷。佛",
    "X62n1182_001:0339c20": "雖已悟。亦無所增。我雖猶迷。亦無所減。佛雖無增。以",
    "X62n1182_001:0339c21": "順性故。受大法樂。我雖無減。以背性故。遭極重苦。佛",
    "X62n1182_001:0339c22": "於同體心性之中。雖受法樂。以同體大悲無緣大慈。",
    "X62n1182_001:0339c23": "念念憶念於我。念念攝化於我。我於同體心性之中。",
    "X62n1182_001:0339c24": "雖遭眾苦。不知仰求於佛。不知憶念於佛。但唯逐境",
    "X62n1182_001:0340a01": "生心循情造業。曠大劫來。五逆十惡種種重業。何所",
    "X62n1182_001:0340a02": "不造。三途八難種種大苦。何所不受。言之可慚。思之",
    "X62n1182_001:0340a03": "可怖。設今更不念佛。依舊埋頭造種種業。依舊從頭",
    "X62n1182_001:0340a04": "受種種苦。可不愧乎。可不懼乎。今且知佛以大慈大",
    "X62n1182_001:0340a05": "悲。於念念中憶念攝化於我。則我今者深感佛恩故",
    "X62n1182_001:0340a06": "應念佛。一向長劫枉受眾苦。欲求脫苦故應念佛。已",
    "X62n1182_001:0340a07": "造之業無可如何。未來之業可更造乎。生慚愧心故",
    "X62n1182_001:0340a08": "應念佛。同體心性既曰本有。即今豈無。祇欠悟證耳。",
    "X62n1182_001:0340a09": "求悟心性故應念佛。以求悟心念佛。念佛必切。以慚",
    "X62n1182_001:0340a10": "愧心念佛。念佛必切。以畏苦心念佛。念佛必切。以感",
    "X62n1182_001:0340a11": "恩心念佛。念佛必切。我不念佛。佛尚念我。我今懇切",
    "X62n1182_001:0340a12": "念佛。佛必轉更念我矣。大勢至菩薩云。十方諸佛憐",
    "X62n1182_001:0340a13": "念眾生。如母憶子。子若逃逝。雖憶何為。若子憶母。如",
    "X62n1182_001:0340a14": "母憶時。母子歷生不相違遠。若眾生心憶佛念佛。現",
    "X62n1182_001:0340a15": "前當來必定見佛。去佛不遠。不假方便自得心開。此",
    "X62n1182_001:0340a16": "大士親證實到境界。吐心吐膽相告語也。我今念佛。",
    "X62n1182_001:0340a17": "必得見佛。一得見佛。便脫眾苦。即開悟有期。果得開",
    "X62n1182_001:0340a18": "悟。便可一痛洗已往之慚愧矣。佛尚可不念乎。",
    "X62n1182_001:0340a19": "[0340a19] 一切眾生。本來是佛。真心本有。妄性元空。一切善法。",
    "X62n1182_001:0340a20": "性本自具。但以久隨迷染之緣。未斷元空之妄。未證",
    "X62n1182_001:0340a21": "本有之真。善本具而未修。佛本是而未成。今欲斷元",
    "X62n1182_001:0340a22": "空之妄。證本有之真。修本具之善。成本是之佛。而隨",
    "X62n1182_001:0340a23": "悟淨之緣者。求其直其痛快。至頓至圓者。無如持名",
    "X62n1182_001:0340a24": "念佛之一行矣。以能念之心。本是全真成妄。全妄即",
    "X62n1182_001:0340b01": "真。所念之佛。亦本全德立名。全名即德。能念心外。無",
    "X62n1182_001:0340b02": "別所念之佛。所念佛外。無別能念之心。能所兩忘。心",
    "X62n1182_001:0340b03": "佛一如。於念念中。圓伏圓斷五住煩惱。圓轉圓滅三",
    "X62n1182_001:0340b04": "雜染障。圓破五陰。圓超五濁。圓淨四土。圓念三身。圓",
    "X62n1182_001:0340b05": "修萬行。圓證本真。而圓成無上妙覺也。一念如是。念",
    "X62n1182_001:0340b06": "念皆然。但能念念相續。其伏斷修證。有不可得而思",
    "X62n1182_001:0340b07": "議者矣。以是全佛之心。念全心之佛。實有自心果佛",
    "X62n1182_001:0340b08": "全分威德神力。冥熏加被耳。一句佛號。不雜異緣。十",
    "X62n1182_001:0340b09": "念功成。頓超多劫。於此不信。真同木石。捨此別修。非",
    "X62n1182_001:0340b10": "狂即癡。復何言哉。復何言哉。",
    "X62n1182_001:0340b11": "[0340b11] 問。諸方皆有淨土。何專讚西方。求願往生耶。答。此非",
    "X62n1182_001:0340b12": "人師意也。乃金口誠言。分明指示故。大乘顯密諸經。",
    "X62n1182_001:0340b13": "同指歸故。令初心人專注一境。三昧易成故。四十八",
    "X62n1182_001:0340b14": "願為緣。緣強故。十念為因。因勝故。佛與眾生偏有緣",
    "X62n1182_001:0340b15": "故。此土眾生。無論僧俗男女老幼善惡之人。當其處",
    "X62n1182_001:0340b16": "極順逆苦樂境緣之時。多必由中而發。衝口而出。念",
    "X62n1182_001:0340b17": "佛一聲。然不念佛則已。凡念佛。必念阿彌陀佛。此誰",
    "X62n1182_001:0340b18": "使之然。&#x8462;眾生久蒙佛化。久受佛恩。與佛緣深故也。",
    "X62n1182_001:0340b19": "且此彌陀一經。羅什最初譯成。東林遠祖。即與一百",
    "X62n1182_001:0340b20": "二十三人。結社念佛。其一百二十三人。以次漸化。臨",
    "X62n1182_001:0340b21": "終皆留瑞應。雖鸚鵡八八兒念佛。化時皆有瑞相。此",
    "X62n1182_001:0340b22": "非眾生與佛緣深。謂之何哉。又無量壽經云。當來經",
    "X62n1182_001:0340b23": "道滅盡。我以願力。特留此經。更住百年。廣度含識。夫",
    "X62n1182_001:0340b24": "不留他經。而獨留此經者。豈非以此法門。下手易而",
    "X62n1182_001:0340c01": "攝機普。入道穩而獲益速耶。以是而知。其時愈後。此",
    "X62n1182_001:0340c02": "法愈當機矣。",
    "X62n1182_001:0340c03": "[0340c03] 世間眾生。當處急難痛苦之時。嗥叫父母。呼天喚地。",
    "X62n1182_001:0340c04": "不知父母人天王等。不能救我生死。盡我輪回。以其",
    "X62n1182_001:0340c05": "同在生死輪回故耳。三乘聖人雖出生死。無大悲心。",
    "X62n1182_001:0340c06": "無益於我。諸菩薩等。雖有大慈悲心。以其心證各有",
    "X62n1182_001:0340c07": "分限。未能普利眾生。滿一切願。十方諸佛。雖皆證窮",
    "X62n1182_001:0340c08": "法界。然我感之不易。縱感極而見。不過暫時離苦。終",
    "X62n1182_001:0340c09": "非究竟。唯阿彌陀佛。但得一見。即頓脫生死。永斷苦",
    "X62n1182_001:0340c10": "根矣。唯此一句阿彌陀佛。是所當盡心竭力者。予曾",
    "X62n1182_001:0340c11": "有偈云。世間出世思惟&#x5FA7;。不念彌陀更念誰。然而念",
    "X62n1182_001:0340c12": "佛不難。難於堅久。果能堅持一念。如生鐵鑄成。渾鋼",
    "X62n1182_001:0340c13": "打就。如一人與萬人敵。千聖遮攔不住。萬牛挽不回",
    "X62n1182_001:0340c14": "頭。如是久之。必能感通相應。若其未能如此用心。便",
    "X62n1182_001:0340c15": "謂佛言無驗。佛心難感者。夫豈可哉。但得一念感通。",
    "X62n1182_001:0340c16": "便頓出生死。直登不退。穩成佛果。豈易事也哉。",
    "X62n1182_001:0340c17": "[0340c17] 知小而不知大。見近而不見遠者。此眾生之常分也。",
    "X62n1182_001:0340c18": "如阿彌陀佛。於諸眾生有大恩德。眾生不知也。佛於",
    "X62n1182_001:0340c19": "無量劫前。對世自在王佛。普為惡世界苦眾生。發四",
    "X62n1182_001:0340c20": "十八種大願。依願久經長劫。修菩薩行。捨金輪王位",
    "X62n1182_001:0340c21": "國城妻子頭目腦髓。不知其幾千萬億。此但萬行中",
    "X62n1182_001:0340c22": "內外財布施一行也。如是忍人所不能忍。行人所不",
    "X62n1182_001:0340c23": "能行。圓修萬行。力極功純。嚴成淨土。自致成佛。分身",
    "X62n1182_001:0340c24": "無量。接引眾生。方便攝化。令生彼國。然則如為一人。",
    "X62n1182_001:0341a01": "眾多亦然。如為眾多。一人亦然。若以眾多觀之。佛則",
    "X62n1182_001:0341a02": "普為一切眾生也。若以一人觀之。佛則專為我一人",
    "X62n1182_001:0341a03": "也。稱性大願。為我發也。長劫大行。為我修也。四土。為",
    "X62n1182_001:0341a04": "我嚴淨也。三身。為我圓滿也。以致頭頭現身接引。處",
    "X62n1182_001:0341a05": "處顯示瑞應。總皆為我也。我造業時。佛則警覺我。我",
    "X62n1182_001:0341a06": "受苦時。佛則拔濟我。我歸命時。佛則攝受我。我修行",
    "X62n1182_001:0341a07": "時。佛則加被我。佛之所以種種為我者。不過欲我念",
    "X62n1182_001:0341a08": "佛也。欲我往生也。欲我永脫眾苦。廣受法樂也。欲我",
    "X62n1182_001:0341a09": "展轉化度一切眾生。直至一生補佛而後已也。噫。佛",
    "X62n1182_001:0341a10": "之深恩重德。非父母所可比。雖天地不足以喻其高",
    "X62n1182_001:0341a11": "厚矣。非聞開示。安知此意。不讀佛經。安曉此理。今而",
    "X62n1182_001:0341a12": "後。已知之矣。唯有竭力精修。盡報歸誠。[拚-ㄙ+ㄊ]命念佛而",
    "X62n1182_001:0341a13": "已。復何言哉。",
    "X62n1182_001:0341a14": "[0341a14] 一切眾生。為利鈍十使所使。久經長劫。流轉生死。受",
    "X62n1182_001:0341a15": "大苦惱。不能出離。可悲也。十使者何。即身邊邪見戒。",
    "X62n1182_001:0341a16": "此五為利使。以發動輕便故。貪瞋癡慢疑。此五為鈍",
    "X62n1182_001:0341a17": "使。由利使所生。對利說鈍故。此之十使。眾生或多或",
    "X62n1182_001:0341a18": "少。各有偏重。若帶之修道。但唯增長邪見煩惱。決無",
    "X62n1182_001:0341a19": "相應分。如欲斷之實難。以此十使。於四諦下歷三界",
    "X62n1182_001:0341a20": "九地。有八十八使見惑。八十一品思惑。但斷見惑。如",
    "X62n1182_001:0341a21": "斷四十里流。況思惑乎。若見思二惑毫髮未盡。分段",
    "X62n1182_001:0341a22": "生死不能出離。此所謂豎出三界也。甚難甚難。然此",
    "X62n1182_001:0341a23": "十使。總名眾生知見。古德謂眾生知見。須以佛知見",
    "X62n1182_001:0341a24": "治之。佛知見者。即現前離念靈知也。然此靈知。不能",
    "X62n1182_001:0341b01": "孑然自立必隨緣起。不隨佛界之緣。便隨九界緣起。",
    "X62n1182_001:0341b02": "離十界外。無別緣起故。欲隨佛界緣起。無如以信願",
    "X62n1182_001:0341b03": "心持佛名號。但信貴深。願貴切。持名貴專勤。果以深",
    "X62n1182_001:0341b04": "切專勤之心。信願持名。即是以佛知見而為知見。亦",
    "X62n1182_001:0341b05": "即是念念中以佛知見治眾生知見也。熾然十使心",
    "X62n1182_001:0341b06": "中。但置一信願持名之心。即轉生界緣起。為佛界緣",
    "X62n1182_001:0341b07": "起。此於修道門中。乃點鐵成金極妙之法。只須赤體",
    "X62n1182_001:0341b08": "擔當。久久勿替。管取金臺可以坐待。寶蓮不日來迎。",
    "X62n1182_001:0341b09": "是為從此同居。生彼同居。橫出三界。較之豎出者。不",
    "X62n1182_001:0341b10": "亦省力也哉。",
    "X62n1182_001:0341b11": "[0341b11] 一句阿彌陀佛。是阿伽陀藥。無病不療。是如意珠王。",
    "X62n1182_001:0341b12": "無願不滿。是生死苦海之慈航。無苦不度。是無明長",
    "X62n1182_001:0341b13": "夜之慧燈。無暗不破。但得一歷耳根。便為有緣。但能",
    "X62n1182_001:0341b14": "一念信心。便可相應。信心果真。願不期發而自發。只",
    "X62n1182_001:0341b15": "將此信願二法常存在心。如忠臣之奉聖君密旨。孝",
    "X62n1182_001:0341b16": "子之受慈父嚴命。憶念不忘。作為第一件要事。不論",
    "X62n1182_001:0341b17": "所處境界靜&#x9599;閒忙。多念少念。總皆為往生正因。只",
    "X62n1182_001:0341b18": "恐介在勤怠間耳。吾人曠大劫來。久在輪回。豈永不",
    "X62n1182_001:0341b19": "發求出離之心。修向道之行耶。&#x8462;皆廢於因循。敗於",
    "X62n1182_001:0341b20": "怠惰。所以常在生死。受大苦惱。今聞持名簡要法門。",
    "X62n1182_001:0341b21": "若仍循故轍。安於覆敗。可謂第一等無血性漢子矣。",
    "X62n1182_001:0341b22": "[0341b22] 所謂執持名號者。即拳拳服膺之謂。謂牢持於心。而",
    "X62n1182_001:0341b23": "不暫忘也。稍或一念間斷。則非執持也。稍或一念夾",
    "X62n1182_001:0341b24": "雜。則非執持也。念念相續。無雜無間。是真精進。精進",
    "X62n1182_001:0341c01": "不已。則漸入一心不亂。圓成淨業。若到一心不亂。仍",
    "X62n1182_001:0341c02": "復精進不輟。將見開智慧。發辯才。得神通。成念佛三",
    "X62n1182_001:0341c03": "昧。以至種種靈異瑞相。皆現前矣。如蠟人向火。薄處",
    "X62n1182_001:0341c04": "先穿。但不可豫存期效之心。唯當致力於一心不亂",
    "X62n1182_001:0341c05": "耳。一心不亂。乃淨業之歸宿。淨土之大門。若未入此",
    "X62n1182_001:0341c06": "門。終非穩妥。學者可不勉哉。",
    "X62n1182_001:0341c07": "[0341c07] 修習一切法門。貴乎明宗得旨。今人但知萬法唯心。",
    "X62n1182_001:0341c08": "不知心唯萬法。但知心外無佛。不知佛外無心。但知",
    "X62n1182_001:0341c09": "無量為一。不知一為無量。但知轉山河大地歸自己",
    "X62n1182_001:0341c10": "不知轉自己歸山河大地。然既不知心唯萬法。豈真",
    "X62n1182_001:0341c11": "知萬法唯心。既不知佛外無心。豈真知心外無佛。所",
    "X62n1182_001:0341c12": "謂一箇圓球。擘作兩半。離之則兩傷。合之則雙美也。",
    "X62n1182_001:0341c13": "是故念佛者。必以唯佛唯土為宗。若唯佛唯土之宗",
    "X62n1182_001:0341c14": "不明。則真唯心義不成。果透真唯心義。則唯佛唯土",
    "X62n1182_001:0341c15": "之宗自成既成此宗。則一句所念之佛。所生之土。全",
    "X62n1182_001:0341c16": "體大用。橫&#x5FA7;豎窮。獨體全真。包羅無外。所念既爾。能",
    "X62n1182_001:0341c17": "念亦然。是謂以實相心。念實相佛。以法界心。念法界",
    "X62n1182_001:0341c18": "佛。念念絕待。念念圓融。以絕待故。全超一切法門。無",
    "X62n1182_001:0341c19": "與等者。以圓融故。全收一切法門。無出其外者。此之",
    "X62n1182_001:0341c20": "謂法無定相。遇緣即宗。繁興大用。舉必全真。一句阿",
    "X62n1182_001:0341c21": "彌陀佛。須恁麼信。恁麼念。方是不思議中不思議也。",
    "X62n1182_001:0341c22": "[0341c22] 生佛不二。平等共有者。唯此現前離念靈知耳。諸佛",
    "X62n1182_001:0341c23": "以隨悟淨因緣。悟之又悟。淨之又淨。悟淨之極。故其",
    "X62n1182_001:0341c24": "靈知橫&#x5FA7;豎窮。廣大無外也。眾生以隨迷染因緣。迷",
    "X62n1182_001:0342a01": "之又迷。染之又染。故其靈知局然促然。介爾微劣也",
    "X62n1182_001:0342a02": "然即此介爾靈知。與諸佛廣大靈知。覿體不二。毫髮",
    "X62n1182_001:0342a03": "無差。使其得隨悟淨之緣。業盡情空。則此介爾之知。",
    "X62n1182_001:0342a04": "當下轉為廣大無外之靈知矣。如一星之火。能燒萬",
    "X62n1182_001:0342a05": "頃荒田。然此現前一念靈知。若約所知之境。固有廣",
    "X62n1182_001:0342a06": "狹勝劣之不同。若約能知之知。則全體無異。如同一",
    "X62n1182_001:0342a07": "火也。燒檀則香。燒糞則臭。所燒雖殊。能燒之火無二。",
    "X62n1182_001:0342a08": "又如同一水也。清濁不同。同一鏡也。昏明有異。清濁",
    "X62n1182_001:0342a09": "雖殊。濕性不二。昏明雖異。光體是同。水同一濕也。濁",
    "X62n1182_001:0342a10": "者可使澄之而清。鏡同一光也。昏者可使磨之而明。",
    "X62n1182_001:0342a11": "光昏者。為帶垢耳。垢非光。光者鏡之本體也。水濁者。",
    "X62n1182_001:0342a12": "為雜塵耳。塵非濕。濕者水之本性也。此一念靈知。如",
    "X62n1182_001:0342a13": "水之濕。如鏡之光。如火之燒。舉體無異者也。唯其舉",
    "X62n1182_001:0342a14": "體無異。故於修道方便門中。便有多門。有但仰慕諸",
    "X62n1182_001:0342a15": "聖者。有但尊重己靈者。有外慕諸聖。內重己靈者。有",
    "X62n1182_001:0342a16": "不慕諸聖。不重己靈者。若但仰慕諸聖者。如本分念",
    "X62n1182_001:0342a17": "佛之人。以知諸聖。皆已先證我之己靈。語默動靜。皆",
    "X62n1182_001:0342a18": "堪垂範。我曹若不仰慕諸聖。則進修無路矣。故或專",
    "X62n1182_001:0342a19": "持名號。或觀想音容。三業虔誠。六時敬禮。傾心歸命。",
    "X62n1182_001:0342a20": "盡報遵承。及乎時至緣熟。感應道交。心地大開。靈光",
    "X62n1182_001:0342a21": "獨露。乃知我之己靈。原與諸聖平等無異。亦不可不",
    "X62n1182_001:0342a22": "自尊重也。又但尊重己靈者。如宗門參禪者。以直指",
    "X62n1182_001:0342a23": "人心見性成佛。故唯欲十二時中。四威儀內。獨露當",
    "X62n1182_001:0342a24": "人面目。受用本地風光。離心性外。毫無取著。所謂任",
    "X62n1182_001:0342b01": "他千聖現。我有天真佛也。及乎造詣功深。悟證已極。",
    "X62n1182_001:0342b02": "乃知一切諸聖。皆久已先證我之己靈者。尤不可不",
    "X62n1182_001:0342b03": "仰慕也。又外慕諸聖。內重己靈者。夫欲尊重己靈。必",
    "X62n1182_001:0342b04": "須仰慕諸聖。唯其仰慕諸聖。正是尊重己靈。又仰慕",
    "X62n1182_001:0342b05": "諸聖。必須尊重己靈。若不尊重己靈。豈能仰慕諸聖。",
    "X62n1182_001:0342b06": "此則內外交修。心佛等重。既無偏執。進道彌速。至於",
    "X62n1182_001:0342b07": "力極功純。全體相應。乃知諸聖。但不過先證我之己",
    "X62n1182_001:0342b08": "靈而已。無庸仰慕。而我己靈者。亦不過平等齊於諸",
    "X62n1182_001:0342b09": "聖而已。何勞尊重。又不慕諸聖。不重己靈者。此謂寸",
    "X62n1182_001:0342b10": "絲不挂。心佛兩忘。徹底撒開。迥無依倚。外遺世界。內",
    "X62n1182_001:0342b11": "脫身心。一念不生。萬緣坐斷。至於久久功熟。圓滿證",
    "X62n1182_001:0342b12": "入。本靈獨露。諸聖頓齊。雖不仰慕諸聖。乃善仰慕。雖",
    "X62n1182_001:0342b13": "不尊重己靈。卻真尊重。此之四路。學者自諒根性。各",
    "X62n1182_001:0342b14": "隨好樂。但當一門深入。久之必皆有相應。切不可妄",
    "X62n1182_001:0342b15": "生執著。輕發議論。出奴入主。是一非餘。不唯背妙道",
    "X62n1182_001:0342b16": "而成障礙。將恐謗大法而詔愆尤也矣。",
    "X62n1182_001:0342b17": "[0342b17] 楞伽經云。諸聖所知。轉相傳授。妄想無性。二祖云。覓",
    "X62n1182_001:0342b18": "心了不可得。起信論云若有能觀無念者。即為向佛",
    "X62n1182_001:0342b19": "智故。華嚴合論云。頓悟一念緣起無生。超彼三乘權",
    "X62n1182_001:0342b20": "學等見。此佛經祖語菩薩知識造論。皆就現前一念",
    "X62n1182_001:0342b21": "指點。顯妄性本空也。夫妄本空而真本有。非佛而何。",
    "X62n1182_001:0342b22": "但眾生久隨汙染之緣。未能頓復其本空耳。須以清",
    "X62n1182_001:0342b23": "淨緣起漸而轉之。以吾即佛之因心。念吾即心之果",
    "X62n1182_001:0342b24": "佛。因果從來交徹。心佛法爾一如。而吾即心之果佛。",
    "X62n1182_001:0342c01": "無緣大慈。同體大悲。本自不可思議。且吾即佛之因",
    "X62n1182_001:0342c02": "心。深信切願。專懇持名。亦復不可思議能於念念中。",
    "X62n1182_001:0342c03": "齊澄眾染。圓顯本空。頓契靈源。直趣果海。然則清淨",
    "X62n1182_001:0342c04": "之緣無過此者。但於念時。當萬緣放下。一念單提。如",
    "X62n1182_001:0342c05": "救頭然。如喪考妣。如雞抱卵。如龍養珠。不期小效。不",
    "X62n1182_001:0342c06": "求速成。但只一心常恁麼念。是名無上深妙禪門。此",
    "X62n1182_001:0342c07": "則根身世界。密隨其心念念轉變。殆非凡心肉眼所",
    "X62n1182_001:0342c08": "能知見者也。及乎報終命盡。彌陀聖眾忽現在前。或",
    "X62n1182_001:0342c09": "現異香天樂。諸靈瑞相。世人方謂淨業成就。然淨業",
    "X62n1182_001:0342c10": "之成。豈此時乎。",
    "X62n1182_001:0342c11": "[0342c11] 念佛當生四種心。云何為四。一無始以來造業至此。",
    "X62n1182_001:0342c12": "當生慚愧心。二得聞此法門。當生忻慶心。三無始業",
    "X62n1182_001:0342c13": "障。此法難遭難遇。當生悲痛心。四佛如是慈悲。當生",
    "X62n1182_001:0342c14": "感激心。此四種心中有一。淨業即能成就。念佛當長",
    "X62n1182_001:0342c15": "久。不可間斷。間斷。淨業亦不能有成。長久當勇猛。不",
    "X62n1182_001:0342c16": "可疲怠。疲怠。淨業亦不能成。長久不勇猛。即有退。勇",
    "X62n1182_001:0342c17": "猛不長久。即無進。",
    "X62n1182_001:0342c18": "[0342c18] 當念佛時。不可有別想。無有別想。即是止。當念佛時。",
    "X62n1182_001:0342c19": "須了了分明。能了了分明。即是觀。一念中止觀具足。",
    "X62n1182_001:0342c20": "非別有止觀。止即定因。定即止果。觀即慧因。慧即觀",
    "X62n1182_001:0342c21": "果。一念不生。了了分明。即寂而照。了了分明。一念不",
    "X62n1182_001:0342c22": "生。即照而寂。能如是者。淨業必無不成。如此成者。皆",
    "X62n1182_001:0342c23": "是上品。一人乃至百千萬億人。如是修。皆如是成就。",
    "X62n1182_001:0342c24": "念佛者。可不慎乎。"
}