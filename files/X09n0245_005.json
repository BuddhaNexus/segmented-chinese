{
    "X09n0245_005:0557c01": "圓覺經大疏釋義鈔卷第五(之上)",
    "X09n0245_005:0557c02": "終南山草堂寺沙門　宗密撰",
    "X09n0245_005:0557c03": "正宗分中。文三。一開章。二立宗。三釋文義。初文二。一",
    "X09n0245_005:0557c04": "約頓悟漸修科。次下亦可下二約信解行證科。言初",
    "X09n0245_005:0557c05": "一信者。雖有了達無明等解。但成信家之解。總屬信",
    "X09n0245_005:0557c06": "故。如問明品也。次五解者。備明修真(普賢〔雖〕幻普服二空法界等觀",
    "X09n0245_005:0557c07": "金剛藏決擇三疑)斷惑方便(彌勒除貪愛。是絕輪迴之本)證入行相(清淨慧章)",
    "X09n0245_005:0557c08": "方名實解。如華嚴從第二十信會乃至第七因圓果",
    "X09n0245_005:0557c09": "滿會。方名修因契果生解分也。次四行者。三觀諸輪。",
    "X09n0245_005:0557c10": "正是修習行體。即證真之行也。四相四病除障之行",
    "X09n0245_005:0557c11": "也。後一證者。文云。靜極覺遍百千世界眾生起念一",
    "X09n0245_005:0557c12": "能知。又云。乃至得知百千世界。一滴之雨。猶如目覩",
    "X09n0245_005:0557c13": "所受用物。乃至佛境。便現前故。至下每科段盡處即",
    "X09n0245_005:0557c14": "更指配也。今且依前者。但用前科。以銷經也。以義意",
    "X09n0245_005:0557c15": "深遠鈎鏁血脉。從始至終。委細分明故。",
    "X09n0245_005:0557c16": "疏夫欲運心下。二立宗也。文四。一正立。二權宗下。簡",
    "X09n0245_005:0557c17": "權。三若華嚴下。引例。言彼經者。即梵行品之文。注云",
    "X09n0245_005:0557c18": "通妨者。應有難云。若成佛已。何復歷位修行。應以貴",
    "X09n0245_005:0557c19": "人子孫。沒落成賤多年。已後却論得頓成貴人。漸學",
    "X09n0245_005:0557c20": "禮樂德行之喻。及孩子頓生六根漸漸成長等義通",
    "X09n0245_005:0557c21": "之。疏故此下。四指文。",
    "X09n0245_005:0557c22": "疏今初下。三釋義也。文二。一釋科文。二釋經文。初中",
    "X09n0245_005:0557c23": "二一正釋。二結意。初二。一釋信解真正。於中二。初引",
    "X09n0245_005:0557c24": "據正釋。後今則下。指文簡邪。疏復云下。二釋成本起",
    "X09n0245_005:0558a01": "因。文中四。一直指。二然此下。立意。三根尋本下。標列。",
    "X09n0245_005:0558a02": "四了覺性下。牒釋。於中二。一兼所起行釋。二兼所成",
    "X09n0245_005:0558a03": "果釋。初中三。一了性。二發心。三修行。初中三。一正釋。",
    "X09n0245_005:0558a04": "二引證。三結定。今初文二。初順釋。於中。初句牒。次句",
    "X09n0245_005:0558a05": "遣凡迷之執。已超人天乘也。雖但舉四大。意兼四蘊",
    "X09n0245_005:0558a06": "亦皆非我。恐二句文重。故不云蘊。次句遣小乘之執。",
    "X09n0245_005:0558a07": "意明五蘊一一當體即空。非唯蘊中無我說名蘊空。",
    "X09n0245_005:0558a08": "此則已超小乘教也。次二句超始教。始教中。法相破",
    "X09n0245_005:0558a09": "相二宗。皆未顯本有真覺故。今顯法身自覺聖知(如楞",
    "X09n0245_005:0558a10": "伽說)故皆超也。然亦空之言。有三意。一但遣執空之病。",
    "X09n0245_005:0558a11": "無別所顯。二空即色故。故不唯空。三體是真如本覺。",
    "X09n0245_005:0558a12": "無不是空。今意在第三。故超始教。次聖凡下四句。超",
    "X09n0245_005:0558a13": "終教。教教中。雖顯真性。尚有在纏出纏之異。在即是",
    "X09n0245_005:0558a14": "凡。出即是聖。以今頓教顯煩惱之纏本空。何在何出。",
    "X09n0245_005:0558a15": "見生可度。則非菩薩。若以相見。不見如來。故云異則",
    "X09n0245_005:0558a16": "不真也。唯如如及如如智獨存。故云生佛體同也。此",
    "X09n0245_005:0558a17": "上皆正顯頓悟妄空真有之行相也。次依此下。明悟",
    "X09n0245_005:0558a18": "後觸境順理稱性修行也。於中。初四句。且攝前二句。",
    "X09n0245_005:0558a19": "成後二句。終始無殊者。涅槃云。發心(初發)畢竟(妙覺)二不",
    "X09n0245_005:0558a20": "別。華嚴云。初發心時即成正覺。果位重會普光。善財",
    "X09n0245_005:0558a21": "再見大聖。皆此類也。見聞下四句。正明一切時中觸",
    "X09n0245_005:0558a22": "境合道。言影響者。見一切色皆如影像。聞一切聲皆",
    "X09n0245_005:0558a23": "如谷響。覺一切法皆如幻化。皆不壞相而即空矣。何",
    "X09n0245_005:0558a24": "實者。無生寂故。何虗者。應形聲故。覺性隨緣故。疏不",
    "X09n0245_005:0558b01": "依下。二反顯也。下文云。縱經多劫。勤苦修行。但名有",
    "X09n0245_005:0558b02": "為。終不能成一切種智聖果。又云。皆輪迴故。不成聖",
    "X09n0245_005:0558b03": "道。既皆云不成聖。即不離業報也。疏故華嚴下引二",
    "X09n0245_005:0558b04": "證。文二。一引經。唯證了性。二引論。總證三重。初中又",
    "X09n0245_005:0558b05": "二。一證反顯自有。文二。一證不了有損。意明先了自",
    "X09n0245_005:0558b06": "心。方知正道。故證反顯。顛倒慧者。若不了心。所有見",
    "X09n0245_005:0558b07": "解。盡是倒慧。縱說因緣無生。或六度二空。俱未免為",
    "X09n0245_005:0558b08": "倒。以不了自心。心外解法。皆為邪故。障於頓悟心地",
    "X09n0245_005:0558b09": "之宗。故翻長惡。上明不了有損也。疏又云下。二明迷",
    "X09n0245_005:0558b10": "修無益。則出現品具云。設有菩薩。於無量百千億那",
    "X09n0245_005:0558b11": "由他劫。具修六波羅蜜。修習種種菩提分法。若未聞",
    "X09n0245_005:0558b12": "此如來不思議大威德法門。或時聞已不信不解。不",
    "X09n0245_005:0558b13": "順不入。不得名為真實菩薩。以不能生如來家故。(彼疏",
    "X09n0245_005:0558b14": "釋云。若不依此法門。縱多劫修行。尚非真實。況能疾得菩提。此中設有之言。似當縱設。聖慈氏讚善財言。餘諸",
    "X09n0245_005:0558b15": "菩薩。於百千萬億那由他劫。乃能滿足菩薩願行。今善財一生則能淨佛剎等。斯舉權顯實。非縱設也。若實有",
    "X09n0245_005:0558b16": "人不信。為在何位。文無定判。義當三賢。以入證聖必信圓故。若約教道三祇亦未入言所以。凡夫頓信者。宿因",
    "X09n0245_005:0558b17": "聞熏為種別故。今更不信。當來豈聞)彼疏懸談判云。良以有作之修。多",
    "X09n0245_005:0558b18": "劫修成敗壞。又云。(新序)夫其旨也徒修因於曠劫。△疏",
    "X09n0245_005:0558b19": "若聞下。二證順釋。若對前速修無益。應云悟修有益",
    "X09n0245_005:0558b20": "也。即是次前之文也。具云。若得聞此如來不可思議",
    "X09n0245_005:0558b21": "無障無礙智慧法門。聞已信解。隨順悟入。當知此人",
    "X09n0245_005:0558b22": "生如來家。隨順一切如來境界。具足一切諸菩薩法。",
    "X09n0245_005:0558b23": "安住一切種智境界。遠離一切諸世間法。出生一切",
    "X09n0245_005:0558b24": "如來所行。通達一切菩薩法性。於佛自在心無疑惑。",
    "X09n0245_005:0558c01": "住無師法。深入如來無礙境界。彼疏懸談次前云。無",
    "X09n0245_005:0558c02": "心體極一念彼契佛家。又云。(新序)得其門也等諸佛於",
    "X09n0245_005:0558c03": "一朝。▲疏故論中下。二引論總證三重也。二覺者本",
    "X09n0245_005:0558c04": "始也。論云。所言覺義者。謂心體離念等。乃至不覺心",
    "X09n0245_005:0558c05": "源故。非究竟覺。釋曰。上略明二覺已。次下寄對反流",
    "X09n0245_005:0558c06": "生住異滅四位。廣說始覺。及約二種相。并四種大義。",
    "X09n0245_005:0558c07": "猶如明鏡。廣說本覺。次說根本不覺。謂不如實知真",
    "X09n0245_005:0558c08": "如法一故等次說枝末不覺。謂三細六麤等。由識二",
    "X09n0245_005:0558c09": "覺方了不覺。了不覺故。方洞達二覺。故疏但云開示",
    "X09n0245_005:0558c10": "二覺也。疏發三心者。即分別發趣道相中文也。有三",
    "X09n0245_005:0558c11": "種發心。謂一信成就發心。二解行發心。三證發心。今",
    "X09n0245_005:0558c12": "即信成就中發三種心也。一者真心。正念真如法故。",
    "X09n0245_005:0558c13": "二者深心。樂集一切諸善行故。三者大悲心。欲拔一",
    "X09n0245_005:0558c14": "切眾生苦故。五行者疏修五行者。即修行信心分中",
    "X09n0245_005:0558c15": "之文也。謂於六度中。合定慧二度。為止觀一門故。但",
    "X09n0245_005:0558c16": "云五行。注云配此三重者。如前所列。最難信解者。謂",
    "X09n0245_005:0558c17": "今時人。設有欲發大乘之心。亦不先務參問求了自",
    "X09n0245_005:0558c18": "心。但以法座之前胡跪。隨口說四弘願。便名發菩提",
    "X09n0245_005:0558c19": "心。不知欲發菩提之心必須先頓悟自己心性。(華嚴中海",
    "X09n0245_005:0558c20": "雲比丘。告善財言。要得普門善根光明。具真實道三昧智光。乃至恒樂如來境界。如是乃能發菩提心。上明難",
    "X09n0245_005:0558c21": "信。下明難解)設信有此言。亦若存若亡。不能止息一切求",
    "X09n0245_005:0558c22": "悟自心故。云難信解也。▲疏顯著下三結定也。經論",
    "X09n0245_005:0558c23": "明文。故云顯著。況道理昭昭目前耶。(昭昭者。謂菩提心即大智大悲",
    "X09n0245_005:0558c24": "大願。既未領悟。何名大智)幸不踟蹰者。意今亦須如救頭燃。便學",
    "X09n0245_005:0559a01": "心地法門圓頓之宗也。",
    "X09n0245_005:0559a02": "疏二發菩提心者下。於中二。一正釋此門。二兼前結",
    "X09n0245_005:0559a03": "指。初中三。一總標也。二千行法者。即彼第八一會。謂",
    "X09n0245_005:0559a04": "普慧菩薩發二百問。普賢菩薩以二千答。問一答十",
    "X09n0245_005:0559a05": "故。(古德云。懸河二百問。瓶瀉二千酬)最初等者。謂普賢入佛華嚴三",
    "X09n0245_005:0559a06": "昧。十方地動。從三昧起。普慧問言。何等為菩薩依。(二百",
    "X09n0245_005:0559a07": "問中第一問也)普賢答云。佛子。菩薩摩訶薩。有十種依。所謂",
    "X09n0245_005:0559a08": "以菩提心為依。恒不忘失故。(二千答中第一句也)以善知識為",
    "X09n0245_005:0559a09": "依。和合如一故等。下文又云。若忘失菩提心。而修諸",
    "X09n0245_005:0559a10": "善根者。魔所攝持。△疏有下。二別列。△三言心體下。",
    "X09n0245_005:0559a11": "牒釋。於中三。謂體中又二。今初直釋也。從發心願樂",
    "X09n0245_005:0559a12": "下。三句如次是願智悲三心也。願樂二字。貫通悲智",
    "X09n0245_005:0559a13": "二句。故云總也。結云故成悲智者。悲智正是所願樂",
    "X09n0245_005:0559a14": "之心也。願樂但為成悲智故。清涼大師。述菩提心義",
    "X09n0245_005:0559a15": "文云。言大智者。凡欲發心。先當智慧觀察此心。何者",
    "X09n0245_005:0559a16": "是於菩提心體。即知自心等諸佛心。心佛眾生。三無",
    "X09n0245_005:0559a17": "差別。如此心體即菩提心。故我此心。空無一相。萬德",
    "X09n0245_005:0559a18": "本具。體絕百非。如淨月輪。當十五日圓滿無缺。浮雲",
    "X09n0245_005:0559a19": "若翳。不見月輪。長風卷雲。皎然明白。心亦如是。本來",
    "X09n0245_005:0559a20": "圓淨。遍照法界即是菩提。體無生滅即是圓寂。惑雲",
    "X09n0245_005:0559a21": "所覆無所覺。方便慈風拂除妄惑。真心本淨。非是新",
    "X09n0245_005:0559a22": "生。不發諸心。真智知心矣。即以此智。了物同體。慨物",
    "X09n0245_005:0559a23": "同迷。而起悲救。依體起用。無悲之悲。用無不體。無緣",
    "X09n0245_005:0559a24": "不寂。心雖本淨久翳塵勞。廣起大願。發修萬行。行願",
    "X09n0245_005:0559b01": "相資。如車二輪。如鳥二翼。翔空致遠必假相資。故經",
    "X09n0245_005:0559b02": "云。如龍布密雲。必當霔大雨。菩薩發大願。決定修諸",
    "X09n0245_005:0559b03": "行。以大願故悲智常住。無住萬行自然成就。故以大",
    "X09n0245_005:0559b04": "願而為其主。悲智相遵。即無住行。以此對顯。即行願",
    "X09n0245_005:0559b05": "相扶。故此三心無德不攝。始於十住。終至菩提。若果",
    "X09n0245_005:0559b06": "若因不離三矣。疏是故論下。二引證也。文意可見。每",
    "X09n0245_005:0559b07": "句皆從。即是下。是疏指配論之三心也。故慈氏云。菩",
    "X09n0245_005:0559b08": "提心燈。(總標)大悲為油。大願為炷。(上二心依名也)光照法界(大智",
    "X09n0245_005:0559b09": "心也)四弘等者。為對苦諦故。眾生無邊誓願度。度苦源",
    "X09n0245_005:0559b10": "故。(陰入皆如。無苦可知)為對集諦故。煩惱無邊誓願斷。斷結習",
    "X09n0245_005:0559b11": "故。(煩惱即菩提。無集可斷)為對道諦故。法門無邊誓願學。出離",
    "X09n0245_005:0559b12": "之道也。(邊邪皆中正。無道可修也)為對滅諦故。無上佛果誓願成。",
    "X09n0245_005:0559b13": "成佛方名證。真寂滅也(生死即涅槃無滅可證也)。▲疏心相者。牒",
    "X09n0245_005:0559b14": "第二文也。初二句總標。以一句別釋悲心無分齊也。",
    "X09n0245_005:0559b15": "華嚴休捨優婆夷云。(善財之善友也)菩薩不為調一眾生故",
    "X09n0245_005:0559b16": "發菩提心乃至調伏不可說佛剎塵數眾生故發菩",
    "X09n0245_005:0559b17": "提心。為度一切眾生盡無餘故發菩提心。次一句別",
    "X09n0245_005:0559b18": "釋願心無分齊也。次上結經云。為百萬阿僧祇方便",
    "X09n0245_005:0559b19": "行故。發菩提心。故其一一行皆無齊限。次約念真知",
    "X09n0245_005:0559b20": "下。別牒大智心無分齊也。淨名下。彼說。維摩呵彌勒",
    "X09n0245_005:0559b21": "受記道理。後結云。當令此諸等。次云。菩提者不可以",
    "X09n0245_005:0559b22": "身得。不可以心得。寂滅是菩提。滅諸相故。若融上二",
    "X09n0245_005:0559b23": "心。則度而無度。修而無修。故經云。若於一切智。發生",
    "X09n0245_005:0559b24": "迴向心。見心無所生。當獲大名稱。",
    "X09n0245_005:0559c01": "疏心功德者。文二。一正釋也。言諸佛同讚不盡者。故",
    "X09n0245_005:0559c02": "華嚴發心功德品中。以一百大喻。較量菩提之心",
    "X09n0245_005:0559c03": "所有功德。不及少分。最後一喻云。一念供養無邊佛。",
    "X09n0245_005:0559c04": "亦供無數諸眾生。悉以香華及妙鬘。寶幢幡蓋上衣",
    "X09n0245_005:0559c05": "服。美食珍座經行處。種種宮殿悉嚴好。毗盧遮那妙",
    "X09n0245_005:0559c06": "寶殊。如意摩尼發光曜。念念如是持供養。經無量劫",
    "X09n0245_005:0559c07": "不可說。其人福聚雖復多。不及發心功德大。所說種",
    "X09n0245_005:0559c08": "種眾譬喻。無有能及菩提心。以諸三世人中尊。皆從",
    "X09n0245_005:0559c09": "發心而得生。發心無礙無齊限。欲求其量不可得。一",
    "X09n0245_005:0559c10": "切智智誓必成。所有眾生皆永度。發心廣大等虗空。",
    "X09n0245_005:0559c11": "生諸功德同法界。所有普遍如無異。永離眾著佛平",
    "X09n0245_005:0559c12": "等。又云。菩提心是十力本。亦為四辯無畏本。十八不",
    "X09n0245_005:0559c13": "共法亦復然。莫不皆從發心得。又云。智慧光明如淨",
    "X09n0245_005:0559c14": "日。眾行具足如滿月。功德常盈如巨海。無垢無礙同",
    "X09n0245_005:0559c15": "虗空。又云。十方三世諸如來。悉共讚歎初發心。此心",
    "X09n0245_005:0559c16": "無量德所嚴。能到彼岸同於佛。如眾生數爾許劫。說",
    "X09n0245_005:0559c17": "某功德不可盡。以住如來廣大家。三界諸法無能喻。",
    "X09n0245_005:0559c18": "釋下勸云。欲見十方一切佛。欲施無盡功德藏。欲滅",
    "X09n0245_005:0559c19": "眾生諸苦惱。宜應速發菩提心。▲疏善友下。二引證",
    "X09n0245_005:0559c20": "也。禮童子者。即善財童子。第五善知識彌伽大士。善",
    "X09n0245_005:0559c21": "財請問。云何修菩薩道。不忘失菩提心等。彌伽反問。",
    "X09n0245_005:0559c22": "汝已發菩提心耶。答云已發。彌伽遽即下座。於善財",
    "X09n0245_005:0559c23": "所。五體投地。散香華珠寶。種種供養。(師禮資者。如人禮初月不禮滿",
    "X09n0245_005:0559c24": "月。以邪見故。後方昇本座。不乖重法。前諸知識而不爾者。為僧敬俗事不便故)疏敬沙彌者。",
    "X09n0245_005:0560a01": "智度論中說。有一阿羅漢僧。領一凡夫沙彌。沙彌隨",
    "X09n0245_005:0560a02": "從行次。忽作念。發大乘心。羅漢觀知。便於沙彌身上。",
    "X09n0245_005:0560a03": "取衣鉢自擎。令沙彌前行。行經數里已。沙彌心念菩",
    "X09n0245_005:0560a04": "薩苦行難成佛果。遂却擬修小乘法。羅漢又觀知。却",
    "X09n0245_005:0560a05": "過與衣鉢。還令隨後。沙彌都不知意。而問羅漢。羅漢",
    "X09n0245_005:0560a06": "方與說此意也。今且以意。略記大綱。待撿論文具敘。",
    "X09n0245_005:0560a07": "終始不殊等者。即涅槃經云。初發已為天人師。勝出",
    "X09n0245_005:0560a08": "聲聞及緣覺。發心畢竟二不別。如是二心先心難。自",
    "X09n0245_005:0560a09": "未得度先度他。故我敬禮初發心。釋曰。禮初心者。若",
    "X09n0245_005:0560a10": "敬白月之新生美青杉之萌芽。故華嚴毗盧品云。一",
    "X09n0245_005:0560a11": "切法悉入最初菩提心中住。(彼疏三義釋。一後因前得。如脩途在於初步。二",
    "X09n0245_005:0560a12": "發心正念真如。真如攝一切法。三三德開顯。初後圓融也)先心難者。汎取萬萬迷",
    "X09n0245_005:0560a13": "人論之。機幾分信佛教。信者幾分遇真正善友。遇者",
    "X09n0245_005:0560a14": "幾分信。信者幾分解。解者幾分皆絕緣。真發菩提心。",
    "X09n0245_005:0560a15": "即萬分中無一也。若汎取萬萬已真發阿耨菩提心",
    "X09n0245_005:0560a16": "人論之。即十中便有三二決定成佛。不妨七八分退",
    "X09n0245_005:0560a17": "入二乘。疏是以彌勒下。華嚴第七十八。善財重白彌",
    "X09n0245_005:0560a18": "勒言。我已先發阿耨菩提心。而我未知云何學菩薩",
    "X09n0245_005:0560a19": "行。修菩薩道。大聖一切如來授尊者記。一生當得阿",
    "X09n0245_005:0560a20": "耨菩提。云云(廣歎等覺功德)爾時彌勒觀察眾會。指示善財。",
    "X09n0245_005:0560a21": "而作是言。汝等見此長者子。今於我所。問菩薩行諸",
    "X09n0245_005:0560a22": "功德不。此長者子。勇猛精進。志願無難。云云(廣歎希有)諸",
    "X09n0245_005:0560a23": "仁者。餘諸菩薩。經於無量百千萬億那由他劫。乃能",
    "X09n0245_005:0560a24": "滿足菩薩願行。此長者子。於一生內。則能淨佛剎。云",
    "X09n0245_005:0560b01": "云(備足彌勒歎已告善財云云)廣歎菩提心功德。如下所列",
    "X09n0245_005:0560b02": "注種田等者。略記三十餘喻之名。或次不次。初二十",
    "X09n0245_005:0560b03": "喻。據本文。每喻有四句。每句四字。計十六字。於中。每",
    "X09n0245_005:0560b04": "初六字。取後一字。相計七字。喻喻文同。謂初云菩提",
    "X09n0245_005:0560b05": "心者猶如。後云故也。唯餘九字。每喻各別。然亦文勢",
    "X09n0245_005:0560b06": "意勢大同。疏注記每於別中。又撮略取五字。唯有四",
    "X09n0245_005:0560b07": "字無文誦者。看文勢記之。次圓四句別說記之即難",
    "X09n0245_005:0560b08": "也。今具緣本文。可祥覽記說。又每喻當行書一字為",
    "X09n0245_005:0560b09": "號頭。便側注具書經文。於中初二喻令寫四句。餘即",
    "X09n0245_005:0560b10": "略却六字以一一全同故。又水喻母喻帝喻命喻。各",
    "X09n0245_005:0560b11": "有兩事。師喻有三事。疏中互取其一。有能因此同類",
    "X09n0245_005:0560b12": "便。總引說亦得。不說亦得。從後無畏已下。十喻文廣。",
    "X09n0245_005:0560b13": "不可具記。疏中每喻但標兩事字為號頭。令覽文取",
    "X09n0245_005:0560b14": "意記之。(當行是喻號則注是〔本住〕誦文)種(菩提心者猶如種子能生一切諸佛法故)田(菩提",
    "X09n0245_005:0560b15": "心者猶如良田能長眾生白淨法故)地(引上云云大地能持一切諸世間故)水(淨水能洗一切煩惱",
    "X09n0245_005:0560b16": "垢故清水性本澄潔無垢濁故)風(大風普於世間無所礙故)火(盛火能燒一切諸見薪故)日(淨日",
    "X09n0245_005:0560b17": "普照一切諸世間故)月(盛月諸白淨法悉圓滿故)燈(明燈能放種種法光明故)目(淨目普見一切",
    "X09n0245_005:0560b18": "安危處故)道(大道普令得入大智城故。上皆依次。下則成起。)父(慈父訓導一切諸菩薩故)母(慈母",
    "X09n0245_005:0560b19": "生長一切諸菩薩故。乳母養育一切諸菩薩故)師(善友成益一切諸菩薩故。如大導師。善知菩薩出要",
    "X09n0245_005:0560b20": "道故。如善知識。能解一切生死縛故)帝(帝王一切願中得自在故。帝釋一切主中最為尊故)鉗(鉗鑷",
    "X09n0245_005:0560b21": "能拔一切身見刺故)命(命根住持菩薩大悲身故。又云。譬如有人。命根若斷不能利益父母宗親。菩薩",
    "X09n0245_005:0560b22": "亦爾。捨菩提心。不能利益一切眾生。不能成就諸佛功德故)甘(甘露能令安住不死界故)璃(如淨",
    "X09n0245_005:0560b23": "瑠璃自性明潔無諸垢故)皷(如更漏皷覺諸眾生煩惱睡故)無畏(譬如有人得無畏藥。離五恐怖。",
    "X09n0245_005:0560b24": "何等為五。所謂火不能燒。毒不能中。刀不能傷。水不能漂。煙不能熏。菩薩亦爾。得一切智。菩提心藥。貪火不燒。",
    "X09n0245_005:0560c01": "嗔毒不中惑刀不傷。有流不漂諸覺觀煙不能熏習)毗笈(譬如有人。持毗笈摩藥。能令毒箭自然墮",
    "X09n0245_005:0560c02": "落菩薩亦復如是。持菩提心毗笈摩藥。令〔其皮〕貪恚癡諸邪見箭自然墮落)珊陀(如有藥樹名珊",
    "X09n0245_005:0560c03": "陀耶。有取其皮。以塗瘡者。瘡即除愈。然其樹皮。隨取隨生。終不可盡。菩薩從菩提心生一切智樹。亦復如是。若",
    "X09n0245_005:0560c04": "有得見而生信者。煩惱業瘡。悉得消滅。一切智樹。初無所損)無生(如有藥樹。名無生根。以其力故。",
    "X09n0245_005:0560c05": "增長一切閻浮提樹。菩薩菩提心樹亦復如是。以其力故增長一切學與無學及諸菩薩所有善法)念力",
    "X09n0245_005:0560c06": "(譬如有人。得念力藥。凡所聞事。憶持不忘。菩薩得菩提心念力妙藥。悉能聞持一切佛法。皆無忘失)住水",
    "X09n0245_005:0560c07": "(譬如有人。得住水寶。繫其身上。入大海中。不為水害。菩薩亦復如是。得菩提心住水妙寶入於一切生死海中",
    "X09n0245_005:0560c08": "終不沉沒)日精(譬如有人。得日精珠。持向日光而生於火。菩薩摩訶薩亦復如是。得菩提心智日寶",
    "X09n0245_005:0560c09": "珠持向智光而生智火。又如。有人。得月精珠。持向月光而生於水。菩薩亦復如是。得菩提心月精寶珠。持此心",
    "X09n0245_005:0560c10": "珠。鑒迴向光。而生一切善根願水)璃寶(如瑠璃寶於百千歲。處不淨中。不為臭穢之所染著。性本",
    "X09n0245_005:0560c11": "淨故。菩薩菩提心寶。亦復如是。於百千劫。住欲界中。不為欲界過患所染。猶如法界。性清淨故)宅迦(如有",
    "X09n0245_005:0560c12": "藥汁。名訶宅迦。人或得之。以其一兩變千兩銅。悉成真金。非千兩銅能變此藥菩薩亦復如是。以菩提心迴向",
    "X09n0245_005:0560c13": "智藥。普變一切業惑等法。悉便成於一切智相。非業惑等能變其心)王子(如王子初生。即為大臣之",
    "X09n0245_005:0560c14": "所尊重。以種姓自在故。菩薩亦復如是。於佛法中。發菩提心即為耆宿久修梵行聲聞緣覺所其尊重。以大悲",
    "X09n0245_005:0560c15": "自在故又如王子。年雖幼稚。一切大臣皆悉禮敬。菩薩亦復如是雖初發心修菩薩行。二乘耆舊。皆應敬禮。又",
    "X09n0245_005:0560c16": "如王子。雖於一切臣佐之中未得自在。已具王相。不與一切諸臣佐等。以生處尊勝故。菩薩亦復如是雖於一",
    "X09n0245_005:0560c17": "切業煩惱中未得自在。然已具足菩提之相。不與一切二乘等。以種姓第一故。如金翅鳥王子。初始生時。目則",
    "X09n0245_005:0560c18": "明利。飛則勁揵。一切諸鳥雖久成長。無能及者。菩薩亦爾。發菩提心。為佛王子。智慧清淨大悲勇猛。一切二乘",
    "X09n0245_005:0560c19": "雖百千劫久修道行。所不能及)。",
    "X09n0245_005:0560c20": "疏懇勸下二句。即第七十九中。入樓閣得法門竟。彌",
    "X09n0245_005:0560c21": "勒告言。云云(乃至)為欲教化釋迦如來所遣來者。令如",
    "X09n0245_005:0560c22": "蓮華悉開悟故。於此命終生兜率天。我願滿足得菩",
    "X09n0245_005:0560c23": "提時。汝及文殊。俱得見我。善男子。汝當往詣文殊師",
    "X09n0245_005:0560c24": "利善知識所。而問之言。菩薩云何入普賢行門云云。",
    "X09n0245_005:0561a01": "何以故。文殊所有大願。非餘無量百千億那由他菩",
    "X09n0245_005:0561a02": "薩之所能有云云。出生一切菩薩功德。無有休息。常",
    "X09n0245_005:0561a03": "為無量百千億那由他諸佛母。常為云云(百千例上)菩薩",
    "X09n0245_005:0561a04": "師云云。文殊師利童子。是汝善知識。令汝得生如來",
    "X09n0245_005:0561a05": "家。長養一切善根云云。汝應往詣文殊之所。莫生疲",
    "X09n0245_005:0561a06": "厭。文殊當為汝說一切功德。何以故。汝先所見諸善",
    "X09n0245_005:0561a07": "知識。聞菩薩行。入解脫門。滿足大願。皆是文殊。文殊",
    "X09n0245_005:0561a08": "於一切處。成得究竟。釋曰。今略引之。然經文具有一",
    "X09n0245_005:0561a09": "紙半。再三重疊。勸令再見。故云懇也。又七十八初。彌",
    "X09n0245_005:0561a10": "勒已讚善財云。汝為勤求一切佛法故。發阿耨菩提",
    "X09n0245_005:0561a11": "心。汝獲善利。汝善得人身。汝善住壽命。汝善值如來",
    "X09n0245_005:0561a12": "出現。汝善見文殊師利大善知識云云。所有解欲悉",
    "X09n0245_005:0561a13": "已清淨。已為諸佛護念。已為善友其所攝受。何以故。",
    "X09n0245_005:0561a14": "善男子。菩提心者。猶如種子等。略如前引。從初至末。",
    "X09n0245_005:0561a15": "皆指文殊。豈非懇矣。令再見者。以究竟之心。即所發",
    "X09n0245_005:0561a16": "菩提心故。故清涼釋云。契文殊之妙智。(再見時名知照無二相也)",
    "X09n0245_005:0561a17": "宛是初心。(初見時也)又云。啟明東廟智滿不異於初心。疏",
    "X09n0245_005:0561a18": "此上二門下。第二兼前結指也。三重因中。前了覺性",
    "X09n0245_005:0561a19": "發覺心。二門總為本起地矣。",
    "X09n0245_005:0561a20": "疏三修菩薩行中。文四。初躡前釋也。既云已先發菩",
    "X09n0245_005:0561a21": "提心。而未知菩薩行等。即顯發心與修行別也。金剛",
    "X09n0245_005:0561a22": "經中。須菩提問菩薩行。亦云。善男子善女人。發阿耨",
    "X09n0245_005:0561a23": "菩提心。應云何住等。亦是為已發菩提心者起問。意",
    "X09n0245_005:0561a24": "顯未發者不堪修菩薩。▲疏對上了下。二總對二門",
    "X09n0245_005:0561b01": "釋。數他寶者。大經問明品云。譬如貧窮人日夜數他",
    "X09n0245_005:0561b02": "寶。自無半錢分。於法不修行。多聞亦如是。▲疏廣有",
    "X09n0245_005:0561b03": "下。三出行體統之。三學者。施忍助戒。進助定。後四皆",
    "X09n0245_005:0561b04": "助慧故也。則萬行不出十度。十度攝歸三學。要唯定",
    "X09n0245_005:0561b05": "慧者。防非制業者。故令護戒。但若定慧等修。何有外",
    "X09n0245_005:0561b06": "非內業而可防制。故持護之心。非絕跡稱性。不名真",
    "X09n0245_005:0561b07": "修也。所依賴者。續引問明品中文也。文云。譬如有力",
    "X09n0245_005:0561b08": "王率土咸戴仰。定慧亦如是。菩薩所依賴。天台宗者。",
    "X09n0245_005:0561b09": "三止三觀。是其宗也。自述小止觀兩卷。又弟子灌頂。",
    "X09n0245_005:0561b10": "集師在日所說止觀。勒成十卷。名大止觀。餘諸言教",
    "X09n0245_005:0561b11": "其數甚多。盡說止觀。令修止觀者。意成定慧也。如下",
    "X09n0245_005:0561b12": "威德章中釋奢摩他初標本中具說。講者若有心力",
    "X09n0245_005:0561b13": "撿。大意指之。不敘亦得。▲疏此第三下。四指經文。指",
    "X09n0245_005:0561b14": "經文說菩薩行之處也。",
    "X09n0245_005:0561b15": "疏上三重下。大文第二。兼所成果釋。於中七段。今此",
    "X09n0245_005:0561b16": "一標立也。二故我下。引證。三今本下。總配此經。四是",
    "X09n0245_005:0561b17": "知下。印成了義。彼答諸經了義。此是修多羅了義能",
    "X09n0245_005:0561b18": "詮名題所詮法行如此同矣(清涼宗於華嚴。天台兼搜諸大乘教。窮理盡性。",
    "X09n0245_005:0561b19": "成此四節。故冥符此經)。▲疏約下。五配屬本末。言因因者。是因",
    "X09n0245_005:0561b20": "家(六度)之因也。由此本起之心。方能成就六度萬行故。",
    "X09n0245_005:0561b21": "故教起因緣十門中第一云。顯示因行有本。具如彼",
    "X09n0245_005:0561b22": "釋。果果者。由圓滿菩提涅槃之果。方知對待從緣之",
    "X09n0245_005:0561b23": "法亦不可得。(下云生死涅槃如夢)但是本源圓明覺性故。故此",
    "X09n0245_005:0561b24": "圓覺。又是果家之果。以生死煩惱本無所有。無二可",
    "X09n0245_005:0561c01": "轉。為菩提涅槃故。(二轉依義。已如教起因緣門。鈔中具之)故注云生佛",
    "X09n0245_005:0561c02": "同成正覺。生佛同成。方名圓也。故教起第二門云。泯",
    "X09n0245_005:0561c03": "絕果相成圓。故下之經文。具如彼門中所引。然此所",
    "X09n0245_005:0561c04": "用因因果。與涅槃經意旨不同。涅槃師子吼品。佛性。",
    "X09n0245_005:0561c05": "有因。有因因。有果。有果果。因者十二因緣。(正因佛性也。意取所",
    "X09n0245_005:0561c06": "觀緣性故。彼經云。十二因緣。即是佛性)因因者。即是智慧。(觀緣之智也。通發心已去。",
    "X09n0245_005:0561c07": "謂雖有正因之性。若無觀智。不能成果。今由觀智。令彼成果。即與因作因。又依因起因故。名因因也)果",
    "X09n0245_005:0561c08": "者。阿耨多羅三藐三菩提。(對前名果)果果者。無上大般涅",
    "X09n0245_005:0561c09": "槃。(由菩提顯故。是菩提果家之果。故云果果。上所注釋。並是清涼華嚴疏也)今則以彼第",
    "X09n0245_005:0561c10": "二智慧。了彼第一之性。方名因因。(因因之義。亦異於彼。如前所釋)以",
    "X09n0245_005:0561c11": "彼三四。總名為果。(以彼經宗於涅槃以無究竟實性故名果果。今此宗於圓覺果。生死",
    "X09n0245_005:0561c12": "涅槃皆是圓覺中。迷悟翻對之法。故如昨夢。迷悟皆空之體。方是究竟圓覺故。此方名果果。若覈其體。則還是",
    "X09n0245_005:0561c13": "彼大般涅槃)同異對詳可見。彼經又有喻云。如無明為因",
    "X09n0245_005:0561c14": "諸行為果行為緣識為果。清涼釋云。則無明亦因亦",
    "X09n0245_005:0561c15": "因因。識亦果亦果果。今詳之。却與此疏似同。謂無明",
    "X09n0245_005:0561c16": "如本起。因諸行如六度。(諸行從無明生。六度因本起心成故)識如菩提",
    "X09n0245_005:0561c17": "涅槃。(從六度成。如識從諸行生)但以識喻果果。與此義別。(彼以諸行已是",
    "X09n0245_005:0561c18": "無明故。又是諸行果上之果故。今不以六度名果故別也)。▲疏一與下。六始終皆",
    "X09n0245_005:0561c19": "本。言但是覺性者。初信如來藏。為本起因。後證清淨",
    "X09n0245_005:0561c20": "法身。為究竟果。如來藏及法身。皆是覺性也。▲疏是",
    "X09n0245_005:0561c21": "以下。七本末融攝也。於中。初四句因果該徹。初二句",
    "X09n0245_005:0561c22": "躡上以標。第三句釋初句因徹果也。第四句即釋次",
    "X09n0245_005:0561c23": "句果徹因也。",
    "X09n0245_005:0561c24": "疏善財下。指文證成也。初二句。即此童子。初遇文殊",
    "X09n0245_005:0562a01": "表信智。再見文殊表證智。如前已釋。故後疏判云。契",
    "X09n0245_005:0562a02": "文殊之妙智。宛是初心。(即此二文殊也)入普賢之玄門。曾無",
    "X09n0245_005:0562a03": "別體。(即前如來藏及法界二普賢也)又啟明東廟智滿不異於初心。",
    "X09n0245_005:0562a04": "(亦文殊也)寄位南求因圓不踰於毛孔。(亦普賢也)疏位下二句",
    "X09n0245_005:0562a05": "者。華嚴第二會在普光明殿說十信。三在忉利說十",
    "X09n0245_005:0562a06": "住。四在夜摩說十行。五在兜率說十迴向。六在他化",
    "X09n0245_005:0562a07": "說十地。表位轉高說處轉勝。至第七會。說因圓果滿。",
    "X09n0245_005:0562a08": "據此類例。只令更向上界。而乃却重會普光明殿者。",
    "X09n0245_005:0562a09": "表究竟證極不離初心所信之覺性也。故下云皆斯",
    "X09n0245_005:0562a10": "義矣。總結一段之文也。",
    "X09n0245_005:0562a11": "疏然本起下。大文第二結意也。拔茅連茹者。取象言",
    "X09n0245_005:0562a12": "之也。即周易泰卦初爻之詞。是交連牽引不可割絕",
    "X09n0245_005:0562a13": "之象。如茅根鈎帶相連。拔即牽引俱出。不可獨拔一",
    "X09n0245_005:0562a14": "根。彼文云。初九拔茅茹。以其彚征吉。王輔嗣注云。茅",
    "X09n0245_005:0562a15": "之為物。拔其根而相牽引者也。茹者相牽引之貌也。",
    "X09n0245_005:0562a16": "三陽同志。(泰卦。下三陽。上三坤。陽氣下降。陰氣上騰。陰陽相交。生成萬物。故通泰也)俱志",
    "X09n0245_005:0562a17": "在外。初為類首。(類字釋彙)也。舉則從若茅茹上順而應。(陽本",
    "X09n0245_005:0562a18": "有上今往故順順故同類而應)不違為拒進皆得志故。以其類征吉",
    "X09n0245_005:0562a19": "(征今觀明本行)起之因。須說了性及發心行相。欲明此二行",
    "X09n0245_005:0562a20": "相。又須對六度萬行言之。既說三重因義。即須結歸",
    "X09n0245_005:0562a21": "究竟之業。以圓頓之宗。因果該徹故。異於諸教。諸教",
    "X09n0245_005:0562a22": "但以六度萬行為因。菩提涅槃為果。故次云實籍等",
    "X09n0245_005:0562a23": "也。",
    "X09n0245_005:0562a24": "疏次釋本文中。注云下十初科者。除流通分賢善首",
    "X09n0245_005:0562b01": "一章也。三輪者。佛三業化也。能摧惑障。故名為輪。一",
    "X09n0245_005:0562b02": "身業神通輪。二語業教誡輪。三意業記心輪。一體三",
    "X09n0245_005:0562b03": "寶者。如前歸依偈中已釋。三身等者下。三觀。後文具",
    "X09n0245_005:0562b04": "釋可撿之。略敘本起之心者。文五。一指前因體。第一",
    "X09n0245_005:0562b05": "重者。前三重因中第一了覺性也。▲疏諮求下二釋",
    "X09n0245_005:0562b06": "請詞。六種力者。增一阿含經云。凡常之力。有其六種。",
    "X09n0245_005:0562b07": "何等為六。謂小兒以啼為力。欲有所說。要當先啼。女",
    "X09n0245_005:0562b08": "人以嗔為力。依嗔恚已。然後所說。沙門婆羅門以忍",
    "X09n0245_005:0562b09": "辱為力。常念下於人。然後自陳。國王以憍傲為力。以",
    "X09n0245_005:0562b10": "此豪富而自陳說。阿羅漢以精進為力。而自陳說。諸",
    "X09n0245_005:0562b11": "佛世尊以大悲為力。弘益眾生。疏重擔者二障也。毀",
    "X09n0245_005:0562b12": "責之詞。慈恩唯識疏云。由煩惱障。障大涅槃流轉生",
    "X09n0245_005:0562b13": "死。由所知障。障大菩提。不悟大覺。一者如金剛難可",
    "X09n0245_005:0562b14": "斷故。二擔此難越生死流故。三壓溺有情處四生故。",
    "X09n0245_005:0562b15": "四有情墜墮沒三界故。此上四義。通二障解。今云重",
    "X09n0245_005:0562b16": "擔。即第二也。疏住法性者。生死涅槃等。諸對待法。已",
    "X09n0245_005:0562b17": "於一切都無所住。方住法性。正當此經中所說。此二",
    "X09n0245_005:0562b18": "義皆明悲之大也。若不爾者。皆是有緣之小悲也。無",
    "X09n0245_005:0562b19": "緣方大。然慈悲喜捨。各有其三。謂生緣法緣(上二皆為有緣)",
    "X09n0245_005:0562b20": "無緣故。名四無量心也。涅槃經第十五云。眾生緣者。",
    "X09n0245_005:0562b21": "世尊慈之所緣。如緣父母妻子。以是義故名眾生緣。",
    "X09n0245_005:0562b22": "法緣者。不見父母妻子之親屬。見一切法皆從緣生。",
    "X09n0245_005:0562b23": "是名法緣。無緣者。不住法相及眾生相。(與十住法性互相成也)",
    "X09n0245_005:0562b24": "是名無緣。悲喜捨心亦復如是。▲疏如來下。三正釋",
    "X09n0245_005:0562c01": "義。疏又大集者。別證法行所引文。取意撮略。經文具",
    "X09n0245_005:0562c02": "云。爾時世尊。觀世眾已。告憍陳如言。一切大眾。甚樂",
    "X09n0245_005:0562c03": "聞法。無量世界無量眾生。悉為法故來集於此。皆願",
    "X09n0245_005:0562c04": "聞法行方便成大智慧遠離貪欲一切煩惱。憍陳如",
    "X09n0245_005:0562c05": "白佛言。善哉世尊。誠如聖教。世尊。四方世界無量菩",
    "X09n0245_005:0562c06": "薩。悉持四佛所與欲來。并欲啟受虗空目法行。今正",
    "X09n0245_005:0562c07": "是時。唯垂憐愍。為眾生故而宣說之。世尊所言法行",
    "X09n0245_005:0562c08": "法行比丘云何名為法行比丘。唯願演說。佛言憍陳如。",
    "X09n0245_005:0562c09": "至心諦聽。當為汝說。若有比丘。讀誦如來十二部經。",
    "X09n0245_005:0562c10": "是名樂讀。不名法行。復有比丘。讀誦如來十二部經。",
    "X09n0245_005:0562c11": "樂為四眾敷揚廣說。是名樂說。不名法行。復有比丘。",
    "X09n0245_005:0562c12": "讀誦如來十二部經。能廣宣說。思惟其義。是名思惟。",
    "X09n0245_005:0562c13": "不名法行。復有比丘。受持讀誦如來十二部經。演說",
    "X09n0245_005:0562c14": "思惟觀察義理。是名樂觀。不名法行。憍陳如。若比丘",
    "X09n0245_005:0562c15": "能觀身心。心不貪著外一切相。謙虗下意。不生憍慢。",
    "X09n0245_005:0562c16": "不以愛水溉灌業田。亦不於中種諸種子。滅覺觀心。",
    "X09n0245_005:0562c17": "境界都息。永離煩惱其心寂靜。如是比丘。我則說之",
    "X09n0245_005:0562c18": "名為法行。如是比丘。若願求聲聞菩提緣覺菩提如",
    "X09n0245_005:0562c19": "來菩提。即能得之。憍陳如。如工陶師埏埴調泥置之",
    "X09n0245_005:0562c20": "輪上隨意成器。法行比丘亦復如是。評曰。彼經之意。",
    "X09n0245_005:0562c21": "令修鍊身心。即名法行。簡於筌蹄及心外求法事相",
    "X09n0245_005:0562c22": "造作之行。非頓指圓通覺性。為最初因。今所引者。但",
    "X09n0245_005:0562c23": "用揀教揀境之文。不全取所行之事矣。▲疏下文佛",
    "X09n0245_005:0562c24": "答下。四指佛答處。可撿經略示。疏占察亦云下。引類",
    "X09n0245_005:0563a01": "例。略引二經。初占察者。此經有兩卷。題云占察善惡",
    "X09n0245_005:0563a02": "業報經。(義當上卷)亦名顯出甚深究竟實義經。(義當下卷)今引",
    "X09n0245_005:0563a03": "下卷文也。最初根本。正是本起因地。其所引行業。即",
    "X09n0245_005:0563a04": "此法行。眾生心體。全同論文。即圓覺妙心也。具如釋",
    "X09n0245_005:0563a05": "題中和會說。平等普遍圓滿十方文。因今經也。以一",
    "X09n0245_005:0563a06": "切眾生心下。即論文是心即攝一切世間出世間相。",
    "X09n0245_005:0563a07": "所以者何下。即此經無明非實等。彼經次下文云。所",
    "X09n0245_005:0563a08": "謂色受想行憶念緣慮覺知等法。種種心數。非青黃",
    "X09n0245_005:0563a09": "赤白長短方圓。乃至盡於十方虗空一切世界。求心",
    "X09n0245_005:0563a10": "形無一區分而可得者。但以眾生無明癡闇熏習因",
    "X09n0245_005:0563a11": "緣。現妄境界。令生念著。乃至而無有覺知之相。(下文云彼",
    "X09n0245_005:0563a12": "知覺者。猶如虗空。是破達空之智也。今此占察。則通破情識故。彼次云。以一切法皆不自有。但依妄心分別故",
    "X09n0245_005:0563a13": "有)。",
    "X09n0245_005:0563a14": "疏二問發心離病者。亦二。一釋同用也。中間者。先曾",
    "X09n0245_005:0563a15": "發也。大智心者。發菩提心也。據華嚴宗。是大悲大智",
    "X09n0245_005:0563a16": "大願三心。以彼是性相融攝本末平等之宗故。今此",
    "X09n0245_005:0563a17": "宗於會相歸性。迥顯真覺故。偏舉大智之心。云清淨",
    "X09n0245_005:0563a18": "矣。以大智為本。攝於餘二。▲疏下佛答下。二指答處。",
    "X09n0245_005:0563a19": "文二。一答初時離病處。可檢本文略示。△二若遠而",
    "X09n0245_005:0563a20": "下。答畢竟離病處。於中又三。一正指。二下文節節下",
    "X09n0245_005:0563a21": "通妨。為有難云。十二章經。每章皆具問答。何得將說",
    "X09n0245_005:0563a22": "四相四病答淨業普覺二菩薩之問。以配答此中文",
    "X09n0245_005:0563a23": "殊之問耶。故此通釋云爾。三如下引例。四十問者。經",
    "X09n0245_005:0563a24": "第六初。諸菩薩及一切世主。作是思惟。云何是諸佛",
    "X09n0245_005:0563b01": "(二十句中皆有此五字)地。(智德分位也。此句為總)境界(悲智所緣)加持(持令有所作)",
    "X09n0245_005:0563b02": "所行(行作)力(十力)無所畏(畏懼)三昧(塵數等持)無能攝取(無能別伏也。兼",
    "X09n0245_005:0563b03": "含自在神通二句。以足十數)眼耳鼻舌身意身光光明聲智願佛",
    "X09n0245_005:0563b04": "演說。(結上直爾請也。次下二十句。引例請一一云海)又一切佛皆為菩薩說",
    "X09n0245_005:0563b05": "世界海。(如華嚴經)眾生佛。佛波羅蜜。佛解脫。佛變化。佛演",
    "X09n0245_005:0563b06": "說。佛名號。佛壽量及菩薩誓願。發趣助道。業行出離。",
    "X09n0245_005:0563b07": "神通波羅蜜地智。願佛亦為我說。疏近則下。彼疏釋",
    "X09n0245_005:0563b08": "云此四十句。問有通局。答亦如之。通則諸會。與此相",
    "X09n0245_005:0563b09": "應。皆是答此。謂從第二會說十信。乃至第七會前六",
    "X09n0245_005:0563b10": "品說等覺。答最後十句因問。後五品及第八會末第",
    "X09n0245_005:0563b11": "九會初。答前二十句果問。餘皆答第三節十句海問。",
    "X09n0245_005:0563b12": "若約局者。當會答盡。謂現相召集十方菩薩雲集施",
    "X09n0245_005:0563b13": "設法化現相答也。會末三品。言說答也。謂成就品華",
    "X09n0245_005:0563b14": "藏品答前三十句果問。毗盧一品答十句因問也。",
    "X09n0245_005:0563b15": "疏金剛三昧等者。彼經具云。解脫菩薩。白佛言。尊者。",
    "X09n0245_005:0563b16": "若佛滅後。正法去世。於末劫中。五濁眾生。多諸惡業。",
    "X09n0245_005:0563b17": "輪迴三界。無有出時。願佛慈悲。為後眾生。宣說一味決",
    "X09n0245_005:0563b18": "定真實。令彼眾生等同一味。曉公論曰。令彼像法末",
    "X09n0245_005:0563b19": "世眾生等同一味究竟解脫。由是言之。教者四句。一",
    "X09n0245_005:0563b20": "正化正法。兼利後時。謂前經等。二正化像法。兼利前",
    "X09n0245_005:0563b21": "時。謂此經等。(即金剛三昧經也。等者等於此圓覺之類)三通化前後。謂餘",
    "X09n0245_005:0563b22": "經等。四不利前後。除上爾所教。(釋曰。今所引者證為末世凡夫直宣一味",
    "X09n0245_005:0563b23": "甚深之法。不同法華涅槃對斷悟分修大小乘行滯權之機也。說〔義〕圓頓與此不同故。彼前段經云。可化眾生。",
    "X09n0245_005:0563b24": "皆說一味。彼論釋曰此明為他皆說深法。可度眾生者。如來所說一切眾生。莫非一心流轉故皆說一味者。如",
    "X09n0245_005:0563c01": "來所說。一切教法。無不令入一覺味故。欲明一切眾生本來一覺。但由無明。隨夢流轉。皆於如來一味之說。無",
    "X09n0245_005:0563c02": "不終歸一心之源。至心深時皆無所得。故言一味即是一乘)疏縱心五欲等者。先",
    "X09n0245_005:0563c03": "簡不求大乘之人不足論也。故云置之言外。縱有下。",
    "X09n0245_005:0563c04": "於此類中。尚須聞此法門信解隨順。若不聞。亦墮邪",
    "X09n0245_005:0563c05": "見。(亦者。以不求大乘之者。本來皆是邪見。法門發心求之。離於凡小。即合免墮。良由未聞此法未了自",
    "X09n0245_005:0563c06": "心故。亦同不求大乘之者墮邪故。故亦也。一切皆邪者。如一引證以釋)疏離本下。彰邪",
    "X09n0245_005:0563c07": "見行相故。三聖觀云。不信自心是如來藏。非菩薩故。",
    "X09n0245_005:0563c08": "非菩薩即為邪見也。六師者。名義在懸談第三門中。",
    "X09n0245_005:0563c09": "疏故華嚴下。引彼證皆隨義也。即彼經初地之文。謂",
    "X09n0245_005:0563c10": "此地菩薩。成就十大願已。得利益等。十心能信如來",
    "X09n0245_005:0563c11": "本行所入。乃至如來智地說力。復作是念。諸佛正法",
    "X09n0245_005:0563c12": "如是甚深。乃至如是廣大。而諸凡夫。心墮邪見。(疏云一切",
    "X09n0245_005:0563c13": "眾生皆者。以義引也。謂理外謬取。皆名邪見。通於惑業。非但撥無因果。世親論判。以次經文。別有九種邪見)",
    "X09n0245_005:0563c14": "無明覆翳。(一蔽意邪見。此依遠法。法即心也。次二迷義)立憍慢高幢。(二憍慢邪",
    "X09n0245_005:0563c15": "見)入渴愛網中。(三渴愛邪見。上三根本。謂不達無我。依內立我故慢。依外愛念故渴。如鹿",
    "X09n0245_005:0563c16": "馳燄也)行諂誑稠林不能自出。(四諂誑邪見)心與慳嫉相應",
    "X09n0245_005:0563c17": "不捨。(五慳嫉邪見。上二追求時過。由前我我所故。於可得處諂誑。於已得處生慳。於不可得處生嫉。上五",
    "X09n0245_005:0563c18": "無明支)貪恚愚癡積集。(橫也)諸業日夜增長。(竪也六集業邪見)以",
    "X09n0245_005:0563c19": "忿恨風。(思始)吹心識火熾燃不息。(思終也。七熾燃邪見)凡所作業。",
    "X09n0245_005:0563c20": "皆顛倒相應。(八起業邪見。兼動身口故。上三行支)欲流有流無明流相",
    "X09n0245_005:0563c21": "續起心意識種子。(簡現行。謂五果種也)於三界田中。復生苦芽。",
    "X09n0245_005:0563c22": "(九心意識支也。上所注釋。皆是彼論故)釋曰。一切凡夫。皆具此九種邪",
    "X09n0245_005:0563c23": "見根本。以無明覆心。今開示本覺。破本不覺。則餘八",
    "X09n0245_005:0563c24": "邪見枝葉。自然漸漸斷也。彼經云心隨者。以身口行",
    "X09n0245_005:0564a01": "業。或有歸佛順教。據其心見。元屬邪見。故云心隨。然",
    "X09n0245_005:0564a02": "凡夫等。本在邪見中。今二經皆云隨者。望彼心體相",
    "X09n0245_005:0564a03": "本是佛心本具德用。迷真起念。念即隨邪。故云爾也。",
    "X09n0245_005:0564a04": "疏禮煩則亂者。禮記文也。疏佛雖下。通妨難云云。心",
    "X09n0245_005:0564a05": "真不真。佛自照知。何必彰此三請之相。故為此通也。",
    "X09n0245_005:0564a06": "疏針芥如序中釋。疏久默斯要者。語是法華而文義",
    "X09n0245_005:0564a07": "異。謂法華以四十年前未說。為久嘿。此經既是淨土",
    "X09n0245_005:0564a08": "所說之經。不必拘於一代化儀年月。但以未說之時",
    "X09n0245_005:0564a09": "為久。不以要須經四十年也。喜會者。平等法會也。疏",
    "X09n0245_005:0564a10": "實謂起予者。予我也。起謂發。此敘佛意云。我意欲說。",
    "X09n0245_005:0564a11": "假人請問發起。汝今所請。實是發起我教門也。此文",
    "X09n0245_005:0564a12": "用論語中事。彼中子夏問曰。巧笑倩兮(笑貌)美目盻兮",
    "X09n0245_005:0564a13": "(動目之貌)素以為絢兮。(文貌也。此上皆是毛詩文也)何謂也。(子夏不曉故問夫子)",
    "X09n0245_005:0564a14": "子曰繪事後素。(鄭玄注云。繪畫文也。凡繪畫。先布眾色。然後以素分布其間。以成其文。喻",
    "X09n0245_005:0564a15": "女雖有倩盻美質。亦須禮以成之)曰(子夏對云)禮後乎(孔安國注云。孔子言繪事後素。子夏",
    "X09n0245_005:0564a16": "聞而解之。以素喻禮故云禮後乎)子曰起予者商也。(子夏姓卜。名商。字子夏)始",
    "X09n0245_005:0564a17": "可與言詩已矣。(包氏云。予我也。孔子言。子夏能發明我意可與共言詩也)今以文",
    "X09n0245_005:0564a18": "殊喻子夏。世尊喻孔子。故云實謂起予。疏誡令審諦",
    "X09n0245_005:0564a19": "者。水不澄而月不現故。諸經中。佛欲說法。必須先誡",
    "X09n0245_005:0564a20": "諦聽諦聽善思念之。無生滅等者。說者聽者。當須如",
    "X09n0245_005:0564a21": "法。(淨名云。夫說法者。當如法說。今例聽法亦然)故淨名誡說者云。無以生",
    "X09n0245_005:0564a22": "滅心行說實相法。今則誡聽者。亦令依此而聽也。",
    "X09n0245_005:0564a23": "疏十地經云等者。即金剛藏菩薩。說十地名。而不解",
    "X09n0245_005:0564a24": "釋。解脫月菩薩三請。剛藏二止。大眾便一時同聲偈",
    "X09n0245_005:0564b01": "請(即今偈也)云上妙無垢智。云云(乃至)此眾無疑念。唯願聞",
    "X09n0245_005:0564b02": "善說。如渴思冷水等云云。(如疏)彼疏據論釋。此如渴等。",
    "X09n0245_005:0564b03": "一偈半云一喻明。半偈法合。前有四喻。喻四種義門。",
    "X09n0245_005:0564b04": "顯示正受彼所說義。一受持。謂求聞慧。初聞即受隨",
    "X09n0245_005:0564b05": "受持。如水下不嚼隨得而飲。二助力。謂求思慧。嚼所",
    "X09n0245_005:0564b06": "聞法。助成智力。如食咀嚼以資身力。三遠離。謂求修",
    "X09n0245_005:0564b07": "慧。依聞思行。能去惑習。如食良藥藥行除病。四安樂",
    "X09n0245_005:0564b08": "行。謂求證智。即三慧果。聖所依處。現法受樂行故。如",
    "X09n0245_005:0564b09": "蜜眾蜂所依。故云依也。後法合。能求一向是法。所求",
    "X09n0245_005:0564b10": "猶通法喻。次一甘露。總合四喻。甘露有四能故。一除",
    "X09n0245_005:0564b11": "渴。二去飢。三愈病。四安樂故。",
    "X09n0245_005:0564b12": "疏一示本體者。四節解釋。第一解初句。又二。一正釋。",
    "X09n0245_005:0564b13": "疏既照雖下。二通妨。妨意通意。義皆可知。塵經者。華",
    "X09n0245_005:0564b14": "嚴塵合經卷喻也。序中已釋。寶藏者。如來藏經第五",
    "X09n0245_005:0564b15": "喻也。如下所釋。受貧苦者不得塵經。無博學法財之",
    "X09n0245_005:0564b16": "富。不得寶藏。無福慧法財之富。故受貧苦也。疏陀羅",
    "X09n0245_005:0564b17": "尼者。第二節也。文五。一直釋可知。注云有以攝散等",
    "X09n0245_005:0564b18": "者。即慈恩法華疏釋。歎菩薩德中。陀羅尼樂說辨才",
    "X09n0245_005:0564b19": "之文。云總持有二。一攝。二散。攝者持也。此即聞持聞",
    "X09n0245_005:0564b20": "於文義。任持不忘。即所聞之法。能持名之為攝。聞即",
    "X09n0245_005:0564b21": "總持。體即念思十地經云(是彼引也)八地已上菩薩。於一",
    "X09n0245_005:0564b22": "切法。能堪(聞慧)能思(思慧)能持。(修慧也。於一修慧分三用故)散者施也。",
    "X09n0245_005:0564b23": "此有四種。一法。二義。三能得菩薩忍。四明呪施與眾",
    "X09n0245_005:0564b24": "生故。此中二種。初是能持如來即聞持。後是所持。餘",
    "X09n0245_005:0564c01": "四種是。評曰。彼是菩薩德行。約因緣門。分位而說。此",
    "X09n0245_005:0564c02": "是染淨性相之源。故文別也。恐有聞彼而疑。是故略",
    "X09n0245_005:0564c03": "注而楝之。△疏然陀羅下。二揀持。謂揀多字一字。持",
    "X09n0245_005:0564c04": "於無字。兼釋大字。言多字者。謂一切真言。隨求大佛",
    "X09n0245_005:0564c05": "頂之類。是祕密藏。含無邊威德神用。又諸修多羅。能",
    "X09n0245_005:0564c06": "持無盡之義。亦名總持。一字者。如唵字等。即一字王",
    "X09n0245_005:0564c07": "真言也。是助聲故。但是一字。或如字母之類。無字者。",
    "X09n0245_005:0564c08": "今文因解無字。便以之釋經中大字。△疏故大寶下。",
    "X09n0245_005:0564c09": "三引證。言攝諸善巧。即總持義。言無有少法可得皆",
    "X09n0245_005:0564c10": "歸於空。即無字義。△疏問文字下。四通妨可解。△疏",
    "X09n0245_005:0564c11": "五若據下。會異顯同。疏是萬行本者。證成頓悟根源",
    "X09n0245_005:0564c12": "之義。故懸談云顯示因行有本。",
    "X09n0245_005:0564c13": "疏門者下。第三節釋門字也。文二。一直釋。注云出淨",
    "X09n0245_005:0564c14": "如次文者。即後段經文。流出一切清淨真如菩提涅",
    "X09n0245_005:0564c15": "槃及波羅蜜等。出染如下文。即普賢章。種種幻化。皆",
    "X09n0245_005:0564c16": "生如來圓覺妙心。偈云。始句無明。皆從諸如來。圓覺",
    "X09n0245_005:0564c17": "心建立等。▲疏此中下。二揀體。文三。一直揀。謂揀此",
    "X09n0245_005:0564c18": "門體。非門庭之門。自是根本之門。亦是揀持。揀門庭",
    "X09n0245_005:0564c19": "持根本也。△疏故寶下。二引證。此門是甚深根本。又",
    "X09n0245_005:0564c20": "證非門庭門戶之門。云無門者揀却也。之門者持取",
    "X09n0245_005:0564c21": "也。又云形相非門者。亦下揀也。所言門者下。皆持也。",
    "X09n0245_005:0564c22": "既言一切諸法依於虗空。豈非根本之義。△疏又荷",
    "X09n0245_005:0564c23": "澤下。三引例也。今勸學禪之流。欲見祖師心印。但依",
    "X09n0245_005:0564c24": "上所釋而解了。即悟此兩句是總持之門。若不爾者。",
    "X09n0245_005:0565a01": "豈可知之一字却是淺近門戶。從此方入眾妙深奧",
    "X09n0245_005:0565a02": "堂乎。諸修止觀者細詳之。疏名為下。第四節也。",
    "X09n0245_005:0565a03": "疏二彰德用中二。一總釋流出義。二別釋所流之法。",
    "X09n0245_005:0565a04": "初中二。初以義略釋。後論云下。二引論廣釋。論文周",
    "X09n0245_005:0565a05": "釋。真如自體相有大智慧光明義故。乃至具足如是",
    "X09n0245_005:0565a06": "過恒河沙佛法。無有所少。名為如來藏。亦名如來法",
    "X09n0245_005:0565a07": "身。(上皆略取意引)便有問曰。上說真如。其體平等。離一切相。",
    "X09n0245_005:0565a08": "云何復說體有如是種種功德。答曰。雖實有此諸功",
    "X09n0245_005:0565a09": "德義。而無差別之相。等同一味。唯一真如。此義云何。",
    "X09n0245_005:0565a10": "(多德何以唯一下釋云)以無分別(能也)離分別相。(所也)是故無二。復",
    "X09n0245_005:0565a11": "以何義。得說差別。以依業識生滅相示。(以依生滅識相恒沙染法。",
    "X09n0245_005:0565a12": "及此表示真如淨德恒沙差別。且舉染本故但云業識)此云何示。以一切法本",
    "X09n0245_005:0565a13": "來唯心實無於念(舉所迷理)而有妄心。不覺起念。見諸境",
    "X09n0245_005:0565a14": "界。故說無明(依真起妄謂細麤染心本末不覺也。將欲釋淨先舉其染對以顯之下諸句例",
    "X09n0245_005:0565a15": "然云何顯下云)心性不起。即是大智慧光明義故。(既起念即是不覺無",
    "X09n0245_005:0565a16": "明故不起即是本覺智明)若心起見。則有不見之相。(妄見不用)心性離",
    "X09n0245_005:0565a17": "見。即是遍照法界義故。(真照圓明)若心有動。非真識知。(反之",
    "X09n0245_005:0565a18": "即顯真如無動)無有自性。(明妄染無體反之即顯自性淨心)非常非樂非我",
    "X09n0245_005:0565a19": "非淨。(明妄四體倒反之即顯真如四德)熱惱(諸惑燒心是極熟惱故說真如是清涼也)衰",
    "X09n0245_005:0565a20": "變。(妄染遷改反顯真如不衰變也)則不自在。(業果繫縛故即顯真如自在。上云。清淨不變自",
    "X09n0245_005:0565a21": "在義故)乃至具有過恒沙等妄染之義。對此義故。心性",
    "X09n0245_005:0565a22": "無動。則有過恒沙等諸淨功德相義示現。(一一對翻故染淨皆",
    "X09n0245_005:0565a23": "過恒沙也)若心有起。更見前法可念者。則有所少。(妄心外念求之",
    "X09n0245_005:0565a24": "不足)如是淨法無量功德。即是一心。更無所念。是故滿",
    "X09n0245_005:0565b01": "足。(淨德性滿。無假外求)名為法身如來之藏。(結名也。上依義和尚疏。隨文法釋說)",
    "X09n0245_005:0565b02": "評云。彼論是釋所示大乘三大之義。(二門為能示也)大位在",
    "X09n0245_005:0565b03": "果。唯辨於淨。(義和尚疏云爾)今此圓覺標以無上法王。亦唯",
    "X09n0245_005:0565b04": "說果。流出淨法。故引證此。▲疏言一切下。別釋所流",
    "X09n0245_005:0565b05": "之法也。於中又二。所謂總別。(上說經文總別。此說義門總別)總中唯",
    "X09n0245_005:0565b06": "有四字。謂一切清淨。然凡論一切名總相者。有其四",
    "X09n0245_005:0565b07": "種。謂下中上上上。言下者。謂一切有漏法皆苦。理通苦",
    "X09n0245_005:0565b08": "集。名總相。不通無漏。目之為下。言中者。謂一切行無",
    "X09n0245_005:0565b09": "常。理該三諦。通漏無漏。故名總相。不通無為。目之為",
    "X09n0245_005:0565b10": "中。言上者。謂一切法無我。理通一切名總相。但是真",
    "X09n0245_005:0565b11": "詮。未窮實性。唯得名上。不名上上。言真證者。謂一切",
    "X09n0245_005:0565b12": "法無我。能詮妄法空也。言上上者。謂一切法真如。真",
    "X09n0245_005:0565b13": "如即一切法之實性。即空所顯(梵云舜若。此但云空舜若多。此云空性)此",
    "X09n0245_005:0565b14": "之法性。體遍凡聖。通情非情。更無能過。故言上上。攝",
    "X09n0245_005:0565b15": "俗歸真。簡異前三。故論中云大總相也。今言一切者。",
    "X09n0245_005:0565b16": "通二種總相。一者若約義門。則是上品之總。未是上",
    "X09n0245_005:0565b17": "上。謂但是一切清淨。唯淨非染。揀有漏故。二者若約",
    "X09n0245_005:0565b18": "法體。則是上上之總。謂圓覺真如之外。無別法故。染",
    "X09n0245_005:0565b19": "相本空。空即此清淨。無別淨故。今是釋義之門。且約",
    "X09n0245_005:0565b20": "前說也。清淨二字亦當總者。謂此一切諸法一一清",
    "X09n0245_005:0565b21": "淨。清淨是總。真如菩提涅槃乃至百千之法。皆是別",
    "X09n0245_005:0565b22": "也。",
    "X09n0245_005:0565b23": "有漏章　疏揀諸有漏者。有漏之義。五門分別。一釋",
    "X09n0245_005:0565b24": "總名。諸論皆云煩惱現行。令心連注。流散不絕。名之",
    "X09n0245_005:0565c01": "為漏。如漏器漏舍。深可厭惡損朽處。廣毀責過失。立",
    "X09n0245_005:0565c02": "以漏名。二釋別名。別名三種。一欲漏。二有漏。三無明",
    "X09n0245_005:0565c03": "漏。三出體根隨三界煩惱云云。四廢立云云。五得名",
    "X09n0245_005:0565c04": "所從。雖三界一切煩惱。總應皆名有漏。漏於三有。有",
    "X09n0245_005:0565c05": "之漏故。然下界煩惱。多緣欲地。從勝為名。說為欲漏。",
    "X09n0245_005:0565c06": "上界更無所緣。約本具名。名為有漏。無明不以餘法。",
    "X09n0245_005:0565c07": "彰自行相。名無明漏。上皆慈恩所說也。評曰。唯約現",
    "X09n0245_005:0565c08": "行者。彼釋法華諸漏已盡之句。其種子配在下。無復",
    "X09n0245_005:0565c09": "煩惱之句也。又別名出體。唯約法相一宗。若約法性",
    "X09n0245_005:0565c10": "宗出體。則根本不覺及三細六麤是有漏法。不分三",
    "X09n0245_005:0565c11": "界之異及種現之殊。以迷則全染。悟則全淨。無體性",
    "X09n0245_005:0565c12": "故。其釋別名者。亦有三。一欲。二有。三無明等殊。如勝",
    "X09n0245_005:0565c13": "鬘五住地之惑。若約圓頓二教者。迷則盡法界一切",
    "X09n0245_005:0565c14": "所有情非情等。皆是有漏。悟則如上皆是無漏。故華",
    "X09n0245_005:0565c15": "嚴緣起平等章云。初約眾生門中。眾生及佛皆是生",
    "X09n0245_005:0565c16": "滅。有無善惡境界。良以情識不破。故所見佛亦同情",
    "X09n0245_005:0565c17": "識。未曾有一佛清淨解脫者。是故識倒佛亦倒。情迷",
    "X09n0245_005:0565c18": "佛亦迷故。次明佛門中。佛及眾生皆本空寂。良以情",
    "X09n0245_005:0565c19": "識都盡。名相已亡。所見空寂。同諸佛故。未甞見一眾",
    "X09n0245_005:0565c20": "生流轉者。佛心淨故。眾生亦淨。故知此義唯心之迴",
    "X09n0245_005:0565c21": "轉也。評曰。據此即不應言此是漏此是無漏也。疏背",
    "X09n0245_005:0565c22": "真理故者。約義門揀也。性本無故。約法體收也。其性",
    "X09n0245_005:0565c23": "本無。即唯真性故。疏真如等者下。二別也。科段具在",
    "X09n0245_005:0565c24": "疏文。言四法各為四別者。此真如等四章。一一同具",
    "X09n0245_005:0566a01": "此釋名等四也。故下疏中。但言一中二中等。覺者但",
    "X09n0245_005:0566a02": "見之。一中即智是釋名。二中即知是出體。三中即種",
    "X09n0245_005:0566a03": "類。四即業用也。",
    "X09n0245_005:0566a04": "真如章　一釋名中二。一略釋。即成唯識論第九之",
    "X09n0245_005:0566a05": "文。彼論前二十四偈辨識相也。唯第二十五偈明識",
    "X09n0245_005:0566a06": "性。性此諸法勝義。(此者。此圓成性也。此偈躡前三性偈故)亦即是真如",
    "X09n0245_005:0566a07": "常如其性故。即唯識寶性。長行釋云。此性即是諸法",
    "X09n0245_005:0566a08": "勝義。是一切法勝義諦故。然勝義諦。略有四種。一世",
    "X09n0245_005:0566a09": "間勝義。謂蘊處界等。二道理勝義。謂苦等四諦。三證",
    "X09n0245_005:0566a10": "得勝義。謂二空真如。四勝義勝義。謂一真如法界。此",
    "X09n0245_005:0566a11": "中勝義。依最後勝說。次釋三句云。真謂真實等。(如疏所用)",
    "X09n0245_005:0566a12": "釋曰。初二句揀有漏。(亦遍計也)次二揀有為。(亦依他也)次三句",
    "X09n0245_005:0566a13": "釋偈。第四句後更有三句。結云。故曰真如即是湛然",
    "X09n0245_005:0566a14": "(如也)不虗妄性。(真也)今疏但有一故字耳。(意云由上義故。名曰真如也。義",
    "X09n0245_005:0566a15": "亦不闕)。▲疏又真者下。二細釋。於中。初二句標釋。疏偽",
    "X09n0245_005:0566a16": "是下。具釋不真不如。(意欲反之。以明真如也)鍮有其體。不是虗",
    "X09n0245_005:0566a17": "妄。但以非金。故名偽也。影應質相。不是詐偽。緣無實",
    "X09n0245_005:0566a18": "體。故名妄也。橫說云各殊者。謂色塵殊聲香等。色蘊",
    "X09n0245_005:0566a19": "殊受想等。貪等殊信等。地獄殊鬼畜天人等。娑婆殊",
    "X09n0245_005:0566a20": "於極樂等。聲聞心境殊於菩薩心境等。乃至如大般",
    "X09n0245_005:0566a21": "若八十餘科。皆約同時而異也。竪云變易者。如云鏡",
    "X09n0245_005:0566a22": "裏今年老去年等。如九想觀云云。夏異於春等。得新",
    "X09n0245_005:0566a23": "忘舊等。因苦果樂等。疏今皆下。揀無如上四過。釋成",
    "X09n0245_005:0566a24": "真如義也。謂此實體者。真實心體。(前約唯識。但言謂此真實唯是不虗",
    "X09n0245_005:0566b01": "妄之詞。仍未出法體。今指真實心體故。科云細釋也。意云。心體是有法。定真實宗法。若但云真實即無前陳若",
    "X09n0245_005:0566b02": "云真如是有法為前陳者。即唯是重言。以真如亦但是不妄不變義。與真實之言何殊。又此分橫竪各有二義。",
    "X09n0245_005:0566b03": "一一各別。理無窮義無盡。故云細也。)於未來等者。今日虗空。如昨日虗",
    "X09n0245_005:0566b04": "空也。於色中等者。厨裏虗空如廳裏虗空也。真實相",
    "X09n0245_005:0566b05": "如非為妄似者。正結真如之名也。謂如者是相似義。",
    "X09n0245_005:0566b06": "相同義。意云。此彼相如者。唯有此心性也。善人佛性。",
    "X09n0245_005:0566b07": "的似惡人佛性。如今佛性。的不殊無始來佛性。乃至",
    "X09n0245_005:0566b08": "凡夫佛性。的同二乘佛性。人天菩薩皆類此說。唯此",
    "X09n0245_005:0566b09": "可得真實相。如分毫不殊故。真實得名為如也。此外",
    "X09n0245_005:0566b10": "更無可有相似相如之法也。設有人觀兄弟相似。然",
    "X09n0245_005:0566b11": "子細論之。還不得的似會。有分毫之長短大小殊也。",
    "X09n0245_005:0566b12": "若不然者。豈可自己妻子而錯認乎。乃至世間物色。",
    "X09n0245_005:0566b13": "一一類之。皆同不免有微塵分毫之輕重大小好惡。",
    "X09n0245_005:0566b14": "終無有全似。故知皆是妄似妄如。不得真似真如也。",
    "X09n0245_005:0566b15": "古來相承解如字。但云是湛寂不動之義。不曾指的",
    "X09n0245_005:0566b16": "釋名。且如字是此國之字。未審說文爾雅玉篇切韻",
    "X09n0245_005:0566b17": "之屬。何處訓如字。為湛寂不動等耶。故知只緣靈覺",
    "X09n0245_005:0566b18": "心性。猶凡中全如聖中。於因中全如果中。橫竪皆然。",
    "X09n0245_005:0566b19": "即是湛寂不動之義。非的訓也。問荷澤大師云。諸人",
    "X09n0245_005:0566b20": "皆以兩物相似為如。我則無物相似如。今以的似以",
    "X09n0245_005:0566b21": "釋真如。豈不違此說。答正與此同。故上云此外更無",
    "X09n0245_005:0566b22": "相似相如之法。若更云有一法對真性。便成兩物。大",
    "X09n0245_005:0566b23": "師既云無物相似。即知唯鬼等佛性。與人畜等佛性。",
    "X09n0245_005:0566b24": "真實相如。更無別法可相如也。大師揀諸人云。兩物",
    "X09n0245_005:0566c01": "相似。曰如者。正揀無物似佛性也。又亦同上說。親兄",
    "X09n0245_005:0566c02": "弟相似者。終不得分毫全似也。智者細詳。疏真如無",
    "X09n0245_005:0566c03": "為者。即法相宗出體也。謂百法中六無為中之一也。",
    "X09n0245_005:0566c04": "彼六無為。亦是一百之數。故名法數。言無為者。為之言",
    "X09n0245_005:0566c05": "作。即是一切有生滅。皆是造作。稱之曰為。今此六種。",
    "X09n0245_005:0566c06": "寂寞冲虗。湛然常住。無彼為作。故名無為。所言六者。",
    "X09n0245_005:0566c07": "一虗空。(空即無為)二擇滅。(因慧揀擇。得惑斷滅)三非擇滅。(不因慧擇)四不",
    "X09n0245_005:0566c08": "動。(出八災患)五想受滅。六真如。(此六別未具釋)若出體。為有二。一",
    "X09n0245_005:0566c09": "依識變假施設相有。(謂第六相識。曾聞空等名。假分別有作空等解變為影像。為即",
    "X09n0245_005:0566c10": "用此相為體也)二依法性假施設有。(即以法性為彼五無為體。故唯識云此五皆依",
    "X09n0245_005:0566c11": "真如假立。真如亦是假施設有。上皆依百法疏中釋也)疏一心為體者。此一行論",
    "X09n0245_005:0566c12": "懸談第四門已釋。言乃至者。略中間也。謂次文云。一",
    "X09n0245_005:0566c13": "切諸法。唯依妄念而有差別。若離心念。則無一切境",
    "X09n0245_005:0566c14": "界之相。是故一切法。從本已來。離言說相。離名字相。",
    "X09n0245_005:0566c15": "離心緣相。畢竟平等。無有變異。不可破壞。(疏云竟無變壞撮得",
    "X09n0245_005:0566c16": "此上三句)唯是一心。故名真如。此下等字。等於中間。非等",
    "X09n0245_005:0566c17": "下文。疏如體中說者。唯一心也。非安立。非安立者。八",
    "X09n0245_005:0566c18": "諦中第七八也。謂安立真如。望四諦為真。望非安立",
    "X09n0245_005:0566c19": "為俗。以依識假施設名言而安立故。其非安立。即唯",
    "X09n0245_005:0566c20": "真非俗。(八諦如懸談釋)依言離言故者。即論中二種也。謂前",
    "X09n0245_005:0566c21": "顯體離言。以明顯觀智境。即上所引一法界總相等",
    "X09n0245_005:0566c22": "文。乃至若離於念名為得入。次後依言辨德。以正明",
    "X09n0245_005:0566c23": "生信境。論云復次真如者。依言說分別。有二種義。一",
    "X09n0245_005:0566c24": "者如實空。以能究竟顯實故。二者如實不空。以有自",
    "X09n0245_005:0567a01": "體具足無漏性功德故。下廣釋云。所言空者。從本已",
    "X09n0245_005:0567a02": "來。一切染法不相應故。乃至離兩重四句。所言不空",
    "X09n0245_005:0567a03": "者。已顯法體空無妄故。即是一心。常恒不變。淨法滿",
    "X09n0245_005:0567a04": "足等。疏或說有七者。即解深密經第二中。慈氏問修",
    "X09n0245_005:0567a05": "止觀。菩薩云何知法知義。佛說由五種相。了知於法。",
    "X09n0245_005:0567a06": "(名句文別總云云)由十種相。了知於義。一者知盡所有性。二",
    "X09n0245_005:0567a07": "者知如所有性。(三能取義。云云乃至十知清淨義)如所有性者。謂即一",
    "X09n0245_005:0567a08": "性。染法中所有真如是者。此中如所有性。此復七種。",
    "X09n0245_005:0567a09": "一者流轉真如。謂一切行無先後性。二者相真如。謂",
    "X09n0245_005:0567a10": "一切法補特伽羅無我性及法無我性。三者了別真",
    "X09n0245_005:0567a11": "如。謂一切唯是識性。四者安立真如。謂我所說諸苦",
    "X09n0245_005:0567a12": "聖諦。五者邪行真如。謂我所說諸集聖諦。六者清淨",
    "X09n0245_005:0567a13": "真如。謂我所說諸滅聖諦。七者正行真如。謂我所說",
    "X09n0245_005:0567a14": "諸道聖諦。應知此中由流轉真如安立真如邪行真",
    "X09n0245_005:0567a15": "如故。一切有情平等平等。由相真如了別真如一切",
    "X09n0245_005:0567a16": "諸法平等平等。由清淨真如故。一切聲聞菩提獨覺",
    "X09n0245_005:0567a17": "菩提阿耨多羅三藐三菩提。平等平等。由正行真如",
    "X09n0245_005:0567a18": "故。聽聞正法。緣總境界勝奢摩他毗鉢舍那所攝受",
    "X09n0245_005:0567a19": "慧。平等平等。釋曰。既具四諦及流轉等。故云顯於染淨",
    "X09n0245_005:0567a20": "中常如其性也。流轉苦集是染。滅道是淨相故。及了",
    "X09n0245_005:0567a21": "別通於染淨。常如其性。即平等也。正是真如之義。疏",
    "X09n0245_005:0567a22": "或立十種。對十重障。辨其德者。一斷異生性障(二障分別",
    "X09n0245_005:0567a23": "起者。依彼種立異生性故。入見道時。彼二障必不成就。如明闇不俱也)證遍行真如。(二空",
    "X09n0245_005:0567a24": "所顯。無有一法而不在故)住歡喜地。(初獲聖性。具證二空。能益自他。生大菩提)餘九類",
    "X09n0245_005:0567b01": "配。今旦各列。二邪行。(此下各能所知俱生一分也。此地則反彼所起悞犯三業)三",
    "X09n0245_005:0567b02": "闇鈍。(令聞思修法忘失故也)四細惑現行。(第六識俱生身見等攝)五於下",
    "X09n0245_005:0567b03": "乘般涅槃。(令厭苦折減同下二業)六麤相現行。(染淨麤相)七細相現",
    "X09n0245_005:0567b04": "行。(生滅細相)八無相中作加行。(令無相觀不任運起)九不欲利他。(樂修",
    "X09n0245_005:0567b05": "己利)十法未自在(障大法智雲及所含藏所起事業。然通論二障有俱生分別。分別中。地前",
    "X09n0245_005:0567b06": "伏現行。見道斷種子。俱生中煩惱者。現行則地前漸伏。登地頓伏。種則金剛頓斷。而所知者。現行則從地前漸",
    "X09n0245_005:0567b07": "伏。乃至十地方盡。種則於十地中漸次斷滅。金剛頓盡)證真如者。二最勝。(具無邊德。",
    "X09n0245_005:0567b08": "於法最勝)三勝流。(流出教法勝故)四無攝故。(非我執所依)五類無別。(非如",
    "X09n0245_005:0567b09": "眼等類異)六無染淨。七法無別。(設教種種安立而無異故)八不增減。(不隨",
    "X09n0245_005:0567b10": "染淨故)九智所依。(於四辨得自在)十業自在所依。(普於神通等自在)住",
    "X09n0245_005:0567b11": "地者。二離垢。(具淨尸羅)三發光。(勝定總持發慧光故)四焰慧。(住覺分燒惑薪",
    "X09n0245_005:0567b12": "慧焰增)五難勝。(含真俗故)六現前。(觀緣起般若現故)七遠行。(過世間二乘故)",
    "X09n0245_005:0567b13": "八不動。(相用不能動)九善慧。(成就四辨)十法雲。(大法智雲含眾德故)疏四",
    "X09n0245_005:0567b14": "明業用者。文義顯著。詳之可解。",
    "X09n0245_005:0567b15": "菩提章　疏別境者。於一百法中當其慧也。如下八",
    "X09n0245_005:0567b16": "識章釋。疏攝論云(第九)二智(根本後得)二斷(煩惱所知)為菩提體。",
    "X09n0245_005:0567b17": "法相多約二智。智是轉識所成。以藏識中本有無漏",
    "X09n0245_005:0567b18": "智種子故。空宗多約二斷。以空宗明一切法皆空無",
    "X09n0245_005:0567b19": "性。了二障本空。即名二斷。斷即菩提。無別菩提。疏智",
    "X09n0245_005:0567b20": "論云者。亦以能所斷。俱為菩提體也。與攝論。文異義",
    "X09n0245_005:0567b21": "同。若作小異解者。攝論雙取。智論合取。疏合本者。名",
    "X09n0245_005:0567b22": "指此經。文用起信。意是雙引。巧令文略。始覺即前二",
    "X09n0245_005:0567b23": "論之智也。約實教宗。斷證對待。其體亦空。無別自性。",
    "X09n0245_005:0567b24": "無能所斷。無能所證。然本源覺智究竟真實故。論中",
    "X09n0245_005:0567c01": "說始本不二。名究竟覺。荷澤云。覺妄俱滅。又云。無住",
    "X09n0245_005:0567c02": "體上。自有本智能知了。是實菩提矣。疏唯一下。亦上",
    "X09n0245_005:0567c03": "智斷相合。或始本相合故也。但上是指體。此是辨類。",
    "X09n0245_005:0567c04": "為同異矣。故淨名云。又如者不一不異等即寂之照",
    "X09n0245_005:0567c05": "者。亦如上引無住體上本智也。疏大品者。疏又起信",
    "X09n0245_005:0567c06": "者。上出體。是尅實故。泯二顯出。究竟覺為體。今辨種",
    "X09n0245_005:0567c07": "類是約名義故三俱存。疏涅槃經(已如前引釋)疏菩提者。",
    "X09n0245_005:0567c08": "一大圓鏡智。二平等性智。三妙觀察智。四成所作智。",
    "X09n0245_005:0567c09": "此轉有漏八七六及前五識相應心品。(心所也。雖定〔各廿〕二法。而",
    "X09n0245_005:0567c10": "智用增勝。以智名顯)如此而得。智雖非識。而依識轉。識為主故。",
    "X09n0245_005:0567c11": "妙觀平等二智。見道後轉六七約得鏡智。成智果位。",
    "X09n0245_005:0567c12": "方轉五八而得。上且略銷過疏文。廣如別卷引唯識",
    "X09n0245_005:0567c13": "第十具釋。疏如大品智論說者。論釋大品經也。非二",
    "X09n0245_005:0567c14": "處別。論五十八云。一發心菩提。於無量生死中。發阿",
    "X09n0245_005:0567c15": "耨多羅三藐三菩提心故。名為菩提。因中說果。二伏",
    "X09n0245_005:0567c16": "心菩提。斷諸煩惱。降伏其心。行諸波羅蜜。三明心菩",
    "X09n0245_005:0567c17": "提。觀三世諸佛法本末總別相。分別得諸法實相。謂",
    "X09n0245_005:0567c18": "般若波羅蜜。四出到菩提。般若中得方便力故。不著",
    "X09n0245_005:0567c19": "般若。滅一切煩惱。見一切十方佛。得無生法忍。出三",
    "X09n0245_005:0567c20": "界到薩婆若。五無上菩提。坐道場。斷習氣。得阿耨多",
    "X09n0245_005:0567c21": "羅三藐三菩提。若准華嚴。即具十也。如彼五十九及",
    "X09n0245_005:0567c22": "出現品說。文繁不引。載別卷中。疏現萬像者。且如鏡",
    "X09n0245_005:0567c23": "現影像。親能現者。是名真性。現於諸法。親能現者。是",
    "X09n0245_005:0567c24": "覺智故。唯識釋鏡智云。能現能生身土智影。疏印群",
    "X09n0245_005:0568a01": "機者。大經出現品云。如海印現眾生身。是故說名為",
    "X09n0245_005:0568a02": "大海。菩提普印諸心行。是故正覺名無量。疏該動寂",
    "X09n0245_005:0568a03": "者。應現種種差別作用。一一普知。即該動也。萬緣俱",
    "X09n0245_005:0568a04": "息。湛然無為。亦自體常。知該於寂也。疏通因果者。如",
    "X09n0245_005:0568a05": "來成正覺時。於其身中。普見一切眾生成正覺等。",
    "X09n0245_005:0568a06": "涅槃章　此章多用肇公無名論。故鈔中但云彼論。",
    "X09n0245_005:0568a07": "彼者涅槃也。疏歸宗冥會者。總顯深廣包含無外。彼",
    "X09n0245_005:0568a08": "論云。(肇公涅槃論)九流於是乎交歸。眾聖於是乎冥會。謂",
    "X09n0245_005:0568a09": "三乘賢聖。心會其中。猶百川朝宗於海。故智論云。魚",
    "X09n0245_005:0568a10": "歸於水。鳥歸於林。聖歸涅槃。法歸分別。疏寂寥無為",
    "X09n0245_005:0568a11": "者。深也。廣大悉備者。借周易文。以顯廣也。形名下。拂",
    "X09n0245_005:0568a12": "深廣之跡。朕者跡也。彼論云。涅槃之為道也。寂寥虗",
    "X09n0245_005:0568a13": "曠。不可形名得。微妙無相。不可以有心知。故淨名云。",
    "X09n0245_005:0568a14": "不可以智知。不可以識識矣。疏無名之名者。二十一",
    "X09n0245_005:0568a15": "云。善男子。是大涅槃無有名字。強立名字。彼論名字",
    "X09n0245_005:0568a16": "云。有餘無餘者。蓋是涅槃云外稱應物之假名耳。而",
    "X09n0245_005:0568a17": "存稱謂者封於名。志器像者躭於形。名也極於題目。",
    "X09n0245_005:0568a18": "形也盡於方圓。方圓有所不寫。題目有所不傳。焉可",
    "X09n0245_005:0568a19": "以名於無名而形於無形者哉。疏正名寂滅者。彼論",
    "X09n0245_005:0568a20": "云。泥曰泥洹涅槃。此三名前後異出。蓋是楚夏不同。",
    "X09n0245_005:0568a21": "云涅槃者正也。秦言無為。亦名滅度。無為者。取乎虗",
    "X09n0245_005:0568a22": "無寂寞妙絕於有為。滅度者。言乎大患永滅超度四",
    "X09n0245_005:0568a23": "流。斯蓋是鏡像之所歸。絕稱謂之幽宅。今但云正名",
    "X09n0245_005:0568a24": "寂滅者。寂即唐三藏。滅即羅什三藏。故肇公宗本論",
    "X09n0245_005:0568b01": "云。泥洹盡諦者。豈直結盡而已。則生死永滅故。謂之",
    "X09n0245_005:0568b02": "盡矣。無復別有一盡處也。又法華云。佛於中夜入無",
    "X09n0245_005:0568b03": "餘涅槃。次即云。佛滅度後。偈頌中又云。佛此夜滅度。",
    "X09n0245_005:0568b04": "又金剛云云。故肇公生公遠公。皆正翻為滅。又四諦",
    "X09n0245_005:0568b05": "中同為滅諦。故今通用新舊三藏。故云寂滅也。疏多",
    "X09n0245_005:0568b06": "名者。亦生公遠公等釋。謂或云不生。或不作。或不起。",
    "X09n0245_005:0568b07": "或無相。不殘。寂靜。安穩。安樂。解脫。皆是義翻矣。疏總",
    "X09n0245_005:0568b08": "以義翻者。即前云唐三藏翻者正也。前但取寂字。然",
    "X09n0245_005:0568b09": "彼具云圓寂故。是義翻。在義周圓矣。若具足梵云摩",
    "X09n0245_005:0568b10": "訶迦葉般涅槃那。具翻為大圓寂入。謂那即入義。應",
    "X09n0245_005:0568b11": "迴在上。疏義充法界下。即彼論凡流支歸等。又云彌",
    "X09n0245_005:0568b12": "綸靡所不在等。妙絕相累者。彼論云涅槃之道。妙盡",
    "X09n0245_005:0568b13": "常數。融治二儀。滌蕩萬有。均天人。同一異。內視不己",
    "X09n0245_005:0568b14": "見。外聽不我聞。未甞有得。未甞無得等。",
    "X09n0245_005:0568b15": "疏二中者。文二。一法相唯識說四涅槃故出體有。二",
    "X09n0245_005:0568b16": "彼論云故四圓寂諸無為中。初後即真如。中二擇滅",
    "X09n0245_005:0568b17": "攝。若唯斷縛得擇滅者。不動等二。四中誰攝。非擇滅",
    "X09n0245_005:0568b18": "攝。說暫離故。擇滅無為唯究竟滅。有非擇滅非永滅",
    "X09n0245_005:0568b19": "故。或無住處亦擇滅攝。由真擇力滅障得故。擇滅有",
    "X09n0245_005:0568b20": "二。一滅縛得。謂斷惑生煩惱得者。二滅障得。謂斷餘",
    "X09n0245_005:0568b21": "障而證得者。故四圓寂諸無為中初一即真如。後三",
    "X09n0245_005:0568b22": "皆擇滅不動等。二暫伏滅者非擇滅攝。究竟滅者擇",
    "X09n0245_005:0568b23": "滅所攝。▲疏論其下。二法性。於中三。一正立。然遠公",
    "X09n0245_005:0568b24": "亦以三法為體。與此小別。謂一色二心三非色非心。",
    "X09n0245_005:0568c01": "滅無常色識。獲得常色識故。又擇滅無為故。廣如別",
    "X09n0245_005:0568c02": "說。△疏所以三下。二出所以。翻三雜染者。翻煩惱為",
    "X09n0245_005:0568c03": "般若。煩惱即菩提。是涅槃中般若德也。翻結業為解",
    "X09n0245_005:0568c04": "脫。翻苦依身即是法身。心體離念本法身故。故三雜染",
    "X09n0245_005:0568c05": "即淨三德。疏能證大智下。此約當體明三也。薦福疏。",
    "X09n0245_005:0568c06": "總有四釋。先總釋云。身是能證身。般若是智慧。解脫",
    "X09n0245_005:0568c07": "即煩惱。等滅此三法。合名證涅槃。言四義者。第一及",
    "X09n0245_005:0568c08": "三四在別卷中。今疏用第二。彼文具云。身即法身。法",
    "X09n0245_005:0568c09": "身即如如。摩訶般若即如如智。解脫即是一切餘障",
    "X09n0245_005:0568c10": "究竟盡故。法身為所證。般若為能證。解脫為離障。今",
    "X09n0245_005:0568c11": "疏唯用此者。欲顯圓具通因迎果通真通應。應即常",
    "X09n0245_005:0568c12": "身。即法身故。應即是法。況自受用。自受用體亦全法。",
    "X09n0245_005:0568c13": "故法性身。但約在結出纏異故。能證所證及與離障。",
    "X09n0245_005:0568c14": "十地分得故得通因。故舉一義理無不收。△疏然此三",
    "X09n0245_005:0568c15": "下。三融通無礙。文二。一標以喻設。謂通因通果。理具",
    "X09n0245_005:0568c16": "此三。如文可解。疏故此下。二准經總結。彼經第三云。",
    "X09n0245_005:0568c17": "我令一切眾生及以我弟子四部之眾。悉依安住祕",
    "X09n0245_005:0568c18": "密藏中。我亦復常安住是中。入於涅槃。何等名為祕",
    "X09n0245_005:0568c19": "密之藏。猶如伊字三點。若並則不成伊。縱亦不成。如",
    "X09n0245_005:0568c20": "摩醯首羅面上三目。乃得成伊。三點若別亦不得成。",
    "X09n0245_005:0568c21": "我亦如是。解脫之法亦非涅槃。如來之身亦非涅槃。",
    "X09n0245_005:0568c22": "摩訶般若亦非涅槃。三法各異亦非涅槃。我今安住",
    "X09n0245_005:0568c23": "如是三法。為眾生故。名入涅槃。薦福釋云。若將喻類",
    "X09n0245_005:0568c24": "法。喻文不足。以法云。解脫之法亦非涅槃等。喻中應",
    "X09n0245_005:0569a01": "云唯一一點不成伊也。以解脫等三有一一不成故。",
    "X09n0245_005:0569a02": "夫證涅槃。須有能證身。須有智慧斷煩惱等。此三法",
    "X09n0245_005:0569a03": "合名證涅槃。若唯身亦非涅槃。唯般若亦非涅槃。唯",
    "X09n0245_005:0569a04": "解脫亦非涅槃。此三各別。未有斷證。亦非涅槃。唯喻",
    "X09n0245_005:0569a05": "別亦不成。若天台意。世義各殊。東西曰橫。南北曰縱。",
    "X09n0245_005:0569a06": "縱即竪也。謂若法身本有。次修般若。後得解脫。則是",
    "X09n0245_005:0569a07": "縱義。以經生越世。彌亘淨穢故。如縱三點(縱三點如此)",
    "X09n0245_005:0569a08": "橫者三法異體同時如三烈火(橫三點如此)並乃合為",
    "X09n0245_005:0569a09": "一體。別乃各在一處。即但取一法。今摩訶般若亦非",
    "X09n0245_005:0569a10": "涅槃等。是合縱並。竪明此三曰縱。舉一攝二曰並。故",
    "X09n0245_005:0569a11": "云般若非者般若中已攝二故。三德若異。亦非涅槃。",
    "X09n0245_005:0569a12": "即雙合橫別。一一異體即合於別。異體同時即合於",
    "X09n0245_005:0569a13": "橫故。故上云三點差別亦不得成。已合橫別也。亦可",
    "X09n0245_005:0569a14": "橫即是並對。縱為橫對。別為並故。經但有三句。於義",
    "X09n0245_005:0569a15": "成四。而總釋云。今三俱不思議。焉可縱。三俱不思議",
    "X09n0245_005:0569a16": "焉可橫。俱不思議焉可並。俱不思議焉可別。意云即",
    "X09n0245_005:0569a17": "一而三。即三而一。非三非一。雙照三一。焉可作一三",
    "X09n0245_005:0569a18": "等思。若作體一用別而明。尚未必於並別也。然亦有",
    "X09n0245_005:0569a19": "云伊字如品字。有云如倒品字。後義為正。由此見異",
    "X09n0245_005:0569a20": "古德解義取捨不同。或一德在上。二德在下。或謂二",
    "X09n0245_005:0569a21": "德在上。一德在下。並不得意。如來恐人謂作此解。故",
    "X09n0245_005:0569a22": "以天目。轉喻伊字。則不得上定一二。上下俱取不可",
    "X09n0245_005:0569a23": "縱橫及並別耳。若定說言一上二下。非唯義理不得",
    "X09n0245_005:0569a24": "圓妙。致令二喻自在相違。謂梵字祿者。∵此西方伊",
    "X09n0245_005:0569b01": "字。三目之一。當於眉間。∴此其狀也。諸諸何惑。言祕",
    "X09n0245_005:0569b02": "密者。以深妙故。遠公云。昔隱不說。故名祕密。權教所",
    "X09n0245_005:0569b03": "覆。故復名藏。故下文云。十一部中所不說者。名之為",
    "X09n0245_005:0569b04": "藏。又於其中包含諸德。亦名為藏。薦福云。皆非二乘",
    "X09n0245_005:0569b05": "境界。故名祕密。二賢皆是對小顯密。今明深妙當體",
    "X09n0245_005:0569b06": "祕密。疏為大涅槃者。涅槃經云。譬如虗空。不因小空",
    "X09n0245_005:0569b07": "名為大空。涅槃亦爾。不因小相名大涅槃。釋曰。因此",
    "X09n0245_005:0569b08": "便釋大字也。此即絕待。當體受名也。",
    "X09n0245_005:0569b09": "疏唯一者即前具德之大涅槃也。或二者性本清淨",
    "X09n0245_005:0569b10": "故。方便之所顯故。或作用善巧故。亦是體同。如別章",
    "X09n0245_005:0569b11": "說。疏三者若但云真應則自性合真。二皆約淨。今開",
    "X09n0245_005:0569b12": "為三。則自性通於染淨。亦可自性即上性淨也。真應",
    "X09n0245_005:0569b13": "皆上方便。從方便顯得性淨。性淨即名真也。證真已",
    "X09n0245_005:0569b14": "後。隨機方便利物。即名應也。故真應皆有方便之義",
    "X09n0245_005:0569b15": "矣。疏或四者。唯識云一所顯得謂大涅槃。此雖本有",
    "X09n0245_005:0569b16": "自性清淨。而由客障覆令不顯。真聖道生斷彼障故。",
    "X09n0245_005:0569b17": "令其相顯。名得涅槃。此依真如離障施設故。體即是",
    "X09n0245_005:0569b18": "清淨法界。涅槃義利。略有四種。如疏所列。一即諸法",
    "X09n0245_005:0569b19": "真如。二即真如出煩惱障。三即真如出生死苦。四即",
    "X09n0245_005:0569b20": "真如出所知障。注云通凡等者。論云一切有情。皆",
    "X09n0245_005:0569b21": "有初一。二乘無學容有前三。唯我世尊可言具四。引",
    "X09n0245_005:0569b22": "論備釋。在別卷中。問世尊如何亦餘生死苦依。答雖",
    "X09n0245_005:0569b23": "無實依。而現似有。非苦依在說有餘依餘義。亦在別",
    "X09n0245_005:0569b24": "卷。",
    "X09n0245_005:0569c01": "疏四中囊包下。文三。一通顯一大涅槃之用。二別顯",
    "X09n0245_005:0569c02": "真涅槃實益之用。三別顯應涅槃權益之用。初中二",
    "X09n0245_005:0569c03": "初論。彼論之至能囊括終古。導達群方。亭毒蒼生。疎",
    "X09n0245_005:0569c04": "而不漏。汪哉洋哉。何莫由之哉。故梵志曰。吾聞佛道。",
    "X09n0245_005:0569c05": "厥義弘深汪洋無涯。靡不成就。靡不度生。然則三乘",
    "X09n0245_005:0569c06": "之路開真偽之途。辨賢聖之道。存無名之致顯矣。釋",
    "X09n0245_005:0569c07": "曰。囊括終古者。周易坤卦云。括囊無咎無譽。子夏傳",
    "X09n0245_005:0569c08": "云。括結也。今謂涅槃之道。包括終古。如括囊盛物耳。",
    "X09n0245_005:0569c09": "今緣括是國諱。故改之云包。包是含藏義。亦同結義",
    "X09n0245_005:0569c10": "也。終古者。語出離騷。離騷九章云。去終古之所居。今",
    "X09n0245_005:0569c11": "逍遙而未東也。導者引導。達者通達。群方者語出周",
    "X09n0245_005:0569c12": "易。亭毒者。養育也。疎而不漏者。通謂上三句法不漏",
    "X09n0245_005:0569c13": "也。囊括終古。終古無遺。導達群方群方皆盡。亭毒蒼",
    "X09n0245_005:0569c14": "生蒼生不失故總言不漏耳。老子云。天網恢恢疎而",
    "X09n0245_005:0569c15": "不漏。汪哉者。毛詩注云。汪汪水盛大也。尚書注云。汪",
    "X09n0245_005:0569c16": "汪洋洋美善貌。何莫由之哉者。何物不由涅槃。故梵",
    "X09n0245_005:0569c17": "志曰者。此是八師經文。彼經有一卷。云有外道名耶",
    "X09n0245_005:0569c18": "旬。作此語耳。疏故彼下。二約經顯。疏故彼經下。二約",
    "X09n0245_005:0569c19": "經。即涅槃第五。因迦葉難佛。若久遠度煩惱海者。何",
    "X09n0245_005:0569c20": "緣復納耶輸生羅睺羅等。佛說是大涅槃能建大義。",
    "X09n0245_005:0569c21": "若有菩薩摩訶薩。住大涅槃。以須彌山王如是高廣。",
    "X09n0245_005:0569c22": "悉能令入於芥子中。其諸眾生。依須彌山者。亦不迫",
    "X09n0245_005:0569c23": "迮。無往來相。唯應度者乃見云云。乃至結云。善男子。",
    "X09n0245_005:0569c24": "是菩薩住大涅槃。則能示現種種無量神通變化。一",
    "X09n0245_005:0570a01": "切眾生無能測量。汝今云何能知如來習近愛欲生",
    "X09n0245_005:0570a02": "羅睺羅等。疏又華嚴下。二別顯真涅槃實益之用。經",
    "X09n0245_005:0570a03": "具云。佛子。如來不為菩薩說諸如來究竟涅槃。亦不",
    "X09n0245_005:0570a04": "為彼示現其事。何以故。為欲令見一切如來常住其",
    "X09n0245_005:0570a05": "前。於一念中。見過去未來一切諸佛色相圓滿。皆如",
    "X09n0245_005:0570a06": "現在。亦不起二不二相。釋曰此是出現品。涅槃章十",
    "X09n0245_005:0570a07": "門中第二德用圓備門也。初標舉。不為菩薩等者。圓",
    "X09n0245_005:0570a08": "備色相。常現大機前故。即約人顯實也。云不為菩薩。",
    "X09n0245_005:0570a09": "明說永滅為二乘。迹盡雙林為凡小。此亦名揀灰斷。",
    "X09n0245_005:0570a10": "次徵釋云。何以故為欲令見等者。自有二義。一令稱",
    "X09n0245_005:0570a11": "實見自受用身同法身常住其前。涅槃云。不空涅槃",
    "X09n0245_005:0570a12": "者。謂有善色常樂我淨故。因滅無常色獲此常故。二",
    "X09n0245_005:0570a13": "於一念下。令見三際應用亦即是常故。皆云如現在。",
    "X09n0245_005:0570a14": "涅槃云。吾今此身云云。又華嚴法界品。開栴檀塔。見",
    "X09n0245_005:0570a15": "三世佛。無涅槃者。楞伽云。無有佛涅槃。無有涅槃佛。",
    "X09n0245_005:0570a16": "不起二不二者三際大均。無生滅動靜故。不起二也。",
    "X09n0245_005:0570a17": "亦不惑著故無不二也。疏但為下三別顯應涅槃權",
    "X09n0245_005:0570a18": "用之益也。亦即彼經第三第四門也。初即第三出沒",
    "X09n0245_005:0570a19": "常湛門。具云。佛子。諸佛如來。為令眾生生忻樂故。出",
    "X09n0245_005:0570a20": "現於世。欲令眾生生戀慕故。示現涅槃。而實如來無",
    "X09n0245_005:0570a21": "有出世。亦無涅槃。何以故。如來常住清淨法界。隨眾",
    "X09n0245_005:0570a22": "生心。示現涅槃。釋曰。明涅槃無為無不為也。無不為",
    "X09n0245_005:0570a23": "故。能建大事。不礙出現。顯迹為生。息迹為滅。以無為",
    "X09n0245_005:0570a24": "故體常湛然。顯迹即有餘。息迹即無餘。故餘無餘乃",
    "X09n0245_005:0570b01": "應物之假號。豈以見聞滯殊應之迹。疏佛日下。即義",
    "X09n0245_005:0570b02": "引彼第四虧盈不遷門也。彼經具云。佛子。譬如日出",
    "X09n0245_005:0570b03": "普照世間。於一切淨水器中。影無不現。普徧眾處。而",
    "X09n0245_005:0570b04": "無來往。或一器破。便不現影。佛子。於汝意云何。彼影",
    "X09n0245_005:0570b05": "不現。為日咎不。答言不也。但由器壞。非日有咎。佛子。",
    "X09n0245_005:0570b06": "如來智日亦復如是。普現法界。無前無後。一切眾生",
    "X09n0245_005:0570b07": "淨心器中。佛無不現。心器常淨。常見佛身。若心濁器",
    "X09n0245_005:0570b08": "破。則不得見。釋曰。像非哉有。自彼器之虧盈。心非哉",
    "X09n0245_005:0570b09": "生。豈普現之前後。持戒器破。定水何依。菩提器破。智",
    "X09n0245_005:0570b10": "水寧止。然此中雖明現身。即是三德涅槃大用。亦涅",
    "X09n0245_005:0570b11": "槃攝。若爾寧殊出現之身。出現以法身為門。而論真",
    "X09n0245_005:0570b12": "應。非無般若解脫二德。",
    "X09n0245_005:0570b14": "圓覺經大疏釋義鈔卷第五(之上)"
}