{
    "X26n0535_001:0804b04": "　　　般若波羅蜜多心經解義節要",
    "X26n0535_001:0804b06": "引用諸家解義",
    "X26n0535_001:0804b07": "唐三藏法師玄奘奉詔譯",
    "X26n0535_001:0804b08": "唐賢首國師法藏疏宋孤山沙門知圓疏",
    "X26n0535_001:0804b09": "元古雲沙門元粹註元佛海沙門性證註",
    "X26n0535_001:0804b10": "大明天界禪寺住持宗泐奉　勅註解",
    "X26n0535_001:0804b11": "大明翰林學士潛溪宗景濂文句",
    "X26n0535_001:0804b12": "佛者覺也覺自性也其法繇戒而定而慧外不著",
    "X26n0535_001:0804b13": "相內不著空真見本來面目虗靈要妙清淨圓融",
    "X26n0535_001:0804b14": "然後可以應用無染而了出世間一大公案又憫",
    "X26n0535_001:0804b15": "群生塵勞障重煩惱根深往往認賊為子迷妄為",
    "X26n0535_001:0804b16": "真故說此經以解脫之其文古其義奧其語約而",
    "X26n0535_001:0804b17": "其指趣綜括無遺予燕處翛然愛閱此經病諸家",
    "X26n0535_001:0804b18": "解義之繁乃掇其精切者錄之將以俟得佛書之",
    "X26n0535_001:0804b19": "三昧者質焉。",
    "X26n0535_001:0804b20": "嘉靖癸巳夏五月既望無念居士書于紫微華下",
    "X26n0535_001:0804c03": "般若波羅蜜多心經解義節要",
    "X26n0535_001:0804c06": "宗泐曰此經即世尊所說大部般若之精要故知",
    "X26n0535_001:0804c07": "菩薩之說即是佛說傳至中華凡五譯今從玄奘",
    "X26n0535_001:0804c08": "所譯者以中國盛行故也般若者梵語也華言智",
    "X26n0535_001:0804c09": "慧波羅蜜多者華言到彼岸眾生由迷慧性居生",
    "X26n0535_001:0804c10": "死曰此岸菩薩由修般若悟慧性到涅槃曰彼岸",
    "X26n0535_001:0804c11": "心者般若心也此般若心人人本具說此經者欲",
    "X26n0535_001:0804c12": "令眾生斷除妄心顯發本性故也經者法也常也",
    "X26n0535_001:0804c13": "此經以單法為名實相為體觀照為宗度苦為用",
    "X26n0535_001:0804c14": "大乘為教此五者皆經中所說之旨單法者即般",
    "X26n0535_001:0804c15": "若波羅蜜多也實相者即諸法空相也觀照者即",
    "X26n0535_001:0804c16": "照見五蘊皆空也度苦者即度一切苦厄也大乘",
    "X26n0535_001:0804c17": "者即菩薩所行深般若也。",
    "X26n0535_001:0804c18": "賢首曰般若是體此云智慧即神悟玄奧妙證真",
    "X26n0535_001:0804c19": "源也波羅蜜多是用此云到彼岸即由斯妙慧翻",
    "X26n0535_001:0804c20": "生死過盡至真空之際。",
    "X26n0535_001:0804c21": "古雲曰此慧離念偏覺極圓即色即空不生不滅",
    "X26n0535_001:0804c22": "背之則心路頓絕用之則法界彌綸即由妙慧從",
    "X26n0535_001:0804c23": "生死此岸越煩惱中流到涅槃彼岸涅槃者何達",
    "X26n0535_001:0804c24": "生死是經是諸法空相空一切妄故即名實相顯",
    "X26n0535_001:0805a01": "體宗照即圓照也經所謂行深般若見五蘊皆空",
    "X26n0535_001:0805a02": "空即實體全此體以發照即圓照以會體體非實",
    "X26n0535_001:0805a03": "相照則不圓照若不圓實相非有。",
    "X26n0535_001:0805a04": "佛海曰此是大部六百卷之文心故云心經非智",
    "X26n0535_001:0805a05": "慧心非草木心非肉團心也然此心體寂照虗融",
    "X26n0535_001:0805a06": "靈明洞徹凡聖該括真妄同源奉譯無多字乃梵",
    "X26n0535_001:0805a07": "音之略從觀自在下至度一切苦厄乃別序興致",
    "X26n0535_001:0805a08": "又謂略標綱要又謂據行標起從舍利子色不異",
    "X26n0535_001:0805a09": "空下至三菩提乃正宗明空。",
    "X26n0535_001:0805a10": "宋景濂曰攝歸萬善於心源貫穿諸經之骨髓經",
    "X26n0535_001:0805a11": "以七種立題此蓋因法喻所立也梵語般若此云",
    "X26n0535_001:0805a12": "智慧梵語波羅此云彼岸梵語蜜多此云到西土",
    "X26n0535_001:0805a13": "俗言以事畢者為彼岸到佛生其土乃因俗言以",
    "X26n0535_001:0805a14": "明教化故謂此岸者乃眾生作業濁世生死受苦",
    "X26n0535_001:0805a15": "之地彼岸者乃佛菩薩究竟超脫清淨極樂之邦",
    "X26n0535_001:0805a16": "心者世間及出世間萬法總相其別有五一肉團",
    "X26n0535_001:0805a17": "心狀如蕉蕾生色身中係無情攝二緣慮心狀如",
    "X26n0535_001:0805a18": "野燒忽生忽滅係妄想攝三集起心狀如草子埋",
    "X26n0535_001:0805a19": "伏識田係習氣攝四賴耶心狀如良田細種無厭",
    "X26n0535_001:0805a20": "係無明攝五真如心狀同虗空廓彼法界係寂照",
    "X26n0535_001:0805a21": "攝此經名般若波羅蜜多心者謂人能以智慧斷",
    "X26n0535_001:0805a22": "絕情想如操舟渡到彼岸始為了此心也。",
    "X26n0535_001:0805a23": "此經以心名終篇只露出一心字此是文字巧",
    "X26n0535_001:0805a24": "處此經只言上達不言下學其工夫當觀金剛",
    "X26n0535_001:0805b01": "楞嚴圓覺三經。",
    "X26n0535_001:0805b02": "觀自在菩薩行深般若波羅蜜多時。",
    "X26n0535_001:0805b03": "宗泐曰觀自在菩薩者能修般若之菩薩也般若",
    "X26n0535_001:0805b04": "波羅蜜多者菩薩所修之法也菩薩用般若觀慧",
    "X26n0535_001:0805b05": "照了自心清淨圓融無礙故稱自在此自行也復",
    "X26n0535_001:0805b06": "念世間受苦眾生令其修習此法改惡遷善離苦",
    "X26n0535_001:0805b07": "得樂無不自在此化他也菩薩者梵語菩提薩埵",
    "X26n0535_001:0805b08": "華言覺眾生但稱菩薩者從略也行者修行也深",
    "X26n0535_001:0805b09": "般若者實相般若也非粗心淺智者所觀故云深",
    "X26n0535_001:0805b10": "也時者菩薩修行般若時也賢首曰觀自在菩薩",
    "X26n0535_001:0805b11": "謂於事理無礙之境觀達自在故立此名菩者菩",
    "X26n0535_001:0805b12": "提此謂之覺薩者薩埵此曰眾生般若妙行有二",
    "X26n0535_001:0805b13": "種一淺即入空般若一深即法空般若菩薩者諸",
    "X26n0535_001:0805b14": "法王子之通稱深般若者窮源極際。",
    "X26n0535_001:0805b15": "宋景濂曰菩提此云覺薩埵此云有情有情則有",
    "X26n0535_001:0805b16": "眾生也眾生而謂之有情者以草木皆有生而無",
    "X26n0535_001:0805b17": "情一切眾生有佛性者皆有生有情唯菩薩在有",
    "X26n0535_001:0805b18": "情之中覺悟者故謂之覺有情也。",
    "X26n0535_001:0805b19": "照見五蘊皆空度一切苦厄。",
    "X26n0535_001:0805b20": "宗泐曰照者觀也五蘊者色受想行識也蘊者積",
    "X26n0535_001:0805b21": "聚也空者真空也色者色身也受者領納也想者",
    "X26n0535_001:0805b22": "思想也行者造作也識者分別也識即心王受想",
    "X26n0535_001:0805b23": "行是心所作也度者度脫也一切苦厄者世間之",
    "X26n0535_001:0805b24": "眾苦也菩薩由照五蘊空寂離生死苦復閔在迷",
    "X26n0535_001:0805c01": "眾生顛倒妄想悖理亂常十惡五逆到受眾苦故",
    "X26n0535_001:0805c02": "說此般若法門令其修習皆得解脫也已上一段",
    "X26n0535_001:0805c03": "乃阿難結集法藏時敘述觀自在菩薩度生之功",
    "X26n0535_001:0805c04": "行此是別序也下段自舍利子起始是觀自在菩",
    "X26n0535_001:0805c05": "薩答舍利子所問也。",
    "X26n0535_001:0805c06": "五蘊不空性有障蔽不能虗不虗故不靈五蘊",
    "X26n0535_001:0805c07": "者非本性所有五蘊既空則本性自然虗靈如",
    "X26n0535_001:0805c08": "塵垢去而鏡明如泥沙去而水清度一切苦厄",
    "X26n0535_001:0805c09": "先儒謂佛氏兼愛者此也張虗靜曰大道不遠",
    "X26n0535_001:0805c10": "在身中色相皆空性不空性若不空和氣住氣",
    "X26n0535_001:0805c11": "皈元海壽無窮。",
    "X26n0535_001:0805c12": "賢首曰諸心俱空而唯觀五蘊者以一切眾生色",
    "X26n0535_001:0805c13": "心常現前故止觀初觀陰境意同此也皆空者以",
    "X26n0535_001:0805c14": "色由心造全色是心心但有名色寧有實故曰皆",
    "X26n0535_001:0805c15": "空。",
    "X26n0535_001:0805c16": "一切雖多不出心身二法身為眾苦之本心為",
    "X26n0535_001:0805c17": "群妄之原伐樹得根諸幻息矣。",
    "X26n0535_001:0805c18": "古雲曰五蘊者即五陰新云五蘊積聚義也舊云",
    "X26n0535_001:0805c19": "五陰蓋覆義也。",
    "X26n0535_001:0805c20": "佛海曰照見乃能觀之智五蘊乃所觀之境大莊",
    "X26n0535_001:0805c21": "嚴法門經云五陰體性即是諸佛體性菩薩雖現",
    "X26n0535_001:0805c22": "五陰煩惱不與五陰煩惱和合體性無染故菩薩",
    "X26n0535_001:0805c23": "雖現五陰生死教化眾生知一切法無去來故。",
    "X26n0535_001:0805c24": "宋景濂曰蘊以包含為義五蘊者色受想行識也",
    "X26n0535_001:0806a01": "色蘊四大所成受蘊領納苦樂又不苦不樂想蘊",
    "X26n0535_001:0806a02": "取種種境奔馳不息行蘊諸心所法多貪境弗止",
    "X26n0535_001:0806a03": "識蘊於所緣境熾然了別五蘊之中識以分別居",
    "X26n0535_001:0806a04": "先因其分別而領納在心謂之受心既領納相續",
    "X26n0535_001:0806a05": "尋思謂之想想之不已遂成造作謂之行眾生沈",
    "X26n0535_001:0806a06": "迷於此了不自覺殊不知色如聚沫受如水泡想",
    "X26n0535_001:0806a07": "如陽焰行如芭蕉識如眾幻並非實相唯菩薩達",
    "X26n0535_001:0806a08": "見五蘊自性皆空二空理深慧所見也功者如刀",
    "X26n0535_001:0806a09": "也言齊也苦厄者諸苦也蓋生者苦器寒而不得",
    "X26n0535_001:0806a10": "衣則苦飢而不得食則苦勞而不得息則苦病而",
    "X26n0535_001:0806a11": "不得愈則苦又有所謂冤憎會苦如骨肉喧爭是",
    "X26n0535_001:0806a12": "也愛別離苦如骨肉死亡是也求而不得苦凡有",
    "X26n0535_001:0806a13": "所營求不得遂意是也老苦一切衰弱徒慕強狀",
    "X26n0535_001:0806a14": "是也死苦生前萬端盡皆捨離是也然此諸苦皆",
    "X26n0535_001:0806a15": "五蘊使之也菩薩證見真空苦惱斯盡遠離分段",
    "X26n0535_001:0806a16": "變易二種生死得菩提涅槃故云度一切苦厄此",
    "X26n0535_001:0806a17": "第一節言五蘊皆空為一經之網領下文乃詳之。",
    "X26n0535_001:0806a18": "舍利子色不異空空不異色色即是空空即是色受",
    "X26n0535_001:0806a19": "想行識亦復如是(此即空觀幻觀)。",
    "X26n0535_001:0806a20": "宗泐曰舍利子佛之弟子智慧第一因其為眾請",
    "X26n0535_001:0806a21": "問故菩薩呼其名而告之色即四大幻色空乃般",
    "X26n0535_001:0806a22": "若真空眾生由迷真空而受幻色譬如水之成氷",
    "X26n0535_001:0806a23": "也菩薩因修般若觀慧照了幻色即是真空其猶",
    "X26n0535_001:0806a24": "融冰為水然色之與空其體無殊故曰色不異空",
    "X26n0535_001:0806b01": "空不異色如冰不異水水不異氷復恐鈍根眾生",
    "X26n0535_001:0806b02": "不了猶存色空二見故曰色即是空空即是色如",
    "X26n0535_001:0806b03": "水即是水水即是氷若受想行識莫不皆然此乃",
    "X26n0535_001:0806b04": "一經之要般若之心也。",
    "X26n0535_001:0806b05": "此節當與金剛經凡所有相皆是虗妄若見諸",
    "X26n0535_001:0806b06": "相非相即見如涅槃參見。",
    "X26n0535_001:0806b07": "賢首曰小乘中即色非空滅色方空今則不爾色",
    "X26n0535_001:0806b08": "即是空非色滅空。",
    "X26n0535_001:0806b09": "除雲橋曰六塵中人易著相者色為甚餘次之",
    "X26n0535_001:0806b10": "故佛氏摘此一字首言之也。",
    "X26n0535_001:0806b11": "宋景濂曰凡有形者謂色無形者謂空色不異空",
    "X26n0535_001:0806b12": "者明色乃幻也所謂色不礙空若礙空即是實色",
    "X26n0535_001:0806b13": "非幻色矣空不異色者明空乃一真顯露必不妨",
    "X26n0535_001:0806b14": "色若礙於色即是斷空非真空矣此言色空不相",
    "X26n0535_001:0806b15": "礙也色即是空者明非色滅空也空即是色者明",
    "X26n0535_001:0806b16": "不可以取空也此言色空無二也大抵真空如圓",
    "X26n0535_001:0806b17": "鏡應物現形而鏡中初無其形所謂真空未常不",
    "X26n0535_001:0806b18": "有即有以辨於空也幻色如泡影電露當其出現",
    "X26n0535_001:0806b19": "之時何常無像一剎那頃變滅弗存所謂幻有未",
    "X26n0535_001:0806b20": "始不空即空以明於有也受想行識亦復如是者",
    "X26n0535_001:0806b21": "宜云受不異空空不異受受即是空空即是受若",
    "X26n0535_001:0806b22": "想若行若識莫不皆然恐文繁故略之但云亦復",
    "X26n0535_001:0806b23": "如是也此第二三節詳言五蘊皆空也。",
    "X26n0535_001:0806b24": "舍利子是諸法空相不生不滅不垢不淨不增不減。",
    "X26n0535_001:0806c01": "宗泐曰是諸法者指前五蘊也空相者即真空實",
    "X26n0535_001:0806c02": "相也菩薩復告舍利子云既了諸法當體即是真",
    "X26n0535_001:0806c03": "空實相之體本無生滅既無生滅豈有垢淨既無",
    "X26n0535_001:0806c04": "垢淨豈有增減乎。",
    "X26n0535_001:0806c05": "此言性之本然即孟子所謂分定故也真空實",
    "X26n0535_001:0806c06": "相即中觀。",
    "X26n0535_001:0806c07": "賢首曰不生不滅者在道前凡位謂凡夫死此生",
    "X26n0535_001:0806c08": "彼流轉長劫是生滅位真空離此故云不生不滅",
    "X26n0535_001:0806c09": "不垢不淨者在道中菩薩等位謂諸菩薩障染未",
    "X26n0535_001:0806c10": "盡淨行已修名垢淨位真空離此故云不垢不淨",
    "X26n0535_001:0806c11": "不增不減者在道後佛果位中生死惑障昔未盡",
    "X26n0535_001:0806c12": "而今盡是減也修生萬德昔未圓而今圓是增也",
    "X26n0535_001:0806c13": "真空離此故云不增不減色從緣起真空不生色",
    "X26n0535_001:0806c14": "從緣謝真空不滅又從隨流不染出障非盡又障",
    "X26n0535_001:0806c15": "盡非減德滿不增翻此以顯真空之相故云空相",
    "X26n0535_001:0806c16": "也。",
    "X26n0535_001:0806c17": "孤山曰色不異空故不生空不異色故不滅色不",
    "X26n0535_001:0806c18": "異空故不垢空不異色故不淨色不異空故不增",
    "X26n0535_001:0806c19": "空不異色故不減生死即涅槃故不生涅槃即生",
    "X26n0535_001:0806c20": "死故不滅煩惱即菩提故不垢菩提即煩惱故不",
    "X26n0535_001:0806c21": "淨結業即解脫故不增解脫即結業故不減。",
    "X26n0535_001:0806c22": "古雲曰法既常寂妄自奚生不受一塵故曰空相",
    "X26n0535_001:0806c23": "空一切妄亦名實相昔本不生今則無滅煩惱非",
    "X26n0535_001:0806c24": "垢涅槃非淨處聖不增在凡不減究竟平等徧一",
    "X26n0535_001:0807a01": "切處作是觀者即同諸佛。",
    "X26n0535_001:0807a02": "宋景濂曰此三節言五蘊空相初無生滅等以足",
    "X26n0535_001:0807a03": "第二節之意也。",
    "X26n0535_001:0807a04": "是故空中無色無受想行識。",
    "X26n0535_001:0807a05": "宗泐曰此真空實相之中既不可以生滅垢淨增",
    "X26n0535_001:0807a06": "減未之故總結云無色無受想行識也無即空也。",
    "X26n0535_001:0807a07": "古雲曰妙空混然洞萬有於真如蕩一無於畢竟",
    "X26n0535_001:0807a08": "方是圓宗般若空慧。",
    "X26n0535_001:0807a09": "宋景濂曰是故承上文而言也空中之空即空相",
    "X26n0535_001:0807a10": "之空謂真空也謂真空之中惡有五蘊者哉。",
    "X26n0535_001:0807a11": "此節至無智亦無得十三箇無字文法亦奇特",
    "X26n0535_001:0807a12": "自五蘊至十二因緣四諦菩薩性中泯然俱無",
    "X26n0535_001:0807a13": "然其下手工夫當看金剛經曰云何降伏其心",
    "X26n0535_001:0807a14": "一句不然又看圓覺經三觀二障四失方可了",
    "X26n0535_001:0807a15": "此十三箇無字也。",
    "X26n0535_001:0807a16": "無眼耳鼻舌身意無色聲香味觸法無眼界乃至無",
    "X26n0535_001:0807a17": "意識界。",
    "X26n0535_001:0807a18": "宗泐曰真空實相之中亦無六根六塵此空十二",
    "X26n0535_001:0807a19": "入也既無十二入亦無十八界十八界者六根六",
    "X26n0535_001:0807a20": "塵六識也乃至者舉其始末而略其中如上五蘊",
    "X26n0535_001:0807a21": "十二入十八界不出色心二法為迷心重者說為",
    "X26n0535_001:0807a22": "五蘊為迷色重者說為十二入為色心俱迷者說",
    "X26n0535_001:0807a23": "十八界已上三科修學之人隨其根器但修一科",
    "X26n0535_001:0807a24": "即能悟入。",
    "X26n0535_001:0807b01": "佛海曰舊云十二入謂六根六塵互相涉入新云",
    "X26n0535_001:0807b02": "十二處謂內根外塵各有處分行者日用照此根",
    "X26n0535_001:0807b03": "塵體即般若頓圓空覺故言無也。",
    "X26n0535_001:0807b04": "宋景濂曰眼耳鼻舌身意謂之六根猶草木之有",
    "X26n0535_001:0807b05": "根也亦謂之六入根則主內而言入則主外而言",
    "X26n0535_001:0807b06": "眼見為色塵耳聞為聲塵鼻臭為香塵舌嘗為味",
    "X26n0535_001:0807b07": "塵身染為觸塵意著為法塵是謂之六塵謂如沙",
    "X26n0535_001:0807b08": "塵之障蔽也根塵二者和合為十二處處所也言",
    "X26n0535_001:0807b09": "各有所在也從見為眼識從聞為耳識從臭為鼻",
    "X26n0535_001:0807b10": "識從嘗為舌識從染為身識從分別為意識謂之",
    "X26n0535_001:0807b11": "六識識謂妄生辨折昏翳真智也三者和合為十",
    "X26n0535_001:0807b12": "八界界者限也言各有限域也乃至者省文上舉",
    "X26n0535_001:0807b13": "無眼界下舉無意識界中間四識可以例知也眾",
    "X26n0535_001:0807b14": "生所以汩沒生死為三者互相鈎引不能脫離真",
    "X26n0535_001:0807b15": "空之中初無是也三者本一道而有廣略之異者",
    "X26n0535_001:0807b16": "蓋如來為鈍根說十八界為中根說十二處為利",
    "X26n0535_001:0807b17": "根說五蘊隨機施教故不同也。",
    "X26n0535_001:0807b18": "觸者不盡也佛氏謂之身根即孟子所謂四肢",
    "X26n0535_001:0807b19": "法者事也萬法皆從心起佛氏謂之意根即孟",
    "X26n0535_001:0807b20": "子行法俟命之法普庵禪師曰捏不成團撥不",
    "X26n0535_001:0807b21": "開何須南岳又天台六根門戶無人到惹得胡",
    "X26n0535_001:0807b22": "僧特地來徐士英曰凡人有思則易入於邪無",
    "X26n0535_001:0807b23": "思則又如土木必也有思而非邪無思而非土",
    "X26n0535_001:0807b24": "木知此則知菩薩了十三箇無字之不易也無",
    "X26n0535_001:0807c01": "字則空字要除根結諸有必須閇其目觀空觀",
    "X26n0535_001:0807c02": "字即智慧也凡夫動念著有小乘息念沈空。",
    "X26n0535_001:0807c03": "無無明亦無無明盡乃至無老死亦無老死盡。",
    "X26n0535_001:0807c04": "宗泐曰此空十二因緣也無明者癡暗也謂於本",
    "X26n0535_001:0807c05": "性無所明了非瞢然無知乃違理強覺之謂也無",
    "X26n0535_001:0807c06": "無明等者菩薩以般若智觀此無明其性本空無",
    "X26n0535_001:0807c07": "生滅相故云無無明亦無無明盡也乃至無老死",
    "X26n0535_001:0807c08": "盡者義與前同但舉其始末而略其中也十二因",
    "X26n0535_001:0807c09": "緣亦名十二有支一曰無明亦名煩惱二曰行謂",
    "X26n0535_001:0807c10": "造作諸業此二支乃過去所作之因也三曰識謂",
    "X26n0535_001:0807c11": "起妄念初托母胎也四曰名色從托胎後生諸根",
    "X26n0535_001:0807c12": "形也五曰六入於胎中而成六根也六曰觸成胎",
    "X26n0535_001:0807c13": "後六根對六塵也七曰受謂領納世間好惡等事",
    "X26n0535_001:0807c14": "此五支乃現在所受之果也八曰愛謂貪染五欲",
    "X26n0535_001:0807c15": "等事也九曰取謂於諸境生取著心也十曰有謂",
    "X26n0535_001:0807c16": "作有漏之因能招未來之果此三支乃現在所作",
    "X26n0535_001:0807c17": "之因也十一曰生謂受未來五蘊之身也十二曰",
    "X26n0535_001:0807c18": "老死謂未來身既老而死此二支乃來世當受之",
    "X26n0535_001:0807c19": "果也此十二因緣該三世因果展轉因依如輪旋",
    "X26n0535_001:0807c20": "轉無有休息一切眾生迷而不知良可悲也此本",
    "X26n0535_001:0807c21": "緣覺之人所觀之境大乘菩薩徹照此境皆無實",
    "X26n0535_001:0807c22": "性故云無也。",
    "X26n0535_001:0807c23": "孤山曰十二因緣生為凡夫十二因緣滅為聖人",
    "X26n0535_001:0807c24": "空無凡聖故生滅俱無。",
    "X26n0535_001:0808a01": "佛海曰始無明終老死因緣生也無明盡至老死",
    "X26n0535_001:0808a02": "盡因緣滅也盡即滅義。",
    "X26n0535_001:0808a03": "宋景濂曰無則順觀無明流轉門以真空故云無",
    "X26n0535_001:0808a04": "也盡則逆觀無明還滅門以真空故無可盡也乃",
    "X26n0535_001:0808a05": "至者亦省文上舉初支下舉後支中間十支可以",
    "X26n0535_001:0808a06": "例知也十二因緣乃推五蘊之至詳者乎。",
    "X26n0535_001:0808a07": "十二因緣即西域輪迴因果之說菩薩性中則",
    "X26n0535_001:0808a08": "無此也朱子未曾究竟此緣乃以西方緣業貶",
    "X26n0535_001:0808a09": "駁大雄氏過矣禪之下者說輪迴蓋欲臨行一",
    "X26n0535_001:0808a10": "念不差則可以投胎奪舍再來修行也禪之上",
    "X26n0535_001:0808a11": "者則不說輪迴或問趙州和尚曰和尚百歲後",
    "X26n0535_001:0808a12": "向何處去趙州曰火燒後成一株茅葦則是趙",
    "X26n0535_001:0808a13": "州和尚不說輪迴也川禪師曰這箇息皮袋別",
    "X26n0535_001:0808a14": "了無罣礙烈焰洪燼中明月清風外則是川禪",
    "X26n0535_001:0808a15": "師不說輪迴也禪上者且然況佛乎佛之言止",
    "X26n0535_001:0808a16": "有心經不說輪迴。",
    "X26n0535_001:0808a17": "無苦集滅道。",
    "X26n0535_001:0808a18": "宗泐曰無苦集滅道觀四諦清淨也苦即生死苦",
    "X26n0535_001:0808a19": "果集是惑業苦因此三者世間之法也滅即涅槃",
    "X26n0535_001:0808a20": "樂果道即道品樂因此二者出世間之法也說此",
    "X26n0535_001:0808a21": "四諦者欲令眾生知苦斷集慕滅修道離苦得樂",
    "X26n0535_001:0808a22": "此本聲聞之人所觀之境大乘菩薩照了此境當",
    "X26n0535_001:0808a23": "體空寂故云無也。",
    "X26n0535_001:0808a24": "宋景濂曰如是四諦真空中皆無也然四諦與十",
    "X26n0535_001:0808b01": "二因緣亦名異義同不過有開合之異耳亦為機",
    "X26n0535_001:0808b02": "宜不同所以重說也。",
    "X26n0535_001:0808b03": "道字即戒定慧也當與金剛經非法非非法參",
    "X26n0535_001:0808b04": "看不然終無捉摸。",
    "X26n0535_001:0808b05": "無智亦無得。",
    "X26n0535_001:0808b06": "宗泐曰智者般若之智也大乘菩薩以智照境既",
    "X26n0535_001:0808b07": "無五蘊及四諦諸法即是人法界空境智俱泯如",
    "X26n0535_001:0808b08": "病去藥忘故云無智亦無得也。",
    "X26n0535_001:0808b09": "宋景濂曰非但空中無前諸法彼知空之智亦不",
    "X26n0535_001:0808b10": "可得非但知空之智不可得即此所知空理亦不",
    "X26n0535_001:0808b11": "可得蓋一真之至性湛然常寂不假修證了無一",
    "X26n0535_001:0808b12": "法故也此總結上文以起下文此第四節言空中",
    "X26n0535_001:0808b13": "本無五蘊而詳及諸法以終前三節之義第前言",
    "X26n0535_001:0808b14": "五蘊皆空以人而言此言空中無五蘊等以性而",
    "X26n0535_001:0808b15": "言。",
    "X26n0535_001:0808b16": "真空之中獨有本性無佗物也傅大士曰到岸",
    "X26n0535_001:0808b17": "不須船六祖曰菩提本無樹明鏡亦非臺本來",
    "X26n0535_001:0808b18": "無一物何處惹塵埃黃龍禪師曰千江有水千",
    "X26n0535_001:0808b19": "江月萬里無雲萬里天川禪師曰斬新日月特",
    "X26n0535_001:0808b20": "乾坤既曰無智無得則是橋木死灰何能在覺",
    "X26n0535_001:0808b21": "當看金剛經應無所住而生其心一句又當看",
    "X26n0535_001:0808b22": "圓覺經諸幻雖盡不入斷滅二句則知無上正",
    "X26n0535_001:0808b23": "覺自本性生出虗靈也始覺但泯而本覺朗然",
    "X26n0535_001:0808b24": "獨存此正所謂離情遣著時也始覺者人也本",
    "X26n0535_001:0808c01": "覺者天也無智即人泯天定也。",
    "X26n0535_001:0808c02": "以無所得故。",
    "X26n0535_001:0808c03": "宗泐曰此結前起後之言。",
    "X26n0535_001:0808c04": "宋景濂曰無所得承上文無得而言也以無所得",
    "X26n0535_001:0808c05": "之故菩薩依般若等而得涅槃斷果三世諸佛依",
    "X26n0535_001:0808c06": "般若等而得菩提智果蓋諸法本空故也詳見下文。",
    "X26n0535_001:0808c07": "菩提薩埵依般若波羅蜜多故心無罣礙無罣礙故",
    "X26n0535_001:0808c08": "無有恐怖遠離一切顛倒夢想究竟涅槃。",
    "X26n0535_001:0808c09": "無念子曰菩薩與佛乃聖賢之分也究竟涅槃",
    "X26n0535_001:0808c10": "者當自識之。",
    "X26n0535_001:0808c11": "宗泐曰菩提薩埵者能依之人也般若波羅蜜多",
    "X26n0535_001:0808c12": "者所依之法也菩薩之人依此般若法門修學功",
    "X26n0535_001:0808c13": "成理顯故得心無業縛因無業縛故無生死恐怖",
    "X26n0535_001:0808c14": "既無生死恐怖則無顛倒煩惱此三障既空三德",
    "X26n0535_001:0808c15": "乃顯故云究竟涅槃涅槃者梵語摩訶般涅槃那",
    "X26n0535_001:0808c16": "華言大滅度大即法身滅即解脫度即般若此三",
    "X26n0535_001:0808c17": "德非別有即三障是也迷即三障悟即三德所謂",
    "X26n0535_001:0808c18": "生死即法身煩惱即般若結業即解脫然障即是",
    "X26n0535_001:0808c19": "德自非般若之功德不能顯譬如磨鏡垢盡明現",
    "X26n0535_001:0808c20": "斯之謂也。",
    "X26n0535_001:0808c21": "賢首曰無有恐怖在外無魔冤之怖即惡緣息也",
    "X26n0535_001:0808c22": "遠離顛倒夢想在內無惑障之到即惡因盡也。",
    "X26n0535_001:0808c23": "古雲曰依妙空慧了境性心念念圓常塵塵究竟",
    "X26n0535_001:0808c24": "結業即解脫故無罣礙苦道即法身故無恐怖煩",
    "X26n0535_001:0809a01": "惱即菩提故離顛倒夢想三障非離而離三德非",
    "X26n0535_001:0809a02": "圓而圓寂滅涅槃任運流入。",
    "X26n0535_001:0809a03": "宋景濂曰罣謂如絲之懸礙謂如石之阻恐懼遠",
    "X26n0535_001:0809a04": "違離脫也顛頂也顛倒言倒懸也在寐為夢在悟",
    "X26n0535_001:0809a05": "為想究窮竟盡也梵語涅槃此云圓滿清淨也菩",
    "X26n0535_001:0809a06": "薩依此法修妙行洞見自性清淨證入真空故心",
    "X26n0535_001:0809a07": "無罣礙心無罣礙自然無有恐怖遠離顛倒夢想",
    "X26n0535_001:0809a08": "而究竟圓滿清淨之際矣。",
    "X26n0535_001:0809a09": "無恐怖則生死憂患不入其中劉鐵漢平日受",
    "X26n0535_001:0809a10": "用佛書在也。○夢遊華胥夢見周公雖聖人不",
    "X26n0535_001:0809a11": "能離夢思兼三王終夜以思雖聖人不能離想",
    "X26n0535_001:0809a12": "遠離夢想所以為出世間法也涅槃二字世人",
    "X26n0535_001:0809a13": "誤認以為死非也裴相國序圓覺經曰寂靜常",
    "X26n0535_001:0809a14": "樂故曰涅槃徐士英曰梵語涅槃此言無為又",
    "X26n0535_001:0809a15": "曰涅槃即是不動無為之義無為即楊雄所謂",
    "X26n0535_001:0809a16": "玄默也無恐怖自處變言離夢想自處常言無",
    "X26n0535_001:0809a17": "恐怖離夢想惟心無罣礙者能之心有罣礙者",
    "X26n0535_001:0809a18": "則不能也。",
    "X26n0535_001:0809a19": "三世諸佛依般若波羅蜜多故得阿耨多羅三藐三",
    "X26n0535_001:0809a20": "菩提。",
    "X26n0535_001:0809a21": "宗泐曰三世者過去未來現在也阿耨多羅三藐",
    "X26n0535_001:0809a22": "三菩提者華言無上正等正覺此言非唯菩薩如",
    "X26n0535_001:0809a23": "是修證而一切諸佛莫不皆修般若得成正覺也。",
    "X26n0535_001:0809a24": "賢首曰阿耨多羅此云無上也三藐者此云正也",
    "X26n0535_001:0809b01": "次三者此云等也菩提者此云覺也即無上正等",
    "X26n0535_001:0809b02": "覺也。",
    "X26n0535_001:0809b03": "宋景濂曰三世謂過去莊嚴劫現在賢劫未來星",
    "X26n0535_001:0809b04": "宿劫也梵語佛此云覺覺者迷之對以佛之覺見",
    "X26n0535_001:0809b05": "眾生之迷也諸佛謂三世之中各有千佛不止於",
    "X26n0535_001:0809b06": "一也三世諸佛依此一門言無異路梵語阿此云",
    "X26n0535_001:0809b07": "無梵語耨多羅此云上梵語三此云正梵語藐此",
    "X26n0535_001:0809b08": "云等菩提解見上文三世諸佛亦依此法修妙行",
    "X26n0535_001:0809b09": "洞見自性清淨證入真空而得無上正等正覺此",
    "X26n0535_001:0809b10": "第五節引佛菩薩之行以實之知依般若而證真",
    "X26n0535_001:0809b11": "空不得也五蘊之義至是蓋無餘矣。",
    "X26n0535_001:0809b12": "無上正等正覺即書之睿作聖即孟子之聖而",
    "X26n0535_001:0809b13": "不可知之謂神即中庸之聰明睿智達天德者",
    "X26n0535_001:0809b14": "知此則知佛與吾儒體同而用不同也。",
    "X26n0535_001:0809b15": "故知般若波羅蜜多是大神呪是大明呪是無上呪",
    "X26n0535_001:0809b16": "是無等等呪。",
    "X26n0535_001:0809b17": "宗泐曰前是顯說般若後是密說般若良由眾生",
    "X26n0535_001:0809b18": "根器不同所入有異故也四種呪者蓋言般若功",
    "X26n0535_001:0809b19": "用能破魔障名大神呪能滅癡暗名大明呪能顯",
    "X26n0535_001:0809b20": "至理名無上呪極妙覺果無與等者名無等等呪",
    "X26n0535_001:0809b21": "宋景濂曰言故知者結前起後也呪者佛說密語",
    "X26n0535_001:0809b22": "即第一義也神者精妙不測之稱明者鑑照不昧",
    "X26n0535_001:0809b23": "之謂然皆謂之大者非小神小明比也無上無可",
    "X26n0535_001:0809b24": "加過也無等等獨絕無倫也既言大則以極矣又",
    "X26n0535_001:0809c01": "重言無上等等者所以深著般若溥博無際溥博",
    "X26n0535_001:0809c02": "無際惟真空足以當之。",
    "X26n0535_001:0809c03": "道家佛家皆有呪而儒不然之然周人有司呪",
    "X26n0535_001:0809c04": "之官秦人有呪楚之文毛詩有出三物以呪之",
    "X26n0535_001:0809c05": "詞下至漢有木人之呪而成江充之禍梁有臘",
    "X26n0535_001:0809c06": "[烏*我]之呪而成昭明之冤則中夏之有呪亦已久",
    "X26n0535_001:0809c07": "矣求其用呪神妙能役使鬼神運用風霆降伏",
    "X26n0535_001:0809c08": "龍虎至今惟西域則然此蓋天地間理之不可",
    "X26n0535_001:0809c09": "曉者也昔在關中聞士夫云往年有西僧來此",
    "X26n0535_001:0809c10": "呪大石即成灰欲宰牛念呪牛即死然後剝食",
    "X26n0535_001:0809c11": "之長水禪師曰苦梅無邊迴頭是岸。",
    "X26n0535_001:0809c12": "能除一切苦真實不虗。",
    "X26n0535_001:0809c13": "宗泐曰此結般若功用廣大除苦得樂決定無礙。",
    "X26n0535_001:0809c14": "古雲曰結嘆不虗勸令修進度苦趣極真實法船",
    "X26n0535_001:0809c15": "願眾生速發智地。",
    "X26n0535_001:0809c16": "宋景濂曰能除一切苦即度一切苦非證真空者",
    "X26n0535_001:0809c17": "不能也恐眾生不信心佛乃第一節既言之又如",
    "X26n0535_001:0809c18": "此申言之而復繼以真實不虗者謂能決定除苦",
    "X26n0535_001:0809c19": "也真慈憫有情為何如哉此第六節承上文而言",
    "X26n0535_001:0809c20": "讚咏般若真空之妙如此之盛自此以上通謂之",
    "X26n0535_001:0809c21": "顯了般若。",
    "X26n0535_001:0809c22": "六祖曰迷則佛是眾生悟則眾生是佛其機在",
    "X26n0535_001:0809c23": "我而無難者此佛所以有真實不虗之嘆也。",
    "X26n0535_001:0809c24": "故說般若波羅蜜多呪即說呪曰。揭諦揭諦波羅揭",
    "X26n0535_001:0810a01": "諦波羅僧揭諦菩提薩婆訶",
    "X26n0535_001:0810a02": "宗泐曰已上密般若此五種不翻之一也蓋呪是",
    "X26n0535_001:0810a03": "佛之密語非下凡所知法華疏云呪是鬼神王之",
    "X26n0535_001:0810a04": "名號稱其王名則部落煞王故能降伏一切鬼魅",
    "X26n0535_001:0810a05": "又呪者願也如蜾臝之呪螟蛉願其類我佛菩薩",
    "X26n0535_001:0810a06": "說呪願諸眾生如我之得成正覺能誦此呪者則",
    "X26n0535_001:0810a07": "所願無不成就也。",
    "X26n0535_001:0810a08": "賢首曰欲強釋者揭諦者此云度也即深慧功能",
    "X26n0535_001:0810a09": "重言所到處也波羅揭諦者自度度他波羅揭諦",
    "X26n0535_001:0810a10": "者波羅此云彼岸即度所到處也波羅僧揭諦者",
    "X26n0535_001:0810a11": "僧者總也溥也即謂自他普度總到彼岸也言菩",
    "X26n0535_001:0810a12": "提者至何等彼岸謂大菩提處也言薩波訶者此",
    "X26n0535_001:0810a13": "云速疾令前所伊疾速成就故也。",
    "X26n0535_001:0810a14": "孤山曰諸佛密語不須解釋凡當密語例該不翻",
    "X26n0535_001:0810a15": "深求其到只是密說前般若無所得心耳。",
    "X26n0535_001:0810a16": "宋景濂曰前云是大神呪未顯呪辭故今說之此",
    "X26n0535_001:0810a17": "第七節專說秘密呪辭已上謂之秘密般若佛家",
    "X26n0535_001:0810a18": "論性與吾儒論性不同儒之論性以理言佛之論",
    "X26n0535_001:0810a19": "性以虗靈知覺言然究其所以虗靈知覺者何也",
    "X26n0535_001:0810a20": "神也人若能於神字契勘得破則知佛家所謂法",
    "X26n0535_001:0810a21": "身者此也主人翁者此也金剛不壞身者此也本",
    "X26n0535_001:0810a22": "來面目者此也父母未生前我是誰此也在吾儒",
    "X26n0535_001:0810a23": "亦有然者戴記曰心之精神之謂聖子思曰至誠",
    "X26n0535_001:0810a24": "如神孟子曰心之精神之謂聖子思曰至誠如神",
    "X26n0535_001:0810b01": "孟子曰所存者神周子曰神應故妙在道家亦有",
    "X26n0535_001:0810b02": "然者道德經曰元神南華經曰至道之精抱神以",
    "X26n0535_001:0810b03": "靜魏伯陽曰真人潛深淵張平叔曰嬰兒入聖機",
    "X26n0535_001:0810b04": "皆此物也類而徵之鼎湖乘龍乘此也遼東化鶴",
    "X26n0535_001:0810b05": "者化此也嵩山面壁者面此也華山熟睡者睡此",
    "X26n0535_001:0810b06": "也天地間道之至妙至妙者也其機在我誰來著",
    "X26n0535_001:0810b07": "力但恨予髮種種役志風波豈所謂夢中夢者未",
    "X26n0535_001:0810b08": "覺耶嗚呼何日遠客還仰天一笑無念居士記。",
    "X26n0535_001:0810b09": "般若波羅蜜多心經解義節要(終)"
}