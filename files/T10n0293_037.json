{
    "T10n0293_037:0831b17": "大方廣佛華嚴經卷第三十七",
    "T10n0293_037:0831b19": "罽賓國三藏般若奉　詔譯",
    "T10n0293_037:0831b20": "入不思議解脫境界普賢行願品",
    "T10n0293_037:0831b21": "爾時，彌勒菩薩告善財童子言：「善男子！如汝",
    "T10n0293_037:0831b22": "所問，菩薩云何學菩薩行？修菩薩道？善男",
    "T10n0293_037:0831b23": "子！汝可入此毘盧遮那莊嚴藏大樓閣中，周",
    "T10n0293_037:0831b24": "遍觀察，則能了知一切菩薩學，菩薩行學已，",
    "T10n0293_037:0831b25": "能行圓滿成就無量功德。」",
    "T10n0293_037:0831b26": "爾時，善財童子恭敬右遶彌勒菩薩摩訶薩",
    "T10n0293_037:0831b27": "已，而白之言：「唯願大聖開樓閣門，令我得",
    "T10n0293_037:0831b28": "入。」時，彌勒菩薩前詣毘盧遮那莊嚴藏樓閣，",
    "T10n0293_037:0831b29": "即以右手，彈指出聲，其門即開，命善財入。善",
    "T10n0293_037:0831c01": "財心喜，入已還閉，見其樓閣廣博無量，同於",
    "T10n0293_037:0831c02": "虛空；阿僧祇寶以為其地，阿僧祇宮殿、阿僧",
    "T10n0293_037:0831c03": "祇門闥、阿僧祇窓牖、阿僧祇階陛、阿僧祇欄",
    "T10n0293_037:0831c04": "楯、阿僧祇道路，皆七寶成；阿僧祇幡、阿僧祇",
    "T10n0293_037:0831c05": "幢、阿僧祇蓋、周迴間列；阿僧祇眾寶瓔珞、阿",
    "T10n0293_037:0831c06": "僧祇白真珠瓔珞、阿僧祇赤真珠瓔珞、阿僧",
    "T10n0293_037:0831c07": "祇師子珠瓔珞，處處垂下；阿僧祇半月、阿僧",
    "T10n0293_037:0831c08": "祇滿月、阿僧祇繒帶，以為嚴飾；阿僧祇師子",
    "T10n0293_037:0831c09": "幢網、阿僧祇摩尼網、阿僧祇妙金網、阿僧祇",
    "T10n0293_037:0831c10": "金線網，間錯莊嚴，羅覆其上；阿僧祇寶鐸、阿",
    "T10n0293_037:0831c11": "僧祇寶鈴，風動流音，其聲可愛；散阿僧祇天",
    "T10n0293_037:0831c12": "諸雜華，懸阿僧祇天寶鬘帶，嚴阿僧祇眾寶",
    "T10n0293_037:0831c13": "香爐，雨阿僧祇細妙金屑，懸阿僧祇寶鏡，然",
    "T10n0293_037:0831c14": "阿僧祇寶燈，布阿僧祇寶衣，列阿僧祇寶帳，",
    "T10n0293_037:0831c15": "持阿僧祇寶竿，設阿僧祇寶座，阿僧祇寶繒",
    "T10n0293_037:0831c16": "以敷座上；阿僧祇寶閻浮檀金童女像、阿僧",
    "T10n0293_037:0831c17": "祇雜寶諸形像、阿僧祇妙寶菩薩像，處處充遍，",
    "T10n0293_037:0831c18": "威德莊嚴；阿僧祇眾鳥出和雅音，令人愛樂，",
    "T10n0293_037:0831c19": "阿僧祇寶優鉢羅華、阿僧祇寶波頭摩華、阿",
    "T10n0293_037:0831c20": "僧祇寶拘物頭華、阿僧祇寶芬陀利華，以為",
    "T10n0293_037:0831c21": "莊嚴；阿僧祇寶樹次第行列；阿僧祇寶芭蕉",
    "T10n0293_037:0831c22": "樹，微妙莊嚴；阿僧祇寶經行路，金繩界道；阿",
    "T10n0293_037:0831c23": "僧祇寶池香水盈滿；阿僧祇寶橋飛梁雲構；",
    "T10n0293_037:0831c24": "阿僧祇寶地妙砌交映；阿僧祇摩尼寶，放大",
    "T10n0293_037:0831c25": "光明；阿僧祇眾妙音聲，讚大功德，有如是等",
    "T10n0293_037:0831c26": "無量阿僧祇諸莊嚴具，以為莊嚴。善財又見",
    "T10n0293_037:0831c27": "樓閣之中，具有無量百千樓閣，一一樓閣種",
    "T10n0293_037:0831c28": "種莊嚴，悉如上說，廣博嚴麗，皆同虛空，顯現",
    "T10n0293_037:0831c29": "分明，猶如形影，互相映徹，無有障礙，不相雜",
    "T10n0293_037:0832a01": "亂。善財童子於一處中，見一切處；一切諸",
    "T10n0293_037:0832a02": "處亦如是見。如是一切，盡無有餘，一一物",
    "T10n0293_037:0832a03": "中，見皆如是。",
    "T10n0293_037:0832a04": "爾時，善財童子見毘盧遮那莊嚴藏樓閣之",
    "T10n0293_037:0832a05": "中，如是種種不可思議自在境界，生大愛敬，",
    "T10n0293_037:0832a06": "踊躍無量，身心柔軟，歡喜潤澤；離一切想，除",
    "T10n0293_037:0832a07": "一切障，滅一切惑，所見不忘，所聞能憶，所思",
    "T10n0293_037:0832a08": "不亂，入於無礙解脫法門；以無礙意，普運其",
    "T10n0293_037:0832a09": "心一切供養；以無礙眼，普見一切微細境界；",
    "T10n0293_037:0832a10": "以無礙身，遍於一切恭敬作禮；以彌勒菩薩",
    "T10n0293_037:0832a11": "威神力故，自見其身，遍在一切諸樓閣中，具",
    "T10n0293_037:0832a12": "見種種不可思議自在境界。所謂：或見彌勒",
    "T10n0293_037:0832a13": "菩薩初發無上菩提心時，如是名字、如是種",
    "T10n0293_037:0832a14": "族、如是善友之所開悟，令其種植如是善根、",
    "T10n0293_037:0832a15": "住如是壽在、如是劫值、如是佛處；於如是莊",
    "T10n0293_037:0832a16": "嚴剎土，修如是行，發如是願。彼諸如來，如是",
    "T10n0293_037:0832a17": "眾會，如是壽量，經爾許時，親近供養，悉皆明",
    "T10n0293_037:0832a18": "見。或見彌勒最初證得慈心三昧，從是已來，",
    "T10n0293_037:0832a19": "號為慈氏；或見彌勒修習一切難行妙行，成",
    "T10n0293_037:0832a20": "滿一切諸波羅蜜；或見得忍，或見住地，或見",
    "T10n0293_037:0832a21": "莊嚴種種佛剎，或見受持一切佛教，為大法",
    "T10n0293_037:0832a22": "師，得無生忍；或見在於某時、某處、某如來所，",
    "T10n0293_037:0832a23": "受於無上菩提之記；或時見作轉輪聖王，普",
    "T10n0293_037:0832a24": "令眾生住十善道；或為護世，利樂眾生；或為",
    "T10n0293_037:0832a25": "釋天，訶責五欲；或為夜摩天王，為彼諸天讚",
    "T10n0293_037:0832a26": "不放逸；或為兜率天王，稱歎菩薩補處功德；",
    "T10n0293_037:0832a27": "或為化樂天王，為現菩薩變化莊嚴；或為他",
    "T10n0293_037:0832a28": "化自在天王，為說諸佛自在之法；或作魔王，",
    "T10n0293_037:0832a29": "說一切法皆悉無常；或為梵王，說諸禪定無",
    "T10n0293_037:0832b01": "量喜樂；或為阿脩羅王，為其眾會說斷一切",
    "T10n0293_037:0832b02": "憍慢醉傲，入大智海，了法如幻；或復見處",
    "T10n0293_037:0832b03": "閻魔羅界，放大光明，救地獄苦；或見在於",
    "T10n0293_037:0832b04": "餓鬼之處，施諸飲食，濟彼飢渴；或見在於",
    "T10n0293_037:0832b05": "畜生之道種種方便，調伏眾生；或復見為護",
    "T10n0293_037:0832b06": "世天王眾會說法；或復見為忉利天王眾會",
    "T10n0293_037:0832b07": "說法；或復見為夜摩天王眾會說法；或復見",
    "T10n0293_037:0832b08": "為兜率天王眾會說法；或復見為化樂天王",
    "T10n0293_037:0832b09": "眾會說法；或復見為他化自在天王眾會說",
    "T10n0293_037:0832b10": "法；或復見為一切魔王眾會說法；或復見為",
    "T10n0293_037:0832b11": "大梵天王眾會說法；或復見為諸大龍王眾",
    "T10n0293_037:0832b12": "會說法；或復見為夜叉、羅剎王眾會說法；或",
    "T10n0293_037:0832b13": "復見為乾闥婆、緊那羅王眾會說法；或復見",
    "T10n0293_037:0832b14": "為阿脩羅、陀那婆王眾會說法；或復見為迦",
    "T10n0293_037:0832b15": "樓羅、摩睺羅伽王眾會說法；或復見為其餘",
    "T10n0293_037:0832b16": "一切人、非人等眾會說法；或復見為一切聲",
    "T10n0293_037:0832b17": "聞眾會說法；或復見為一切獨覺眾會說法；",
    "T10n0293_037:0832b18": "或復見為初發心菩薩而演說法；或復見為",
    "T10n0293_037:0832b19": "修行迴向，乃至得忍住不退轉諸菩薩眾，而演",
    "T10n0293_037:0832b20": "說法；或復見為一生所繫，已受灌頂諸菩薩",
    "T10n0293_037:0832b21": "眾，而演說法；或見讚說菩薩初地，乃至十地",
    "T10n0293_037:0832b22": "所有一切最勝功德；或見讚說滿足一切諸",
    "T10n0293_037:0832b23": "波羅蜜；或見讚說入諸忍門；或見讚說諸大",
    "T10n0293_037:0832b24": "三昧門；或見讚說甚深解脫門；或見讚說諸",
    "T10n0293_037:0832b25": "禪三昧神通境界；或見讚說諸菩薩行，方便",
    "T10n0293_037:0832b26": "善巧；或見讚說種種出生諸大誓願；或見與",
    "T10n0293_037:0832b27": "諸同行菩薩；讚說世間資生工巧，於一切處",
    "T10n0293_037:0832b28": "談議種種最勝方便，調伏成熟一切眾生；或",
    "T10n0293_037:0832b29": "見彌勒與諸一生補處菩薩，讚說一切佛灌",
    "T10n0293_037:0832c01": "頂門；或見彌勒修行精進，於百千年身心無",
    "T10n0293_037:0832c02": "倦；或見彌勒經行、讀誦、書寫經卷，未嘗休",
    "T10n0293_037:0832c03": "息；或見彌勒種種方便，為眾說法；或見彌",
    "T10n0293_037:0832c04": "勒，入諸禪定，四無量心；或入遍處，及諸解脫；",
    "T10n0293_037:0832c05": "或入三昧，以方便力，現諸神變；或見一切諸",
    "T10n0293_037:0832c06": "菩薩眾，皆入種種變化三昧，各於其身一一",
    "T10n0293_037:0832c07": "毛孔，出於一切變化身雲；或見出現天眾身",
    "T10n0293_037:0832c08": "雲；或見出現龍眾身雲；或見出現夜叉、羅剎、",
    "T10n0293_037:0832c09": "乾闥婆、阿脩羅、迦樓羅、緊那羅、摩睺羅伽、釋梵、",
    "T10n0293_037:0832c10": "護世、轉輪聖王身雲；或見出現小王、王子、大",
    "T10n0293_037:0832c11": "臣、官屬、長者、居士身雲；或見出現聲聞、獨覺、",
    "T10n0293_037:0832c12": "菩薩身雲；或見出現一切如來威德身雲；或",
    "T10n0293_037:0832c13": "見出現一切眾生變化身雲；或見出現一切",
    "T10n0293_037:0832c14": "妙音，讚諸菩薩種種法門。所謂：或見讚說發",
    "T10n0293_037:0832c15": "菩提心功德門；或見讚說施波羅蜜淨戒、安",
    "T10n0293_037:0832c16": "忍、精進、定慧、方便、願力、智波羅蜜功德門；或",
    "T10n0293_037:0832c17": "見讚說諸攝、諸禪、諸無量心，及諸三昧、三摩",
    "T10n0293_037:0832c18": "鉢底、諸通、諸明、總持、辯才、諸諦、諸智、止觀、解",
    "T10n0293_037:0832c19": "脫、諸緣、諸依功德門；或見讚說念處、正勤、神",
    "T10n0293_037:0832c20": "足、根力、七菩提分、八聖道分、諸聲聞乘、諸",
    "T10n0293_037:0832c21": "獨覺乘、諸菩薩乘、諸地、諸忍、諸行、諸願，如是",
    "T10n0293_037:0832c22": "一切諸功德門；或復於中，見諸如來種種集",
    "T10n0293_037:0832c23": "會，大眾圍遶。又，亦見彼一切如來生處、種姓、",
    "T10n0293_037:0832c24": "身形、壽命、剎劫、名號、道場、眾會、說法利益、教",
    "T10n0293_037:0832c25": "住久近，種種不同，悉皆明見。",
    "T10n0293_037:0832c26": "爾時，善財童子又復於彼毘盧遮那莊嚴藏",
    "T10n0293_037:0832c27": "內諸樓閣中，見一樓閣，高廣殊麗，總攝諸閣",
    "T10n0293_037:0832c28": "一切莊嚴勝妙，於前最上無比，於中悉見三",
    "T10n0293_037:0832c29": "千大千世界，百億四天下、百億閻浮提、百億",
    "T10n0293_037:0833a01": "兜率陀天，一一皆有彌勒菩薩蓮華藏中降",
    "T10n0293_037:0833a02": "神誕生，釋梵天王，捧持頂戴，遊行七步，觀察",
    "T10n0293_037:0833a03": "十方大師子吼，現為童子，居處宮殿，遊戲園",
    "T10n0293_037:0833a04": "苑，為一切智，踰城出家，現諸苦行，示受乳",
    "T10n0293_037:0833a05": "糜，往詣道場，降伏諸魔，成等正覺。觀菩提",
    "T10n0293_037:0833a06": "樹梵王，勸請轉正法輪，昇天宮殿，而演說",
    "T10n0293_037:0833a07": "法，劫數壽量，眾會莊嚴，所淨佛剎，所修行",
    "T10n0293_037:0833a08": "願，所現威德，所起方便，教化成熟一切眾生，",
    "T10n0293_037:0833a09": "分布舍利住持遺教，皆悉不同。爾時，善財",
    "T10n0293_037:0833a10": "自見其身在彼一切諸如來所，承事供養；",
    "T10n0293_037:0833a11": "亦見於彼一切眾會大道場中，所有佛事憶",
    "T10n0293_037:0833a12": "持不忘，加持力故，通達無礙，精進勤求，安住",
    "T10n0293_037:0833a13": "智地。復聞一切諸樓閣內，寶網鈴鐸，及諸樂",
    "T10n0293_037:0833a14": "器，皆悉演暢不可思議微妙法音，說種種法。",
    "T10n0293_037:0833a15": "所謂：或說菩薩發菩提心，或說修行波羅蜜",
    "T10n0293_037:0833a16": "行，或說諸願，或說諸地，或說神通心自在行，",
    "T10n0293_037:0833a17": "或說恭敬供養如來，或說莊嚴諸佛剎土，或",
    "T10n0293_037:0833a18": "說諸佛說法差別，如上所說一切佛法，悉聞",
    "T10n0293_037:0833a19": "其音，敷暢辨了。又聞某處、某世界中有某",
    "T10n0293_037:0833a20": "菩薩，聞某法門，某善知識之所勸導發菩提",
    "T10n0293_037:0833a21": "心，令修妙行。於某劫、某剎、某如來所、某眾會",
    "T10n0293_037:0833a22": "中，聞某如來如是功德，發如是心，起如是願",
    "T10n0293_037:0833a23": "種，於如是廣大善根，經若干劫，修菩薩行，於",
    "T10n0293_037:0833a24": "爾許時，當得成佛，如是名號，如是壽量，如是",
    "T10n0293_037:0833a25": "國土，一切功德具足莊嚴，滿如是願，能以如",
    "T10n0293_037:0833a26": "是最勝方便，教化調伏如是眾生、如是聲聞、",
    "T10n0293_037:0833a27": "菩薩眾會。佛涅槃後，正法住世，經爾許劫，",
    "T10n0293_037:0833a28": "利益如是無量眾生。或聞某處、某世界中，有",
    "T10n0293_037:0833a29": "某菩薩廣修布施波羅蜜行，難捨能捨，如是",
    "T10n0293_037:0833b01": "淨戒、忍辱、精進、禪定、智慧，修習如是諸波羅",
    "T10n0293_037:0833b02": "蜜；或聞某處、某世界中，有某菩薩為求法",
    "T10n0293_037:0833b03": "故，棄捨王位，及諸珍寶、妻子、眷屬、頭目、手足、",
    "T10n0293_037:0833b04": "一切身分，皆無所吝；或聞某處、某世界中，有",
    "T10n0293_037:0833b05": "某菩薩守護如來所說正法，為大法師，廣行",
    "T10n0293_037:0833b06": "法施，高建法幢，吹大法螺，擊大法鼓，雨大法",
    "T10n0293_037:0833b07": "雨，造佛塔廟，作佛形像，種種莊嚴，一一殊",
    "T10n0293_037:0833b08": "麗，施諸眾生一切樂具；或聞某處、某世界中，",
    "T10n0293_037:0833b09": "有某如來於某劫中，成正等覺，如是國土、如",
    "T10n0293_037:0833b10": "是眾會、如是壽量，說如是法、滿如是願、教化",
    "T10n0293_037:0833b11": "如是無量眾生，現前覺悟無上菩提。善財童",
    "T10n0293_037:0833b12": "子聞如是等不可思議微妙法音，身心歡喜、",
    "T10n0293_037:0833b13": "柔軟悅澤，即得無量諸總持門；即得無量諸",
    "T10n0293_037:0833b14": "辯才門、諸禪、諸忍、諸大行願、諸波羅蜜、諸通、",
    "T10n0293_037:0833b15": "諸明，及諸解脫、諸三昧門。又見一切諸寶鏡",
    "T10n0293_037:0833b16": "中，出生無量種種形像，所謂：或見諸佛眾會",
    "T10n0293_037:0833b17": "道場；或見菩薩眾會道場；或見聲聞眾會道",
    "T10n0293_037:0833b18": "場；或見獨覺眾會道場；或見清淨世界；或見",
    "T10n0293_037:0833b19": "不淨世界；或見淨不淨世界；或見不淨淨世",
    "T10n0293_037:0833b20": "界；或見有佛世界；或見無佛世界；或見小世",
    "T10n0293_037:0833b21": "界；或見中世界；或見大世界；或見微細世界；",
    "T10n0293_037:0833b22": "或見廣大世界；或見因陀羅網世界；或見覆",
    "T10n0293_037:0833b23": "世界；或見仰世界；或見側世界；或見平坦世",
    "T10n0293_037:0833b24": "界；或見地獄、畜生、餓鬼所住世界；或見天人",
    "T10n0293_037:0833b25": "充滿世界；於如是等諸世界中，見有無數大",
    "T10n0293_037:0833b26": "菩薩眾，或行、或坐，作諸事業；或見修禪；或習",
    "T10n0293_037:0833b27": "智慧；或起大悲憐愍眾生；或造諸論，利益世",
    "T10n0293_037:0833b28": "間；或教弟子；或自受持；或書、或誦、或問、或",
    "T10n0293_037:0833b29": "答，三時懺悔，迴向發願。又見一切諸寶柱中，",
    "T10n0293_037:0833c01": "放摩尼王大光明網，或青、或黃、或赤、或白、或",
    "T10n0293_037:0833c02": "玻瓈色、或水精色、或帝青色、或虹霓色、或閻",
    "T10n0293_037:0833c03": "浮檀妙真金色、或作一切諸光明色。又復見",
    "T10n0293_037:0833c04": "彼閻浮檀金諸童女像及眾寶像，或執華雲；",
    "T10n0293_037:0833c05": "或執衣雲；或執幢幡；或執鬘蓋；或持種種塗",
    "T10n0293_037:0833c06": "香、末香；或持上妙摩尼寶網；或垂金鎖；或挂",
    "T10n0293_037:0833c07": "瓔珞；或舉其臂，捧莊嚴具；或低其首，垂摩尼",
    "T10n0293_037:0833c08": "冠，曲躬瞻仰，目不暫捨，合掌而住。又見於彼",
    "T10n0293_037:0833c09": "真珠瓔珞，常出香水，具八功德，流注無窮。瑠",
    "T10n0293_037:0833c10": "璃瓔珞，百千光明，同時照耀，幢幡網蓋如是",
    "T10n0293_037:0833c11": "等物，一切皆以摩尼王藏，眾寶莊嚴，令人樂",
    "T10n0293_037:0833c12": "見。又復見彼種種華池，優鉢羅華、波頭摩華、",
    "T10n0293_037:0833c13": "拘物頭華、芬陀利華，各各生於無量諸華，或",
    "T10n0293_037:0833c14": "大一手、或長一肘；或復縱廣量如車輪，一一",
    "T10n0293_037:0833c15": "華中，皆悉示現種種色像，以為嚴飾。所謂：男",
    "T10n0293_037:0833c16": "色像、女色像、童男色像、童女色像、釋梵、護",
    "T10n0293_037:0833c17": "世、天、龍、夜叉、乾闥婆、阿脩羅、迦樓羅、緊那",
    "T10n0293_037:0833c18": "羅、摩睺羅伽、聲聞、獨覺，及諸菩薩，如是一切",
    "T10n0293_037:0833c19": "眾妙色像，皆悉合掌，曲躬禮敬。亦見如來，",
    "T10n0293_037:0833c20": "結跏趺坐，三十二相莊嚴其身。又復見彼淨",
    "T10n0293_037:0833c21": "瑠璃地，一一步間，現不思議種種色像。所",
    "T10n0293_037:0833c22": "謂：世界色像、菩薩色像、如來色像，及諸樓閣",
    "T10n0293_037:0833c23": "莊嚴色像。又於寶樹枝葉華果一一事中，悉",
    "T10n0293_037:0833c24": "見種種半身色像。所謂：佛半身色像、菩薩半",
    "T10n0293_037:0833c25": "身色像，天、龍、夜叉、乾闥婆、阿脩羅、迦樓羅、",
    "T10n0293_037:0833c26": "緊那羅、摩睺羅伽、釋梵、護世、轉輪聖王、小王、",
    "T10n0293_037:0833c27": "王子、大臣、官長、長者、居士、童男、童女，及以四",
    "T10n0293_037:0833c28": "眾半身色像。其諸色像，或執華鬘；或執瓔珞；",
    "T10n0293_037:0833c29": "或執一切諸莊嚴具；或有曲躬合掌禮敬，一",
    "T10n0293_037:0834a01": "心瞻仰，目不暫捨；或有讚歎；或入三昧，其身",
    "T10n0293_037:0834a02": "悉以相好莊嚴，普放種種諸色光明。所謂：金",
    "T10n0293_037:0834a03": "色光明、銀色光明、珊瑚色光明、兜沙羅金色",
    "T10n0293_037:0834a04": "光明、帝青色光明、毘盧遮那摩尼王寶色光",
    "T10n0293_037:0834a05": "明、一切眾寶色光明、薝蔔迦華光明，從於",
    "T10n0293_037:0834a06": "自身三十二相，出如是等一切光明。又見於",
    "T10n0293_037:0834a07": "彼一切樓閣半月像中，出阿僧祇日月星宿",
    "T10n0293_037:0834a08": "種種光明，普照十方。又見一切諸妙樓閣，種",
    "T10n0293_037:0834a09": "種宮殿，眾寶垣牆周迴四壁，種種寶色，一一",
    "T10n0293_037:0834a10": "步內，一切眾寶，以為莊嚴，一一寶中，皆現",
    "T10n0293_037:0834a11": "彌勒曩劫修行菩薩道時，或施頭目、或施手",
    "T10n0293_037:0834a12": "足、脣舌、牙齒、耳鼻、血肉、皮膚、骨髓，乃至爪髮，",
    "T10n0293_037:0834a13": "如是一切，悉皆能捨；妻妾、男女、奴婢、僕使、妓",
    "T10n0293_037:0834a14": "侍、采女、一切眷屬、城邑、聚落、宮殿、園林；或",
    "T10n0293_037:0834a15": "閻浮提，或四天下，種種富樂、尊貴、自在、大小",
    "T10n0293_037:0834a16": "王位；或諸資具，隨時飲食，上妙床敷憩息之",
    "T10n0293_037:0834a17": "處；或妙寶器；或駟馬車，隨其所須盡皆施",
    "T10n0293_037:0834a18": "與。處牢獄中，種種困厄，令得出離，身被繫",
    "T10n0293_037:0834a19": "縛，臨刑戮者，使其解脫。諸有疾病所嬰纏",
    "T10n0293_037:0834a20": "者，為其救療，惠以醫藥，令得除差；入邪徑",
    "T10n0293_037:0834a21": "者，示其正道；或為船師，令度大海，使諸眾生，",
    "T10n0293_037:0834a22": "不失津濟；或為馬王，救諸眾生，令離一切",
    "T10n0293_037:0834a23": "羅剎惡難；或為種種大智仙人，善說諸論，利",
    "T10n0293_037:0834a24": "益眾生；或為輪王，勸修十善；或為醫王，善療",
    "T10n0293_037:0834a25": "眾病；或孝順父母，恭敬供養；或親近善友，隨",
    "T10n0293_037:0834a26": "順聽聞；或作聲聞、或作獨覺、或作菩薩、或作",
    "T10n0293_037:0834a27": "如來，教化調伏一切眾生；或示種種最勝生",
    "T10n0293_037:0834a28": "處、成熟生處所有眾生；或為法師，奉行如來",
    "T10n0293_037:0834a29": "所有言教，種種威儀，受持讀誦，微細觀察，如",
    "T10n0293_037:0834b01": "理思惟，立佛支提，作佛形像，一一珍飾，種種",
    "T10n0293_037:0834b02": "莊嚴，若自供養，若勸於他，塗香、散華、燈油、鬘",
    "T10n0293_037:0834b03": "蓋，種種敷設，恭敬禮拜，如是等事，相續不",
    "T10n0293_037:0834b04": "絕；或見坐於師子之座，廣演說法，勸諸眾生，",
    "T10n0293_037:0834b05": "安住十善，一心歸向佛、法、僧寶，受持五戒，及",
    "T10n0293_037:0834b06": "八齋戒，出家聽法，受持讀誦，正念作意，如理",
    "T10n0293_037:0834b07": "修行，乃至見於彌勒菩薩坐師子座，講宣法",
    "T10n0293_037:0834b08": "要，開示一切諸佛菩提。又見彌勒，經百千億",
    "T10n0293_037:0834b09": "那由他阿僧祇劫，修行諸度一切色像。又見",
    "T10n0293_037:0834b10": "彌勒曾所承事諸善知識，悉以一切功德莊",
    "T10n0293_037:0834b11": "嚴，亦見自身在彼一一善知識所，親近供養，",
    "T10n0293_037:0834b12": "受行其教，乃至住於灌頂之地。時，諸知識",
    "T10n0293_037:0834b13": "皆以軟語告善財言：「善來童子！汝今觀此",
    "T10n0293_037:0834b14": "菩薩所有不思議事，莫生疲厭。」",
    "T10n0293_037:0834b15": "爾時，善財童子得不忘失正念力故；得見十",
    "T10n0293_037:0834b16": "方清淨眼故；得善觀察無礙智故；得諸菩薩",
    "T10n0293_037:0834b17": "自在智故；得諸菩薩已入智地，廣大解故；於",
    "T10n0293_037:0834b18": "諸樓閣一一物中，悉見如是，及餘無量不可",
    "T10n0293_037:0834b19": "思議自在境界諸莊嚴事。譬如有人於睡夢",
    "T10n0293_037:0834b20": "中，見種種物，所謂：一切城邑、聚落、宮殿、園苑、",
    "T10n0293_037:0834b21": "山林、河池、衣服、飲食，乃至一切資生之具；或",
    "T10n0293_037:0834b22": "見一切可愛歌讚、鼓樂、集會種種遊戲；或見",
    "T10n0293_037:0834b23": "自身父母、兄弟、內外親屬；或見大海、須彌山",
    "T10n0293_037:0834b24": "王，乃至一切諸天宮殿、閻浮提等四天下事；",
    "T10n0293_037:0834b25": "或見其身形量廣大百千由旬，房舍、衣服種",
    "T10n0293_037:0834b26": "種功德，一切莊嚴，悉皆相稱。謂：於晝日，經無",
    "T10n0293_037:0834b27": "量時，不眠不寢，受諸安樂，悉皆具足一切",
    "T10n0293_037:0834b28": "自在，從睡覺已，乃知是夢，遠離一切安樂等",
    "T10n0293_037:0834b29": "想，亦無時節長短之相，而能明記所見之事，",
    "T10n0293_037:0834c01": "一切隨順，曾無忘失。善財童子亦復如是，以",
    "T10n0293_037:0834c02": "彌勒菩薩威神之力所加持故；知三界法皆",
    "T10n0293_037:0834c03": "如夢故；滅諸眾生狹劣想故；得無障礙廣大",
    "T10n0293_037:0834c04": "解故；住諸菩薩勝境界故；入不思議方便",
    "T10n0293_037:0834c05": "智故；能見如是諸大菩薩一切莊嚴自在境",
    "T10n0293_037:0834c06": "界，隨順解知微細觀察。譬如有人將欲命",
    "T10n0293_037:0834c07": "終，見隨其業所受報相：行惡業者，見於地獄、",
    "T10n0293_037:0834c08": "畜生、餓鬼所有一切眾苦境界；或見獄卒，手",
    "T10n0293_037:0834c09": "持兵仗，或瞋、或罵，囚執將去；亦聞地獄一切",
    "T10n0293_037:0834c10": "眾生，所有號叫悲歎之聲，或見灰河、或見鑊",
    "T10n0293_037:0834c11": "湯、或見刀山、或見劍樹、或見猛火焰熾洞然、",
    "T10n0293_037:0834c12": "或見揚波，沸水騰注，種種逼迫，受諸苦惱。行",
    "T10n0293_037:0834c13": "善業者，即見一切諸天宮殿、無量天、眾天諸",
    "T10n0293_037:0834c14": "采女種種衣服具足莊嚴，宮殿、園林、華池、河",
    "T10n0293_037:0834c15": "水，及諸寶山寶劫波樹，隨意受用，盡皆妙",
    "T10n0293_037:0834c16": "好，身雖未死，而由業力見如是事。善財童",
    "T10n0293_037:0834c17": "子亦復如是，以菩薩業不思議力，得見一切",
    "T10n0293_037:0834c18": "莊嚴境界。譬如有人為鬼，所持見種種事、色",
    "T10n0293_037:0834c19": "相、眷屬，隨其所問，悉皆能答。善財童子亦復",
    "T10n0293_037:0834c20": "如是。菩薩智慧之所持故，見彼一切諸莊嚴",
    "T10n0293_037:0834c21": "事，若有問者，靡不能答。譬如有人為龍所持，",
    "T10n0293_037:0834c22": "自謂是龍，入於龍宮，見龍眷屬，於少時間自",
    "T10n0293_037:0834c23": "謂已經日月年載。善財童子亦復如是，以住",
    "T10n0293_037:0834c24": "菩薩智慧想故；彌勒菩薩自在威力所加持",
    "T10n0293_037:0834c25": "故；於少時間謂經無量百千萬億那由他劫。",
    "T10n0293_037:0834c26": "譬如梵宮，名一切眾生勝莊嚴藏，於中悉見",
    "T10n0293_037:0834c27": "三千大千世界所有諸物差別影像，不相雜",
    "T10n0293_037:0834c28": "亂。善財童子亦復如是，於樓觀中，普見一",
    "T10n0293_037:0834c29": "切莊嚴境界種種差別，互相涉入；各各差別，",
    "T10n0293_037:0835a01": "不相雜亂。譬如比丘入遍處定，若行、若住、若",
    "T10n0293_037:0835a02": "坐、若臥，隨所入定境界現前。善財童子亦復",
    "T10n0293_037:0835a03": "如是，入於樓觀，一切莊嚴所見境界甚深隨",
    "T10n0293_037:0835a04": "順，悉皆明了。譬如有人於虛空中，見乾闥",
    "T10n0293_037:0835a05": "婆城，具足莊嚴，悉分別知，無有障礙。善財童",
    "T10n0293_037:0835a06": "子亦復如是，見彼一切莊嚴境界甚深隨順，",
    "T10n0293_037:0835a07": "明了無礙。譬如夜叉宮殿，與人宮殿同在一",
    "T10n0293_037:0835a08": "處，而不相雜，亦無障礙，各隨其業所見不同。",
    "T10n0293_037:0835a09": "譬如大海，於中印現三千世界所有色像。譬",
    "T10n0293_037:0835a10": "如幻師，善明幻法，以幻力故，現諸幻事種種",
    "T10n0293_037:0835a11": "作業，一切能成。善財童子亦復如是，以彌勒",
    "T10n0293_037:0835a12": "菩薩威神力故，及不思議幻智力故，得諸菩",
    "T10n0293_037:0835a13": "薩自在力故，見樓閣中一切莊嚴自在境界。",
    "T10n0293_037:0835a14": "大方廣佛華嚴經卷第三十七"
}