{
    "T24n1453_009:0492a13": "根本說一切有部百一羯磨",
    "T24n1453_009:0492a14": "卷第九",
    "T24n1453_009:0492a16": "三藏法師義淨奉　制譯",
    "T24n1453_009:0492a17": "違惱眾教白四",
    "T24n1453_009:0492a18": "爾時具壽鄔波離請世尊曰：「大德！具壽闡陀",
    "T24n1453_009:0492a19": "犯眾多罪不如法說悔，諸苾芻欲令利益安",
    "T24n1453_009:0492a20": "樂住故告言：『具壽！汝既犯罪，應如法說悔。』",
    "T24n1453_009:0492a21": "闡陀答言：『仁自犯罪，應如法悔。何以故？仁",
    "T24n1453_009:0492a22": "等皆是種種族種種家生，由我世尊證大覺",
    "T24n1453_009:0492a23": "故。仁等皆來共相依止，而為出家。』故作是語，",
    "T24n1453_009:0492a24": "違惱眾教，諸苾芻不知云何？」白佛，佛言：「汝",
    "T24n1453_009:0492a25": "諸苾芻！應作羯磨訶彼闡陀。若更有餘如是",
    "T24n1453_009:0492a26": "流類，悉皆准此。作前方便已，為白羯磨：",
    "T24n1453_009:0492a27": "「『大德僧伽聽！此苾芻闡陀自身犯罪，不如法",
    "T24n1453_009:0492a28": "說悔。諸苾芻眾欲令利益安樂住故，如法諫",
    "T24n1453_009:0492a29": "時，違拒眾教。若僧伽時至聽者，僧伽應許",
    "T24n1453_009:0492b01": "僧伽今訶責苾芻闡陀違拒眾教。白如是。』",
    "T24n1453_009:0492b02": "次作羯磨：『大德僧伽聽！此苾芻闡陀自身犯",
    "T24n1453_009:0492b03": "罪，不如法說悔。諸苾芻眾欲令利益安樂住",
    "T24n1453_009:0492b04": "故，如法諫時，違拒眾教。僧伽今訶責苾芻闡",
    "T24n1453_009:0492b05": "陀違拒眾教。若諸具壽聽訶責苾芻闡陀違",
    "T24n1453_009:0492b06": "拒眾教者默然，若不許者說。』第二、第三亦如",
    "T24n1453_009:0492b07": "是說。『僧伽已訶責苾芻闡陀違拒眾教竟。僧",
    "T24n1453_009:0492b08": "伽已聽許，由其默然故，我今如是持。』」",
    "T24n1453_009:0492b09": "時諸苾芻作羯磨訶責已，彼闡陀便生是念：",
    "T24n1453_009:0492b10": "「由我過失，共彼諸人言相酬答，如有頌曰：",
    "T24n1453_009:0492b11": "「『諸有智慧人，　　善護四種語，",
    "T24n1453_009:0492b12": "　　觀彼山林鳥，　　能言被籠繫。』」",
    "T24n1453_009:0492b13": "作是語已，默無言說。後於異時復更犯罪，",
    "T24n1453_009:0492b14": "諸苾芻告言：「具壽！汝既犯罪，應如法說悔。」彼",
    "T24n1453_009:0492b15": "便無言，默然相惱。諸苾芻不知云何？白佛，佛",
    "T24n1453_009:0492b16": "言：「汝諸苾芻！作白四羯磨訶彼闡陀默然相",
    "T24n1453_009:0492b17": "惱。作前方便已，為白羯磨：『大德僧伽聽！此苾",
    "T24n1453_009:0492b18": "芻闡陀自身犯罪，不如法說悔。諸苾芻欲令",
    "T24n1453_009:0492b19": "利益安樂住故，告言：「具壽！汝既犯罪，應如",
    "T24n1453_009:0492b20": "法說悔。」彼便無言，默然相惱。若僧伽時至聽",
    "T24n1453_009:0492b21": "者，僧伽應許僧伽今訶責苾芻闡陀默然相",
    "T24n1453_009:0492b22": "惱。白如是。』羯磨准白成。」",
    "T24n1453_009:0492b23": "時諸苾芻為彼闡陀作訶責羯磨已，復還造",
    "T24n1453_009:0492b24": "罪。諸苾芻眾同前告語時，彼闡陀或言、或默",
    "T24n1453_009:0492b25": "而相惱亂。諸苾芻不知云何？白佛，佛言：「此",
    "T24n1453_009:0492b26": "闡陀違惱眾教，得波逸底迦。若違別人，得惡",
    "T24n1453_009:0492b27": "作罪。」",
    "T24n1453_009:0492b28": "覆鉢單白",
    "T24n1453_009:0492b29": "具壽鄔波離請世尊曰：「大德！有栗[女*占]毘善賢，",
    "T24n1453_009:0492c01": "為惡知識所誑惑故，謗實力子犯波羅市迦。",
    "T24n1453_009:0492c02": "諸苾芻不知云何？」白佛，佛言：「為善賢作覆鉢",
    "T24n1453_009:0492c03": "羯磨，餘亦同爾。敷座席乃至令一苾芻作單",
    "T24n1453_009:0492c04": "白羯磨，准上應知。",
    "T24n1453_009:0492c05": "「『大德僧伽聽！彼善賢以無根波羅市迦法，謗",
    "T24n1453_009:0492c06": "清淨苾芻實力子。若僧伽時至聽者，僧伽應",
    "T24n1453_009:0492c07": "許僧伽今與善賢作覆鉢羯磨。白如是。』」",
    "T24n1453_009:0492c08": "仰鉢單白",
    "T24n1453_009:0492c09": "時諸苾芻為彼善賢作覆鉢羯磨已，不知云",
    "T24n1453_009:0492c10": "何？白佛，佛言：「汝諸苾芻！自今已後不往其",
    "T24n1453_009:0492c11": "家，乃至不為說法。」時此善賢聞是語已，心生",
    "T24n1453_009:0492c12": "慚恥，往詣佛所，禮佛雙足，白言：「世尊！由惡",
    "T24n1453_009:0492c13": "友故，教我作如是言：『苾芻實力子無有羞恥，",
    "T24n1453_009:0492c14": "身與我妻共行非法，犯波羅市迦。』惡友所教",
    "T24n1453_009:0492c15": "非我本意。」爾時世尊告諸苾芻：「善賢毀謗非",
    "T24n1453_009:0492c16": "自本心，應與善賢作仰鉢羯磨，餘准此作。敷",
    "T24n1453_009:0492c17": "座席、鳴犍稚，乃至教彼善賢蹲踞合掌，作",
    "T24n1453_009:0492c18": "如是白：『大德僧伽聽！我善賢由惡知識所誑",
    "T24n1453_009:0492c19": "惑故，以不實法謗實力子。由是因緣，僧伽與",
    "T24n1453_009:0492c20": "我作覆鉢羯磨。我善賢今從僧伽乞作仰鉢",
    "T24n1453_009:0492c21": "羯磨，唯願大德僧伽與我善賢作仰鉢羯",
    "T24n1453_009:0492c22": "磨。是能慜者，願哀慜故。』如是三說。乃至令",
    "T24n1453_009:0492c23": "彼在耳不聞處合掌而立，令一苾芻作單白",
    "T24n1453_009:0492c24": "羯磨：『大德僧伽聽！彼善賢由惡知識所誑惑",
    "T24n1453_009:0492c25": "故，以無根波羅市迦法謗實力子。由是因",
    "T24n1453_009:0492c26": "緣，僧伽與彼善賢作覆鉢羯磨。彼善賢今從",
    "T24n1453_009:0492c27": "僧伽乞仰鉢羯磨。若僧伽時至聽者，僧伽應",
    "T24n1453_009:0492c28": "許僧伽今與彼善賢作仰鉢羯磨。白如是。』」佛",
    "T24n1453_009:0492c29": "言：「汝諸苾芻，為彼善賢作仰鉢羯磨已，得往",
    "T24n1453_009:0493a01": "其舍受食，乃至并為說法，悉皆無犯。」",
    "T24n1453_009:0493a02": "諫麁惡語白四",
    "T24n1453_009:0493a03": "具壽鄔波離請世尊曰：「大德！時有苾芻犯眾",
    "T24n1453_009:0493a04": "多罪，親友苾芻欲令利益安樂而住，告言：『具",
    "T24n1453_009:0493a05": "壽！汝所犯罪應如法悔。』彼便答言：『有追悔者",
    "T24n1453_009:0493a06": "我自當知。』又作是語：『諸具壽！莫向我說少許",
    "T24n1453_009:0493a07": "若好、若惡，我亦不向諸大德說若好、若惡。諸",
    "T24n1453_009:0493a08": "大德止！莫勸我、莫論說我。』諸苾芻不知云何？」",
    "T24n1453_009:0493a09": "白佛，佛言：「為作別諫。」別諫之時堅執不捨，",
    "T24n1453_009:0493a10": "諸苾芻即便白佛，佛言：「作白四羯磨諫。鳴",
    "T24n1453_009:0493a11": "犍稚作前方便：『大德僧伽聽！此苾芻某甲",
    "T24n1453_009:0493a12": "作眾多罪，諸苾芻於佛所說戒經中如法如",
    "T24n1453_009:0493a13": "律正諫之時，惡性不受諫語，作如是說：「諸大",
    "T24n1453_009:0493a14": "德！莫向我說少許若好、若惡。我亦不向諸大",
    "T24n1453_009:0493a15": "德說若好若惡。諸大德止，莫諫我、莫論說",
    "T24n1453_009:0493a16": "我。」諸苾芻為作別諫之時，堅執不捨。云：「我",
    "T24n1453_009:0493a17": "說是實，餘皆虛妄。」若僧伽時至聽者，僧伽",
    "T24n1453_009:0493a18": "應許僧伽今以白四羯磨諫此苾芻某甲",
    "T24n1453_009:0493a19": "惡性不受諫語。白如是。』次作羯磨：",
    "T24n1453_009:0493a20": "「『大德僧伽聽！此苾芻某甲作眾多罪，諸苾芻",
    "T24n1453_009:0493a21": "於佛所說戒經中如法如律正諫之時，不受",
    "T24n1453_009:0493a22": "諫語，作如是說：「諸大德！莫向我說少許若好",
    "T24n1453_009:0493a23": "若惡，我亦不向諸大德說若好若惡。諸大德",
    "T24n1453_009:0493a24": "止！莫諫我、莫論說我。」諸苾芻為作別諫，別諫",
    "T24n1453_009:0493a25": "之時堅執不捨，云：「我說是實，餘皆虛妄。」僧伽",
    "T24n1453_009:0493a26": "今以白四羯磨諫此苾芻某甲惡性不受諫",
    "T24n1453_009:0493a27": "語。若諸具壽聽諫此苾芻某甲惡性不受語",
    "T24n1453_009:0493a28": "者默然，若不許者說。』第二、第三亦如是說。結",
    "T24n1453_009:0493a29": "文准知。」",
    "T24n1453_009:0493b01": "時諸苾芻受佛教已，依法而諫。時此苾芻如",
    "T24n1453_009:0493b02": "前所說，堅執不捨。諸苾芻以事白佛，佛言：",
    "T24n1453_009:0493b03": "「此苾芻得罪，如上應知。」",
    "T24n1453_009:0493b04": "諫說欲嗔癡怖白四",
    "T24n1453_009:0493b05": "苾芻闡陀，眾作法諫時，謗云：「僧伽有欲嗔癡。」",
    "T24n1453_009:0493b06": "「眾應作訶止羯磨，應如是作：『大德僧伽聽！此",
    "T24n1453_009:0493b07": "闡陀苾芻，僧伽與作如法諫時，作如是語：「僧",
    "T24n1453_009:0493b08": "伽有欲嗔癡。」僧伽今訶止闡陀：「汝不應如是",
    "T24n1453_009:0493b09": "作非法語。」若僧伽時至聽者，僧伽應許僧",
    "T24n1453_009:0493b10": "伽今訶止闡陀苾芻作非法語。白如是。』羯磨",
    "T24n1453_009:0493b11": "准白成。」",
    "T24n1453_009:0493b12": "作癲狂白二",
    "T24n1453_009:0493b13": "具壽鄔波離請世尊曰：「大德！如西羯多苾芻",
    "T24n1453_009:0493b14": "患癲狂病，發動無恒，於褒灑陀時及餘羯磨",
    "T24n1453_009:0493b15": "乃至隨意，或來不來。時諸苾芻將為別住秉",
    "T24n1453_009:0493b16": "法不成。」以緣白佛，佛言：「汝諸苾芻與西羯多",
    "T24n1453_009:0493b17": "苾芻作癲狂法。若不作者，便成別住。若更有",
    "T24n1453_009:0493b18": "餘如是流類，皆應准此，應如是與。敷座席、鳴",
    "T24n1453_009:0493b19": "揵稚，言白既周，令一苾芻應先作白，方為",
    "T24n1453_009:0493b20": "羯磨：",
    "T24n1453_009:0493b21": "「『大德僧伽聽！此苾芻西羯多患癲狂病，發動",
    "T24n1453_009:0493b22": "無恒，於褒灑陀及餘羯磨乃至隨意，或來",
    "T24n1453_009:0493b23": "不來，令諸苾芻將為別住。若僧伽時至聽者，",
    "T24n1453_009:0493b24": "僧伽應許僧伽今與西羯多苾芻作癲狂法。",
    "T24n1453_009:0493b25": "去住不遮不妨法事。白如是。』",
    "T24n1453_009:0493b26": "「『大德僧伽聽！此苾芻西羯多患癲狂病，發動",
    "T24n1453_009:0493b27": "無恒，於褒灑陀及餘羯磨乃至隨意，或來不",
    "T24n1453_009:0493b28": "來，令諸苾芻將為別住。僧伽今與西羯多作",
    "T24n1453_009:0493b29": "癲狂法，去住不遮不妨法事。若諸具壽聽與",
    "T24n1453_009:0493c01": "西羯多癲狂法，去住不遮不妨法事者默然；",
    "T24n1453_009:0493c02": "若不許者說。』『僧伽已與西羯多作癲狂法，去",
    "T24n1453_009:0493c03": "住不遮不妨法事竟。僧伽已聽許，由其默",
    "T24n1453_009:0493c04": "然故，我今如是持。』若僧伽與西羯多苾芻作",
    "T24n1453_009:0493c05": "癲狂法竟，若作褒灑陀、一切羯磨乃至隨意，",
    "T24n1453_009:0493c06": "悉皆得作，勿致疑惑。」",
    "T24n1453_009:0493c07": "與不癡白四",
    "T24n1453_009:0493c08": "又西羯多苾芻癲狂亂意，痛惱所纏，言行多違",
    "T24n1453_009:0493c09": "失沙門法，作不淨事，口流涎唾精轉瞼翻，",
    "T24n1453_009:0493c10": "狀同眠睡，他不見欺妄言欺我。彼於異時便",
    "T24n1453_009:0493c11": "得本心，諸苾芻眾以前惡事而詰責之。諸苾",
    "T24n1453_009:0493c12": "芻眾即以此緣，乃至世尊告曰：「汝諸苾芻應",
    "T24n1453_009:0493c13": "與西羯多苾芻作不癡毘奈耶，若更有餘，如",
    "T24n1453_009:0493c14": "前應作。乃至作如是說：",
    "T24n1453_009:0493c15": "「『大德僧伽聽！我苾芻西羯多癲狂心亂痛惱",
    "T24n1453_009:0493c16": "所纏，言行多違失沙門法，作不淨事，口流涎",
    "T24n1453_009:0493c17": "唾精轉瞼翻，狀同眠睡，他不見欺妄言欺",
    "T24n1453_009:0493c18": "我。我於後時便得本心，諸苾芻眾以前惡事",
    "T24n1453_009:0493c19": "而詰於我。我西羯多今從僧伽乞不癡毘奈",
    "T24n1453_009:0493c20": "耶。是能愍者，願哀愍故。』第二、第三亦如是說。",
    "T24n1453_009:0493c21": "次一苾芻應先作白，方為羯磨：『大德僧伽聽！",
    "T24n1453_009:0493c22": "此西羯多癲狂心亂痛惱所逼，但有言行並",
    "T24n1453_009:0493c23": "多違犯，沙門軌式不能遵奉，口流涎唾精轉",
    "T24n1453_009:0493c24": "瞼翻，他不見欺妄言欺我。此西羯多得本心",
    "T24n1453_009:0493c25": "已，今從僧伽乞不癡毘奈耶。若僧伽時至聽",
    "T24n1453_009:0493c26": "者，僧伽應許僧伽今與西羯多苾芻不癡毘",
    "T24n1453_009:0493c27": "奈耶。白如是。』次作羯磨，准白應為，乃至我今",
    "T24n1453_009:0493c28": "如是持。」",
    "T24n1453_009:0493c29": "與求罪性白四",
    "T24n1453_009:0494a01": "具壽鄔波離請世尊曰：「大德！如訶悉多(譯之為手)",
    "T24n1453_009:0494a02": "苾芻於大眾中生輕慢心，既犯罪已，不臣其",
    "T24n1453_009:0494a03": "罪。諸苾芻詰亦復不臣。」即以此緣白佛。佛言：",
    "T24n1453_009:0494a04": "「汝諸苾芻！應與訶悉多苾芻求罪自性毘奈",
    "T24n1453_009:0494a05": "耶，若更有餘如是流類，應如是與。作前方",
    "T24n1453_009:0494a06": "便，准上應知。次一苾芻為白羯磨：",
    "T24n1453_009:0494a07": "「『大德僧伽聽！此訶悉多苾芻於大眾中生輕",
    "T24n1453_009:0494a08": "慢心，有罪不臣，諸苾芻詰復還拒諱。若僧伽",
    "T24n1453_009:0494a09": "時至聽者，僧伽應許僧伽今與訶悉多苾芻",
    "T24n1453_009:0494a10": "求罪自性毘奈耶。白如是。』次作羯磨，准白應",
    "T24n1453_009:0494a11": "作，乃至我今如是持。」",
    "T24n1453_009:0494a12": "佛言：「汝諸苾芻！與彼求罪自性竟，所有行",
    "T24n1453_009:0494a13": "法我今當說。不得與他出家，不得授他近圓，",
    "T24n1453_009:0494a14": "不得作依止，不得畜求寂，不應差作教授尼",
    "T24n1453_009:0494a15": "人，設先差應捨，不詰苾芻令他憶念破戒見",
    "T24n1453_009:0494a16": "威儀正命，不為長淨，不為隨意，不為單白白",
    "T24n1453_009:0494a17": "二乃至白四羯磨，亦不說戒。若無說戒者，",
    "T24n1453_009:0494a18": "應說戒。此與求罪苾芻。如我所說，不依行者，",
    "T24n1453_009:0494a19": "得越法罪。」",
    "T24n1453_009:0494a20": "與憶念白四",
    "T24n1453_009:0494a21": "具壽實力子被善友苾芻尼將不實事而謗，",
    "T24n1453_009:0494a22": "時諸苾芻以事詰責，被詰責時遂便羞媿。時",
    "T24n1453_009:0494a23": "諸苾芻以緣白佛，佛言：「汝諸苾芻應與實力",
    "T24n1453_009:0494a24": "子作憶念毘奈耶，若更有餘如是流類，應如",
    "T24n1453_009:0494a25": "是與。敷座席，乃至蹲踞合掌作如是說：",
    "T24n1453_009:0494a26": "「『大德僧伽聽！我實力子被善友苾芻尼以不",
    "T24n1453_009:0494a27": "實事謗，諸苾芻以事詰我，我被詰時遂便羞",
    "T24n1453_009:0494a28": "愧。我某甲今從僧伽乞憶念毘奈耶，願大",
    "T24n1453_009:0494a29": "德僧伽與我憶念毘奈耶。是能愍者，願哀愍",
    "T24n1453_009:0494b01": "故。』第二、第三亦如是說。次一苾芻應先作白，",
    "T24n1453_009:0494b02": "方為羯磨：",
    "T24n1453_009:0494b03": "「『大德僧伽聽！此實力子被善友苾芻尼以不",
    "T24n1453_009:0494b04": "實事謗，情生羞恥。此實力子今從僧伽乞憶",
    "T24n1453_009:0494b05": "念毘柰耶。若僧伽時至聽者，僧伽應許僧",
    "T24n1453_009:0494b06": "伽今與實力子憶念毘柰耶。白如是。』次作",
    "T24n1453_009:0494b07": "羯磨：",
    "T24n1453_009:0494b08": "「『大德僧伽聽！此實力子被善友苾芻尼以不",
    "T24n1453_009:0494b09": "實事謗，情生羞恥。此實力子今從僧伽乞憶",
    "T24n1453_009:0494b10": "念毘柰耶，僧伽今與實力子憶念毘柰耶。",
    "T24n1453_009:0494b11": "若諸具壽聽與實力子憶念毘柰耶者默然，",
    "T24n1453_009:0494b12": "若不許者說。此是初羯磨。』第二、第三亦如是",
    "T24n1453_009:0494b13": "說。『僧伽已與實力子憶念毘柰耶竟。僧伽已",
    "T24n1453_009:0494b14": "聽許，由其默然故，我今如是持。』」",
    "T24n1453_009:0494b15": "簡平正人白二",
    "T24n1453_009:0494b16": "「若斷諍時大眾不能平殄者，應簡眾中有德平",
    "T24n1453_009:0494b17": "正者，若十二十上座某甲等，為其殄諍，如是",
    "T24n1453_009:0494b18": "應作：",
    "T24n1453_009:0494b19": "「『大德僧伽聽！今僧伽比有諍事不能除殄，僧",
    "T24n1453_009:0494b20": "伽今欲於此眾中簡取平正上座若干人，為",
    "T24n1453_009:0494b21": "其殄諍望速止息。若僧伽時至聽者，僧伽應",
    "T24n1453_009:0494b22": "許僧伽今欲於此眾中簡取上座若干人，為",
    "T24n1453_009:0494b23": "其殄諍望速止息。白如是。』羯磨准白成。既",
    "T24n1453_009:0494b24": "作羯磨，若此等人雖為殄除，尚不止息者，可",
    "T24n1453_009:0494b25": "於此中更重簡平正上座，如是應作。」",
    "T24n1453_009:0494b26": "重簡人白二",
    "T24n1453_009:0494b27": "「『大德僧伽聽！今僧伽有諍事起，雖於眾中簡",
    "T24n1453_009:0494b28": "平正人望得除殄，然猶不息。僧伽今於此中",
    "T24n1453_009:0494b29": "更復重簡殄諍之人，別向餘處為其銷殄。",
    "T24n1453_009:0494c01": "若僧伽時至聽者，僧伽應許僧伽今於眾中",
    "T24n1453_009:0494c02": "更復重簡殄諍人，別向餘處為其銷殄。白如",
    "T24n1453_009:0494c03": "是。』羯磨准白成。」",
    "T24n1453_009:0494c04": "傳付諍人白二",
    "T24n1453_009:0494c05": "「若於此眾中諍猶不息者，應將此諍人向餘",
    "T24n1453_009:0494c06": "眾內，如法除殄。如是應作：",
    "T24n1453_009:0494c07": "「『大德僧伽聽！今此眾中有諍事起，多時不能",
    "T24n1453_009:0494c08": "殄息。為殄息故，今僧伽欲將此苾芻某甲鬪",
    "T24n1453_009:0494c09": "諍人付彼某甲眾內，令其除殄。若僧伽時至",
    "T24n1453_009:0494c10": "聽者，僧伽應許僧伽今欲將此苾芻某甲鬪",
    "T24n1453_009:0494c11": "諍人付彼某甲眾內，令其除殄。白如是。』羯磨",
    "T24n1453_009:0494c12": "准白成。若諍事既久不能除滅，共相朋黨者",
    "T24n1453_009:0494c13": "應作法籌大眾中行，如是應白：",
    "T24n1453_009:0494c14": "「『大德僧伽聽！今此眾中有諍事起，久不殄息，",
    "T24n1453_009:0494c15": "僧伽今為殄息故，欲行法籌。若僧伽時至聽",
    "T24n1453_009:0494c16": "者，僧伽應許僧伽今行法籌。白如是。』羯磨",
    "T24n1453_009:0494c17": "准白成。雖作羯磨行法籌已，其諍猶不止息，",
    "T24n1453_009:0494c18": "共相朋黨者滅諍之法，如大律明。」",
    "T24n1453_009:0494c19": "結淨厨白二",
    "T24n1453_009:0494c20": "佛言：「汝等苾芻應結淨厨。」時諸苾芻不知云",
    "T24n1453_009:0494c21": "何結淨厨？復有幾種？佛言：「總有五種淨厨。云",
    "T24n1453_009:0494c22": "何為五？一、生心作；二、共印持；三、如牛臥；四、",
    "T24n1453_009:0494c23": "故廢處；五、秉法作。(此皆遍藍通結，或可別結一邊)言生心作者，",
    "T24n1453_009:0494c24": "如一營作苾芻或是俗人，初造房宇定基石",
    "T24n1453_009:0494c25": "時生如是心：『今於此住處當為僧伽作淨厨。』",
    "T24n1453_009:0494c26": "言共印持者，如撿校營作苾芻創起基石，將",
    "T24n1453_009:0494c27": "欲興功，告共住諸苾芻曰：『諸具壽！仁可共知，",
    "T24n1453_009:0494c28": "於此住處當為僧伽作淨厨。』",
    "T24n1453_009:0494c29": "言如牛臥者，謂是房門無其定准，撩亂而住。",
    "T24n1453_009:0495a01": "言故廢處者，謂空廢處(此二中方多不見用，餘之三法在處恒行，或總結寺",
    "T24n1453_009:0495a02": "坊，或偏規一處，皆無妨也。且如那爛陀寺，則總結為厨。遠問北方有局結者，此乃隨樂者意，咸俱聽許，廣",
    "T24n1453_009:0495a03": "如別處矣)。言眾結作者，謂是大眾共許秉白二羯磨，",
    "T24n1453_009:0495a04": "應如是結定其處所，無妨難處，盡其界內并",
    "T24n1453_009:0495a05": "外勢分一尋，將作淨厨。僧伽同許者，即於此",
    "T24n1453_009:0495a06": "處，敷座席鳴揵稚，乃至令一苾芻應為羯",
    "T24n1453_009:0495a07": "磨：『大德僧伽聽！今於此住處修營總了，盡其",
    "T24n1453_009:0495a08": "界內并外勢分一尋結作淨厨。若僧伽時至",
    "T24n1453_009:0495a09": "聽者，僧伽應許僧伽今於此住處修營總",
    "T24n1453_009:0495a10": "了盡其界內并外勢分一尋結作淨厨。白如",
    "T24n1453_009:0495a11": "是。』",
    "T24n1453_009:0495a12": "「『大德僧伽聽！今於此住處修營總了，盡其界",
    "T24n1453_009:0495a13": "內并外勢分一尋結作淨厨。僧伽今於此住",
    "T24n1453_009:0495a14": "處修營總了，盡其界內并外勢分一尋結作",
    "T24n1453_009:0495a15": "淨厨。若諸具壽聽於此住處修營總了，盡其",
    "T24n1453_009:0495a16": "界內并外勢分一尋結作淨厨者默然；若不",
    "T24n1453_009:0495a17": "許者說。』『僧伽已於此住處修營總了，盡其界",
    "T24n1453_009:0495a18": "內并外勢分一尋結作淨厨竟。僧伽已聽許，",
    "T24n1453_009:0495a19": "由其默然故，我今如是持。』",
    "T24n1453_009:0495a20": "「若僧伽共結作淨厨已，即於此住處得兩種",
    "T24n1453_009:0495a21": "利樂：一、界外貯得界內煮；二、界內貯得界外",
    "T24n1453_009:0495a22": "煮，並皆無過。若創造寺初絣繩時，於寺四方",
    "T24n1453_009:0495a23": "應置塼石以為定處。當時如其有力廣為羯",
    "T24n1453_009:0495a24": "磨，或時大眾作如是言：『此寺坊處并外勢分",
    "T24n1453_009:0495a25": "將作淨厨，我今守持。』第二、第三亦如是說，即",
    "T24n1453_009:0495a26": "成作淨。」",
    "T24n1453_009:0495a27": "時有師子苾芻，欲食沙糖，佛言：「時與非時、",
    "T24n1453_009:0495a28": "若病不病，並皆隨食(然而西國造沙糖時皆安米屑，如造石蜜安乳及油。佛",
    "T24n1453_009:0495a29": "許非時開其噉食，為防麁相長道資身。南海諸洲煎樹汁洒而作糖團，非時總食，准斯道理。東夏飴糖，縱",
    "T24n1453_009:0495b01": "在非時亦應得食。何者？甘蔗時藥、汁則非時；米麴雖曰在時，飴團何廢過午？祥撿雖有此理，行不各任己情，",
    "T24n1453_009:0495b02": "稠濁香湯定非開限，蜜煎薯蕷確在遮條)。」",
    "T24n1453_009:0495b03": "如世尊說：「汝等苾芻應持割截衣。」時有苾芻",
    "T24n1453_009:0495b04": "得重大毛毯，遂持刀針往晝日住處欲為割",
    "T24n1453_009:0495b05": "截。世尊因至其所問言：「汝作何事耶？」苾芻以",
    "T24n1453_009:0495b06": "緣白佛，佛言：「諸苾芻！有五種衣不應割截：",
    "T24n1453_009:0495b07": "一、高襵婆(毯類也)；二、厚被帔(以毛織成)；三、麁重厚緂；四、",
    "T24n1453_009:0495b08": "雀眼疎布(西國諸人不披百納)；五、謂物少截而不足，斯等",
    "T24n1453_009:0495b09": "五物我今聽許諸苾芻等帖葉而持。於此五",
    "T24n1453_009:0495b10": "中除其第五，更以厚褥為第五，便是五種",
    "T24n1453_009:0495b11": "皆不可截(有以臥具為三衣者，雖曰深思，誠為臆斷。律云：臥具乃是眠褥，如何割截？用作三衣，",
    "T24n1453_009:0495b12": "不合截打。此文明顯，恐懷先惑，聊復註文)。」如世尊說：「汝等苾芻不應",
    "T24n1453_009:0495b13": "於僧伽臥具不安襯替而為受用。」時六眾苾",
    "T24n1453_009:0495b14": "芻或以垢膩疎薄破碎之類，用襯僧伽臥具。",
    "T24n1453_009:0495b15": "爾時世尊於日初分，執持衣鉢入薜舍離而",
    "T24n1453_009:0495b16": "行乞食，以具壽阿難陀為侍者。世尊便見一",
    "T24n1453_009:0495b17": "人脊背皆黑，遂命阿難陀曰：「汝見此人脊背",
    "T24n1453_009:0495b18": "黑不？」阿難陀言：「見。」佛言：「此人往昔於迦攝",
    "T24n1453_009:0495b19": "波如來正教中出家，遂以隨宜惡物用襯僧",
    "T24n1453_009:0495b20": "伽臥具。由彼昔時黑業惡報墮於地獄，又五",
    "T24n1453_009:0495b21": "百生中常招黑背。由此過患，是故苾芻不應",
    "T24n1453_009:0495b22": "以其疎薄破碎垢膩之物襯僧伽臥具。若是",
    "T24n1453_009:0495b23": "厚物應可一重，必其故薄兩重方用。若不爾",
    "T24n1453_009:0495b24": "者，得越法罪。」",
    "T24n1453_009:0495b25": "時有苾芻以雜彩物作尼師但那守持，長留",
    "T24n1453_009:0495b26": "縷繢。時婆羅門及諸俗侶便生譏笑。佛言：「凡",
    "T24n1453_009:0495b27": "為臥具，應作兩重染令壞色，或青(極好深青，律文不許，",
    "T24n1453_009:0495b28": "隨時污色，事在開聽)、或泥(廣律解泥，謂是赤土赤石，或即是泥，然而不許純烏泥皂，斯乃外道之衣)、",
    "T24n1453_009:0495b29": "或乾陀色(梵云袈裟野，譯為赤色)，於第三分，必須截斷",
    "T24n1453_009:0495c01": "縫刺為葉，四邊帖緣(臥具元開本用襯替氈席，恐有霑污，所以長乃過身闊如",
    "T24n1453_009:0495c02": "小席，肘量之數備在廣文。元意為斯非關禮拜，是非廣述備在餘文)。」如世尊說有八",
    "T24n1453_009:0495c03": "種利。何謂為八？一、界所得利；二、立制所得利；",
    "T24n1453_009:0495c04": "三、依止所得利；四、安居所得利；五、僧伽所得",
    "T24n1453_009:0495c05": "利；六、苾芻所得利；七、對面所得利；八、定處所",
    "T24n1453_009:0495c06": "得利。",
    "T24n1453_009:0495c07": "言界所得利者，謂於一界有其定局，或於二",
    "T24n1453_009:0495c08": "界、或於多界，隨其處別所獲利養，各依界分",
    "T24n1453_009:0495c09": "舊住者共分。",
    "T24n1453_009:0495c10": "言立制所得利者，謂諸苾芻或是隨黨或非",
    "T24n1453_009:0495c11": "隨黨，共作制要然後安居，於某處村坊街",
    "T24n1453_009:0495c12": "衢之內，某家屬我某舍屬汝。若得物時",
    "T24n1453_009:0495c13": "依制而受，廣如大律。(此言隨黨者，謂是隨順提婆達多所有伴屬。言非隨黨者，",
    "T24n1453_009:0495c14": "即是佛弟子。此乃由其住處，則令物隨處判。處中既非兩處，故遣兩眾均分。現今西方在處，皆有天授種族",
    "T24n1453_009:0495c15": "出家之流，所有軌儀多同佛法，至如五道輪迴、生天解脫，所習三藏亦有大同。無大寺舍，居村塢間",
    "T24n1453_009:0495c16": "乞食自居，多修淨行，胡蘆為鉢，衣但二巾，色類桑皴，不飡乳酪，多在那爛陀寺雜聽諸典。曾問之曰：",
    "T24n1453_009:0495c17": "「汝之軌式，多似大師，有僻邪處，復同天授，豈非天授之種胄乎？」彼便答曰：「我之所祖實非天授。」此即",
    "T24n1453_009:0495c18": "恐人嫌棄，拒諱不臣耳！此雖多似佛法，若行聚集，則聖制分途，各自為行，別呈供養。豈況諸餘外道計斷計",
    "T24n1453_009:0495c19": "常，妄執自然，虛陳得一，食時雜坐，流俗無分。踵舊之徒，用為通鑒，更相染觸，溼渭同波，高尚之賓，須",
    "T24n1453_009:0495c20": "察茲濫，殊行各席，深是其宜。)",
    "T24n1453_009:0495c21": "言依止所得利者，謂依止男女及半宅迦而",
    "T24n1453_009:0495c22": "為安居，依此得利者是。",
    "T24n1453_009:0495c23": "言安居所得利者，謂於此夏安居所獲利物，",
    "T24n1453_009:0495c24": "隨施主處分。",
    "T24n1453_009:0495c25": "僧伽所得利者，謂是決定然無分局，此物",
    "T24n1453_009:0495c26": "施主將來決定施與僧伽，就中不為分別：此",
    "T24n1453_009:0495c27": "與夏安居人、此與現前人、此物應問施主。",
    "T24n1453_009:0495c28": "苾芻所得利者，謂是決定而作分局，於此房",
    "T24n1453_009:0496a01": "院住者，便受其利。",
    "T24n1453_009:0496a02": "對面所得利者，謂是對面所獲利物。定處所",
    "T24n1453_009:0496a03": "得利者，謂是大師一代行化之處，總有八所，",
    "T24n1453_009:0496a04": "此則名為八大制底：一、佛生處，在劫比羅伐",
    "T24n1453_009:0496a05": "窣覩城嵐毘尼林。二、成佛處，在摩揭陀法阿",
    "T24n1453_009:0496a06": "蘭若菩提樹下金剛座上。三、轉法輪處，在婆",
    "T24n1453_009:0496a07": "羅痆斯仙人墮處施鹿林中。四、涅槃處，在拘",
    "T24n1453_009:0496a08": "尸那城娑羅雙樹間。五、在王舍城鷲峯山竹",
    "T24n1453_009:0496a09": "林園內。六、在廣嚴城獼猴池側高閣堂中。七、",
    "T24n1453_009:0496a10": "在室羅伐城，逝多林給孤獨園。八、從天下處，",
    "T24n1453_009:0496a11": "在平林聚落。初之四處名為定處，後之四",
    "T24n1453_009:0496a12": "處名不定處。若有施物擬施生處，其物唯於",
    "T24n1453_009:0496a13": "生處供養，不應移轉。若無力能送，三中隨一",
    "T24n1453_009:0496a14": "而為供養，餘之三處類此應知，餘四制底與",
    "T24n1453_009:0496a15": "此不同。",
    "T24n1453_009:0496a16": "守持亡人物單白",
    "T24n1453_009:0496a17": "時具壽鄔波難陀身亡之後，所有資具價直",
    "T24n1453_009:0496a18": "三億金錢，六大都城苾芻皆集咸言：「我亦合",
    "T24n1453_009:0496a19": "得此物。」諸苾芻眾不知云何？以事白佛，佛言：",
    "T24n1453_009:0496a20": "「若苾芻及五時者應與。云何為五？一、打揵",
    "T24n1453_009:0496a21": "稚時來集會者應與其分；二、誦三啟時來；三、",
    "T24n1453_009:0496a22": "禮制底時來；四、行籌時來；五、作白時來。此皆",
    "T24n1453_009:0496a23": "與分。應如是作。敷座席、鳴犍稚，眾既集已，",
    "T24n1453_009:0496a24": "令一苾芻作單白羯磨。欲作白時，當問看病",
    "T24n1453_009:0496a25": "人及同住者：『此人不曾負他債物？或復餘人",
    "T24n1453_009:0496a26": "負其債不？』處分已作白：",
    "T24n1453_009:0496a27": "「『大德僧伽聽！苾芻鄔波難陀於此命過，所有",
    "T24n1453_009:0496a28": "現及非現衣貲雜物，今作守持。若僧伽時至",
    "T24n1453_009:0496a29": "聽者，僧伽應許僧伽今於亡苾芻鄔波難陀",
    "T24n1453_009:0496b01": "所有現及非現衣貲雜物共作守持。白如",
    "T24n1453_009:0496b02": "是。』作單白法已，現於界內所有苾芻合得其",
    "T24n1453_009:0496b03": "物。若不作法，但是世尊聲聞弟子現住贍部",
    "T24n1453_009:0496b04": "洲中或餘住處悉皆有分，此謂分亡苾芻物",
    "T24n1453_009:0496b05": "法式。又復應知，若逢事鬧眾難集者，開作初",
    "T24n1453_009:0496b06": "後法，應將十錢五錢於上座頭及最小者與",
    "T24n1453_009:0496b07": "之，即為定記。」",
    "T24n1453_009:0496b08": "舉置亡人資具單白",
    "T24n1453_009:0496b09": "「若在夏中有難緣者，應差一苾芻作掌亡苾",
    "T24n1453_009:0496b10": "芻衣物。人眾既集已，先應問言：『汝某甲能為",
    "T24n1453_009:0496b11": "僧伽作掌亡苾芻衣物人不？』彼答言：『能。』令一",
    "T24n1453_009:0496b12": "苾芻作單白羯磨：",
    "T24n1453_009:0496b13": "「『大德僧伽聽！此苾芻某甲能為僧伽作掌亡",
    "T24n1453_009:0496b14": "苾芻衣物人。若僧伽時至聽者，僧伽應許僧",
    "T24n1453_009:0496b15": "伽今差苾芻某甲作掌亡苾芻衣物人。白如",
    "T24n1453_009:0496b16": "是。』」如世尊說：「不和羯磨、和合羯磨。云何不和",
    "T24n1453_009:0496b17": "羯磨？謂諸苾芻同一界內作羯磨時，眾不盡",
    "T24n1453_009:0496b18": "集合，與欲者不與欲，雖皆總集，應訶者訶而",
    "T24n1453_009:0496b19": "不止，強為羯磨，如是名為不和羯磨。云何和",
    "T24n1453_009:0496b20": "合羯磨？謂諸苾芻同一界內，作羯磨時，皆來",
    "T24n1453_009:0496b21": "共集合，與欲者與欲、應訶者訶，訶時便止，",
    "T24n1453_009:0496b22": "如是名為和合羯磨。」",
    "T24n1453_009:0496b23": "具壽鄔波離請世尊曰：「大德！有幾種人言",
    "T24n1453_009:0496b24": "不齒錄，訶不成訶？」佛言：「有十二種人。云何",
    "T24n1453_009:0496b25": "十二？一、無慚；二、有瑕隙；三、愚；四、癡；五、不分",
    "T24n1453_009:0496b26": "明；六、言不善巧；七界外住；八、被捨棄；九、言",
    "T24n1453_009:0496b27": "無次緒；十、捨威儀；十一、失本性；十二、授學人。",
    "T24n1453_009:0496b28": "(廣如尼陀那目得迦中具解)」",
    "T24n1453_009:0496b29": "「大德！有幾種人言堪齒錄訶乃成訶？」佛言：「有",
    "T24n1453_009:0496c01": "四種人。云何為四？一、住本性；二、在界內；三、不",
    "T24n1453_009:0496c02": "捨威儀；四、言有次緒。」",
    "T24n1453_009:0496c03": "根本說一切有部百一羯磨卷第九"
}