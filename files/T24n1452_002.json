{
    "T24n1452_002:0419c02": "根本說一切有部尼陀那卷第二",
    "T24n1452_002:0419c04": "大唐三藏法師義淨奉　制譯",
    "T24n1452_002:0419c05": "第八子攝頌曰：",
    "T24n1452_002:0419c06": "　假令不截衣，　　有緣皆得著；",
    "T24n1452_002:0419c07": "　衣可隨身量，　　若短作篅衣。",
    "T24n1452_002:0419c08": "具壽鄔波離請世尊曰：「不割截衣得守持不？」",
    "T24n1452_002:0419c09": "佛言：「不得，若有難緣者得。」「著不割截衣，得",
    "T24n1452_002:0419c10": "入聚落不？得往俗舍不？得入外道住處不？」佛",
    "T24n1452_002:0419c11": "言：「並皆不得，必有難緣著亦無犯。」「著不割截",
    "T24n1452_002:0419c12": "衣，得於外道舍坐不？」佛言：「不得，若外道不在",
    "T24n1452_002:0419c13": "舍時坐亦無犯。」「如世尊說：『稱肘量衣方合持。』",
    "T24n1452_002:0419c14": "者，若人身大肘短，亦依肘量而作衣耶？」佛言：",
    "T24n1452_002:0419c15": "「此人應取身量為衣。」「設取身量仍不周遍？」佛",
    "T24n1452_002:0419c16": "言：「若不遍者，應縫作厥蘇洛迦衣而守持之",
    "T24n1452_002:0419c17": "(此譯為篅，長四肘闊二肘，縫之使合，入中牽上，以絛繫之，述如餘處。昔云祇修羅者，人皆不識其事。此",
    "T24n1452_002:0419c18": "則形如小篅，是尼五衣之數也，應為裙)。」",
    "T24n1452_002:0419c19": "第九子攝頌曰：",
    "T24n1452_002:0419c20": "　不畜五種皮，　　由有過失故；",
    "T24n1452_002:0419c21": "　開許得用處，　　齊坐臥容身。",
    "T24n1452_002:0419c22": "具壽鄔波離白佛言：「世尊！如世尊說：『象王之",
    "T24n1452_002:0419c23": "皮不作鞋用。』者，餘之象皮得為鞋不？」佛言：「此",
    "T24n1452_002:0419c24": "亦不得。所以者何？此象亦有鼻牙力故。」「如世",
    "T24n1452_002:0419c25": "尊說：『智馬之皮不應將作鞋。』者，餘馬之皮得",
    "T24n1452_002:0419c26": "為鞋不？」佛言：「不得。此亦能走、有大力故。」「如世",
    "T24n1452_002:0419c27": "尊說：『師子虎豹之皮不應用為鞋。』者，雖非此",
    "T24n1452_002:0419c28": "獸是此類皮，得用作不？」佛言：「不得。斯等亦有",
    "T24n1452_002:0419c29": "爪牙力故。」「如世尊說：『若此諸獸皮皆不應坐，",
    "T24n1452_002:0420a01": "餘合坐。』者，齊大小來而得畜用？」佛言：「齊容坐",
    "T24n1452_002:0420a02": "處應畜。」「如世尊說：『皮合臥』者，齊大小皮應臥？」",
    "T24n1452_002:0420a03": "佛言：「纔可容身畜之無犯。」",
    "T24n1452_002:0420a04": "第十子攝頌曰：",
    "T24n1452_002:0420a05": "　生肉及諸醋，　　有五種不用；",
    "T24n1452_002:0420a06": "　痔病爪不傷，　　迴施知希望。",
    "T24n1452_002:0420a07": "爾時薄伽梵在室羅伐城。具壽鄔波離請世",
    "T24n1452_002:0420a08": "尊曰：「如大德說：『開西羯多苾芻為病因緣得",
    "T24n1452_002:0420a09": "食生肉』者。不知於何處當取？」佛言：「於五屠人",
    "T24n1452_002:0420a10": "處取。云何為五？謂是殺羊、雞、猪、捕鳥、獵獸者。」",
    "T24n1452_002:0420a11": "「大德！誰當合取？」佛言：「令敬信者取。」「令誰授與？」",
    "T24n1452_002:0420a12": "佛言：「還遣信人。」於此城中時有苾芻身遭疾",
    "T24n1452_002:0420a13": "苦，詣醫人所問曰：「我有痟渴病。賢首！願為處",
    "T24n1452_002:0420a14": "方。」醫人答言：「宜可服酥，必當平復。」苾芻報",
    "T24n1452_002:0420a15": "曰：「佛未聽許為病服酥。」醫人答曰：「世尊大",
    "T24n1452_002:0420a16": "悲，為病所須亦應開服。」時諸苾芻以緣白佛，",
    "T24n1452_002:0420a17": "佛言：「苾芻為病醫遣服酥者，應可服之。」時",
    "T24n1452_002:0420a18": "病苾芻雖已服酥仍患渴逼，醫人問曰：「尊",
    "T24n1452_002:0420a19": "者，服酥氣力何似？」苾芻答曰：「猶被渴逼。」醫",
    "T24n1452_002:0420a20": "人報曰：「酥不差者，酸漿諸醋何不飲之？」苾",
    "T24n1452_002:0420a21": "芻答曰：「世尊不許非時而飲，云何得服？」醫人",
    "T24n1452_002:0420a22": "報曰：「世尊慈悲，為病所須亦應聽服。」時諸苾",
    "T24n1452_002:0420a23": "芻以緣白佛，佛言：「我今開許，應飲醋漿。」時諸",
    "T24n1452_002:0420a24": "苾芻不知何者醋漿？如何當飲？復往白佛，佛",
    "T24n1452_002:0420a25": "言：「醋漿有六，皆可服用。一、大醋，二、麥醋，三、藥",
    "T24n1452_002:0420a26": "醋，四、小醋，五酪漿，六、鑽酪漿。此等酸漿若",
    "T24n1452_002:0420a27": "欲飲時，應以少水渧之作淨，仍用絹疊羅",
    "T24n1452_002:0420a28": "濾，澄清如竹荻色。若時與非時，有病無病飲",
    "T24n1452_002:0420a29": "皆無犯，勿致疑惑。言大醋者，謂以砂糖和水",
    "T24n1452_002:0420b01": "置諸雜果，或以蒱桃木榓餘甘子等，久釀",
    "T24n1452_002:0420b02": "成醋。麥醋者，謂磨[麩夫+黃]麥等雜物令碎釀以成",
    "T24n1452_002:0420b03": "醋。藥醋者，謂以根莖等藥酸棗等果釀之成",
    "T24n1452_002:0420b04": "醋。小醋者，謂於飯中投熱饙汁及以飯漿，續",
    "T24n1452_002:0420b05": "取續添長用不壞。酪漿者，謂酪中漿水。鑽酪",
    "T24n1452_002:0420b06": "漿者，謂鑽酪取酥，餘漿水是。」",
    "T24n1452_002:0420b07": "於此城中時有苾芻，身患痔病，其頭下出，便",
    "T24n1452_002:0420b08": "以爪甲截去，極受苦痛逼切身心不能堪忍，",
    "T24n1452_002:0420b09": "便生是念：「我遭此苦極為難忍，世尊大慈寧",
    "T24n1452_002:0420b10": "不哀愍。」爾時世尊由大悲力之所引故，至苾",
    "T24n1452_002:0420b11": "芻所問言：「苾芻！汝何所苦？」時病苾芻即便合",
    "T24n1452_002:0420b12": "掌，瞻仰世尊，憂情內感流淚哽噎，具以病",
    "T24n1452_002:0420b13": "苦而白世尊。佛告苾芻：「豈我先時不遮汝等",
    "T24n1452_002:0420b14": "患痔病者不應截去？」白言：「世尊！佛已不許。」「若",
    "T24n1452_002:0420b15": "爾，何故汝今作如是事？」白言：「世尊，為苦所逼。」",
    "T24n1452_002:0420b16": "佛言：「為苦逼故，汝無有犯。今告汝等，雖患苦",
    "T24n1452_002:0420b17": "逼，不以爪甲等而截其痔。然治痔病有其二",
    "T24n1452_002:0420b18": "種：或時以藥、或復禁呪。若有苾芻，雖遭苦痛，",
    "T24n1452_002:0420b19": "其痔不應自截，亦不使他截。如違教者得越",
    "T24n1452_002:0420b20": "法罪。」",
    "T24n1452_002:0420b21": "爾時世尊告諸苾芻曰：「此痔病經，我於餘處",
    "T24n1452_002:0420b22": "已曾宣說，今為汝等更復說之，若誦持者必",
    "T24n1452_002:0420b23": "得除差。若有誦者，乃至盡形終無痔病共相",
    "T24n1452_002:0420b24": "逼惱，亦得宿命智，能憶過去世時七生之事。」",
    "T24n1452_002:0420b25": "即說呪曰：",
    "T24n1452_002:0420b26": "「怛姪他　阿魯泥(去)　末魯泥鼻泥　俱麗婆",
    "T24n1452_002:0420b27": "鞞世沙婆鞞　三婆鞞　莎訶",
    "T24n1452_002:0420b28": "「汝等苾芻！若誦呪時復作是說：『於此北方有",
    "T24n1452_002:0420b29": "大雪山王，中有大樹，名薜地多。樹有三花：一",
    "T24n1452_002:0420c01": "名相續、二名柔軟、三名乾枯。如彼枯花至乾",
    "T24n1452_002:0420c02": "燥時即便墮落，我之痔病，或是風痔、熱痔、癊",
    "T24n1452_002:0420c03": "痔、血痔、糞痔及餘諸痔，亦皆墮落乾燥，勿復",
    "T24n1452_002:0420c04": "血出膿流致生苦痛，即令乾燥莎訶。』",
    "T24n1452_002:0420c05": "「又復呪曰：",
    "T24n1452_002:0420c06": "「『怛姪他　苫謎　苫末泥(去)　莎訶』」",
    "T24n1452_002:0420c07": "時諸苾芻聞佛說已歡喜奉行。",
    "T24n1452_002:0420c08": "爾時世尊於釋迦住處在那雉商人聚落。是",
    "T24n1452_002:0420c09": "時彼村有一長者，素有信心情懷喜捨，造一",
    "T24n1452_002:0420c10": "住處，奉施尊者羅怙羅。爾時尊者住未多時，",
    "T24n1452_002:0420c11": "執鉢持衣人間遊行。長者聞去作是思惟：「尊",
    "T24n1452_002:0420c12": "者遊行未知來不？」便將此寺奉施僧伽。羅怙",
    "T24n1452_002:0420c13": "羅隨情遊訖，執持衣鉢還詣那雉商人處，問",
    "T24n1452_002:0420c14": "知施僧，即往佛所頂禮雙足，而白佛言：「有一",
    "T24n1452_002:0420c15": "長者素有信心，情生敬重造一住處，獨施於",
    "T24n1452_002:0420c16": "我，住少多時。我有緣出去後不久，將施餘僧。",
    "T24n1452_002:0420c17": "我欲如何？願佛為決。」世尊告曰：「汝可詣彼長",
    "T24n1452_002:0420c18": "者之處作如是言：『仁不於我若身語意曾生",
    "T24n1452_002:0420c19": "片許厭惡心耶？』」羅怙羅奉佛教已，詣長者處",
    "T24n1452_002:0420c20": "告曰：「仁非於我若身語意曾生片許厭惡心",
    "T24n1452_002:0420c21": "耶？」長者答曰：「我於尊處曾無此意。」羅怙羅還",
    "T24n1452_002:0420c22": "詣佛所具陳長者無厭捨心。爾時佛告阿難",
    "T24n1452_002:0420c23": "陀曰：「汝往詣彼那雉村中，現住苾芻總令集",
    "T24n1452_002:0420c24": "在供侍堂處。」時阿難陀奉佛勅已便詣彼村，",
    "T24n1452_002:0420c25": "至住處已告苾芻曰：「應可並集供侍堂中。」",
    "T24n1452_002:0420c26": "時阿難陀既言告已，還詣佛所頂禮雙足，而",
    "T24n1452_002:0420c27": "白佛言：「我已往彼那雉村中謹宣聖旨，現住",
    "T24n1452_002:0420c28": "苾芻咸皆已集。」爾時世尊將諸苾芻及羅怙",
    "T24n1452_002:0420c29": "羅，至彼寺已就座而坐，告諸苾芻曰：「汝等應",
    "T24n1452_002:0421a01": "知！若有施主，以所施物施一別人，後時復迴",
    "T24n1452_002:0421a02": "此物施一別人，此則施者非法，受者亦非法，",
    "T24n1452_002:0421a03": "名不淨受用。如是若更迴與二人、或與三人、",
    "T24n1452_002:0421a04": "或與僧伽，斯等皆名施不如法、受不如法、不",
    "T24n1452_002:0421a05": "淨受用。汝等苾芻！若有施主，以所施物施二",
    "T24n1452_002:0421a06": "別人，後時復迴此物施一別人，此則施者、受",
    "T24n1452_002:0421a07": "者俱名非法，所有受用皆是不淨。如是若更",
    "T24n1452_002:0421a08": "迴與二人、三人或與僧伽，施者、受者俱名非",
    "T24n1452_002:0421a09": "法，所有受用皆是不淨。汝等苾芻！若有施主，",
    "T24n1452_002:0421a10": "以所施物施三別人，後時復迴此物，施一、二、",
    "T24n1452_002:0421a11": "三人或與僧伽，施者、受者俱名非法，所有受",
    "T24n1452_002:0421a12": "用皆是不淨。汝等苾芻！若有施主，以所施",
    "T24n1452_002:0421a13": "物施與僧伽，後時復迴此物，施與一、二、三人",
    "T24n1452_002:0421a14": "與餘僧伽，施者、受者俱名非法，所有受用皆",
    "T24n1452_002:0421a15": "是不淨。若先施苾芻僧伽，後迴與尼僧伽，或",
    "T24n1452_002:0421a16": "復翻此，皆名不淨。汝等苾芻！若其僧伽破為",
    "T24n1452_002:0421a17": "二部，先施此部，復將此物迴與彼部，乃至皆",
    "T24n1452_002:0421a18": "是不淨受用。汝等苾芻！若施一人不迴與一",
    "T24n1452_002:0421a19": "人，施者、受者皆名如法，所有受用皆名清淨。",
    "T24n1452_002:0421a20": "如是若施二人、三人、僧伽、此尼、此部，更不迴",
    "T24n1452_002:0421a21": "與餘者，乃至受用皆名清淨，如上廣說。汝等",
    "T24n1452_002:0421a22": "苾芻！前是施、後非施。汝等苾芻！地屬於王，物",
    "T24n1452_002:0421a23": "屬於主，房舍臥具施主為主，衣鉢資具苾芻",
    "T24n1452_002:0421a24": "為主，所有施寺等物若有破落，施主應自修",
    "T24n1452_002:0421a25": "補，不應持此迴施餘人，先施是施、後非施也。",
    "T24n1452_002:0421a26": "汝等苾芻！應與羅怙羅先所住處。若苾芻施",
    "T24n1452_002:0421a27": "彼與此，除有難緣，得越法罪。」諸苾芻既奉佛",
    "T24n1452_002:0421a28": "教，即便授與羅怙羅先時住處。",
    "T24n1452_002:0421a29": "如世尊說：「應作五年及六年頂髮大會。」時有",
    "T24n1452_002:0421b01": "敬信婆羅門及諸長者，皆以種種餅果飲食",
    "T24n1452_002:0421b02": "奉施僧伽。時諸苾芻食皆不盡，便將所餘持",
    "T24n1452_002:0421b03": "與求寂。時諸求寂既至明旦，還將餅果重與",
    "T24n1452_002:0421b04": "苾芻。苾芻問曰：「汝於何處得此餅來？」答言：「是",
    "T24n1452_002:0421b05": "仁所惠。」苾芻疑念：「此之餅果是我食餘，今更",
    "T24n1452_002:0421b06": "重飡，准法有罪。」以緣白佛，佛言：「若有希望心",
    "T24n1452_002:0421b07": "食，與時惡作，食便墮罪。若無希望心與，有希",
    "T24n1452_002:0421b08": "望心食，與時無犯，食便墮罪。若有希望心與，",
    "T24n1452_002:0421b09": "無希望心食，與時得惡作，食時無犯。若無希",
    "T24n1452_002:0421b10": "望心與，無希望還得其食，二俱無犯。」",
    "T24n1452_002:0421b11": "尼陀那別門第二總攝頌曰：",
    "T24n1452_002:0421b12": "　分亡及唱導，　　張衣授學人，",
    "T24n1452_002:0421b13": "　重作收攝驅，　　求寂同牆上。",
    "T24n1452_002:0421b14": "第一子攝頌曰：",
    "T24n1452_002:0421b15": "　分亡者衣物，　　互無應互取，",
    "T24n1452_002:0421b16": "　見鬪應須諫，　　隨頭向處分。",
    "T24n1452_002:0421b17": "爾時佛在室羅伐城。有一長者唯有一子，年",
    "T24n1452_002:0421b18": "既長大愛樂出家，於正法中而受圓具，忽遇",
    "T24n1452_002:0421b19": "疾苦因即命終。時諸苾芻衣鉢及屍悉皆同",
    "T24n1452_002:0421b20": "棄，諸俗人見，來白苾芻：「我輩流俗現有兒孫",
    "T24n1452_002:0421b21": "所求易得，死人之物尚不輕棄，尊者既是出",
    "T24n1452_002:0421b22": "家，復無男女，所有資財苦求方得，於死人物",
    "T24n1452_002:0421b23": "何故不收？」諸苾芻答曰：「世尊未許收死人衣。」",
    "T24n1452_002:0421b24": "苾芻以緣白佛，佛言：「苾芻身亡，所有衣鉢不",
    "T24n1452_002:0421b25": "應棄擲。」復有苾芻遇病而死，收取其衣露屍",
    "T24n1452_002:0421b26": "而送，俗人見嫌，佛言：「不應露身而棄，應以裙",
    "T24n1452_002:0421b27": "帔蓋身而送。」時諸苾芻以好衣蓋，佛言：「勿用",
    "T24n1452_002:0421b28": "好衣。」時諸苾芻以破碎衣蓋，佛言：「應以非好",
    "T24n1452_002:0421b29": "非惡處中衣蓋。」時諸苾芻白佛：「所餘衣鉢如",
    "T24n1452_002:0421c01": "何處分？」佛言：「有貧苾芻應可與之。」時六眾",
    "T24n1452_002:0421c02": "類常多貧乏，佛言：「勿與六眾，應從上座次第",
    "T24n1452_002:0421c03": "行與。」少年苾芻竟不曾得，佛言：「眾應同集先",
    "T24n1452_002:0421c04": "以言白，眾既和許可賣共分。」",
    "T24n1452_002:0421c05": "緣處同前。有一苾芻忽然身死，所有衣鉢並",
    "T24n1452_002:0421c06": "寄苾芻尼邊，殯送事了。時諸苾芻知其身死，",
    "T24n1452_002:0421c07": "於尼處索，尼聞索時問曰：「彼於何處死？」答言：",
    "T24n1452_002:0421c08": "「尼寺。」尼言：「在僧寺死，物可屬仁；在尼寺死者，",
    "T24n1452_002:0421c09": "彼則是我同法兄弟，所有衣鉢我合得之。」尼",
    "T24n1452_002:0421c10": "既不還，苾芻白佛，佛言：「不合與尼，苾芻應",
    "T24n1452_002:0421c11": "分。」緣處同前。有一苾芻尼，遇病身死，所有衣",
    "T24n1452_002:0421c12": "鉢在苾芻邊。諸苾芻尼詣苾芻所白言：「尊者！",
    "T24n1452_002:0421c13": "尼名某甲，今已身亡，所寄之衣願尊見與。」苾",
    "T24n1452_002:0421c14": "芻聞死便作是言：「彼死之尼，即我同法姊妹，",
    "T24n1452_002:0421c15": "彼有衣鉢我合得之。」以緣白佛，佛言：「應可還",
    "T24n1452_002:0421c16": "尼。」緣處同前。有一苾芻遊歷人間，到一聚落",
    "T24n1452_002:0421c17": "在俗人舍，忽然遇病因即命終。是時長者殯",
    "T24n1452_002:0421c18": "送既訖，為掌衣鉢。時有諸苾芻尼遊行至此，",
    "T24n1452_002:0421c19": "長者見已白言：「聖者！先有苾芻於我家死，彼",
    "T24n1452_002:0421c20": "之衣鉢咸在我邊，應可持去。」時諸尼眾答長",
    "T24n1452_002:0421c21": "者言：「亡苾芻衣，尼不合得。」諸苾芻尼白苾芻",
    "T24n1452_002:0421c22": "知，苾芻以緣白佛，佛言：「若處無苾芻者，尼",
    "T24n1452_002:0421c23": "即應受。」",
    "T24n1452_002:0421c24": "緣處同前。有一苾芻尼，執持衣鉢遊行人間，",
    "T24n1452_002:0421c25": "至一村內在俗人家，遇病身死。爾時家主送",
    "T24n1452_002:0421c26": "往屍林，為舉衣鉢。有諸苾芻行至於此，長者",
    "T24n1452_002:0421c27": "見已白言：「聖者！先有一尼於我家死，彼之衣",
    "T24n1452_002:0421c28": "鉢咸在我邊，仁應將去。」苾芻答曰：「亡尼之",
    "T24n1452_002:0421c29": "物我不合得。」時諸苾芻以緣白佛，佛言：「若於",
    "T24n1452_002:0422a01": "其處無尼眾者，苾芻應取，此亦無犯。」",
    "T24n1452_002:0422a02": "具壽鄔波離請世尊曰：「大德！若諸苾芻在俗",
    "T24n1452_002:0422a03": "人家而命過者，所有衣鉢誰當合得？」佛言：「最",
    "T24n1452_002:0422a04": "初到者應得。」「若二人俱到，誰當合得？」佛言：「先",
    "T24n1452_002:0422a05": "索者得。」「若二俱索，誰當合得？」佛言：「二俱合",
    "T24n1452_002:0422a06": "得，或隨俗人情樂，與者當取。」",
    "T24n1452_002:0422a07": "緣處同前。有二苾芻共相鬪諍，諸餘苾芻看",
    "T24n1452_002:0422a08": "鬪而住，俗人見已作如是言：「聖者！我是俗流，",
    "T24n1452_002:0422a09": "見他鬪時尚為揮解。如何尊者看鬪而住？」苾",
    "T24n1452_002:0422a10": "芻報曰：「此皆儜人，好為鬪諍，誰能為解？」諸苾",
    "T24n1452_002:0422a11": "芻以緣白佛，佛言：「應可止諫，不應看住。」時諸",
    "T24n1452_002:0422a12": "苾芻，雖設言諫仍不止息，佛言：「若諫不止者，",
    "T24n1452_002:0422a13": "應可與作捨置羯磨。」有二苾芻，共為論議研",
    "T24n1452_002:0422a14": "覈是非，因生瞋忿懷諍而住。時諸苾芻與作",
    "T24n1452_002:0422a15": "捨置，時彼二人作如是說：「我等論議研尋道",
    "T24n1452_002:0422a16": "理，仁輩何因輒作羯磨？」苾芻報曰：「鬪諍之人",
    "T24n1452_002:0422a17": "佛令捨置，由此因緣與汝羯磨。」以緣白佛，佛",
    "T24n1452_002:0422a18": "言：「不應如是為作羯磨。若現有二師者，應",
    "T24n1452_002:0422a19": "為諫誨。若滿十夏離依止者，諸苾芻應諫。若",
    "T24n1452_002:0422a20": "不止者，眾應與作捨置羯磨。」具壽鄔波離請",
    "T24n1452_002:0422a21": "世尊曰：「若有苾芻，於兩界中而命過者，此之",
    "T24n1452_002:0422a22": "衣鉢誰當合得？」佛言：「隨頭向處合得。」「若頭在",
    "T24n1452_002:0422a23": "兩界，此欲如何？」佛言：「二處俱得。」",
    "T24n1452_002:0422a24": "第二子攝頌曰：",
    "T24n1452_002:0422a25": "　唱導乘車輿，　　得衣應舉掌，",
    "T24n1452_002:0422a26": "　僧伽獲衣利，　　凡聖可同分。",
    "T24n1452_002:0422a27": "爾時佛在室羅伐城。時此城中先多外道於",
    "T24n1452_002:0422a28": "此而住，由佛來至，令諸外道無復威光利養",
    "T24n1452_002:0422a29": "寡少。時諸俗流信外道者，皆悉乞求為興供",
    "T24n1452_002:0422b01": "養。給孤獨長者每於晨朝往詣佛所，路逢外",
    "T24n1452_002:0422b02": "道，從長者乞，欲為外道而興供養。長者見已",
    "T24n1452_002:0422b03": "作如是念：「外道邪徒修習惡法，尚能告乞供",
    "T24n1452_002:0422b04": "養己師。如佛世尊，於諸經中作如是說：『若不",
    "T24n1452_002:0422b05": "信者勸令生信，使其調伏住正法中。』如其大",
    "T24n1452_002:0422b06": "師見聽許者，我告眾人：『於此福田而興供養。』」",
    "T24n1452_002:0422b07": "作是念已，入逝多林頂禮世尊在一面立，即以",
    "T24n1452_002:0422b08": "上事具白世尊：「唯願聽我隨情告乞供養佛",
    "T24n1452_002:0422b09": "僧。」世尊告曰：「隨意應作。」長者即便巡行告乞，",
    "T24n1452_002:0422b10": "時諸居士及婆羅門咸白長者曰：「若諸聖眾共",
    "T24n1452_002:0422b11": "來乞者，我等福利倍更增多。」是時長者以緣",
    "T24n1452_002:0422b12": "白佛，佛告苾芻：「應與長者共相借助。」時諸苾",
    "T24n1452_002:0422b13": "芻既奉教已，便與長者相隨告乞，諸人告曰：",
    "T24n1452_002:0422b14": "「若布施時稱我名字普告知者，斯曰善哉！」世",
    "T24n1452_002:0422b15": "尊告曰：「若有施主奉物之時，當唱其名為作",
    "T24n1452_002:0422b16": "呪願，然後當受。」便遣俗人唱其名字，諸人報",
    "T24n1452_002:0422b17": "曰：「若令聖眾唱我名者，其福增多。」佛言：「應",
    "T24n1452_002:0422b18": "令苾芻唱其名字。」時有施主，將其財物就寺",
    "T24n1452_002:0422b19": "而施，佛言：「若來寺中者，亦為稱名呪願方受。」",
    "T24n1452_002:0422b20": "時彼苾芻周遍宣告，唱導之時眾人雲集，共",
    "T24n1452_002:0422b21": "相排逼不暇近前，佛言：「其唱導者應可乘車",
    "T24n1452_002:0422b22": "或昇高輿。」若時暑熱或遭風雨，佛言：「應為幰",
    "T24n1452_002:0422b23": "蓋遍覆其身。」一面開門人多闐噎，佛言：「應開",
    "T24n1452_002:0422b24": "四門令四人唱導。」時給孤獨長者巡告之時，",
    "T24n1452_002:0422b25": "多獲上疊百千萬雙及餘資財其數巨億，",
    "T24n1452_002:0422b26": "便作是念：「今我求乞多獲珍財，我今宜應設",
    "T24n1452_002:0422b27": "大施會，佛及聖眾普皆供養，當持此物安在",
    "T24n1452_002:0422b28": "眾前一時奉施。」作是念已，於逝多林所以種",
    "T24n1452_002:0422b29": "種繒綵周匝莊嚴，三衣資具架上盈滿，各令",
    "T24n1452_002:0422c01": "諸人而為守護，便禮佛足白言：「世尊！我欲明",
    "T24n1452_002:0422c02": "日廣設大會奉佛及僧。」是時世尊默然而受。",
    "T24n1452_002:0422c03": "給孤長者即於其夜，備辦種種上妙飲食，明",
    "T24n1452_002:0422c04": "旦寺中敷設座褥，往白時至。佛與大眾咸皆",
    "T24n1452_002:0422c05": "就座，飲食竟收鉢已，嚼齒木澡漱訖。長者以",
    "T24n1452_002:0422c06": "諸衣物置上座前，即便前禮佛足白言：「世尊！",
    "T24n1452_002:0422c07": "於此人間幾是福田？」佛言：「有二：謂學及無學。",
    "T24n1452_002:0422c08": "學人差別有十八種，無學之人有其九種，是",
    "T24n1452_002:0422c09": "謂福田，堪銷物利。云何十八種有學人？謂預",
    "T24n1452_002:0422c10": "流向、預流果、一來向、一來果、不還向、不還果、阿",
    "T24n1452_002:0422c11": "羅漢向、隨信行、隨法行、信、解、見至、家家、一間、中",
    "T24n1452_002:0422c12": "生、有行、無行、上流，是名十八。何等名為九種",
    "T24n1452_002:0422c13": "無學？謂退法、思法、護法、住法、堪達法、不動法、",
    "T24n1452_002:0422c14": "不退法、慧解脫、俱解脫，是名為九。」",
    "T24n1452_002:0422c15": "爾時世尊作是語已，復說頌曰：",
    "T24n1452_002:0422c16": "「於此世間學無學，　　是可恭敬應供養；",
    "T24n1452_002:0422c17": "　質直身語心清淨，　　施此福田招大果。」",
    "T24n1452_002:0422c18": "時給孤獨長者，在上座前立請宣唱人：「唯願",
    "T24n1452_002:0422c19": "聖者！作如是白：『若是世尊聲聞弟子，是合恭",
    "T24n1452_002:0422c20": "敬、是應禮拜、無上福田，堪受世間所有物利",
    "T24n1452_002:0422c21": "者，此之衣物隨意當受。』」其宣唱者，在上座前",
    "T24n1452_002:0422c22": "立作如是白：「大德僧伽聽！若是世尊聲聞弟",
    "T24n1452_002:0422c23": "子，是合恭敬、是應禮拜、無上福田，堪受世間",
    "T24n1452_002:0422c24": "所有利物者，此之衣物隨意當受。」是時大眾",
    "T24n1452_002:0422c25": "聞告白已，諸有遠離貪、瞋、癡者，作如是念：「給",
    "T24n1452_002:0422c26": "孤長者作是宣告：『若是世尊聲聞弟子，是合",
    "T24n1452_002:0422c27": "恭敬、是應禮拜、無上福田，堪受世間所有利",
    "T24n1452_002:0422c28": "物者，此之衣物隨意當受。』」諸阿羅漢作如是",
    "T24n1452_002:0422c29": "念：「我是僧中獲無上果，於此物利應合受用。",
    "T24n1452_002:0423a01": "如世尊言：『汝等苾芻，自有勝善，當須內祕現",
    "T24n1452_002:0423a02": "麁惡相。』我今如何為此衣利自揚己德，而云",
    "T24n1452_002:0423a03": "我是無上離欲之人。」作是念已皆默然住。諸",
    "T24n1452_002:0423a04": "有餘惑尚未盡者，亦作斯念：「此物擬施無上",
    "T24n1452_002:0423a05": "福田，我惑未盡，是不應得。」彼亦默住。諸有具",
    "T24n1452_002:0423a06": "縛異生亦作是念：「此施無上福田，我今具縛",
    "T24n1452_002:0423a07": "灼然無分。」是時眾中竟無一人取其利物。爾",
    "T24n1452_002:0423a08": "時長者便作是念：「我今豈與諸聖凡眾覆鉢",
    "T24n1452_002:0423a09": "事耶？」須臾之頃形容憔悴面色痿黃，往世尊",
    "T24n1452_002:0423a10": "所禮佛足已在一面坐，即以上事具白世尊。",
    "T24n1452_002:0423a11": "爾時世尊知而故問具壽阿難陀曰：「給孤長",
    "T24n1452_002:0423a12": "者以多衣物奉施大眾，何意眾中無人為受？」",
    "T24n1452_002:0423a13": "阿難陀曰：「給孤長者作如是白：『於此眾中，若",
    "T24n1452_002:0423a14": "是世尊聲聞弟子，是合恭敬、是應禮拜、無上",
    "T24n1452_002:0423a15": "福田，堪受世間所有利物者，此之衣物隨意",
    "T24n1452_002:0423a16": "當受。』時諸大眾聞此白已，聖凡皆默，由此因",
    "T24n1452_002:0423a17": "緣，無人為受。」爾時世尊告阿難陀曰：「汝今宜",
    "T24n1452_002:0423a18": "去告諸苾芻：『現住室羅伐城及以餘處，皆令",
    "T24n1452_002:0423a19": "總集供侍堂中。』」時具壽阿難陀奉佛教已，便",
    "T24n1452_002:0423a20": "往告眾令集堂中，還至佛所禮足。白言：「大眾",
    "T24n1452_002:0423a21": "總集，願佛知時。」于時善逝便往堂中就座而",
    "T24n1452_002:0423a22": "坐，告諸苾芻曰：「給孤長者多施衣服，何故汝",
    "T24n1452_002:0423a23": "等而無受者？」時諸苾芻默然無對。于時大師",
    "T24n1452_002:0423a24": "知而故問阿難陀曰：「何故苾芻我問之時默爾",
    "T24n1452_002:0423a25": "無答？」時阿難陀即以前事具白世尊。佛告諸",
    "T24n1452_002:0423a26": "苾芻：「豈非汝等先以信心來投於我出家離",
    "T24n1452_002:0423a27": "俗求涅槃耶？」諸苾芻曰：「如是。世尊！」佛言：「汝等",
    "T24n1452_002:0423a28": "若以信心投我出家情求涅槃修淨行者，此",
    "T24n1452_002:0423a29": "諸苾芻所著衣服直一億金錢，所住房舍直",
    "T24n1452_002:0423b01": "金錢五百，所噉飲食具足百味，如是等事我",
    "T24n1452_002:0423b02": "皆聽受，汝並堪銷。若有苾芻破重戒者，於僧",
    "T24n1452_002:0423b03": "住處，乃至不銷一口之食，僧伽藍地不容一",
    "T24n1452_002:0423b04": "足。何以故？汝等應知！破戒之人有十種過失，",
    "T24n1452_002:0423b05": "自知我是破戒惡人、他亦知是破戒之者，所",
    "T24n1452_002:0423b06": "有天神不來親附，同梵行者知法善人咸生",
    "T24n1452_002:0423b07": "輕賤，罪惡音響四遠共知，未證悟者不復能",
    "T24n1452_002:0423b08": "證，已證法者悉皆退失，曾所聽聞咸皆忘念，",
    "T24n1452_002:0423b09": "命欲終時心生懊惱，捨命之後生地獄中。又",
    "T24n1452_002:0423b10": "諸苾芻！應知受用有其五種：一者為主受用，",
    "T24n1452_002:0423b11": "二者父財受用，三者聽許受用，四者負債受",
    "T24n1452_002:0423b12": "用，五者盜賊受用。云何為主受用？謂阿羅漢",
    "T24n1452_002:0423b13": "永除三毒。云何父財受用？謂諸學人尚有餘",
    "T24n1452_002:0423b14": "惑。云何聽許受用？謂淳善異生於戒清淨勤",
    "T24n1452_002:0423b15": "修禪誦無懈怠心。云何負債受用？謂雖防禁",
    "T24n1452_002:0423b16": "戒而不勤修覺品善法。云何盜賊受用？謂於",
    "T24n1452_002:0423b17": "四重禁中隨犯其一。是故汝等知是事已應",
    "T24n1452_002:0423b18": "當修學。然此長者，所施衣物及獲餘利，大",
    "T24n1452_002:0423b19": "眾應可平等共分。」",
    "T24n1452_002:0423b20": "根本說一切有部尼陀那卷第二"
}