{
    "T29n1562_051:0625b17": "阿毘達磨順正理論卷第五十一",
    "T29n1562_051:0625b19": "尊者眾賢造",
    "T29n1562_051:0625b20": "三藏法師玄奘奉　詔譯",
    "T29n1562_051:0625b21": "辯隨眠品第五之七",
    "T29n1562_051:0625b22": "如是略述三世有無理趣正邪有差別已。為",
    "T29n1562_051:0625b23": "令此義決定增明復依頌文廣顯宗趣。頌曰。",
    "T29n1562_051:0625b24": "　三世有由說　　二有境果故",
    "T29n1562_051:0625b25": "　說三世有故　　許說一切有",
    "T29n1562_051:0625b26": "論曰。實有過去未來現在。了教正理俱極成",
    "T29n1562_051:0625b27": "故。若爾三世由何有別。如是徵責起何非次。",
    "T29n1562_051:0625b28": "且應詰問何謂教理。我引教理成立己宗。過",
    "T29n1562_051:0625b29": "去未來現在實有。有義既顯別易思擇。既爾",
    "T29n1562_051:0625c01": "現在實有極成。何教理證去來實有。且由經",
    "T29n1562_051:0625c02": "中世尊說故謂世尊說過去未來。色尚無常何",
    "T29n1562_051:0625c03": "況現在。若能如是觀色無常。則諸多聞聖弟",
    "T29n1562_051:0625c04": "子眾。於過去色勤修厭捨。於未來色勤斷欣",
    "T29n1562_051:0625c05": "求。現在色中勤厭離滅。若過去色非有。不應",
    "T29n1562_051:0625c06": "多聞聖弟子眾。於過去色勤修厭捨。以過去",
    "T29n1562_051:0625c07": "色是有故。應多聞聖弟子眾。於過去色勤修",
    "T29n1562_051:0625c08": "厭捨。若未來色非有。不應多聞聖弟子眾。於",
    "T29n1562_051:0625c09": "未來色勤斷欣求。以未來色是有故。應多聞",
    "T29n1562_051:0625c10": "聖弟子眾。於未來色勤斷欣求。又契經言。告",
    "T29n1562_051:0625c11": "舍利子。杖髻外道恍惚發言不善尋求不審思",
    "T29n1562_051:0625c12": "擇。彼由愚戇不明不善。作如是言若業過去",
    "T29n1562_051:0625c13": "盡滅變壞都無所有。所以者何。業雖過去盡",
    "T29n1562_051:0625c14": "滅變壞。而猶是有何緣知。此所引契經說有",
    "T29n1562_051:0625c15": "去來。定是了義曾無餘處決定遮止。猶如補",
    "T29n1562_051:0625c16": "特伽羅等故。謂雖處處說有補特伽羅。而可",
    "T29n1562_051:0625c17": "說為實無有體人。契經等分明遮故由此說",
    "T29n1562_051:0625c18": "有。補特伽羅所有契經皆非了義。又如經說",
    "T29n1562_051:0625c19": "應害父母。理亦應是不了義經。以餘經言是",
    "T29n1562_051:0625c20": "無間業。無間必墮捺落迦故。又如經言諸習",
    "T29n1562_051:0625c21": "欲者。無有惡業而不能作。此亦應是不了義",
    "T29n1562_051:0625c22": "經。以餘經中遮諸聖者。由故思造諸惡業故。",
    "T29n1562_051:0625c23": "如是等類隨應當知非此分明決定說有去來",
    "T29n1562_051:0625c24": "世。已復於餘處分明決定遮有去來。可以",
    "T29n1562_051:0625c25": "准知此非了義。然此決定是了義說。以越餘",
    "T29n1562_051:0625c26": "經不了相故。恍惚論者何太輕言。但違己宗",
    "T29n1562_051:0625c27": "經便判為不了。豈不亦有遮去來經。如勝義",
    "T29n1562_051:0625c28": "空契經中說。眼根生位無所從來。眼根滅時",
    "T29n1562_051:0625c29": "無所造集。本無今有有已還去。若未來世先",
    "T29n1562_051:0626a01": "有眼根。則不應言本無今有。奇哉凡鄙朋執",
    "T29n1562_051:0626a02": "覆心。麁淺義中不能明見。且置我釋汝云何",
    "T29n1562_051:0626a03": "知。由後契經前成非了義。非由前故後經成",
    "T29n1562_051:0626a04": "不了。然依此說勝義空經。依此不能遮去來",
    "T29n1562_051:0626a05": "有。非遮離行有作者言。能遮去來是實有故。",
    "T29n1562_051:0626a06": "然此眼根生位無所從來等言。應審尋思此",
    "T29n1562_051:0626a07": "言何義。若眼生位許體是有。則未來有其義",
    "T29n1562_051:0626a08": "已成。若執猶無何所疑慮。而言生位無所從",
    "T29n1562_051:0626a09": "來。非諸體無有從來處。何勞於此遮所從來。",
    "T29n1562_051:0626a10": "但應明言生位非有。既遮生位有所從來。故",
    "T29n1562_051:0626a11": "知大師不許別有。現積集處眼從彼來次後",
    "T29n1562_051:0626a12": "說滅時無所造集故。以世間有邪論者。說眼",
    "T29n1562_051:0626a13": "根生位從火輪來。眼根滅時還造集彼。遮彼",
    "T29n1562_051:0626a14": "故說此兩句經。或遮眼根出從自性。沒還歸",
    "T29n1562_051:0626a15": "彼故說此言。或遮眼根自在所作。故說如是",
    "T29n1562_051:0626a16": "兩句經文。謂遮眼根有勝作者。顯彼唯有因",
    "T29n1562_051:0626a17": "果相屬。已遣他宗為顯自意故。次復說本無",
    "T29n1562_051:0626a18": "今有。有已還去兩句經文。謂此中所言本無",
    "T29n1562_051:0626a19": "今有者。顯本無集處。從自因緣生。或有欲",
    "T29n1562_051:0626a20": "令因是果藏。故佛說果因中本無。但由彼因",
    "T29n1562_051:0626a21": "有別果起。或此為顯眼根生時。能至本來所",
    "T29n1562_051:0626a22": "未至位。依此義說本無今有。此經文意理必",
    "T29n1562_051:0626a23": "應然。故次復言有已還去。此顯起作用牽自",
    "T29n1562_051:0626a24": "果。已還去至如本無作用位。若佛為遮去來",
    "T29n1562_051:0626a25": "是有。方便說此本無等言。如前句言本無",
    "T29n1562_051:0626a26": "今有後句應說有已還無。既不言無但言還",
    "T29n1562_051:0626a27": "去。則知不許過去是無。非汝所宗許過去有。",
    "T29n1562_051:0626a28": "唯言無有未來眼根。如何引斯契經為證。說",
    "T29n1562_051:0626a29": "是語已。世尊復觀當有。迷斯契經意趣。便",
    "T29n1562_051:0626b01": "謂無有過去未來。增長謗因謗果邪見。為遮",
    "T29n1562_051:0626b02": "彼故復作是言。有業有異熟作者不可得。此",
    "T29n1562_051:0626b03": "顯要有過去業因。方有未來異熟果起。非更",
    "T29n1562_051:0626b04": "別有作者作用。故為顯示無有實我。唯決定",
    "T29n1562_051:0626b05": "有因果相屬。如來說此勝義空經。非為欲遮",
    "T29n1562_051:0626b06": "去來實有。與前所引經義無違。故前契經是",
    "T29n1562_051:0626b07": "了義說。有說定有遮去來經。如契經言。於無",
    "T29n1562_051:0626b08": "內眼結如實了知我無內眼結。又契經說。",
    "T29n1562_051:0626b09": "此無彼無。又契經言彼二無煖。彼經非證即",
    "T29n1562_051:0626b10": "彼經中。有文證成去來有故。如彼經言。於有",
    "T29n1562_051:0626b11": "內眼結如實了知我有內眼結。非善心位",
    "T29n1562_051:0626b12": "有結現行。故知彼經說有過未。又彼經說行",
    "T29n1562_051:0626b13": "有識有。非異熟果異熟因俱。故知彼經說有",
    "T29n1562_051:0626b14": "過未。又彼經說告二苾芻。有四句法門我當",
    "T29n1562_051:0626b15": "為汝說。此證身內定有未來。語文等體為當",
    "T29n1562_051:0626b16": "所說。故知彼經說有過未。然彼經說結等無",
    "T29n1562_051:0626b17": "者。顯不成就不造不得。如決定說有去來經。",
    "T29n1562_051:0626b18": "決定遮經曾不見有故。我所引有去來經理",
    "T29n1562_051:0626b19": "應許為真了義說。於前所引真了義經。已正",
    "T29n1562_051:0626b20": "遣除非了義執。此與彼計決定相違。經主於",
    "T29n1562_051:0626b21": "中欲以強力逼令非了。作是釋言。我等亦說",
    "T29n1562_051:0626b22": "有去來世。謂過去世曾有名有。未來當有有",
    "T29n1562_051:0626b23": "果因故。依如是義說有去來。非謂去來如現",
    "T29n1562_051:0626b24": "實有。故說彼有但據曾當因果二性非體實",
    "T29n1562_051:0626b25": "有。世尊為遮謗因果見。據曾當義說有去來。",
    "T29n1562_051:0626b26": "有聲通顯有無法故。如世間說。有燈先無有",
    "T29n1562_051:0626b27": "燈後無。又如有言。有燈已滅非我今滅。說",
    "T29n1562_051:0626b28": "有去來其義亦應爾。若不爾者。去來性不成。",
    "T29n1562_051:0626b29": "此釋有言定非善說。不許實有去來世故。假",
    "T29n1562_051:0626c01": "有如前理不成故。無容更有餘有義故。如何",
    "T29n1562_051:0626c02": "決判經中有言。而言我說有去來世。雖言過",
    "T29n1562_051:0626c03": "去曾有名有。未來當有有果因故。而實方便",
    "T29n1562_051:0626c04": "矯以異門說。現在有何關過未故。彼所言我",
    "T29n1562_051:0626c05": "等亦說有去來者。但有虛言竟不能伸去來",
    "T29n1562_051:0626c06": "有義。若去來世但是曾當。法體實無不應名",
    "T29n1562_051:0626c07": "有。或若許有則不應說去來二世但是曾當。",
    "T29n1562_051:0626c08": "又若實無以曾有故。亦說過去為實有者則",
    "T29n1562_051:0626c09": "應現在。雖實有性非曾有故。應執為無過去",
    "T29n1562_051:0626c10": "應通曾有非有。即由此理類說未來。彼亦應",
    "T29n1562_051:0626c11": "通當有非有。然於實有過去體上。亦有少分",
    "T29n1562_051:0626c12": "可名曾有。由此得成過去有性。如是實有未",
    "T29n1562_051:0626c13": "來體上。亦有少分可名當有。由此得成未來",
    "T29n1562_051:0626c14": "有性。世間現見於實有法可說曾當。曾不見",
    "T29n1562_051:0626c15": "於非實有法說曾當義。如舍利子白世尊言。",
    "T29n1562_051:0626c16": "闡陀苾芻昔曾於一婆羅門邑。往乞食家說",
    "T29n1562_051:0626c17": "此語時彼家現有。世尊亦說。慶喜苾芻當為",
    "T29n1562_051:0626c18": "上座。乃至廣說。說此語時慶喜現有故。於",
    "T29n1562_051:0626c19": "實有過去未來說有曾當理善成立。又若無",
    "T29n1562_051:0626c20": "實過去未來。則無所遮謗因果見。謂若實有",
    "T29n1562_051:0626c21": "過去為因。能感未來實有為果。而撥為無者",
    "T29n1562_051:0626c22": "名謗因果見。若去來世因果實無。於無見無",
    "T29n1562_051:0626c23": "豈名為謗。寧為遮彼說有去來。豈不先言曾",
    "T29n1562_051:0626c24": "當是有。我亦先說應通有無。又於此中有何",
    "T29n1562_051:0626c25": "別理。唯據曾當有說有去來。非據非曾當說",
    "T29n1562_051:0626c26": "無現在。說此亦有遮常見能。故彼所言無深",
    "T29n1562_051:0626c27": "理趣。又我先說曾當有言。但以異門說現在",
    "T29n1562_051:0626c28": "有非關過未。如何能遮。言有聲通顯有無者。",
    "T29n1562_051:0626c29": "此亦非理不極成故。執能通顯應設誠言。然",
    "T29n1562_051:0627a01": "世極成有唯顯有。曾不見有有聲顯無。如何",
    "T29n1562_051:0627a02": "乃言有聲通顯。而世間說有燈先無。有燈後",
    "T29n1562_051:0627a03": "無。如聲理釋此前已說後當更辯言。若不爾",
    "T29n1562_051:0627a04": "者。去來性不成。理亦不然彼不成故。非彼過",
    "T29n1562_051:0627a05": "去有過去性。非彼未來有未來性。非無自體",
    "T29n1562_051:0627a06": "可立性名。故彼去來性不成立。或彼應設",
    "T29n1562_051:0627a07": "種種劬勞。成立去來是實有性。不爾二世性",
    "T29n1562_051:0627a08": "必不成。如是且如彼宗所說。定不能釋去來",
    "T29n1562_051:0627a09": "有經。非以彼宗不能釋故。便捨善逝所說契",
    "T29n1562_051:0627a10": "經。故應信知去來實有。經主又釋杖髻經",
    "T29n1562_051:0627a11": "言。業雖過去而猶有者。依彼所引現相續中。",
    "T29n1562_051:0627a12": "與果功能密說為有。若不爾者。彼過去業。現",
    "T29n1562_051:0627a13": "實有性過去豈成理必應爾。以薄伽梵於勝",
    "T29n1562_051:0627a14": "義空契經中說。眼根生位無所從來。乃至廣",
    "T29n1562_051:0627a15": "說。此如愚者於駃流中。以船繫於乘船者",
    "T29n1562_051:0627a16": "足。望船停止終無是處。且彼所執現相續中。",
    "T29n1562_051:0627a17": "與果功能智者審諦。推尋其相竟不可得。如",
    "T29n1562_051:0627a18": "何過去業自體已無。依與果功能可說為有。",
    "T29n1562_051:0627a19": "諸巧偽者所執。隨界功能熏習種子增長。不",
    "T29n1562_051:0627a20": "失法等處處已破。彼豈能障此了義經。所說",
    "T29n1562_051:0627a21": "有言令成不了。設許有彼所引功能。亦不應",
    "T29n1562_051:0627a22": "由斯說無法為有。勿彼因無故亦說功能無。",
    "T29n1562_051:0627a23": "差別因緣不可得故。又世尊說與彼不同。謂",
    "T29n1562_051:0627a24": "佛明言業雖過去盡滅變壞。而猶是有彼業",
    "T29n1562_051:0627a25": "所引與果功能。於相續中設許現有。體非過",
    "T29n1562_051:0627a26": "去盡滅變壞。如何依彼可說是言。若必定然",
    "T29n1562_051:0627a27": "佛應明說。業雖過去盡滅變壞。而於相續有",
    "T29n1562_051:0627a28": "彼功能佛既但言彼業猶有。故知實有彼過",
    "T29n1562_051:0627a29": "去業。又佛但說過去有言。如何定知約功能",
    "T29n1562_051:0627b01": "說。豈不已說。若不爾者。彼過去業。現實有性",
    "T29n1562_051:0627b02": "過去豈成。我於前文豈不已說。前文何說謂",
    "T29n1562_051:0627b03": "說體相。雖復無差而於其中見有性別。如是",
    "T29n1562_051:0627b04": "所說有性不同。汝等於中誰能說過。依如是",
    "T29n1562_051:0627b05": "義故。有頌言。",
    "T29n1562_051:0627b06": "　諸法體相一　　功能有性多",
    "T29n1562_051:0627b07": "　若不如實知　　名居佛教外",
    "T29n1562_051:0627b08": "然彼所引勝義空經。如前通釋於彼非證。又",
    "T29n1562_051:0627b09": "彼宗不許實有過去業。而經不說有已還無。",
    "T29n1562_051:0627b10": "如何可引證成彼義。故率己情巧為謬釋不",
    "T29n1562_051:0627b11": "能違害去來實有。上座於此釋前經言。若過",
    "T29n1562_051:0627b12": "去色非有。不應多聞聖弟子眾於過去色勤",
    "T29n1562_051:0627b13": "修厭捨。乃至廣說。此說意言若過去色非過",
    "T29n1562_051:0627b14": "去者。不應多聞聖弟子眾。於過去色勤修厭",
    "T29n1562_051:0627b15": "捨。應如現在勤厭離滅。或若過去色自他相",
    "T29n1562_051:0627b16": "續中非曾領納。不應多聞聖弟子眾勤修厭",
    "T29n1562_051:0627b17": "捨。要曾領納方可厭捨。未曾領納何所厭捨。",
    "T29n1562_051:0627b18": "以彼色是過去及過去曾領受故。應多聞聖",
    "T29n1562_051:0627b19": "弟子眾。於過去色勤修厭捨。又釋第二杖髻",
    "T29n1562_051:0627b20": "經言。彼過去業亦可說有。有因緣故有隨界",
    "T29n1562_051:0627b21": "故。未有能遮彼相續故。彼異熟果未成熟故。",
    "T29n1562_051:0627b22": "最後方能牽異熟故。然去來世非實有體。可",
    "T29n1562_051:0627b23": "笑如是解釋經義。此豈能遮去來實有。如是",
    "T29n1562_051:0627b24": "謬釋一切智經豈能莊嚴印度方域。且彼初",
    "T29n1562_051:0627b25": "釋前所引經。若謂前經有如是義。若過去色",
    "T29n1562_051:0627b26": "非是過去。不應於中勤修厭捨。應如現在勤",
    "T29n1562_051:0627b27": "厭離滅。此非經意徒設劬勞。以若彼色非是",
    "T29n1562_051:0627b28": "過去。應是現在或是未來。是則不應但如現",
    "T29n1562_051:0627b29": "在。此言翻是擾亂契經。豈得名為釋經意趣。",
    "T29n1562_051:0627c01": "又若爾者。經但應言。若過去色非過去非若",
    "T29n1562_051:0627c02": "過去色非有。又經次後應作是言。以過去色",
    "T29n1562_051:0627c03": "是過去非。以過去色是有文。既不爾彼釋",
    "T29n1562_051:0627c04": "定非。若謂前經有如是義。若過去色非有過",
    "T29n1562_051:0627c05": "去。不應於中勤修厭捨。非於無法可修厭捨。",
    "T29n1562_051:0627c06": "要過去色有過去性。方可於中勤修厭捨。如",
    "T29n1562_051:0627c07": "現在色有現在性。方可於中勤厭離滅。則與",
    "T29n1562_051:0627c08": "我釋其義無差。彌更顯成過去實有。由此彼",
    "T29n1562_051:0627c09": "釋徒設劬勞。定不能遮過去實有。彼第二釋",
    "T29n1562_051:0627c10": "前所引經。少有彼經所說義趣。謂曾領納應",
    "T29n1562_051:0627c11": "勤厭捨。未曾領納何所厭捨。然不知彼作是",
    "T29n1562_051:0627c12": "釋經。欲如何遮過去實有。若非實有厭捨唐",
    "T29n1562_051:0627c13": "捐。釋杖髻經亦不應理。無法不成因緣性故。",
    "T29n1562_051:0627c14": "彼隨界言無所詮故。一剎那宗無相續故。無",
    "T29n1562_051:0627c15": "法不能招異熟故。不爾生死應無窮故。由此",
    "T29n1562_051:0627c16": "我說實有去來。又具二緣識方生故。謂契經",
    "T29n1562_051:0627c17": "說識二緣生。如契經言。眼色為緣生於眼識。",
    "T29n1562_051:0627c18": "如是乃至意法為緣生於意識。若去來世非實",
    "T29n1562_051:0627c19": "有者。能緣彼識應闕二緣經主此中作如是",
    "T29n1562_051:0627c20": "說。今於此義應共尋思。意法為緣生意識者。",
    "T29n1562_051:0627c21": "為法如意作能生緣。為法但能作所緣境。若",
    "T29n1562_051:0627c22": "法如意作能生緣。如何未來百千劫後當有",
    "T29n1562_051:0627c23": "彼法。或當亦無為能生緣生今時識。又涅槃",
    "T29n1562_051:0627c24": "性違一切生。立為能生不應正理。若法但能",
    "T29n1562_051:0627c25": "為所緣境。我說過未亦是所緣。經主此言乖",
    "T29n1562_051:0627c26": "於論道。謂對法者作如是言。佛說二緣能生",
    "T29n1562_051:0627c27": "於識。此則唯說實及假依。為根為境方能生",
    "T29n1562_051:0627c28": "識。二唯用彼為自性故。非無可為二緣所攝。",
    "T29n1562_051:0627c29": "由此知佛已方便。遮無為所緣識亦得起。既",
    "T29n1562_051:0628a01": "緣過未識亦得生。故知去來體是實有宗承",
    "T29n1562_051:0628a02": "既爾。而經主言。如有無亦能為所緣境者。但",
    "T29n1562_051:0628a03": "違戾佛非對法宗。對法諸師承佛意旨。置於",
    "T29n1562_051:0628a04": "心首咸作是言。過去未來決定實有。所言此",
    "T29n1562_051:0628a05": "義應共尋思。應共此中尋思何法。意為意識",
    "T29n1562_051:0628a06": "所依生緣。法為所緣能生意識。所依緣別生",
    "T29n1562_051:0628a07": "緣義同。佛說二緣能生識故。如所依闕識定",
    "T29n1562_051:0628a08": "不生。所緣若無識亦不起。二種俱是識生緣",
    "T29n1562_051:0628a09": "故。於明了義何所尋思。若謂意根與所生識。",
    "T29n1562_051:0628a10": "一類相續無間引生可名能生。法不爾者。眼",
    "T29n1562_051:0628a11": "根及色望眼識生。應非能生彼非眼識。一類",
    "T29n1562_051:0628a12": "相續無間引故。又未來世近當生法。應望意",
    "T29n1562_051:0628a13": "識亦非能生。以彼亦非與所生識。一類相續",
    "T29n1562_051:0628a14": "無間引故。然彼自許亦是能生。由彼自言百",
    "T29n1562_051:0628a15": "千劫後。當有非有及與涅槃。如何為緣能生",
    "T29n1562_051:0628a16": "今識。若未來世近當生法。望今意識亦非能",
    "T29n1562_051:0628a17": "生。如何但言百千劫後。當有非有及與涅",
    "T29n1562_051:0628a18": "槃。如何為緣能生今識。故彼所說。語亦有過。",
    "T29n1562_051:0628a19": "此中善逝決定判言。所依所緣皆能生識。各",
    "T29n1562_051:0628a20": "別相續亦是能生。母是能生世極成故。又彼",
    "T29n1562_051:0628a21": "所說如何未來百千劫後當有諸法。為能生",
    "T29n1562_051:0628a22": "緣生今識者。亦應詰彼如何未來近當生法",
    "T29n1562_051:0628a23": "能生今識以據因果染離染事。若遠若近性",
    "T29n1562_051:0628a24": "皆等故。又一切法自性皆無作者作用。不應",
    "T29n1562_051:0628a25": "於此定執能生所生差別。故一切法有自體",
    "T29n1562_051:0628a26": "者。皆但為識所依所緣。非說但聲能顯有識。",
    "T29n1562_051:0628a27": "以無體法為所緣境。經主於此自難釋言。若",
    "T29n1562_051:0628a28": "無如何成所緣境。我說彼有如成所緣。如何",
    "T29n1562_051:0628a29": "成所緣謂曾有當有。非憶過去色受等時。如",
    "T29n1562_051:0628b01": "現分明觀彼為有。但追憶彼曾有之相。逆觀",
    "T29n1562_051:0628b02": "未來當有亦爾。謂如曾現在所領色相。如是",
    "T29n1562_051:0628b03": "追憶過去為有。亦如當現在所領色相。如是",
    "T29n1562_051:0628b04": "逆觀未來為有。若如現有應成現世。若體現",
    "T29n1562_051:0628b05": "無則應許有緣無境識其理自成。譬喻師徒",
    "T29n1562_051:0628b06": "情參世俗。所有慧解俱麁淺故。非如是類爾",
    "T29n1562_051:0628b07": "焰稠林。可以世間淺智為量。唯是成就清淨",
    "T29n1562_051:0628b08": "覺者。稱境妙覺所觀境故。若諸世間覺不淨",
    "T29n1562_051:0628b09": "者。要曾領受方能追憶。因此尋思去來世異",
    "T29n1562_051:0628b10": "理必應爾。彼於未來由未領納觀極闇昧。清",
    "T29n1562_051:0628b11": "淨覺者觀於去來。脫未領納觀極明了。若過",
    "T29n1562_051:0628b12": "未有如成所緣。於杌緣人於塊緣鴿。豈可彼",
    "T29n1562_051:0628b13": "有如成所緣。故於去來緣異有異。不可彼",
    "T29n1562_051:0628b14": "有如成所緣。有據曾當緣據現故。又彼自語",
    "T29n1562_051:0628b15": "前後相違。謂先既說非憶過去色受等時。如",
    "T29n1562_051:0628b16": "現分明觀彼為有。但追憶彼曾有之相。後不",
    "T29n1562_051:0628b17": "應言如曾現在所領色相。如是追憶過去為",
    "T29n1562_051:0628b18": "有。以非現在領色相時領曾有相。唯領現有",
    "T29n1562_051:0628b19": "亦非追憶過去色時。憶現有相唯憶曾有故。",
    "T29n1562_051:0628b20": "領現在與憶過去。現曾有相條然差別。若",
    "T29n1562_051:0628b21": "如現有追憶過去。而說彼有如成所緣。是則",
    "T29n1562_051:0628b22": "極成過去實有。以如現在領實有相。如是追",
    "T29n1562_051:0628b23": "憶過去為有。既許彼有如所追憶。如何過去",
    "T29n1562_051:0628b24": "體非實有。故彼後說自違前宗。又彼所言若",
    "T29n1562_051:0628b25": "如現有應成現世。若體現無則應許有緣無",
    "T29n1562_051:0628b26": "境識。此先已說先說者何。謂非去來有如現",
    "T29n1562_051:0628b27": "在。以於一切同實有中。許有種種有性別故。",
    "T29n1562_051:0628b28": "又一切識必有境故。謂見有境識方得生。如",
    "T29n1562_051:0628b29": "世尊言。各各了別。彼彼境相名識取蘊。所了",
    "T29n1562_051:0628c01": "者何。謂色至法非彼經說有識無境。由此應",
    "T29n1562_051:0628c02": "知緣去來識。定有境故。實有去來。此中所",
    "T29n1562_051:0628c03": "應與經主諍。如前已辯故不重述。此中上座",
    "T29n1562_051:0628c04": "作如是言。智緣非有亦二決定。推尋因果展",
    "T29n1562_051:0628c05": "轉理故。其義云何。要取現已於前後際能速",
    "T29n1562_051:0628c06": "推尋。謂能推尋現如是果。從如是類過去因",
    "T29n1562_051:0628c07": "生。此因復從如是因起。乃至久遠隨其所應。",
    "T29n1562_051:0628c08": "皆由推尋如現證得。或推尋現如是類因。能",
    "T29n1562_051:0628c09": "生未來如是類果。此果復引如是果生。隨其",
    "T29n1562_051:0628c10": "所應乃至久遠。皆推尋故如現證得。如是展",
    "T29n1562_051:0628c11": "轉觀過去因。隨其所應乃至久遠。如現證得",
    "T29n1562_051:0628c12": "皆無顛倒。雖於此位境體非有。而智非無",
    "T29n1562_051:0628c13": "二種決定。彼謂如是因智生時。自相續中因",
    "T29n1562_051:0628c14": "緣有故。謂昔曾有如是智生。傳因生今如是",
    "T29n1562_051:0628c15": "相智。今智既以昔智為因。故今智生如昔而",
    "T29n1562_051:0628c16": "解。即以昔境為今所緣。然彼所緣今時非有。",
    "T29n1562_051:0628c17": "今雖非有而成所緣。故不可言無二決定。如",
    "T29n1562_051:0628c18": "是展轉觀於未來。果傳傳生准前應說。上座",
    "T29n1562_051:0628c19": "於此自難釋言。若智緣前曾所取境。可以昔",
    "T29n1562_051:0628c20": "境為今所緣。若緣過去曾未取境。或逆思惟",
    "T29n1562_051:0628c21": "未來世事。寧以昔境為其所緣。於相續中必",
    "T29n1562_051:0628c22": "定應有因智果智。先時已生今智生時。亦以",
    "T29n1562_051:0628c23": "彼智曾所緣境為其所緣。彼智為因生今智",
    "T29n1562_051:0628c24": "故。今智如彼亦能推尋。從如是因生如是果。",
    "T29n1562_051:0628c25": "或如是果從如是因。隨其所應皆能證得。隨",
    "T29n1562_051:0628c26": "所證得皆無顛倒。雖於此位境體非有。而智",
    "T29n1562_051:0628c27": "非無二種決定。如是一切上座所言皆如瘂",
    "T29n1562_051:0628c28": "人夢有所說。辯四緣處已廣推徵。應准彼文",
    "T29n1562_051:0628c29": "例破此說。此說但可誘誑愚蒙。智者推尋都",
    "T29n1562_051:0629a01": "無實義。今仍於此略重思擇。且應詰彼自釋",
    "T29n1562_051:0629a02": "難中。言相續中必定應有因智果智。先時已",
    "T29n1562_051:0629a03": "生今智生時。亦以彼智曾所緣境為所緣者。",
    "T29n1562_051:0629a04": "何謂已生因智果智。而言今智緣彼所緣。為",
    "T29n1562_051:0629a05": "即曾緣今智境者。為更別有緣餘境智若即",
    "T29n1562_051:0629a06": "曾緣今智境者。此境既為昔智所緣。如何名",
    "T29n1562_051:0629a07": "為曾未取境。若更別有緣餘境智既執彼境",
    "T29n1562_051:0629a08": "為今所緣。今智如何名以過未曾未取境為",
    "T29n1562_051:0629a09": "其所緣。謂先已生因智果智所緣因果。為今",
    "T29n1562_051:0629a10": "所緣此境先時已為智取。如何復名曾未取",
    "T29n1562_051:0629a11": "境。曾即未曾不應正理。又設許彼有舊隨界",
    "T29n1562_051:0629a12": "因果。展轉相續力故。雖經多劫久已滅境。而",
    "T29n1562_051:0629a13": "今時取理可無違。若於未來百千劫後。當有",
    "T29n1562_051:0629a14": "境界今如何取。不可說言因果展轉相續力",
    "T29n1562_051:0629a15": "故。彼亦可取未來體無。如馬角故於相續中",
    "T29n1562_051:0629a16": "無隨界故。又若展轉尋過去因。於曾取境中",
    "T29n1562_051:0629a17": "方有識生者則於近遠曾取境中。應有速遲",
    "T29n1562_051:0629a18": "取時差別。非身現住波吒釐城。憶昔所更縛",
    "T29n1562_051:0629a19": "喝國事。尋因展轉方有識生。率爾便生緣彼",
    "T29n1562_051:0629a20": "識故。又從耳識無間便生。緣於先時曾所取",
    "T29n1562_051:0629a21": "識。如是識起用何為因。且不可因當時隨界。",
    "T29n1562_051:0629a22": "耳識不緣彼境界故。亦不可因曾取彼識。曾",
    "T29n1562_051:0629a23": "取彼識爾時無故。不可無法為因生無。勿馬",
    "T29n1562_051:0629a24": "角等亦有生故。辯四緣中已廣徵遣。故唯說",
    "T29n1562_051:0629a25": "有一剎那宗。緣去來識生必無二決定若信",
    "T29n1562_051:0629a26": "實有過去未來二決定義方可成立。又已謝",
    "T29n1562_051:0629a27": "業有當果故。謂先所造善不善業。待緣招當",
    "T29n1562_051:0629a28": "愛非愛果。思擇業處已廣成立。非業無間異",
    "T29n1562_051:0629a29": "熟果生。非當果生時異熟因。現在若過去法",
    "T29n1562_051:0629b01": "其體已無。則應無因有果生義。或應彼果畢",
    "T29n1562_051:0629b02": "竟不生。由此應知過去實有。經主於此作如",
    "T29n1562_051:0629b03": "是言。非經部師作如是說。即過去業能生當",
    "T29n1562_051:0629b04": "果。然業為先所引相續。轉變差別令當果",
    "T29n1562_051:0629b05": "生。譬如世間種生當果。謂如從種有當果生。",
    "T29n1562_051:0629b06": "非當果生從已壞種。非種無間有當果生。然",
    "T29n1562_051:0629b07": "種為先所引相續。轉變差別能生當果。謂初",
    "T29n1562_051:0629b08": "從種次有芽生。葉乃至花後後續起。從花次",
    "T29n1562_051:0629b09": "第方有果生。而言果生從於種者。由種所引",
    "T29n1562_051:0629b10": "展轉傳來。花中功能生於果故。若花無種所",
    "T29n1562_051:0629b11": "引功能。應不能生如是類果。如是從業有當",
    "T29n1562_051:0629b12": "果生。非當果生從已壞業。非業無間有當果",
    "T29n1562_051:0629b13": "生。然業為先所引相續。轉變差別能生當果。",
    "T29n1562_051:0629b14": "業相續者謂業為先。後後剎那心相續起。即",
    "T29n1562_051:0629b15": "此相續後後剎那。異異而生名為轉變。即此",
    "T29n1562_051:0629b16": "轉變於最後時。有勝功能無間生果。異餘轉",
    "T29n1562_051:0629b17": "變故名差別。如是等理准前應知。此說如前",
    "T29n1562_051:0629b18": "思擇業處已曾遮遣。今因義便理未盡者復",
    "T29n1562_051:0629b19": "應廣破。且業為先心後續起名業相續。理必",
    "T29n1562_051:0629b20": "不然以業與心有差別故。言差別者。謂業與",
    "T29n1562_051:0629b21": "心體類及因皆有異故。體有異者相各別故。",
    "T29n1562_051:0629b22": "類有異者心心所法類各別故。因有異者因",
    "T29n1562_051:0629b23": "二因三而得生故。此既有異如何可言後心",
    "T29n1562_051:0629b24": "續生是業相續。又心與業俱時而生。辯俱有",
    "T29n1562_051:0629b25": "因及於餘處已廣成立。於思相續識相續中。",
    "T29n1562_051:0629b26": "曾不見有自類相續俱時而起。故知業心非",
    "T29n1562_051:0629b27": "一相續。又汝宗執滅定有心。佛言滅定諸意",
    "T29n1562_051:0629b28": "行滅。如何心業一相續耶。若許業心同一相",
    "T29n1562_051:0629b29": "續。如心不滅意行應然。如意行滅心亦應爾。",
    "T29n1562_051:0629c01": "然在滅定必無有心。不相應中已廣成立。業",
    "T29n1562_051:0629c02": "相續斷故後果應不生。非種芽等次第相續。",
    "T29n1562_051:0629c03": "後果生中有如是理。故彼唯有虛妄分別。又",
    "T29n1562_051:0629c04": "彼所說果從華生理不極成。諸已滅種體猶",
    "T29n1562_051:0629c05": "實有。我宗許故設許極成。如彼相續此業相",
    "T29n1562_051:0629c06": "續理亦不成。由前所辯差別理故。又愛非愛",
    "T29n1562_051:0629c07": "果因定故。謂諸惡行決定為因招非愛果。若",
    "T29n1562_051:0629c08": "諸愛果決定應以妙行為因。若執如花是種",
    "T29n1562_051:0629c09": "相續轉變差別能生果者。有何定理妙惡行",
    "T29n1562_051:0629c10": "因。各別能招愛非愛果。惡行無有感愛果能。",
    "T29n1562_051:0629c11": "妙行無能感非愛果。無記於二俱無感能應",
    "T29n1562_051:0629c12": "說此中有何定理。如是三種所有功能。一切",
    "T29n1562_051:0629c13": "與心體不異故。亦不應說種類有異。非別種",
    "T29n1562_051:0629c14": "類而可說言無有別體。曾不見故。又花由與",
    "T29n1562_051:0629c15": "芽等相續。容可執有種子功能。功能與花",
    "T29n1562_051:0629c16": "無別體故。非善不善可體無別。勿此中有大",
    "T29n1562_051:0629c17": "過失故。又種芽等是一相續。既執花有種子",
    "T29n1562_051:0629c18": "功能。芽等功能花亦應有。此彼差別不可得",
    "T29n1562_051:0629c19": "故。是則芽等及種功能。一切與花無別體故。",
    "T29n1562_051:0629c20": "既從花內所有功能。花為助緣能生於果。即",
    "T29n1562_051:0629c21": "由此故芽等應生。然於爾時唯能生果不生",
    "T29n1562_051:0629c22": "芽等。此有何因非於花中。可有細分種等所",
    "T29n1562_051:0629c23": "引功能別居。由此爾時唯種所引。花為緣助",
    "T29n1562_051:0629c24": "能引果生。非於花中芽等所引。若謂芽等所",
    "T29n1562_051:0629c25": "引功能。雖住花中而要待果。或芽等起芽",
    "T29n1562_051:0629c26": "等方生。若爾如先種子所引。生自果已復為",
    "T29n1562_051:0629c27": "因生後芽等中。種子相續則應先業所引功",
    "T29n1562_051:0629c28": "能。生自所招異熟果已。復為因起後業相續。",
    "T29n1562_051:0629c29": "然汝宗說異熟後邊。別業為因引業相續。非",
    "T29n1562_051:0630a01": "前業種引後業能。是故不應以種相續。喻業",
    "T29n1562_051:0630a02": "相續能生於果。又種芽等無始時來。一一種",
    "T29n1562_051:0630a03": "類各一相續。初未曾聞稻種芽等展轉乃至",
    "T29n1562_051:0630a04": "引稗果生。然汝所宗一業相續。愛非愛果俱",
    "T29n1562_051:0630a05": "能引生。故彼不應為同法喻。又若識體帶",
    "T29n1562_051:0630a06": "思功能。思體復帶識功能者。功能與法無別",
    "T29n1562_051:0630a07": "體故。此識此思由何相別。又若爾者順現等",
    "T29n1562_051:0630a08": "業應成雜亂。如是等過於處處文。我數數說",
    "T29n1562_051:0630a09": "由此憎背。去來有者業果感赴其理定無故。",
    "T29n1562_051:0630a10": "諸愚蒙隱滅經者。計有相續轉變差別。能",
    "T29n1562_051:0630a11": "招當果理必不成。經主此中又作是難。若執",
    "T29n1562_051:0630a12": "實有過去未來則一切時果體常有。業於彼",
    "T29n1562_051:0630a13": "果有何功能。此難至時當如理釋。且汝業果",
    "T29n1562_051:0630a14": "感赴不成。然應去來定是實有。說有相故猶",
    "T29n1562_051:0630a15": "如現在。如契經說。過去未來色尚無常何況",
    "T29n1562_051:0630a16": "現在。無常即是有為相故。現有彼相實有極",
    "T29n1562_051:0630a17": "成。若執去來非實有者。應非如現在說有有",
    "T29n1562_051:0630a18": "為相。非畢竟無空花馬角。亦容可說彼有無",
    "T29n1562_051:0630a19": "常。故知去來定是實有。謂據曾當說有相者",
    "T29n1562_051:0630a20": "此亦非理。言無別故非契經說。過去未來色",
    "T29n1562_051:0630a21": "曾無常當無常故。由此彼救但率己情。又",
    "T29n1562_051:0630a22": "彼所言曾無常等。但方便說現在無常。謂說",
    "T29n1562_051:0630a23": "曾當現無常故。若爾已說現在無常。不應復",
    "T29n1562_051:0630a24": "言何況現在。或應唯說現在無常。去來無常。",
    "T29n1562_051:0630a25": "由此已了。即現已滅未生位故。若一切時體",
    "T29n1562_051:0630a26": "恒有者。則無常性不應得成。辯世別中當如",
    "T29n1562_051:0630a27": "理釋。且不應說無法無常。上座此中作如是",
    "T29n1562_051:0630a28": "釋。即體無故名為無常。若體非無無無常理",
    "T29n1562_051:0630a29": "若爾現在應體是常。若現非無是無常者。則",
    "T29n1562_051:0630b01": "不應說無故無常。彼復難言若經三世自性",
    "T29n1562_051:0630b02": "恒住應說為常。此難不然。為如何等非有別",
    "T29n1562_051:0630b03": "法經於三世。自性恒住共許是常。一切是常",
    "T29n1562_051:0630b04": "皆不經世。又不應說性恒住言。許去來今有",
    "T29n1562_051:0630b05": "性異故。由此彼設過難不成。又彼釋經說去",
    "T29n1562_051:0630b06": "來色是無常者現無體故。此釋不然。由次後",
    "T29n1562_051:0630b07": "說何況現在。應許現在色非無常現有體故。",
    "T29n1562_051:0630b08": "由此為證非現無體故。是無常彼此極成。現",
    "T29n1562_051:0630b09": "在有體而無常故理必應爾。以契經言諸行",
    "T29n1562_051:0630b10": "無常。有生滅法非於無法。佛說無常然諸去",
    "T29n1562_051:0630b11": "來體雖實有。而可說是有生滅法。如是理趣",
    "T29n1562_051:0630b12": "我後當辯。且非無體亦可得說有無常相其",
    "T29n1562_051:0630b13": "理極成。是故應知去來實有。又布剌拏契經",
    "T29n1562_051:0630b14": "說故。知去來世決定實有。謂彼經說此滿苾",
    "T29n1562_051:0630b15": "芻。眼見色已能了知色。了知色貪彼於有。",
    "T29n1562_051:0630b16": "內眼所識色貪能如實了知。我有內眼所",
    "T29n1562_051:0630b17": "識色貪乃至廣說。非如實見與貪俱生。謂見",
    "T29n1562_051:0630b18": "相續中有貪隨眠者此亦非理。有不成故設",
    "T29n1562_051:0630b19": "有成者見亦不成。實見隨眠體無別故。非許",
    "T29n1562_051:0630b20": "有智緣自體境。如何可說能見隨眠。若謂未",
    "T29n1562_051:0630b21": "修貪對治故。信有貪者理亦不然。應說此貪",
    "T29n1562_051:0630b22": "在何位故。謂設許彼信知有貪。應說信貪於",
    "T29n1562_051:0630b23": "何位有。若言貪有非去來今。應說如何信貪",
    "T29n1562_051:0630b24": "為有。不可常法說名為貪。是故必應信去來",
    "T29n1562_051:0630b25": "有。又契經說。於內受中隨觀而住。乃至廣說。",
    "T29n1562_051:0630b26": "有如是等眾多至教。能證去來決定是有。復",
    "T29n1562_051:0630b27": "有別理證有去來。謂彼若無無殺生理。以現",
    "T29n1562_051:0630b28": "在世命根剎那。離設劬勞滅相能滅。若未來",
    "T29n1562_051:0630b29": "世其體實無。應說如何成殺生事。能礙何法",
    "T29n1562_051:0630c01": "令其非有。為已生者為當生耶。且法已生必",
    "T29n1562_051:0630c02": "不可礙如前說故。其當生者亦不可礙都無",
    "T29n1562_051:0630c03": "有故。過去已滅殺義不成。故無去來定無殺",
    "T29n1562_051:0630c04": "理。又去來世體實非無。能緣彼覺有差別故。",
    "T29n1562_051:0630c05": "如現在世色聲等法。諸非有法無差別故。緣",
    "T29n1562_051:0630c06": "彼不能起差別覺。諸有處俗及出家人。信有",
    "T29n1562_051:0630c07": "如前所辯三世。及有真實三種無為。方可自",
    "T29n1562_051:0630c08": "稱說一切有。以唯說有如是法故。許彼是說",
    "T29n1562_051:0630c09": "一切有宗。餘則不然有增減故。謂增益論者。",
    "T29n1562_051:0630c10": "說有真實補特伽羅及前諸法。分別論者唯",
    "T29n1562_051:0630c11": "說有現。及過去世未與果業。剎那論者唯說",
    "T29n1562_051:0630c12": "有現一剎那中十二處體。假有論者說現在",
    "T29n1562_051:0630c13": "世所有諸法亦唯假有。都無論者說一切法",
    "T29n1562_051:0630c14": "都無自性皆似空花。此等皆非說一切有。經",
    "T29n1562_051:0630c15": "主此中作如是謗。若說實有過去未來。於聖",
    "T29n1562_051:0630c16": "教中非為善說。若欲善說一切有者。應如契",
    "T29n1562_051:0630c17": "經所說而說。經如何說。如契經言。梵志當知",
    "T29n1562_051:0630c18": "一切有者唯十二處。或唯三世如其所有而",
    "T29n1562_051:0630c19": "說有言。為彼經中說唯有現十二處體非過",
    "T29n1562_051:0630c20": "未耶。不爾。若然為於餘處見有明教遮過未",
    "T29n1562_051:0630c21": "耶。不見不聞處處經說。去來二世亦是有耶。",
    "T29n1562_051:0630c22": "我聞何緣違背聖教。謗說有者為非善說。又",
    "T29n1562_051:0630c23": "汝等說現十二處。少分實有少分實無。如上",
    "T29n1562_051:0630c24": "座宗色聲觸法如何是說一切有宗。有餘但",
    "T29n1562_051:0630c25": "由煩惱增上。說一切法唯是假有。豈亦是說",
    "T29n1562_051:0630c26": "一切有宗。有餘復由邪見增上。說一切法自",
    "T29n1562_051:0630c27": "性都無。彼亦說言現虛幻有。豈如此有而說",
    "T29n1562_051:0630c28": "有言。亦得名為說一切有。故為遮有補特伽",
    "T29n1562_051:0630c29": "羅。及為總開有所知法。佛為梵志說此契經。",
    "T29n1562_051:0631a01": "非為顯成唯有現在一剎那頃十二處法。故",
    "T29n1562_051:0631a02": "諸憎厭實有去來。不應自稱說一切有。以此",
    "T29n1562_051:0631a03": "與彼都無論宗。唯隔一剎那見未全同故。",
    "T29n1562_051:0631a04": "說一切有部順正理論卷第五十一"
}