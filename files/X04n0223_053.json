{
    "X04n0223_053:0359b10": "大方廣佛新華嚴經合論卷第五十三",
    "X04n0223_053:0359b11": "唐于闐國三藏沙門實叉難陀譯經",
    "X04n0223_053:0359b12": "唐太原方山長者李通玄造論",
    "X04n0223_053:0359b13": "唐福州開元寺沙門志寧釐經合論",
    "X04n0223_053:0359b14": "十迴向品第二十五之十二",
    "X04n0223_053:0359b15": "【經】佛子菩薩摩訶薩於彼一切諸佛剎中於一佛剎",
    "X04n0223_053:0359b16": "一方一處一毛端量有無量無邊不可說數諸大菩",
    "X04n0223_053:0359b17": "薩皆悉成就清淨智慧充滿而住如一佛剎一方一",
    "X04n0223_053:0359b18": "處一毛端量如是盡虗空徧法界一一佛剎一一方",
    "X04n0223_053:0359b19": "一一處一一毛端量悉亦如是是為菩薩摩訶薩以",
    "X04n0223_053:0359b20": "諸善根而為迴向普願一切諸佛國土悉具種種妙",
    "X04n0223_053:0359b21": "寶莊嚴如寶莊嚴如是廣說如是香莊嚴華莊嚴鬘",
    "X04n0223_053:0359b22": "莊嚴塗香莊嚴燒香莊嚴末香莊嚴衣莊嚴蓋莊嚴",
    "X04n0223_053:0359b23": "幢莊嚴幡莊嚴摩尼寶莊嚴次第乃至過此百倍皆",
    "X04n0223_053:0359b24": "如寶莊嚴如是廣說。",
    "X04n0223_053:0359c01": "【論】第二十一佛子已下至如是廣說有十一行經",
    "X04n0223_053:0359c02": "明菩薩願以菩薩身徧諸佛剎及寶莊嚴倍過前",
    "X04n0223_053:0359c03": "百千倍分如此段中明願以菩薩身莊嚴佛剎充",
    "X04n0223_053:0359c04": "滿其中下文都結如上莊嚴復過百倍以此善根",
    "X04n0223_053:0359c05": "以將迴向。",
    "X04n0223_053:0359c06": "【經】佛子菩薩摩訶薩以法施等所集善根為長養一",
    "X04n0223_053:0359c07": "切善根故迴向為嚴淨一切佛剎故迴向為成就一",
    "X04n0223_053:0359c08": "切眾生故迴向為令一切眾生皆心淨不動故迴向",
    "X04n0223_053:0359c09": "為令一切眾生皆入甚深佛法故迴向為令一切眾",
    "X04n0223_053:0359c10": "生皆得無能過清淨功德故迴向為令一切眾生皆",
    "X04n0223_053:0359c11": "得不可壞清淨福力故迴向為令一切眾生皆得無",
    "X04n0223_053:0359c12": "盡智力度諸眾生令入佛法故迴向為令一切眾生",
    "X04n0223_053:0359c13": "皆得平等無量清淨言音故迴向為令一切眾生皆",
    "X04n0223_053:0359c14": "得平等無礙眼成就盡虗空徧法界等智慧故迴向",
    "X04n0223_053:0359c15": "為令一切眾生皆得清淨念知前際劫一切世界故",
    "X04n0223_053:0359c16": "迴向為令一切眾生皆得無礙大智慧悉能決了一",
    "X04n0223_053:0359c17": "切法藏故迴向為令一切眾生皆得無限量大菩提",
    "X04n0223_053:0359c18": "周徧法界無所障礙故迴向為令一切眾生皆得平",
    "X04n0223_053:0359c19": "等無分別同體善根故迴向為令一切眾生皆得一",
    "X04n0223_053:0359c20": "切功德具足莊嚴清淨身語意業故迴向為令一切",
    "X04n0223_053:0359c21": "眾生皆得同於普賢行故迴向為令一切眾生皆得",
    "X04n0223_053:0359c22": "入一切同體清淨佛剎故迴向為令一切眾生悉觀",
    "X04n0223_053:0359c23": "察一切智皆趣入圓滿故迴向為令一切眾生皆得",
    "X04n0223_053:0359c24": "遠離不平等善根故迴向為令一切眾生皆得平等",
    "X04n0223_053:0360a01": "無異相深心次第圓滿一切智故迴向為令一切眾",
    "X04n0223_053:0360a02": "生皆得安住一切白法故迴向為令一切眾生皆於",
    "X04n0223_053:0360a03": "一念中證一切智得究竟故迴向為令一切眾生皆",
    "X04n0223_053:0360a04": "得成滿清淨一切智道故迴向佛子菩薩摩訶薩以",
    "X04n0223_053:0360a05": "諸善根普為一切眾生如是迴向已。",
    "X04n0223_053:0360a06": "【論】第二十二佛子已下至佛子菩薩摩訶薩以諸",
    "X04n0223_053:0360a07": "善根普為一切眾生如是迴向已有二十八行經",
    "X04n0223_053:0360a08": "明菩薩總為眾生如是迴向分。",
    "X04n0223_053:0360a09": "【經】復以此善根欲普圓滿演說一切清淨行法力故",
    "X04n0223_053:0360a10": "迴向欲成就清淨行威力得不可說不可說法海故",
    "X04n0223_053:0360a11": "迴向欲於一一法海具足無量等法界清淨智光明",
    "X04n0223_053:0360a12": "故迴向欲開示演說一切法差別句義故迴向欲成",
    "X04n0223_053:0360a13": "就無邊廣大一切法光明三昧故迴向欲隨順三世",
    "X04n0223_053:0360a14": "諸佛辯才故迴向欲成就去來現在一切佛自在身",
    "X04n0223_053:0360a15": "故迴向為尊重一切佛可愛樂無障礙法故迴向為",
    "X04n0223_053:0360a16": "滿足大悲心救護一切眾生常無退轉故迴向欲成",
    "X04n0223_053:0360a17": "就不思議差別法無障礙智心無垢染諸根清淨普",
    "X04n0223_053:0360a18": "入一切眾會道場故迴向欲於一切若覆若仰若麤",
    "X04n0223_053:0360a19": "若細若廣若狹小大染淨如是等諸佛國土常轉平",
    "X04n0223_053:0360a20": "等不退法輪故迴向欲於念念中得無所畏無有窮",
    "X04n0223_053:0360a21": "盡種種辯才妙法光明開示演說故迴向為樂求眾",
    "X04n0223_053:0360a22": "善發心修習諸根轉勝獲一切法大神通智盡能了",
    "X04n0223_053:0360a23": "知一切諸法故迴向欲於一切眾會道場親近供養",
    "X04n0223_053:0360a24": "為一切眾生演一切法咸令歡喜故迴向。",
    "X04n0223_053:0360b01": "【論】第二十三復以此善根已下至咸令歡喜故迴",
    "X04n0223_053:0360b02": "向有十九行經明菩薩以如上迴向但欲令說法",
    "X04n0223_053:0360b03": "及行安樂一切眾生令圓滿如法界分。",
    "X04n0223_053:0360b04": "【經】佛子菩薩摩訶薩又以此善根如是迴向所謂以",
    "X04n0223_053:0360b05": "住法界無量住迴向以住法界無量身業迴向以住",
    "X04n0223_053:0360b06": "法界無量語業迴向以住法界無量意業迴向以住",
    "X04n0223_053:0360b07": "法界無量色平等迴向以住法界無量受想行識平",
    "X04n0223_053:0360b08": "等迴向以住法界無量蘊平等迴向以住法界無量",
    "X04n0223_053:0360b09": "界平等迴向以住法界無量處平等迴向以住法界",
    "X04n0223_053:0360b10": "無量內平等迴向以住法界無量外平等迴向以住",
    "X04n0223_053:0360b11": "法界無量發起平等迴向以住法界無量深心平等",
    "X04n0223_053:0360b12": "迴向以住法界無量方便平等迴向以住法界無量",
    "X04n0223_053:0360b13": "信解平等迴向以住法界無量諸根平等迴向以住",
    "X04n0223_053:0360b14": "法界無量初中後際平等迴向以住法界無量業報",
    "X04n0223_053:0360b15": "平等迴向以住法界無量染淨平等迴向以住法界",
    "X04n0223_053:0360b16": "無量眾生平等迴向以住法界無量佛剎平等迴向",
    "X04n0223_053:0360b17": "以住法界無量法平等迴向以住法界無量世間光",
    "X04n0223_053:0360b18": "明平等迴向以住法界無量諸佛菩薩平等迴向以",
    "X04n0223_053:0360b19": "住法界無量菩薩行願平等迴向以住法界無量菩",
    "X04n0223_053:0360b20": "薩出離平等迴向以住法界無量菩薩教化調伏平",
    "X04n0223_053:0360b21": "等迴向以住法界無量法界無二平等迴向以住法",
    "X04n0223_053:0360b22": "界無量如來眾會道場平等迴向。",
    "X04n0223_053:0360b23": "【論】第二十四佛子已下至如來眾會道場平等迴",
    "X04n0223_053:0360b24": "向有二十二行經明菩薩以如法施及大願莊嚴",
    "X04n0223_053:0360c01": "廣願化眾生總令住法界平等故迴向分。",
    "X04n0223_053:0360c02": "【經】佛子菩薩摩訶薩如是迴向時安住法界無量平",
    "X04n0223_053:0360c03": "等清淨身安住法界無量平等清淨語安住法界無",
    "X04n0223_053:0360c04": "量平等清淨心安住法界無量平等諸菩薩清淨行",
    "X04n0223_053:0360c05": "願安住法界無量平等清淨眾會道場安住法界無",
    "X04n0223_053:0360c06": "量平等為一切菩薩廣說諸法清淨智安住法界無",
    "X04n0223_053:0360c07": "量平等能入盡法界一切世界身安住法界無量平",
    "X04n0223_053:0360c08": "等一切法光明清淨無畏能以一音盡斷一切眾生",
    "X04n0223_053:0360c09": "疑網隨其根欲皆令歡喜住於無上一切種智力無",
    "X04n0223_053:0360c10": "所畏自在神通廣大功德出離法中佛子是為菩薩",
    "X04n0223_053:0360c11": "摩訶薩第十住等法界無量迴向。",
    "X04n0223_053:0360c12": "【論】第二十五佛子已下至第十等法界無量迴向",
    "X04n0223_053:0360c13": "有十一行半經明以如上迴向一切善根時得如",
    "X04n0223_053:0360c14": "是身口心業及十種安住法界清淨分從佛子已",
    "X04n0223_053:0360c15": "下舉十種迴向所有如文具悉。",
    "X04n0223_053:0360c16": "【經】菩薩摩訶薩以法施等一切善根如是迴向時成",
    "X04n0223_053:0360c17": "滿普賢無量無邊菩薩行願悉能嚴淨盡虗空等法",
    "X04n0223_053:0360c18": "界一切佛剎令一切眾生亦得如是具足成就無邊",
    "X04n0223_053:0360c19": "智慧了一切法於念念中見一切佛出興於世於念",
    "X04n0223_053:0360c20": "念中見一切佛無量無邊自在力所謂廣大自在力",
    "X04n0223_053:0360c21": "無著自在力無礙自在力不思議自在力淨一切眾",
    "X04n0223_053:0360c22": "生自在力立一切世界自在力現不可說語言自在",
    "X04n0223_053:0360c23": "力隨時應現自在力住不退轉神通智自在力演說",
    "X04n0223_053:0360c24": "一切無邊法界俾無有餘自在力出生普賢菩薩無",
    "X04n0223_053:0361a01": "邊際眼自在力以無礙耳識聞持無量諸佛正法自",
    "X04n0223_053:0361a02": "在力一身結跏趺坐周徧十方無量法界於諸眾生",
    "X04n0223_053:0361a03": "無所迫隘自在力以圓滿智普入三世無量法自在",
    "X04n0223_053:0361a04": "力又得無量清淨所謂一切眾生清淨一切佛剎清",
    "X04n0223_053:0361a05": "淨一切法清淨一切處徧知智清淨徧虗空界無邊",
    "X04n0223_053:0361a06": "智清淨得一切差別言音智以種種言音普應眾生",
    "X04n0223_053:0361a07": "清淨放無量圓滿光普照一切無邊世界清淨出生",
    "X04n0223_053:0361a08": "一切三世菩薩行智清淨一念中普入三世一切諸",
    "X04n0223_053:0361a09": "佛眾會道場智清淨入無邊一切世間令一切眾生",
    "X04n0223_053:0361a10": "皆作所應作清淨如是等皆得具足皆得成就皆已",
    "X04n0223_053:0361a11": "修治皆得平等皆悉現前皆悉知見皆悉悟入皆已",
    "X04n0223_053:0361a12": "觀察皆得清淨到於彼岸。",
    "X04n0223_053:0361a13": "【論】第二十六菩薩摩訶薩已下至到於彼岸有二",
    "X04n0223_053:0361a14": "十四行經明菩薩以如上法施等善根迴向皆願",
    "X04n0223_053:0361a15": "一切眾生得見佛入佛知見同佛所得分此已上",
    "X04n0223_053:0361a16": "是正舉十箇迴向門竟。",
    "X04n0223_053:0361a17": "【經】爾時佛神力故十方各百萬佛剎微塵數世界六",
    "X04n0223_053:0361a18": "種震動所謂動徧動等徧動起徧起等徧起踊徧踊",
    "X04n0223_053:0361a19": "等徧踊震徧震等徧震吼徧吼等徧吼擊徧擊等徧",
    "X04n0223_053:0361a20": "擊佛神力故法如是故雨眾天華天鬘天末香天諸",
    "X04n0223_053:0361a21": "雜香天衣服天珍寶天莊嚴具天摩尼寶天沉水香",
    "X04n0223_053:0361a22": "天栴檀香天上妙蓋天種種幢天雜色幡阿僧祇諸",
    "X04n0223_053:0361a23": "天身無量百千億不可說天妙法音不可思議天讚",
    "X04n0223_053:0361a24": "佛音阿僧祇天歡喜音咸稱善哉無量阿僧祇百千",
    "X04n0223_053:0361b01": "那由他諸天恭敬禮拜無數天子常念諸佛希求如",
    "X04n0223_053:0361b02": "來無量功德心不捨離無數天子作眾妓樂歌詠讚",
    "X04n0223_053:0361b03": "歎供養如來百千阿僧祇諸天放大光明普照盡虗",
    "X04n0223_053:0361b04": "空徧法界一切佛剎現無量阿僧祇諸佛境界如來",
    "X04n0223_053:0361b05": "化身出過諸天如於此世界兜率陀天宮說如是法",
    "X04n0223_053:0361b06": "周徧十方一切世界兜率天宮悉亦如是。",
    "X04n0223_053:0361b07": "【論】長科第十三佛神力故已下至一切世界兜率",
    "X04n0223_053:0361b08": "天宮悉亦如是有十六行經明佛威動地興供分",
    "X04n0223_053:0361b09": "如地震動段中動有三義一說教威感動二大眾",
    "X04n0223_053:0361b10": "聞法悅樂動三推佛神德致令動諸天興供有二",
    "X04n0223_053:0361b11": "義一說法教門招感供二諸天聞法歡喜供興供",
    "X04n0223_053:0361b12": "中有二義一華香幡蓋供二諸天歌讚禮敬放光",
    "X04n0223_053:0361b13": "等供如供養色數如經可知如一切佛剎現無量",
    "X04n0223_053:0361b14": "阿僧祇諸佛境界如來化身出過諸天者此是說",
    "X04n0223_053:0361b15": "法現德法境相稱故現非由天供也一切世界兜",
    "X04n0223_053:0361b16": "率天宮悉亦如是都結十方同此。",
    "X04n0223_053:0361b17": "【經】爾時復以佛神力故十方各過百萬佛剎微塵數",
    "X04n0223_053:0361b18": "世界外各有百萬佛剎微塵數諸菩薩而來集會周",
    "X04n0223_053:0361b19": "徧十方咸作是言善哉善哉佛子乃能說此諸大迴",
    "X04n0223_053:0361b20": "向佛子我等皆同一號名金剛幢悉從金剛光世界",
    "X04n0223_053:0361b21": "金剛幢佛所來詣此土彼諸世界悉以佛神力故而",
    "X04n0223_053:0361b22": "說是法眾會眷屬文辭句義皆亦如是不增不減我",
    "X04n0223_053:0361b23": "等皆承佛神力從彼土來為汝作證如我來此眾會",
    "X04n0223_053:0361b24": "為汝作證十方所有一切世界兜率天宮寶莊嚴殿",
    "X04n0223_053:0361c01": "諸菩薩眾來為作證亦復如是。",
    "X04n0223_053:0361c02": "【論】第十四爾時復以佛神力故已下至亦復如是",
    "X04n0223_053:0361c03": "有十行經明同號菩薩來集作證分爾時佛神力",
    "X04n0223_053:0361c04": "故十方各舉過百萬佛剎微塵數者十住百十行",
    "X04n0223_053:0361c05": "百千此位百萬明昇進知見智之增廣之量如是",
    "X04n0223_053:0361c06": "百萬世界塵數之外而來者處迷不及云外昇進",
    "X04n0223_053:0361c07": "悟解入位云來百萬佛剎微塵數菩薩同名金剛",
    "X04n0223_053:0361c08": "幢來歎善哉稱歎金剛幢菩薩者明智會道同名",
    "X04n0223_053:0361c09": "亦同故亦明今時之智會與古合故亦是達如是",
    "X04n0223_053:0361c10": "等剎塵之境總是金剛智無迷惑故世界名金剛",
    "X04n0223_053:0361c11": "光亦如是。",
    "X04n0223_053:0361c12": "【經】爾時金剛幢菩薩承佛神力觀察十方一切眾會",
    "X04n0223_053:0361c13": "暨于法界已善知文義增廣大心大悲普覆一切眾",
    "X04n0223_053:0361c14": "生繫心安住三世佛種善入一切佛功德法成就諸",
    "X04n0223_053:0361c15": "佛自在之身觀諸眾生心之所樂及其所種一切善",
    "X04n0223_053:0361c16": "根悉分別知隨順法身為現清淨妙色之身即於是",
    "X04n0223_053:0361c17": "時而說頌曰。",
    "X04n0223_053:0361c18": "【論】第十五爾時已下有六行半經明金剛幢菩薩",
    "X04n0223_053:0361c19": "說頌分明歎金剛幢菩薩說頌之德如文可知已",
    "X04n0223_053:0361c20": "下有九十四行頌兩行一頌如文自具其中隨位",
    "X04n0223_053:0361c21": "授記作佛漸漸經劫廣者明隨位昇進智慧大悲",
    "X04n0223_053:0361c22": "廣故非是有時日歲月劫量延促廣也皆是約修",
    "X04n0223_053:0361c23": "行之位安立佛果之名。",
    "X04n0223_053:0361c24": "【經】　菩薩成就法智慧　　悟解無邊正法門",
    "X04n0223_053:0362a01": "　為法光明調御師　　了知無礙真實法",
    "X04n0223_053:0362a02": "　菩薩為法大導師　　開示甚深難得法",
    "X04n0223_053:0362a03": "　引導十方無量眾　　悉令安住正法中",
    "X04n0223_053:0362a04": "　菩薩已飲佛法海　　法雲普雨十方界",
    "X04n0223_053:0362a05": "　法日出現於世間　　闡揚妙法利羣生",
    "X04n0223_053:0362a06": "　常為難遇法施主　　了知入法巧方便",
    "X04n0223_053:0362a07": "　法光清淨照其心　　於世說法恒無畏",
    "X04n0223_053:0362a08": "　善修於法自在心　　悉能悟入諸法門",
    "X04n0223_053:0362a09": "　成就甚深妙法海　　普為眾生擊法鼓",
    "X04n0223_053:0362a10": "　宣說甚深希有法　　以法長養諸功德",
    "X04n0223_053:0362a11": "　具足清淨法喜心　　示現世間佛法藏",
    "X04n0223_053:0362a12": "　諸佛法王所灌頂　　成就法性智藏身",
    "X04n0223_053:0362a13": "　悉能解了法實相　　安住一切眾善法",
    "X04n0223_053:0362a14": "　菩薩修行第一施　　一切如來所讚喜",
    "X04n0223_053:0362a15": "　所作皆蒙佛忍可　　以此成就人中尊",
    "X04n0223_053:0362a16": "　菩薩成就妙法身　　親從諸佛法化生",
    "X04n0223_053:0362a17": "　為利眾生作法燈　　演說無量最勝法",
    "X04n0223_053:0362a18": "　隨所修行妙法施　　則亦觀察彼善根",
    "X04n0223_053:0362a19": "　所作眾善為眾生　　悉以智慧而迴向",
    "X04n0223_053:0362a20": "　所有成佛功德法　　悉以迴施諸羣生",
    "X04n0223_053:0362a21": "　願令一切皆清淨　　到佛莊嚴之彼岸",
    "X04n0223_053:0362a22": "　十方佛剎無有量　　悉具無量大莊嚴",
    "X04n0223_053:0362a23": "　如是莊嚴不可思　　盡以莊嚴一國土",
    "X04n0223_053:0362a24": "　如來所有清淨智　　願令眾生皆具足",
    "X04n0223_053:0362b01": "　猶如普賢真佛子　　一切功德自莊嚴",
    "X04n0223_053:0362b02": "　成就廣大神通力　　往詣世界悉周徧",
    "X04n0223_053:0362b03": "　一切眾生無有餘　　皆使修行菩薩道",
    "X04n0223_053:0362b04": "　諸佛如來所開悟　　十方無量諸眾生",
    "X04n0223_053:0362b05": "　一切皆令如普賢　　具足修行最上行",
    "X04n0223_053:0362b06": "　諸佛菩薩所成就　　種種差別諸功德",
    "X04n0223_053:0362b07": "　如是功德無有邊　　願使眾生悉圓滿",
    "X04n0223_053:0362b08": "　菩薩具足自在力　　所應學處皆往學",
    "X04n0223_053:0362b09": "　示現一切大神通　　普詣十方無量土",
    "X04n0223_053:0362b10": "　菩薩能於一念頃　　覲等眾生無數佛",
    "X04n0223_053:0362b11": "　又復於一毛端中　　盡攝諸法皆明見",
    "X04n0223_053:0362b12": "　世間眾生無有量　　菩薩悉能分別知",
    "X04n0223_053:0362b13": "　諸佛無量等眾生　　大心供養咸令盡",
    "X04n0223_053:0362b14": "　種種名香上妙華　　眾寶衣裳及幡蓋",
    "X04n0223_053:0362b15": "　分布法界咸充滿　　發心普供十方佛",
    "X04n0223_053:0362b16": "　一毛孔中悉明見　　不思議數無量佛",
    "X04n0223_053:0362b17": "　一切毛孔皆如是　　普禮一切世間燈",
    "X04n0223_053:0362b18": "　舉身次第恭敬禮　　如是無邊諸最勝",
    "X04n0223_053:0362b19": "　亦以言辭普稱讚　　窮盡未來一切劫",
    "X04n0223_053:0362b20": "　一如來所供養具　　其數無量等眾生",
    "X04n0223_053:0362b21": "　如是供養一如來　　一切如來亦復然",
    "X04n0223_053:0362b22": "　供養讚歎諸如來　　盡彼世間一切劫",
    "X04n0223_053:0362b23": "　世間劫數可終盡　　菩薩供養無休懈",
    "X04n0223_053:0362b24": "　一切世間種種劫　　於爾所劫修諸行",
    "X04n0223_053:0362c01": "　恭敬供養一如來　　盡一切劫無厭足",
    "X04n0223_053:0362c02": "　如無量劫供一佛　　供一切佛皆如是",
    "X04n0223_053:0362c03": "　亦不分別是劫數　　於所供養生疲厭",
    "X04n0223_053:0362c04": "　法界廣大無邊際　　菩薩觀察悉明了",
    "X04n0223_053:0362c05": "　以大蓮華徧布中　　施等眾生無量佛",
    "X04n0223_053:0362c06": "　寶華香色皆圓滿　　清淨莊嚴甚微妙",
    "X04n0223_053:0362c07": "　一切世間無可喻　　持以供養人中尊",
    "X04n0223_053:0362c08": "　眾生數等無量剎　　諸妙寶蓋滿其中",
    "X04n0223_053:0362c09": "　悉以供養一如來　　供一切佛皆如是",
    "X04n0223_053:0362c10": "　塗香無比最殊勝　　一切世間未曾有",
    "X04n0223_053:0362c11": "　以此供養天人師　　窮盡眾生數等劫",
    "X04n0223_053:0362c12": "　末香燒香上妙華　　眾寶衣服莊嚴具",
    "X04n0223_053:0362c13": "　如是供養諸最勝　　歡喜奉事無厭足",
    "X04n0223_053:0362c14": "　等眾生數照世燈　　念念成就大菩提",
    "X04n0223_053:0362c15": "　亦以無邊偈稱述　　供養人中調御者",
    "X04n0223_053:0362c16": "　如眾生數佛世尊　　皆修無上妙供養",
    "X04n0223_053:0362c17": "　如眾生數無量劫　　如是讚歎無窮盡",
    "X04n0223_053:0362c18": "　如是供養諸佛時　　以佛神力皆周徧",
    "X04n0223_053:0362c19": "　悉見十方無量佛　　安住普賢菩薩行",
    "X04n0223_053:0362c20": "　過去未來及現在　　所有一切諸善根",
    "X04n0223_053:0362c21": "　令我常修普賢行　　速得安住普賢地",
    "X04n0223_053:0362c22": "　一切如來所知見　　世間無量諸眾生",
    "X04n0223_053:0362c23": "　悉願具足普賢行　　為聰慧者所稱讚",
    "X04n0223_053:0362c24": "　此是十方諸大士　　共所修治迴向行",
    "X04n0223_053:0363a01": "　諸佛如來為我說　　此迴向行最無上",
    "X04n0223_053:0363a02": "　十方世界無有餘　　其中一切諸眾生",
    "X04n0223_053:0363a03": "　莫不咸令得開覺　　悉使常如普賢行",
    "X04n0223_053:0363a04": "　如其迴向行布施　　亦復堅持於禁戒",
    "X04n0223_053:0363a05": "　精進長時無退怯　　忍辱柔和心不動",
    "X04n0223_053:0363a06": "　禪定持心常一緣　　智慧了境同三昧",
    "X04n0223_053:0363a07": "　去來現在皆通達　　世間無有得其邊",
    "X04n0223_053:0363a08": "　菩薩身心及語業　　如是所作皆清淨",
    "X04n0223_053:0363a09": "　一切修行無有餘　　悉與普賢菩薩等",
    "X04n0223_053:0363a10": "　譬如法界無分別　　戲論染著皆永盡",
    "X04n0223_053:0363a11": "　亦如涅槃無障礙　　心常如是離諸取",
    "X04n0223_053:0363a12": "　智者所有迴向法　　諸佛如來已開示",
    "X04n0223_053:0363a13": "　種種善根悉迴向　　是故能成菩薩道",
    "X04n0223_053:0363a14": "　佛子善學此迴向　　無量行願悉成滿",
    "X04n0223_053:0363a15": "　攝取法界盡無餘　　是故能成善逝力",
    "X04n0223_053:0363a16": "　若欲成就佛所說　　菩薩廣大殊勝行",
    "X04n0223_053:0363a17": "　宜應善住此迴向　　是諸佛子號普賢",
    "X04n0223_053:0363a18": "　一切眾生猶可數　　三世心量亦可知",
    "X04n0223_053:0363a19": "　如是普賢諸佛子　　功德邊際無能測",
    "X04n0223_053:0363a20": "　一毛度空可得邊　　眾剎為塵可知數",
    "X04n0223_053:0363a21": "　如是大仙諸佛子　　所住行願無能量",
    "X04n0223_053:0363a22": "【論】第二隨文解釋者云何為等法界無量迴向釋",
    "X04n0223_053:0363a23": "曰如法界無中邊迴向心無中邊如法界無作者",
    "X04n0223_053:0363a24": "迴向心無作者法界無來去遠近迴向心無來去",
    "X04n0223_053:0363b01": "遠近法界如虗空迴向智如虗空法界不思議迴",
    "X04n0223_053:0363b02": "向智不思議法界無所依迴向智無所依法界一",
    "X04n0223_053:0363b03": "切諸佛之所共住如無依智一切佛之所共住法",
    "X04n0223_053:0363b04": "界非三世及一切生滅時分所攝迴向之智非三",
    "X04n0223_053:0363b05": "世時分所攝法界圓滿三世事業在於現前迴向",
    "X04n0223_053:0363b06": "之智圓三世事業在於現前法界有無自在迴向",
    "X04n0223_053:0363b07": "之智有無自在為令自他皆如法界無礙自在如",
    "X04n0223_053:0363b08": "諸佛故以是名為等法界無量迴向大意令一切",
    "X04n0223_053:0363b09": "發菩提心者一如法界諸德用自在圓滿廣大無",
    "X04n0223_053:0363b10": "限離大小性不屬一二三百千萬等有限量故等",
    "X04n0223_053:0363b11": "無限量法世間出世間大智大悲喜捨等法界眾",
    "X04n0223_053:0363b12": "生界故若不如是迴向設求菩提但得二乘住寂",
    "X04n0223_053:0363b13": "菩提菩薩樂生淨土皆住門外三車露地白牛不",
    "X04n0223_053:0363b14": "當其分此十迴向令諸三乘得出世心者令達世",
    "X04n0223_053:0363b15": "間生死之性自性法界令起大悲與一切眾生皆",
    "X04n0223_053:0363b16": "得令見眾生性是法界智故得平等悲門入普光",
    "X04n0223_053:0363b17": "明圓智之宅故不令久住草庵化城即如維摩居",
    "X04n0223_053:0363b18": "士所說一期法門是令三乘迴向之少分法華露",
    "X04n0223_053:0363b19": "地白牛之乘略陳一分之寶所總與法界門普光",
    "X04n0223_053:0363b20": "明大智佛果普賢行海是普終畢也如此當部經",
    "X04n0223_053:0363b21": "中十迴向門為迴十住十行中大悲大智法身萬",
    "X04n0223_053:0363b22": "行功德莊嚴自他滯障悲敬不真知見不廣悲心",
    "X04n0223_053:0363b23": "不普心不廣大不稱無限法界將此迴向均治令",
    "X04n0223_053:0363b24": "等稱法界無礙無限自在性故若不如是以無限",
    "X04n0223_053:0363c01": "迴向發願普為無限法界眾生即自住真門偏生",
    "X04n0223_053:0363c02": "淨土不依法界無礙垢淨平等無限同體大悲不",
    "X04n0223_053:0363c03": "成佛果故如是十迴向均十信十住十行及十地",
    "X04n0223_053:0363c04": "十一地行門總在其中此義十地位更不別配佛",
    "X04n0223_053:0363c05": "果但取此位十箇佛果上名總同同名為妙菩薩",
    "X04n0223_053:0363c06": "名號十地位中菩薩上名與此十迴向位菩薩總",
    "X04n0223_053:0363c07": "名金剛但幢與藏別明妙用之佛果及所行之法",
    "X04n0223_053:0363c08": "與此無殊但蘊積功終大悲功滿名之為藏非是",
    "X04n0223_053:0363c09": "異此迴向位外別法也是故善財十迴向中善友",
    "X04n0223_053:0363c10": "即長者天神地神所表十地知識九箇夜天總是",
    "X04n0223_053:0363c11": "女眾一箇是如來為太子時妻以表純修大悲之",
    "X04n0223_053:0363c12": "位明十住十行修行智位十迴向以願力均融令",
    "X04n0223_053:0363c13": "智悲等進十地蘊修令大智大悲深廣成備故以",
    "X04n0223_053:0363c14": "十箇女眾表之十一地悲滿成普賢行門即明以",
    "X04n0223_053:0363c15": "悲興智即以佛母摩耶為十一地初善知識能生",
    "X04n0223_053:0363c16": "一切諸佛為表母是悲位佛是智故以悲生智故",
    "X04n0223_053:0363c17": "云摩耶生佛故故得幻生法門此明悲智德成普",
    "X04n0223_053:0363c18": "賢行滿故明其進修次第如是安立若以修行一",
    "X04n0223_053:0363c19": "時同進即如善財十住位中第二海門國海雲比",
    "X04n0223_053:0363c20": "丘是成就初發心住悲智門以此義故於中有阿",
    "X04n0223_053:0363c21": "脩羅王等十王是表入生死之行故又海雲是此",
    "X04n0223_053:0363c22": "迴向位中能入生死大海故又生死海即佛海故",
    "X04n0223_053:0363c23": "故云有佛出現說普眼經著十王等表萬行自在",
    "X04n0223_053:0363c24": "也乃至十住第七住休捨優婆夷等亦是但以成",
    "X04n0223_053:0364a01": "熟慣習增降處論之又此五位法門總不出一剎",
    "X04n0223_053:0364a02": "那際始終成故總無前後之義故。",
    "X04n0223_053:0364a03": "第六會他化自在天宮說十地法門。",
    "X04n0223_053:0364a04": "十地品第二十六之一",
    "X04n0223_053:0364a05": "【論】約釋此品以四門分別一釋品名目二釋品來",
    "X04n0223_053:0364a06": "意三敘其昇進次第四隨文解釋第一釋品名目",
    "X04n0223_053:0364a07": "者何故名為十地品釋曰以明如來普光明智以",
    "X04n0223_053:0364a08": "成地體如經如是菩薩已踐如來普光明地即大",
    "X04n0223_053:0364a09": "圓鏡智是所說四智及一切種一切智之差別以",
    "X04n0223_053:0364a10": "此為智體以諸菩薩雖登十住十行十迴向不離",
    "X04n0223_053:0364a11": "此體道力未充更以十波羅蜜十重進修令其道",
    "X04n0223_053:0364a12": "力圓滿名為十地又以一波羅蜜中而自具十法",
    "X04n0223_053:0364a13": "名為十地十十之中具百百不移十故名為十地",
    "X04n0223_053:0364a14": "乃至十百十千十萬十千萬十億乃至十不可說",
    "X04n0223_053:0364a15": "明十數該含一多無盡故云十地此十地之法通",
    "X04n0223_053:0364a16": "因十即通十信所信十箇佛果即以普光明殿所",
    "X04n0223_053:0364a17": "說十箇佛果不動智佛為初信故乃至無礙智佛",
    "X04n0223_053:0364a18": "解脫智佛通十箇智佛為所信之果進修之中經",
    "X04n0223_053:0364a19": "十住十行十迴向還將十信之中十箇智果以成",
    "X04n0223_053:0364a20": "此十地之體十箇智佛以不動智佛為本不動智",
    "X04n0223_053:0364a21": "佛以普光明智為本普光明智以無依住智為本",
    "X04n0223_053:0364a22": "又無依住智以一切眾生為本如善財見彌勒菩",
    "X04n0223_053:0364a23": "薩彌勒菩薩還令善財却見初善知識文殊師利",
    "X04n0223_053:0364a24": "是其義也乃至於五位滿不離初信之佛果也以",
    "X04n0223_053:0364b01": "此十地之法通初徹末一際法門是故號名十地",
    "X04n0223_053:0364b02": "品品者均分義一多次第是進同別階級義故此",
    "X04n0223_053:0364b03": "乃是無昇進中進修無層級中層級且略言之十",
    "X04n0223_053:0364b04": "地之體若無十信能信自心初佛果者十地亦不",
    "X04n0223_053:0364b05": "成故十信之初心無十地十一地之佛果亦無成",
    "X04n0223_053:0364b06": "信心故始終總全是不動智之果故能信自心者",
    "X04n0223_053:0364b07": "亦佛果故所信佛果亦佛果故修行之身亦佛果",
    "X04n0223_053:0364b08": "故如是信心方得成信其所修因果終始不異不",
    "X04n0223_053:0364b09": "動智佛故是故此經十住十行十迴向皆有隨位",
    "X04n0223_053:0364b10": "進修因果十佛號故十地十一地以取十迴向中",
    "X04n0223_053:0364b11": "佛果通號更不別立佛名號故為此後十地十一",
    "X04n0223_053:0364b12": "地但取十迴向中理智大悲妙用蘊積使德行功",
    "X04n0223_053:0364b13": "熟更無異法以此義故十迴向中十箇佛果總同",
    "X04n0223_053:0364b14": "名號之為妙為明十迴向已和會理事悲智妙用",
    "X04n0223_053:0364b15": "法成故以此如來亦不云昇天他化天王亦不云",
    "X04n0223_053:0364b16": "遙見亦無迎佛及以興供古人云十地無迎佛及",
    "X04n0223_053:0364b17": "敷座者以經來文未足者此非為得經之意也但",
    "X04n0223_053:0364b18": "為法則如十迴向中大願及智悲修令圓滿如彼",
    "X04n0223_053:0364b19": "故無敷座等事為明法則依地前舊法不更別有",
    "X04n0223_053:0364b20": "加行進修以十地法門但依十信十住中法則以",
    "X04n0223_053:0364b21": "不動智為體以十住中十箇月佛十行中十箇眼",
    "X04n0223_053:0364b22": "佛十迴向中十箇妙佛以為十信中不動智佛上",
    "X04n0223_053:0364b23": "加行進修十地同此准知不移初法第二釋品來",
    "X04n0223_053:0364b24": "意者為明己說地前三十心竟以十迴向方法和",
    "X04n0223_053:0364c01": "會理智大悲及廣興大願竟但依前法則以積行",
    "X04n0223_053:0364c02": "蘊修令使功成滿前智願令使大悲深厚功畢以",
    "X04n0223_053:0364c03": "是此品須來是故善財以九箇夜神皆是女天以",
    "X04n0223_053:0364c04": "表慈悲故一箇佛為太子時妻號曰瞿波以表十",
    "X04n0223_053:0364c05": "地慈悲法喜以悅一切眾生以此十地是蘊積慈",
    "X04n0223_053:0364c06": "悲滿前智願故以此十地之初歡喜地得願求一",
    "X04n0223_053:0364c07": "切佛法心故如後地中所說故又以三十七箇菩",
    "X04n0223_053:0364c08": "薩俱名為藏亦表此十地俱依地前之法以三十",
    "X04n0223_053:0364c09": "七助菩提分法助成地前志樂智悲大願令行滿",
    "X04n0223_053:0364c10": "故含容眾德成滿無功諸佛德門名之為藏一箇",
    "X04n0223_053:0364c11": "菩薩獨名解脫月是三十七箇助菩提行中得法",
    "X04n0223_053:0364c12": "清涼之果故一一皆有所表思之可解是故以此",
    "X04n0223_053:0364c13": "十地品成就地前志樂智悲大願令功畢故此品",
    "X04n0223_053:0364c14": "須來第三敘其昇進次第約立三門一明三乘一",
    "X04n0223_053:0364c15": "乘十地同異二明隨位進修次第三明重敘說法",
    "X04n0223_053:0364c16": "之處及座體一明三乘一乘十地同異者有二義",
    "X04n0223_053:0364c17": "第一三乘十地第二一乘十地第一三乘十地者",
    "X04n0223_053:0364c18": "如仁王經雖安立內凡外凡菩薩修六波羅蜜作",
    "X04n0223_053:0364c19": "六種人王若修檀波羅蜜得作小國王并修戒波",
    "X04n0223_053:0364c20": "羅蜜作粟散王并修忍波羅蜜得作鐵輪王王一",
    "X04n0223_053:0364c21": "閻浮提并修精進波羅蜜作銅輪王王二天下并",
    "X04n0223_053:0364c22": "修禪波羅蜜作銀輪王王三天下并修般若波羅",
    "X04n0223_053:0364c23": "蜜得作金輪王王四天下具足千子自檀戒二度",
    "X04n0223_053:0364c24": "是外凡夫菩薩信心位自忍進定慧四種度門是",
    "X04n0223_053:0365a01": "內凡位是十住十行十迴向中位也十地中名十",
    "X04n0223_053:0365a02": "聖位修十波羅蜜得作十種天王該管已上天位",
    "X04n0223_053:0365a03": "自忉利為首若約斷惑見道之中三乘中地前修",
    "X04n0223_053:0365a04": "六波羅蜜以空觀折伏現行五見及五鈍使且令",
    "X04n0223_053:0365a05": "伏息所有煩惱如呪毒蛇不能害物伏而不起空",
    "X04n0223_053:0365a06": "觀心成達心境本性無生名為見道修道小乘以",
    "X04n0223_053:0365a07": "空觀滅情入寂身智總亡地上菩薩得三種意生",
    "X04n0223_053:0365a08": "身而不隨空而滅智故為不了根本無明住地是",
    "X04n0223_053:0365a09": "如來根本智故受三界外變易生死故已捨分段",
    "X04n0223_053:0365a10": "生死三種意生身者初二三地得三摩跋提樂意",
    "X04n0223_053:0365a11": "生身明從定發正慧念用故四五六地得覺法自",
    "X04n0223_053:0365a12": "性意生身明覺法自性任性生故七八九十地得",
    "X04n0223_053:0365a13": "種類俱生無行無作意生身明無功任運生無作",
    "X04n0223_053:0365a14": "意故五見者一身見二邊見三見取四戒取五邪",
    "X04n0223_053:0365a15": "見此已上五見名利使能障見道與見道作煩惱",
    "X04n0223_053:0365a16": "小乘修空滅智菩薩達法是空有智慧有慈悲之",
    "X04n0223_053:0365a17": "行或生淨土或處世間利生隨意樂自在五鈍使",
    "X04n0223_053:0365a18": "者一貪二嗔三癡四慢五疑通前為十使此能障",
    "X04n0223_053:0365a19": "修道上隨事之行不能稱理如是十使煩惱小乘",
    "X04n0223_053:0365a20": "先斷見道上煩惱後斷修道中煩惱大乘菩薩於",
    "X04n0223_053:0365a21": "諸煩惱以諸波羅蜜如理通融無斷無證如上總",
    "X04n0223_053:0365a22": "明權教大乘中菩薩約簡斷惑地位得果如是十",
    "X04n0223_053:0365a23": "地菩薩修法空無生菩薩得十種意生身於三界",
    "X04n0223_053:0365a24": "業外受變易生死是生死無明住地未能了知如",
    "X04n0223_053:0365b01": "是菩薩猶於一乘佛果華嚴經未聞設聞不信不",
    "X04n0223_053:0365b02": "順不證不入猶有厭苦心多一向樂求出世淨土",
    "X04n0223_053:0365b03": "猶忻淨土在於他方佛果在三祇之後華嚴經云",
    "X04n0223_053:0365b04": "設有菩薩無量劫行六波羅蜜得六神通及修種",
    "X04n0223_053:0365b05": "種菩提分法為不聞此大方廣佛華嚴經猶名假",
    "X04n0223_053:0365b06": "名菩薩不真菩薩設復聞時不信不順不證不入",
    "X04n0223_053:0365b07": "如法華經不退諸菩薩亦復不能知總其例也又",
    "X04n0223_053:0365b08": "云設有菩薩讀誦八萬四千法藏悉皆通利為人",
    "X04n0223_053:0365b09": "解說得六神通此未為難暫讀此經是即為難或",
    "X04n0223_053:0365b10": "為一分劣解眾生發菩提心者三祇之劫方成佛",
    "X04n0223_053:0365b11": "故三乘不退菩薩是十真如觀或是觀空不退不",
    "X04n0223_053:0365b12": "是無明為根本智發心不退此已前明時劫定實",
    "X04n0223_053:0365b13": "淨土及穢土全隔在於他方忻厭之徒安立諸地",
    "X04n0223_053:0365b14": "故第二一乘十地者從十信之心即信自心根本",
    "X04n0223_053:0365b15": "無明具分別見便為不動智佛即文殊師利覺首",
    "X04n0223_053:0365b16": "目首等菩薩是其位也以自信自心無始無明為",
    "X04n0223_053:0365b17": "不動智文殊師利即為自心理智妙慧用也法界",
    "X04n0223_053:0365b18": "大智大悲門普賢行海是自己所行之行如是信",
    "X04n0223_053:0365b19": "已以為信心是故從經之初為例如來成道之果",
    "X04n0223_053:0365b20": "及十普賢并海月光大明菩薩及神天等五十眾",
    "X04n0223_053:0365b21": "以為現果成信門諸菩薩神天等眾示現入法獲",
    "X04n0223_053:0365b22": "益所有入法皆同佛所得故明信從自心無明上",
    "X04n0223_053:0365b23": "見不動智佛故信亦是佛悟亦是佛以不異佛智",
    "X04n0223_053:0365b24": "體用為進修故作此信時普見一切眾生所有心",
    "X04n0223_053:0365c01": "量皆從如來大智而有凡聖一體同一智慧無有",
    "X04n0223_053:0365c02": "二性如金光明經天女發願此語不虗者願三千",
    "X04n0223_053:0365c03": "大千世界眾生悉皆金色具大人相當時稱願一",
    "X04n0223_053:0365c04": "切眾生悉皆金色具大人相如彼經廣明又如此",
    "X04n0223_053:0365c05": "經如來出現品云眾生種種樂及諸方便智皆依",
    "X04n0223_053:0365c06": "佛智起又云應信自心中常有諸佛出興於世轉",
    "X04n0223_053:0365c07": "正法輪從如是信已以方便三昧發生悟入現本",
    "X04n0223_053:0365c08": "智慧與佛契同名生如來智慧家為真佛子從此",
    "X04n0223_053:0365c09": "初住住佛所住種如來性名清淨智慧從此慧已",
    "X04n0223_053:0365c10": "經十住十行十迴向位位之中配十箇所修行之",
    "X04n0223_053:0365c11": "人十箇世界國土十箇修行行下之佛果如前釋",
    "X04n0223_053:0365c12": "十信十住十行十迴向位中所配當者是今此十",
    "X04n0223_053:0365c13": "地位中修行之人即金剛藏等三十八箇菩薩是",
    "X04n0223_053:0365c14": "三十七箇是三十七助道法助前十迴向中悲智",
    "X04n0223_053:0365c15": "妙用功終不立自位佛果為明十迴向中以大願",
    "X04n0223_053:0365c16": "力已圓理智大悲事畢十地但以助道行力成之",
    "X04n0223_053:0365c17": "使熟及至十一地佛果總如十迴向位也解脫月",
    "X04n0223_053:0365c18": "菩薩一人表是能請法之人亦表三十七助道之",
    "X04n0223_053:0365c19": "中解脫清涼之法樂也故有此三十八菩薩三十",
    "X04n0223_053:0365c20": "七同名為藏唯一人名解脫月即是表三十七助",
    "X04n0223_053:0365c21": "道之中無煩惱之果故。",
    "X04n0223_053:0365c23": "大方廣佛新華嚴經合論卷第五十三"
}