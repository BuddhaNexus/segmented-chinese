{
    "X14n0288_004:0087a01": "[0087a01] 大佛頂如來密因修證了義諸菩薩萬行首楞嚴經卷第四",
    "X14n0288_004:0087a03": "[0087a03] 審除細惑(文八)",
    "X14n0288_004:0087a04": "[0087a04] 爾時富樓那彌多羅尼子。在大眾中。即從座起。偏袒右肩。右膝著地。合掌恭",
    "X14n0288_004:0087a05": "敬。而白佛言。大威德世尊。善為眾生敷演如來第一義諦。世尊常推說法人",
    "X14n0288_004:0087a06": "中。我為第一。今聞如來微妙法音。猶如聾人。逾百步外。聆於蚊蚋。本所不見。",
    "X14n0288_004:0087a07": "何況得聞。佛雖宣明。令我除惑。今猶未詳斯義究竟。無疑惑地。世尊。如阿難",
    "X14n0288_004:0087a08": "輩。雖則開悟習漏未除。我等會中。登無漏者。雖盡諸漏(已斷煩惱障)。今聞如來。所說法音",
    "X14n0288_004:0087a09": "尚紆疑悔(未斷所知障)。世尊。(一疑循發之義)若復世間一切根塵陰處界等皆如來藏。清淨本然。(緊問)云何忽",
    "X14n0288_004:0087a10": "生山河大地諸有為相。次第遷流。終而復始。(二疑&#x5FA7;融之義)又如來說地水火風。本性圓融。",
    "X14n0288_004:0087a11": "周&#x5FA7;法界。湛然常住世尊。若地性&#x5FA7;。云何容水。水性周&#x5FA7;。火則不生。復云何",
    "X14n0288_004:0087a12": "明水火二性。俱&#x5FA7;&#x8657;空。不相陵滅。世尊。地性障礙。空性&#x8657;通。云何二俱周&#x5FA7;",
    "X14n0288_004:0087a13": "法界。而我不知是義攸往惟願如來宣流大慈。開我迷雲(翳障)。及諸大眾。作是語",
    "X14n0288_004:0087a14": "已。五體投地。欽渴如來無上慈誨。爾時世尊。告富樓那。及諸會中。漏盡無學。",
    "X14n0288_004:0087a15": "諸阿羅漢。如來今日普為此會。宣勝(玅)義中。真勝義性。令汝會中定性聲聞。及",
    "X14n0288_004:0087a16": "諸一切。未得二空。迴向上乘阿羅漢等。皆獲一乘(大白牛車)寂滅場地。真阿練若(無雜喧)正修",
    "X14n0288_004:0087a17": "行處汝今諦聽。當為汝說。富樓那等。欽佛法音。默然承聽。佛言富樓那。如汝",
    "X14n0288_004:0087a18": "所言清淨本然。云何忽生山河大地。汝常不聞如來宣說性覺妙明。本覺明",
    "X14n0288_004:0088a01": "妙。富樓那言。唯然世尊。我常聞佛宣說斯義。佛言。汝稱覺明。(雙舉)為復性明。稱名",
    "X14n0288_004:0088a02": "為覺。為覺不明。稱為明覺。富樓那言。若此不明。名為覺者。則無所明。",
    "X14n0288_004:0088a03": "[0088a03] 〔疏〕經初二問一云何忽生問三相續因以斷輪迴二地性周&#x5FA7;問不相容",
    "X14n0288_004:0088a04": "以窮幻相。[0088a04] 〔溫陵〕清淨則疑無諸相本然則疑無遷流又地水火風眾相相",
    "X14n0288_004:0088a05": "違不合相容是常情所疑故此置問。[0088a05] 〔疏〕勝義陳翻真諦中邊論云此有三",
    "X14n0288_004:0088a06": "義一義勝義謂真如智境二得勝義謂涅槃果三正行勝義謂諸聖道釋",
    "X14n0288_004:0088a07": "曰經言真勝義性即義勝義也此義以覺真如智境為性故覺明立所是",
    "X14n0288_004:0088a08": "迷此性也言性覺者以體本自然曰性從體所出曰本起信云覺義者謂",
    "X14n0288_004:0088a09": "心體離念本覺者謂平等法界。[0088a09] 〔孤山〕本亦性也以本元自性既能所雙絕",
    "X14n0288_004:0088a10": "寂照互融即寂而照曰妙明即照而寂曰明妙。[0088a10] 〔疏〕佛詰覺明之義答忽生",
    "X14n0288_004:0088a11": "之由謂汝稱覺明為復性本自明稱為明覺為覺性不明稱名為覺哉而",
    "X14n0288_004:0088a12": "富樓那欲立所明乃情存取捨故謂覺性不明必有所明方稱明覺而不",
    "X14n0288_004:0088a13": "知真覺無所有所非真故山河大地無狀忽生皆由此矣。",
    "X14n0288_004:0088a14": "[0088a14] 佛言若無所明。則無明覺。有所非覺。無所非明(妄明)。無明(即妄明)又非覺湛明性。性覺必",
    "X14n0288_004:0088a15": "明。妄為明覺。",
    "X14n0288_004:0088a16": "[0088a16] 佛言下牒詰富那之意無所明則無覺然真覺非所有所者即是無明故",
    "X14n0288_004:0088a17": "曰無明又非覺湛明性蓋富那不知性覺必明而妄立明覺也此中諸句",
    "X14n0288_004:0088a18": "總顯四義一有所非覺者顯不覺義謂立所之覺雖云有覺即是不覺以",
    "X14n0288_004:0089a01": "未能離念故起信云所言覺者謂心體離念一切眾生不名為覺以從本",
    "X14n0288_004:0089a02": "以來未能離念故說無始無明二無所非明者顯簡情義謂本覺之體亦",
    "X14n0288_004:0089a03": "非無所明故經云覺所覺眚覺非眚中本覺明心覺緣非眚若本覺非所",
    "X14n0288_004:0089a04": "明者則根本智應無所緣緣義則亦非無所明矣三無明又非覺湛明性",
    "X14n0288_004:0089a05": "者顯起惑義謂因明立所起惑相續皆由此體故起信云以依阿黎耶識",
    "X14n0288_004:0089a06": "說有無明不覺而起能見能現能取境界起念相續又三無性論云阿黎",
    "X14n0288_004:0089a07": "耶識為諸惑本有漏即是無明有取即是貪愛是也四顯中道者寶積經",
    "X14n0288_004:0089a08": "論云明與無明無異無別為橫執義邊顯於中道以一相中有覺不覺皆",
    "X14n0288_004:0089a09": "是對治義故又起信云依於本覺而起始覺以始覺者即同本覺故則始",
    "X14n0288_004:0089a10": "本不二中道顯矣。",
    "X14n0288_004:0089a11": "[0089a11] 覺非所明。因明立所。所既妄立。生汝妄能。無同異中。熾然成異。異彼所異。因",
    "X14n0288_004:0089a12": "異立同。同異發明因此復立無同無異。如是擾亂。相待生勞。勞久發塵。自相",
    "X14n0288_004:0089a13": "渾濁。由是引起塵勞煩惱。起為世界。靜成&#x8657;空。&#x8657;空為同。世界為異。彼無同",
    "X14n0288_004:0089a14": "異。真有為法。",
    "X14n0288_004:0089a15": "[0089a15] 釋因甚深而明起惑因明立所即背覺之始也生汝妄能則相續之由也",
    "X14n0288_004:0089a16": "謂妙覺體中本無同異由覺明立所遂起妄情故於無同異之真空起熾",
    "X14n0288_004:0089a17": "然之&#x8657;妄既有能所立之分別復立無同異之是非相因擾亂對待不休",
    "X14n0288_004:0089a18": "於是乎有煩惱塵勞之生而相續乎世界輪迴之域皆覺明之咎也。[0089a18] 〔吳興〕",
    "X14n0288_004:0090a01": "彼指上之辭上云無同無異名濫于理今指其體實有為耳。[0090a01] 〔疏〕按緣生經",
    "X14n0288_004:0090a02": "無明有十殊勝全涉此文今復略引者經云一無明所緣殊勝謂緣染淨",
    "X14n0288_004:0090a03": "因果即經因明性故二行相殊勝謂顯現&#x8657;妄即經妄能性故三因緣殊",
    "X14n0288_004:0090a04": "勝謂煩惱惑耶經擾亂性故四引起殊勝謂能引所引即經引起性故五",
    "X14n0288_004:0090a05": "轉異殊勝謂相應等隨眠即熾然性故六邪行殊勝謂增益諦理等即立",
    "X14n0288_004:0090a06": "所性故七相狀殊勝謂微細不共等法即非所明性故八作業殊勝謂流",
    "X14n0288_004:0090a07": "轉等即有為性故九障礙殊勝即諸法體故十隨縛殊勝即世界相續性",
    "X14n0288_004:0090a08": "故又起信論依無明不覺亦有九相謂一者業相即因明性二能見相即",
    "X14n0288_004:0090a09": "妄能性三境界相即熾然性四分別相即所異性五相續相即生勞性六",
    "X14n0288_004:0090a10": "執取相即煩惱性七計名字相即發明性八作業相即有為性九業果相",
    "X14n0288_004:0090a11": "即世界性故總釋覺明立所都有十相一背真二涉妄三涉緣四轉變五",
    "X14n0288_004:0090a12": "能所六分別七同異八作業九差別十流轉及邊邪斷常等諸見貪瞋等",
    "X14n0288_004:0090a13": "之煩惱皆由此生起。",
    "X14n0288_004:0090a14": "[0090a14] 覺明空昧。相待成搖。故有風輪。執持世界。因空生搖。堅明立礙。彼金寶者。明",
    "X14n0288_004:0090a15": "覺立堅。故有金輪。保持國土。堅覺寶成。搖明風出。風金相摩。故有火光。為變",
    "X14n0288_004:0090a16": "化性。寶明生潤。火光上烝。故有水輪。含十方界。火騰水降。交發立堅。濕為巨",
    "X14n0288_004:0090a17": "海。乾為洲潬。以是義故。彼大海中。火光常起。彼州潬中。江河常注。水勢劣火。",
    "X14n0288_004:0090a18": "結為高山。是故山石擊則成焰。融則成水。土勢劣水。抽為草木。是故林藪遇",
    "X14n0288_004:0091a01": "燒成土。因絞成水。交妄發生。遞相為種。以是因緣。世界相續。",
    "X14n0288_004:0091a02": "[0091a02] 〔一世界相續〕夫世界生起皆因覺明立所而感故有五行之異自風金以",
    "X14n0288_004:0091a03": "下略無覺明但相躡為次故覺明空昧為風輪種因空立礙為金輪種風",
    "X14n0288_004:0091a04": "金相摩為火大種金火又為水大種火大又為海洲種水土復為草木種",
    "X14n0288_004:0091a05": "然實風金水火皆遞互相生無定前後經以覺明為因故略分次第又其",
    "X14n0288_004:0091a06": "始則以制伏為生起如因空生搖故立礙生金以制風因金有礙故立化",
    "X14n0288_004:0091a07": "生火以制堅即火&#x5C05;金也次以水而&#x5C05;火復以土而制水洲潬土也自此",
    "X14n0288_004:0091a08": "以下又以相生為次蓋五行順逆之勢也水勢劣火者牒前水制火也結",
    "X14n0288_004:0091a09": "為高山者即火生土也土勢劣水抽為草木即水生木也生&#x5C05;備則五行",
    "X14n0288_004:0091a10": "具然經言四大而不言木此經則言之世言五行而不言風八卦則言之",
    "X14n0288_004:0091a11": "各從其略也又緣生經無明有五甚深亦涉此文謂一因二相三生起四",
    "X14n0288_004:0091a12": "差別五流轉即覺明為因執持等為相立礙等為生起風金等為差別相",
    "X14n0288_004:0091a13": "續等為流轉。",
    "X14n0288_004:0091a14": "[0091a14] 復次富樓那。明妄非他。覺明為咎。所妄既立。明理不踰。以是因緣。聽不出聲。",
    "X14n0288_004:0091a15": "見不超色。色香味觸。六妄成就。由是分開見覺聞知。同業相纏。合離成化。見",
    "X14n0288_004:0091a16": "明色發。明見想成。異見成憎。同想成為。流愛為種。納想為胎。交遘發生。吸引",
    "X14n0288_004:0091a17": "同業。故有因緣。生羯羅藍。遏蒲曇等。胎卵濕化。隨其所應。卵唯想生。胎因情",
    "X14n0288_004:0091a18": "有溼以合感。化以離應情想合離。更相變易。所有受業。逐其飛沈。以是因緣。",
    "X14n0288_004:0092a01": "眾生相續。",
    "X14n0288_004:0092a02": "[0092a02] 〔二眾生相續〕[0092a02] 〔吳興〕明妄即妄明也非局而局故明理不踰聽不出聲示不",
    "X14n0288_004:0092a03": "踰之理。[0092a03] 〔溫陵〕同業相纏合離成化此六道四生之始也父母己三者業同",
    "X14n0288_004:0092a04": "故相纏有生若但由己業不因父母或合濕而成形或離異而託化。[0092a04] 〔孤山〕",
    "X14n0288_004:0092a05": "以妄心見妄境名見明色發即中陰身見父母也依妄境起妄惑為明見",
    "X14n0288_004:0092a06": "想成即異見憎父同見愛母也。[0092a06] 〔疏〕圓覺云由於欲境起諸違順境背愛心",
    "X14n0288_004:0092a07": "而生憎疾造種種業此眾生相續之由也故成實云以愛淫欲故卵生胎",
    "X14n0288_004:0092a08": "生貪香味故故受濕生隨其所欲故受化生此四生六趣之由也然眾生",
    "X14n0288_004:0092a09": "之類唯中有位不名為生顯宗論云依所至位建立生名中陰身體雖起",
    "X14n0288_004:0092a10": "沒而未至彼故不名緣生但名緣起又中有之說諸論各有差別今復略",
    "X14n0288_004:0092a11": "引者總有七論一分別論師說三界受生皆無中有二應理論師說欲色",
    "X14n0288_004:0092a12": "界生定有中有三毗婆沙師為破彼執說一切有中有四施設論說中有",
    "X14n0288_004:0092a13": "者五趣攝五法蘊論說別有中有眼六品類足論亦如是說七尊者達羅",
    "X14n0288_004:0092a14": "達多說有中有趣毗婆沙師釋云施設論說是頌文者謬法蘊論說別有",
    "X14n0288_004:0092a15": "中有眼以彼類微細是故別說由此評曰中有非趣擾亂性故趣者安住",
    "X14n0288_004:0092a16": "之義也。",
    "X14n0288_004:0092a17": "[0092a17] 富樓那想愛同結。愛不能離。則諸世間。父母子孫。相生不斷。是等則以欲貪",
    "X14n0288_004:0092a18": "為本。貪愛同滋。貪不能止。則諸世間。卵化溼胎。隨力強弱。遞相吞食。是等則",
    "X14n0288_004:0093a01": "以殺貪為本。以人食羊。羊死為人。人死為羊。如是乃至十生之類。死死生生。",
    "X14n0288_004:0093a02": "互來相噉。惡業俱生。窮未來際。是等則以盜貪為本。汝負我命。我還汝債。以",
    "X14n0288_004:0093a03": "是因緣。經百千劫。常在生死。汝愛我心。我憐汝色。以是因緣。經百千劫。常在",
    "X14n0288_004:0093a04": "纏縛。唯殺盜婬。三為根本。以是因緣。業果相續。富樓那。如是三種顛倒相續。",
    "X14n0288_004:0093a05": "皆是覺明。明了知性。因了發相。從妄見生。(應前云何忽生)山河大地。諸有為相。次第遷流。因",
    "X14n0288_004:0093a06": "此&#x8657;妄。終而復始。",
    "X14n0288_004:0093a07": "[0093a07] 〔三業果相續〕[0093a07] 〔吳興〕欲貪通乎四生今多就人倫辨之從易見也殺貪者以",
    "X14n0288_004:0093a08": "強淩弱不滋口體則屬瞋恚盜貪由過去世於身命財非理而取故致生",
    "X14n0288_004:0093a09": "生互來相噉。[0093a09] 〔疏〕飲食相噉即任持緣起因貪負命即非愛非憎分別欲存",
    "X14n0288_004:0093a10": "諸境愛屬乎心經云由有諸欲助發愛性是故能令生死相續。[0093a10] 〔溫陵〕汝負",
    "X14n0288_004:0093a11": "下上明業報之本此明相續之由負債殺盜由也愛憐貪欲由也又緣生",
    "X14n0288_004:0093a12": "經無明有八緣起亦涉此文一受用世俗緣起謂眼色生識即見明色發",
    "X14n0288_004:0093a13": "等二任持緣起謂四種食即食羊等三食因緣起即殺貪等四生身相續",
    "X14n0288_004:0093a14": "緣起即想愛同結等五依持緣起即諸世界六差別緣起即卵胎溼化七",
    "X14n0288_004:0093a15": "清淨緣起謂依教思修八自在緣起謂諸靜慮此二緣在下經又有八種",
    "X14n0288_004:0093a16": "分別亦涉此文出三無性論。",
    "X14n0288_004:0093a17": "[0093a17] 富樓那言。若此妙覺。本妙覺明。與如來心。不增不減。無狀(端)忽生山河大地諸",
    "X14n0288_004:0093a18": "有為相。如來今得妙空明覺。山河大地。有為習漏。何當(時)復生。佛告富樓那。譬",
    "X14n0288_004:0094a01": "如迷人於一聚落。惑南為北。此迷為復因迷而有。因悟而出富樓那言。如是",
    "X14n0288_004:0094a02": "迷人。亦不因迷。又不因悟。何以故。迷本無根。云何因迷。悟非生迷。云何因悟",
    "X14n0288_004:0094a03": "佛言。彼之迷人。正在迷時。&#x5010;有悟人。指示令悟。富樓那。於意云何。此人縱迷。",
    "X14n0288_004:0094a04": "於此聚落。更生迷不。不也。世尊。富樓那。十方如來。亦復如是。此迷無本。性畢",
    "X14n0288_004:0094a05": "竟空。昔本無迷。似有迷覺。覺迷迷滅覺不生迷。亦如翳人。見空中華。翳病若",
    "X14n0288_004:0094a06": "除。華於空滅。忽有愚人。於彼空華。所滅空地。待華更生。汝觀是人。為愚為慧。",
    "X14n0288_004:0094a07": "富樓那言。空元無華。妄見生滅。見華滅空。已是顛倒。敕令更出斯實狂癡。云",
    "X14n0288_004:0094a08": "何更名如是狂人。為愚為慧。佛言。如汝所解。云何問言諸佛如來妙覺明空。",
    "X14n0288_004:0094a09": "何當更出山河大地。又如金&#x945B;雜於精金。其金一純。更不成雜。如木成&#x7070;。不",
    "X14n0288_004:0094a10": "重為木。諸佛如來。菩提涅槃亦復如是。",
    "X14n0288_004:0094a11": "[0094a11] 〔四究竟正覺〕[0094a11] 〔疏〕眾生如來之迷悟習漏前後之有無世界始終之生滅清",
    "X14n0288_004:0094a12": "淨忽生之相反良由邪疑為絆謬起惑因故邊邪斷常之見皆突然而興",
    "X14n0288_004:0094a13": "此覺體中細惑那可不問故難意謂本覺之體生佛理同而佛己既證妙",
    "X14n0288_004:0094a14": "空明覺則山河等相何因復生佛引迷人既悟悟不生迷以喻如來究竟",
    "X14n0288_004:0094a15": "證覺無妄山河也故圓覺云既已成金不重為&#x945B;如來圓覺亦復如是昔",
    "X14n0288_004:0094a16": "本無迷指木覺也覺迷迷滅即始覺故。[0094a16] 〔溫陵〕亦如下翳喻妄見華喻山河",
    "X14n0288_004:0094a17": "空華滅地喻妙空明覺又如下以金喻菩提果覺無變&#x7070;喻涅槃果德無",
    "X14n0288_004:0094a18": "生經舉四喻使知迷悟雖妄不廢修證也。[0094a18] 〔疏〕此文辯惑約性修二門不可",
    "X14n0288_004:0095a01": "偏廢故兩義兼舉故文殊說般若云佛言汝入不思議三昧耶答我即不",
    "X14n0288_004:0095a02": "思議云何言入此云本具無勞修證也又云我初發心欲入是三昧如人",
    "X14n0288_004:0095a03": "學射久習自中此言性雖本具不無修證也又云如試金&#x945B;要以椎&#x7145;如",
    "X14n0288_004:0095a04": "是不退智相要行境界不忘不著具足不動然後方明得不退智故圓覺",
    "X14n0288_004:0095a05": "金剛章亦有銷金等喻以明證智無退轉相則阿難誤墮之事皆所以自",
    "X14n0288_004:0095a06": "試而然也。",
    "X14n0288_004:0095a07": "[0095a07] 富樓那。又汝問言。地水火風。本性圓融。周&#x5FA7;法界。疑水火性。不相陵滅又徵",
    "X14n0288_004:0095a08": "&#x8657;空。及諸大地。俱&#x5FA7;法界。不合相容。富樓那。譬如&#x8657;空體非&#x7FA3;相。而不拒彼",
    "X14n0288_004:0095a09": "諸相發揮。所以者何。富樓那。彼太&#x8657;空。日照則明。雲屯則暗。風搖則動。霽澄",
    "X14n0288_004:0095a10": "則清。氣凝則濁。土積成霾。水澄成映。於意云何。如是殊方。諸有為相。為因彼",
    "X14n0288_004:0095a11": "生。為復空有。若彼所生。富樓那。且日照時。既是日明。十方世界。同為日色。云",
    "X14n0288_004:0095a12": "何空中更見圓日。若是空明空應自照。云何中宵雲霧之時。不生光耀。當知",
    "X14n0288_004:0095a13": "是明。非日非空。不異空日觀相元妄。無可指陳。猶邀空華。結為空果。云何詰",
    "X14n0288_004:0095a14": "其相陵滅義。觀性元真。唯妙覺明。妙覺明心。先非水火。云何復問不相容者。",
    "X14n0288_004:0095a15": "真妙覺明。亦復如是。汝以空明。則有空現。地水火風。各各發明。則各各現。若",
    "X14n0288_004:0095a16": "俱發明。則有俱現。云何俱現。富樓那。如一水中。現於日影兩人同觀。水中之",
    "X14n0288_004:0095a17": "日。東西各行。則各有日。隨二人去。一東一西。先無準的。不應難言此日是一。",
    "X14n0288_004:0095a18": "云何各行。各日既雙。云何現一宛轉&#x8657;妄。無可窮詰。",
    "X14n0288_004:0096a01": "[0096a01] 〔五諸相圓融〕富那下答第二問&#x8657;空無相不拒發揮喻妙覺明心先非水",
    "X14n0288_004:0096a02": "火故佛地論云譬如依空有大地光明水火日月而&#x8657;空界非彼諸相又",
    "X14n0288_004:0096a03": "圓覺云一切眾生種種幻化皆生如來圓覺妙心是則體性雖空而無妨",
    "X14n0288_004:0096a04": "幻相也為因下辨妄無實謂明若生日則與日同色不應於空更見圓日",
    "X14n0288_004:0096a05": "明若生空則中宵無日其空應明觀相元妄答不相陵滅觀性元真答不",
    "X14n0288_004:0096a06": "相容者舉兩人觀日以明諸相&#x8657;妄不容窮詰也。",
    "X14n0288_004:0096a07": "[0096a07] 富樓那。汝以色空。相傾相奪。於如來藏。而如來藏。隨(循此妄見)為色空周&#x5FA7;法界。是故",
    "X14n0288_004:0096a08": "於中風動空澄。日明雲暗。眾生迷悶。背覺合塵。故發塵勞。有世間相。我以妙",
    "X14n0288_004:0096a09": "明。不滅不生。合如來藏。而如來藏。唯妙覺明。圓照法界。是故於中。一為無量",
    "X14n0288_004:0096a10": "無量為一。小中現大。大中現小。不動道場。&#x5FA7;十方界。身含十方。無盡&#x8657;空。於",
    "X14n0288_004:0096a11": "一毛端。現寶王剎(小中現大)。坐微塵裏。轉大法輪(大中現小易知故略而不言)。滅塵合覺。故發真如妙覺明性。而如",
    "X14n0288_004:0096a12": "來藏。本妙圓心。非心非空。非地非水。非風非火。非眼非耳鼻舌身意。非色。非",
    "X14n0288_004:0096a13": "身香味觸法。非眼識界。如是。乃至非意識界。非明無明明無明盡(只是無無明之意多二明字勿泥)。如是乃至",
    "X14n0288_004:0096a14": "非老非死。非老死盡。非苦非集。非滅非道。非智非得。非檀那(布施)。非尸羅(持戒)。非毗黎",
    "X14n0288_004:0096a15": "耶(忍辱)。非羼提(精進)。非禪那(禪定)。非般剌若(智慧)。非波羅蜜多(此總上六度)。如是。乃至非怛闥阿竭(如來)。非阿羅訶(應供)。",
    "X14n0288_004:0096a16": "三耶三菩(正&#x5FA7;知)。非大涅槃。非常非樂。非我非淨。以是俱非(結上起下)世出世故。即如來藏。元",
    "X14n0288_004:0096a17": "明心妙。即心即空。即地即水。即風即火。即眼。即耳鼻舌身意。即色。即聲香味",
    "X14n0288_004:0096a18": "觸法。即眼識界。如是。乃至即意識界。即明無明明無明盡。如是。乃至即老即",
    "X14n0288_004:0097a01": "死。即老死盡。即苦即集。即滅即道。即智即得。即檀那。即尸羅。即毗黎耶。即羼",
    "X14n0288_004:0097a02": "提即禪那。即般剌若。即波羅蜜多。如是。乃至即怛闥阿竭。即阿羅訶。三耶三",
    "X14n0288_004:0097a03": "菩。即大涅槃。即常即樂。即我即淨。以是俱即(又結上起下)世出世故。即如來藏。妙明心元。",
    "X14n0288_004:0097a04": "離即離非。是即非即。如何世間。三有眾生。及出世間聲聞緣覺。以所知心測",
    "X14n0288_004:0097a05": "度如來無上菩提。用世語言。入佛知見。譬如琴瑟箜篌琵琶。雖有妙音(喻藏性)。若無",
    "X14n0288_004:0097a06": "妙指(喻實智)。終不能發(喻起用)。汝與眾生。亦復如是。寶覺真心(合前玅音)。各各圓滿。如我按指。海印發",
    "X14n0288_004:0097a07": "光。汝暫舉心(合前無玅指)。塵勞先起。由不勤求無上覺道。愛念小乘。得少為足。",
    "X14n0288_004:0097a08": "[0097a08] 〔六三諦妙心〕長水本妙圓心非心非空等約非相以明真諦元明心妙即",
    "X14n0288_004:0097a09": "心即空等約即相以明俗諦妙明心元離即離非等約遮照以明中諦。[0097a09] 〔疏〕",
    "X14n0288_004:0097a10": "海印者大集云閻浮所有色像大海皆現印文謂影現難思感發自在故",
    "X14n0288_004:0097a11": "曰海印。",
    "X14n0288_004:0097a12": "[0097a12] 富樓那言。我與如來。寶覺圓明。真妙淨心。無二圓滿。而我昔遭無始妄想。久",
    "X14n0288_004:0097a13": "在輪迴。今得聖乘。猶未究竟。世尊。諸妄一切圓滅。獨妙真常。敢問如來。一切",
    "X14n0288_004:0097a14": "眾生。何因有妄。自蔽妙明。受此淪溺。[0097a14] 佛告富樓那。汝雖除疑。餘惑未盡。吾以",
    "X14n0288_004:0097a15": "世間現前諸事。今復問汝。汝豈不聞室羅城中。演若達多。忽於晨朝。以鏡照",
    "X14n0288_004:0097a16": "面。愛鏡中頭。眉目可見。瞋責己頭。不見面目。以為魑魅。無狀狂走。於意云何。",
    "X14n0288_004:0097a17": "此人何因。無故狂走。富樓那言。是人心狂。更無他故。佛言。妙覺明圓。本圓明",
    "X14n0288_004:0097a18": "妙。既稱為妄。云何有因。若有所因。云何名妄。自諸妄想。展轉相因。從迷積迷。",
    "X14n0288_004:0098a01": "以歷塵劫。雖佛發明猶不能返。如是迷因。因迷自有。[0098a01] 識迷無因。妄無所依。尚",
    "X14n0288_004:0098a02": "無有生。欲何為滅。得菩提者。如寤時人。說夢中事。心縱精明。欲何因緣。取夢",
    "X14n0288_004:0098a03": "中物。況復無因。本無所有如彼城中。演若達多(云祠授)。豈有因緣。自怖頭走。忽然狂",
    "X14n0288_004:0098a04": "歇。頭非外得。縱未歇狂。亦何遺失。富樓那。妄性(体)如是。因何為在。[0098a04] 汝但不隨分",
    "X14n0288_004:0098a05": "別世間業果眾生三種相續。三緣斷故。三因不生。則汝心中。演若達多。狂性",
    "X14n0288_004:0098a06": "自歇。歇即菩提勝淨明心。本周法界。不從人得。何藉劬(勤)勞。肯綮修證。譬如有",
    "X14n0288_004:0098a07": "人。於自衣中。繫如意珠。不自覺知。窮露他方。乞食馳走。雖實貧窮(萬妄交馳)。珠不曾失(一真宛在)。",
    "X14n0288_004:0098a08": "忽有智者。指示其珠。所願從心。致大富饒方悟神珠。非從外得。",
    "X14n0288_004:0098a09": "[0098a09] 〔七推窮妄本〕[0098a09] 〔溫陵〕既悟無二益顯妄倫故請窮其因識迷下富那自謂昔",
    "X14n0288_004:0098a10": "遭妄想而稱世尊諸妄圓滅似謂迷有所因妄有可滅故告以此如彼下",
    "X14n0288_004:0098a11": "牒喻重顯令了妄無因無可滅者。[0098a11] 〔補注〕不隨因緣者指上三種相續中因",
    "X14n0288_004:0098a12": "緣也。[0098a12] 〔疏〕圓覺云始知眾生本來成佛所謂狂心若歇歇即菩提也又云生",
    "X14n0288_004:0098a13": "死涅槃猶如昨夢所謂如寤時人說夢中事也蓋迷頭認影皆由狂性因",
    "X14n0288_004:0098a14": "緣若影滅情亡則本性菩提非從外得故曰何藉劬勞肯綮修證。",
    "X14n0288_004:0098a15": "[0098a15] 即時阿難在大眾中。頂禮佛足。起立白佛。世尊現說殺盜婬業(文雖止此意談世界眾生)。三緣斷故。三",
    "X14n0288_004:0098a16": "因不生心中達多狂性自歇歇即菩提不從人得斯則因緣皎然明白云何",
    "X14n0288_004:0098a17": "如來。頓棄因緣。[0098a17] 我從因緣。心得開悟。[0098a17] 世尊。此義。何獨我等年少有學聲聞。今",
    "X14n0288_004:0098a18": "此會中。大目犍連。及舍利弗。須菩提等。從老梵志。聞佛因緣。發心開悟。得成",
    "X14n0288_004:0099a01": "無漏。今說菩提。不從因緣。則王舍城拘舍&#x68C3;(外道)等。所說自然。成第一義。[0099a01] 惟垂大",
    "X14n0288_004:0099a02": "悲。開發迷悶。[0099a02] 佛告阿難。即如城中。演若達多。狂性因緣。若得滅除。則不狂性。",
    "X14n0288_004:0099a03": "自然而出。因緣自然。理窮於是。阿難。(以下以因緣破自然)演若達多。頭本自然。本自其然。無然非",
    "X14n0288_004:0099a04": "自。何因緣故。怖頭狂走。(以下以自然破因緣)若自然頭。因緣故狂。何不自然。因緣故失。本頭不失。",
    "X14n0288_004:0099a05": "狂怖妄出。曾無變易。何藉因緣。本狂自然本有狂怖。未狂之際。狂何所潛。不",
    "X14n0288_004:0099a06": "狂自然頭本無妄。何為狂走。若悟本頭識知狂走。因緣自然。俱為戲論。",
    "X14n0288_004:0099a07": "[0099a07] 〔八因緣自然〕[0099a07] 〔溫陵〕演若下以因緣破自然自然者本自天然不假因緣也",
    "X14n0288_004:0099a08": "若本自天然即無往而非自然何假照鏡因緣怖頭狂走則自然之計墮",
    "X14n0288_004:0099a09": "矣又若由因緣故狂則何不自然而以因緣故失本狂下若謂狂怖亦是",
    "X14n0288_004:0099a10": "自然狂怖者則未狂之際狂何所潛亦非自然之狂怖矣。",
    "X14n0288_004:0099a11": "[0099a11] 是故。我言三緣斷故。即菩提心。菩提心生。生滅心滅。此但生滅。滅生俱盡。無",
    "X14n0288_004:0099a12": "功用道。若有自然。如是。則明自然心生。生滅心滅。此亦生滅。無生滅者。名為",
    "X14n0288_004:0099a13": "自然。猶如世間。諸相雜和。成一體者。名和合性。非和合者。稱本然性。本然(自然)非",
    "X14n0288_004:0099a14": "然。和合(因緣)非合。合然俱離。離合俱非。此句。方名無戲論法(乃真無功用道)。[0099a14] 菩提涅槃。尚在遙遠。",
    "X14n0288_004:0099a15": "非汝歷劫。辛勤修證。雖復憶持十方如來十二部經。清淨妙理。如恒河沙。秪",
    "X14n0288_004:0099a16": "益戲論。汝雖談說。因緣自然。決定明了。人間稱汝多聞第一。以此積劫。多聞",
    "X14n0288_004:0099a17": "熏習。不能免離摩登伽難。何須待我佛頂神&#x546A;。摩登伽心。婬火頓歇。得阿那",
    "X14n0288_004:0099a18": "含。於我法中。成精進林(進速證多)。愛河乾枯。令汝解脫。是故。阿難。汝雖歷劫。憶持如來",
    "X14n0288_004:0100a01": "祕密妙嚴。不如一日(正應歷劫)修無漏業。遠離世間憎愛二苦。如摩登伽。宿為婬女。由",
    "X14n0288_004:0100a02": "神&#x546A;力。銷其愛欲。法中今名性比丘尼。與羅&#x777A;母耶輸陀羅(亦女身)。同悟宿因。知歷",
    "X14n0288_004:0100a03": "世因貪愛為苦。一念熏修。無漏善故。或得出纏。或蒙授記。如何自欺(知此不為)。尚留觀",
    "X14n0288_004:0100a04": "聽(著&#x8EAD;戲論)。",
    "X14n0288_004:0100a05": "[0100a05] 〔疏〕示還滅以遣情顯性夫諸法性空非生之所生生非滅之能滅滅由修",
    "X14n0288_004:0100a06": "斷義邊妄功用中有諸差別初以智遣情還沈識海次以滅滅滅復滯功",
    "X14n0288_004:0100a07": "能乃至遣無可遣道合無功則體證理窮還源之至故佛性論有次第離",
    "X14n0288_004:0100a08": "於六種二邊顯於中道皆由破執也何者為六一者謂諸法畢竟可滅及",
    "X14n0288_004:0100a09": "執畢竟滅盡又執實有能執所執乃至第六執不生同生及可能滅滅皆",
    "X14n0288_004:0100a10": "成一邊故大品云法及非法俱無自性由覺此理故名菩提若然者則所",
    "X14n0288_004:0100a11": "謂生滅智情者皆為戲論而已。",
    "X14n0288_004:0100a12": "三發心分(文二)",
    "X14n0288_004:0100a13": "[0100a13] 阿難。及諸大眾。聞佛示誨。疑惑消除心悟實相。身意輕安得未曾有。重復悲",
    "X14n0288_004:0100a14": "淚(悟徹悲深)。頂禮佛足。長跪合掌。而白佛言。無上大悲。清淨寶王。善開我心。能以如是",
    "X14n0288_004:0100a15": "種種因緣。方便提獎。引諸沈冥。出於苦海。世尊。我今雖承如是法音。知如來",
    "X14n0288_004:0100a16": "藏妙覺明心。&#x5FA7;十方界。含育如來十方國土。清淨寶嚴。妙覺王剎。如來復責",
    "X14n0288_004:0100a17": "多聞無功。不逮修習。我今猶如旅泊之人。忽蒙天王(周稱天子曰天王)賜與華屋(見性)。雖獲大宅。要",
    "X14n0288_004:0100a18": "自門入。惟願如來。不捨大悲。示我在會諸蒙暗者。捐捨小乘。畢(竟)獲如來無餘",
    "X14n0288_004:0101a01": "涅槃本發心路令有學者從何攝伏。疇昔攀緣。得陀羅尼(慧性)。入佛知見。作是語",
    "X14n0288_004:0101a02": "已五體投地在會一心佇佛慈旨。",
    "X14n0288_004:0101a03": "[0101a03] 〔疏〕此由前經種種開示信解具足應須發行希&#x5C05;聖果故次發心也其文",
    "X14n0288_004:0101a04": "分二第一發心以破陰顯理取觀真空證涅槃德即奢摩他行第二發心",
    "X14n0288_004:0101a05": "以備顯六根功德從選根入要空假雙流而進中道故第三觀無發心之",
    "X14n0288_004:0101a06": "文有修行之義初中三。",
    "X14n0288_004:0101a07": "[0101a07] 爾時世尊。哀愍會中。緣覺聲聞。於菩提心。未自在者。及為當來。佛滅度後。末",
    "X14n0288_004:0101a08": "法眾生(兼小乘)。發菩提心。開無上乘妙修行路。宣示阿難。及諸大眾。汝等決定發菩",
    "X14n0288_004:0101a09": "提心。於佛如來妙三摩提(定性)。不生疲倦。應當先明發覺初心二決定義。云何初",
    "X14n0288_004:0101a10": "心二義決定阿難。第一義者。汝等若欲捐捨聲聞。修菩薩乘(一乘頓圓)。入佛知見。應當",
    "X14n0288_004:0101a11": "審觀因地發心。與果地覺。為同為異。阿難若於因地。以生滅心為本修因。而",
    "X14n0288_004:0101a12": "求佛乘不生不滅。無有是處。以是義故。汝當照明諸器世間可作之法。皆從",
    "X14n0288_004:0101a13": "變滅。阿難。汝觀世間可作之法。誰為不壞。然終不聞爛壞&#x8657;空。何以故。空非",
    "X14n0288_004:0101a14": "可作。由是始終無壞滅故。則汝身中堅相為地。潤溼為水。煖觸為火。動搖為",
    "X14n0288_004:0101a15": "風。由此四纏。分汝湛圓妙覺明心。為視為聽。為覺為察。從始(色)入終(識)。五疊渾濁。",
    "X14n0288_004:0101a16": "云何為濁。阿難。譬如清水。清潔本然。即彼塵土&#x7070;沙之倫。本質留礙。二體法",
    "X14n0288_004:0101a17": "爾(理應如是)。性不相循。有世間人。取彼土塵。投於淨水。土失留礙。水亡清潔。容貌汩然。",
    "X14n0288_004:0101a18": "名之為濁。汝濁五重。亦復如是。",
    "X14n0288_004:0102a01": "[0102a01] 〔一示果德〕[0102a01] 〔疏〕先示涅槃不生滅地以為初心發覺之本則汝身中者指有",
    "X14n0288_004:0102a02": "為性也清水譬圓湛妙心塵土&#x7070;沙喻五陰生法能令眼視耳聽分別湛",
    "X14n0288_004:0102a03": "源五疊亂真故以五陰為濁。",
    "X14n0288_004:0102a04": "[0102a04] 阿難。汝見&#x8657;空&#x5FA7;十方界空見不分。有空無體有見無覺。相織妄成。是第一",
    "X14n0288_004:0102a05": "重。名為劫濁。汝身現摶四大為體。見聞覺知(此六受根)。壅令留礙。水火風土(此六塵境)。旋令覺知。",
    "X14n0288_004:0102a06": "相織妄成。是第二重。名為見濁。又汝心中憶(過去)識(見在)誦習。性發知見。容現六塵離",
    "X14n0288_004:0102a07": "塵無相。離覺無性。相織妄成。是第三重。名煩惱濁。又汝朝夕。生滅不停。知見",
    "X14n0288_004:0102a08": "每欲留於世間。業運每常遷於國土(亦世間)。相織妄成。是第四重。名眾生濁。汝等見",
    "X14n0288_004:0102a09": "聞元無異性眾塵隔越。無狀(端)異生。性中相知(性元無異)。用中相背(眾塵隔越異生)。同(性)異(用)失準相織妄成",
    "X14n0288_004:0102a10": "是第五重。名為命濁。",
    "X14n0288_004:0102a11": "[0102a11] 〔二明五濁〕[0102a11] 〔孤山〕五濁依於五陰根塵皆色而以眼根見空說者渾濁義顯",
    "X14n0288_004:0102a12": "也成住壞空皆名為劫故以見空為劫濁空無好醜可覺特由見空交織",
    "X14n0288_004:0102a13": "濁亂性真名劫濁故。[0102a13] 〔疏〕見濁為受陰見聞覺知名六受根水火風土六塵",
    "X14n0288_004:0102a14": "境也因根有相故令留礙由塵發知故旋令覺煩惱濁為想陰憶識誦習",
    "X14n0288_004:0102a15": "皆想為體憶想過去識別現在誦習未來貪瞋煩惱由想而生想念力故",
    "X14n0288_004:0102a16": "發知見性六塵容貌現於想中故想為煩惱濁眾生濁為行陰生滅不停",
    "X14n0288_004:0102a17": "為行行相遷流故曰業運妄想知見即行陰體諸行無常故國土每遷命",
    "X14n0288_004:0102a18": "濁為識陰性中相知斯無異姓由塵隔越而相背也同謂識體異即根塵",
    "X14n0288_004:0103a01": "即彼此失準名相織故經云涅槃者名無織織者兩物相涉經緯造作之",
    "X14n0288_004:0103a02": "義而涅槃之體自性清淨不涉眾緣故佛性論云涅槃者無所趣故離編",
    "X14n0288_004:0103a03": "織故。",
    "X14n0288_004:0103a04": "[0103a04] 阿難。汝今欲令見聞覺知。遠契如來常樂我淨。應當先擇死生根本依不生",
    "X14n0288_004:0103a05": "滅。圓湛性成。以湛旋其&#x8657;妄滅生。伏還元覺。得元明覺。無生滅性。為因地心。",
    "X14n0288_004:0103a06": "然後圓成果地修證。如澄濁水。貯於靜器。靜深不動。沙土自沈。清水現前。名",
    "X14n0288_004:0103a07": "為初伏客塵煩惱。去泥純水。名為永斷根本無明。明相精純。一切變現。不為",
    "X14n0288_004:0103a08": "煩惱。皆合涅槃清淨妙德。",
    "X14n0288_004:0103a09": "[0103a09] 〔三明伏斷〕生死根本五濁業用也圓湛之性本智真體也初伏客塵謂先",
    "X14n0288_004:0103a10": "除正使永斷根本即更侵習氣寶性論云貪等客煩惱猶如濁水塵無分",
    "X14n0288_004:0103a11": "別智上果法如池水示現佛法身一切諸功德又伏斷客塵有二種入一",
    "X14n0288_004:0103a12": "者理入二者行入理入者金剛三昧經云深信眾生不異真性不一不共",
    "X14n0288_004:0103a13": "但以客塵所障當凝住覺見諦觀佛性寂靜無為無有分別是為理入然",
    "X14n0288_004:0103a14": "客塵之體即奢摩他所治之惑以喻況法則水喻自性本淨塵喻&#x8657;妄分",
    "X14n0288_004:0103a15": "別而諸論等取契經義立心性本淨諸師各有立破今復略引者如分別",
    "X14n0288_004:0103a16": "論師引經云眾生之心本來清淨明徹潔白但為客塵煩惱所覆見不清",
    "X14n0288_004:0103a17": "淨煩惱斷除即得解脫毗婆沙師破云若心性本淨為煩惱所汙見不清",
    "X14n0288_004:0103a18": "淨者何不煩惱本性染汙為本染汙心而見清淨釋曰心性義本出華嚴",
    "X14n0288_004:0104a01": "淨師等經而陳那引之耳婆沙欲以義準破之故云何不也雜集論安慧",
    "X14n0288_004:0104a02": "釋云所謂客塵者由未永拔所取能敢種子故令依他性心二行相轉非",
    "X14n0288_004:0104a03": "法性心以諸法性自性清淨故釋曰安慧欲以簡別義救故云非法性心",
    "X14n0288_004:0104a04": "又成實論經部師破云經說心性本淨者以顯心體是常說客塵言釋曰",
    "X14n0288_004:0104a05": "經部欲以違宗破他故以顯常矯之又若辨中邊論則以雙破二邊之情",
    "X14n0288_004:0104a06": "雙立二邊之義令染淨情亡是非泯絕則心性顯矣故論云此若無雜染",
    "X14n0288_004:0104a07": "一切應自脫此若無清淨功用應無果非染非不染非淨非不淨心性本",
    "X14n0288_004:0104a08": "淨故客塵煩惱染。",
    "X14n0288_004:0104a09": "[0104a09] 第二發心(文四)",
    "X14n0288_004:0104a10": "[0104a10] 第二義者。汝等必欲發菩提心。於菩薩乘。生大勇猛。決定棄捐諸有為相。應",
    "X14n0288_004:0104a11": "當審詳煩惱根(六根)本。此無始來。發業潤生。誰作誰受。阿難。汝修菩提。若不審觀",
    "X14n0288_004:0104a12": "煩惱根本。則不能知&#x8657;妄根塵。何處顛倒。處(結處)尚不知。云何降伏取如來位。阿",
    "X14n0288_004:0104a13": "難。汝觀世間解結之人。不見所結。云何知解。不聞&#x8657;空。被汝隳裂。何以故。空",
    "X14n0288_004:0104a14": "無形相。無結解故。[0104a14] 則汝現前眼耳鼻舌。及與身心。六為賊媒。自劫家寶。由此",
    "X14n0288_004:0104a15": "無始。眾生世界(是正報)。生纏縛故。於器世間(是依報)。不能超越。",
    "X14n0288_004:0104a16": "[0104a16] 〔一審明因地〕言因地者謂同前發心觀圓湛性合涅槃空則以無生滅性",
    "X14n0288_004:0104a17": "為本修因即乘此因圓滿果地功德故指&#x8657;空壞烈為喻此審因也由三",
    "X14n0288_004:0104a18": "觀修心皆因空起行深涉遠理定該前故修假者必因於空修中者必緣",
    "X14n0288_004:0105a01": "空假欲知觀義請觀圓覺最初三章。[0105a01] 〔吳興〕發業潤生指煩惱誰作誰受此",
    "X14n0288_004:0105a02": "推本也。",
    "X14n0288_004:0105a03": "[0105a03] 阿難。云何名為眾生世界。世為遷流。界為方位。汝今當知東西南北。東南西",
    "X14n0288_004:0105a04": "南。東北西北。上下為界。過去未來。現在為世。方位有十。流數有三。一切眾生。",
    "X14n0288_004:0105a05": "織妄相成身中貿遷世界相涉而此界性設雖十方定位可明世間秪目東",
    "X14n0288_004:0105a06": "西南北。上下無位。中無定方。四數(東西南北)必明。與世(過現來)相涉。三四(以三世涉四方)四三(以四方涉三世)。宛轉十二。流變",
    "X14n0288_004:0105a07": "三疊。一十百千。總括始終。六根之中。各各功德。有千二百。[0105a07] 阿難。汝復於中。克",
    "X14n0288_004:0105a08": "定優劣。如眼觀見。後暗前明。前方全明。後方全暗。左右旁觀。三分之二。統論",
    "X14n0288_004:0105a09": "所作。功德不全。三分言功。一分無德。當知眼唯八百功德。如耳周聽。十方無",
    "X14n0288_004:0105a10": "遺。動若邇遙(相似非實)。靜無邊際。當知耳根圓滿一千二百功德。如鼻&#x9F45;聞。通出入息。",
    "X14n0288_004:0105a11": "有出有入。而闕中交。驗於鼻根。三分闕一。當知鼻唯八百功德。如舌宣揚。盡",
    "X14n0288_004:0105a12": "知世間出世間智。言有方分理無窮盡。當知舌根圓滿一千二百功德。如身",
    "X14n0288_004:0105a13": "覺觸。識於違順。合時能覺。離中不知。離一合雙。驗於身根。三分闕一。當知身",
    "X14n0288_004:0105a14": "唯八百功德。如意默容十方三世。一切世間出世間法。唯聖與凡。無不包容。",
    "X14n0288_004:0105a15": "盡其涯際。當知意根圓滿一千二百功德。",
    "X14n0288_004:0105a16": "[0105a16] 〔二顯本功德〕[0105a16] 〔溫陵〕世者三世遷流界者各從定位界位有十世數有三一",
    "X14n0288_004:0105a17": "身所具理自互涉故曰身中貿遷。[0105a17] 〔疏〕方位有十故十倍為數流數有三故",
    "X14n0288_004:0105a18": "三變而止此所以垂變化之故具功德之門皆因數起故所顯之。[0105a18] 〔補註〕言",
    "X14n0288_004:0106a01": "千二百功德者四方各二百四隅各一百也鼻通出入入則聞香出則不",
    "X14n0288_004:0106a02": "聞出入之中其境不交故三分闕一是則六根俱以能了別處為功德也",
    "X14n0288_004:0106a03": "又如身有離合則以離境不知為闕一分意根了境通於三世具現比二",
    "X14n0288_004:0106a04": "量又以憶識誦習中慣力強故能默容十方三世等也。",
    "X14n0288_004:0106a05": "[0106a05] 阿難。汝今欲逆(挽)生死欲流。反窮流根。至不生滅。當驗此等六受用根。誰合誰",
    "X14n0288_004:0106a06": "離。誰深誰淺。誰為圓通(用具)。誰不圓滿(用缺)。若能於此悟圓通根。逆彼無始。織妄業流。",
    "X14n0288_004:0106a07": "得循圓通。與不圓根。日劫相倍。我今備顯六湛圓明。本所功德數量如是。隨",
    "X14n0288_004:0106a08": "汝詳擇其可入者。吾當發明。令汝增進。十方如來。於十八界。一一修行。皆得",
    "X14n0288_004:0106a09": "圓滿。無上菩提。於其中間。亦無優劣。但汝下劣。未能於中圓自在慧。故我宣",
    "X14n0288_004:0106a10": "揚。令汝但於一門深入。入一無妄。彼六知根。一時清淨。",
    "X14n0288_004:0106a11": "[0106a11] 〔疏〕阿難下流根即妙湛不動者也眼耳以離中取境鼻等以合中知法離",
    "X14n0288_004:0106a12": "則境遠為深合則境近為淺顯宗論云五根初二用遠境不合故俱舍云",
    "X14n0288_004:0106a13": "眼用遠速遠見山河不聞聲故如先見擊鼓後方聞聲鼻舌無遠事是也。",
    "X14n0288_004:0106a14": "[0106a14] 阿難白佛言。世尊。云何逆流深入一門。能令六根。一時清淨。佛告阿難。汝今",
    "X14n0288_004:0106a15": "已得須陀洹果(不入六塵)。已滅三界眾生世間見所斷惑(即八十一使)。然猶未知根中積生無始&#x8657;",
    "X14n0288_004:0106a16": "習。彼習要因修所斷得(即八十一思)。何況此中生住異滅。分劑頭數。今汝且觀現前六根。",
    "X14n0288_004:0106a17": "為一為六。阿難。若言一者。耳何不見。目何不聞。頭奚不履。足奚無語。若此六",
    "X14n0288_004:0106a18": "根。決定成六。如我今會與汝宣揚微妙法門。汝之六根。誰來領受。阿難言。我",
    "X14n0288_004:0107a01": "用耳聞。佛言。汝耳自聞。何關身口。口來問義。身起欽承。是故應知。非一終六。",
    "X14n0288_004:0107a02": "非六終一。終不汝根元一元六。阿難。當知是根。非一非六。由無始來。顛倒淪",
    "X14n0288_004:0107a03": "替(即惑業)。故於圓湛一六義生。汝須陀洹。雖得六銷。猶未亡一。如太&#x8657;空。參合&#x7FA3;器。",
    "X14n0288_004:0107a04": "由器形異。名之異空。除器觀空。說空為一。彼太&#x8657;空。云何為汝成同不同。何",
    "X14n0288_004:0107a05": "況更名是一非一。則汝了知。六受用根。亦復如是。",
    "X14n0288_004:0107a06": "[0107a06] 〔疏〕見所斷惑即八十一使根中&#x8657;習即生住異滅也分劑頭數者如凡夫",
    "X14n0288_004:0107a07": "覺滅相二乘覺異相法身位菩薩覺住相滿足位菩薩覺生相即斷惑分",
    "X14n0288_004:0107a08": "劑所有頭數也圓覺云修禪那者心中了知生住異滅分劑頭數然此中",
    "X14n0288_004:0107a09": "之說與彼有異者此文之義欲斷彼生彼經之談欲知彼數觀體異故〔孤",
    "X14n0288_004:0107a10": "山〕須陀洹不入色聲香味觸法故得六銷猶未忘一者滯有涅槃也。[0107a10] 〔溫陵〕",
    "X14n0288_004:0107a11": "&#x8657;空本非同異喻圓湛本非一六合器除器喻一六義生。",
    "X14n0288_004:0107a12": "[0107a12] 由明暗等。二種相形(互顯)。於妙圓中。黏湛發見。見精映色。結色成根。根元目為清",
    "X14n0288_004:0107a13": "淨四大。因名眼體如蒲萄朵。浮根四塵。流逸奔色。由動靜等。二種相擊。於妙",
    "X14n0288_004:0107a14": "圓中。黏湛發聽。聽精映聲。卷聲成根。根元目為清淨四大。因名耳體如新卷",
    "X14n0288_004:0107a15": "葉。浮根四塵。流逸奔聲。由通塞等。二種相發。於妙圓中。黏湛發&#x9F45;。&#x9F45;精映香。",
    "X14n0288_004:0107a16": "納香成根。根元目為清淨四大。因名鼻體如雙&#x57C0;爪。浮根四塵。流逸奔香。由",
    "X14n0288_004:0107a17": "恬變等。二種相參(雜和)。於妙圓中。黏湛發嘗。嘗精映味。絞味成根。根元目為清淨",
    "X14n0288_004:0107a18": "四大。因名舌體如初偃月。浮根四塵。流逸奔味。由離合等。二種相摩。於妙圓",
    "X14n0288_004:0108a01": "中。黏湛發覺。覺精映觸。搏觸成根。根元目為清淨四大。因名身體如腰鼓顙。",
    "X14n0288_004:0108a02": "浮根四塵。流逸奔觸。由生滅等。二種相續。於妙圓中。黏湛發知。知精映法。攬",
    "X14n0288_004:0108a03": "法成根。根元目為清淨四大。因名意思如幽室見。浮根四塵。流逸奔法。",
    "X14n0288_004:0108a04": "[0108a04] 〔三斥相冥真〕外拔六根內冥真性使聞見合而為一圓湛開而&#x5FA7;應則諸",
    "X14n0288_004:0108a05": "根互用而&#x8657;習全消矣故經云非汝六根互用合開則此妄想無時得滅",
    "X14n0288_004:0108a06": "則知拔根義在斷惑於妙圓中者示根結所起見由黏湛而發根因結色",
    "X14n0288_004:0108a07": "所生故眼之名體從茲而立則知見等六用為&#x8657;妄也俱舍云蒲萄眼體",
    "X14n0288_004:0108a08": "皆有極微極微名不可見色故見根之元是清淨四大而浮根四塵亦能",
    "X14n0288_004:0108a09": "奔色。",
    "X14n0288_004:0108a10": "[0108a10] 阿難。如是六根。由彼覺明。有明明覺。失彼精了。粘妄發光。是以汝今。離暗離",
    "X14n0288_004:0108a11": "明。無有見體。離動離靜。元無聽質。無通無塞。&#x9F45;性不生。非變非恬。嘗無所出。",
    "X14n0288_004:0108a12": "不離不合。覺觸本無。無滅無生。了知安寄。汝但不循動靜。合離。恬變。通塞。生",
    "X14n0288_004:0108a13": "滅。明暗如是十二諸有為相(皆生滅法)。隨拔一根。脫粘內伏。伏歸元真。發本明耀。耀性",
    "X14n0288_004:0108a14": "發明。諸餘五黏應。拔圓脫。不由前塵所起知見(外不由塵)。明不循根(內不循根)。寄根明發。由是六",
    "X14n0288_004:0108a15": "根。互相為用。[0108a15] 阿難。汝豈不知今此會中。阿那律陀。無目而見。跋難陀龍。無耳",
    "X14n0288_004:0108a16": "而聽。殑伽神女。非鼻聞香。驕梵&#x9262;提。異舌知味(舌常如牛哨)。舜若多神。無身覺觸。如來光",
    "X14n0288_004:0108a17": "中。映令暫現。既為風質。其體元無。諸滅盡定。得寂聲聞。如此會中。摩訶迦葉。",
    "X14n0288_004:0108a18": "久滅意根。圓明了知。不因心念。阿難。今汝諸根。若圓拔已。內瑩發光。如是浮",
    "X14n0288_004:0109a01": "塵。及器世間。諸變化相。如湯銷&#x6C37;。應念化成。無上知覺。阿難。如彼世人。聚見",
    "X14n0288_004:0109a02": "於眼。若令急合。暗相現前。六根黯然。頭足相類(無辨)。彼人以手循體外繞。彼雖不",
    "X14n0288_004:0109a03": "見。頭足一辨。知覺是同。緣見因明。暗成無見。不明自發。則諸暗相。永不能昏。",
    "X14n0288_004:0109a04": "根塵既銷。云何覺明。不成圓妙。",
    "X14n0288_004:0109a05": "[0109a05] 阿難下示流逸之妄循塵喪真故失彼精了粘湛發光即有明明覺也根",
    "X14n0288_004:0109a06": "以循塵而知故離塵無覺隨拔一根即一門深入也發本明耀即不由前",
    "X14n0288_004:0109a07": "塵能了別也寄根於心則不循塵於外既依本明開發故得六根互相為",
    "X14n0288_004:0109a08": "用阿那律下引證拔根之用而兼舉六人者以明六妄皆能圓拔則精真",
    "X14n0288_004:0109a09": "可純而獨照所謂一耳目之所知而心未嘗死者是則視聽不用耳目而",
    "X14n0288_004:0109a10": "不異耳目之用無足異矣無眼失明也非鼻不以&#x9F45;聞也舜若多即&#x8657;空",
    "X14n0288_004:0109a11": "神意根執受為體滅定能治受想故無意根生肖論云龍虧聰故字書以",
    "X14n0288_004:0109a12": "龍耳為聾今言無耳蓋異諸龍矣宋人李覯執孔孟之教常為排佛一日",
    "X14n0288_004:0109a13": "讀般若心經至無眼耳鼻舌身意豁然有省乃以書寄門人曰古之儒者",
    "X14n0288_004:0109a14": "用於世必有以教導之民之耳自鼻口心知百體皆有所主彼浮屠何暇",
    "X14n0288_004:0109a15": "及哉後之儒者用於世則無以教導之民之耳目鼻口心知百體皆無所",
    "X14n0288_004:0109a16": "主捨浮屠何適哉此亦不循塵之一事也。[0109a16] 〔吳興〕真智如湯妄念如&#x6C37;故應",
    "X14n0288_004:0109a17": "念化成無上知見前明真智不由於根故舉那律等無目能見今示真見",
    "X14n0288_004:0109a18": "不假於緣故指世人暗中有見彼人謂合眼之人循體謂他人之體知見",
    "X14n0288_004:0110a01": "是同言暗中之境與明無殊也凡夫尚不假明緣而能有見況聖人真覺",
    "X14n0288_004:0110a02": "何藉緣發乎。[0110a02] 〔疏〕世人聚見於眼者謂唯以眼為見也。",
    "X14n0288_004:0110a03": "[0110a03] 阿難。白佛言。世尊。如佛說言。因地覺心。欲求常住。要與果位名目相應。世尊。",
    "X14n0288_004:0110a04": "如果位中菩提(正覺性)涅槃。真如。佛性。菴摩羅識。空如來藏。大圓鏡智。是七種名。稱",
    "X14n0288_004:0110a05": "謂雖別。清淨圓滿。體性堅凝。如金剛王。常住不壞。若此見聽。離於明暗。動靜",
    "X14n0288_004:0110a06": "通塞。畢竟無體。猶如念心。離於前塵。本無所有。云何將此畢竟斷滅。以為修",
    "X14n0288_004:0110a07": "因。欲獲如來七常住果。世尊。若離明暗(單舉眼根例該餘五)。見畢竟空。如無前塵。念自性滅。進退",
    "X14n0288_004:0110a08": "循環。微細推求。本無我心。及我心所。將誰立因。求無上覺。如來先說湛精圓",
    "X14n0288_004:0110a09": "常。違越誠言。終成戲論云何如來真實語者。唯垂大慈。開我蒙&#x6061;。[0110a09] 佛告阿難。",
    "X14n0288_004:0110a10": "汝學多聞。未盡諸漏。心中徒知顛倒所因。真倒現前。實未能識。恐汝誠心。猶",
    "X14n0288_004:0110a11": "未信伏。吾今試將塵俗諸事。當除汝疑。即時如來敕羅&#x777A;羅擊鐘一聲。問阿",
    "X14n0288_004:0110a12": "難言。汝今聞不。阿難大眾。俱言我聞。鐘歇無聲。佛又問言。汝今聞不。阿難大",
    "X14n0288_004:0110a13": "眾。俱言不聞。時羅&#x777A;羅又擊一聲。佛又問言。汝今聞不。阿難大眾。又言俱聞。",
    "X14n0288_004:0110a14": "佛問阿難。汝云何聞。云何不聞。阿難大眾。俱白佛言。鐘聲若擊。則我得聞。擊",
    "X14n0288_004:0110a15": "久聲銷。音響雙絕。則名無聞。如來又&#x52C5;羅&#x777A;擊鐘。問阿難言。爾今聲不。阿難",
    "X14n0288_004:0110a16": "大眾。俱言有聲。少選聲銷。佛又問言。爾今聲不。阿難大眾。答言無聲。有頃羅",
    "X14n0288_004:0110a17": "&#x777A;更來撞鐘。佛又問言。爾今聲不。阿難大眾。俱言有聲。佛問阿難。汝云何聲。",
    "X14n0288_004:0110a18": "云何無聲。阿難大眾。俱白佛言。鐘聲若擊。則名有聲。擊久聲銷。音響雙絕。則",
    "X14n0288_004:0111a01": "名無聲。",
    "X14n0288_004:0111a02": "[0111a02] 〔四別名常性〕阿難下舉果辨因決進修之疑也夫欲審因修先明果證如",
    "X14n0288_004:0111a03": "人學射以的為期故此中七法義各二種謂一果二常菩提正覺性也涅",
    "X14n0288_004:0111a04": "槃斷德體也由無變異說名真如為覺本體說名佛性體本清淨名菴摩",
    "X14n0288_004:0111a05": "羅煩惱不居名空如來藏清淨顯照名大圓鏡皆果上妙德也又菩提常",
    "X14n0288_004:0111a06": "覺涅槃常樂真如常然佛性常知菴羅常淨空藏常&#x8657;鏡智常明皆法上",
    "X14n0288_004:0111a07": "真體也又菩提心論以補處菩提為果攝故寶積經論以親緣果體名涅",
    "X14n0288_004:0111a08": "槃故雜集論以無變異名真如故寶性論以六十種德為佛性故無性論",
    "X14n0288_004:0111a09": "以無變異真如名菴羅識故勝鬘以離一切煩惱名空藏故佛地論以具",
    "X14n0288_004:0111a10": "十種功德為鏡智故此經論釋義也。[0111a10] 〔溫陵〕離幻復真常住不壞名常住果",
    "X14n0288_004:0111a11": "而見聽六用離塵無體焉取常住。",
    "X14n0288_004:0111a12": "[0111a12] 佛語阿難。及諸大眾。汝今云何自語矯亂。大眾阿難。俱時問佛。我今云何名",
    "X14n0288_004:0111a13": "為矯亂。佛言。我問汝聞。汝則言聞。又問汝聲。汝則言聲。唯聞與聲。報答無定。",
    "X14n0288_004:0111a14": "如是云何不名矯亂。阿難。聲銷無響。汝說無聞。若實無聞。聞性已滅。同於枯",
    "X14n0288_004:0111a15": "木。鐘聲更擊。汝云何知知有知無。自是聲塵。或無或有。豈彼聞性。為汝有無。",
    "X14n0288_004:0111a16": "聞實云無。誰知無者。是故阿難。聲於聞中。自有生滅。非為汝聞。聲生聲滅。令",
    "X14n0288_004:0111a17": "汝聞性。為有為無。汝尚顛倒惑聲為聞。何怪昏迷。以常為斷終不應。言離諸",
    "X14n0288_004:0111a18": "動靜。閉塞開通說聞無性。如重睡人。眠熟床枕。其家有人。於彼睡時。擣練舂",
    "X14n0288_004:0112a01": "米。其人夢中。聞舂擣聲。別作他物。或為擊&#x76B7;。或為撞鐘。即於夢時。自怪其鐘。",
    "X14n0288_004:0112a02": "為木石響。於時忽寤。遄知杵音。自告家人。我正夢時。惑此舂音。將為鼓響。阿",
    "X14n0288_004:0112a03": "難。是人夢中。豈憶靜搖。開閉通塞。其形雖寐。聞性不昏縱汝形銷。命光遷謝。",
    "X14n0288_004:0112a04": "此性云何為汝銷滅。[0112a04] 以諸眾生。從無始來。循諸色聲。逐念流轉。曾不開悟性",
    "X14n0288_004:0112a05": "淨妙常。不循所常。逐諸生滅。由是生生雜染流轉。[0112a05] 若棄生滅。守於真常。常光",
    "X14n0288_004:0112a06": "現前。根塵識心。應時銷落。想相為塵。識情為垢。二俱遠離。則汝法眼。應時清",
    "X14n0288_004:0112a07": "明。云何不成無上知覺。",
    "X14n0288_004:0112a08": "[0112a08] 〔疏〕欲表圓根正修方便故扣鐘驗聞以顯耳根常住為一門深入之本聞",
    "X14n0288_004:0112a09": "無生滅境有生滅故聲聞各問今審辨也。[0112a09] 〔吳興〕佛語下舉所昧事驗妄識",
    "X14n0288_004:0112a10": "至昏而聞性不寐復恐謂昧雖不昧死則銷滅故重示云縱汝形銷性非",
    "X14n0288_004:0112a11": "遷改。",
    "X14n0288_004:0112a12": "[0112a12] 鎮澄讚曰 深窮萬法同異俱生廣陳相續本無明玅體覺圓澄因業推懲",
    "X14n0288_004:0112a13": "法眼應時清。",
    "X14n0288_004:0112a14": "[0112a14] 傳如截流曰 以上文會相歸性。明清淨本然之藏體恒如。即性成相。言循",
    "X14n0288_004:0112a15": "業發現之心境常&#x5FA7;。滿慈領是而且疑曰。如世尊言。果清淨也。則山河大地",
    "X14n0288_004:0112a16": "諸有為相。云何忽生。果本然也。又何次第遷流。終而復始。且土之剋水。地性",
    "X14n0288_004:0112a17": "&#x5FA7;。則水無所容。火遇水亡。則水性周。而焉能有火。加以地性障礙。空性&#x8657;通。",
    "X14n0288_004:0112a18": "又曷可以並驅。有是諸疑。欽渴慈誨。世尊於是不直答其所問。反詰其常所",
    "X14n0288_004:0113a01": "聞者。&#x8462;欲就其&#x6B35;而導其迷也。言玅明。則不可不明。言明玅。又不可謂所明。",
    "X14n0288_004:0113a02": "故曰本覺妙明。性覺明玅。滿慈曰。唯然已聞者。如阿難妄意同佛了義之謂",
    "X14n0288_004:0113a03": "也。佛&#x5EFC;迎其所解兩徵之曰。汝稱覺明。為復性明稱名為覺。為覺不明稱為",
    "X14n0288_004:0113a04": "明覺。斯問也。正謂平剖玉環施異餌。任渠左右上吾竿。而滿慈果曰。若此不",
    "X14n0288_004:0113a05": "明。名為覺者。則無所明。意謂不明者。不得謂之本覺玅明也。世尊述其辭而",
    "X14n0288_004:0113a06": "進之曰。汝意謂若無所明則無明覺。殊不知清淨本然之中。云何更容他物。",
    "X14n0288_004:0113a07": "故告之以有所非覺。無所非明。意滿慈疑何謂無所非明。佛隨釋云。無明又",
    "X14n0288_004:0113a08": "非覺湛明性。是故無所。不得謂之本覺玅明也。何謂有所非覺。文似隔句釋",
    "X14n0288_004:0113a09": "云。性覺必明。妄為明覺。是故有所。不得謂之性覺明玅也。文以隔句釋者。以",
    "X14n0288_004:0113a10": "滿慈所計在明。但以無明又非覺湛明性一句杜其轉計。隨執其所明之&#x6B35;。",
    "X14n0288_004:0113a11": "廣其說焉。必者。定計之辭。定計覺際有明。便非清淨本體。故曰妄為明覺。此",
    "X14n0288_004:0113a12": "妄識初萌。即起信所稱業相是也。覺非所明。因明立所。所既妄立。生汝妄能。",
    "X14n0288_004:0113a13": "無同異中。熾然成異者。無同異。指上清淨本然之體。一有所明而能斯隨之。",
    "X14n0288_004:0113a14": "法爾而然也。始則清淨本然。今則能所雜沓。故曰熾然成異。此起信所稱轉",
    "X14n0288_004:0113a15": "相是也。以能所熾然之異為異。復立無能無所之同以異之。故曰異彼所異。",
    "X14n0288_004:0113a16": "因異立同也。斯異之未遣而同斯立矣。故同之與異。相待宛然。故曰同異發",
    "X14n0288_004:0113a17": "明。由是更立無同以異乎同。無異以異乎異。故曰因此復立無同無異。玅淨",
    "X14n0288_004:0113a18": "體中。本無諸相。今則能所迭生。情塵日起。故曰如是擾亂。相待成搖。勞久發",
    "X14n0288_004:0114a01": "塵。自相混濁。此起信所稱現相是也。由是引起塵勞煩惱者。由三細而致六",
    "X14n0288_004:0114a02": "粗也。以能所為異為起。是世界之因。以無能所為同為靜。是&#x8657;空之因。故曰",
    "X14n0288_004:0114a03": "起為世界。靜成&#x8657;空。&#x8657;空為同。世界為異也。言彼無同異而曰真有為法者。",
    "X14n0288_004:0114a04": "以相待妄立。名濫本然。故特示之。此合同異而為有情業果之因。結云。如是",
    "X14n0288_004:0114a05": "三種顛倒相續。皆是覺明明了知性。因了發相。從妄見生。山河大地。諸有為",
    "X14n0288_004:0114a06": "相。次第遷流。因此&#x8657;妄。終而復始。覺明。即本覺玅明也。明了知性。即必明而",
    "X14n0288_004:0114a07": "妄為同異諸相者。了屬妄心。見屬妄眼。但舉心眼。而六亂妄想備焉。故曰因",
    "X14n0288_004:0114a08": "了發相。從妄見生。諸有為相。本此而已。是故但令妄想頓息。則山河大地無",
    "X14n0288_004:0114a09": "復發生。達藏性本圓。則地水火風又何窒礙。色空傾奪。良由背覺合塵。依正",
    "X14n0288_004:0114a10": "互融。玅在滅塵合覺。前言諸佛習漏永息。如木成&#x7070;。不重為木。如空華滅。不",
    "X14n0288_004:0114a11": "復見華。&#x8462;得諸此。惟此體也。理由本具。故若世出世而一切俱非。事非緣生。",
    "X14n0288_004:0114a12": "故是正是依。而一切俱即。惟其即非而離是。則無即不非。惟其即是而離非。",
    "X14n0288_004:0114a13": "則無非不即。互即也。則均是。互非也。則雙離。天台的約法華實相。結示玅觀。",
    "X14n0288_004:0114a14": "毫不異此。如云。空則一念寂然。假則三千備矣。而此體性。非空非假。即空即",
    "X14n0288_004:0114a15": "假。是為不思議境。是為無作行門。又言介爾有心。三千具足。一念迷。則二死",
    "X14n0288_004:0114a16": "相續。一念悟。則三德圓彰。攝無量法門。罄無不盡。叔世纔聞教觀。絕如厲己",
    "X14n0288_004:0114a17": "而懷顰蹙者。謂徹楞嚴可乎。此下舉照鏡之喻。&#x8462;明妄本無因。但能頓歇分",
    "X14n0288_004:0114a18": "別之識情。無事劬勞肯綮而修證。肯綮。猶言觔骨。麗其辭耳。言三緣者。即世",
    "X14n0288_004:0115a01": "界眾生業果之上。攀緣之心是也。三因者。因此世界眾生業果。引起分別緣",
    "X14n0288_004:0115a02": "影。反緣三種相續為因也。如達多因鏡中之頭以致狂走。緣心若息。鏡頭本",
    "X14n0288_004:0115a03": "空。故曰三緣斷故。即菩提心。言菩提心生。生滅心滅。此但生滅。至離合俱非。",
    "X14n0288_004:0115a04": "此句方名無戲論法者。展轉遣情也。&#x8462;緣心如波。覺性似水。但了波息而水",
    "X14n0288_004:0115a05": "湛。毋計彼滅而此生。一墮生滅。秪益戲論。故經要自一心。廣及萬法。遣至無",
    "X14n0288_004:0115a06": "遣。無遣亦遣。凡諸情計。片雪紅爐。然後&#x8EB3;行踐解。始契首楞三昧也。以上通",
    "X14n0288_004:0115a07": "明如來密因見道分竟。今文又躡前密因以起萬行。所謂全性起修。始為究",
    "X14n0288_004:0115a08": "竟堅固。必須起行者。若秪譚名理。不策修證。縱得玅悟。但成狂慧。故指菩提",
    "X14n0288_004:0115a09": "涅槃之尚遠。責多聞薰習之無功。阿難領藏心全體。喻之如屋。求所入之門。",
    "X14n0288_004:0115a10": "世尊指常心圓根名決定二義。為創修之要。然二義汎明全體。謂之慧覺圓",
    "X14n0288_004:0115a11": "通。諸門獨選耳根。始是最初方便。至示攝心軌則。安立道場。通為修道分。今",
    "X14n0288_004:0115a12": "第一義門。令審因地不生滅心。而示之以可作之法。皆從變滅。見聞覺知。五",
    "X14n0288_004:0115a13": "疊渾濁者。&#x8462;不知其滅。無以復常。不知其濁。無以旋湛。故令先擇生死根本。",
    "X14n0288_004:0115a14": "依不生滅圓湛性成。以湛旋其&#x8657;妄滅生。復還元覺。得圓明覺無生滅性。為",
    "X14n0288_004:0115a15": "因地心。然後圓成果地修證。言不生滅心者。即初卷所謂常住真心。性淨明",
    "X14n0288_004:0115a16": "體也。此之心體。既以喻之屋矣。而復答其所請之門者。&#x8462;此一念發覺之心。",
    "X14n0288_004:0115a17": "諸惑由是而伏斷。果位由是而超入。故得為門耳。今第二義門。令擇不生滅",
    "X14n0288_004:0115a18": "根。先審煩惱根本者。猶不知其結。欲解弗能也。識能致塵。重喻賊媒。降伏即",
    "X14n0288_004:0116a01": "前發兵討除之意。斥六為賊媒。無始纏縛。隨舉世為遷流。界為方位者。將明",
    "X14n0288_004:0116a02": "流變三疊。顯凡夫現量功德。密啟即結是解。庶可進修也。言上下無位。中無",
    "X14n0288_004:0116a03": "定方者。此拂六存四。以明流變三疊。成千二百之數也。如器內有的方之體。",
    "X14n0288_004:0116a04": "始有四角之隅。中無定方。則四隅無寄矣。流變三疊。一十百千者。初以三世",
    "X14n0288_004:0116a05": "四方。宛轉相涉。數成十二。自十變百。百變千。本乎十二。故成千二百也。&#x8462;眾",
    "X14n0288_004:0116a06": "生不離世界。故佛權依世數。用顯六根功德之量耳。汝復于中克定優劣。至",
    "X14n0288_004:0116a07": "汝今欲逆生死欲流。當念此等六受用根。誰合誰離等者。此顯六根優劣。令",
    "X14n0288_004:0116a08": "擇圓根為發行之由也。性循生死。決之而出。曰欲流。性合涅槃。旋元自歸。曰",
    "X14n0288_004:0116a09": "法流。聖凡雖異。流體不別。故得于凡夫之根。通稱六湛圓明。阿難言。云何深",
    "X14n0288_004:0116a10": "入一門。能令六根一時清淨。問含二疑。&#x8462;既稱六湛圓明。不可謂逆流深入。",
    "X14n0288_004:0116a11": "然後稱淨。其疑一也。若必欲逆流而後稱淨。則此六根織妄相背。又不可謂",
    "X14n0288_004:0116a12": "一入六淨。其疑二也。言汝今已滅三界眾生世間見所斷惑。然猶未知根中",
    "X14n0288_004:0116a13": "積生無始&#x8657;習。何況此中生住異滅。分齊頭數者。此釋初疑。由其有如是濁",
    "X14n0288_004:0116a14": "惑。務須逆流深入。然後為淨也。言今汝且觀現前六根。為一為六。至辯非一",
    "X14n0288_004:0116a15": "非六者。此釋次疑。由其一六俱非。故得一入六淨也。更觀太&#x8657;。元非同異。則",
    "X14n0288_004:0116a16": "玅心豈定一多。由粘湛以奔逸。是為濁流。不循塵而伏歸。遂發明耀。故有證",
    "X14n0288_004:0116a17": "性不因六根。可喻合眼猶能一辯。達聲銷而聞恒在。形寐而性不昏。如是則",
    "X14n0288_004:0116a18": "斷滅之慮洒然。七常住果復何疑。",
    "X14n0288_004:0117a01": "[0117a01] 附秋溟居士殷白野牛首山夜坐閱楞嚴至此詩云 一軸楞嚴閱未終",
    "X14n0288_004:0117a02": "四山風靜暮林空忽逢華屋身能入自得神珠道不窮樹影欲迷雲度處",
    "X14n0288_004:0117a03": "經聲遙聽月明中共傳鹿鳥春深後猶向煙蘿禮法融。[0117a03] 又書于座右云",
    "X14n0288_004:0117a04": " 坐如是山中觀如是世界對如是經文必其人如&#x6C37;庶情與境合不負此",
    "X14n0288_004:0117a05": "緣不然如玉壺中糞團耳。",
    "X14n0288_004:0117a06": "音釋",
    "X14n0288_004:0117a07": "蚋[0117a07] (如稅切)。潬[0117a07] (音但)。藪[0117a07] (音叟)。絞[0117a07] (古巧切)。曷[0117a07] (烏葛切)。&#x945B;[0117a07] (古猛切)。霾[0117a07] (音埋)。羼[0117a07] (初限也)。",
    "X14n0288_004:0117a08": "怛[0117a08] (當割切)。綮[0117a08] (棄挺切)。汩[0117a08] (音骨)。貿[0117a08] (音茂)。劑[0117a08] (才詣切)。萄[0117a08] (音桃)。恬[0117a08] (徒&#x4EB7;切)。摶[0117a08] (音團)。"
}