{
    "X28n0585_006:0035a01": "讀教記卷第六",
    "X28n0585_006:0035a02": "天台沙門 法照",
    "X28n0585_006:0035a03": "玅玄(六)",
    "X28n0585_006:0035a04": "教體",
    "X28n0585_006:0035a05": "[0035a05] 楞嚴經此方真教體清淨在音聞。",
    "X28n0585_006:0035a06": "[0035a06] 俱舍論牟尼說法蘊數有八十千彼體語或名是色",
    "X28n0585_006:0035a07": "行蘊攝。",
    "X28n0585_006:0035a08": "[0035a08] 玅玄(八)(五)一用聲為經如佛在世金口演說但有聲音",
    "X28n0585_006:0035a09": "詮辨聽者得道故以聲為經大品云從善知識所聞",
    "X28n0585_006:0035a10": "也二用色為經若佛在世可以聲為經今佛去世紙",
    "X28n0585_006:0035a11": "墨傳持應用色為經大品云從經卷中聞三用法為",
    "X28n0585_006:0035a12": "經內自思惟心與法合不由他教亦非紙墨但心曉",
    "X28n0585_006:0035a13": "悟即法為經故云修我法者證乃自知(云云)此方用",
    "X28n0585_006:0035a14": "三塵而已餘三識鈍鼻嗅紙墨則無所知身觸經卷",
    "X28n0585_006:0035a15": "亦不能解舌噉文字寧別是非。",
    "X28n0585_006:0035a16": "[0035a16] 釋籤(八)(二十二)然今古共以法為經者文從強說雖別",
    "X28n0585_006:0035a17": "立三法然聲色兩種必假法通若&#x89A9;若聞不以意思",
    "X28n0585_006:0035a18": "無能令教與心相應。",
    "X28n0585_006:0035a19": "[0035a19] 玅玄(八)(五)若他土亦用六塵亦偏用一塵如淨名曰以",
    "X28n0585_006:0035a20": "一食施於一切於食等者於法亦等於法等者於食",
    "X28n0585_006:0035a21": "亦等此則偏用舌根所對為經或有國土以天衣觸",
    "X28n0585_006:0035a22": "身即得道此偏用觸為經或見佛光明得道此偏用",
    "X28n0585_006:0035a23": "色為經或寂滅無言觀心得道此偏用意為經如眾",
    "X28n0585_006:0035a24": "香土以香為佛事此偏用香為經他方六根識利六",
    "X28n0585_006:0035b01": "塵得為經此土三根識鈍鼻不及驢狗鹿等云何於",
    "X28n0585_006:0035b02": "香味觸等能得通達問根利故於塵是經鈍者塵則",
    "X28n0585_006:0035b03": "非經耶答六塵是法界體自是經非根利取方乃是",
    "X28n0585_006:0035b04": "經。",
    "X28n0585_006:0035b05": "[0035b05] 籤(八)(二十二)次他土中二先總立言亦六亦偏者或一",
    "X28n0585_006:0035b06": "土具六或一土偏一或二三四即如此土具足用三",
    "X28n0585_006:0035b07": "復有增強若單雙具若爾何妨此土根性不等亦有",
    "X28n0585_006:0035b08": "因味及香觸等即如下文通釋者是。",
    "X28n0585_006:0035b09": "[0035b09] 妙樂(一)(一)言文句者文謂文字一部始終故云文即是",
    "X28n0585_006:0035b10": "字為二所依句謂句逗義通長短故云名詮自性句",
    "X28n0585_006:0035b11": "詮差別。",
    "X28n0585_006:0035b12": "[0035b12] 玅樂(一)(二十)有人不許滅後色經唯云名句屬於行蘊",
    "X28n0585_006:0035b13": "若其全不許見經初盡合改聞當知皆先眼耳所得",
    "X28n0585_006:0035b14": "次方流入想行若使一字一聲眼耳二識不俱則名",
    "X28n0585_006:0035b15": "句文皆不成就和合之言不可欺也。",
    "X28n0585_006:0035b16": "[0035b16] 光明文句(上)(二)品是類義此中文句氣類相從節之為",
    "X28n0585_006:0035b17": "跋渠。",
    "X28n0585_006:0035b18": "[0035b18] 光明記(一)(三)此中文句俱在經也以能詮教皆謂四法",
    "X28n0585_006:0035b19": "謂聲名句文此有二種佛世滅後若約佛世八音四",
    "X28n0585_006:0035b20": "辨梵音聲相此一是實名句文身但是聲上屈曲建",
    "X28n0585_006:0035b21": "立此三是假聲屬色法名句文身屬第三聚不相應",
    "X28n0585_006:0035b22": "行毗曇十四成論十七瑜伽二十四種此則大小二",
    "X28n0585_006:0035b23": "宗所立有異名句文者唯識云名詮自性句詮差別",
    "X28n0585_006:0035b24": "文即是字為二所依若約滅後諸聖結集彼土貝葉",
    "X28n0585_006:0035c01": "此土黃卷其中所載名句文者皆依形顯色法建立",
    "X28n0585_006:0035c02": "也今略舉此二具足應四。",
    "X28n0585_006:0035c03": "[0035c03] 拾遺(上)(七)若從經卷名雖因色而其色經本集聲教故",
    "X28n0585_006:0035c04": "從經卷亦云聞名。",
    "X28n0585_006:0035c05": "[0035c05] 百法鈔(未檢補注引)文者文身文無自性依字假立若無",
    "X28n0585_006:0035c06": "改轉之義斯乃但名為字若一字已上有所改轉詮",
    "X28n0585_006:0035c07": "得差別即名為句(云云)文體雖即是字要與二為所",
    "X28n0585_006:0035c08": "依有改轉義方號為文若不與二為所依又無改轉",
    "X28n0585_006:0035c09": "之義但名為字耳。",
    "X28n0585_006:0035c10": "[0035c10] 教體者一實三假也一實謂色三假謂名句文身",
    "X28n0585_006:0035c11": "此就滅後為言若佛世及彼土此方利鈍互非六",
    "X28n0585_006:0035c12": "塵皆具祖文可覆其三假之相今試明之名詮自",
    "X28n0585_006:0035c13": "性者萬物各有其性如眼耳地水等也句詮差別",
    "X28n0585_006:0035c14": "者如眼詮佛眼肉眼等也文即是字者一字多字",
    "X28n0585_006:0035c15": "以成其文非此無以詮表也又謂之名身等者以",
    "X28n0585_006:0035c16": "聚為義如五陰聚集以成其身而名有種種句有",
    "X28n0585_006:0035c17": "種種文有一多皆是聚集之義故也或問記云文",
    "X28n0585_006:0035c18": "謂文字一部始終且一部之文為眼所&#x89A9;此正屬",
    "X28n0585_006:0035c19": "色色即是實此與文即是字同異云何曰只一文",
    "X28n0585_006:0035c20": "字之言通乎二向若從體說名為一實若就體上",
    "X28n0585_006:0035c21": "論其功用乃有改轉此字既得名之為文然後復",
    "X28n0585_006:0035c22": "為名句作其所依即屬假也又問何分當體所依",
    "X28n0585_006:0035c23": "曰一實三假當體也所依者有佛世滅後不同佛",
    "X28n0585_006:0035c24": "世以黃金口業為所依滅後未結集時以阿難想",
    "X28n0585_006:0036a01": "行為所依結集之後彼土貝多此土黃卷為所依",
    "X28n0585_006:0036a02": "也又問教體與經體及所聞法體同異云何曰教",
    "X28n0585_006:0036a03": "體屬能詮經體屬所詮法體兼能所也又問大小",
    "X28n0585_006:0036a04": "兩宗&#x7ADD;是一實三假和合得為教體若爾於聲色",
    "X28n0585_006:0036a05": "可作此說其香味觸等但有一實如何是三假相",
    "X28n0585_006:0036a06": "耶曰對根曰實入識曰假以入識分別故六塵皆",
    "X28n0585_006:0036a07": "可三假說也看翻譯名義。",
    "X28n0585_006:0036a08": "大小乘印",
    "X28n0585_006:0036a09": "[0036a09] 玅玄(八)(十二)釋論云諸小乘經若有無常無我涅槃三",
    "X28n0585_006:0036a10": "印印之即是佛說修之得道無三法印即是魔說大",
    "X28n0585_006:0036a11": "乘經但有一法印謂諸法實相名了義經能得大道",
    "X28n0585_006:0036a12": "若無實相印是魔所說故身子云世尊說實道波旬",
    "X28n0585_006:0036a13": "無此事何故小三大一小乘明生死與涅槃異生死",
    "X28n0585_006:0036a14": "以無常為初印無我為後印二印印說生死涅槃但",
    "X28n0585_006:0036a15": "用一寂滅印是故須三大乘生死即涅槃涅槃即生",
    "X28n0585_006:0036a16": "死不二不異淨名曰一切眾生常寂滅相即大涅槃",
    "X28n0585_006:0036a17": "又云本自不生今則無滅本不生者則非無常無我",
    "X28n0585_006:0036a18": "相今則無滅者則非小寂滅相唯是一實相實相故",
    "X28n0585_006:0036a19": "言常寂滅相即大涅槃但用一印也此大小印印半",
    "X28n0585_006:0036a20": "滿經外道不能雜天魔不能破如世文符得印可信",
    "X28n0585_006:0036a21": "當知諸經畢定須得實相之印乃得名為了義大乘",
    "X28n0585_006:0036a22": "也。",
    "X28n0585_006:0036a23": "[0036a23] 釋籤(八)(廿六)若有無常至三法印者大論第二十云一",
    "X28n0585_006:0036a24": "切法無常一切法無我涅槃寂滅問寂滅中何以但",
    "X28n0585_006:0036b01": "說一不說多答初印中說五眾第二印中說一切皆",
    "X28n0585_006:0036b02": "無我第三印是果故名寂滅若說無常破外五欲之",
    "X28n0585_006:0036b03": "我所也若說無我破於內我我我所破故是寂滅涅",
    "X28n0585_006:0036b04": "槃行者觀於無常便生厭離既厭苦已存著能觀故",
    "X28n0585_006:0036b05": "有第二無我觀也推求能觀至不可得是一切法無",
    "X28n0585_006:0036b06": "所依止但歸寂滅以是義故說寂滅印也問摩訶衍",
    "X28n0585_006:0036b07": "中諸法不生一相無相此中云何說一切法無我無",
    "X28n0585_006:0036b08": "常名為法印二法云何而不相違答觀無常即是觀",
    "X28n0585_006:0036b09": "空因緣猶如觀色念念無常即知為空過去色壞故",
    "X28n0585_006:0036b10": "不可見故無色相未來色不生無作無用不可見故",
    "X28n0585_006:0036b11": "故無色相現在無住故不可見不可分別故無色相",
    "X28n0585_006:0036b12": "無色相故是空無生滅無生滅及以生滅其實是一",
    "X28n0585_006:0036b13": "說有廣略耳問摩訶衍中說一實相聲聞法中亦應",
    "X28n0585_006:0036b14": "說於一實相法答聲聞法中三種法印廣說四種略",
    "X28n0585_006:0036b15": "說一種無常即是苦諦集諦無我即是道諦寂滅涅",
    "X28n0585_006:0036b16": "槃即是滅諦是故衍中唯說諸法不生不滅一相無",
    "X28n0585_006:0036b17": "相無相即是寂滅涅槃論云衍中明法印者是法華",
    "X28n0585_006:0036b18": "前共部所說小乘法印數復不同故須料簡若此經",
    "X28n0585_006:0036b19": "中獨明實相為一法印故須料簡。",
    "X28n0585_006:0036b20": "[0036b20] 或問大乘一印小乘三印以何義分曰小衍衍通",
    "X28n0585_006:0036b21": "三教圓教為正以實相印名名通義別今經一印",
    "X28n0585_006:0036b22": "於此復別有云通約通別通圓別約證道同圓有",
    "X28n0585_006:0036b23": "云小乘三藏諸經俱名小諸大乘經通該三教俱",
    "X28n0585_006:0036b24": "名大而取諸大乘經部中尊極就圓而論故說一",
    "X28n0585_006:0036c01": "印者非。",
    "X28n0585_006:0036c02": "二空",
    "X28n0585_006:0036c03": "[0036c03] 玅玄(八)(二十三)文句(八)(三十二)玅樂(九)(五)止觀(五)(四十)別行玄",
    "X28n0585_006:0036c04": "記(上)(十五)如類集節。",
    "X28n0585_006:0036c05": "[0036c05] 一切諸法不出名之與實若直執名實之境故名",
    "X28n0585_006:0036c06": "生法二有若別執名實之境屬自生等故名性相",
    "X28n0585_006:0036c07": "二有若直破所執生法之境名生法二空若於生",
    "X28n0585_006:0036c08": "法之境別破能執四性情計名性相二空舉要言",
    "X28n0585_006:0036c09": "之所執法體是同能空觀法是同所顯理性亦是",
    "X28n0585_006:0036c10": "同但破直執生法之情名生法空破生法境上計",
    "X28n0585_006:0036c11": "四性等執名性相空然此異者&#x8462;佛世宜聞生法",
    "X28n0585_006:0036c12": "空作生法說如光明等宜聞性相空作性相說如",
    "X28n0585_006:0036c13": "涅槃等也問如來赴機明兩二空名義不同法智",
    "X28n0585_006:0036c14": "何云觀性相二空破生法二執顯真俗二諦則成",
    "X28n0585_006:0036c15": "觀性相而破生法耶曰一家觀法非法智不明今",
    "X28n0585_006:0036c16": "委陳之&#x8462;佛世隨機各說滅後入道備推也何者",
    "X28n0585_006:0036c17": "良由佛世根利赴機宜樂隨說一種即便悟入不",
    "X28n0585_006:0036c18": "假備論佛滅度後機緣既鈍直聞生法略聞性相",
    "X28n0585_006:0036c19": "不能悟入是故龍樹造中觀論於生於法廣推性",
    "X28n0585_006:0036c20": "相令悟空寂如論云佛滅度後人根轉鈍深著諸",
    "X28n0585_006:0036c21": "法十二因緣五陰入界為決定相聞大乘法說畢",
    "X28n0585_006:0036c22": "竟空生種種過龍樹為是造此中論則陰界入是",
    "X28n0585_006:0036c23": "生法境於此生法境上推破性相也大師得此意",
    "X28n0585_006:0036c24": "故於玅玄生法文後便引古師性相之說及止觀",
    "X28n0585_006:0037a01": "(五)(四十)破見假推性相空後結云此性相中求陰入",
    "X28n0585_006:0037a02": "界不可得即是法空性相中求我人知見不可得",
    "X28n0585_006:0037a03": "名眾生空又破思假推性相空後亦結云四句無",
    "X28n0585_006:0037a04": "欲亦無於四如此觀時即應得入成生法二空(六)(二)",
    "X28n0585_006:0037a05": "以至文句釋安樂行名生法空玅樂即以性相而",
    "X28n0585_006:0037a06": "解洎淨名玄光明疏於生法中並推性相光明記",
    "X28n0585_006:0037a07": "云但於假實三毒六緣委破四性類示二空(四)(廿五)",
    "X28n0585_006:0037a08": "是知四明得龍樹天台荊溪諸文末代入道須推",
    "X28n0585_006:0037a09": "性相而破生法之意故於別行玄記明判云此由",
    "X28n0585_006:0037a10": "大乘觀性相二空破生法二執顯真俗二諦指如",
    "X28n0585_006:0037a11": "大本即玅記(九)(五)釋生法空引淨名玄性相為證也",
    "X28n0585_006:0037a12": "問性相二空為局衍門為通小教若局衍門何故",
    "X28n0585_006:0037a13": "輔行(三下)(十一)佛令須跋聞常證果即別圓意兼於藏",
    "X28n0585_006:0037a14": "通是故諸教皆離性執故此破性雖在衍門是故",
    "X28n0585_006:0037a15": "四教亦可通用輔行(二上)(二十三)但離性相成聲聞通",
    "X28n0585_006:0037a16": "空等耶若通小教何云觀所生心與前不別能觀",
    "X28n0585_006:0037a17": "觀智即空為異何以即空四性推撿略記(中下)(十五)既",
    "X28n0585_006:0037a18": "俱無常即破常倒不假更用自他等名故四句推",
    "X28n0585_006:0037a19": "唯在衍門耶曰有通有別通則四教俱用別則唯",
    "X28n0585_006:0037a20": "在衍門以中論觀法斥小故也然雖三藏觀性相",
    "X28n0585_006:0037a21": "空但只成析空觀耳自通已去故曰能觀觀智即",
    "X28n0585_006:0037a22": "空為異例如中道實相之名尚通於小何隔性相",
    "X28n0585_006:0037a23": "二空之名耶問性相為局滅後為通佛世若通何",
    "X28n0585_006:0037a24": "故玅樂(八)(二十七)然中論觀法被末代鈍根佛世當",
    "X28n0585_006:0037b01": "機何勞設此耶若局而光明法華涅槃大品皆有",
    "X28n0585_006:0037b02": "性相觀文何耶曰機有利鈍說有廣略中論廣說",
    "X28n0585_006:0037b03": "則局滅後非謂略說亦局也以由佛世機利略說",
    "X28n0585_006:0037b04": "即悟故輔行(五下)(十七)云今依中論廣觀之法正被末",
    "X28n0585_006:0037b05": "代之人問四句亦通相空耶且相破能空空但是",
    "X28n0585_006:0037b06": "一云何有四曰性空之觀唯一以破四計故成四",
    "X28n0585_006:0037b07": "句相空亦一隨破四不亦成四句也須知用時唯",
    "X28n0585_006:0037b08": "修一空頓亡性相二四句計但示性相前後說耳",
    "X28n0585_006:0037b09": "故止觀云四句推性不見性是世諦破性亦名性",
    "X28n0585_006:0037b10": "空四句推名不見名是真諦破假亦名相空又云",
    "X28n0585_006:0037b11": "四性撿不得即是性空四句推不得即是相空輔",
    "X28n0585_006:0037b12": "行解云空非前後二諦同時為破性相前後說耳",
    "X28n0585_006:0037b13": "又云言雖前後意不異時四明云說時說行時斯",
    "X28n0585_006:0037b14": "之謂也問生法性相既俱名空合對真諦何故玅",
    "X28n0585_006:0037b15": "樂云真諦即法空俗諦即生空淨名玄世諦破性",
    "X28n0585_006:0037b16": "真諦破相耶曰別圓明生法性相俱通三諦今從",
    "X28n0585_006:0037b17": "二諦法相言之據俗諦法體本無眾生自他等執",
    "X28n0585_006:0037b18": "故云俗諦即生空世諦破性也據真諦亡泯本無",
    "X28n0585_006:0037b19": "五陰無性之執故云真諦即法空真諦破性也又",
    "X28n0585_006:0037b20": "復應知生空對性法空對相且從義便直爾對之",
    "X28n0585_006:0037b21": "若欲委明生法各有性相如云性相中求我人知",
    "X28n0585_006:0037b22": "見不可得即生空等也若爾則真諦即法空了因",
    "X28n0585_006:0037b23": "也俗諦即生空緣因也何故玅玄反云得人空成",
    "X28n0585_006:0037b24": "真諦智燄得法空成俗諦智燄耶別行玄云觀人",
    "X28n0585_006:0037c01": "空即是了因種觀法空是緣因種耶曰法相不同",
    "X28n0585_006:0037c02": "隨文對當用與有異不可一準問性相二空散出",
    "X28n0585_006:0037c03": "經論輔行判云諸經論中是例甚眾(三下)(十)何故玅",
    "X28n0585_006:0037c04": "樂若不了今家依於智論中論等準理準義立此",
    "X28n0585_006:0037c05": "二空諸無可準耶又準理準義二相云何既等餘",
    "X28n0585_006:0037c06": "經論何云諸無可準曰準理者實相理也準義者",
    "X28n0585_006:0037c07": "修觀義也以經中只一無性之言大師準此實相",
    "X28n0585_006:0037c08": "必無四性無相性故作二空釋又準修觀義纔忘",
    "X28n0585_006:0037c09": "情計必能所俱忘故作二空釋而此釋經&#x8462;依二",
    "X28n0585_006:0037c10": "論也故知經中一無性言等文荊溪分明結示修",
    "X28n0585_006:0037c11": "性而為義理請細詳之今家廣明性相專依龍樹",
    "X28n0585_006:0037c12": "祖承性宗乃對相宗以說故云諸無可準非用法",
    "X28n0585_006:0037c13": "相者之所逮也非謂不準諸經論矣問性空自是",
    "X28n0585_006:0037c14": "空觀玅玄(七)(五)何對三觀云即假故無自性即空故",
    "X28n0585_006:0037c15": "無他性即中故無共性雙照故無無因性耶曰此",
    "X28n0585_006:0037c16": "以圓融三觀破&#x5FA7;執四性&#x8462;對所破義便亦是總",
    "X28n0585_006:0037c17": "用三觀破四性也問推破性相本是空觀玅宗何",
    "X28n0585_006:0037c18": "故於假觀云諸法諸門破性破相一一對治無不",
    "X28n0585_006:0037c19": "諳練是名識藥耶曰自行化他不同今明菩薩出",
    "X28n0585_006:0037c20": "假用法藥治眾生情執故在假觀也問淨名疏云",
    "X28n0585_006:0037c21": "二乘斷欲見諦得入涅槃此但空有我不能空我",
    "X28n0585_006:0037c22": "所何故輔行(六上)(十二)小乘空我所名法空空於我人",
    "X28n0585_006:0037c23": "名眾生空耶曰二乘自說具二空以大斥小則大",
    "X28n0585_006:0037c24": "空涅槃之法小住涅槃故未空法也又文句(八)(三十",
    "X28n0585_006:0038a01": "二)生法二忍即生法二空者自釋住忍辱地名生",
    "X28n0585_006:0038a02": "忍又復於法無所行名法忍正以眾生實法明之",
    "X28n0585_006:0038a03": "不可以諸文約情無情為妨問生法之名光明中",
    "X28n0585_006:0038a04": "以眾生五陰而分釋籤以見思兩惑而分玅樂以",
    "X28n0585_006:0038a05": "真俗而分淨名疏以生死涅槃而分輔行以我我",
    "X28n0585_006:0038a06": "所而分別行玄記以緣了二因而分諸文不同者",
    "X28n0585_006:0038a07": "何也曰一從所破二從所顯皆是生法二空也若",
    "X28n0585_006:0038a08": "光明釋籤淨名輔行&#x8462;從所破說若玅記別行乃",
    "X28n0585_006:0038a09": "從所顯說以此收之罄無不盡夫二空之說莫非",
    "X28n0585_006:0038a10": "添削北峰講下所聞若廣智而下諸師云云辨是",
    "X28n0585_006:0038a11": "與非予病未暇也。",
    "X28n0585_006:0038a12": "別教縱橫",
    "X28n0585_006:0038a13": "[0038a13] 玅玄(九)(四)法身本有般若修成解脫始滿不但果德縱",
    "X28n0585_006:0038a14": "成因亦局限。",
    "X28n0585_006:0038a15": "[0038a15] 釋籤(九)(十二)三德縱橫如止觀第三中。",
    "X28n0585_006:0038a16": "[0038a16] 文句(二)(三十)今明別家因時三法縱橫果時三法亦縱",
    "X28n0585_006:0038a17": "橫。",
    "X28n0585_006:0038a18": "[0038a18] 玅樂(三)(四)約別破中云縱橫者具如止觀第三所引。",
    "X28n0585_006:0038a19": "[0038a19] 文句(九)(十九)若但性德二如來者是橫但修得三如來",
    "X28n0585_006:0038a20": "者是縱先法次報後應亦是縱。",
    "X28n0585_006:0038a21": "[0038a21] 玅樂(九)(二十七)言修縱性橫者非圓玅也性德之名名",
    "X28n0585_006:0038a22": "通別教別教雖有性德之語三皆在性而不互融故",
    "X28n0585_006:0038a23": "成別義若三皆在修前後而得道理成縱具如止觀",
    "X28n0585_006:0038a24": "第三及記。",
    "X28n0585_006:0038b01": "[0038b01] 止觀(三)(五)諸大乘師說法身是正體有佛無佛本自有",
    "X28n0585_006:0038b02": "之非適今也了因般若無累解脫此二當有隔生跨",
    "X28n0585_006:0038b03": "世彌&#x4E98;淨穢此字義縱也又言三德無前後一體具",
    "X28n0585_006:0038b04": "足以體從義而有三異&#x8462;乃體橫而義縱耳又言體",
    "X28n0585_006:0038b05": "義俱不殊而有隱顯之異俱不異未免橫隱顯異未",
    "X28n0585_006:0038b06": "免縱。",
    "X28n0585_006:0038b07": "[0038b07] 輔行(三上)(十一)法身是正體等者法身本有是故居初二",
    "X28n0585_006:0038b08": "德當有是故居次於二德中般若必居無累之前故",
    "X28n0585_006:0038b09": "成縱義(云云)次師云三德無前後等者初師體唯法",
    "X28n0585_006:0038b10": "身此師體具三德雖具三德義同初師據體具邊復",
    "X28n0585_006:0038b11": "不相冥故成橫義以本有故名為體橫從修德邊名",
    "X28n0585_006:0038b12": "為義縱後師云體義俱不殊等者體之與義俱從本",
    "X28n0585_006:0038b13": "有故云不殊據行證得復似前後故云隱顯法身一",
    "X28n0585_006:0038b14": "德在纏為隱出纏為顯餘之二德種子久居名之為",
    "X28n0585_006:0038b15": "隱究竟果滿名之為顯三德俱有此之二義本有三",
    "X28n0585_006:0038b16": "法俱名為橫俱有隱顯故俱名縱以隱顯故則有先",
    "X28n0585_006:0038b17": "後故成縱也。",
    "X28n0585_006:0038b18": "[0038b18] 光明記(一)(二十六)別教行智理三次第資發修時縱也",
    "X28n0585_006:0038b19": "法報應三果中齊顯證時橫也良由此教本有法身",
    "X28n0585_006:0038b20": "為惑所覆故須別修緣了之功相資顯發復由此教",
    "X28n0585_006:0038b21": "性具三法而不相收致使功成三身橫顯。",
    "X28n0585_006:0038b22": "[0038b22] 玅玄(五)(三十四)雖三點上下而無縱表裏而無橫一不",
    "X28n0585_006:0038b23": "相混三不相離。",
    "X28n0585_006:0038b24": "[0038b24] 釋籤(六)(二十)上下是縱義雖一點在上不同點水之縱",
    "X28n0585_006:0038c01": "三德亦爾雖法身本有不同別教為惑所覆表裏是",
    "X28n0585_006:0038c02": "橫義雖二點居下不同列火之橫三德亦爾雖二德",
    "X28n0585_006:0038c03": "修成不同別人理體具足而不相收。",
    "X28n0585_006:0038c04": "[0038c04] 玅宗(上)(二十一)問三德既是一本覺性由證顯發(止)是",
    "X28n0585_006:0038c05": "故名為初發心住。",
    "X28n0585_006:0038c06": "[0038c06] 言縱橫者&#x8462;修縱而性橫不由即也在因在果皆",
    "X28n0585_006:0038c07": "有修性是則因既修縱果亦修縱因既性橫果亦",
    "X28n0585_006:0038c08": "性橫矣且修縱性橫詳玅宗意只為別人不知本",
    "X28n0585_006:0038c09": "覺之性具染惡德是故染惡非二佛性別修緣了",
    "X28n0585_006:0038c10": "顯本法身故成縱也亦為不知本覺之性具染惡",
    "X28n0585_006:0038c11": "德不能全性起染惡修乃成理體橫具三法也因",
    "X28n0585_006:0038c12": "果各縱橫者如光明記智行理三相資顯發此修",
    "X28n0585_006:0038c13": "因縱也如玅玄法身本有般若修成解脫始滿此",
    "X28n0585_006:0038c14": "果縱也亦以此教性中三法互不相收此因橫也",
    "X28n0585_006:0038c15": "法報應三果上齊顯此證果橫也須知別教因之",
    "X28n0585_006:0038c16": "與果所論三法次第即縱義各異即橫義故玅玄",
    "X28n0585_006:0038c17": "(五)(二十五)資成在前觀照居次真性在後此三豎別",
    "X28n0585_006:0038c18": "縱非大乘此三並異橫非大乘然既性具三法而",
    "X28n0585_006:0038c19": "文多云別修緣了莊嚴本有何謂也曰性具三法",
    "X28n0585_006:0038c20": "橫義也別修緣了莊嚴法身縱義也不可以縱難",
    "X28n0585_006:0038c21": "橫但諸教文或果云縱或因云橫或因果云縱&#x8462;",
    "X28n0585_006:0038c22": "偏言之耳有云修性各縱橫者非也圓教反是。",
    "X28n0585_006:0038c23": "懺重",
    "X28n0585_006:0038c24": "[0038c24] 玅玄(九)(十五)然小乘戒藏不許懺重修多羅藏使犯重",
    "X28n0585_006:0039a01": "人念佛身佛身者念空也。",
    "X28n0585_006:0039a02": "[0039a02] 百錄(一)(九)夫四重五逆佛海死屍依小乘經如斷多羅",
    "X28n0585_006:0039a03": "樹畢竟不生無懺悔處依大乘經聽許洗浣如&#x546A;枯",
    "X28n0585_006:0039a04": "生果如死者還生雖有此法要須志心。",
    "X28n0585_006:0039a05": "[0039a05] 治禪病經(宋沮渠京聲譯思字函)犯突吉羅乃至波羅夷(云云)",
    "X28n0585_006:0039a06": "心懷慚愧懺悔諸罪為僧執事作諸苦役掃廁擔糞",
    "X28n0585_006:0039a07": "經八百日(云云)爾時律師復應以律撿問此人復教",
    "X28n0585_006:0039a08": "誦戒經八百遍然後方與如淨比丘得無有異。",
    "X28n0585_006:0039a09": "[0039a09] 禪門(二)(五)初明作法懺悔者以作善事反惡事故故名",
    "X28n0585_006:0039a10": "懺悔如毗尼中一向用此法滅罪何以故如懺第二",
    "X28n0585_006:0039a11": "篇乃至下三篇並是作法此事易知義如律中廣明",
    "X28n0585_006:0039a12": "但未明懺悔四重法別有最玅初教經出懺悔四重",
    "X28n0585_006:0039a13": "法彼經云當請三十清淨比丘僧於大眾中犯罪比",
    "X28n0585_006:0039a14": "丘當自發露僧為作羯磨成就又於三寶前作諸行",
    "X28n0585_006:0039a15": "法及誦戒千遍即得清淨亦云令取得相為證而說",
    "X28n0585_006:0039a16": "滅罪清淨當知律中雖不出經中有此羯磨明文作",
    "X28n0585_006:0039a17": "法相貌如彼經中廣說。",
    "X28n0585_006:0039a18": "[0039a18] 業疏(四下)(二十六)初懺夷中此根本罪聖道之源既以毀",
    "X28n0585_006:0039a19": "犯一生絕分道猶尚可奈生報何如僧祇中捨此身",
    "X28n0585_006:0039a20": "已來報即墮阿毗脂獄如罪福經隨犯一重則九百",
    "X28n0585_006:0039a21": "二十一億六十千歲與化樂天同壽受苦若洗心歸",
    "X28n0585_006:0039a22": "懺佛教亦開良由眾生信法未久懷毒著妄不思來",
    "X28n0585_006:0039a23": "苦故迷造重後發勝心悔過前失亦令學戒預入僧",
    "X28n0585_006:0039a24": "儔諸律名為學悔沙彌也。",
    "X28n0585_006:0039b01": "[0039b01] 事鈔(中四)(十六)四分云若比丘及尼犯波羅夷已都無覆",
    "X28n0585_006:0039b02": "藏心令如法懺悔母論云與白四悔法已(明得法)名清",
    "X28n0585_006:0039b03": "淨持戒(示復本)但此一身不得超生離死(顯無勝用)然障不",
    "X28n0585_006:0039b04": "入地獄(明障來苦)。",
    "X28n0585_006:0039b05": "[0039b05] 問小乘經藏為許懺重不許懺重許則有違百錄",
    "X28n0585_006:0039b06": "之文不則又違玅玄禪病及禪門引初教之文於",
    "X28n0585_006:0039b07": "斯二者云何曰準諸文小乘經藏許懺四重若百",
    "X28n0585_006:0039b08": "錄文者以二義釋之一通指律藏名之為經如輔",
    "X28n0585_006:0039b09": "行(五上)(一)云修多羅之名名該三藏則百錄通指律",
    "X28n0585_006:0039b10": "藏名經止觀云若犯事中輕過律中皆有懺法若",
    "X28n0585_006:0039b11": "犯重罪小乘無懺法以此則知小無懺者但是指",
    "X28n0585_006:0039b12": "律爾二大小抑揚不妨指於小經百錄意云小乘",
    "X28n0585_006:0039b13": "經藏雖有懺重而觀拙功微重罪難滅不若方等",
    "X28n0585_006:0039b14": "中道&#x546A;王滅罪速疾專為四眾除滅重罪令人欽",
    "X28n0585_006:0039b15": "慕勤修大乘故抑小經無於懺悔獨揚大教有滅",
    "X28n0585_006:0039b16": "罪方故云若依大乘聽許洗浣等也又問小乘律",
    "X28n0585_006:0039b17": "藏許懺重不許則玅玄禪門皆謂小無懺重況輔",
    "X28n0585_006:0039b18": "行云小無懺重之說仍成重罪未亡不則何故律",
    "X28n0585_006:0039b19": "中業疏事鈔皆有六聚五篇第一白四羯磨懺夷",
    "X28n0585_006:0039b20": "罪耶曰小乘諸律有懺夷罪而今家諸文云無者",
    "X28n0585_006:0039b21": "以由明懺正為修觀入道所以先懺障道重罪而",
    "X28n0585_006:0039b22": "律藏雖云懺重性罪不滅仍障聖果還同不懺如",
    "X28n0585_006:0039b23": "四明記中說又資持記(中四)(下六)問世中皆云小無懺",
    "X28n0585_006:0039b24": "重之文今諸律中云何開懺答律開懺者為同財",
    "X28n0585_006:0039c01": "法及障來報若望體壞無任僧用不復本位猶同",
    "X28n0585_006:0039c02": "不懺故云無耳非謂不許懺也(文)是知律雖開懺",
    "X28n0585_006:0039c03": "但同學悔沙彌既戒毀壞不任僧用故云無懺重",
    "X28n0585_006:0039c04": "耳若爾開懺何益曰資持記(同上)問云既不足數",
    "X28n0585_006:0039c05": "開懺何為答若不求懺財法兩亡僧須滅擯由懺",
    "X28n0585_006:0039c06": "淨故得入僧中但不足數又復能除獄報九百二",
    "X28n0585_006:0039c07": "十一億六十千歲地獄之苦頓然清淨豈非益耶",
    "X28n0585_006:0039c08": "有云小乘經藏無懺重者且約事說玅玄諸文許",
    "X28n0585_006:0039c09": "有者約理而論有云經藏許懺者是方等中藏教",
    "X28n0585_006:0039c10": "小乘若荊溪云小無者自說鹿苑小乘也有云小",
    "X28n0585_006:0039c11": "乘無者且約作法若取相無生則通取懺重如光",
    "X28n0585_006:0039c12": "明疏記今總問之且初教經三十僧中羯磨成就",
    "X28n0585_006:0039c13": "復本清淨豈非事耶豈非鹿苑藏耶豈非作法耶",
    "X28n0585_006:0039c14": "有云化制不同經是化教故懺律是制教故不懺",
    "X28n0585_006:0039c15": "今問業疏事鈔引四分僧祇皆化教經耶有云荊",
    "X28n0585_006:0039c16": "溪自云小無懺重南山自依成實乃分通大乘故",
    "X28n0585_006:0039c17": "諸律文明懺重也今問四分成實縱是分通僧祇",
    "X28n0585_006:0039c18": "母論亦分通耶。",
    "X28n0585_006:0039c19": "三藏教名",
    "X28n0585_006:0039c20": "[0039c20] 釋籤(十七)他云三藏通大小何為但屬小今明如法華",
    "X28n0585_006:0039c21": "云貪著小乘三藏學者又大論中處處以三藏對衍",
    "X28n0585_006:0039c22": "而辨大小故準此文以三藏為小若通論者小衍二",
    "X28n0585_006:0039c23": "門俱有三藏自是通途非別意也若唯通途如何消",
    "X28n0585_006:0039c24": "通法華大論具如四教本中廣明。",
    "X28n0585_006:0040a01": "[0040a01] 大論(空字函百卷末)復次佛在世時無有三藏名但有持修",
    "X28n0585_006:0040a02": "多羅比丘持毗尼比丘持摩多羅迦比丘。",
    "X28n0585_006:0040a03": "[0040a03] 四教義(一)(一)一釋三藏教名者此教明因緣生滅四聖",
    "X28n0585_006:0040a04": "諦理正教小乘傍化菩薩所言三藏教者一修多羅",
    "X28n0585_006:0040a05": "藏二毗尼藏三阿毗曇藏一修多羅藏者(云云)然多翻",
    "X28n0585_006:0040a06": "云法本出世善法言教之本故云法本即是四阿含",
    "X28n0585_006:0040a07": "經也二毗尼藏者毗尼此翻為滅佛說作無作戒能",
    "X28n0585_006:0040a08": "滅身口之惡是故云滅即八十誦律也三阿毗曇藏",
    "X28n0585_006:0040a09": "者此翻云無比法聖人智慧分別法義也故云無比",
    "X28n0585_006:0040a10": "法若佛自分別法義若佛弟子分別法義皆名阿毗",
    "X28n0585_006:0040a11": "曇也然此三法通名藏者以含藏為義(云云)阿含即",
    "X28n0585_006:0040a12": "是定藏四阿含多明修行法也毗尼即是戒藏正明",
    "X28n0585_006:0040a13": "因事制戒防止身口之惡法也阿毗曇即是慧藏分",
    "X28n0585_006:0040a14": "別無漏慧法不可比也此之三藏的屬小乘故法華",
    "X28n0585_006:0040a15": "云貪著小乘三藏學者問曰如此對當義理可然而",
    "X28n0585_006:0040a16": "名乖詮次答曰說時非行時起教之次阿含為先修",
    "X28n0585_006:0040a17": "行之初木叉為首(云云)。",
    "X28n0585_006:0040a18": "[0040a18] 翻譯名義云俱舍或云比吒或云摘迦此翻為藏",
    "X28n0585_006:0040a19": "問法華既云三藏學者大論何云佛在世時無三",
    "X28n0585_006:0040a20": "藏名答佛滅度後阿難結集修多羅藏優波離結",
    "X28n0585_006:0040a21": "集毗柰耶藏迦葉結集阿毗曇藏是則法華梵本",
    "X28n0585_006:0040a22": "恐無此名多是譯師加三藏名顯小乘教余謂俱",
    "X28n0585_006:0040a23": "舍二字既翻為藏則藏之一字是華言明矣故知",
    "X28n0585_006:0040a24": "凡言修多羅藏等乃滅後譯師以華梵合標也不",
    "X28n0585_006:0040b01": "然豈可佛世有華言耶大論所以云無者此也。",
    "X28n0585_006:0040b02": "性相二宗",
    "X28n0585_006:0040b03": "[0040b03] 玅玄(十)(三)所謂南三北七。",
    "X28n0585_006:0040b04": "[0040b04] 籤(十)(六)南謂南朝即京江之南北謂北朝河北也自宋",
    "X28n0585_006:0040b05": "朝已來三論相承其師非一並稟羅什但年代淹久",
    "X28n0585_006:0040b06": "文疏零落至齊朝已來玄綱殆絕江南盛弘成實河",
    "X28n0585_006:0040b07": "北偏尚毗曇(云云)近代相傳以天台義指為南宗者",
    "X28n0585_006:0040b08": "非也自是山門一家相承是故難則南北俱破取則",
    "X28n0585_006:0040b09": "南北俱存(云云)。",
    "X28n0585_006:0040b10": "[0040b10] 玅玄(三)(二十)如此破會深廣莫以中論相比。",
    "X28n0585_006:0040b11": "[0040b11] 籤(四)(十五)如此破會莫以中論相比者依向所說豈比",
    "X28n0585_006:0040b12": "中論末代通經雖兼別含通豈能委明二十一種單",
    "X28n0585_006:0040b13": "複開合適時破會逗物之玅結撮始終耶問一家所",
    "X28n0585_006:0040b14": "承本宗龍樹今此何以反斥本宗答本承觀法不承",
    "X28n0585_006:0040b15": "論所破勢論意唯以四句觀法破大小執令末代行",
    "X28n0585_006:0040b16": "者歸心有由若部意所立功歸於此若論破會者未",
    "X28n0585_006:0040b17": "若法華故權實本&#x8FF9;遺偏廢近久遠聖旨於茲始存",
    "X28n0585_006:0040b18": "故獲陀羅尼由三昧之力師資之宗宛如符契。",
    "X28n0585_006:0040b19": "[0040b19] 淨名疏(六)(三十一)問龍樹學者何以用天親之義答是",
    "X28n0585_006:0040b20": "二大士豈不同入不二法門今本為通佛教隨有所",
    "X28n0585_006:0040b21": "關即用何得定執若分別界外結惑生死及諸行名",
    "X28n0585_006:0040b22": "義當細尋天親若觀門遣蕩安心入道何過龍樹(云云)",
    "X28n0585_006:0040b23": "若不取地攝相映望者他或謂非義理多端強說。",
    "X28n0585_006:0040b24": "[0040b24] &#x57C0;裕(八)(八)荊溪云此問意者由用有後生死等言是攝",
    "X28n0585_006:0040c01": "師義是故且推以屬天親玄義云無著造攝大乘論",
    "X28n0585_006:0040c02": "無著即天親之兄俱是五性宗然法相之盛在乎天",
    "X28n0585_006:0040c03": "親故云天親義也(云云)同入不二法門者所證玅理",
    "X28n0585_006:0040c04": "一體無殊四悉隨機立宗兩異龍樹承於文殊明一",
    "X28n0585_006:0040c05": "切眾生悉有佛性名一性宗天親承於彌勒說三無",
    "X28n0585_006:0040c06": "二有名五性宗三無者闡提及定性二乘俱無佛性",
    "X28n0585_006:0040c07": "不得作佛二有者不定及菩薩俱有佛性未來成佛",
    "X28n0585_006:0040c08": "故西方此土人到于今有兩宗之異(云云)一家所用",
    "X28n0585_006:0040c09": "龍樹為宗二宗擅美共顯佛經若分別等者世以天",
    "X28n0585_006:0040c10": "親為法相宗龍樹為法性宗其可知矣龍樹於佛滅",
    "X28n0585_006:0040c11": "後五百年出天親九百年出(云云)地攝映望者地持",
    "X28n0585_006:0040c12": "論是彌勒所造亦天親所宗也。",
    "X28n0585_006:0040c13": "[0040c13] 發軫鈔(中)(二)性相二宗原出西域那蘭陀寺有二大德",
    "X28n0585_006:0040c14": "一名戒賢一名智光各化五百眾戒賢遠承彌勒無",
    "X28n0585_006:0040c15": "著近踵法護難陀依深密等經瑜伽等論智光遠承",
    "X28n0585_006:0040c16": "文殊龍樹近稟青目青辨依般若等經中觀等論。",
    "X28n0585_006:0040c17": "[0040c17] 荊溪行業記(梁補闕)佛滅度後十有三世有龍樹大士",
    "X28n0585_006:0040c18": "始從文字廣第一義嗣其法者號法性宗。",
    "X28n0585_006:0040c19": "[0040c19] 或問賢首禪宗並宗法性與今何異竹庵曰天台",
    "X28n0585_006:0040c20": "法性為宗談具得旨故四明尊者云只一具字彌",
    "X28n0585_006:0040c21": "顯今宗也荊溪云固蔽理觀深微而以事相釋義",
    "X28n0585_006:0040c22": "言弘斯典者遠矣者乃斥慈恩法華玄贊也又云",
    "X28n0585_006:0040c23": "談法界者未窮斯玅致使惑果事而迷因理者斥",
    "X28n0585_006:0040c24": "賢首也。",
    "X28n0585_006:0041a01": "乞乳",
    "X28n0585_006:0041a02": "[0041a02] 淨名經(上)(十八)阿難白佛言世尊我不堪任詣彼問疾",
    "X28n0585_006:0041a03": "所以者何憶念昔時世尊身小有疾當用牛乳我即",
    "X28n0585_006:0041a04": "持&#x9262;詣大婆羅門家門下立。",
    "X28n0585_006:0041a05": "[0041a05] 疏(五)(二十五)弟子之儀侍省供待事不可虧是故詣門",
    "X28n0585_006:0041a06": "而乞乳也。",
    "X28n0585_006:0041a07": "[0041a07] 疏(一)(十六)大論云阿難是佛得道夜生涅槃明佛成道",
    "X28n0585_006:0041a08": "後過十二年方為給侍。",
    "X28n0585_006:0041a09": "[0041a09] 疏(四)(十一)身子是左面侍者以聲聞眾中名高德重內",
    "X28n0585_006:0041a10": "外敬揖。",
    "X28n0585_006:0041a11": "[0041a11] 玅玄(十)(十八)然方等彈斥教在三藏之後被訶之時應",
    "X28n0585_006:0041a12": "在十二年前何以得知皆追述昔訶驗是前事。",
    "X28n0585_006:0041a13": "[0041a13] 籤(十)(二十二)得果之後即有彈訶彈訶之時復云往昔",
    "X28n0585_006:0041a14": "驗知並在十二年前。",
    "X28n0585_006:0041a15": "[0041a15] 文句(二)(五)阿難四月八日佛成道日生侍佛得二十五",
    "X28n0585_006:0041a16": "年推此佛年五十五阿難年二十五佛時求侍。",
    "X28n0585_006:0041a17": "[0041a17] 善見毗婆沙律(伯字函第五卷)問曰是時大德阿難侍佛否",
    "X28n0585_006:0041a18": "答曰侍如來從菩提樹下起二十年中侍佛者皆不",
    "X28n0585_006:0041a19": "專一或時大德那和或大德那耆多或大德彌耆那",
    "X28n0585_006:0041a20": "或大德優伽婆或大德沙伽多或大德須那訶多如",
    "X28n0585_006:0041a21": "是諸大德隨意樂侍而來不樂而去或悉去時大德",
    "X28n0585_006:0041a22": "阿難來侍。",
    "X28n0585_006:0041a23": "[0041a23] 乞乳緣具如釋籤(十)(十)引乳光經(云云)淨名疏云侍",
    "X28n0585_006:0041a24": "省供待又云過十二年方為給侍二文言弟子服",
    "X28n0585_006:0041b01": "勤執禮如此非般若別為侍者之比或問阿難七",
    "X28n0585_006:0041b02": "歲出家還受具否云受有違二十之律否則央掘",
    "X28n0585_006:0041b03": "經列阿難於十大弟子之末何也淨名第五疏須",
    "X28n0585_006:0041b04": "陀那沙彌八歲論議而得受具未妨阿難。"
}