{
    "X71n1420_005:0567a01": "佛日普照慧辯楚石禪師語錄卷第五",
    "X71n1420_005:0567a03": "住嘉興路本覺寺語錄",
    "X71n1420_005:0567a04": "侍者　祖灊等　編",
    "X71n1420_005:0567a05": "師於至正四年。八月初八日入寺。",
    "X71n1420_005:0567a06": "山門。蟄戶未開。龍無龍句。打破虗空。全體顯露。復云",
    "X71n1420_005:0567a07": "步。",
    "X71n1420_005:0567a08": "佛殿。佛者覺義。覺的是誰。西天移來此土。藕絲牽著",
    "X71n1420_005:0567a09": "須彌。",
    "X71n1420_005:0567a10": "祖堂。達磨師不是祖。半夜下閻浮。日輪正卓午。",
    "X71n1420_005:0567a11": "據室。踞虎頭收虎尾。第一句下明宗旨。直饒明得。已",
    "X71n1420_005:0567a12": "是第二句。若明不得。更參三十年。",
    "X71n1420_005:0567a13": "拈宣政院疏劄。輥芥投針則易。轉凡成聖非難。不假",
    "X71n1420_005:0567a14": "他求。盡在箇裏。還見麼。更聽知事宣白。",
    "X71n1420_005:0567a15": "指法座。陽春白雪。唱高和寡。村歌社舞。到處合得著。",
    "X71n1420_005:0567a16": "新本覺今日。相席打令去也。陞座拈香祝聖畢。師云。",
    "X71n1420_005:0567a17": "現成公案。不用安排。無孔鐵槌。有什麼限。稍知觸淨。",
    "X71n1420_005:0567a18": "便好商量。僧問。先聖道。帝王長壽。天下太平。此意如",
    "X71n1420_005:0567a19": "何。師云。帝王長壽。天下太平。進云。學人與麼問。和尚",
    "X71n1420_005:0567a20": "因什麼也與麼答。師云。好本天下同。進云。不是心。不",
    "X71n1420_005:0567a21": "是佛。不是物是什麼。師云。破草鞋。進云。還許學人露",
    "X71n1420_005:0567a22": "箇消息也無。師云。苦屈之詞。不妨難吐。進云。衝開碧",
    "X71n1420_005:0567a23": "落松千尺。截斷紅塵水一溪。師云。如蟲[御/木]木。乃云。百",
    "X71n1420_005:0567a24": "尺竿頭進一步。海闊天寬。萬人叢裏奪高標。眼親手",
    "X71n1420_005:0567b01": "辦。空劫已前自己。即是日用自己。日用自己。即是空",
    "X71n1420_005:0567b02": "劫已前自己。不可說不可說香水海。浮幢王剎。都盧",
    "X71n1420_005:0567b03": "在你眉毛眼睫上。普光明殿本是盧舍那。與文殊普",
    "X71n1420_005:0567b04": "賢。觀音彌勒。目連鶖子。馬鳴龍樹。一一為諸人。演說",
    "X71n1420_005:0567b05": "心地法門了也。還聞麼。若聞去。不妨隨處度生。若不",
    "X71n1420_005:0567b06": "聞。壽山入院事繁。未有工夫與你說在。復舉僧問曹",
    "X71n1420_005:0567b07": "山。諸佛未出世時如何。山云。曹山不如。僧云。出世後",
    "X71n1420_005:0567b08": "如何。山云不如曹山。師云。大小曹山。口甜心苦。或有",
    "X71n1420_005:0567b09": "人問壽山。諸佛未出世時如何。向他道好。出世後如",
    "X71n1420_005:0567b10": "何好。與他三箇好。且聽一生參。",
    "X71n1420_005:0567b11": "當晚小參。僧問。天不能葢。地不能載時如何。師云。看",
    "X71n1420_005:0567b12": "你分疎不下。進云。因什麼。向芥子裏出頭。師云。若要",
    "X71n1420_005:0567b13": "好大做小。進云。莫是他安身立命處也無。師云。渠儂",
    "X71n1420_005:0567b14": "得自由。乃云。眼裏著沙不得。耳裏著水不得。恁麼來",
    "X71n1420_005:0567b15": "者。不向一人眼裏。著得須彌山。耳裏著得大海水。恁",
    "X71n1420_005:0567b16": "麼去者。不背一人。無言處演言。無事處成事。無佛處",
    "X71n1420_005:0567b17": "作佛。無生處度生。卷舒立方外。乾坤縱橫掛。域中日",
    "X71n1420_005:0567b18": "月。得失俱喪。是非杳忘。撥轉向上關。[翟*支]瞎頂門眼。拋",
    "X71n1420_005:0567b19": "却空王殿。卸下本來衣。猶未是衲僧受用處。還委悉",
    "X71n1420_005:0567b20": "麼。家無小使。不成君子。復舉智者銓和尚示眾云。要",
    "X71n1420_005:0567b21": "扣玄關。須是有節操極慷慨。斬得釘。截得鐵。硬剝剝",
    "X71n1420_005:0567b22": "地漢始得。若是畏刀避箭之徒。看即有分。師云。大小",
    "X71n1420_005:0567b23": "智者。用盡自己心。笑破他人口。壽山別無奇特。朝晨",
    "X71n1420_005:0567b24": "熱水洗面。黃昏脫襪打睡。大海從魚躍。長空任鳥飛。",
    "X71n1420_005:0567c01": "上堂。日裏閙浩浩。不妨靜悄悄。夜間靜悄悄。不妨閙",
    "X71n1420_005:0567c02": "浩浩。靜的閙的。輥作一團。是業識是佛性。喝一喝。",
    "X71n1420_005:0567c03": "中秋上堂。天上月圓。人間月半。古人道。赫日猶虧半。",
    "X71n1420_005:0567c04": "烏沉始得圓。且那一半。落在什麼處。更深夜靜。共伊",
    "X71n1420_005:0567c05": "商量。",
    "X71n1420_005:0567c06": "上堂。舉傅大士云。法地若動。一切不安。師云。壽山從",
    "X71n1420_005:0567c07": "朝至暮。不知走了幾遭。若是法地。誰敢動著一莖草。",
    "X71n1420_005:0567c08": "復云。我不爭恁麼道。傅大士坐了起不得。",
    "X71n1420_005:0567c09": "上堂。此事如一隻手相似。開也在我。合也在我。伸也",
    "X71n1420_005:0567c10": "在我。縮也在我。只是不許喚作手。若喚作手。頭上安",
    "X71n1420_005:0567c11": "頭。不喚作手。斬頭覔活。畢竟喚作什麼。總道不得。壽",
    "X71n1420_005:0567c12": "山通袖去也。便下座。",
    "X71n1420_005:0567c13": "上堂。三通鼓罷。一炷香焚。老僧坐定。諸人總立。古人",
    "X71n1420_005:0567c14": "道。目前無闍棃。座上無老僧。意作麼生。莫是一切皆",
    "X71n1420_005:0567c15": "空麼。莫是泡幻之質。終歸敗壞麼。莫是有形有相。便",
    "X71n1420_005:0567c16": "是無形無相麼。莫是正恁麼時。全明向上事麼。莫是",
    "X71n1420_005:0567c17": "換人情識麼。總不是這箇道理。若與麼見解。實未得",
    "X71n1420_005:0567c18": "安樂在。行住坐臥。動靜去來。子細躊躇看。",
    "X71n1420_005:0567c19": "上堂。達磨不來東土。二祖不往西天。臨濟不參黃檗。",
    "X71n1420_005:0567c20": "趙州不見南泉。是處池中有月。誰家竈裏無煙。有問",
    "X71n1420_005:0567c21": "分明向伊道。新羅國在海東邊。",
    "X71n1420_005:0567c22": "上堂。是柱不見柱。非柱不見柱。是非已去了。是非裏",
    "X71n1420_005:0567c23": "薦取。師云。教裏少哩。修山主有多少奇特。也只是座",
    "X71n1420_005:0567c24": "主見解。未夢見我祖師意旨在。見露柱。但喚作露柱。",
    "X71n1420_005:0568a01": "見燈籠。但喚作燈籠。不得動著。動著三十棒。",
    "X71n1420_005:0568a02": "堂上。祖禰不了。殃及兒孫。壽山無端。走入水牯牛隊",
    "X71n1420_005:0568a03": "裏。牽犁拽耙。與你諸人抵債。還有人相救麼。若有不",
    "X71n1420_005:0568a04": "妨出來道看。如無釣竿斫盡重栽竹。不計功程得便",
    "X71n1420_005:0568a05": "休。",
    "X71n1420_005:0568a06": "上堂。言發非聲。色前不物。泥像手中拂子。[跳兆+孛]跳上三",
    "X71n1420_005:0568a07": "十三天。木魚口裏明珠。吞却山河大地。諸人向什麼",
    "X71n1420_005:0568a08": "處。安身立命。不得春風花不開。",
    "X71n1420_005:0568a09": "開爐上堂。寒則普天普地寒。熱則普天普地熱。百億",
    "X71n1420_005:0568a10": "世界。百億日月。總與這裏不別。你道西天那爛陁寺",
    "X71n1420_005:0568a11": "裏。今日有幾人開爐。",
    "X71n1420_005:0568a12": "上堂召大眾云。若道說的是。爭奈諸法寂滅相。不可",
    "X71n1420_005:0568a13": "以言宣。若道默的是。爭奈佛法無人說。雖慧莫能了。",
    "X71n1420_005:0568a14": "莫是說時默。默時說麼。向下文長。付在來日。",
    "X71n1420_005:0568a15": "冬至小參。拈拄杖卓一下云。三九二十七。菩提涅槃。",
    "X71n1420_005:0568a16": "真如解脫。什麼處去也。古人事不獲已。向你諸人道。",
    "X71n1420_005:0568a17": "目前無法。意在目前。不是目前法。非耳目之所到。便",
    "X71n1420_005:0568a18": "與麼會去。早是第八頭。更若躊躇。又落第九首。德山",
    "X71n1420_005:0568a19": "到此。入門便棒。臨濟到此。入門便喝。雪峯到此。便道",
    "X71n1420_005:0568a20": "南山鱉鼻虵。趙州到此。便道庭前栢樹子。雲門到此。",
    "X71n1420_005:0568a21": "便道手中扇子。[跳兆+孛]跳上三十三天。築著帝釋鼻孔。把",
    "X71n1420_005:0568a22": "東海鯉魚打一棒。雨似盆傾。法眼到此便道。參同契",
    "X71n1420_005:0568a23": "云。竺土大仙心。遂云無過此語也。向下中間。也只是",
    "X71n1420_005:0568a24": "應時節說話。至[宋木+取]後。謹白參玄人。光陰莫虗度。乃云。",
    "X71n1420_005:0568b01": "住住恩大難酬。師云。設使粉骨碎身。亦報此恩不得。",
    "X71n1420_005:0568b02": "若報此恩不得。總是虗度光陰。只這竺土大仙心。未",
    "X71n1420_005:0568b03": "審諸人明也未。於此明得。冬至一陽生於此。不明更",
    "X71n1420_005:0568b04": "過恒河沙劫。又卓一下。復舉須菩提尊者。因帝釋雨",
    "X71n1420_005:0568b05": "花。問云。此花從天得耶。帝釋云弗也。尊者云。從人得",
    "X71n1420_005:0568b06": "耶。帝釋云弗也。尊者云。從何得耶。帝釋舉手。尊者云。",
    "X71n1420_005:0568b07": "如是如是。師云。澤廣藏山。狸能伏豹。帝釋放過須菩",
    "X71n1420_005:0568b08": "提尊者。尋常將什麼說法。也好與一拶。",
    "X71n1420_005:0568b09": "上堂。黃帝求珠。可貴可賤。卞和泣玉。堪笑堪悲。老聃",
    "X71n1420_005:0568b10": "西出函關。多虗不如少實。孔子南游江漢。遠親不如",
    "X71n1420_005:0568b11": "近隣。潘閬倒騎驢。梵志翻著襪。這一隊漢。生前莾鹵。",
    "X71n1420_005:0568b12": "死後顢頇。德山令行。竝須瓦解。",
    "X71n1420_005:0568b13": "上堂。舉雲門大師。因肇法師云。諸法不異者。不可續",
    "X71n1420_005:0568b14": "鳧截鶴。夷岳盈壑。然後為無異者哉。門云。長者天然",
    "X71n1420_005:0568b15": "長。短者天然短。又云。是法住法位。世間相常住。乃拈",
    "X71n1420_005:0568b16": "起拄杖云。不是常住法。師云。一家有事百家忙。喝一",
    "X71n1420_005:0568b17": "喝。下座。",
    "X71n1420_005:0568b18": "了菴和尚。赴靈巖進發上堂。僧問西天二十八祖也",
    "X71n1420_005:0568b19": "與麼。東土六祖也恁麼。恁麼恁麼。如何指示。師云。我",
    "X71n1420_005:0568b20": "却不恁麼。進云。如是則超佛越祖。罩古籠今也。師云。",
    "X71n1420_005:0568b21": "也不消得。進云。自有一雙窮相手。不曾低揖等閒人。",
    "X71n1420_005:0568b22": "師云可惜許。進云。三聖道。我逢人即出。出即不為人。",
    "X71n1420_005:0568b23": "意旨如何。師云。頭重尾輕。進云。興化道。我逢人即不",
    "X71n1420_005:0568b24": "出。出即便為人。作麼生會。師云。惱亂春風卒未休。進",
    "X71n1420_005:0568c01": "云。只如新靈巖和尚。今日進發。且道與兩箇老古錐。",
    "X71n1420_005:0568c02": "是同是別。師云。還識靈巖麼。進云。玲瓏八面自回合。",
    "X71n1420_005:0568c03": "峭峻一方誰敢窺。師云。不信道。進云。昔日和尚。來住",
    "X71n1420_005:0568c04": "此山。新靈巖與和尚交代。今日進發。不可空然。師云。",
    "X71n1420_005:0568c05": "早已龜毛長數丈。進云。薄批明月高高飣。細切清風",
    "X71n1420_005:0568c06": "滿滿盤。師云。謝供養。僧便喝。師云。禮拜了退。乃云。三",
    "X71n1420_005:0568c07": "聖道。我逢人即出。出即不為人。興化道。我逢人即不",
    "X71n1420_005:0568c08": "出出即便為人。你看他臨濟兒孫。如水銀落地相似。",
    "X71n1420_005:0568c09": "大底大圓。小底小圓。卒討他頭鼻不著。新靈巖和尚。",
    "X71n1420_005:0568c10": "權衡佛祖。鎔煅聖凡。為四海禪流。掃諸方露布。洞庭",
    "X71n1420_005:0568c11": "湖上。竪起金剛幢。智積山中。豁開正法眼。畢竟憑箇",
    "X71n1420_005:0568c12": "什麼。拈拄杖。卓一下下座。",
    "X71n1420_005:0568c13": "上堂。臭肉上蒼蠅。坑廁裏蟲子。還有佛法也無。有則",
    "X71n1420_005:0568c14": "淨穢懸殊。無則聖凡隔絕。諸人作麼生。下得一轉語。",
    "X71n1420_005:0568c15": "愜得病僧意。",
    "X71n1420_005:0568c16": "上堂。攪長河為酥酪。變大地作黃金。供養什麼人。盡",
    "X71n1420_005:0568c17": "十方世界。是沙門一隻眼。水陸空行。蜎飛蠕動。著在",
    "X71n1420_005:0568c18": "什麼處。諸佛非我道。誰是[宋木+取]道者。父母非我親。誰是",
    "X71n1420_005:0568c19": "最親者。國無定亂之劍。家無白[狂王+睪]之圖。晴是晴雨是",
    "X71n1420_005:0568c20": "雨。作麼生道。桑樹上著箭。穀樹上汁出。",
    "X71n1420_005:0568c21": "上堂。車不橫推。理無曲斷。北俱盧洲。長粳米飯下座。",
    "X71n1420_005:0568c22": "病起上堂。壽山不會說禪。病起骨露皮穿。判得閻羅",
    "X71n1420_005:0568c23": "老子。一朝催討飯錢。劍樹刀山。未免鑊湯爐炭交煎。",
    "X71n1420_005:0568c24": "更入驢胎馬腹。不知脫離何年。因什麼如此。是他家",
    "X71n1420_005:0569a01": "常茶飯。",
    "X71n1420_005:0569a02": "除夜小參。僧問。臨濟大師道。第一句中薦得。與佛祖",
    "X71n1420_005:0569a03": "為師。第二句中薦得。與人天為師。第三句中薦得。自",
    "X71n1420_005:0569a04": "救不了。如何是第一句。師云咄。進云。如何是第二句。",
    "X71n1420_005:0569a05": "師云墮。進云。如何是第三句。師云去。僧禮拜。乃云。古",
    "X71n1420_005:0569a06": "風大好。初無佛祖禪道。隨緣放曠。任性逍遙。當恁麼",
    "X71n1420_005:0569a07": "時。不可道你強我弱也。見直言見。不見直言不見。知",
    "X71n1420_005:0569a08": "直言知。不知直言不知。東西南北。陰陽寒暑。高低貴",
    "X71n1420_005:0569a09": "賤。是非人我。那裏得許多消息來。纔分四聖六凡。便",
    "X71n1420_005:0569a10": "見七差八錯。有佛有祖。有禪有道。掀翻海岳。抖亂乾",
    "X71n1420_005:0569a11": "坤。縱使德山棒如雨點。打他不住。臨濟喝似雷奔。禁",
    "X71n1420_005:0569a12": "他不得。壽山這裏。只有一口劍。佛之與魔。總與一刀",
    "X71n1420_005:0569a13": "兩段。貴圖天下太平。汝等諸人。但管饑來展鉢。困來",
    "X71n1420_005:0569a14": "合眼。復有何事。臘月三十日。也只是尋常。不起纖毫",
    "X71n1420_005:0569a15": "修學心。無相光中常自在。喝一喝。復舉僧問九峯虔",
    "X71n1420_005:0569a16": "和尚。祖祖相傳。傳箇什麼。峯云。釋迦慳迦葉富。僧云。",
    "X71n1420_005:0569a17": "畢竟傳的事作麼生。峯云。同歲老人分夜燈。師頌云。",
    "X71n1420_005:0569a18": "同歲老人分夜燈。這頭點著那頭明。從來不借他人",
    "X71n1420_005:0569a19": "口。切忌如何作麼生。",
    "X71n1420_005:0569a20": "歲旦上堂。拈拄杖云。山僧一條拄杖。不曾胡亂打人。",
    "X71n1420_005:0569a21": "今日新正開封去也。釋迦老子。達磨大師。放過不可。",
    "X71n1420_005:0569a22": "自餘之輩。車載斗量。利劍不斬死漢。忽有人出來道。",
    "X71n1420_005:0569a23": "長老聻。劈脊便棒。不是與人難共住。大都緇素要分",
    "X71n1420_005:0569a24": "明。靠拄杖下座。",
    "X71n1420_005:0569b01": "上堂。水中鹽味。色裏膠清。決定是有。不見其形。傅大",
    "X71n1420_005:0569b02": "士。也是夢中了了。醉裏惺惺。要識心王。猶欠悟在。",
    "X71n1420_005:0569b03": "上堂。頭上漫漫。脚下漫漫。爍迦羅眼莫能窺。盧舍那",
    "X71n1420_005:0569b04": "身全體現。便是須彌撲碎。海水沸騰。大地叢林。一時",
    "X71n1420_005:0569b05": "火起。也未曾動著一毫毛在。天人參陪無路。魔外入",
    "X71n1420_005:0569b06": "作無門。任從天下樂訢訢。我獨不肯。不見道。塵中不",
    "X71n1420_005:0569b07": "染丈夫兒。喝一喝。",
    "X71n1420_005:0569b08": "上堂。一樹兩樹桃花。三莖四莖修竹。昔年謾說靈雲。",
    "X71n1420_005:0569b09": "今日休談多福。紅的自紅。綠的自綠。斜的自斜。曲的",
    "X71n1420_005:0569b10": "自曲。南北東西參學人。畫虵往往重添足。休添足。六",
    "X71n1420_005:0569b11": "六元來三十六。",
    "X71n1420_005:0569b12": "佛涅槃上堂。末法比丘。有三種執。一人云。如來決定。",
    "X71n1420_005:0569b13": "在娑羅雙樹間。入般涅槃。執此為實。累他釋迦老子。",
    "X71n1420_005:0569b14": "死了活不得。一人云。常在靈鷲山。及餘諸住處。執此",
    "X71n1420_005:0569b15": "為實。累他釋迦老子。活了死不得。一人云。一切法不",
    "X71n1420_005:0569b16": "生。一切法不滅。若能如是解。諸佛常現前。活的釋迦",
    "X71n1420_005:0569b17": "老子。便是死的釋迦老子。死的釋迦老子。便是活的",
    "X71n1420_005:0569b18": "釋迦老子。執此為實。正是大病。世醫拱手。總不與麼",
    "X71n1420_005:0569b19": "時。什麼處。與釋迦老子相見。風煖鳥聲碎。日高花影",
    "X71n1420_005:0569b20": "重。",
    "X71n1420_005:0569b21": "浴佛上堂。未有世界。早有此性。世界壞時。此性不壞。",
    "X71n1420_005:0569b22": "出世不出世。成佛不成佛。總是閒言語。淨法界身。本",
    "X71n1420_005:0569b23": "無出沒。大悲願力。示現受生。恁麼說話。正是俗氣不",
    "X71n1420_005:0569b24": "除。且道喚作釋迦老子。不喚作釋迦老子。一舉四十",
    "X71n1420_005:0569c01": "九。",
    "X71n1420_005:0569c02": "結夏小參。僧問。巍巍堂堂。煒煒煌煌。聲前非聲。色後",
    "X71n1420_005:0569c03": "非色。未審是箇什麼。師云。無面目漢。進云。即今在什",
    "X71n1420_005:0569c04": "麼處。師云。眼見如盲。口說如啞。進云。此人還曾禁足",
    "X71n1420_005:0569c05": "也無。師云。脚不離地走。進云。且道此人肯成佛麼。師",
    "X71n1420_005:0569c06": "云。莫謗他好。進云。既不成佛。却教誰度眾生。師云有",
    "X71n1420_005:0569c07": "眾生即須度。無眾生度什麼。進云。如今三界二十五",
    "X71n1420_005:0569c08": "有浩浩地。喚作無眾生得麼。師云。癡人面前。不得說",
    "X71n1420_005:0569c09": "夢。乃云。諸禪德。你無外遺世界。內脫身心。心不繫身。",
    "X71n1420_005:0569c10": "身如虗空。身不繫心。心如法界。如是禁足。無足可禁。",
    "X71n1420_005:0569c11": "如是安居。無居不安。猶未是衲僧行履處。直得文殊",
    "X71n1420_005:0569c12": "普賢。掃牀摺被。等妙二覺。隨驢把馬。到與麼田地。日",
    "X71n1420_005:0569c13": "消萬兩黃金。雖然如是。西天有人。未肯在。復舉教中",
    "X71n1420_005:0569c14": "道。種種取舍。皆是輪迴。未出輪迴。而辨圓覺。彼圓覺",
    "X71n1420_005:0569c15": "性。即同流轉。若免輪迴。無有是處。諸禪德。喚什麼作",
    "X71n1420_005:0569c16": "圓覺。又如何免得輪迴去。東澗水流西澗水。南山雲",
    "X71n1420_005:0569c17": "起北山雲。",
    "X71n1420_005:0569c18": "上堂。雨後橋平水滿。山前麥熟鳥啼。岸柳毿毿。林花",
    "X71n1420_005:0569c19": "灼灼。溪光湛湛。草色青青。是心耶境耶。迷耶悟耶。我",
    "X71n1420_005:0569c20": "觀三千大千世界。迺至無有如芥子許。非是菩薩捨",
    "X71n1420_005:0569c21": "身命處。你若會得。釋迦老子且過一邊。",
    "X71n1420_005:0569c22": "上堂。縱橫不礙。華藏海中一微塵。逆順何拘。剎竿頭",
    "X71n1420_005:0569c23": "上翻筋斗。無理外之事。無事外之理。無心外之物。無",
    "X71n1420_005:0569c24": "物外之心。在蚌為珠。在龜為兆。在牛為角。在馬為蹏。",
    "X71n1420_005:0570a01": "一一交參。重重攝入。釋迦彌勒。雖然卍字當胸。文殊",
    "X71n1420_005:0570a02": "普賢。也只鼻頭向下。諸人幸自無事。須要護身符子",
    "X71n1420_005:0570a03": "作麼。喝一喝。",
    "X71n1420_005:0570a04": "上堂。三乘十二分教。大似屎窖子。你無端刺頭。入裏",
    "X71n1420_005:0570a05": "許作麼。來來我共你葛藤。拈拄杖云。百千諸佛。天下",
    "X71n1420_005:0570a06": "老和尚。到這裏。亡鋒結舌。你試吐露看。眾皆罔措。師",
    "X71n1420_005:0570a07": "云賺殺人。",
    "X71n1420_005:0570a08": "上堂。大事未明。如喪考妣。大事已明。如喪考妣。你道",
    "X71n1420_005:0570a09": "有成褫無成褫。長因送客處。憶得別家時。",
    "X71n1420_005:0570a10": "上堂。聞茶板喫茶去。聞浴板洗浴去。聞壽山道。你諸",
    "X71n1420_005:0570a11": "人休去歇去。為什麼。不肯與麼去。忽有人出來道。和",
    "X71n1420_005:0570a12": "尚怪某甲不得。向他道。未到壽山。與你三十棒了也。",
    "X71n1420_005:0570a13": "解夏小參。僧問。鐵作脊梁骨。金鑄堅實心時如何。師",
    "X71n1420_005:0570a14": "云。此去錢塘不遠。進云。壽山門下。若有此人。未審如",
    "X71n1420_005:0570a15": "何相待。師云。殷勤送出荒郊外。進云。謝和尚證明。師",
    "X71n1420_005:0570a16": "便喝。僧禮拜。師乃云。天地同根。萬物一體。在谷滿谷。",
    "X71n1420_005:0570a17": "在坑滿坑。量過虗空。虗空猶有其名號。明踰日月。日",
    "X71n1420_005:0570a18": "月猶竝其光輝。獼猴各佩古菱花。樹木皆為獅子吼。",
    "X71n1420_005:0570a19": "塵塵剎剎。密密堂堂。所以道。法王法力超羣生。常以",
    "X71n1420_005:0570a20": "法財施一切。久積淨業稱無量。導眾以寂故。稽首有",
    "X71n1420_005:0570a21": "如是奇特。有如是靈明。但眾生背覺合塵故。諸聖應",
    "X71n1420_005:0570a22": "病與藥。或立結制。或立解制。或現全身。或現半身。但",
    "X71n1420_005:0570a23": "貴正法流通。不許妄生穿鑿。火不待日而熱。水不待",
    "X71n1420_005:0570a24": "月而涼。鵠白烏玄。松直棘曲。清風月下守株人。涼兔",
    "X71n1420_005:0570b01": "漸遙春草綠。復舉世尊因自恣日。文殊在三處度夏。",
    "X71n1420_005:0570b02": "迦葉欲白槌擯出。方拈槌。乃見百千萬億文殊。迦葉",
    "X71n1420_005:0570b03": "盡其神力。槌不能舉。世尊還問迦葉。汝擬擯那箇文",
    "X71n1420_005:0570b04": "殊。迦葉無對。師云。迦葉好不丈夫。莫道百千萬億文",
    "X71n1420_005:0570b05": "殊。便是百千萬億世尊。也下一槌擯出。不見道。棒下",
    "X71n1420_005:0570b06": "無生忍。臨機不見師。",
    "X71n1420_005:0570b07": "了菴和尚。退靈巖回敘謝上堂。夫為善知識者。驅耕",
    "X71n1420_005:0570b08": "奪食。轉凡成聖。其見善知識者。如見青蓮華。眼根清",
    "X71n1420_005:0570b09": "淨。其聞善知識說法者。如餐香積國飯。毛孔俱香。靈",
    "X71n1420_005:0570b10": "巖禪師之謂也。再歸[橘矛+隹]李。深愜鄙懷。龍象參陪。幸希",
    "X71n1420_005:0570b11": "珍重。",
    "X71n1420_005:0570b12": "上堂。天上天下。脚頭脚尾。橫三竪四。是我尋常用的。",
    "X71n1420_005:0570b13": "你諸人只好旁觀。諸方學得來的不要。有時教伊揚",
    "X71n1420_005:0570b14": "眉瞬目。有時不教伊揚眉瞬目。有時教伊揚眉瞬目",
    "X71n1420_005:0570b15": "是。有時教伊揚眉瞬目不是。智者聊聞猛提取。莫待",
    "X71n1420_005:0570b16": "天明失却雞。",
    "X71n1420_005:0570b17": "看田回上堂。舉溈山問仰山云何處來。仰云田中來。",
    "X71n1420_005:0570b18": "溈云。田中有多少人。仰鍤鍬叉手而立。溈云。今日南",
    "X71n1420_005:0570b19": "山。大有人刈茅。仰拽鍬而去。雪竇云。諸方咸謂。插鍬",
    "X71n1420_005:0570b20": "話奇特。大似隨邪逐惡。據雪竇見處。仰山被溈山一",
    "X71n1420_005:0570b21": "問。直得草繩自縛。去死十分。妙喜云。仁者見之謂之",
    "X71n1420_005:0570b22": "仁。智者見之謂之智。百姓日用而不知。故君子之道",
    "X71n1420_005:0570b23": "鮮矣。師云。幸是無事。被妙喜老漢。念一道真言。直得",
    "X71n1420_005:0570b24": "天左旋地右轉。",
    "X71n1420_005:0570c01": "新贖藏經上堂。舉雪峯一日。普請搬柴次。中路逢一",
    "X71n1420_005:0570c02": "僧。乃擲下一段柴云。大藏教只說這箇。後來真如哲",
    "X71n1420_005:0570c03": "云。一大藏教。不說這箇。師云。只這箇是什麼。說與不",
    "X71n1420_005:0570c04": "說。且諸人。向什麼處。見二大老。中岳能竪起拂子云。",
    "X71n1420_005:0570c05": "提起則如是我聞。放下則信受奉行。師云。若作佛法",
    "X71n1420_005:0570c06": "商量。眉須墮落。",
    "X71n1420_005:0570c07": "建萬佛閣上堂。僧問逼塞虗空。不是莊嚴樓閣。分明",
    "X71n1420_005:0570c08": "面目。亦非一萬如來。敢問壽山憑何建立。師云。魯班",
    "X71n1420_005:0570c09": "繩墨。進云。物見主眼卓竪。師云。鈎在不疑之地。進云。",
    "X71n1420_005:0570c10": "若不登樓望。焉知滄海深。師云。亂走作麼。乃云。一拽",
    "X71n1420_005:0570c11": "石二搬土。發機不用千鈞弩。無邊樓閣滿虗空。曠大",
    "X71n1420_005:0570c12": "劫來誰是主。誰是主須辨取。最好一梁對一柱。便下",
    "X71n1420_005:0570c13": "座。",
    "X71n1420_005:0570c14": "謝首座秉拂。都寺辦齋上堂。禪非意想。以意想求之",
    "X71n1420_005:0570c15": "則乖。道絕功勛。以功勛擬之則錯。安箇是立箇非。捨",
    "X71n1420_005:0570c16": "箇迷就箇悟。轉急轉緩。轉親轉踈。不能透過那邊。多",
    "X71n1420_005:0570c17": "只住在這裏。進則銀山萬疊。退則鐵壁千尋。拶得一",
    "X71n1420_005:0570c18": "路開。挨得一線入。元來自己。便是銀山鐵壁。到與麼",
    "X71n1420_005:0570c19": "田地。有什麼奇特。三德六味味逾多。一句了然超百",
    "X71n1420_005:0570c20": "億。",
    "X71n1420_005:0570c21": "上堂。一切處。是自己饅頭[飢几+追]子。是也不是。語默動靜。",
    "X71n1420_005:0570c22": "無第二人。東廊下西廊下。口吧吧地。如瓶瀉水相似。",
    "X71n1420_005:0570c23": "驀劄被人問如何是上座自己。答不得。雖然答不得。",
    "X71n1420_005:0570c24": "要且不曾失。呵呵下座。",
    "X71n1420_005:0571a01": "歲旦上堂。拈拄杖云。新年頭有佛法。拄杖子也未敢",
    "X71n1420_005:0571a02": "相許。新年頭無佛法。拄杖子也未敢相許。離四句絕",
    "X71n1420_005:0571a03": "百非。總是諸方舊話子。拄杖子也未敢相許。畫一畫。",
    "X71n1420_005:0571a04": "元正啟祚。萬物咸新。",
    "X71n1420_005:0571a05": "上堂。過去諸如來。且居門外。現在諸菩薩。更莫躊躇。",
    "X71n1420_005:0571a06": "未來修學人。快走始得。十方虗空。撲落地上。大洋海",
    "X71n1420_005:0571a07": "底火發。燒著帝釋眉毛。東海龍王。轟一箇霹靂。新羅",
    "X71n1420_005:0571a08": "國裏。拍手大笑。山門頭金剛竪起拳。華光土地道。用",
    "X71n1420_005:0571a09": "盡自己心。笑破他人口。喝一喝。",
    "X71n1420_005:0571a10": "結夏小參。僧問。一言道盡時如何。師云。開口了合不",
    "X71n1420_005:0571a11": "得。進云。不假一言時如何。師云。合口了開不得。進云。",
    "X71n1420_005:0571a12": "總不與麼時如何。師云。七棒對十三。乃云。眨上眉毛",
    "X71n1420_005:0571a13": "早蹉過。開得口來已話墮。祖師關棙少人知。徧界茫",
    "X71n1420_005:0571a14": "茫脚踏火。聲前展演。賺殺闍梨。句後商量。翻成途轍。",
    "X71n1420_005:0571a15": "一踢踢翻大海水。一拳拳倒須彌山。猶未是性躁漢",
    "X71n1420_005:0571a16": "在。何況起模畫樣。詐啞佯聾。斷妄攀緣。求真解脫。大",
    "X71n1420_005:0571a17": "似認髑髏作水。買朱砂畫月。驢年解休歇麼。壽山不",
    "X71n1420_005:0571a18": "惜口業。為你諸人點破。竪拂子云。還見麼。這箇是文",
    "X71n1420_005:0571a19": "殊門。若從文殊門入者。山河大地。墻壁瓦礫。教你背",
    "X71n1420_005:0571a20": "塵合覺。擊拂子云。還聞麼。這箇是觀音門。若從觀音",
    "X71n1420_005:0571a21": "門入者。松風澗響。鴉鳴鵲噪。教你返本還源。到箇裏。",
    "X71n1420_005:0571a22": "證不動尊。成無上覺。更須知有頂門一竅。還委悉麼。",
    "X71n1420_005:0571a23": "麥秋晨氣潤。槐夏午陰清。復舉龐居士參馬大師。不",
    "X71n1420_005:0571a24": "與萬法為侶。是什麼人。大師云。待汝一口吸盡西江",
    "X71n1420_005:0571b01": "水。却向汝道。師頌云。葢天葢地一句子。馬師盡力提",
    "X71n1420_005:0571b02": "不起。好笑青原接石頭。逢人但問廬陵米。",
    "X71n1420_005:0571b03": "上堂。古人云。擬為你吞却。只為當門齒礙。如今不礙",
    "X71n1420_005:0571b04": "也。吞得麼。擬為你吐却。只怕咽喉小。如今不小。也吐",
    "X71n1420_005:0571b05": "得麼。吞得一任吞。吐得一任吐。設你吞得吐得。我更",
    "X71n1420_005:0571b06": "問你。是什麼乾屎橛。",
    "X71n1420_005:0571b07": "上堂。是凡是聖。半合半開。非佛非心。全生全殺。直似",
    "X71n1420_005:0571b08": "排空徤翮。萬里橫翔。透網金鱗。一絲不挂。豈不俊快",
    "X71n1420_005:0571b09": "衲僧。有時句到意不到。有時意到句不到。有時意句",
    "X71n1420_005:0571b10": "俱到。有時意句俱不到。若意句俱到。你作麼生商量。",
    "X71n1420_005:0571b11": "若意句俱不到。你又向什麼處[舀*鳥]啄。上上人來時如",
    "X71n1420_005:0571b12": "何。點。",
    "X71n1420_005:0571b13": "中夏上堂。舉龐居士云。護生須是殺。生薑不改辣。殺",
    "X71n1420_005:0571b14": "盡始安居。到處得逢渠。欲識箇中意。爛泥裏有刺。鐵",
    "X71n1420_005:0571b15": "船水上浮。鬍子沒髭須。有底見他道殺。也便道。殺佛",
    "X71n1420_005:0571b16": "殺祖。揀箇什麼。恁麼見解。鄭州出曹門。不如休去歇",
    "X71n1420_005:0571b17": "去好。忽然築著鼻孔。鐵船水上浮。是真實語。",
    "X71n1420_005:0571b18": "上堂。大道只在目前。要且目前難覩。欲識大道真體。",
    "X71n1420_005:0571b19": "不離聲色言語。諸仁者。佛殿裏香爐。東司頭籌子。為",
    "X71n1420_005:0571b20": "你說了也。憍陳如尊者。醉後添杯。來我這裏。聽的總",
    "X71n1420_005:0571b21": "是註脚。當初只謂茅長短。燒却元來地不平。",
    "X71n1420_005:0571b22": "上堂。彈指一下云。這裏聞去。一根既返源。六處咸休",
    "X71n1420_005:0571b23": "復。眼處作耳處佛事。耳處作鼻處佛事。鼻處作舌處",
    "X71n1420_005:0571b24": "佛事。舌處作身處佛事。身處作意處佛事。意處作一",
    "X71n1420_005:0571c01": "切處佛事。畢竟是一耶。是六耶。纔有一便有六。纔有",
    "X71n1420_005:0571c02": "六便有一。此是一六之義。不可道是無。也無眼耳鼻",
    "X71n1420_005:0571c03": "舌身意。無色聲香味觸法。又不可認有也。這箇是教",
    "X71n1420_005:0571c04": "意。那箇是祖意。喝一喝。",
    "X71n1420_005:0571c05": "解夏小參。僧問九夏償勞。如何言薦。師云。重疊關山",
    "X71n1420_005:0571c06": "路。進云。便與麼去時如何。師云。江南僅有。江北絕無。",
    "X71n1420_005:0571c07": "乃云。數日已來。可謂極熱。晚間得雨。便覺清凉。熱既",
    "X71n1420_005:0571c08": "不從外來。凉亦非從內出。不離當處。廓爾現前。則古",
    "X71n1420_005:0571c09": "釋迦不先。今彌勒不後。何待精修六度。始至法雲。遠",
    "X71n1420_005:0571c10": "涉僧祇。方階佛果。便可於一毫端。現寶王剎。坐微塵",
    "X71n1420_005:0571c11": "裏。轉大法輪。有時拈一莖草。作丈六金身用。有時拈",
    "X71n1420_005:0571c12": "丈六金身。作一莖草用。如斯坐夏。功不浪施。端的蠟",
    "X71n1420_005:0571c13": "人冰。純成鐵彈子。功圓果滿。一句作麼生道。一片月",
    "X71n1420_005:0571c14": "生海。幾家人上樓。復舉僧辭歸宗。宗云什麼處去。僧",
    "X71n1420_005:0571c15": "云。諸方學五味禪去。宗云。我這裏。有一味禪。僧云。如",
    "X71n1420_005:0571c16": "何是一味禪。宗便打。僧云。我會也我會也。宗云道道。",
    "X71n1420_005:0571c17": "僧擬開口。宗又打。黃檗曰。馬大師。出八十四人善知",
    "X71n1420_005:0571c18": "識。問著箇箇屙漉漉地。祗有歸宗較些子。師云。說什",
    "X71n1420_005:0571c19": "麼較些子。直是未在。我這裏。有一味禪。便與掀倒禪",
    "X71n1420_005:0571c20": "牀。見之不取。思之千里。",
    "X71n1420_005:0571c21": "上堂。聞聲悟道。塞却你耳根。見色明心。換却你眼睛。",
    "X71n1420_005:0571c22": "蒲團上端坐。針眼裏穿線。西風一陣來。落葉兩三片。",
    "X71n1420_005:0571c23": "上堂。東弗于逮。普請搬柴。西瞿耶尼。和南不審。南贍",
    "X71n1420_005:0571c24": "部洲作什麼。復云。適來猶記得。",
    "X71n1420_005:0572a01": "雕千手千眼。大悲像上堂。僧問。大悲菩薩。用許多手",
    "X71n1420_005:0572a02": "眼作什麼。師云。春風不褁頭。乃舉南泉喚院主。主應",
    "X71n1420_005:0572a03": "諾。泉云。佛昔九十日。在忉利天。為母說法。時優填王",
    "X71n1420_005:0572a04": "思佛。請目連運神通三轉。攝匠人往彼雕佛像。只雕",
    "X71n1420_005:0572a05": "得三十一相。為什麼。梵音相雕不得。院主問云。如何",
    "X71n1420_005:0572a06": "是梵音相。泉召院主。主應諾。泉云。賺殺人。師召眾云。",
    "X71n1420_005:0572a07": "若識得梵音相。應以佛身得度者。即現佛身。而為說",
    "X71n1420_005:0572a08": "法。乃至應以天龍夜叉。乾闥婆。阿修羅。迦樓羅。緊那",
    "X71n1420_005:0572a09": "羅。摩[目*(危(夗夕)+夫)]羅伽。人非人等身得度者。即皆現之。而為說",
    "X71n1420_005:0572a10": "法。且道說什麼法。便下座。",
    "X71n1420_005:0572a11": "龍翔曇芳和尚遺書至上堂。心同虗空界。示等虗空",
    "X71n1420_005:0572a12": "法。證得虗空時。無是無非法。既無是法。又無非法。則",
    "X71n1420_005:0572a13": "諸佛成等正覺。轉妙法輪。入般涅槃。如夢相似。曇芳",
    "X71n1420_005:0572a14": "老子佛海禪師。屢董名藍。親承眷遇。方辭徑摀。即據",
    "X71n1420_005:0572a15": "龍翔。末後光明。全身舍利。八斛四斗。未足為多。試拈",
    "X71n1420_005:0572a16": "一粒。與諸人看。竪拂子云。海神知貴不知價。留與人",
    "X71n1420_005:0572a17": "間光照夜。擲拂子。",
    "X71n1420_005:0572a18": "上堂。函葢乾坤句。隨波逐浪句。截斷眾流句。更有一",
    "X71n1420_005:0572a19": "句。喚作什麼。癡人面前莫說。打你頭破額裂。",
    "X71n1420_005:0572a20": "上堂。好雪從什麼處來。山河大地白皚皚。畢竟向什",
    "X71n1420_005:0572a21": "麼處去。日出後一時吐露。",
    "X71n1420_005:0572a22": "歲旦上堂。今年年是去年年。年去年來知幾年。昨日",
    "X71n1420_005:0572a23": "日是今日日。日出日入非一日。只箇無去來無出入。",
    "X71n1420_005:0572a24": "年年是好年。日日是好日。四溟東海流。般若波羅蜜。",
    "X71n1420_005:0572b01": "上堂。舉法華云。止止不須說。我法妙難思。諸增上慢",
    "X71n1420_005:0572b02": "者。聞必不敬信。師云。說了也。止得麼。黃面老人。分疎",
    "X71n1420_005:0572b03": "不下。卓拄杖。有時拈在千峯頂。劃斷天雲不放高。",
    "X71n1420_005:0572b04": "上堂。竪拂子云。知有底。喚這箇作拂子。不知有底。亦",
    "X71n1420_005:0572b05": "喚這箇作拂子。作麼生辨。什麼難辨。就中知有底。把",
    "X71n1420_005:0572b06": "來便用。不知有底用不得。如今在壽山手裏。知有不",
    "X71n1420_005:0572b07": "知有。那裏得這消息來。擲拂子下座。",
    "X71n1420_005:0572b08": "上堂。白牡丹紅芍藥。開是春風開。落是春風落。開落",
    "X71n1420_005:0572b09": "春風總不知。不知蚤已成圖度。搖手云。莫莫。",
    "X71n1420_005:0572b10": "蘭華嚴至上堂。善財歷一百一十城。參五十三員善",
    "X71n1420_005:0572b11": "知識。末後再見文殊。方了大事。古人道。更有一人。為",
    "X71n1420_005:0572b12": "什麼。善財不參。且道是什麼人。咄。",
    "X71n1420_005:0572b13": "上堂。鴉鳴鴉鴉。鵲鳴鵲鵲。郭公鳴郭公。姑惡鳴姑惡。",
    "X71n1420_005:0572b14": "亦何必續鳧截鶴。夷岳盈壑。禪子相投。西山月落。",
    "X71n1420_005:0572b15": "浴佛上堂。未出胞胎以前。有一轉語。山僧四處住山。",
    "X71n1420_005:0572b16": "不曾說著。今日如來降誕。未免舉似諸人。便下座。",
    "X71n1420_005:0572b17": "結夏上堂。汝諸人。見壽山搖唇鼓舌。便擬聚頭鵮啄。",
    "X71n1420_005:0572b18": "向意根下摶量。及乎放出金剛圈。颺下栗棘蓬。十箇",
    "X71n1420_005:0572b19": "五雙。吞跳不得。此無他。從前在髑髏裏。妄想慣了。又",
    "X71n1420_005:0572b20": "閨閣中。暖軟物未除。卒遇惡辣鉗鎚。便生退屈。明明",
    "X71n1420_005:0572b21": "向你道。此事不在言語上。千經萬論。可是無言語。還",
    "X71n1420_005:0572b22": "使得偷心也無。端的要死偷心不用。九十日內參取。",
    "X71n1420_005:0572b23": "上堂。鴦崛摩羅道。我從無量劫來。未甞殺生。諸人作",
    "X71n1420_005:0572b24": "麼生會。不可作無生話會也。若與麼會。生身陷地獄。",
    "X71n1420_005:0572c01": "上堂。十方世界閙聒聒。山河大地只一撮。是非長短",
    "X71n1420_005:0572c02": "俱不說。何似壽山廣長舌。既是廣長舌。因什麼不說。",
    "X71n1420_005:0572c03": "珊瑚枝枝撑著月。",
    "X71n1420_005:0572c04": "上堂。一向面壁。道絕人荒。一向貪程。眼[瞷日+壬]耳熱。未有",
    "X71n1420_005:0572c05": "長行而不住。未有長住而不行。或時十字街頭。拈起",
    "X71n1420_005:0572c06": "拄杖和其光同其塵。灼然一切處。光明燦爛去。或時",
    "X71n1420_005:0572c07": "孤峯頂上。放下鉢囊。杜其谿塞其穴。灼然一切處枯",
    "X71n1420_005:0572c08": "淡去。即心是佛也不得。非心非佛也不得。不是心。不",
    "X71n1420_005:0572c09": "是佛。不是物也不得。我見兩箇泥牛鬬入海。直至如",
    "X71n1420_005:0572c10": "今無消息。喝一喝。",
    "X71n1420_005:0572c11": "上堂。得之於心。伊蘭作栴檀之樹。失之於旨。甘露乃",
    "X71n1420_005:0572c12": "蒺[卄/梨]之園。生佛本同。因什麼。有得有失。若道聖凡差",
    "X71n1420_005:0572c13": "別。證修不諦。心旨故殊。與麼喚作三家村裡。瞎老婆",
    "X71n1420_005:0572c14": "說話。未曾夢見我衲僧脚下。一莖毛在。有般漢便道。",
    "X71n1420_005:0572c15": "此事得者本不得。不得者亦不失。盡是野狐精。魔魅",
    "X71n1420_005:0572c16": "人家男女。未有了日。更撞著禪牀上老禿奴。不識好",
    "X71n1420_005:0572c17": "惡。三百五百。聚頭商量道。我開鑿人天眼目。著甚來",
    "X71n1420_005:0572c18": "由。滴水寸絲。也須償他始得。",
    "X71n1420_005:0572c19": "解夏小參。僧問。一人因說得悟。一人因參得悟。一人",
    "X71n1420_005:0572c20": "無師自悟。三人同到壽山。未審接那一人。師云。獅子",
    "X71n1420_005:0572c21": "咬人。韓盧逐塊。進云。與麼則普請參堂也。師云。去汝",
    "X71n1420_005:0572c22": "不會我語。進云。總不與麼來時如何。師云。却較些子。",
    "X71n1420_005:0572c23": "進云。壽山門下。風吹不入。水洒不著。師云。罕逢穿耳",
    "X71n1420_005:0572c24": "客。多遇刻舟人。進云。和尚只有受璧之心。且無割城",
    "X71n1420_005:0573a01": "之意。師云。莫錯怪老僧。僧禮拜。師乃云。黃面老人。於",
    "X71n1420_005:0573a02": "三七日中。思惟如是事。作麼生是如是事。莫是前後",
    "X71n1420_005:0573a03": "際斷。是如是事麼。莫是度生既畢。入般涅槃。是如是",
    "X71n1420_005:0573a04": "事麼。若喚這箇。作如是事。正是水母以蝦為目。無自",
    "X71n1420_005:0573a05": "由分。謗他黃面老人。喫鐵棒有日。汝等諸人。九十日",
    "X71n1420_005:0573a06": "內。畢竟思惟箇什麼。我道黃面老人。與你同一眼見。",
    "X71n1420_005:0573a07": "同一耳聞。同一鼻嗅。同一舌甞。同一身觸。同一意知。",
    "X71n1420_005:0573a08": "一切智智清淨。無二無二分。無別無斷故。雲門手中",
    "X71n1420_005:0573a09": "扇子。[跳兆+孛]跳上三十三天。築著帝釋鼻孔。把東海鯉魚",
    "X71n1420_005:0573a10": "打一棒。雨似盆傾。又作麼生。昔年枉向途中覔。今日",
    "X71n1420_005:0573a11": "看來火裏冰。復舉保寧勇和尚示眾。洞山云。五臺山",
    "X71n1420_005:0573a12": "上雲蒸飯。佛殿階前狗尿天。剎竿頭上煎[飢几+追]子。三箇",
    "X71n1420_005:0573a13": "胡孫夜簸錢。石霜云。風吹石臼爭哮吼。泥揑金剛空",
    "X71n1420_005:0573a14": "裏走。趯翻海月亂波生。驚起土星犯南斗。道吾云。三",
    "X71n1420_005:0573a15": "面狸奴脚踏月。兩頭白牯手拏煙。戴冠碧兔立庭栢。",
    "X71n1420_005:0573a16": "脫殻烏龜飛上天。此三頌。一與祖佛為師。二驗衲僧",
    "X71n1420_005:0573a17": "眼目。三與天下人作榜樣。若人定當得出。許具一隻",
    "X71n1420_005:0573a18": "眼。師云。保寧批判此三頌。易分雪裡粉。難辨墨中煤。",
    "X71n1420_005:0573a19": "壽山不惜眉毛。從頭注破。一與祖佛為師。分文不直。",
    "X71n1420_005:0573a20": "二驗衲僧眼目。是甚泥彈丸。三與天下人作牓樣。且",
    "X71n1420_005:0573a21": "莫錯會。直饒會得。萬里望鄉關。",
    "X71n1420_005:0573a22": "造萬佛上堂。僧問溈山和尚道。凡聖情盡。體露真常。",
    "X71n1420_005:0573a23": "事理不二。即如如佛。即今佛在什麼處。師云。南地竹",
    "X71n1420_005:0573a24": "北地木。進云。此佛還有形相也無。師云。胡人飲乳返。",
    "X71n1420_005:0573b01": "怪良醫。進云。和尚為什麼。特地起模畫樣。師云。打草",
    "X71n1420_005:0573b02": "只要虵驚。進云。未審有功德無功德。師云。放待冷來",
    "X71n1420_005:0573b03": "看。進云。但願東風齊著力。一時吹入我門來。師云。又",
    "X71n1420_005:0573b04": "恁麼去也。乃云。夜夜抱佛眠。喚什麼作佛。朝朝還共",
    "X71n1420_005:0573b05": "起。莫錯認定盤星。起坐鎮相隨。畢竟是阿誰。語默同",
    "X71n1420_005:0573b06": "居止。非一亦非二。纖毫不相離。如身影相似。知這一",
    "X71n1420_005:0573b07": "段。虗空多少人。摸索不著。任是精金百煉。巧計千般。",
    "X71n1420_005:0573b08": "鑄也鑄不成。雕也雕不就。傅大士。纔開槖籥。便見精",
    "X71n1420_005:0573b09": "神。直得鑑地輝天。騰今耀古。雖然也祇寫得一半。你",
    "X71n1420_005:0573b10": "諸人。從朝至暮。陞堂入戶。開單展鉢。本來面目。有甚",
    "X71n1420_005:0573b11": "掩處。還見麼。如今若不究根源。直待當年問彌勒。",
    "X71n1420_005:0573b12": "八月旦上堂。山河無隔礙。光明處處透。四天下人。即",
    "X71n1420_005:0573b13": "今在中庭裏。相爭佛法甚閙。忽有箇出來道。諸人幸",
    "X71n1420_005:0573b14": "自無事。無端被野狐涎唾。觜邊抹了。見人便要爭佛",
    "X71n1420_005:0573b15": "爭法。爭這箇爭那箇。爭到驢年。也未歇在。彈指云。好",
    "X71n1420_005:0573b16": "沒興。天帝釋聞得。從三十三天。下來喝云。你這一隊",
    "X71n1420_005:0573b17": "魔子。在這裡爭什麼。各與二十棒。貶向他方去也。壽",
    "X71n1420_005:0573b18": "山不覺手之舞之。足之蹈之。火雲初散後。金氣欲涼",
    "X71n1420_005:0573b19": "時。",
    "X71n1420_005:0573b20": "上堂。鴈過長空。影沈寒水。蟲吟古砌。響答虗堂。明明",
    "X71n1420_005:0573b21": "生佛已前。真機獨露。了了見聞不及。覿體無私。坐斷",
    "X71n1420_005:0573b22": "千差。收歸一致。作麼生道。拄杖擬吞三世佛。燈籠百",
    "X71n1420_005:0573b23": "斛瀉明珠。",
    "X71n1420_005:0573b24": "雲溪講主至上堂。凡夫見色是色。見空是空。聖人見",
    "X71n1420_005:0573c01": "色即空。見空即色。諸人作麼生。若見色是色。見空是",
    "X71n1420_005:0573c02": "空。又同凡夫見。若見色即空。見空即色。又同聖人。見",
    "X71n1420_005:0573c03": "纔有凡聖二見。此人即墮見執。與彼先尼外道無別。",
    "X71n1420_005:0573c04": "驀拈拄杖云。這箇決定。不是色空。作麼生見。令人長",
    "X71n1420_005:0573c05": "憶李將軍。萬里天邊飛一鶚。",
    "X71n1420_005:0573c06": "重陽上堂。昨日是中秋。今朝又重九。親我紫萸茶。疎",
    "X71n1420_005:0573c07": "他黃菊酒。紫萸與黃菊。本自無踈親。相識滿天下。知",
    "X71n1420_005:0573c08": "心能幾人。",
    "X71n1420_005:0573c09": "怡雲屋。造石為佛塔成上堂。舉教中道。若人以真金。",
    "X71n1420_005:0573c10": "日施百千兩。不如暫入寺。誠心一禮塔。理上偏枯。若",
    "X71n1420_005:0573c11": "人靜坐一須臾。勝造八萬四千塔。寶塔終久化為塵。",
    "X71n1420_005:0573c12": "一念至心成正覺。事上偏枯。直饒理事雙亡。正偏不",
    "X71n1420_005:0573c13": "立。要見多寶釋迦。則未可在。還委悉麼。龍袖拂開全",
    "X71n1420_005:0573c14": "體現。象王行處絕狐蹤。",
    "X71n1420_005:0573c16": "佛日普照慧辯楚石禪師語錄卷第五"
}