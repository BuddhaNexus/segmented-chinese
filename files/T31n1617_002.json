{
    "T31n1617_002:0873a20": "三無性論卷下(出無相論)",
    "T31n1617_002:0873a22": "真諦三藏於廣州制旨寺翻譯",
    "T31n1617_002:0873a23": "[0873a23] 問曰。此七云何入真實性攝。",
    "T31n1617_002:0873a24": "[0873a24] 答曰。此七如如是可讚最極二智境界故。二",
    "T31n1617_002:0873a25": "智者。即是如量如理智。此智是無流過凡夫",
    "T31n1617_002:0873a26": "故。可讚出二乘故。最極又是菩薩智故。可讚",
    "T31n1617_002:0873a27": "是佛智故。最極此顯無倒義。是無倒智境界",
    "T31n1617_002:0873a28": "故。復次無戲論故名為真實。無戲論者於相",
    "T31n1617_002:0873a29": "等離一異虛妄故。相等者謂相名分別。正智",
    "T31n1617_002:0873b01": "等四攝。即是五法藏中四法藏也。云何不可",
    "T31n1617_002:0873b02": "說一異。皆有過失故。若真如異相等有三過",
    "T31n1617_002:0873b03": "失。一者此真如。則非相等實體。二者修觀行",
    "T31n1617_002:0873b04": "人。則不依相等為方便得通達真如。三者覺",
    "T31n1617_002:0873b05": "真如已。則應未達相等諸法。不相關故也。",
    "T31n1617_002:0873b06": "[0873b06] 若真如與相等是一。亦有三過。一者真如既",
    "T31n1617_002:0873b07": "無差別。相等亦應無有差別。二者若見相等",
    "T31n1617_002:0873b08": "即見真如。三者若見真如不能清淨。如見相",
    "T31n1617_002:0873b09": "等則無有聖人無得解脫。無有涅槃世出世",
    "T31n1617_002:0873b10": "異。是故由離一異等或戲論故無變異。無變",
    "T31n1617_002:0873b11": "異故即是真實性也。",
    "T31n1617_002:0873b12": "[0873b12] 問曰。此性若離一異者。為有為無。[0873b12] 答曰。",
    "T31n1617_002:0873b13": "此性不可說無。若無此性者。一切種清淨不可",
    "T31n1617_002:0873b14": "得。何以故。相結成真實故。是故不得無此性",
    "T31n1617_002:0873b15": "也。一切種即如理如量智。相結即是分別性",
    "T31n1617_002:0873b16": "依他性也。復次此性實有。由清淨境界故。何",
    "T31n1617_002:0873b17": "以故。若心緣此境。即得清淨故。復次此性實",
    "T31n1617_002:0873b18": "有故名常住。清淨境界故名為善。常住故名",
    "T31n1617_002:0873b19": "為樂。真實無性故說無性。何以故。此性是一切",
    "T31n1617_002:0873b20": "戲論法真實體性故。離有離無故名無真性。",
    "T31n1617_002:0873b21": "此真實性是極智境故。離戲論故。是故應知",
    "T31n1617_002:0873b22": "真實性也。次於依他中。約別道理。分別真實",
    "T31n1617_002:0873b23": "無性。若於真實性中。則具得說真實及無性",
    "T31n1617_002:0873b24": "兩義何以故。體是真實是無性故。若於依他",
    "T31n1617_002:0873b25": "分別兩性中。則但得說無性。不得說真實。",
    "T31n1617_002:0873b26": "何以故。分別依他非真實故兩體是無性。",
    "T31n1617_002:0873b27": "若不無性則分別依他成真實有。若說分別",
    "T31n1617_002:0873b28": "依他是真實。則無無性義。是故不得具說真",
    "T31n1617_002:0873b29": "實無性兩義也。若說無性真實性義可然。",
    "T31n1617_002:0873c01": "若說依他分別真實無性。此即不可。真實之",
    "T31n1617_002:0873c02": "名濫分別依他故。[0873c02] 問曰。經中說有五相一",
    "T31n1617_002:0873c03": "名言相。二所言相。三名義相。四執著相。五非",
    "T31n1617_002:0873c04": "執著相。[0873c04] 又說三相。謂分別相依他相真",
    "T31n1617_002:0873c05": "實相。此二處相攝云何為五攝三。為三攝五。",
    "T31n1617_002:0873c06": "[0873c06] 答曰。今約三相分別五相。應知五相中前二",
    "T31n1617_002:0873c07": "相。通為三相所攝。第三相偏為分別相攝。第",
    "T31n1617_002:0873c08": "四相但為依他相攝。第五相唯為真實相攝。",
    "T31n1617_002:0873c09": "[0873c09] 釋曰。初二相所以通為三相所攝者。初名言",
    "T31n1617_002:0873c10": "相。即是諸法名字及說。此名言是識所作。",
    "T31n1617_002:0873c11": "識似名言相起即是分別性。能分別識即依",
    "T31n1617_002:0873c12": "他性。所分別名言既無所有。能分別識亦無",
    "T31n1617_002:0873c13": "所有。即是真實性。是故初相即三性攝。第二",
    "T31n1617_002:0873c14": "相亦三性攝者。所言相即是名言所目義。謂",
    "T31n1617_002:0873c15": "一切諸物亦是識所作。但識有似物相起即",
    "T31n1617_002:0873c16": "是分別性。能分別識即是依他性。亦二俱無",
    "T31n1617_002:0873c17": "所有。即是真實性。第三相但為分別性所攝",
    "T31n1617_002:0873c18": "者。此名義相應相。謂為物立名。令與物相應。",
    "T31n1617_002:0873c19": "因名得顯物。此名義實無所有。無相義故。但",
    "T31n1617_002:0873c20": "是分別性。第四相但為依他性攝者。此執著",
    "T31n1617_002:0873c21": "名義二相。辨其能執故但是依他性。不明所",
    "T31n1617_002:0873c22": "執故非分別。前但出所分別不出能分別故",
    "T31n1617_002:0873c23": "非依他。第五相唯為真性所攝者。此不執著",
    "T31n1617_002:0873c24": "名義二相。即是境智無差別阿摩羅識故。第",
    "T31n1617_002:0873c25": "四第三亦不離真實性。但其所立正為偏顯",
    "T31n1617_002:0873c26": "一義耳。",
    "T31n1617_002:0873c27": "[0873c27] 論曰。分別各有五種事用。復次此三性應知",
    "T31n1617_002:0873c28": "一一性中皆有五事分別性具。五事用者。一",
    "T31n1617_002:0873c29": "能生依他性。二於依他性中能立名言。三能",
    "T31n1617_002:0874a01": "起人法兩執。四能成立二執&#x9E81;重。五能作",
    "T31n1617_002:0874a02": "入真實性依止事。[0874a02] 釋曰。初即能生義體。",
    "T31n1617_002:0874a03": "次能生義上名言。第三即能生起人法二相。",
    "T31n1617_002:0874a04": "第四即能生煩惱。第五即能解脫。前三明能",
    "T31n1617_002:0874a05": "作起惑得解方便。第四正明起惑。第五明得",
    "T31n1617_002:0874a06": "解。有此次第者。必有體故立名言由有名言",
    "T31n1617_002:0874a07": "故所以起人法兩執。由人法兩執故增長起",
    "T31n1617_002:0874a08": "諸煩惱。前唯起人法兩執。此則輕微。由此後",
    "T31n1617_002:0874a09": "起無量惑。由此以後久久輪轉方能依止。此",
    "T31n1617_002:0874a10": "分別依他得入真實性故得解脫也。",
    "T31n1617_002:0874a11": "[0874a11] 論曰。依他性五事者。一生成煩惱體。二能為",
    "T31n1617_002:0874a12": "分別真實兩性依止。三能起人法兩執名言",
    "T31n1617_002:0874a13": "依止。四能為人法兩執&#x9E81;重依止。五能為入",
    "T31n1617_002:0874a14": "真實性依止。[0874a14] 釋曰。一生成煩惱體者。謂依",
    "T31n1617_002:0874a15": "他性有體。異於分別性無體故。能為煩惱體",
    "T31n1617_002:0874a16": "也。二能為分別真實二性依止者。謂依他",
    "T31n1617_002:0874a17": "性執為人法我者。即為分別性作依止。若知",
    "T31n1617_002:0874a18": "依他性由分別起。分別既無性相故。依他性",
    "T31n1617_002:0874a19": "不生。不生故即為真實性依止也。三能起人",
    "T31n1617_002:0874a20": "法兩執名言依止者。謂名言必有所依。依他",
    "T31n1617_002:0874a21": "性起故言能起人法兩執名言依止也。四能",
    "T31n1617_002:0874a22": "為人法兩執&#x9E81;重依止者謂能生上。心&#x9E81;重",
    "T31n1617_002:0874a23": "人法兩執也。五能為入真實性依止者。謂",
    "T31n1617_002:0874a24": "依他性不生。即知分別無相。為入真實性方",
    "T31n1617_002:0874a25": "便也。亦得言前解分別性無相。即達依他",
    "T31n1617_002:0874a26": "無生。為入真實性依止也。夫入真實性。初在",
    "T31n1617_002:0874a27": "聞思慧中。必須具解分別性無相依他性無",
    "T31n1617_002:0874a28": "生。然後見真實性。",
    "T31n1617_002:0874a29": "[0874a29] 論曰。約前分別依他有五事。合成十種。所以",
    "T31n1617_002:0874b01": "然者。能為二性五事對治依止緣緣。三乘聖",
    "T31n1617_002:0874b02": "道是能對治。能除前二性五事故。能除前分",
    "T31n1617_002:0874b03": "別性五事者。一由觀分別性無相故。依他性",
    "T31n1617_002:0874b04": "不生。二由依他不生故名言則無依。三由名",
    "T31n1617_002:0874b05": "不起故。人法兩執則不得生。四由兩執不生。",
    "T31n1617_002:0874b06": "相類及&#x9E81;重二惑則不起。五由二惑不起故",
    "T31n1617_002:0874b07": "即是見真。不勞更修方便。入真實性也。由得",
    "T31n1617_002:0874b08": "聖道故分別性五事永不復起也。除依他五",
    "T31n1617_002:0874b09": "事者。一由聖道故。依他煩惱體除滅。二由體",
    "T31n1617_002:0874b10": "滅故。不作分別及真實兩性依止。三由體無",
    "T31n1617_002:0874b11": "故。不能為人法兩執名言依止。四由體無",
    "T31n1617_002:0874b12": "故。不能為兩執&#x9E81;重上心依止。五已見真如",
    "T31n1617_002:0874b13": "故。不勞更覓。入分別性依止也。",
    "T31n1617_002:0874b14": "[0874b14] 釋曰。依止處緣緣者。於無分別境智中。說智",
    "T31n1617_002:0874b15": "為依止。說境為緣緣。即是佛菩薩轉依義故。",
    "T31n1617_002:0874b16": "名依止緣緣。",
    "T31n1617_002:0874b17": "[0874b17] 論曰。問曰。立空品中破人我執。此品中破",
    "T31n1617_002:0874b18": "法我。此兩執並從何因生。",
    "T31n1617_002:0874b19": "[0874b19] 答曰。人我執從法我執生。何以故。此人我執",
    "T31n1617_002:0874b20": "要由上心。人我執滅後方能覺了諸法故。",
    "T31n1617_002:0874b21": "[0874b21] 釋曰。身見人未能見諸陰故於諸陰上橫計",
    "T31n1617_002:0874b22": "人我及我所。若得人我及所空時。始不見我",
    "T31n1617_002:0874b23": "及所。方能覺了但是諸陰法。由覺了諸法故",
    "T31n1617_002:0874b24": "法我即滅。覺了法者。謂見分別無相依他無",
    "T31n1617_002:0874b25": "生真實無性也。以法執滅故隨眠我見悉滅。",
    "T31n1617_002:0874b26": "故知人我執從法我執生。",
    "T31n1617_002:0874b27": "[0874b27] 論曰。問曰。云何未滅人法兩執立不淨品。兩",
    "T31n1617_002:0874b28": "執滅已方立淨品。",
    "T31n1617_002:0874b29": "[0874b29] 答曰。於依他性中執我。是分別性之所熏習。",
    "T31n1617_002:0874c01": "名不淨品。若於依他中。修真實性之所熏習。",
    "T31n1617_002:0874c02": "名為淨品。若說不淨品謂有流界。若說淨品",
    "T31n1617_002:0874c03": "謂無流界。此無流界以轉依為體也。此轉依",
    "T31n1617_002:0874c04": "不可思惟。復有二種。言轉依者。約位有五種。",
    "T31n1617_002:0874c05": "一者一分轉依。謂二乘人依我見我愛滅故。",
    "T31n1617_002:0874c06": "無流相續異於凡夫。所以名轉迴轉。異前凡",
    "T31n1617_002:0874c07": "夫所依有流也。二者具分轉依。謂初地菩薩",
    "T31n1617_002:0874c08": "具得人法兩空也。三者有動轉依。謂七地已",
    "T31n1617_002:0874c09": "還有出入觀故名之為動。四者有用轉依。謂",
    "T31n1617_002:0874c10": "十地已還事未辦故。不捨功用故名有用。五",
    "T31n1617_002:0874c11": "者究竟轉依。謂如來地至得圓滿故名究竟。",
    "T31n1617_002:0874c12": "是名轉依也。言不可思惟者。自有四種。一者",
    "T31n1617_002:0874c13": "成就不可思惟。謂一切惑一切苦不能違害。",
    "T31n1617_002:0874c14": "一向清淨常住無變故。名成就也。二者自性",
    "T31n1617_002:0874c15": "不可思惟。謂此轉依即色為自性。離色為自",
    "T31n1617_002:0874c16": "性。皆不可思惟。如是乃至識及六入四大三",
    "T31n1617_002:0874c17": "界六道十方等。若即若離皆不可思惟。如佛",
    "T31n1617_002:0874c18": "性中廣解。三者寂靜不可思惟。謂此轉依於",
    "T31n1617_002:0874c19": "樂住中不可思惟。於靜住中不可思惟。如是",
    "T31n1617_002:0874c20": "乃至有心住無心住聖住天住梵住佛住等",
    "T31n1617_002:0874c21": "皆不可思惟也。四者功德不可思惟。謂此轉",
    "T31n1617_002:0874c22": "依略說如來功德有六種。一圓滿。二無垢。三",
    "T31n1617_002:0874c23": "無動。四無等。五利他為事。六勝能。",
    "T31n1617_002:0874c24": "[0874c24] 釋曰。八住中。一樂住者。謂三禪以還也。二靜",
    "T31n1617_002:0874c25": "住者。四禪以上也。三有心住者。謂有心定也。",
    "T31n1617_002:0874c26": "四無心住者。謂無想定及滅盡定也。五聖住",
    "T31n1617_002:0874c27": "者。謂一切無流觀也。六天住者。謂初禪至非",
    "T31n1617_002:0874c28": "想也。七梵住者。梵言無量。謂四無量定也。八",
    "T31n1617_002:0874c29": "佛住者。謂佛不住生死不住涅槃。住無住處",
    "T31n1617_002:0875a01": "涅槃也。",
    "T31n1617_002:0875a02": "[0875a02] 論曰。有四種道。能得轉依。何等為四。一四聖",
    "T31n1617_002:0875a03": "行。二四種尋思。三四種如實知。四四種境",
    "T31n1617_002:0875a04": "界。初四聖行者。一波羅蜜。謂十波羅蜜。總說",
    "T31n1617_002:0875a05": "為一波羅蜜行。趣向大乘故。此明利他因",
    "T31n1617_002:0875a06": "亦名緣因緣。波羅蜜義如中邊論障品釋也",
    "T31n1617_002:0875a07": "二道行。謂三十七品。總說為助道行。能覺了",
    "T31n1617_002:0875a08": "境界真實義故。此名自利因。亦名緣廣明道",
    "T31n1617_002:0875a09": "品。如中邊論修對治品說也。三神通行。謂六",
    "T31n1617_002:0875a10": "神通。總說為一神通行。能令受化眾生歸向",
    "T31n1617_002:0875a11": "尊重入真理故。此六通即是三輪。一身通。即",
    "T31n1617_002:0875a12": "身通輪。能輕舉遠至轉變隱顯。令眾生起歸",
    "T31n1617_002:0875a13": "向心。二記心輪謂天眼天耳他心能見彼。思",
    "T31n1617_002:0875a14": "惟覺觀如實記說令起尊重。三正教輪。即流",
    "T31n1617_002:0875a15": "盡通。令離苦斷集證滅修道。宿命一通通有",
    "T31n1617_002:0875a16": "後兩輪也。四成熟眾生行。謂四攝法。總說為",
    "T31n1617_002:0875a17": "一成熟眾生行。此明為已入理眾生。更以財",
    "T31n1617_002:0875a18": "法兩施攝令成熟。財攝者是利益方便為",
    "T31n1617_002:0875a19": "令成熟。法攝者覺悟起行隨順方便為令成",
    "T31n1617_002:0875a20": "熟。",
    "T31n1617_002:0875a21": "[0875a21] 釋曰。布施攝令其成熟。成熟者逐位淺深也。",
    "T31n1617_002:0875a22": "愛語攝令其覺悟。利行攝令其起行。同利攝",
    "T31n1617_002:0875a23": "令其隨順。",
    "T31n1617_002:0875a24": "[0875a24] 論曰。復次此四攝約五種攝。名為攝類。五者。",
    "T31n1617_002:0875a25": "一攝成自家。謂以財施攝怨中人。令捨憎恚",
    "T31n1617_002:0875a26": "成己親屬。故名一家。二令受教攝。謂以愛語",
    "T31n1617_002:0875a27": "攝自家人令受正教。三起正勤攝。謂以利行",
    "T31n1617_002:0875a28": "攝受教人。未起正行令如理勤行。四成熟善",
    "T31n1617_002:0875a29": "攝。謂重以利行攝正行者。令未捨令捨。未得",
    "T31n1617_002:0875b01": "令得。五解脫善攝。謂以同利攝第四人。令解",
    "T31n1617_002:0875b02": "脫惑障及一切智障。",
    "T31n1617_002:0875b03": "[0875b03] 釋曰。解脫惑障即二乘人。脫一切智障即大",
    "T31n1617_002:0875b04": "乘佛菩薩也。",
    "T31n1617_002:0875b05": "[0875b05] 論曰。第二四種尋思者。一尋思名言。二尋",
    "T31n1617_002:0875b06": "思義類。三尋思自性假。四尋思差別假。一尋",
    "T31n1617_002:0875b07": "思名言者。諸菩薩於名中尋思。但見名言不",
    "T31n1617_002:0875b08": "見名體。何以故。名本能顯色等諸義。此色等",
    "T31n1617_002:0875b09": "義約相約生。既不成就。此名則無所顯。名既",
    "T31n1617_002:0875b10": "不能顯義。與不名何異。故名不成名。而此名",
    "T31n1617_002:0875b11": "與色等類。為同為異。若同者。色等既無。名亦",
    "T31n1617_002:0875b12": "同無。若異者。世界則無如兔角等。何以故。",
    "T31n1617_002:0875b13": "有物不出分別依他二性故。是菩薩尋思。聞",
    "T31n1617_002:0875b14": "名言不見名體。此言體者。即指名為體也。",
    "T31n1617_002:0875b15": "二尋思義類者。謂菩薩尋思義類。但見唯類",
    "T31n1617_002:0875b16": "不見餘義。何以故。菩薩尋思於義。此義如所",
    "T31n1617_002:0875b17": "顯不如是有。但有亂識無名無相。名為見類。",
    "T31n1617_002:0875b18": "此類所緣既無。能緣不起故。菩薩尋思義類。",
    "T31n1617_002:0875b19": "但見無相無生真實義類也。[0875b19] 釋曰。尋思義",
    "T31n1617_002:0875b20": "類者。所言義者如五陰中各有別義。為名所",
    "T31n1617_002:0875b21": "顯名之為義。如色以對眼為義也。所言類者。",
    "T31n1617_002:0875b22": "若指色等氣類亦得名類。今則不爾。菩薩觀",
    "T31n1617_002:0875b23": "此五陰是分別所作。但是亂識即名識類。若",
    "T31n1617_002:0875b24": "始終作語。正取此亂識家無名無相。名之為",
    "T31n1617_002:0875b25": "類。此類是所緣既無。能緣不起。故云菩薩尋",
    "T31n1617_002:0875b26": "思此類但見無相無生真實義類也。",
    "T31n1617_002:0875b27": "[0875b27] 論曰。三尋思自性假者。謂菩薩尋思自性。但",
    "T31n1617_002:0875b28": "見唯假不見餘物。何以故。此色等自性假名。",
    "T31n1617_002:0875b29": "於亂識中不可安立。無相無名故。於真實性",
    "T31n1617_002:0875c01": "亦不可安立。離相離生故。此假名者。但加增",
    "T31n1617_002:0875c02": "所作法。體無增無減故。菩薩尋思但見自性",
    "T31n1617_002:0875c03": "假。不見自性也。[0875c03] 釋曰。尋思自性假者。安",
    "T31n1617_002:0875c04": "立五陰名為自性。菩薩尋思惟見自性家假。",
    "T31n1617_002:0875c05": "不見自性。故言不見餘物。餘物即是自性",
    "T31n1617_002:0875c06": "也。何以故下。釋此色陰等假名。於亂識中不",
    "T31n1617_002:0875c07": "可安立。即是不可安立分別故。言離相離生。",
    "T31n1617_002:0875c08": "離相者離分別性。離生者離依他性也。此假",
    "T31n1617_002:0875c09": "名但增一加所作者。若究尋陰體。唯一如如",
    "T31n1617_002:0875c10": "體無增減。若立為亂識。已是一重增加。就亂",
    "T31n1617_002:0875c11": "識中更復分別立為五陰。復是兩重增加。菩",
    "T31n1617_002:0875c12": "薩尋思。惟見自性家假。不見假家自性也。",
    "T31n1617_002:0875c13": "[0875c13] 論曰。四尋思差別假者。謂菩薩尋思。但見差",
    "T31n1617_002:0875c14": "別假不見餘物。何以故。此假無名無相故。",
    "T31n1617_002:0875c15": "無相無生故。菩薩觀名類相貌異亦見不異",
    "T31n1617_002:0875c16": "見異者謂名義俱客。不異者如十無倒中。解",
    "T31n1617_002:0875c17": "名句味有義無義。無倒中釋也。",
    "T31n1617_002:0875c18": "[0875c18] 釋曰。差別假者。於五陰中更復分別立諸法",
    "T31n1617_002:0875c19": "名。如於色陰中開為根大等。菩薩尋思。唯見",
    "T31n1617_002:0875c20": "差別家假。不見假家差別。故言不見物。何以",
    "T31n1617_002:0875c21": "故下。釋此差別。若指亂識為差別。即無名無",
    "T31n1617_002:0875c22": "相。若以真實性為差別。則體是無相也。菩薩",
    "T31n1617_002:0875c23": "觀名類相貌異亦見不異。言名類者。名是能",
    "T31n1617_002:0875c24": "顯。類是所顯義類也。若名類互不相是。是名",
    "T31n1617_002:0875c25": "為客。此則為異。亦見不異者。如十無倒中解。",
    "T31n1617_002:0875c26": "若名與義相應。說依次第數數修習。此名即",
    "T31n1617_002:0875c27": "能顯類。名為不異也。又菩薩尋思。名類若異",
    "T31n1617_002:0875c28": "者。一切世間法不出此名類。菩薩已各尋",
    "T31n1617_002:0875c29": "思。名不成名。類不成類。此二根本既不成就。",
    "T31n1617_002:0876a01": "合為自性亦不成就。就二自性中離為差別",
    "T31n1617_002:0876a02": "亦不成就。",
    "T31n1617_002:0876a03": "[0876a03] 論曰。故論云。菩薩見名類異亦見不異。見異",
    "T31n1617_002:0876a04": "者約離名類不同。見不異者約自性及差別",
    "T31n1617_002:0876a05": "合。名類所成故。此四種是菩薩所尋思境界",
    "T31n1617_002:0876a06": "也。",
    "T31n1617_002:0876a07": "[0876a07] 釋曰。境界不出四種。一名二類三自性四差",
    "T31n1617_002:0876a08": "別。名但分別性。類及自性差別。寄通二性也。",
    "T31n1617_002:0876a09": "名本名類。類既不成名亦不立。合此名類以",
    "T31n1617_002:0876a10": "為自性。自性亦不立。離此自性以為差別。差",
    "T31n1617_002:0876a11": "別亦不成。依他不立也。",
    "T31n1617_002:0876a12": "[0876a12] 論曰。第三四種如實智者。一尋思名得如實",
    "T31n1617_002:0876a13": "智。二尋思類得如實智。三尋思自性得如實",
    "T31n1617_002:0876a14": "智。四尋思差別得如實智。一尋思名得如實",
    "T31n1617_002:0876a15": "智者。菩薩尋思名。但得名不得名體。菩薩",
    "T31n1617_002:0876a16": "如實知此名世間於類中安立。此名凡為三",
    "T31n1617_002:0876a17": "義。一為想。二為見。三為說。於色等類中。世",
    "T31n1617_002:0876a18": "間若不立色等名者。則無人能想此物名色。",
    "T31n1617_002:0876a19": "若不能想則不能起增益見執。若無見無執",
    "T31n1617_002:0876a20": "則不能宣說。以是義故世間立名菩薩如實",
    "T31n1617_002:0876a21": "知此名。是名尋思名得如實智也。",
    "T31n1617_002:0876a22": "[0876a22] 釋曰。如實知此名者。有兩種如實知。一約",
    "T31n1617_002:0876a23": "世間如實知。為三義故立名。二約出世如實",
    "T31n1617_002:0876a24": "觀。此名約類故起。類不可得故名亦不可得",
    "T31n1617_002:0876a25": "也。",
    "T31n1617_002:0876a26": "[0876a26] 論曰。二尋思類得如實智者。菩薩尋思義類。",
    "T31n1617_002:0876a27": "離一切言說。不可言說。見色等類離一切言",
    "T31n1617_002:0876a28": "說者。菩薩觀依他類。但亂識不見分別性故。",
    "T31n1617_002:0876a29": "云離一切言說也。不可言說者。尋此亂識由",
    "T31n1617_002:0876b01": "分別起。分別既無亂識亦滅。即是真如絕於",
    "T31n1617_002:0876b02": "言語。故云不可言說。是名菩薩尋思義類得",
    "T31n1617_002:0876b03": "如實智也。三尋思自性得如實智者。菩薩於",
    "T31n1617_002:0876b04": "色等類。尋思自性假。此類無有自性。由自性",
    "T31n1617_002:0876b05": "假似有自性。菩薩如實見此自性。如幻化影",
    "T31n1617_002:0876b06": "響水月像等。體實非有而似有顯現。如此等",
    "T31n1617_002:0876b07": "尋思自性得如實智。以甚深義為境。何以故。",
    "T31n1617_002:0876b08": "俱遣名類一時空故。",
    "T31n1617_002:0876b09": "[0876b09] 釋曰。前一尋思但遣於名此則為淺。第二尋",
    "T31n1617_002:0876b10": "思次遣於類可得居中。今第三尋思能名類",
    "T31n1617_002:0876b11": "俱遣。故言甚深義為境也。",
    "T31n1617_002:0876b12": "[0876b12] 論曰。四尋思差別得如實智者。菩薩尋思差",
    "T31n1617_002:0876b13": "別假。於色等類中見差別假無二。何以故。",
    "T31n1617_002:0876b14": "此色等類非有非無故。如所言體不成就故非",
    "T31n1617_002:0876b15": "有。由不可言為體決成就故非無。由真諦故",
    "T31n1617_002:0876b16": "無色。由俗諦故非無色。於中假說色故。如有",
    "T31n1617_002:0876b17": "非有如色非色。如是可見不可見有礙無礙。",
    "T31n1617_002:0876b18": "諸餘差別道理應知。菩薩若知此假離有離",
    "T31n1617_002:0876b19": "無二性。是名尋思義差別得如實智也。是名",
    "T31n1617_002:0876b20": "尋思得四種如實智在聞思慧中也。第四四",
    "T31n1617_002:0876b21": "種境界者。一遍滿境界。二治行境界。三勝智",
    "T31n1617_002:0876b22": "境界。四淨惑境界。遍滿境界者。復有四種。一",
    "T31n1617_002:0876b23": "有分別相。二無分別相。三種類究竟。四正事",
    "T31n1617_002:0876b24": "成就。有分別相及無分別相者。謂境界類。亦",
    "T31n1617_002:0876b25": "名等分。是靜定位。境即毘&#x9262;舍那緣緣也。",
    "T31n1617_002:0876b26": "境界類者。所謂唯識。何以故。一切世出世境",
    "T31n1617_002:0876b27": "不過唯識。是如量境界故。由此如量是故遍",
    "T31n1617_002:0876b28": "滿。亦名等分者。此唯識由外境成。外境既無",
    "T31n1617_002:0876b29": "唯識亦無。境無相識無生。是一切諸法平等",
    "T31n1617_002:0876c01": "通以如理故。故名等分。稱為遍滿也。是靜",
    "T31n1617_002:0876c02": "定境界者。過凡夫二乘所得定故名為靜。非",
    "T31n1617_002:0876c03": "散心所緣境故名為定。若菩薩入甚深觀方",
    "T31n1617_002:0876c04": "見此理。故言靜定位境也。此中若毘&#x9262;舍那",
    "T31n1617_002:0876c05": "勝立名分別。若奢摩他勝立名無分別。此言",
    "T31n1617_002:0876c06": "分別者。非分別性但說無分別智名分別。第",
    "T31n1617_002:0876c07": "三種類究竟者。於前分別無分別境。如量如",
    "T31n1617_002:0876c08": "理二種品類。攝一切真俗究竟皆盡。故名遍",
    "T31n1617_002:0876c09": "滿。第四正事成就者。謂菩薩諸佛轉依無分",
    "T31n1617_002:0876c10": "別智所緣名為正事。不可更治故名成就。攝",
    "T31n1617_002:0876c11": "境智皆盡故名遍滿境界也。第二治行境界",
    "T31n1617_002:0876c12": "者。自有五種。一不淨觀。二無量心。三因緣",
    "T31n1617_002:0876c13": "觀。四分別界。五出入息念。初不淨觀者。除",
    "T31n1617_002:0876c14": "四種欲。謂色相貌威儀觸欲也。無量心者即",
    "T31n1617_002:0876c15": "四無量觀。除四種瞋。謂殺害逼惱嫉&#x59AC;不安",
    "T31n1617_002:0876c16": "也。因緣觀者即十二因緣觀。除三世無明",
    "T31n1617_002:0876c17": "也。分別界者即界入觀。除我我所也。出入",
    "T31n1617_002:0876c18": "息念者除覺觀也。廣解如諸義科釋也。第",
    "T31n1617_002:0876c19": "三勝智境界者。自有五種。一陰勝智。為除",
    "T31n1617_002:0876c20": "聚中執一我見。陰有三義。一多謂三世不一。",
    "T31n1617_002:0876c21": "二異謂色等差別。三和合謂聚集一處。是故",
    "T31n1617_002:0876c22": "若多若異和合為一世間。說名為集。外道執",
    "T31n1617_002:0876c23": "我有三義。一執我常故以三世義破。二執我",
    "T31n1617_002:0876c24": "一以差別義破。三執我實有以和合義破。若",
    "T31n1617_002:0876c25": "人見此三義則於聚中不起一我執也。二者",
    "T31n1617_002:0876c26": "界勝智。為除執我為因。界有十八。所立界者",
    "T31n1617_002:0876c27": "顯種子義。眼等六界是能執種子。於自類中",
    "T31n1617_002:0876c28": "為似分因故。如前眼等根生後眼等根也。色",
    "T31n1617_002:0876c29": "等六界是所執種子。於自類中生似分因故。",
    "T31n1617_002:0877a01": "如前色等生後色等也。眼識等六界是執種",
    "T31n1617_002:0877a02": "子。於自類中生似分因故。如前眼識等生後",
    "T31n1617_002:0877a03": "眼識等也。為除三種無明故。於身中顯三種",
    "T31n1617_002:0877a04": "種子。三無明者。一除作者故說能執種子。二",
    "T31n1617_002:0877a05": "除業無明故說所執種子。何以故。但是色等",
    "T31n1617_002:0877a06": "為所作業。離色等無別業故三為除事無明",
    "T31n1617_002:0877a07": "故說執種子。何以故。但以眼等六識為作業",
    "T31n1617_002:0877a08": "事。離此識等無有別事。若人如是了別於界。",
    "T31n1617_002:0877a09": "則不執我為諸法生因故。界勝智能除執我",
    "T31n1617_002:0877a10": "為因也。三者入勝智。為除受者我執。入有十",
    "T31n1617_002:0877a11": "二種。所言入者。為受用入門義。何以故。眼等",
    "T31n1617_002:0877a12": "六根能為受用苦樂捨三受入門。色等六塵",
    "T31n1617_002:0877a13": "能為受用怨親中人三想入門。所言受用者",
    "T31n1617_002:0877a14": "是因義。入門者是根塵。是故六根能為受用",
    "T31n1617_002:0877a15": "受門。六塵能為受用想門者也。此根塵更無",
    "T31n1617_002:0877a16": "別法名之為門。若人了達此入。則不執我為",
    "T31n1617_002:0877a17": "受者也。[0877a17] 問曰。外道執我為受者何相。答",
    "T31n1617_002:0877a18": "曰。執別有一我能受用根塵覺知苦樂等故。",
    "T31n1617_002:0877a19": "佛破此受者。明藉內根外塵能作因緣。受用",
    "T31n1617_002:0877a20": "於受覺知苦樂也。四者緣生勝智。為除執我",
    "T31n1617_002:0877a21": "為作者見。緣生有十二種。謂無明乃至老死。",
    "T31n1617_002:0877a22": "緣生有兩義。亦有三義。兩者一不增二不減。",
    "T31n1617_002:0877a23": "謂於因果及事三種。不增不減也。三義者。謂",
    "T31n1617_002:0877a24": "無常無事有能。此三為因緣相。增因者。謂執",
    "T31n1617_002:0877a25": "常住法為行等因。乃至一切不平等因。謂微",
    "T31n1617_002:0877a26": "塵自性自在天等。能生於行乃至老死。是名",
    "T31n1617_002:0877a27": "增因。言不平等者。彼執因常果無常因不從",
    "T31n1617_002:0877a28": "他生但能生果。因果不相似故不平等也。減",
    "T31n1617_002:0877a29": "因者。謂執諸行自然而有不從因生是名減",
    "T31n1617_002:0877b01": "因。通名增減者。若論因用。決須無常無事有",
    "T31n1617_002:0877b02": "能三種不可增減。若外道執別有常等法乃",
    "T31n1617_002:0877b03": "至微塵能為行因。長此三義故名為增。又外",
    "T31n1617_002:0877b04": "道執行等自然而有不從因生。則三義頓闕。",
    "T31n1617_002:0877b05": "是名減因增果者。謂執行等本來有體緣無",
    "T31n1617_002:0877b06": "明等生。是名增果。減果者。謂執無有行等從",
    "T31n1617_002:0877b07": "無明等生。是名減果。增事者。謂執無明等由",
    "T31n1617_002:0877b08": "別有功用異於無明亦異於行別有此用故。",
    "T31n1617_002:0877b09": "無明方能生行等。是名增事。減事者。謂執無",
    "T31n1617_002:0877b10": "明等無有功能能生行等。何以故。但由無明",
    "T31n1617_002:0877b11": "在故說名行因不由功能。是名減事若離此",
    "T31n1617_002:0877b12": "三處增減是名無增無減十二緣生也。問曰。",
    "T31n1617_002:0877b13": "何故但據行由因生不由因生。不說無明由",
    "T31n1617_002:0877b14": "因等耶。",
    "T31n1617_002:0877b15": "[0877b15] 答曰。行既有因故偏言此行義至無明也。無",
    "T31n1617_002:0877b16": "常無事有能為因緣相者。無常者。謂法未有",
    "T31n1617_002:0877b17": "有已有滅。若以此為因。能破不平等因及無",
    "T31n1617_002:0877b18": "因執。何以故。未有有者破無因執。已有滅者",
    "T31n1617_002:0877b19": "破常因執。故此無常名為有因及平等因也。",
    "T31n1617_002:0877b20": "無事者。謂一切有法同類因聚集。從此聚集",
    "T31n1617_002:0877b21": "先未有果而今得生。此同類因唯有聚集。能",
    "T31n1617_002:0877b22": "生後果無別功用。是名無事。以此為因。破別",
    "T31n1617_002:0877b23": "有事執。所言同類者。謂因果相似。因無常故",
    "T31n1617_002:0877b24": "果亦無常也。有能者。由此有故彼有。由此",
    "T31n1617_002:0877b25": "生故彼生。然彼有彼生。彼由此不由自不由",
    "T31n1617_002:0877b26": "他。決定由此故故此於彼決有功能。是名有",
    "T31n1617_002:0877b27": "能。如此無明生彼行等。行不自生。由無明",
    "T31n1617_002:0877b28": "生故。言彼由此不由自也。不由自在等生故。",
    "T31n1617_002:0877b29": "言不由他也。由此有故彼有。破無因執。由",
    "T31n1617_002:0877c01": "此生故彼生。破常因執。常法無生故。由此有",
    "T31n1617_002:0877c02": "故彼有。此生故彼生。故知此於彼不作別事。",
    "T31n1617_002:0877c03": "即破有別事執。離此彼不成故。此於彼不",
    "T31n1617_002:0877c04": "無。任運功能即破無功能執。若人得此勝智。",
    "T31n1617_002:0877c05": "即除作者我執也。五處非處勝智者。為除我",
    "T31n1617_002:0877c06": "自在執。所言處非處者。謂繫屬他不自在為",
    "T31n1617_002:0877c07": "義。是所繫屬說名為處非所繫屬。說名非處。",
    "T31n1617_002:0877c08": "處非處有七種。一非愛。二愛。三清淨。四同",
    "T31n1617_002:0877c09": "生。五增上。六至得。七行眾生繫屬。此七處不",
    "T31n1617_002:0877c10": "得自在也。一非愛者。謂眾生繫屬惡道。二愛",
    "T31n1617_002:0877c11": "者。謂眾生繫屬善業。雖不屬生善道而必生",
    "T31n1617_002:0877c12": "善道。三清淨者。謂眾生未修七覺不除五蓋。",
    "T31n1617_002:0877c13": "則不能得盡於苦邊繫屬煩惱。於清淨法不",
    "T31n1617_002:0877c14": "得自在也。四同生者。謂二如來與轉輪王。決",
    "T31n1617_002:0877c15": "不得一時同一處生。於同生不得自在繫屬。",
    "T31n1617_002:0877c16": "無等生故。五增上者。謂女人不得作轉輪王。",
    "T31n1617_002:0877c17": "繫屬自在故。六至得者。謂女人不得作緣覺",
    "T31n1617_002:0877c18": "及佛。是所至得繫屬大丈夫。故七行者。謂具",
    "T31n1617_002:0877c19": "正見人不作殺等惡行。但凡夫能作。何以故。",
    "T31n1617_002:0877c20": "繫屬見諦故。此七略說有三繫屬。謂業惑生。",
    "T31n1617_002:0877c21": "初兩繫屬業。次一繫屬惑。後四繫屬生。若",
    "T31n1617_002:0877c22": "人了達此七處非處者。即能除我自在執。故",
    "T31n1617_002:0877c23": "名處非處勝智。此五名為勝智境界也。勝智",
    "T31n1617_002:0877c24": "者。即是人空智也。此五法門。為顯五種人我",
    "T31n1617_002:0877c25": "空義也。",
    "T31n1617_002:0877c26": "[0877c26] 第四淨惑境界者有二種。一世間道境界。二",
    "T31n1617_002:0877c27": "出世道境界。世間道境界復有二種。一者下",
    "T31n1617_002:0877c28": "地有三相。謂&#x9E81;動憂逼厚障。二者上地亦有",
    "T31n1617_002:0877c29": "三相。謂寂靜微妙遠離也。二出世道境界亦",
    "T31n1617_002:0878a01": "有二種。一為離煩惱障修四諦觀。二為離一",
    "T31n1617_002:0878a02": "切智障修非安立諦觀。此二境界能除三障。",
    "T31n1617_002:0878a03": "前觀世間道境界。除凡夫障即皮煩惱。次觀",
    "T31n1617_002:0878a04": "四諦。除二乘障即肉煩惱。後觀非安立諦。除",
    "T31n1617_002:0878a05": "菩薩障即心煩惱。故名淨惑境界也。如此所",
    "T31n1617_002:0878a06": "明聖行。四尋思。四如實智。四境界。由此四道",
    "T31n1617_002:0878a07": "能得轉依也。復有三種轉依者。三乘轉依。",
    "T31n1617_002:0878a08": "二乘者。且約聲聞自有二種。一一向寂靜。二",
    "T31n1617_002:0878a09": "迴向菩提。",
    "T31n1617_002:0878a10": "[0878a10] 問曰。盡後生人。云何受得無上菩提。答曰。住",
    "T31n1617_002:0878a11": "於化身修菩提道。非住報身也。聲聞轉依。背",
    "T31n1617_002:0878a12": "於生死修無流道。獨覺亦爾。並修習所得。菩",
    "T31n1617_002:0878a13": "薩轉依者。由修正方便。及依止無二智。正方",
    "T31n1617_002:0878a14": "便何。自有五種。一通達無上法界。即般若",
    "T31n1617_002:0878a15": "以如如為境。二遍滿法界。即大悲緣一切眾",
    "T31n1617_002:0878a16": "生為境。三正勤功用。自有二種。一伏惑攝惑。",
    "T31n1617_002:0878a17": "二修智伏智。伏惑者。為異凡夫。若惑多不能",
    "T31n1617_002:0878a18": "自利。何況利他。故勤伏惑。攝惑者。為異二",
    "T31n1617_002:0878a19": "乘。若無惑人一向涅槃。則不能成熟佛法教",
    "T31n1617_002:0878a20": "化眾生。是故菩薩勤攝留惑。修智者。為異凡",
    "T31n1617_002:0878a21": "夫。若無智人。則被染污入於生死。故勤修智。",
    "T31n1617_002:0878a22": "伏智者。為異二乘。若修偏智。則捨生死不能",
    "T31n1617_002:0878a23": "自利利他。故起正勤伏二乘智。是名正勤差",
    "T31n1617_002:0878a24": "別功用也。四由觀眾生事滅除生死者。若菩",
    "T31n1617_002:0878a25": "薩但觀自利滅除生死。則同二乘。若菩薩但",
    "T31n1617_002:0878a26": "觀眾生不滅除生死。則同世間凡夫父母等。",
    "T31n1617_002:0878a27": "若翻此兩行。則通能自他俱利。是名觀眾生",
    "T31n1617_002:0878a28": "事也。五為求無比無上智。無比者謂如來智。",
    "T31n1617_002:0878a29": "此智非有為以真如為體故。非無為以知見",
    "T31n1617_002:0878b01": "為體故。",
    "T31n1617_002:0878b02": "[0878b02] 釋曰。非無為知見為體故者。異於小乘教",
    "T31n1617_002:0878b03": "佛入涅槃後無復知見無所為作也。無上智",
    "T31n1617_002:0878b04": "者。於信比證至四智中最究竟故。故菩薩方",
    "T31n1617_002:0878b05": "便異於二乘。此五方便即有五意。第一方便",
    "T31n1617_002:0878b06": "真諦為體。第二方便俗諦為體。此二並據境",
    "T31n1617_002:0878b07": "能生智取。能生之境為方便體也。第三方",
    "T31n1617_002:0878b08": "便正行為體。第四方便共利為體。第五方",
    "T31n1617_002:0878b09": "便依止為體。雖有五意亦不出四義。前兩是",
    "T31n1617_002:0878b10": "方便緣緣。次一是正方便。第四是方便果。由",
    "T31n1617_002:0878b11": "此方便得自他兩利故。第五是方便依止。亦",
    "T31n1617_002:0878b12": "名為因因。依此智方便得成故。依止無二智",
    "T31n1617_002:0878b13": "者。在因位中於生死涅槃二處無礙。何以故。",
    "T31n1617_002:0878b14": "由愛眾生不愛生死故。在果位中入涅槃有",
    "T31n1617_002:0878b15": "更起心。如小乘說佛入無心定還更起心也。",
    "T31n1617_002:0878b16": "此智於因果兩位。無著不著。無在不在無著",
    "T31n1617_002:0878b17": "不著者。異凡夫二乘故。不著生死涅槃。無在",
    "T31n1617_002:0878b18": "不在者。據於果地。二乘所在有餘無餘涅槃",
    "T31n1617_002:0878b19": "涅槃故不在有更起心故非不在是故應知佛",
    "T31n1617_002:0878b20": "智無等。何以故。餘人智者或著生死或著涅",
    "T31n1617_002:0878b21": "槃。佛則不爾。此智能利益一切眾生。何以故。",
    "T31n1617_002:0878b22": "能成就自利利他故。餘人智者或但自利或",
    "T31n1617_002:0878b23": "不兩利。以是義故。佛智不可思惟。二處不",
    "T31n1617_002:0878b24": "著故。為利益自他功能。為解脫涅槃不般涅",
    "T31n1617_002:0878b25": "槃故三無性品。究竟。"
}