{
    "X44n0744_002:0415a01": "四分律名義標釋卷第二",
    "X44n0744_002:0415a03": "明 廣州沙門釋 弘贊在&#x7299; 輯",
    "X44n0744_002:0415a04": "  新安沙門釋 弘麗羅峰 校",
    "X44n0744_002:0415a05": "三垢",
    "X44n0744_002:0415a06": "[0415a06] 或名三穢。又名三毒。謂貪瞋癡也。禪門云。引取之",
    "X44n0744_002:0415a07": "心名之為貪。違忿之心名之為瞋。迷惑之心名之",
    "X44n0744_002:0415a08": "為癡。論云。若心能令生死相續。是名為垢。此垢心",
    "X44n0744_002:0415a09": "差別。為貪恚癡。等是垢心。名為煩惱。亦名罪法。亦",
    "X44n0744_002:0415a10": "名退法。亦名隱沒法。亦名熱法。亦名悔法。有如是",
    "X44n0744_002:0415a11": "等名。是垢心修集。則名為使。非但垢心生時名使。",
    "X44n0744_002:0415a12": "煩惱名貪恚癡。疑憍慢。及五見此等差別。故有九",
    "X44n0744_002:0415a13": "十八使。",
    "X44n0744_002:0415a14": "結使",
    "X44n0744_002:0415a15": "[0415a15] 結者。是纏縛義。謂纏縛行人不令解脫故。使者。以",
    "X44n0744_002:0415a16": "驅役為義。謂能驅役行者心神。流轉三界故。略則",
    "X44n0744_002:0415a17": "言三結。廣說則八十八使。若斷身見。戒取。疑。三結",
    "X44n0744_002:0415a18": "盡。得須陀洹果。若三結盡。貪瞋癡薄。得斯陀含果。",
    "X44n0744_002:0415a19": "若貪欲瞋恚盡。得阿那含果。若一切煩惱永盡。得",
    "X44n0744_002:0415a20": "阿羅漢果。",
    "X44n0744_002:0415a21": "涅槃",
    "X44n0744_002:0415a22": "[0415a22] 大經云。涅言不生。槃言不滅。總言不生不滅也。楞",
    "X44n0744_002:0415a23": "伽經云。我所說者。妄想識滅。名為涅槃。新云。梵本",
    "X44n0744_002:0415a24": "正名波利泥縛喃此云滅度。肇師論云。涅槃秦言",
    "X44n0744_002:0415b01": "無為。亦名滅度。無為者。取其&#x8657;無寂寞。妙絕於有",
    "X44n0744_002:0415b02": "為。滅度者。言其大患永滅。超度四流。斯蓋鏡像之",
    "X44n0744_002:0415b03": "所歸。絕稱之幽宅也。又新翻為圓寂。賢首云。德無",
    "X44n0744_002:0415b04": "不備稱圓。障無不盡稱寂。或云泥曰。或云泥丸。又",
    "X44n0744_002:0415b05": "云泥洹。肇師云。泥洹盡諦者。豈直結盡而已。則生",
    "X44n0744_002:0415b06": "死永寂滅。故謂之盡矣。有翻為安樂。謂已離煩惱",
    "X44n0744_002:0415b07": "結賊故也。二教論云。涅槃者。常恒清涼。無復生死。",
    "X44n0744_002:0415b08": "心不可以智知。形不可以像測。莫知其所以名。彊",
    "X44n0744_002:0415b09": "謂之寂。其為至也。亦以極哉。詳如受戒犍度中釋。",
    "X44n0744_002:0415b10": "浮囊",
    "X44n0744_002:0415b11": "[0415b11] 西域渡海之人。多作鳥翎毛袋。或用羊皮牛皮作",
    "X44n0744_002:0415b12": "之。或齎巨牛脬。海船若失。即吹氣浮身。以渡大海。",
    "X44n0744_002:0415b13": "大經喻云。如一羅剎。隨度海者。總乞浮囊。度者答",
    "X44n0744_002:0415b14": "言。寧殺身命。浮囊叵得。羅剎復言。不肯全施。見惠",
    "X44n0744_002:0415b15": "其半。彼人爾時亦不施與。如是展轉乞微塵許。彼",
    "X44n0744_002:0415b16": "人爾時乃至微塵。亦不施與。菩薩摩訶薩。持禁戒",
    "X44n0744_002:0415b17": "時。亦復如是。煩惱羅剎。教化菩薩。令犯四重。護餘",
    "X44n0744_002:0415b18": "輕者。菩薩不隨。勸犯僧殘。菩薩不許。勸犯波逸提。",
    "X44n0744_002:0415b19": "菩薩不肯。勸犯提舍尼。菩薩不肯。勸犯突吉羅。菩",
    "X44n0744_002:0415b20": "薩不隨。故經云。菩薩摩訶薩。持四重禁。及突吉羅。",
    "X44n0744_002:0415b21": "敬重堅固。等無差別。何況聲聞急求度脫。而可輕",
    "X44n0744_002:0415b22": "毀者耶。",
    "X44n0744_002:0415b23": "帝釋堂",
    "X44n0744_002:0415b24": "[0415b24] 帝釋者。梵音具云釋提桓因。亦云釋迦提婆因陀",
    "X44n0744_002:0415c01": "羅。大論云。釋迦秦言能。提婆秦言天。因陀秦言主。",
    "X44n0744_002:0415c02": "合而言之。謂能為三十三天主。今略云帝釋。蓋華",
    "X44n0744_002:0415c03": "梵雙舉也。&#x894D;阿含云。佛言。本為人時。行於頓施。堪",
    "X44n0744_002:0415c04": "能作主。故名釋提桓因。雜阿含經云。帝釋本為人",
    "X44n0744_002:0415c05": "時。極大聰明。斷事之時。須臾之間。能斷千事。以是",
    "X44n0744_002:0415c06": "因緣。故名帝釋。佛告諸比丘。堅持七行。必得帝釋。",
    "X44n0744_002:0415c07": "何以故。昔者帝釋。為人之時。發初履行。孝順父母。",
    "X44n0744_002:0415c08": "恭敬尊長。所言柔&#x8F2D;。斷於兩舌。好施無慳。恒修實",
    "X44n0744_002:0415c09": "語。終不欺誑。不起瞋恚。設生嫌恨。尋思滅之。正法",
    "X44n0744_002:0415c10": "念處經云。帝釋是初果須陀洹。現身有千頭。華嚴",
    "X44n0744_002:0415c11": "云。現身有千眼。手持金剛杵。流出火燄。瓔珞經云。",
    "X44n0744_002:0415c12": "汝今帝釋。功德眾行。至千佛兄弟過。無復賢劫名。",
    "X44n0744_002:0415c13": "中間永曠絕。二十四中劫。後乃有佛出。剎土名普",
    "X44n0744_002:0415c14": "忍。彼佛壽七劫。遺法亦七劫。其法已沒盡。曠絕經",
    "X44n0744_002:0415c15": "五劫。汝於彼剎土。當紹如來位。號名無著尊。智論",
    "X44n0744_002:0415c16": "云。昔婆羅門。姓憍尸迦。與知友三十二人。共修迦",
    "X44n0744_002:0415c17": "葉佛&#x5896;。命終皆生須彌山頂。憍尸迦為天主。三十",
    "X44n0744_002:0415c18": "二人為輔臣。共為三十三天。帝釋居中。婆沙論云。",
    "X44n0744_002:0415c19": "帝釋為二處天主(四王天忉利天)。因本經云。須彌山頂。善",
    "X44n0744_002:0415c20": "見大城。周萬踰繕那。重門高一由旬半。城有千門。",
    "X44n0744_002:0415c21": "嚴飾壯麗。中央金城。門有五百。中有樓閣。名皮禪",
    "X44n0744_002:0415c22": "延(亦云毗闍延即殊勝殿也)。正理論云。殊勝殿。周千由旬。其地",
    "X44n0744_002:0415c23": "真金雜寶嚴飾。柔軟如妒羅綿。隨足高下。阿含云。",
    "X44n0744_002:0415c24": "目連尊者。遊歷小千界。無有端嚴。如毗闍延堂(餘如",
    "X44n0744_002:0416a01": "受戒犍度。忉利句中釋)。",
    "X44n0744_002:0416a02": "七寶",
    "X44n0744_002:0416a03": "[0416a03] 諸經所出七寶。各略不同。華梵亦別。今如本律所",
    "X44n0744_002:0416a04": "出。一金。二銀。三真珠。四&#x7460;璃。五珊瑚。六硨磲。七碼",
    "X44n0744_002:0416a05": "&#x78AF;。大論云。一金。二銀。三毗&#x7460;璃。四頗梨(此云水玉。或云水精)。",
    "X44n0744_002:0416a06": "五硨磲(其色青白。有云大貝。如車之渠。渠謂車軔。其狀類之。故名車渠也)。六碼&#x78AF;",
    "X44n0744_002:0416a07": "(此寶。色如馬之腦。因以為名。其色赤白)。七赤真珠(佛地論云。赤虫所出。大論云真珠出",
    "X44n0744_002:0416a08": "魚腹中。或竹中。或蛇腦中。不必唯生蚌胎也)。無量壽經。有珊瑚。無珠。恒",
    "X44n0744_002:0416a09": "水經。有明月珠。及摩尼珠。并真珠。大論云。是寶有",
    "X44n0744_002:0416a10": "三種。有人寶。天寶。菩薩寶。人寶力少。唯有清淨光",
    "X44n0744_002:0416a11": "色。除毒。除鬼。除暗。亦除饑渴。寒熱。種種苦事。天寶。",
    "X44n0744_002:0416a12": "亦大。亦勝。常隨逐天身。可使令。可共語。輕而不重。",
    "X44n0744_002:0416a13": "菩薩寶。勝於天寶。能兼有人寶。天寶事。又能令一",
    "X44n0744_002:0416a14": "切眾生。知死此生彼。因緣本末。譬如明鏡。見其面",
    "X44n0744_002:0416a15": "像。復能出種種法音。雨諸幢旛華蓋。供養之具。供",
    "X44n0744_002:0416a16": "十方諸佛。又雨諸生活具。四事給施眾生。以除貧",
    "X44n0744_002:0416a17": "窮苦厄也(四事者。飲食。衣服。臥具。醫藥)。",
    "X44n0744_002:0416a18": "七覺意",
    "X44n0744_002:0416a19": "[0416a19] 即七覺支。或云七菩提分。菩提此云覺。增一阿含",
    "X44n0744_002:0416a20": "經云。若如來出現世間時。便有七覺意寶。出現世",
    "X44n0744_002:0416a21": "間。所謂念覺意。法覺意。精進覺意。喜覺意。猗覺意。",
    "X44n0744_002:0416a22": "定覺意。護覺意。出現於世。若如來出現世間時。便",
    "X44n0744_002:0416a23": "有此七覺意寶。出現世間。是故諸比丘。當求方便。",
    "X44n0744_002:0416a24": "修此七覺意。如是諸比丘。當作是學(猗。美也。玉篇曰。歎美之詞。",
    "X44n0744_002:0416b01": "字又作褘。郭璞曰。褘。謂佳麗輕美之貌。今此覺意。由定加行。離沉掉故。引定身心。輕美安和。即當輕美之",
    "X44n0744_002:0416b02": "義。故得定者。非唯心安調暢。亦復容貌充潤也。餘如下釋)。",
    "X44n0744_002:0416b03": "五陰",
    "X44n0744_002:0416b04": "[0416b04] 亦云五蘊。謂色受想行識也。陰以蓋覆為義。謂能",
    "X44n0744_002:0416b05": "蓋覆出世真明之慧。而增長生死。集散不絕。故名",
    "X44n0744_002:0416b06": "為陰。若具此五。名之為生。若散壞時。名之為死。色",
    "X44n0744_002:0416b07": "者。即質礙之義。謂眼耳鼻舌身。諸根和合積聚。故",
    "X44n0744_002:0416b08": "名為色。受者。即領納之義。謂六識與六塵相應。而",
    "X44n0744_002:0416b09": "有六受。和合積聚故名為受。想者。即思想之義。謂",
    "X44n0744_002:0416b10": "意識與六塵相應。而成六想。和合積聚故名為想。",
    "X44n0744_002:0416b11": "行者。即遷流造作之義。謂因意識思想諸塵。造作",
    "X44n0744_002:0416b12": "善惡諸行。和合積聚故名為行。識者。即了別之義。",
    "X44n0744_002:0416b13": "謂以眼耳鼻舌身意。六種之識。於諸塵境上。照了",
    "X44n0744_002:0416b14": "分別。和合積聚。故名為識。雜阿含經。佛告諸比丘。",
    "X44n0744_002:0416b15": "色非是我。若色是我者。不應於色病苦生。亦應於",
    "X44n0744_002:0416b16": "色。欲令如是。不令如是。以色無我故。於色有病有",
    "X44n0744_002:0416b17": "苦生。亦得於色。欲令如是。不令如是。受想行識亦",
    "X44n0744_002:0416b18": "復如是。色無常。若無常者是苦。若無常苦者。是變",
    "X44n0744_002:0416b19": "易法。多聞聖弟子。於中寧見有我。異我。相在不。比",
    "X44n0744_002:0416b20": "丘白佛。不也。世尊。受想行識。亦復如是。是故比丘。",
    "X44n0744_002:0416b21": "諸所有色。若過去。若未來。若現在。若內若外。若麤",
    "X44n0744_002:0416b22": "若細。若好若醜。若遠若近。彼一切非我。不異我不",
    "X44n0744_002:0416b23": "相在。如是觀察。受想行識。亦復如是。多聞聖弟子。",
    "X44n0744_002:0416b24": "於此五受陰。非我非我所。如實觀察。觀察已。於諸",
    "X44n0744_002:0416c01": "世間。都無所取。無所取故。無所著。無所著故。自覺",
    "X44n0744_002:0416c02": "涅槃。我生已盡。梵行以立。所作已辦。不受後有。",
    "X44n0744_002:0416c03": "鴦崛魔",
    "X44n0744_002:0416c04": "[0416c04] 或云鴦崛摩鬘。或云鴦崛摩羅。西域記云。鴦窶利",
    "X44n0744_002:0416c05": "摩羅。唐言指鬘。舊曰鴦崛摩羅。&#x8B4C;也。按賢愚經云。",
    "X44n0744_002:0416c06": "是波斯匿王。大臣之子。其母素性。不能良善。自懷",
    "X44n0744_002:0416c07": "妊此兒以來。心性恭順。樂宣人德。慈矜苦厄。不喜",
    "X44n0744_002:0416c08": "說過。遂立字為阿舋賊奇(此云無惱)。後受邪師教。殺人",
    "X44n0744_002:0416c09": "取指為鬘。人號為指鬘。鴦崛摩經云。姓奇角。是舍",
    "X44n0744_002:0416c10": "衛城人。其師梵志。教授五百弟子。鴦崛摩為上首。",
    "X44n0744_002:0416c11": "儀幹剛猛。力超壯士。手能接飛。走先奔馬。聰慧才",
    "X44n0744_002:0416c12": "辯。志性和雅。安詳敏達。一無疑礙。色像第一。其師",
    "X44n0744_002:0416c13": "教至日中。使殺百人。人取一指。滿百人指。以鬘其",
    "X44n0744_002:0416c14": "額。得生梵天。時少一指滿百。欲害母取指。佛即愍",
    "X44n0744_002:0416c15": "念。往至其前。彼見佛。捨母。欲取佛指。&#x8D82;佛不逮。佛",
    "X44n0744_002:0416c16": "為說偈。心即開悟。出家證阿羅漢。時到著衣持&#x9262;。",
    "X44n0744_002:0416c17": "入舍衛城乞食。至一長者家。值其婦產。難便作是",
    "X44n0744_002:0416c18": "念。眾生苦痛。受惱無限。長者語曰。汝為至聖。當有",
    "X44n0744_002:0416c19": "何法。能免產難。答曰。我始出家。未知此法。當往問",
    "X44n0744_002:0416c20": "佛。&#x5374;來相報。遽還以緣白佛。佛言。汝今往彼婦所。",
    "X44n0744_002:0416c21": "而作是說。我從賢聖生已來。未曾殺生。持此至誠",
    "X44n0744_002:0416c22": "之言。使彼母人。胎得無他。時鴦崛魔。即至彼婦所。",
    "X44n0744_002:0416c23": "語曰。我從賢聖生已來。不殺生。此至誠言。胎得解",
    "X44n0744_002:0416c24": "脫。是時婦胎。即得分娩。母子獲安。佛言。我弟子中。",
    "X44n0744_002:0417a01": "第一聰明捷疾智者。鴦崛魔比丘是(出增一經)。",
    "X44n0744_002:0417a02": "記&#x8382;",
    "X44n0744_002:0417a03": "[0417a03] &#x8382;。必列切。音別。按此字體加草。本是種穊移蒔之",
    "X44n0744_002:0417a04": "名。今此借用。經音義云。別。分別也。經文從艸作別。",
    "X44n0744_002:0417a05": "非也。舊經多言印駐。一也。文句云。梵音和伽羅。此",
    "X44n0744_002:0417a06": "云授記。亦云受記。受決。受&#x8382;。授是與義。受是得義。",
    "X44n0744_002:0417a07": "記是記事。決是決定。&#x8382;是了別。謂佛誠言。授其當",
    "X44n0744_002:0417a08": "果。時事決定。近遠了別。從佛授與得名。故言授記。",
    "X44n0744_002:0417a09": "王印",
    "X44n0744_002:0417a10": "[0417a10] (如律文喻釋)論云。如人捧持王印。隨處無畏。行者亦爾。",
    "X44n0744_002:0417a11": "執持戒印。到處無礙。不為一切魔怨所嬈。直至涅",
    "X44n0744_002:0417a12": "槃。但堅捧持。無令毀失。不必於中求義。",
    "X44n0744_002:0417a13": "三惡",
    "X44n0744_002:0417a14": "[0417a14] 謂地獄。餓鬼。畜生。三惡道也。地獄者。謂此處在地",
    "X44n0744_002:0417a15": "之下。其造作極重惡業眾生。墮於此道。餓鬼者。有",
    "X44n0744_002:0417a16": "三種。一謂罪業極重者。積劫不聞水漿之名。其次",
    "X44n0744_002:0417a17": "者。但伺求人間蕩滌膿血糞穢而食。又其次者。時",
    "X44n0744_002:0417a18": "或一飽。謂造作惡業眾生。由慳貪故。生於此道。畜",
    "X44n0744_002:0417a19": "生者。謂披毛戴角。鱗甲。羽毛。四足。多足。有足。無足。",
    "X44n0744_002:0417a20": "水陸空行等。其造作惡業眾生。由愚癡故。生於此",
    "X44n0744_002:0417a21": "道。詳如下述。",
    "X44n0744_002:0417a22": "神仙五通",
    "X44n0744_002:0417a23": "[0417a23] 梵語茂泥。此云仙。釋名云。老而不死曰仙。仙者遷",
    "X44n0744_002:0417a24": "也。遷入山也。莊子云。千歲厭世。去而上遷。抱朴子",
    "X44n0744_002:0417b01": "云。求仙者。要當以忠孝和順仁信為本。若德不修。",
    "X44n0744_002:0417b02": "而但務方術。終不得長生也。楞嚴經云。復有從人。",
    "X44n0744_002:0417b03": "不依正覺。修三摩地。別修妄念。存想固形。遊於山",
    "X44n0744_002:0417b04": "林。人不及處。有十種仙。餘如經說。此不繁錄。纓絡",
    "X44n0744_002:0417b05": "經云。神名天心。通名慧性。天然之慧。徹照無礙。故",
    "X44n0744_002:0417b06": "名神通。一天眼通。二天耳通。三知他心通。四宿命",
    "X44n0744_002:0417b07": "通。五神足通。處胎經。妙勝菩薩。白佛言。世尊。菩薩",
    "X44n0744_002:0417b08": "修習何法。得神通道。佛遂為說欲界中之五通。一",
    "X44n0744_002:0417b09": "者足不履地。謂身能飛行。履空如地。履地如空。二",
    "X44n0744_002:0417b10": "者知人心命。謂能知他人之心。行善行惡。生善處",
    "X44n0744_002:0417b11": "惡處。三者回眼千里。謂於天下眾生之類。若好若",
    "X44n0744_002:0417b12": "醜。城郭屋舍。山巖樹木。回眼之持。無有遠近。皆悉",
    "X44n0744_002:0417b13": "能見。四者呼名即至。謂於天下男女。及象馬巨細",
    "X44n0744_002:0417b14": "等聲。無不能聞。若有呼其名者。或遠或近。隨即而",
    "X44n0744_002:0417b15": "至。五者石壁無礙。謂於天下周旋往來。山河石壁。",
    "X44n0744_002:0417b16": "無所障礙。如宗鏡錄。五種通中。第三依通。謂依憑",
    "X44n0744_002:0417b17": "術法。任意無礙。如乘符往來。藥餌靈變之類。此皆",
    "X44n0744_002:0417b18": "神仙之術也。佛說偈言。",
    "X44n0744_002:0417b19": " 凡夫所得通  猶如諸飛鳥  有近亦有遠",
    "X44n0744_002:0417b20": " 不離生死道  佛通無礙法  真實無垢穢",
    "X44n0744_002:0417b21": " 念則到十方  往返不疲倦  以慈念眾生",
    "X44n0744_002:0417b22": " 得通無罣礙  仙人五通慧  轉退不成就",
    "X44n0744_002:0417b23": " 我通堅固法  要入涅槃門",
    "X44n0744_002:0417b24": "[0417b24] 今言神仙五通。正凡夫所得者。",
    "X44n0744_002:0417c01": "蘇羅婆國",
    "X44n0744_002:0417c02": "[0417c02] 善見律云。不得此草名也。五分律云。須賴婆國。母",
    "X44n0744_002:0417c03": "經云修賴吒國。皆一也(按蘇須修三字。梵音相同。此譯云善。賴吒。此云國也)。",
    "X44n0744_002:0417c04": "毗蘭若",
    "X44n0744_002:0417c05": "[0417c05] 善見云。毗蘭若者。此是國名。五分云。毗蘭若邑。十",
    "X44n0744_002:0417c06": "誦云。毗羅然。婆沙律云。毗羅然國。近雪山故名毗",
    "X44n0744_002:0417c07": "羅然。是外道沙門梵志所樂處。中本起經云。舍衛",
    "X44n0744_002:0417c08": "國界有都。名隨蘭然。有婆羅門。名阿耆達多。",
    "X44n0744_002:0417c09": "那鄰羅&#x6FF5;洲",
    "X44n0744_002:0417c10": "[0417c10] 善見云。那鄰羅者。即夜叉名。因夜叉鬼依此樹故。",
    "X44n0744_002:0417c11": "而號之&#x6FF5;洲。戒因緣經云。&#x979E;羅然國。無有堂舍。北",
    "X44n0744_002:0417c12": "有大失利沙山。山谷廣大。草木深邃。種種華樹。若",
    "X44n0744_002:0417c13": "干種鳥。爾時世尊及比丘僧。於彼山宿樹下而住。",
    "X44n0744_002:0417c14": "曼陀羅樹",
    "X44n0744_002:0417c15": "[0417c15] 此云適意。又云白華。善見云。此是練木樹也。",
    "X44n0744_002:0417c16": "毗蘭若婆羅門",
    "X44n0744_002:0417c17": "[0417c17] 善見云。生於毗蘭若國。因國號之。五分云。毗蘭若",
    "X44n0744_002:0417c18": "邑。有婆羅門。名毗蘭若。波斯匿王。以此邑封之。十",
    "X44n0744_002:0417c19": "誦云。毗羅然國。有婆羅門王。字阿耆達。婆沙律云。",
    "X44n0744_002:0417c20": "阿耆達者。以供養火故。名阿耆達。婆羅門。此云淨",
    "X44n0744_002:0417c21": "行。亦云梵志。是四姓中之貴姓。劫初種族。山野自",
    "X44n0744_002:0417c22": "間。故人以淨行稱之。其種別有經書。世世相承。以",
    "X44n0744_002:0417c23": "道學為業。或在家。或出家。多恃己道術。我慢人也",
    "X44n0744_002:0417c24": "(餘如受戒犍度中釋)。婆沙律云。此婆羅門王。從無始來為癡",
    "X44n0744_002:0418a01": "闇所盲。不顧好惡。又此人長夜惡邪。是法怨賊。雖",
    "X44n0744_002:0418a02": "復請佛。無信敬心。是故不以為意。又佛欲現受宿",
    "X44n0744_002:0418a03": "報故。而受彼請。謂過去世。有佛名毗婆葉。國王名",
    "X44n0744_002:0418a04": "槃頭。辦種種甘美餚&#x994D;。請佛及僧。佛及大眾。食訖",
    "X44n0744_002:0418a05": "還歸本處。時有婆羅門。名山王。教授五百童子。見",
    "X44n0744_002:0418a06": "食香美。便興&#x59AC;意。曰。此等&#x9AE0;頭沙門。正應食馬麥。",
    "X44n0744_002:0418a07": "不應食此甘饌。告諸童子曰。汝等見此&#x9AE0;頭道人。",
    "X44n0744_002:0418a08": "食甘&#x994D;不。諸童子曰實見。此等師主。亦應食馬麥",
    "X44n0744_002:0418a09": "佛言。爾時山王婆羅門者。則我身是。爾時五百童",
    "X44n0744_002:0418a10": "子者。今五百羅漢是。我於爾時嫉罵應食馬麥。卿",
    "X44n0744_002:0418a11": "等亦云。如是以是因緣。我及卿等。經歷地獄。無數",
    "X44n0744_002:0418a12": "千歲。今雖成佛。由彼殘緣。我及卿等。於毗蘭若。食",
    "X44n0744_002:0418a13": "馬麥九十日。我於爾時。不言與佛馬麥。但言與比",
    "X44n0744_002:0418a14": "丘。以是故我今得食擣麥。以卿等加言。當與佛麥。",
    "X44n0744_002:0418a15": "故今日卿等。食著皮麥耳(出興起經)。",
    "X44n0744_002:0418a16": "瞿曇",
    "X44n0744_002:0418a17": "[0418a17] 或云俱譚。又云憍曇彌。文句曰。瞿曇。此云純淑。古",
    "X44n0744_002:0418a18": "翻為泥土。西域記云。喬答摩。舊云瞿曇。&#x8B4C;略也。苑",
    "X44n0744_002:0418a19": "法師云。具云瞿答摩。瞿者。此云地也。答摩。最勝也。",
    "X44n0744_002:0418a20": "謂天以外。在地人類。此族最勝。故云地最勝也。或",
    "X44n0744_002:0418a21": "曰瞿曇彌。或云憍曇彌。或曰瞿夷。皆女聲呼也。南",
    "X44n0744_002:0418a22": "山云。瞿曇者。如十二遊經云。昔者菩薩。阿僧祇初。",
    "X44n0744_002:0418a23": "為國王。父母早喪。讓位求道。師姓瞿曇。因從氏焉",
    "X44n0744_002:0418a24": "(遂受其姓。名小瞿曇)。梵言瞿曇者。星名也。如此張氏。因星立",
    "X44n0744_002:0418b01": "姓。自古相傳。言瞿曇。謂泥土者。但是譯人取言輕",
    "X44n0744_002:0418b02": "重成&#x8B4C;。今問梵僧。言瞿荼者。泥土也。求曇者星名",
    "X44n0744_002:0418b03": "也。故知因星得姓。定非泥土。至於後代。改姓釋迦",
    "X44n0744_002:0418b04": "(言女聲呼瞿曇為瞿夷者。未必是也)。",
    "X44n0744_002:0418b05": "沙門",
    "X44n0744_002:0418b06": "[0418b06] 或云桑門。或云沙迦懣曩。皆&#x8B4C;也。正言室摩那拏。",
    "X44n0744_002:0418b07": "此言功勞。言其修道。有多勞也。什師云。佛法及外",
    "X44n0744_002:0418b08": "道。凡出家者。皆名沙門。肇師云。出家之都名也。秦",
    "X44n0744_002:0418b09": "言義訓勤行。勤行取涅槃也。或翻勤息。阿含經云。",
    "X44n0744_002:0418b10": "捨離恩愛。出家修道。攝御諸根。不染外欲。慈心一",
    "X44n0744_002:0418b11": "切。無所傷害。遇樂不欣。逢苦不慼。能忍如地。故號",
    "X44n0744_002:0418b12": "沙門。增一阿含。佛告阿難。有二種沙門。有習行沙",
    "X44n0744_002:0418b13": "門。誓願沙門。彼云何名為習行沙門。於是比丘。行",
    "X44n0744_002:0418b14": "來進止。視瞻容貌。著衣持&#x9262;。皆悉如法。不著貪欲。",
    "X44n0744_002:0418b15": "瞋恚。愚癡。但持戒精進。不犯非法。等學諸戒。是謂",
    "X44n0744_002:0418b16": "名為習行沙門。云何名為誓願沙門。或有比丘。威",
    "X44n0744_002:0418b17": "儀戒律。出入進止。行步容貌。視瞻舉動。皆悉如法。",
    "X44n0744_002:0418b18": "盡有漏。成無漏。於現法中。身得證。而自遊化。生死",
    "X44n0744_002:0418b19": "已盡。梵行已立。所作已辦。更不復受有。如實知之。",
    "X44n0744_002:0418b20": "是謂名為誓願沙門。瑜伽論云。有四沙門。一勝道",
    "X44n0744_002:0418b21": "沙門。即佛等。二說道沙門。謂說正法者。三活道沙",
    "X44n0744_002:0418b22": "門。謂修諸善品者。四汙道沙門。謂諸邪見行者(佛名",
    "X44n0744_002:0418b23": "大沙門。故從佛出家者。稱名釋迦沙門)。",
    "X44n0744_002:0418b24": "釋種",
    "X44n0744_002:0418c01": "[0418c01] 釋者。具云釋迦。此翻能仁。長阿含經云。過去有王",
    "X44n0744_002:0418c02": "名曰懿摩(即第十輪王。去善薩身一百世。如受戒犍度中釋)。擯斥四子。令",
    "X44n0744_002:0418c03": "出國(第四子名莊嚴。即淨飯王所承)。子奉王命已。到北雪山。住直",
    "X44n0744_002:0418c04": "林中。五分律云。居雪山北。四方遐曠。菜果滋茂。頓",
    "X44n0744_002:0418c05": "駕數年。歸德如市。&#x9B31;為疆國。父因往召。辭過不還。",
    "X44n0744_002:0418c06": "父王三歎。我子有能。因名釋種。又云住直樹林。復",
    "X44n0744_002:0418c07": "名為釋。既於林立國。即以林為姓。故以釋迦翻為",
    "X44n0744_002:0418c08": "直林。南山云。今據梵音。呼直為釋。天竺諸事。一物",
    "X44n0744_002:0418c09": "多名。此又因林而命氏矣。若準別傳。彼土有樹。名",
    "X44n0744_002:0418c10": "曰釋迦。根幹茂盛。佛祖統紀云。世人皆知如來為",
    "X44n0744_002:0418c11": "剎帝利之王種。而不知瞿曇釋迦前後立姓之由。",
    "X44n0744_002:0418c12": "瞿曇之義有四。或云純寂。或云地最勝。此從本德",
    "X44n0744_002:0418c13": "而稱也。或云甘蔗。或云日種。此就本緣而言也。釋",
    "X44n0744_002:0418c14": "迦之義有三。據德立號。則曰能仁。依處稱名。則曰",
    "X44n0744_002:0418c15": "舍夷直林。然釋迦立姓之由。雖因甘蔗王之四子。",
    "X44n0744_002:0418c16": "而實出自瞿曇也。瞿曇釋迦。稱雖有異。姓即是一。",
    "X44n0744_002:0418c17": "或加甘蔗。舍夷。列為五姓。則本末相分。源流一致。",
    "X44n0744_002:0418c18": "是知舍夷釋迦二姓。出自甘蔗。甘蔗出自瞿曇。其",
    "X44n0744_002:0418c19": "實皆剎帝利王之一姓也(舍夷亦樹名也)。",
    "X44n0744_002:0418c20": "十號",
    "X44n0744_002:0418c21": "[0418c21] 一如來。二應供。三正&#x5FA7;知。四明行足。五善逝。六世",
    "X44n0744_002:0418c22": "間解無上士。七調御丈夫。八天人師。九佛。十世尊。",
    "X44n0744_002:0418c23": "如來號者。如過去諸佛行六波羅蜜。得諸法。如相",
    "X44n0744_002:0418c24": "來至佛道。今佛亦如是道來。如諸佛來。故號如來。",
    "X44n0744_002:0419a01": "應供號者。謂萬行圓成。福慧具足。應受天上人間",
    "X44n0744_002:0419a02": "供養。饒益有情。故號應供。又證涅槃時。斷盡一切",
    "X44n0744_002:0419a03": "煩惱。令身口意清淨。無染無著。復名無所著。正&#x5FA7;",
    "X44n0744_002:0419a04": "知號者。謂具一切智。於一切法。無不了知。故號正",
    "X44n0744_002:0419a05": "&#x5FA7;知。又以一切法。平等開覺一切眾生。成無上覺。",
    "X44n0744_002:0419a06": "復號等正覺。明行足號者。明即三明。謂天眼宿命。",
    "X44n0744_002:0419a07": "漏盡明也。行足者。謂如來身口意業。善修滿足。正",
    "X44n0744_002:0419a08": "真清淨。於自願力。一切之行。修令滿足。故號明行",
    "X44n0744_002:0419a09": "足。善逝號者。善逝即妙往之義。謂如來。正智能斷",
    "X44n0744_002:0419a10": "諸惑。妙出世間。能往佛果。故號善逝。世間解無上",
    "X44n0744_002:0419a11": "士號者。世間解者。謂世間出世間。因果諸法。正覺",
    "X44n0744_002:0419a12": "正知。無不解了。無上士者。謂於三界人天。若凡若",
    "X44n0744_002:0419a13": "聖。一切有情之中。唯佛第一最上無等。故號世間",
    "X44n0744_002:0419a14": "解無上士。調御丈夫號者。謂佛具大丈夫力。而能",
    "X44n0744_002:0419a15": "調伏善惡二類眾生。以第一義。涅槃之法。顯示調",
    "X44n0744_002:0419a16": "御。令離垢染。獲得最上涅槃。故號為調御丈夫。天",
    "X44n0744_002:0419a17": "人師號者。謂非獨與阿難一人為師。所有四眾。及",
    "X44n0744_002:0419a18": "天上人間。沙門。婆羅門。魔王。外道。釋。梵。龍。天。皆歸",
    "X44n0744_002:0419a19": "命。依教奉行。俱稱作弟子。故號天人師。佛號者。謂",
    "X44n0744_002:0419a20": "智慧具足。三覺圓明。故號為佛(自覺。覺他。覺行圓滿。名三覺也)。世",
    "X44n0744_002:0419a21": "尊號者。謂以無漏智等法。破彼貪瞋癡等。一切煩",
    "X44n0744_002:0419a22": "惱。不善之法。滅生死苦。得無上覺。天人凡聖。世出",
    "X44n0744_002:0419a23": "世間。咸尊重。故號為世尊。如上所解。文出十號。經",
    "X44n0744_002:0419a24": "若以義略釋之。一是倣同先跡號。二是堪為福田",
    "X44n0744_002:0419b01": "號。三是&#x5FA7;知法界號。四是果顯因德號。五是妙往",
    "X44n0744_002:0419b02": "菩提號。六是達偽通真號。七是攝化從道號。八是",
    "X44n0744_002:0419b03": "應機授法號。九是覺悟歸真號。十是三界獨尊號。",
    "X44n0744_002:0419b04": "又文句云。無&#x8657;妄名如來。良福田名應供。知法界",
    "X44n0744_002:0419b05": "名正&#x5FA7;知。具三明名行足。不還來名善逝。知眾生",
    "X44n0744_002:0419b06": "國土。名世間解。無與等。名無上士。調他心。名調御",
    "X44n0744_002:0419b07": "丈夫。為眾生眼。名天人師。知三聚。名佛。具此十德。",
    "X44n0744_002:0419b08": "名世間尊(三聚者。謂正定聚邪定聚。不定聚)。",
    "X44n0744_002:0419b09": "諸天魔梵",
    "X44n0744_002:0419b10": "[0419b10] 諸天者。舉其總也。梵云提婆。此言天。天者。天然。清",
    "X44n0744_002:0419b11": "淨光潔。最勝最尊。故名為天。苟非最勝之因。豈生",
    "X44n0744_002:0419b12": "最勝之處。言最勝因者。所謂十善。身三。語四。及意",
    "X44n0744_002:0419b13": "三行。由其三業。防止過非。有順理義。即名十善。以",
    "X44n0744_002:0419b14": "茲十善。運出五道。故此十戒。名曰天乘。業報差別",
    "X44n0744_002:0419b15": "經云。若眾生。具修增上十善。得欲界天報。修有漏",
    "X44n0744_002:0419b16": "十善。與定相應。得色天報。修四空定。得無色天報。",
    "X44n0744_002:0419b17": "言魔者。梵音具云魔羅。大論云。秦言能奪命。能奪",
    "X44n0744_002:0419b18": "智慧命故。又翻為障。能為修道作障礙故。肇師曰。",
    "X44n0744_002:0419b19": "秦言。或名殺者。或云極惡。斷人善因。名殺者。違佛",
    "X44n0744_002:0419b20": "亂僧。罪莫之大。故云極惡也。涅槃疏云。依於佛法",
    "X44n0744_002:0419b21": "而得善利。不念報恩。反欲加毀。故云極惡。垂裕云。",
    "X44n0744_002:0419b22": "能殺害出世善根也。欲界第六天上。別有魔羅所",
    "X44n0744_002:0419b23": "居天。是他化天所攝。因本經云。梵身天下。有摩羅",
    "X44n0744_002:0419b24": "波旬宮殿(梵身天。是色界最下一天也)。樓炭經云。欲色二界中。",
    "X44n0744_002:0419c01": "別有魔宮。縱廣六千由旬。宮殿七重。云云。言梵者。",
    "X44n0744_002:0419c02": "梵是西音。此云離欲。或云淨行。法華疏云。除下地",
    "X44n0744_002:0419c03": "繫。上升色界。故名離欲。亦稱高淨。證真云。劫初成",
    "X44n0744_002:0419c04": "時。梵王先生。獨住一劫。未有梵侶。後起念云。願諸",
    "X44n0744_002:0419c05": "有情。來生此處。作是念已。梵子即生。外道不測。便",
    "X44n0744_002:0419c06": "執梵王是常。梵子無常。淨名疏云。梵王是娑婆世",
    "X44n0744_002:0419c07": "界主。住初禪中間。即中間禪也。謂在初禪二禪。兩",
    "X44n0744_002:0419c08": "楹之中也。毗曇云。二禪以上。無言語法。故不立主。",
    "X44n0744_002:0419c09": "禪門云。初禪有覺觀心。則有語言法。主領下地眾",
    "X44n0744_002:0419c10": "生為便。文句云。梵王住初禪中間。內有覺觀。外有",
    "X44n0744_002:0419c11": "言說。得主領為王。單修禪為梵民。加四無量心為",
    "X44n0744_002:0419c12": "王。妙樂云。梵即色主。亦三界主。大論云。帝釋為二",
    "X44n0744_002:0419c13": "處天主(四天忉利)。魔王為欲界主(以其居欲界頂。故也)。大梵王為",
    "X44n0744_002:0419c14": "三界主。感通傳。答南山云。魔王雖欲界主。帝釋四",
    "X44n0744_002:0419c15": "王。若行佛法。魔不能制。又娑婆世界主。名摩醯首",
    "X44n0744_002:0419c16": "羅。華嚴經云。大千世界主。摩醯首羅(此云大自在)。涅槃",
    "X44n0744_002:0419c17": "疏云。摩醯首羅。居色界頂。主大千界。輔行云。摩醯",
    "X44n0744_002:0419c18": "首羅。能覆大千。舉世尊之。以為化本(大千界內。有萬億梵王。此",
    "X44n0744_002:0419c19": "處梵王。名尸棄。居大千之中。以統御為主。其實主領小千界。摩醯首羅。以其報最勝故。居色界頂。能覆大",
    "X44n0744_002:0419c20": "千。為世主宰)。",
    "X44n0744_002:0419c21": "上中下善",
    "X44n0744_002:0419c22": "[0419c22] 亦云初中後善。成論云。佛法無時不善。於少壯老。",
    "X44n0744_002:0419c23": "三時皆善。入時行時出時亦善。又初止惡。中捨福",
    "X44n0744_002:0419c24": "報。後一切捨。是名三善。又佛三時。常說正法。不雜",
    "X44n0744_002:0420a01": "非法。初中後時。常為智者之所愛樂。又於三時。一",
    "X44n0744_002:0420a02": "切甚深。不如餘經。初麤。中細。後則微末。以是等緣。",
    "X44n0744_002:0420a03": "故名三善(餘經。即諸外典也)。",
    "X44n0744_002:0420a04": "梵行",
    "X44n0744_002:0420a05": "[0420a05] 梵是西語。具云梵摩。此言清淨。或云清潔。正言寂",
    "X44n0744_002:0420a06": "靜。律攝云。梵謂涅槃。此行能趣。故言梵行之行。名",
    "X44n0744_002:0420a07": "為梵行。成論云。梵行者。八直聖道。名為梵行。是名",
    "X44n0744_002:0420a08": "涅槃道。能到故名梵行(八直聖道。即八聖道。詳如下釋)。",
    "X44n0744_002:0420a09": "問訊",
    "X44n0744_002:0420a10": "[0420a10] 訊。言也。意取發言慰問。以伸誠敬。非類今時。但以",
    "X44n0744_002:0420a11": "合掌低頭。默而無言。名為問訊。斯乃僅可以為和",
    "X44n0744_002:0420a12": "南軌式。非關問訊之儀。僧祇律云。禮拜不得如&#x7602;",
    "X44n0744_002:0420a13": "羊。當相問訊。持地論云。當安慰舒顏。先語平視。和",
    "X44n0744_002:0420a14": "色正念。在前問訊。善見論云。比丘到佛所。問訊云。",
    "X44n0744_002:0420a15": "少病少惱。安樂行不。大論云。問訊少惱。少病。興居",
    "X44n0744_002:0420a16": "輕利。氣力安樂不。何以問少惱少病不。謂有二種",
    "X44n0744_002:0420a17": "病。一者外因緣病。二者內因緣病。外者寒熱饑渴。",
    "X44n0744_002:0420a18": "兵刃刀杖。墜落推壓。如是等種種外患。名為外病。",
    "X44n0744_002:0420a19": "內者。飲食不節。臥起無常。四百四病。如是等種種。",
    "X44n0744_002:0420a20": "名為內病。如此二病。有身皆苦。是故問少惱少病",
    "X44n0744_002:0420a21": "不。何以不問無惱無病。而問少惱少病耶。謂身為",
    "X44n0744_002:0420a22": "苦本。無不病時。何以故。是四大合而為身。地水火",
    "X44n0744_002:0420a23": "風。性不相宜。各各相害。譬如疽瘡。無不痛時。若以",
    "X44n0744_002:0420a24": "藥塗。可得少差。而不可得愈。人身亦如是。常病常",
    "X44n0744_002:0420b01": "治。治故得活。不治則死。以是故。不問無惱無病。外",
    "X44n0744_002:0420b02": "患。常有風雨寒熱為惱。復有身四儀。坐臥行住。各",
    "X44n0744_002:0420b03": "久則惱也。若問少惱少病則足。何以復言興居輕",
    "X44n0744_002:0420b04": "利耶。謂人雖病差。未得平復。以是故問興居輕利。",
    "X44n0744_002:0420b05": "何以故問氣力安樂不。謂有人病差。雖能行步坐",
    "X44n0744_002:0420b06": "起。氣力未足。不能造事施為故問氣力也。安樂不",
    "X44n0744_002:0420b07": "者。有人雖病得差。能造事施為。而未受安樂。是故",
    "X44n0744_002:0420b08": "問安樂不。又有人無病有力。復為貧窮。恐怖。憂愁。",
    "X44n0744_002:0420b09": "不得安樂也。復次。有二種問訊法。謂問訊身。問訊",
    "X44n0744_002:0420b10": "心。若言少惱少患。興居輕利氣力。是問訊身。若言",
    "X44n0744_002:0420b11": "安樂不。是問訊心。種種內外諸病。名為身病。婬欲。",
    "X44n0744_002:0420b12": "瞋恚。嫉&#x59AC;。慳貪。憂愁。怖畏等。種種煩惱。九十八結。",
    "X44n0744_002:0420b13": "五百纏縛。種種欲願等。名為心病。以是二病問訊。",
    "X44n0744_002:0420b14": "故言少惱少病。興居輕利安樂不。問曰。人問訊。則",
    "X44n0744_002:0420b15": "應爾。諸天尚不應如此問訊。何況於佛。答曰。佛身",
    "X44n0744_002:0420b16": "二種。一神通變化身。二父母生身。受人法故。故不",
    "X44n0744_002:0420b17": "如天。是故應如人法問訊。",
    "X44n0744_002:0420b18": "遶佛",
    "X44n0744_002:0420b19": "[0420b19] 遶。同繞。圍繞也。或曰旋。旋謂周旋回轉。欲其圓如",
    "X44n0744_002:0420b20": "規也。旋繞之儀。出自天竺。天竺之禮。有其多種。或",
    "X44n0744_002:0420b21": "以禮拜為恭。或復旋繞表敬。旋有左右。遶有吉凶。",
    "X44n0744_002:0420b22": "右旋名吉。左遶名凶。故諸經論中。皆曰右旋。是以",
    "X44n0744_002:0420b23": "左遶。為神所訶。乃至右繞麥積。為俗所責。然左右",
    "X44n0744_002:0420b24": "之儀。應須辨之。即如此方行事者。順於天時。面西",
    "X44n0744_002:0420c01": "北轉。偏袒右膊。向佛而旋者。是也。寄歸傳云。言右",
    "X44n0744_002:0420c02": "旋者。梵云&#x9262;喇特崎拏。&#x9262;喇字緣。乃有多義。此中",
    "X44n0744_002:0420c03": "意趣。事表旋行。特崎拏。即是其右。總明尊便。之目",
    "X44n0744_002:0420c04": "故時人名右手。為特崎拏手。意是從其右邊為尊",
    "X44n0744_002:0420c05": "為便。方合旋繞之儀矣。西國五天。皆名東方為前",
    "X44n0744_002:0420c06": "方。南為右方。經云。右繞三&#x5E00;者。正順其儀。或云。繞",
    "X44n0744_002:0420c07": "百千&#x5E00;。不云右者。略也。然旋繞時。或千&#x5E00;百&#x5E00;。十",
    "X44n0744_002:0420c08": "&#x5E00;七&#x5E00;。五&#x5E00;三&#x5E00;。各有所表。且論常行三&#x5E00;者。表",
    "X44n0744_002:0420c09": "供養三尊。止三毒。淨三業。滅三惡道。得值三寶。餘",
    "X44n0744_002:0420c10": "可意知。斯不繁述。若論其福果者。如菩薩本行經",
    "X44n0744_002:0420c11": "云。昔佛與阿難入舍衛城。而行乞食。時彼城中。有",
    "X44n0744_002:0420c12": "一婆羅門。從外而來。見佛出城。光相巍巍。時婆羅",
    "X44n0744_002:0420c13": "門。歡喜踊躍。遶佛一&#x5E00;。作禮而去。佛便微笑。告阿",
    "X44n0744_002:0420c14": "難言。此婆羅門。見佛歡喜。以清淨心。遶佛一&#x5E00;。以",
    "X44n0744_002:0420c15": "此功德。從是以後。二十五劫。不墮惡道。天上人中。",
    "X44n0744_002:0420c16": "快樂無極。竟二十五劫。得辟支佛。名持儭那祇梨。",
    "X44n0744_002:0420c17": "以是因緣。若人旋佛。及旋佛塔。所生之處。得福無",
    "X44n0744_002:0420c18": "量也。",
    "X44n0744_002:0420c19": "三月夏安居",
    "X44n0744_002:0420c20": "[0420c20] 三月者。九旬之日也。夏是雨時。安居略分三種。謂",
    "X44n0744_002:0420c21": "前中後也。若四月十六日結者。名前安居。從十七",
    "X44n0744_002:0420c22": "日已去。至五月十五日結者。名中安居。唯五月十",
    "X44n0744_002:0420c23": "六一日結者。名後安居。前一是正。後二為有事難。",
    "X44n0744_002:0420c24": "不及前結。如來愍眾順物。故開一月。謂從四月十",
    "X44n0744_002:0421a01": "七。至五月十六。於此一月中。續結令成。脫此不得。",
    "X44n0744_002:0421a02": "以不成法故。然此三時。皆須住滿九旬為期。其前",
    "X44n0744_002:0421a03": "結者。當住至七月十五日解。若中結者。從七月十",
    "X44n0744_002:0421a04": "六日。至八月十四日。中間若有事緣。數滿九旬。聽",
    "X44n0744_002:0421a05": "解而去。若非正緣。還須同後結者住。至八月十五",
    "X44n0744_002:0421a06": "日解。據此三時。偏約夏月者。情在三過。一者無事",
    "X44n0744_002:0421a07": "遊行。妨修道業。故母經云。夏中無緣。不應乞七日",
    "X44n0744_002:0421a08": "法。冬中無緣。不應行。二者傷損物命。違慈實深。以",
    "X44n0744_002:0421a09": "夏中方尺之地。悉皆有蟲。故正法念經云。夏中除",
    "X44n0744_002:0421a10": "大小便。餘則跏趺而坐。三者所為既非。故招世謗。",
    "X44n0744_002:0421a11": "以諸檀越嫌言。外道持戒者。畏傷眾生。夏猶不行。",
    "X44n0744_002:0421a12": "況佛弟子慈心者。冬夏所求。無有厭足。鳥依林樹。",
    "X44n0744_002:0421a13": "野獸依山。皆有住時。云何比丘。無暫時息。以斯之",
    "X44n0744_002:0421a14": "過。教興茲焉。今如來隨順眾生。故於毗蘭若。前三",
    "X44n0744_002:0421a15": "月夏安居也。",
    "X44n0744_002:0421a16": "波羅國",
    "X44n0744_002:0421a17": "[0421a17] 或云波利國。波利。乃北天竺外。雪山西。縛喝國之。",
    "X44n0744_002:0421a18": "城名。非東南海中之波羅國也。有云波羅奈國。波",
    "X44n0744_002:0421a19": "羅奈。是中天竺境。與波利懸隔。此由波羅波利音",
    "X44n0744_002:0421a20": "之相近&#x8B4C;轉也。",
    "X44n0744_002:0421a21": "魔波旬",
    "X44n0744_002:0421a22": "[0421a22] 魔有四種。煩惱魔。五陰魔。死魔。天子魔。今此言魔。",
    "X44n0744_002:0421a23": "正屬天魔。輔行云。古譯經論。魔字從石。自梁武來。",
    "X44n0744_002:0421a24": "謂魔能惱人。字宜從鬼。原非字義。本是梵音。具云",
    "X44n0744_002:0421b01": "魔羅。秦言能奪命。波旬。正言波卑夜。此云惡。是魔",
    "X44n0744_002:0421b02": "王名也。什師曰。秦言殺者。常欲斷人慧命故。亦名",
    "X44n0744_002:0421b03": "惡中惡。惡有三種。一曰惡。若以惡加己。還以惡報。",
    "X44n0744_002:0421b04": "是名為惡。二曰大惡。若人不侵己。無故加害。是名",
    "X44n0744_002:0421b05": "大惡。三曰惡中惡。若人來供養恭敬。不念報恩。而",
    "X44n0744_002:0421b06": "反害之。是名惡中惡。魔王最甚也。諸佛常欲令眾",
    "X44n0744_002:0421b07": "生安隱。而反壞亂。故言甚也。",
    "X44n0744_002:0421b08": "大目連",
    "X44n0744_002:0421b09": "[0421b09] 或曰目犍連。又曰目乾連。闡義鈔云。目犍連姓也。",
    "X44n0744_002:0421b10": "此翻讚誦。文殊問經。翻為萊茯根。真諦云。勿伽羅。",
    "X44n0744_002:0421b11": "翻胡豆。二物皆古仙所嗜。因以命族。新云沒特伽",
    "X44n0744_002:0421b12": "羅。此云採菽氏。上古有仙。居山寂處。常採菉豆而",
    "X44n0744_002:0421b13": "食。因以為姓。尊者之母。是彼之族。取母氏姓。因以",
    "X44n0744_002:0421b14": "為名。大者。以尊者得大神通。又欲於同姓中揀別。",
    "X44n0744_002:0421b15": "無令濫稱故。什師曰。生便有大智慧。故名大目犍",
    "X44n0744_002:0421b16": "連。又名拘律陀。拘律陀者。樹名也。父禱此樹神。而",
    "X44n0744_002:0421b17": "得子故。亦云拘隸多。皆一也。新云從父本名。名俱",
    "X44n0744_002:0421b18": "利迦。什師曰。時人多召其姓。尟召其名也。是佛聲",
    "X44n0744_002:0421b19": "聞弟子中。神通第一也(父名。生處。如受戒犍度中釋)。",
    "X44n0744_002:0421b20": "&#x9B31;單越",
    "X44n0744_002:0421b21": "[0421b21] 或云&#x9B31;坦越。又曰&#x9B31;單曰。此云勝處。亦云勝生。又",
    "X44n0744_002:0421b22": "云高上。長阿含經云。&#x9B31;單越者。其義云何。於三天",
    "X44n0744_002:0421b23": "下。其土最上最勝。故名&#x9B31;單越。或云俱盧洲。西域",
    "X44n0744_002:0421b24": "記云。拘盧洲。舊云&#x9B31;單越。又曰鳩樓。&#x8B4C;也。居須彌",
    "X44n0744_002:0421c01": "山北。其土豐樂。如比上天。人無我。我所。物皆自然。",
    "X44n0744_002:0421c02": "不假工力。故有自然&#x79D4;米也(&#x79D4;。音耕。俗作&#x7A09;。粳。皆一也。詳如三十事中",
    "X44n0744_002:0421c03": "釋)。",
    "X44n0744_002:0421c04": "舍利弗",
    "X44n0744_002:0421c05": "[0421c05] 舍利。此云身。亦云鶖。弗。此言子也。涅槃經云。舍利",
    "X44n0744_002:0421c06": "弗母。名舍利。因母立字。故名舍利弗。此翻身子。文",
    "X44n0744_002:0421c07": "句云。此女好形身。身之所生。故言身子。言鶖子者。",
    "X44n0744_002:0421c08": "謂其母眼明淨。如鶖鷺眼。闡義鈔曰。新云奢利佛",
    "X44n0744_002:0421c09": "呾羅。奢利。此云鶖。即百舌鳥。亦云春&#x9E0E;。佛呾羅。此",
    "X44n0744_002:0421c10": "言子。以母才辯。喻如鶖鳥。此是彼子。以顯之。故云",
    "X44n0744_002:0421c11": "鶖子。尊者本生摩揭陀國。那羅陀村。乃南天竺。提",
    "X44n0744_002:0421c12": "舍婆羅門。大論師之子。八歲便昇論&#x7240;。摧伏諸大",
    "X44n0744_002:0421c13": "論師。故經云。尊者是世間第二佛。為法之將。能隨",
    "X44n0744_002:0421c14": "如來。而轉法輪。佛弟子中。智慧第一。一切世間所",
    "X44n0744_002:0421c15": "有智慧。十六分中。不及其一。唯除如來也。尊者今",
    "X44n0744_002:0421c16": "請如來預為比丘制戒。如來以諸弟子。未生漏法。",
    "X44n0744_002:0421c17": "未為制戒。然尊者。非但今時。預請如來結戒。亦曾",
    "X44n0744_002:0421c18": "於過去世時。波羅奈國。大名稱王所。為大臣。名曰",
    "X44n0744_002:0421c19": "陶利。智慧聰明。時諸民眾。未有過患。而請王制諸",
    "X44n0744_002:0421c20": "刑罰。王念庶民。未有過惡。不以制&#x7F78;。復於今時。諸",
    "X44n0744_002:0421c21": "比丘未有漏法。而請世尊預制禁戒。佛知諸弟子。",
    "X44n0744_002:0421c22": "未有有漏法生。不以制戒。譬如轉輪聖王。不以無",
    "X44n0744_002:0421c23": "過。而為婆羅門居士。而制刑&#x7F78;。佛亦如是。爾時大",
    "X44n0744_002:0421c24": "名稱王者。世尊是。時大臣陶利者。尊者舍利弗是",
    "X44n0744_002:0422a01": "也(餘如受戒犍度中釋)。",
    "X44n0744_002:0422a03": "四分律名義標釋卷第二",
    "X44n0744_002:0422a05": "  音釋",
    "X44n0744_002:0422a06": "五見[0422a06] 一身見。二邊見。三見取。四戒取。五邪見。",
    "X44n0744_002:0422a07": "昵[0422a07] 音匿。",
    "X44n0744_002:0422a08": "四流[0422a08] 欲流。有流。見流。無明流。",
    "X44n0744_002:0422a09": "翎[0422a09] 音陵。鳥羽。",
    "X44n0744_002:0422a10": "脬[0422a10] 音拋。膀胱也。",
    "X44n0744_002:0422a11": "叵[0422a11] 音頗。不可也。",
    "X44n0744_002:0422a12": "蚌[0422a12] 音棒。蛤屬。",
    "X44n0744_002:0422a13": "舋[0422a13] 音欣去聲。",
    "X44n0744_002:0422a14": "&#x8D82;[0422a14] 嗔字去聲。逐也。",
    "X44n0744_002:0422a15": "懣[0422a15] 門字上聲。",
    "X44n0744_002:0422a16": "懿[0422a16] 音意。",
    "X44n0744_002:0422a17": "楹[0422a17] 音迎。柱也。",
    "X44n0744_002:0422a18": "萊茯[0422a18] 上音來。下音伏。",
    "X44n0744_002:0422a19": "菽[0422a19] 音叔。豆也。",
    "X44n0744_002:0422a20": "尟[0422a20] 先字上聲。同&#x5C20;。",
    "X44n0744_002:0422a21": "鶖鷺[0422a21] 上音秋。下音路。",
    "X44n0744_002:0422b01": "  四分律名義標釋卷第三目錄",
    "X44n0744_002:0422b02": "毗婆尸佛尸棄佛隨葉佛",
    "X44n0744_002:0422b03": "拘留孫佛拘那含牟尼佛",
    "X44n0744_002:0422b04": "迦葉佛契經祇夜經",
    "X44n0744_002:0422b05": "受記經偈經句經",
    "X44n0744_002:0422b06": "因緣經本生經善道經",
    "X44n0744_002:0422b07": "方等經未曾有經譬喻經",
    "X44n0744_002:0422b08": "優波提舍經恐畏林偏露右肩",
    "X44n0744_002:0422b09": "未為結戒有漏法毗舍離",
    "X44n0744_002:0422b10": "迦蘭陀村須提那子阿羅漢",
    "X44n0744_002:0422b11": "華水故二欲想念熱",
    "X44n0744_002:0422b12": "火炬跋闍子戒羸",
    "X44n0744_002:0422b13": "雌獼猴名字比丘相似比丘",
    "X44n0744_002:0422b14": "自稱比丘善來比丘乞求比丘",
    "X44n0744_002:0422b15": "著割截衣比丘破結使比丘"
}