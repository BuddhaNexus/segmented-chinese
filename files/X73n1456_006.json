{
    "X73n1456_006:0496c04": "憨山老人夢遊集卷第六",
    "X73n1456_006:0496c06": "侍 者  福 善 日錄",
    "X73n1456_006:0496c07": "門 人  通 &#x70F1; 編輯",
    "X73n1456_006:0496c08": "嶺南弟子 劉起相 重較",
    "X73n1456_006:0496c09": "  法語",
    "X73n1456_006:0496c10": "示歸宗堅音慈長老行乞莊嚴佛土",
    "X73n1456_006:0496c11": "[0496c11] 匡山金輪峰頂。有釋迦如來舍利。乃法身常住之地。",
    "X73n1456_006:0496c12": "從昔諸祖。建大法幢。先後三十七人。其閒發明心地。",
    "X73n1456_006:0496c13": "超脫生死。不知其幾。是知茲山之靈。誠震旦之祇桓。",
    "X73n1456_006:0496c14": "西江之鷲嶺也。法運遷訛。與時升降。以致琳宮梵宇。",
    "X73n1456_006:0496c15": "委墮荒蓁。往紫&#x6822;大師。遊履其地。志興復之。精誠冥",
    "X73n1456_006:0496c16": "感。枯樹迴榮。兆亦奇矣。於是有弟子法湛果公。志存",
    "X73n1456_006:0496c17": "紹述。誓圖鼎新。堅強不拔之願。如康會之求舍利於",
    "X73n1456_006:0496c18": "建初也。未幾。果感 今上賜御藏以鎮山門。時則舍",
    "X73n1456_006:0496c19": "利出現。大放光明。山川震吼。草樹呈祥。誠末法希有",
    "X73n1456_006:0496c20": "勝事。老人於丙辰秋。自南嶽來禮如來舍利。瞻依奇",
    "X73n1456_006:0496c21": "絕。俯仰興懷。但見殿閣莊嚴。大有未備。若中道而餒。",
    "X73n1456_006:0496c22": "無異昔在荒蓁也。豈龍神呵護之意乎。以本發心檀",
    "X73n1456_006:0496c23": "越邢來慈者。願大而力弱。是在吾徒沙門釋子之責。",
    "X73n1456_006:0496c24": "故勸堅音慈公。發廣大心。作難遭想。當布五體捨四",
    "X73n1456_006:0497a01": "大以作莊嚴。況有十方昔在靈山受囑之宰官居士",
    "X73n1456_006:0497a02": "願王在。何不普請&#x7FA3;集。以成就勝事。庶不負慈父之",
    "X73n1456_006:0497a03": "以家業託也。慈公聞說。大生勇猛。乞老人一語以為",
    "X73n1456_006:0497a04": "前茅。老人笑曰。無庸此也。法界海會。蓮華藏中。無邊",
    "X73n1456_006:0497a05": "佛剎微妙莊嚴。盡在大心菩薩一念中現。圓滿具足。",
    "X73n1456_006:0497a06": "無欠無餘。全在一念感發之力。正如彌勒樓中含攝",
    "X73n1456_006:0497a07": "無量佛剎。所以善財至前而不見者。要假大士彈指",
    "X73n1456_006:0497a08": "之力耳。是則老人之言。如向閣前一輕彈指。其莊嚴",
    "X73n1456_006:0497a09": "佛土。但肯開門。一時頓現。又何假余力哉。公往矣。幸",
    "X73n1456_006:0497a10": "無怠。",
    "X73n1456_006:0497a11": "示王自安居士捨子出家",
    "X73n1456_006:0497a12": "[0497a12] 新都王自安居士。有子應辰。幼業儒。一日思生死事",
    "X73n1456_006:0497a13": "大。發心出家。遂自剪髮走匡廬。禮雲中敬堂和尚。丙",
    "X73n1456_006:0497a14": "辰夏。予自南岳來茲山。居士訪子。至以天屬至情有",
    "X73n1456_006:0497a15": "難割愛者。予因而示之曰。舉世父母所望於子者。欲",
    "X73n1456_006:0497a16": "其榮名顯親也。故以三牲五鼎之養為盡孝。殊不知",
    "X73n1456_006:0497a17": "養愈厚。苦益深。是累其親非真孝也。故吾佛世尊。薄",
    "X73n1456_006:0497a18": "金輪而不為。捨父母。棄王宮。苦行於雪山。六年成道。",
    "X73n1456_006:0497a19": "為三界尊。人天之所宗仰。苟不捨至貴。割大愛。何以",
    "X73n1456_006:0497a20": "博長劫不朽之業乎。故稱之曰。大孝釋迦尊。累劫報",
    "X73n1456_006:0497a21": "親恩。此非以了悟無生。普度眾生為報地乎。佛說大",
    "X73n1456_006:0497a22": "戒。首曰孝名為戒。謂孝順父母。孝順師僧三寶。孝順",
    "X73n1456_006:0497a23": "至道。孝順一切眾生。故真學佛行者。將視一切眾生。",
    "X73n1456_006:0497a24": "為己多生父母。豈一生之親而不報乎。第恐出家不",
    "X73n1456_006:0497b01": "知其本也。今若子以志悟無生為根地。若果決其志。",
    "X73n1456_006:0497b02": "不唯報有餘。即養亦有餘也。世之所謂孝者。將以功",
    "X73n1456_006:0497b03": "名博牲鼎養以娛親也。功名見制於造物。牲鼎有待",
    "X73n1456_006:0497b04": "於所遇。無論得之而資苦。且舉世求之而未必盡得。",
    "X73n1456_006:0497b05": "得之而未必能享。抑有功名而不祿者。亦有父母不",
    "X73n1456_006:0497b06": "能待者。亦有待之而不樂者。以其聽命而不由己也。",
    "X73n1456_006:0497b07": "今有志於大道者。求之在我。享之亦在我。操必得之",
    "X73n1456_006:0497b08": "策。懷至樂之養。此難與世俗比也。居士能捨其子聽",
    "X73n1456_006:0497b09": "其志。自今已往。若子既潛形於山谷。居士亦謝塵緣。",
    "X73n1456_006:0497b10": "從子於山中。既能割愛。又能超塵。有所樂地。即草衣",
    "X73n1456_006:0497b11": "木食。而錦繡甘旨不易也。其父子日夜惟道是念。朝",
    "X73n1456_006:0497b12": "參暮叩。即斑衣戲彩無加也。水流風動。經聲佛號。非",
    "X73n1456_006:0497b13": "繁絃急管可厭也。明燈清香。昏曉不斷。非腥羶臭穢",
    "X73n1456_006:0497b14": "可比也。千丈寒巖。三閒芽屋。視高堂廣廈卑卑也。父",
    "X73n1456_006:0497b15": "子相度。共成無上之道。享不世之榮名。此必得之事",
    "X73n1456_006:0497b16": "也。其視一官之封。一言之褒。而不能必者。又如雲泥",
    "X73n1456_006:0497b17": "天壤矣。居士所捨者小。而所博者大。若子所逆者薄。",
    "X73n1456_006:0497b18": "而所順者厚矣。豈不為世之大孝乎。居士欣然奉教。",
    "X73n1456_006:0497b19": "請銘名。願執為弟子。老人命之曰福至。言其福自今",
    "X73n1456_006:0497b20": "而至也。字曰大來。謂所捨者小。所來者大矣。故書此",
    "X73n1456_006:0497b21": "以為若子法門&#x52B5;。",
    "X73n1456_006:0497b22": "示靈源覺禪人",
    "X73n1456_006:0497b23": "[0497b23] 禪人住廬山歸宗有年。謂自知根器下劣。不能一超",
    "X73n1456_006:0497b24": "直入。但發願願此生盡命誦妙法蓮華經萬部。請乞",
    "X73n1456_006:0497c01": "證盟。未審此行與參究工夫同異何如。願聞示誨。老",
    "X73n1456_006:0497c02": "人因示之曰。諸佛說法。譬如食蜜。中邊皆甜。本無取",
    "X73n1456_006:0497c03": "捨差別。但由學人欣厭不同。故有異耳。所以吾佛出",
    "X73n1456_006:0497c04": "世。特為開示眾生一大事因緣。祖師西來。直指單傳。",
    "X73n1456_006:0497c05": "亦祇令人了悟此一大事因緣。所言一大事者。即指",
    "X73n1456_006:0497c06": "眾生本有之自心。名為佛性種子耳。是知經乃佛所",
    "X73n1456_006:0497c07": "開示之路。禪乃欲人循路而行。持經而不悟心。與參",
    "X73n1456_006:0497c08": "禪而不見性者。總非真行。六祖云。心迷法華轉。心悟",
    "X73n1456_006:0497c09": "轉法華。持經與參禪豈有二耶。是在學人堅持久長",
    "X73n1456_006:0497c10": "不拔之志。持經即參究。參究即持經。所以經中佛意。",
    "X73n1456_006:0497c11": "若求末世持經之人。斯豈求循行數墨者耶。古人參",
    "X73n1456_006:0497c12": "究。必拌三十年苦心。今經萬部。非三十年不足。禪人",
    "X73n1456_006:0497c13": "苟能持此一念三十年住山不異。佛祖定為摩頂安",
    "X73n1456_006:0497c14": "慰矣。但辨肯心。必不相賺。切不可作二法會也。",
    "X73n1456_006:0497c15": "示蘄陽宗遠庵歸宗常公",
    "X73n1456_006:0497c16": "[0497c16] 常公有志向上事。專持法華經。聞老人至匡山。匍匐",
    "X73n1456_006:0497c17": "而來。相見於東林。自陳誦法華經。於十方佛土中。唯",
    "X73n1456_006:0497c18": "有一乘法。除佛方便說。但以假名字。引道於眾生。於",
    "X73n1456_006:0497c19": "此懷疑。不知如何是一乘。如何是方便假名。願垂開",
    "X73n1456_006:0497c20": "示。老人謂之曰。所云一乘者。乃一切眾生之本心。吾",
    "X73n1456_006:0497c21": "人日用現前知覺之自性也。以此心性。是一切聖凡",
    "X73n1456_006:0497c22": "之大本。故說為乘。乘者是運載義。故曰。三界上下法。",
    "X73n1456_006:0497c23": "唯是一心作。除此心外無片事可得。即吾人日用六",
    "X73n1456_006:0497c24": "根門頭。見聞不昧。了了常知。不被塵勞妄想之所遮",
    "X73n1456_006:0498a01": "障。光明普照。靈覺昭然。即此一心是佛境界。則運至",
    "X73n1456_006:0498a02": "於佛。若以此心廣行六度。攝化眾生。不見有生可度。",
    "X73n1456_006:0498a03": "亦不見有佛可成。如是一心。即菩薩境界。則運至菩",
    "X73n1456_006:0498a04": "薩。即以此心觀諸四諦。能斷愛染煩惱苦因。高超三",
    "X73n1456_006:0498a05": "界證寂滅樂。如此便是二乘境界。則運至二乘。若以",
    "X73n1456_006:0498a06": "此心精修梵行。四禪八定。則是四聖四禪境界。則運",
    "X73n1456_006:0498a07": "至梵天。能修十善斷上品惡。則感六欲諸天境界。則",
    "X73n1456_006:0498a08": "運至諸天。若迷此一心。恣殺盜婬。斷佛種性。則感三",
    "X73n1456_006:0498a09": "途劇報。則運至三惡道中。是故佛說三界唯心。除此",
    "X73n1456_006:0498a10": "一心。無片事可得。唯此一事。更無餘事。故說一乘。非",
    "X73n1456_006:0498a11": "此心外。別有一法可說也。若心外有法。是為外道邪",
    "X73n1456_006:0498a12": "見。非正法也。若了此心。則知三賢十聖。及一切眾生。",
    "X73n1456_006:0498a13": "皆一心之影響。道是假名。則知佛所說三乘十二分",
    "X73n1456_006:0498a14": "教。隨機施設。皆是假名。引導眾生。元無實法與人也。",
    "X73n1456_006:0498a15": "種種方便。皆為開示此心。不是更有異法為眾生說",
    "X73n1456_006:0498a16": "也。不唯佛是方便。即末後拈華。迦葉微笑。及達磨西",
    "X73n1456_006:0498a17": "來。單傳心印。亦是方便。所言直指人心見性成佛。若",
    "X73n1456_006:0498a18": "言直指早是曲矣。末法學人。不達自心。專向外求。到",
    "X73n1456_006:0498a19": "底絕無真實受用。及有志參究向上事。不知本來無",
    "X73n1456_006:0498a20": "法。不了自心一味真實。更要別求[糸-八]妙。如此用心。不",
    "X73n1456_006:0498a21": "唯正眼不明。抑且墮落外道邪見。名雖學道。不知翻",
    "X73n1456_006:0498a22": "成地獄種子。豈不哀哉。老人嘗謂學人直貴真實用",
    "X73n1456_006:0498a23": "心。自淨煩惱習氣。業識種子。破得一分業識。便露一",
    "X73n1456_006:0498a24": "分佛知見。達一分佛境界。斷得十分業識。便是十分",
    "X73n1456_006:0498b01": "佛境界。豈有心外別將巧法。逗&#x51D1;將來。可為佛境界",
    "X73n1456_006:0498b02": "乎。禪人更莫狐疑。但只了知自心即是一乘。若悟諸",
    "X73n1456_006:0498b03": "法但有假名。便是真實工夫。直須一切處不迷。如此",
    "X73n1456_006:0498b04": "著力做工夫。不必更作一種思量較計。都是邪見種",
    "X73n1456_006:0498b05": "子也。",
    "X73n1456_006:0498b06": "示古愚拙禪人",
    "X73n1456_006:0498b07": "[0498b07] 古愚禪人。自浮梁來參金輪。請益做工夫。老人因問。",
    "X73n1456_006:0498b08": "汝日用如何用心。答云。作唯心觀。又問汝作觀時。還",
    "X73n1456_006:0498b09": "見有境否。答曰。到這裏總不見有境。老人曰。既不見",
    "X73n1456_006:0498b10": "有境。將什麼唯心。禪人曰。某甲只是不忘能。老人曰。",
    "X73n1456_006:0498b11": "汝說唯心。是以知見做工夫。其實未達唯心境界。古",
    "X73n1456_006:0498b12": "德云。未達境唯心。起種種分別。達境唯心已。分別即",
    "X73n1456_006:0498b13": "不生。汝於現前境界。還生分別否。若作觀時。似乎忘",
    "X73n1456_006:0498b14": "境。逢緣依然分別。逐境生心。如此捺硬說唯心。終是",
    "X73n1456_006:0498b15": "不得實證。縱是忘得前境。若執著唯心。則是不能忘",
    "X73n1456_006:0498b16": "心。乃忘所未忘能。故心境不得混融。是名智礙。況未",
    "X73n1456_006:0498b17": "得忘境。強說唯心。以作實法者乎。古德云。絲毫未透。",
    "X73n1456_006:0498b18": "如隔千山。直饒做到心境兩忘。一法不立。猶知見邊",
    "X73n1456_006:0498b19": "事。況以思惟心。作究竟想。豈不為自瞞者乎。禪人今",
    "X73n1456_006:0498b20": "去南嶽萬峰深處。諦觀水流風動。鳥語山光。觸目盈",
    "X73n1456_006:0498b21": "耳。了無身心世界之相。打成一片。只這唯心二字。亦",
    "X73n1456_006:0498b22": "須拋向十方世界外。更有事在。若墮唯心窠臼。依然",
    "X73n1456_006:0498b23": "無出頭分。",
    "X73n1456_006:0498b24": "示袁公寥",
    "X73n1456_006:0498c01": "[0498c01] 佛言蠢動含靈。皆有佛性。傳曰。人可以為堯舜。由是",
    "X73n1456_006:0498c02": "而知靈覺之性。物之本也。人莫不具。竊觀古今生人。",
    "X73n1456_006:0498c03": "豪傑不少。而聖賢不&#x69E9;見者。何哉。蓋以習染之偏。隨",
    "X73n1456_006:0498c04": "情逐逐而不返也。所謂百姓日用而不知。苟能自求",
    "X73n1456_006:0498c05": "知。則聖不難矣。故曰自知者明。以不自知。故迷日厚",
    "X73n1456_006:0498c06": "而心日昏。苟有豪傑之士。塞情而復性。則聖可期。而",
    "X73n1456_006:0498c07": "事業當垂不朽矣。佛之十戒。孔之四毋。禪之一心。皆",
    "X73n1456_006:0498c08": "復性之要。有志之士。可不勉哉。袁子道生。今素亮者。",
    "X73n1456_006:0498c09": "往通問予於曹溪。知為上根利器。及予過匡山。生遠",
    "X73n1456_006:0498c10": "候予。見其所賦。骨奇性敏。但習重而氣高。故但任習",
    "X73n1456_006:0498c11": "而不見性。苟能奮力遠情復性。則不驕不背。不逆寡。",
    "X73n1456_006:0498c12": "不雄成。則器廣而不溢。志堅而不移。心冷氣消。則可",
    "X73n1456_006:0498c13": "坐進此道矣。聖賢可期。況事功乎。老人愛之。示究心",
    "X73n1456_006:0498c14": "之法。大似圯上之敝履耳。因字之曰公寥。冀其日淡",
    "X73n1456_006:0498c15": "於爽口也。",
    "X73n1456_006:0498c16": "示參禪切要(徑山禪堂小參)",
    "X73n1456_006:0498c17": "[0498c17] 禪門一宗。為傳佛心印。本非細事。始自達磨西來。立",
    "X73n1456_006:0498c18": "單傳之旨。以棱伽四卷印心。是則禪雖教外別傳。其",
    "X73n1456_006:0498c19": "實以教應證。方見佛祖無二之道也。其參究工夫。亦",
    "X73n1456_006:0498c20": "從教出。棱伽經云。靜坐山林。上中下修。能見自心妄",
    "X73n1456_006:0498c21": "想流注。此實世尊的示做工夫之訣法也。又云。彼心",
    "X73n1456_006:0498c22": "意識。自心所現。自性境界&#x8657;妄之相。生死有海。業愛",
    "X73n1456_006:0498c23": "無知。如是等因悉以超度。此是如來的示悟心之妙",
    "X73n1456_006:0498c24": "旨也。又云。從上諸聖。轉相傳受。妄想無性。此又的示",
    "X73n1456_006:0499a01": "秘密心印也。此黃面老子教人參究之切要處。及達",
    "X73n1456_006:0499a02": "磨示二祖云。汝但外息諸緣。內心無喘。心如墻壁。可",
    "X73n1456_006:0499a03": "以入道。此達磨最初示人參究之要法也。傳至黃梅",
    "X73n1456_006:0499a04": "求法嗣時。六祖剛道得本來無一物。便得衣&#x9262;。此相",
    "X73n1456_006:0499a05": "傳心印之的旨也。及六祖南還示道明云。不思善。不",
    "X73n1456_006:0499a06": "思惡。正恁麼時阿那箇是明上座本來面目。此是六",
    "X73n1456_006:0499a07": "祖第一示人參究之的訣也。是知從上佛祖。只是教",
    "X73n1456_006:0499a08": "人了悟自心。識得自己而已。向未有公案話頭之說。",
    "X73n1456_006:0499a09": "及南嶽青原而下。諸祖隨宜開示。多就疑處敲擊。令",
    "X73n1456_006:0499a10": "人回頭轉腦便休。即有不會者。雖下鉗錘。也只任他",
    "X73n1456_006:0499a11": "時節因緣。至黃蘗始教人看話頭。直到大慧禪師。方",
    "X73n1456_006:0499a12": "纔極力主張。教學人參一則古人公案。以為巴鼻。謂",
    "X73n1456_006:0499a13": "之話頭。要人切切提撕。此何以故。只為學人八識田",
    "X73n1456_006:0499a14": "中。無量劫來惡習種子。念念內熏。相續流注。妄想不",
    "X73n1456_006:0499a15": "斷。無可柰何。故將一則無義味話。與你咬定。先將一",
    "X73n1456_006:0499a16": "切內外心境妄想。一齊放下。因放不下。故教提此話",
    "X73n1456_006:0499a17": "頭。如斬亂絲。一斷齊斷。更不相續。把斷意識。再不放",
    "X73n1456_006:0499a18": "行。此正是達磨外息諸緣。內心無喘。心如牆壁的規",
    "X73n1456_006:0499a19": "則也。不如此下手。決不見自己本來面目。不是教你",
    "X73n1456_006:0499a20": "在公案語句上尋思。當作疑情。望他討分曉也。即如",
    "X73n1456_006:0499a21": "大慧。專教看話頭。下毒手。只是要你死偷心耳。如示",
    "X73n1456_006:0499a22": "眾云。參禪惟要&#x8657;&#x5374;心。把生死二字。貼在額頭上。如",
    "X73n1456_006:0499a23": "欠人萬貫錢債相似。晝三夜三。茶裏飯裏。行時住時。",
    "X73n1456_006:0499a24": "坐時臥時。與朋友相酬酢時。靜時&#x9599;時。舉個話頭。狗",
    "X73n1456_006:0499b01": "子還有佛性也無。州云無。只管向個裏看來看去。沒",
    "X73n1456_006:0499b02": "滋味時。如撞牆壁相似。到結交頭。如老鼠入牛角。便",
    "X73n1456_006:0499b03": "見倒斷也。要汝辦一片長遠身心。與之撕挨。驀然心",
    "X73n1456_006:0499b04": "華發明。照十方剎。一悟便徹底去也。此一上是大慧",
    "X73n1456_006:0499b05": "老人尋常慣用的鉗錘。其意只是要你將話頭堵截",
    "X73n1456_006:0499b06": "意根下妄想。流注不行。就在不行處。看取本來面目。",
    "X73n1456_006:0499b07": "不是教你向公案上尋思。當疑情。討分曉也。如云。心",
    "X73n1456_006:0499b08": "華發明。豈從他得耶。如上佛祖一一指示。要你參究",
    "X73n1456_006:0499b09": "自己。不是向他玄妙言句取覓。今人參禪做工夫。人",
    "X73n1456_006:0499b10": "人都說看話頭。下疑情。不知向根底究。只管在話頭",
    "X73n1456_006:0499b11": "上求。求來求去。忽然想出一段光景。就說悟了。便說",
    "X73n1456_006:0499b12": "偈呈頌。就當作奇貨。便以為得了。正不知全墮在妄",
    "X73n1456_006:0499b13": "想知見網中。如此參禪。豈不瞎&#x5374;天下後世人眼睛。",
    "X73n1456_006:0499b14": "今之少年。蒲團未穩。就稱悟道便逞口嘴。弄精魂。當",
    "X73n1456_006:0499b15": "作機鋒迅捷。想著幾句沒下落胡言亂語。稱作頌古。",
    "X73n1456_006:0499b16": "是你自己妄想中來的。幾曾夢見古人在。若是如今",
    "X73n1456_006:0499b17": "人悟道這等容易。則古人操履。如長慶坐破七箇蒲",
    "X73n1456_006:0499b18": "團。趙州三十年不&#x894D;用心似這般比來。那古人是最",
    "X73n1456_006:0499b19": "鈍根人。與你今人提草鞋也沒用處。增上慢人。未得",
    "X73n1456_006:0499b20": "謂得。可不懼哉。其參禪看話頭。下疑情。決不可少。所",
    "X73n1456_006:0499b21": "謂小疑小悟。大疑大悟。不疑不悟。只是要善用疑情。",
    "X73n1456_006:0499b22": "若疑情破了。則佛祖鼻孔自然一串穿&#x5374;。只如看念",
    "X73n1456_006:0499b23": "佛的公案。但審實念佛的是誰。不是疑佛是誰。若是",
    "X73n1456_006:0499b24": "疑佛是誰。只消聽座主講阿彌陀佛。名無量光。如此",
    "X73n1456_006:0499c01": "便當悟了。作無量光的偈子幾首來。如此喚作悟道。",
    "X73n1456_006:0499c02": "則悟心者如麻似粟矣。苦哉苦哉。古人說話頭如敲",
    "X73n1456_006:0499c03": "門瓦子。只是敲開門要見屋裏人。不是在門外做活",
    "X73n1456_006:0499c04": "計。以此足見依話頭起疑。其疑不在話頭。要在根底",
    "X73n1456_006:0499c05": "也。只如夾山參船子。問云。垂絲千尺。意在深潭。離鉤",
    "X73n1456_006:0499c06": "三寸。子何不道。山擬開口。師便一橈打落水中。山纔",
    "X73n1456_006:0499c07": "上船。師又云。道。道。山擬開口。師又打。山大悟。乃點頭",
    "X73n1456_006:0499c08": "三下。師曰。竿頭絲線從君弄。不犯清波意自殊。若是",
    "X73n1456_006:0499c09": "夾山在鉤線上作活計。船子如何捨命為得他。此便",
    "X73n1456_006:0499c10": "是古人快便善出身路也。在昔禪道盛時。處處有明",
    "X73n1456_006:0499c11": "眼知識。天下衲子參究者多。到處有開發。況云。不是",
    "X73n1456_006:0499c12": "無禪。只是無師。今禪家寂寥久矣。何幸一時發心參",
    "X73n1456_006:0499c13": "究者多。雖有知識。或量機權進。隨情印證。學人心淺",
    "X73n1456_006:0499c14": "便以為得。又不信如來聖教。不求真正路頭。只管懵",
    "X73n1456_006:0499c15": "董做。即便以冬瓜印子為的決。不但自誤。又且誤人。",
    "X73n1456_006:0499c16": "可不懼哉。且如古之宰官居士。載傳燈者。有數人而",
    "X73n1456_006:0499c17": "已。今之塵勞中人。麤戒不修。濁亂妄想。仗己&#x8066;明。看",
    "X73n1456_006:0499c18": "了幾則古德機緣。箇箇都以上上根自負。見僧便&#x9B2C;",
    "X73n1456_006:0499c19": "機鋒。亦以自己為悟道。此雖時弊。良由吾徒一盲引",
    "X73n1456_006:0499c20": "眾盲耳。老人今遵佛祖真正工夫切要處。大家商量。",
    "X73n1456_006:0499c21": "高明達士。自有以正之。",
    "X73n1456_006:0499c22": "示董智光",
    "X73n1456_006:0499c23": "[0499c23] 董生斯張。生長富貴之室。早發求出生死之心。&#x8462;夙",
    "X73n1456_006:0499c24": "習般若勝緣內薰之力也。先參雲棲大師。授淨土法",
    "X73n1456_006:0500a01": "門。頃參老人於雙徑。願受優婆塞戒。且自發露罪業",
    "X73n1456_006:0500a02": "深重。願求出苦之要。用何修習以滅罪愆。老人因示",
    "X73n1456_006:0500a03": "之曰。學人即知罪根深重。古德教人隨時消舊業。切",
    "X73n1456_006:0500a04": "莫造新殃。佛為業重眾生。開懺悔一門。最是出苦方",
    "X73n1456_006:0500a05": "便。偈曰。眾罪如霜露。慧日能消除。若欲懺悔者。端坐",
    "X73n1456_006:0500a06": "念實相。是為正行。此外皆助方便也。眾生自性與佛",
    "X73n1456_006:0500a07": "平等。本來無染。亦無生死去來之相。但以最初不覺。",
    "X73n1456_006:0500a08": "迷本自性。故號無明。因無明故。起諸妄想。種種顛倒。",
    "X73n1456_006:0500a09": "造種種業。妄取三界生死之苦。是皆無明。不了自心。",
    "X73n1456_006:0500a10": "隨妄想轉。如人熟睡。作諸惡夢。種種境界。種種怖畏。",
    "X73n1456_006:0500a11": "眾苦難堪。及至醒來。求夢中事了不可得。是故眾生",
    "X73n1456_006:0500a12": "墮在無明夢中。隨妄想顛倒。造種種業。自取諸苦。醒",
    "X73n1456_006:0500a13": "眼看來。諸顛倒狀豈可得耶。即今現在無明夢中。如",
    "X73n1456_006:0500a14": "何能得消舊業。須是以智慧光照破無明。的信自心",
    "X73n1456_006:0500a15": "本來清淨。不被妄想顛倒所使。則諸業無因。以妄想",
    "X73n1456_006:0500a16": "乃諸業之因也。此何以故。由無始來迷自本心。生生",
    "X73n1456_006:0500a17": "世世以妄想心造種種業。業習內積八識田中。以無",
    "X73n1456_006:0500a18": "明水而灌溉之。令此惡種發現業芽。是為罪根。一切",
    "X73n1456_006:0500a19": "惡業從此而生。今欲舊業消除。先要發起大智慧光。",
    "X73n1456_006:0500a20": "照破無明。不許妄想萌芽。潛滋暗長。若能於妄想起",
    "X73n1456_006:0500a21": "處一念斬斷。則舊積業根當下消除。所謂不怕念起。",
    "X73n1456_006:0500a22": "只怕覺遲。覺照稍遲。則被他轉矣。若能於日用起心",
    "X73n1456_006:0500a23": "動念處。念念覺察。念念消滅。此所謂眾罪如霜露。慧",
    "X73n1456_006:0500a24": "日能消除。以無明黑暗。唯智慧能破。是謂智慧能消",
    "X73n1456_006:0500b01": "除也。若晝夜不捨勤勤觀察。不可放行。但就妄想生",
    "X73n1456_006:0500b02": "處。窮究了無生起之相。看來看去。畢竟不可得。久久",
    "X73n1456_006:0500b03": "純熟。則自心清淨無物。無物之心是為實相。若常觀",
    "X73n1456_006:0500b04": "此心。又何妄想可容積業可寄耶。如此用心。是名觀",
    "X73n1456_006:0500b05": "照三昧。若自心煩惱麤重。無明障處不自覺知。如此",
    "X73n1456_006:0500b06": "則古德有教學人參究。即將念佛審實公案。正當著",
    "X73n1456_006:0500b07": "力。提起一聲佛號。橫在胸中。即便審究這念佛的畢",
    "X73n1456_006:0500b08": "竟是誰。如是隨提隨審。並不放空。將此疑團。橫在胸",
    "X73n1456_006:0500b09": "中。如己命根。更不放捨。一切動靜閑忙去來坐立。唯",
    "X73n1456_006:0500b10": "此一事。更無餘事。如此用心纔見妄想起時。就將此",
    "X73n1456_006:0500b11": "話頭一拶。則當下粉碎。一切妄想。自然掃&#x8E2A;滅跡矣。",
    "X73n1456_006:0500b12": "以此話頭。如日輪當空。無幽不照。只恐心力懈怠。不",
    "X73n1456_006:0500b13": "肯著實提撕。故不能敵妄想耳。若敵得。妄想消處。便",
    "X73n1456_006:0500b14": "是舊業消滅時也。捨此一著。便向心外別求。則諸佛",
    "X73n1456_006:0500b15": "出世。亦無懺悔處。此在自力。非他力可代也。若惡習",
    "X73n1456_006:0500b16": "強勝力不能敵者。在昔佛有明誨。若修行人。習氣不",
    "X73n1456_006:0500b17": "除。應當一心誦我無為心佛所說心&#x546A;。此實格外方",
    "X73n1456_006:0500b18": "便也。以各人藏識潛流。習氣深厚。智力不到。不到之",
    "X73n1456_006:0500b19": "地。必須仗佛心印。以密破之。譬如難破之賊。必請上",
    "X73n1456_006:0500b20": "方之劍。此須早晚二時。自取方便。唯以參究工夫。為",
    "X73n1456_006:0500b21": "第一義耳。老人以此指示。大似與盲人拄杖子。其實",
    "X73n1456_006:0500b22": "行在己躬。非師友可代也。以居士志歸法門。故名之",
    "X73n1456_006:0500b23": "曰福覺。要以覺照為行本也。字之曰智光。非智慧光。",
    "X73n1456_006:0500b24": "又何以破癡暗耶。但須覺照不昧。智光現前。便是了",
    "X73n1456_006:0500c01": "業障出生死之時節也。",
    "X73n1456_006:0500c02": "示聞汝東",
    "X73n1456_006:0500c03": "[0500c03] 維摩居士。住毗耶離城家居。盡屏所有。獨寢一室。以",
    "X73n1456_006:0500c04": "示疾說法。即文殊等三十二大士。窮其舌辯。不能當",
    "X73n1456_006:0500c05": "杜口一默。此從古在俗第一善作佛事者也。老龐盡",
    "X73n1456_006:0500c06": "散家資。從馬祖得西來大意。乃云但願空諸所有。切",
    "X73n1456_006:0500c07": "勿實諸所無。此又善學維摩者也。汝東居士。其以二",
    "X73n1456_006:0500c08": "老作知識乎。",
    "X73n1456_006:0500c09": "示徑山堂主幻有海禪人",
    "X73n1456_006:0500c10": "[0500c10] 佛祖一心。教禪一致。宗門教外別傳。非離心外。別有",
    "X73n1456_006:0500c11": "一法可傳。祇是要人離&#x5374;語言文字。單悟言外之旨",
    "X73n1456_006:0500c12": "耳。今參禪人。動即呵教。不知教詮一心。乃禪之本也。",
    "X73n1456_006:0500c13": "但佛說一心。就迷悟兩路說透。宗門直指一心。不屬",
    "X73n1456_006:0500c14": "迷悟。要人悟透。其實究竟無二。如來藏中。求於去來",
    "X73n1456_006:0500c15": "迷悟生死了不可得。此豈屬迷悟耶。二祖云。覓心了",
    "X73n1456_006:0500c16": "不可得。六祖云。本來無一物。即般若無五蘊根塵識",
    "X73n1456_006:0500c17": "界。及出世三乘之法也。以無所得故得菩提。與覓心",
    "X73n1456_006:0500c18": "了不可得。豈二法耶。是知教說一心。所多者凡情聖",
    "X73n1456_006:0500c19": "解耳。參禪頓破無明。是絕凡情也。悟亦吐&#x5374;。是絕聖",
    "X73n1456_006:0500c20": "解也。斯則禪呵知解。而教未常不呵也。今參禪人從",
    "X73n1456_006:0500c21": "教迴心者。不能忘知絕解。提話頭不能忘情絕跡。皆",
    "X73n1456_006:0500c22": "在所呵。何其毀教謂不足取耶。今棄教參禪者。果能",
    "X73n1456_006:0500c23": "先解本無凡聖。不屬迷悟。是為見地。依此參究。當人",
    "X73n1456_006:0500c24": "一念。若存絲毫情見。及[糸-八]妙知解。總是未透。皆生死",
    "X73n1456_006:0501a01": "邊事。豈可便以為得耶。今無明眼知識印證。若不以",
    "X73n1456_006:0501a02": "教印心。終落邪魔外道。但不可把佛說的語言文字。",
    "X73n1456_006:0501a03": "及祖師[糸-八]妙語句。當作自己知見。必要參究做到相",
    "X73n1456_006:0501a04": "應處。如經云。一切煩惱。應念化成無上知覺。如此便",
    "X73n1456_006:0501a05": "是頓悟的樣子。不得將煩惱習氣。夾&#x894D;知見。當作妙",
    "X73n1456_006:0501a06": "悟也。亦不是別有。只是消盡煩惱習氣。露出本來面",
    "X73n1456_006:0501a07": "目耳。故云。悟了還同未悟時。依然只是舊時人。不改",
    "X73n1456_006:0501a08": "舊時行履處。豈不見夾山未見船子時。上堂。有僧問",
    "X73n1456_006:0501a09": "如何是法身。山云。法身無相。又問如何是法眼。山云。",
    "X73n1456_006:0501a10": "法眼無瑕。是道吾在座。不覺失笑。既見船子後。道吾",
    "X73n1456_006:0501a11": "遣僧往問。如何是法身。山仍曰。法身無相。又問如何",
    "X73n1456_006:0501a12": "是法眼。山仍曰。法眼無瑕。僧回舉似道吾。吾云。這漢",
    "X73n1456_006:0501a13": "此回方徹。此便是伶俐座主。棄教參禪的樣子也。海",
    "X73n1456_006:0501a14": "堂主久親教乘。今棄所習。單求向上一路。且看夾山",
    "X73n1456_006:0501a15": "前後兩轉語一般。道吾為甚肯後不肯前。試看不肯",
    "X73n1456_006:0501a16": "在甚處。肯在甚處。這裏定當得出。管取教意祖意。一",
    "X73n1456_006:0501a17": "齊吐&#x5374;。他日便可把一大藏教。一口吸盡。字字化成",
    "X73n1456_006:0501a18": "光明藏也。葛藤不少。珍重珍重。",
    "X73n1456_006:0501a19": "示徑山西堂靈鑒智禪人",
    "X73n1456_006:0501a20": "[0501a20] 承教有言。一切法不生。我說剎那義。初生即有滅。不",
    "X73n1456_006:0501a21": "為愚者說。古德云。悟無生者。方見剎那。然既悟無生。",
    "X73n1456_006:0501a22": "又何有剎那之可見。若見有剎那。則非悟無生。今何",
    "X73n1456_006:0501a23": "云悟無生者。方見剎那。是則無生剎那。一耶異耶。佛",
    "X73n1456_006:0501a24": "依不生說剎那。則非異矣。祖師云。悟無生者。方見剎",
    "X73n1456_006:0501b01": "那。則無生剎那。又非一矣。若離一異求之。則無生意",
    "X73n1456_006:0501b02": "亦繫驢橛矣。溈山云。今人一念頓了自心。名之為悟。",
    "X73n1456_006:0501b03": "即以所悟淨除現業流識。是名為修。然流識者。謂微",
    "X73n1456_006:0501b04": "細生滅。即剎那心也。言悟後而修。則是悟而後見也。",
    "X73n1456_006:0501b05": "且悟後方見剎那。則前悟者非真無生明矣。今參禪",
    "X73n1456_006:0501b06": "提話頭。雖云著力。而微細生滅。流注潛行。如石壓草。",
    "X73n1456_006:0501b07": "黯然不見。若不斷生滅。如何得悟無生。若非無生。又",
    "X73n1456_006:0501b08": "何以敵生死。若悟而後見。則世尊依剎那而說無生。",
    "X73n1456_006:0501b09": "又為剩法矣。西堂飽餐教義。今棄所習。單提向上一",
    "X73n1456_006:0501b10": "路。於此試定當看。但不可作義理和會。亦不可向意",
    "X73n1456_006:0501b11": "解中求。能於一念剎那中頓見無生。則佛祖鼻孔。一",
    "X73n1456_006:0501b12": "串穿&#x5374;。",
    "X73n1456_006:0501b13": "示知希先山主",
    "X73n1456_006:0501b14": "[0501b14] 山主久棲講肆。從少林參諸祖機緣。今盡屏所習。單",
    "X73n1456_006:0501b15": "提向上一路。弔影雙徑。適老人來。因拈香請益。老人",
    "X73n1456_006:0501b16": "示之曰。此事人人本無欠缺。圓滿具足。所以日用不",
    "X73n1456_006:0501b17": "知。不得受用者。直為無始惡習種子。積劫熏染根深。",
    "X73n1456_006:0501b18": "已是難拔。今又新熏言教文字。祖師公案。種種知見。",
    "X73n1456_006:0501b19": "更增一重障礙。雖要求明自己。轉求轉遠。此何以故。",
    "X73n1456_006:0501b20": "只為昧&#x5374;自己。向他取覓耳。以積生煩惱習氣。名煩",
    "X73n1456_006:0501b21": "惱障。[糸-八]妙知見。名所知障。若二障消除。本體自現。今",
    "X73n1456_006:0501b22": "參究向上事。先要將從前所學一切文字語言[糸-八]妙",
    "X73n1456_006:0501b23": "道理。名為&#x894D;毒。盡情吐&#x5374;。單提本參話頭。重下疑情。",
    "X73n1456_006:0501b24": "斬斷妄想煩惱根源。使內不得出。外不得入。前後際",
    "X73n1456_006:0501c01": "斷。中閒自孤。只有一箇疑團。作自己命根。疑到疑不",
    "X73n1456_006:0501c02": "去。用力不得處。一&#x89B7;&#x89B7;定。看他畢竟是個甚麼。看來",
    "X73n1456_006:0501c03": "看去。拶來拶去。自有倒斷時也。但存絲毫知見。於中",
    "X73n1456_006:0501c04": "便隔千里萬里。但看初祖云。心如牆壁。可以入道。便",
    "X73n1456_006:0501c05": "是歸家第一條路也。若心不肯死。疑不切當。則千生",
    "X73n1456_006:0501c06": "百劫。終在途路耳。山主但將精神收向此中。管取他",
    "X73n1456_006:0501c07": "日得處。定不是之乎者也可到。萬萬勉之。",
    "X73n1456_006:0501c08": "示嵩璞恩山主",
    "X73n1456_006:0501c09": "[0501c09] 古德教人參禪做工夫。先要內脫身心。外遺世界。一",
    "X73n1456_006:0501c10": "切放下。絲毫不存。單提一則公案話頭。如趙州狗子",
    "X73n1456_006:0501c11": "還有佛性也無。州云無。或萬法歸一一歸何處。或審",
    "X73n1456_006:0501c12": "實念佛的是誰。隨舉一則橫在胸中。如金剛王寶劍。",
    "X73n1456_006:0501c13": "將一切思慮妄想。一齊斬斷。如斬亂絲。內不容出。外",
    "X73n1456_006:0501c14": "不容入。把斷要津。築塞咽喉。不容吐氣。如此著力。一",
    "X73n1456_006:0501c15": "眼&#x89B7;著。這提話頭的畢竟是個甚麼。如此下疑。疑來",
    "X73n1456_006:0501c16": "疑去。疑到心如牆壁一般。再不容起第二念。纔有妄",
    "X73n1456_006:0501c17": "想潛流。一&#x89B7;&#x89B7;見。便又極力提起話頭。再下疑情。又",
    "X73n1456_006:0501c18": "審又疑。將此疑團扼塞之。心念不起。妄想不行時。正",
    "X73n1456_006:0501c19": "是得力處。如此靠定。一切行住坐臥。動靜閑忙中。咬",
    "X73n1456_006:0501c20": "定牙關。決不放捨。乃至睡夢中。亦不放捨。唯有一念",
    "X73n1456_006:0501c21": "話頭。是當人命根。如有氣死人相似。如此下毒手撕",
    "X73n1456_006:0501c22": "挨。方是個參禪用工之人。用力極處。不計日月。忽然",
    "X73n1456_006:0501c23": "冷&#x7070;豆爆。便是大歡喜的時節。若悠悠任意。一暴十",
    "X73n1456_006:0501c24": "寒。恐終無得力時也。山主有志向上事。當以此自勉。",
    "X73n1456_006:0502a01": "示乘密顯禪人",
    "X73n1456_006:0502a02": "[0502a02] 學人日用。觀四大如影。觀目前如夢事。觀心如急流。",
    "X73n1456_006:0502a03": "觀動作如機關木人。觀聲音如谷響。觀境界如空華。",
    "X73n1456_006:0502a04": "作是觀時。無我我所。無動我者。無作為者。去來坐立。",
    "X73n1456_006:0502a05": "無起無止。應念無生。是名入無諍三昧。",
    "X73n1456_006:0502a06": "示曇衍宗禪人",
    "X73n1456_006:0502a07": "[0502a07] 宗禪人少遊講肆。習性相義。久之以不見自性。起疑",
    "X73n1456_006:0502a08": "參究。有日。未有所入。遇老人至雙徑。拈香請益。因示",
    "X73n1456_006:0502a09": "之曰。古人云。不貴子行履。只貴子見地。所言行履者。",
    "X73n1456_006:0502a10": "趣進工夫也。見地者。了達自心為行本也。行本不明。",
    "X73n1456_006:0502a11": "則趣操失旨。故參學之士。以見地為先。所言見地者。",
    "X73n1456_006:0502a12": "乃的信自心。本來清淨了無一物。不獨凡情。聖亦不",
    "X73n1456_006:0502a13": "立。但因無始無明。自蔽妙明。故起種種顛倒。妄想分",
    "X73n1456_006:0502a14": "別。造種種業。譬如醒人無事。而忽於睡中。作種種夢。",
    "X73n1456_006:0502a15": "夢中苦樂等事。宛然現前。及至覺來求之。了不可得。",
    "X73n1456_006:0502a16": "是謂無中生有。豈實法耶。但癡人顛倒。執為實有。此",
    "X73n1456_006:0502a17": "乃見不徹也。及佛出世說種種法。乃破夢之具耳。亦",
    "X73n1456_006:0502a18": "無本也。而學佛法者。又執為己實有之法。此乃夢中",
    "X73n1456_006:0502a19": "增夢耳。今參禪之法。無別妙訣。直是打破夢想顛倒。",
    "X73n1456_006:0502a20": "若了知本無。的信自心清淨無物。則達妄想非有。了",
    "X73n1456_006:0502a21": "妄不有。則知佛法破妄想者。亦本非有。佛法是藥。妄",
    "X73n1456_006:0502a22": "想是病。若藥病不立。則本體安然。如此則知藥病皆",
    "X73n1456_006:0502a23": "病。今參究所提古人無字公案。乃攻藥病之藥也。是",
    "X73n1456_006:0502a24": "謂以毒去毒。若知本無物。則參之一字。又下一毒也。",
    "X73n1456_006:0502b01": "豈可將此作[糸-八]妙會耶。若不信自心。縱參亦是誤服",
    "X73n1456_006:0502b02": "毒藥。禪人能信之乎。當於一法不立處參。",
    "X73n1456_006:0502b03": "示顧山子",
    "X73n1456_006:0502b04": "[0502b04] 予居雙徑之寂照。居士顧山子來參。扣其業。曰事形",
    "X73n1456_006:0502b05": "家。次至化城。因指點山水。談造化之精妙。超乎形氣。",
    "X73n1456_006:0502b06": "&#x8462;得其精而遺其麤者。因詰之。謂嘗見悟一篇。是篇",
    "X73n1456_006:0502b07": "乃予門生周子所述。予嘗序之曰。一乃萬物之本。造",
    "X73n1456_006:0502b08": "化之蘊也。故曰。天得一以清。地得一以寧。聖人得一",
    "X73n1456_006:0502b09": "以為天下正。正則不滑於邪。而固其本也。然人與物。",
    "X73n1456_006:0502b10": "理與氣。心與形。均一也。一得而眾理歸之。語云。識得",
    "X73n1456_006:0502b11": "一。萬事畢。故吾徒參[糸-八]之士。必曰。萬物歸一。一歸何",
    "X73n1456_006:0502b12": "處。斯則歸一可知。一之所歸。則不可知也。今夫人者",
    "X73n1456_006:0502b13": "萬務交固。萬慮攻心。紛紛擾擾。竟莫之寧。乃不識一",
    "X73n1456_006:0502b14": "之過也。居士既能觀天地造化之歸一。而不識身心",
    "X73n1456_006:0502b15": "性命之歸一。是知二五而不知為十也。苟知性命之",
    "X73n1456_006:0502b16": "歸一。則萬化備在於我矣。可不務哉。",
    "X73n1456_006:0502b17": "示譚梁生",
    "X73n1456_006:0502b18": "[0502b18] 譚生根器最利。&#x8462;從夙習般若中來。然般若乃眾生",
    "X73n1456_006:0502b19": "佛性。各各具足。而根有利鈍之不同者。良由五慾習",
    "X73n1456_006:0502b20": "氣有厚薄之不等耳。其利根者。因久習般若。淨除染",
    "X73n1456_006:0502b21": "污習氣。及至今生。聰慧明利。而人不知返。將利根聰",
    "X73n1456_006:0502b22": "明。作染污惡習之資。是名顛倒也。以般若內熏。故時",
    "X73n1456_006:0502b23": "時有出塵志。且曰。我至某時待世事了畢。即去學道。",
    "X73n1456_006:0502b24": "此等見識。舉世皆然。以有將來之念。故目前種種應",
    "X73n1456_006:0502c01": "緣境界。由抱未來高尚之志。視為不足為。亦不屑為。",
    "X73n1456_006:0502c02": "以此&#x8657;想。返增貢高我慢之心。謂他人無此心。皆庸",
    "X73n1456_006:0502c03": "品耳。而自己將目前放過。世出世閒。二者俱失。&#x8657;送",
    "X73n1456_006:0502c04": "光陰。及至將來。未必可如初志也。且又心不檢細行。",
    "X73n1456_006:0502c05": "情存鹵&#x83BE;。以我見作高明。此尤誤之甚也。如此喚作",
    "X73n1456_006:0502c06": "有志氣。返不若三家村裏田舍翁。他無別想。歲歲生",
    "X73n1456_006:0502c07": "涯不缺。可不愧哉。聖人教人不躐等。故曰。素位而行。",
    "X73n1456_006:0502c08": "老子曰。跨者不行。惟今既有此向道之志。就從今日",
    "X73n1456_006:0502c09": "切切仔細。就規矩上做將去。將一片真實心。學道不",
    "X73n1456_006:0502c10": "染污的現前行將去。若目前時時刻刻不放過。則將",
    "X73n1456_006:0502c11": "來不脫空。若目前以&#x8657;想空頭。且待將來。是涉河求",
    "X73n1456_006:0502c12": "井而止渴也。豈不愚哉。譚生請直看目前不&#x8657;放過",
    "X73n1456_006:0502c13": "一著。便見平生下落。",
    "X73n1456_006:0502c14": "示曹士居",
    "X73n1456_006:0502c15": "[0502c15] 凡民日用。不離見聞覺知。而聖人亦然。其用既同。而",
    "X73n1456_006:0502c16": "有聖凡之別者。在知與不知之閒耳。故曰。百姓日用",
    "X73n1456_006:0502c17": "而不知。學人復聖工夫。只在日用不知處。求其固有",
    "X73n1456_006:0502c18": "之知。若見本有之知。則一切聲色貨利。了然不被所",
    "X73n1456_006:0502c19": "感如是遇境逢緣。如鏡現像。無一物可動於中矣。此",
    "X73n1456_006:0502c20": "入道之要門也。",
    "X73n1456_006:0502c21": "示馮延齡",
    "X73n1456_006:0502c22": "[0502c22] 學人向道。第一要怕生死。次要知生死根。生死根者。",
    "X73n1456_006:0502c23": "即日用現前種種憎。愛。取。捨。我慢。貪。瞋。癡業是。既此",
    "X73n1456_006:0502c24": "是生死苦根。發心要斷。更無他術。只是起時。就照見",
    "X73n1456_006:0503a01": "定不容他起。當不起處。則當處消滅。消滅時更不相",
    "X73n1456_006:0503a02": "續。如此用心。念念不放過。心心不昧。其知自靈。知若",
    "X73n1456_006:0503a03": "靈。則觸境境不牽心。觀心心不附境。心境不到。則生",
    "X73n1456_006:0503a04": "死無容寄矣。如此用心。不必別求玄妙。",
    "X73n1456_006:0503a05": "示寒&#x7070;奇小師住山(丙辰)",
    "X73n1456_006:0503a06": "[0503a06] 奇先禮達大師。求出世法。師許可。令參老人。為之薙",
    "X73n1456_006:0503a07": "染。依老人數載。以刻大藏因緣。復歸本師執勞。此大",
    "X73n1456_006:0503a08": "役非一日矣。今以老病覓大休歇場。意卜之無當也。",
    "X73n1456_006:0503a09": "老人來雙徑。見奇氣雖弱而心力更強。以向十餘年",
    "X73n1456_006:0503a10": "來。得單提向上一路。少有把鼻。但欠[囗@力]地一聲耳。談",
    "X73n1456_006:0503a11": "及歸休地。老人示之曰。盡大地是寂滅場。唯在學人",
    "X73n1456_006:0503a12": "肯放下處。便是休歇地耳。又何從他覓哉。古德云。不",
    "X73n1456_006:0503a13": "離真有立處。立處即真。良由自心生滅。一向循情種",
    "X73n1456_006:0503a14": "種取捨。故頭頭障礙。三祖大師云。至道無難。唯嫌揀",
    "X73n1456_006:0503a15": "擇。又云。良由取捨。所以不如。若不如則窮盡十方無",
    "X73n1456_006:0503a16": "可休之地矣。老人觀雙徑乃八十八祖說法地。大慧",
    "X73n1456_006:0503a17": "禪師亦歸宿於此。即汝本師和尚。&#x811A;跟遍海內。立足",
    "X73n1456_006:0503a18": "無卓錐。畢竟以刻大藏因緣。故得埋骨與大慧同坑。",
    "X73n1456_006:0503a19": "況汝隨本師願輪。刻經於寂照開山。皆汝用命之地。",
    "X73n1456_006:0503a20": "即汝放捨身命處也。老人知汝不能放捨者。乃我見",
    "X73n1456_006:0503a21": "未忘。非嬾病也。以淨法界中佛祖眾生。大家有分。獨",
    "X73n1456_006:0503a22": "我見者不能入。若見有我。則視佛祖皆是人相。人與",
    "X73n1456_006:0503a23": "我相對。如此則終無可避之人。亦無可休之地矣。汝",
    "X73n1456_006:0503a24": "自不休。則無地可休。汝若肯休。則當下便休。一切放",
    "X73n1456_006:0503b01": "下。方為大休。休則佛與眾生。皆即避影。亦無地可容",
    "X73n1456_006:0503b02": "渠矣。汝求向上一路。雖云奇特。不若放下平貼耳。古",
    "X73n1456_006:0503b03": "人云。家邦平貼到人稀。若到平貼地。則佛亦不做。更",
    "X73n1456_006:0503b04": "何向上可求耶。",
    "X73n1456_006:0503b05": "示石鏡一禪人",
    "X73n1456_006:0503b06": "[0503b06] 古人為生死大事不明。走向山中吊影單棲。專為究",
    "X73n1456_006:0503b07": "明己躬下事。故云。大事未明如喪考妣。不是養嬾圖",
    "X73n1456_006:0503b08": "安閒。任意度時也。必欲究此大事。只可運糞出。不可",
    "X73n1456_006:0503b09": "運糞入。直須將妄想惡習。文字知見。一齊吐&#x5374;。放得",
    "X73n1456_006:0503b10": "胸中乾乾淨淨。了無一法當情。只是一個話頭作自",
    "X73n1456_006:0503b11": "己命根。古人三十年不&#x894D;用心。正是此耳。若今住山。",
    "X73n1456_006:0503b12": "任意悠悠。隨情放曠。妄想起來。又要逗&#x51D1;幾句詩。作",
    "X73n1456_006:0503b13": "兩首偈。當悟的道理。消遣日子。如此只是一個養嬾",
    "X73n1456_006:0503b14": "的癡漢。如何喚作住山道人。不唯唐喪光陰。抑且&#x8657;",
    "X73n1456_006:0503b15": "消信施。挨到臘月三十日。將什麼見閻老子。不是將",
    "X73n1456_006:0503b16": "一首詩。一首偈。便可抵得他過也。禪人當思為甚住",
    "X73n1456_006:0503b17": "山。畢竟要討個下落。方不負百劫千生。一遇之勝緣。",
    "X73n1456_006:0503b18": "古德云。三途地獄受苦者。未是苦也。向袈裟下失&#x5374;",
    "X73n1456_006:0503b19": "人身。誠為苦也。可不念哉。"
}