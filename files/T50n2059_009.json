{
    "T50n2059_009:0383b09": "高僧傳卷第九",
    "T50n2059_009:0383b11": "梁會稽嘉祥寺沙門釋慧皎撰",
    "T50n2059_009:0383b12": "神異上",
    "T50n2059_009:0383b13": "竺佛圖澄一單道開二竺佛調三",
    "T50n2059_009:0383b14": "耆域四",
    "T50n2059_009:0383b15": "竺佛圖澄一",
    "T50n2059_009:0383b16": "[0383b16] 竺佛圖澄者。西域人也。本姓帛氏。少出家清",
    "T50n2059_009:0383b17": "真務學。誦經數百萬言。善解文義。雖未",
    "T50n2059_009:0383b18": "讀此土儒史。而與諸學士論辯疑滯。皆",
    "T50n2059_009:0383b19": "闇若符契。無能屈者。自云。再到罽賓受誨",
    "T50n2059_009:0383b20": "名師。西域咸稱得道。以晉懷帝永嘉四年。",
    "T50n2059_009:0383b21": "來適洛陽。志弘大法。善誦神&#x546A;。能役使鬼",
    "T50n2059_009:0383b22": "物。以麻油雜胭脂塗掌。千里外事皆徹",
    "T50n2059_009:0383b23": "見掌中如對面焉。亦能令潔齋者見。又聽",
    "T50n2059_009:0383b24": "鈴音以言事無不劾驗。欲於洛陽立寺。",
    "T50n2059_009:0383b25": "值劉曜寇斥洛臺帝京擾亂。澄立寺之志",
    "T50n2059_009:0383b26": "遂不果。迺潛澤草野以觀世變。時石勒屯",
    "T50n2059_009:0383b27": "兵葛陂。專以殺戮為威。沙門遇害者甚",
    "T50n2059_009:0383b28": "眾。澄憫念蒼生欲以道化勒。於是杖策",
    "T50n2059_009:0383b29": "到軍門。勒大將軍郭黑略素奉法。澄即投",
    "T50n2059_009:0383c01": "止略家。略從受五戒崇弟子之禮。略後從",
    "T50n2059_009:0383c02": "勒征伐。輒預剋勝負。勒疑而問曰。孤不覺",
    "T50n2059_009:0383c03": "卿有出眾智謀。而每知行軍吉凶何也。略",
    "T50n2059_009:0383c04": "曰。將軍天挺神武幽靈所助。有一沙門術",
    "T50n2059_009:0383c05": "智非常。云將軍當略有區夏已應為師。臣",
    "T50n2059_009:0383c06": "前後所白。皆其言也。勒喜曰。天賜也。召澄",
    "T50n2059_009:0383c07": "問曰。佛道有何靈驗。澄知勒不達深理。正",
    "T50n2059_009:0383c08": "可以道術為徵。因而言曰。至道雖遠亦可",
    "T50n2059_009:0383c09": "以近事為證。即取應器盛水燒香&#x546A;之。",
    "T50n2059_009:0383c10": "須臾生青蓮花。光色曜目。勒由此信服。澄",
    "T50n2059_009:0383c11": "因而諫曰。夫王者德化洽於宇內。則四靈表",
    "T50n2059_009:0383c12": "瑞。政弊道消則彗孛見於上。恒象著見休咎",
    "T50n2059_009:0383c13": "隨行。斯迺古今之常徵。天人之明誡。勒甚悅",
    "T50n2059_009:0383c14": "之。凡應被誅餘殘。蒙其益者。十有八九。",
    "T50n2059_009:0383c15": "於是中州胡晉略皆奉佛。時有痼疾世莫",
    "T50n2059_009:0383c16": "能治者。澄為醫療應時瘳損。陰施默益者不",
    "T50n2059_009:0383c17": "可勝記。勒自葛陂還河北過坊頭。坊",
    "T50n2059_009:0383c18": "頭人夜欲斫營。澄語黑略曰。須臾賊至。",
    "T50n2059_009:0383c19": "可令公知。果如其言。有備故不敗。勒欲",
    "T50n2059_009:0383c20": "試澄。夜冠冑衣甲執刀而坐。遣人告澄",
    "T50n2059_009:0383c21": "云。夜來不知大將軍所在。使人始至未及",
    "T50n2059_009:0383c22": "有言。澄逆問曰。平居無寇何故夜嚴。勒益",
    "T50n2059_009:0383c23": "敬之。勒後因忿欲害諸道士。并欲苦澄。澄",
    "T50n2059_009:0383c24": "迺避至黑略舍。告弟子曰。若將軍信至",
    "T50n2059_009:0383c25": "問吾所在者。報云不知所之。信人尋至覓",
    "T50n2059_009:0383c26": "澄不得。使還報勒。勒驚曰。吾有惡意向",
    "T50n2059_009:0383c27": "聖人。聖人捨我去矣。通夜不寢思欲見澄。",
    "T50n2059_009:0383c28": "澄知勒意悔。明旦造勒。勒曰昨夜何行。澄",
    "T50n2059_009:0383c29": "曰。公有怒心昨故權避。公今改意。是以敢",
    "T50n2059_009:0384a01": "來。勒大笑曰。道人謬耳。襄國城塹水源在城",
    "T50n2059_009:0384a02": "西北五里團丸祀下。其水暴竭。勒問澄。何",
    "T50n2059_009:0384a03": "以致水。澄曰。今當&#x52C5;龍。勒字世龍。謂澄",
    "T50n2059_009:0384a04": "嘲己。答曰。正以龍不能致水。故相問耳。",
    "T50n2059_009:0384a05": "澄曰。此誠言非戲也。水泉之源必有神龍",
    "T50n2059_009:0384a06": "居之。今往&#x52C5;語水必可得。迺與弟子法首",
    "T50n2059_009:0384a07": "等數人至泉源上。其源故處久已乾燥。坼",
    "T50n2059_009:0384a08": "如車轍從者心疑。恐水難得。澄坐繩床燒",
    "T50n2059_009:0384a09": "安息香。&#x546A;願數百言。如此三日水泫然微流。",
    "T50n2059_009:0384a10": "有一小龍。長五六寸許。隨水來出。諸道士",
    "T50n2059_009:0384a11": "見競往視之。澄曰。龍有毒勿臨其上。有",
    "T50n2059_009:0384a12": "頃水大至隍塹皆滿。澄閑坐歎曰。後二日當",
    "T50n2059_009:0384a13": "有一小人驚動此下。既而襄國人薛合有",
    "T50n2059_009:0384a14": "二子。既小且驕。輕弄鮮卑奴。奴忿抽刃刺",
    "T50n2059_009:0384a15": "殺其弟。執兄于室以刀擬心。若人入屋便",
    "T50n2059_009:0384a16": "欲加手。謂合曰。送我還國我活汝兒。不",
    "T50n2059_009:0384a17": "然共死。於此內外驚愕莫不往觀。勒迺自",
    "T50n2059_009:0384a18": "往視之。謂薛合曰。送奴以全卿子誠為善",
    "T50n2059_009:0384a19": "事。此法一開方為後害。卿且寬情。國有常",
    "T50n2059_009:0384a20": "憲命人取奴。奴遂殺兒而死。鮮卑段波攻",
    "T50n2059_009:0384a21": "勒。其眾甚盛。勒懼問澄。澄曰。昨寺鈴鳴云。",
    "T50n2059_009:0384a22": "明旦食時當擒段波。勒登城望波軍不",
    "T50n2059_009:0384a23": "見前後。失色曰。軍行地傾。波豈可獲。是公",
    "T50n2059_009:0384a24": "安我辭耳。更遣夔安問澄。澄曰。已獲波",
    "T50n2059_009:0384a25": "矣。時城北伏兵出遇波執之。澄勸勒宥波",
    "T50n2059_009:0384a26": "遣還本國。勒從之。卒獲其用。時劉載已死。",
    "T50n2059_009:0384a27": "載從弟曜篡襲偽位。稱元光初。光初八年曜",
    "T50n2059_009:0384a28": "遣從弟偽中山王岳。將兵攻勒。勒遣石虎",
    "T50n2059_009:0384a29": "率步騎拒之。大戰洛西。岳敗保石梁塢。虎",
    "T50n2059_009:0384b01": "堅柵守之。澄與弟子自官寺至中寺。",
    "T50n2059_009:0384b02": "始入寺門。歎曰。劉岳可憫。弟子法祚問其",
    "T50n2059_009:0384b03": "故。澄曰。昨日亥時岳已被執。果如所言。至",
    "T50n2059_009:0384b04": "光初十一年曜自率兵攻洛陽。勒欲自往",
    "T50n2059_009:0384b05": "拒曜。內外僚佐無不必諫。勒以訪澄。澄曰。",
    "T50n2059_009:0384b06": "相輪鈴音云。秀支替戾岡僕谷劬禿當此羯",
    "T50n2059_009:0384b07": "語也。秀支軍也。替戾岡出也僕谷劉曜胡位",
    "T50n2059_009:0384b08": "也。劬禿當捉也。此言軍出捉得曜也。時徐",
    "T50n2059_009:0384b09": "光聞澄此旨。苦勸勒行勒迺留長子石弘。",
    "T50n2059_009:0384b10": "共澄以鎮襄國。自率中軍步騎。直指洛",
    "T50n2059_009:0384b11": "城。兩陣纔交。曜軍大潰。曜馬沒水中。石堪",
    "T50n2059_009:0384b12": "生擒之送勒。澄時以物塗掌。觀之見有",
    "T50n2059_009:0384b13": "大眾。眾中縛一人。朱絲約項。其時因以告",
    "T50n2059_009:0384b14": "弘。當爾之時正生擒曜也。曜平之後。勒",
    "T50n2059_009:0384b15": "迺僣稱趙天王行皇帝事。改元建平。是歲",
    "T50n2059_009:0384b16": "東晉成帝咸和五年也。勒登位已後。事澄",
    "T50n2059_009:0384b17": "彌篤。時石&#x8471;將叛。其年澄誡勒曰。今年&#x8471;",
    "T50n2059_009:0384b18": "中有蟲食。必害人。可令百姓無食&#x8471;也。",
    "T50n2059_009:0384b19": "勒班告境內慎無食&#x8471;。到八月石&#x8471;果走。",
    "T50n2059_009:0384b20": "勒益加尊重。有事必諮而後行。號大和上。",
    "T50n2059_009:0384b21": "石虎有子名斌。後勒愛之甚重。忽暴病而",
    "T50n2059_009:0384b22": "亡。已涉二日。勒曰。朕聞號太子死扁鵲能",
    "T50n2059_009:0384b23": "生。大和上國之神人。可急往告必能致福。",
    "T50n2059_009:0384b24": "澄迺取楊枝&#x546A;之。須臾能起。有頃平復。由",
    "T50n2059_009:0384b25": "是勒諸稚子多在佛寺中養之。每至四月",
    "T50n2059_009:0384b26": "八日。勒躬自詣寺灌佛為兒發願。至建平",
    "T50n2059_009:0384b27": "四年四月。天靜無風而塔上一鈴獨鳴。澄謂",
    "T50n2059_009:0384b28": "眾曰。鈴音云。國有大喪不出今年矣。是",
    "T50n2059_009:0384b29": "歲七月勒死。子弘襲位。少時虎廢弘自立。",
    "T50n2059_009:0384c01": "遷都于鄴。稱元建。虎傾心事澄有重於",
    "T50n2059_009:0384c02": "勒。迺下書曰。和上國之大寶。榮爵不加高",
    "T50n2059_009:0384c03": "祿不受。榮祿匪及。何以旌德。從此已往宜",
    "T50n2059_009:0384c04": "衣以綾錦乘以雕輦。朝會之日和上昇殿。",
    "T50n2059_009:0384c05": "常侍以下悉助舉輿。太子諸公扶翼而上。主",
    "T50n2059_009:0384c06": "者唱大和上至眾坐皆起以彰其尊。又&#x52C5;",
    "T50n2059_009:0384c07": "偽司空李農旦夕親問。太子諸公五日一朝",
    "T50n2059_009:0384c08": "表朕敬焉。澄時止鄴城內中寺。遣弟子法",
    "T50n2059_009:0384c09": "常北至襄國。弟子法佐從襄國還。相遇",
    "T50n2059_009:0384c10": "在梁基城下共宿。對車夜談。言及和上。比",
    "T50n2059_009:0384c11": "旦各去。法佐至始入覲澄。澄逆笑曰。昨夜",
    "T50n2059_009:0384c12": "爾與法常交車共說汝師耶。先民有言。不",
    "T50n2059_009:0384c13": "曰敬乎。幽而不改。不曰慎乎。獨而不怠。",
    "T50n2059_009:0384c14": "幽獨者敬慎之本。爾不識乎。佐愕然愧懺。於",
    "T50n2059_009:0384c15": "是國人每共相語。莫起惡心和上知汝。及",
    "T50n2059_009:0384c16": "澄之所在無敢向其方面涕唾便利者。時",
    "T50n2059_009:0384c17": "太子石邃有二子在襄國。澄語邃曰。小阿",
    "T50n2059_009:0384c18": "彌比當得疾。可往迎之。邃即馳信往視。",
    "T50n2059_009:0384c19": "果已得病。大醫殷騰及外國道士。自言能",
    "T50n2059_009:0384c20": "治。澄告弟子法雅曰。正使聖人復出不",
    "T50n2059_009:0384c21": "愈此病。況此等乎。後三日果死。石邃荒酒",
    "T50n2059_009:0384c22": "將圖為逆。謂內&#x7AEA;曰。和上神通儻發吾謀。",
    "T50n2059_009:0384c23": "明日來者當先除之。澄月望將入覲虎。謂",
    "T50n2059_009:0384c24": "弟子僧慧曰。昨夜天神呼我曰。明日若入還",
    "T50n2059_009:0384c25": "勿過人。我儻有所過汝當止我。澄常入必",
    "T50n2059_009:0384c26": "過邃。邃知澄入。要候甚苦。澄將上南臺。僧",
    "T50n2059_009:0384c27": "慧引衣。澄曰。事不得止。坐未安便起。邃固",
    "T50n2059_009:0384c28": "留不住。所謀遂差。還寺歎曰。太子作亂其",
    "T50n2059_009:0384c29": "形將成。欲言難言。欲忍難忍。迺因事從",
    "T50n2059_009:0385a01": "容箴虎。虎終不解。俄而事發。方悟澄言。後",
    "T50n2059_009:0385a02": "郭黑略將兵征長安北山羌。墮羌伏中。時",
    "T50n2059_009:0385a03": "澄在堂上坐。弟子法常在側。澄慘然改容",
    "T50n2059_009:0385a04": "曰。郭公今厄。唱云。眾僧&#x546A;願。澄又自&#x546A;願。",
    "T50n2059_009:0385a05": "須臾更曰。若東南出者活。餘向則困。復更",
    "T50n2059_009:0385a06": "&#x546A;願。有頃曰脫矣。後月餘日黑略還。自說",
    "T50n2059_009:0385a07": "墮羌圍中東南走馬之際正遇帳下人。推",
    "T50n2059_009:0385a08": "馬與之曰。公乘此馬小人乘公馬。濟與不",
    "T50n2059_009:0385a09": "濟任命也。略得其馬故獲免。推檢日時",
    "T50n2059_009:0385a10": "正是澄&#x546A;願時也。偽大司馬燕公石斌。虎以",
    "T50n2059_009:0385a11": "為幽州牧鎮。薊群凶湊聚。因以肆暴。澄誡",
    "T50n2059_009:0385a12": "虎曰。天神昨夜言。疾收馬還。至秋齊當癰",
    "T50n2059_009:0385a13": "爛。虎不解此語。即&#x52C5;諸處收馬送還。其秋",
    "T50n2059_009:0385a14": "有人譖斌於虎。虎召斌鞭之三百。殺其所",
    "T50n2059_009:0385a15": "生齊氏。虎彎弓捻矢。自視斌行罰輕。虎",
    "T50n2059_009:0385a16": "乃手殺五百。澄諫曰。心不可縱死不可生。",
    "T50n2059_009:0385a17": "禮不親殺以傷恩也。何有天子手行罰",
    "T50n2059_009:0385a18": "乎。虎乃止。後晉軍出淮泗。隴比凡城皆被",
    "T50n2059_009:0385a19": "侵逼。三方告急。人情危擾。虎乃瞋曰。吾之",
    "T50n2059_009:0385a20": "奉佛供僧。而更致外寇。佛無神矣。澄明旦",
    "T50n2059_009:0385a21": "早入。虎以事問澄。澄因諫虎曰。王過去世",
    "T50n2059_009:0385a22": "經為大商主。至罽賓寺。嘗供大會。中有",
    "T50n2059_009:0385a23": "六十羅漢。吾此微身亦預斯會。時得道人謂",
    "T50n2059_009:0385a24": "吾曰。此主人命盡當受&#x9DC4;身後王晉地。今",
    "T50n2059_009:0385a25": "王為王豈非福耶。疆場軍寇國之常耳。何",
    "T50n2059_009:0385a26": "為怨謗三寶夜興毒念乎。虎迺信悟跪而",
    "T50n2059_009:0385a27": "謝焉。虎常問澄。佛法云何。澄曰。佛法不",
    "T50n2059_009:0385a28": "殺。朕為天下之主。非刑殺無以肅清海",
    "T50n2059_009:0385a29": "內。既違戒殺生。雖復事佛詎獲福耶。澄曰。",
    "T50n2059_009:0385b01": "帝王之事佛。當在心體恭心順顯暢",
    "T50n2059_009:0385b02": "三寶不為暴虐不害無辜。至於凶愚無",
    "T50n2059_009:0385b03": "賴非化所遷。有罪不得不殺。有惡不得",
    "T50n2059_009:0385b04": "不刑。但當殺可殺刑可刑耳。若暴虐恣",
    "T50n2059_009:0385b05": "意殺害非罪。雖復傾財事法無解殃禍。",
    "T50n2059_009:0385b06": "願陛下省欲興慈。廣及一切則佛教永隆",
    "T50n2059_009:0385b07": "福祚方遠。虎雖不能盡從。而為益不少。虎",
    "T50n2059_009:0385b08": "尚書張離張良家富事佛。各起大塔。澄謂",
    "T50n2059_009:0385b09": "曰。事佛在於清靖無欲慈矜為心。檀越雖",
    "T50n2059_009:0385b10": "儀奉大法而貪&#x608B;未已。遊獵無度積聚不",
    "T50n2059_009:0385b11": "窮。方受現世之罪。何福報之可悕耶。離等",
    "T50n2059_009:0385b12": "後並被戮滅。時又久旱。自正月至六月。虎",
    "T50n2059_009:0385b13": "遣太子詣臨漳西釜口祈雨。久而不降。虎",
    "T50n2059_009:0385b14": "令澄自行。即有白龍二頭降於祠所。其日",
    "T50n2059_009:0385b15": "大雨。方數千里。其年大收。戎貊之徒先不識",
    "T50n2059_009:0385b16": "法。聞澄神驗皆遙向禮拜。並不言而化焉。",
    "T50n2059_009:0385b17": "澄常遣弟子向西域市香。既行澄告餘弟",
    "T50n2059_009:0385b18": "子曰。掌中見買香弟子在某處初被劫",
    "T50n2059_009:0385b19": "垂死。因燒香&#x546A;願遙救護之。弟子後還云。",
    "T50n2059_009:0385b20": "某月某日某處為賊所劫。垂當見殺忽",
    "T50n2059_009:0385b21": "聞香氣賊無故自驚曰。救兵已至。棄之而",
    "T50n2059_009:0385b22": "走。虎於臨漳修治舊塔少承露盤。澄曰。",
    "T50n2059_009:0385b23": "臨淄城內有古阿育王塔。地中有承露盤及",
    "T50n2059_009:0385b24": "佛像。其上林木茂盛。可掘取之。即畫圖",
    "T50n2059_009:0385b25": "與使。依言掘取。果得盤像。虎每欲伐燕。",
    "T50n2059_009:0385b26": "澄諫曰。燕國運未終。卒難可剋。虎屢伐敗",
    "T50n2059_009:0385b27": "績。方信澄誡澄道化既行。民多奉佛皆營",
    "T50n2059_009:0385b28": "造寺廟相競出家。真偽混淆多生愆過。虎下",
    "T50n2059_009:0385b29": "書問中書曰。佛號世尊國家所奉。里閭小",
    "T50n2059_009:0385c01": "人無爵秩者。為應得事佛與不。又沙門皆",
    "T50n2059_009:0385c02": "應高潔貞正行能精進。然後可為道士。今",
    "T50n2059_009:0385c03": "沙門甚眾。或有姦宄避役多非其人。可料",
    "T50n2059_009:0385c04": "簡詳議偽。中書著作郎王度奏曰。夫王者",
    "T50n2059_009:0385c05": "郊祀天地。祭奉百神。載在祀典。禮有嘗",
    "T50n2059_009:0385c06": "饗。佛出西域。外國之神。功不施民。非天子",
    "T50n2059_009:0385c07": "諸華所應祠奉。往漢明感夢初傳其道。唯",
    "T50n2059_009:0385c08": "聽西域人得立寺都邑以奉其神。其漢人",
    "T50n2059_009:0385c09": "皆不得出家。魏承漢制亦修前軌。今大",
    "T50n2059_009:0385c10": "趙受命率由舊章。華戎制異。人神流別。外不",
    "T50n2059_009:0385c11": "同內。饗祭殊禮。荒夏服祀不宜雜錯。國",
    "T50n2059_009:0385c12": "家可斷趙人悉不聽詣寺燒香禮拜以遵",
    "T50n2059_009:0385c13": "典禮。其百辟卿士下逮眾&#x96B7;。例皆禁之。其",
    "T50n2059_009:0385c14": "有犯者與淫祀同罪。其趙人為沙門者。",
    "T50n2059_009:0385c15": "還從四民之服。偽中書令王波同度所奏。",
    "T50n2059_009:0385c16": "虎下書曰。度議云。佛是外國之神。非天子",
    "T50n2059_009:0385c17": "諸華所可宜奉。朕生自邊壤忝當期運",
    "T50n2059_009:0385c18": "君臨諸夏。至於饗祀應兼從本俗。佛是戎",
    "T50n2059_009:0385c19": "神正所應奉。夫制由上行永世作則。苟事",
    "T50n2059_009:0385c20": "無虧何拘前代。其夷趙百蠻。有捨其淫祀",
    "T50n2059_009:0385c21": "樂事佛者。悉聽為道。於是慢戒之徒因之",
    "T50n2059_009:0385c22": "以厲。黃河中舊不生黿。忽得一以獻虎。澄",
    "T50n2059_009:0385c23": "見而歎曰。桓溫其入河不久。溫字元子。後",
    "T50n2059_009:0385c24": "果如言也。時魏縣有一流民。莫識氏族。恒",
    "T50n2059_009:0385c25": "著麻襦布裳。在魏縣市中乞&#x5303;。時人謂之",
    "T50n2059_009:0385c26": "麻襦。言語卓越狀如狂病。乞得米穀不食。",
    "T50n2059_009:0385c27": "輒散置大路云。飴天馬。超興太守籍拔",
    "T50n2059_009:0385c28": "收送詣虎。先是澄謂虎曰。國東二百里某",
    "T50n2059_009:0385c29": "月某日。當送一非常人。勿殺之也。如期果",
    "T50n2059_009:0386a01": "至。虎與共語了無異言。唯言陛下當終一",
    "T50n2059_009:0386a02": "柱殿下。虎不解此語。令送以詣澄。麻襦謂",
    "T50n2059_009:0386a03": "澄曰。昔在光和中會。奄至今日酉戌受",
    "T50n2059_009:0386a04": "玄命。絕曆終有期。金離消于壤。邊荒不",
    "T50n2059_009:0386a05": "能遵。驅除靈期&#x8FF9;。莫已已之懿。裔苗葉繁",
    "T50n2059_009:0386a06": "其來方積。休期於何期。永以歎之。澄曰。",
    "T50n2059_009:0386a07": "天迴運極否將不支九木。水為難無可以",
    "T50n2059_009:0386a08": "術寧。玄哲雖存世莫能。基必頹久遊閻",
    "T50n2059_009:0386a09": "浮。利擾擾多此患。行登陵雲宇會於靈",
    "T50n2059_009:0386a10": "遊間。澄與麻襦講語終日。人莫能解。有竊",
    "T50n2059_009:0386a11": "聽者。唯得此數言。推計似如論數百年事。",
    "T50n2059_009:0386a12": "虎遣驛馬送還本縣。既出城外辭能步行。",
    "T50n2059_009:0386a13": "云我當有所過。未便得發。至合口橋可",
    "T50n2059_009:0386a14": "留見待。使如言馳去。未至合口。而麻襦已",
    "T50n2059_009:0386a15": "在橋上。考其行步有若飛也。澄有弟子道",
    "T50n2059_009:0386a16": "進。學通內外為虎所重。嘗言及隱士事。虎",
    "T50n2059_009:0386a17": "謂進曰。有楊軻者。朕之民也。徵之十餘年",
    "T50n2059_009:0386a18": "不恭王命。故往省視。傲然而臥。朕雖不",
    "T50n2059_009:0386a19": "德君臨萬邦。乘輿所向天沸地涌。雖不能",
    "T50n2059_009:0386a20": "令木石屈膝。何匹夫而長傲耶。昔太公之齊。",
    "T50n2059_009:0386a21": "先誅華士。太公賢哲豈其謬乎。進對曰。昔舜",
    "T50n2059_009:0386a22": "優蒲衣。禹造伯成。魏軾干木。漢美周黨。",
    "T50n2059_009:0386a23": "管寧不應曹氏。皇甫不屈晉世。二聖四君",
    "T50n2059_009:0386a24": "共加其節。將欲激厲貪競以峻清風。願陛",
    "T50n2059_009:0386a25": "下遵舜禹之德。勿效太公用刑。君舉必書。",
    "T50n2059_009:0386a26": "豈可令趙史遂無隱遁之傳乎。虎悅其言。",
    "T50n2059_009:0386a27": "即遣軻還其所止。差十家供給之。進還具",
    "T50n2059_009:0386a28": "以白澄。澄睆然笑曰。汝言善也。但軻命有",
    "T50n2059_009:0386a29": "所懸矣。後秦州兵亂。軻弟子以牛負軻西",
    "T50n2059_009:0386b01": "奔。戎軍追擒并為所害。虎嘗晝寢。夢見群",
    "T50n2059_009:0386b02": "羊負魚從東北來。寤以訪澄。澄曰。不祥",
    "T50n2059_009:0386b03": "也。鮮卑其有中原乎。慕容氏後果都之。澄",
    "T50n2059_009:0386b04": "又嘗與虎共昇中堂。澄忽驚曰。變變幽",
    "T50n2059_009:0386b05": "州當火災。仍取酒灑之。久而笑曰。救已得",
    "T50n2059_009:0386b06": "矣。虎遣驗幽州云。爾日火從四門起。西",
    "T50n2059_009:0386b07": "南有黑雲來驟雨滅之。雨亦頗有酒氣。",
    "T50n2059_009:0386b08": "至虎建武十四年七月。石宣石韜將圖相",
    "T50n2059_009:0386b09": "殺。宣時到寺與澄同坐浮圖。一鈴獨鳴。澄",
    "T50n2059_009:0386b10": "謂宣曰。解鈴音乎。鈴云。胡子落度。宣變",
    "T50n2059_009:0386b11": "色曰。是何言歟。澄謬曰。老胡為道不能山",
    "T50n2059_009:0386b12": "居。無言重茵美服。豈非落度乎。石韜後",
    "T50n2059_009:0386b13": "至。澄熟視良久。韜懼而問澄。澄曰。怪公血",
    "T50n2059_009:0386b14": "臭。故相視耳。至八月澄使弟子十人齋于",
    "T50n2059_009:0386b15": "別室。澄時暫入東閤。虎與后杜氏問訊澄。",
    "T50n2059_009:0386b16": "澄曰。&#x8107;下有賊。不出十日。自佛圖以西此",
    "T50n2059_009:0386b17": "殿以東。當有流血。慎勿東行也。杜后曰。",
    "T50n2059_009:0386b18": "和上耄耶何處有賊。澄即易語云。六情所",
    "T50n2059_009:0386b19": "受皆悉是賊。老自應耄。但使少者不惛。遂",
    "T50n2059_009:0386b20": "便寓言不復彰的。後二日宣果遣人害韜於",
    "T50n2059_009:0386b21": "佛寺中。欲因虎臨喪仍行大逆。虎以澄先",
    "T50n2059_009:0386b22": "誡故獲免。及宣事發被收。澄諫虎曰。既",
    "T50n2059_009:0386b23": "是陛下之子。何為重禍耶。陛下若含怒加",
    "T50n2059_009:0386b24": "慈者。尚有六十餘歲。如必誅之。宣當為彗",
    "T50n2059_009:0386b25": "星下掃鄴宮也。虎不從以鐵鎖穿宣頷。",
    "T50n2059_009:0386b26": "牽上薪[卄/積]而焚之。收其官屬三百餘人。皆",
    "T50n2059_009:0386b27": "轘裂支解投之漳河。澄迺&#x52C5;弟子罷別",
    "T50n2059_009:0386b28": "室齋也。後月餘日有一妖馬。髦尾皆有燒",
    "T50n2059_009:0386b29": "狀。入中陽門出顯陽門。東首東宮皆不得",
    "T50n2059_009:0386c01": "入。走向東北俄爾不見。澄聞而歎曰。災其",
    "T50n2059_009:0386c02": "及矣。至十一月。虎大饗群臣於太武前殿。",
    "T50n2059_009:0386c03": "澄吟曰。殿乎殿乎。棘子成林。將壞人衣。虎",
    "T50n2059_009:0386c04": "令發殿石下視之。有棘生焉。澄還寺視",
    "T50n2059_009:0386c05": "佛像曰。悵恨不得莊嚴。獨語曰。得三年乎",
    "T50n2059_009:0386c06": "自答不得不得。又曰。得二年一年百日一",
    "T50n2059_009:0386c07": "月乎。自答不得。迺無復言。還房謂弟子法",
    "T50n2059_009:0386c08": "祚曰。戊申歲禍亂漸萌。己酉石氏當滅。吾",
    "T50n2059_009:0386c09": "及其未亂先從化矣。即遣人與虎辭曰。物",
    "T50n2059_009:0386c10": "理必遷身命非保。貧道焰幻之軀化期已及。",
    "T50n2059_009:0386c11": "既荷恩殊重故逆以仰聞。虎然曰。不聞",
    "T50n2059_009:0386c12": "和上有疾。迺忽爾告終。即自出宮詣寺而",
    "T50n2059_009:0386c13": "慰喻焉。澄謂虎曰。出生入死道之常也。脩短",
    "T50n2059_009:0386c14": "分定非人能延。道重行全德貴無怠。苟",
    "T50n2059_009:0386c15": "業操無虧雖亡若在。違而獲延非其所願。",
    "T50n2059_009:0386c16": "今意未盡者。以國家心存佛理奉法無吝。",
    "T50n2059_009:0386c17": "興起寺廟崇顯壯麗。稱斯德也。宜享休",
    "T50n2059_009:0386c18": "祉。而布政猛烈淫刑酷濫。顯違聖典幽背",
    "T50n2059_009:0386c19": "法誡。不自懲革終無福祐。若降心易慮",
    "T50n2059_009:0386c20": "惠此下民。則國祚延長道俗慶賴。畢命就",
    "T50n2059_009:0386c21": "盡沒無遺恨。虎悲慟嗚咽。知其必逝即為",
    "T50n2059_009:0386c22": "鑿壙營墳。至十二月八日卒於鄴宮寺。",
    "T50n2059_009:0386c23": "是歲晉穆帝永和四年也。士庶悲哀號赴",
    "T50n2059_009:0386c24": "傾國。春秋一百一十七矣。仍窆於臨漳西",
    "T50n2059_009:0386c25": "柴陌。即虎所創塚也。俄而梁犢作亂明",
    "T50n2059_009:0386c26": "年虎死。冉閔纂殺石種都盡。閔小字棘奴",
    "T50n2059_009:0386c27": "澄先所謂棘子成林者也。澄左乳傍先有一",
    "T50n2059_009:0386c28": "孔。圍四五寸。通徹腹內。有時腸從中出。或",
    "T50n2059_009:0386c29": "以絮塞孔。夜欲讀書。輒拔絮則一室洞明。",
    "T50n2059_009:0387a01": "又齋日輒至水邊。引腸洗之。還復內中。",
    "T50n2059_009:0387a02": "澄身長八尺風姿詳雅。妙解深經傍通世",
    "T50n2059_009:0387a03": "論。講說之日止標宗致。使始末文言昭然",
    "T50n2059_009:0387a04": "可了。加復慈洽蒼生拯救危苦。當二石凶",
    "T50n2059_009:0387a05": "強虐害非道。若不與澄同日。孰可言哉。但",
    "T50n2059_009:0387a06": "百姓蒙益日用而不知耳。佛調須菩提等數",
    "T50n2059_009:0387a07": "十名僧。皆出自天竺康居。不遠數萬之路",
    "T50n2059_009:0387a08": "足涉流沙。詣澄受訓。樊巧釋道安。中山竺",
    "T50n2059_009:0387a09": "法雅。並跨越關河聽澄講說。皆妙達精理",
    "T50n2059_009:0387a10": "研測幽微。澄自說。生處去鄴九萬餘里。棄",
    "T50n2059_009:0387a11": "家入道一百九年。酒不踰齒過中不食。非",
    "T50n2059_009:0387a12": "戒不履無欲無求。受業追遊常有數百。",
    "T50n2059_009:0387a13": "前後門徒幾且一萬。所歷州郡興立佛寺",
    "T50n2059_009:0387a14": "八百九十三所。弘法之盛莫與先矣。初虎殮",
    "T50n2059_009:0387a15": "澄以生時錫杖及&#x9262;內棺中。後冉閔篡位",
    "T50n2059_009:0387a16": "開棺。唯得&#x9262;杖不復見屍。或言澄死之月。",
    "T50n2059_009:0387a17": "有人見在流沙。虎疑不死開棺不見屍。",
    "T50n2059_009:0387a18": "後慕容俊都鄴。處石虎宮中。每夢見虎嚙",
    "T50n2059_009:0387a19": "其臂。意謂石虎為祟。迺募覓虎屍。於東明",
    "T50n2059_009:0387a20": "館掘得之。屍殭不毀。俊蹋之罵曰。死胡敢",
    "T50n2059_009:0387a21": "怖生天子。汝作宮殿成。而為汝兒所圖。",
    "T50n2059_009:0387a22": "況復他耶。鞭撻毀辱投之漳河。屍倚橋柱",
    "T50n2059_009:0387a23": "不移。秦將王猛迺收而葬之。麻襦所謂一",
    "T50n2059_009:0387a24": "柱殿也。後符堅征鄴。俊子暐為堅大將郭神",
    "T50n2059_009:0387a25": "虎所執。實先夢之驗也。田融趙記云。澄未",
    "T50n2059_009:0387a26": "亡數年自營塚壙。澄既知塚必開。又屍不",
    "T50n2059_009:0387a27": "在中。何容預作恐融之謬矣。澄或言佛圖",
    "T50n2059_009:0387a28": "磴或言佛圖橙。或言佛圖澄。皆取梵音",
    "T50n2059_009:0387a29": "之不同耳。",
    "T50n2059_009:0387b01": "單道開二",
    "T50n2059_009:0387b02": "[0387b02] 單道開。姓孟。燉煌人。少懷栖隱。誦經四十",
    "T50n2059_009:0387b03": "餘萬言。絕穀餌&#x6822;實。&#x6822;實難得復服松脂。",
    "T50n2059_009:0387b04": "後服細石子。一吞數枚數日一服。或時多",
    "T50n2059_009:0387b05": "少噉薑椒。如此七年。後不畏寒暑冬溫",
    "T50n2059_009:0387b06": "夏涼。晝夜不臥。與同學十人共契服食。",
    "T50n2059_009:0387b07": "十年之外或死或退。唯開全志。阜陵太守遣",
    "T50n2059_009:0387b08": "馬迎開。開辭能步行三百里路。一日早至",
    "T50n2059_009:0387b09": "山樹。神或現異形試之。初無懼色。以石",
    "T50n2059_009:0387b10": "虎建武十二年從西平來。一日行七百里。",
    "T50n2059_009:0387b11": "至南安度一童子為沙彌。年十四。稟受教",
    "T50n2059_009:0387b12": "法行能及開。時太史奏虎云。有仙人星",
    "T50n2059_009:0387b13": "見。當有高士入境。虎普&#x52C5;州郡。有異人",
    "T50n2059_009:0387b14": "令啟聞。其年冬十一月。秦州刺史上表送",
    "T50n2059_009:0387b15": "開。初止鄴城西法綝祠中。後徙臨漳昭德",
    "T50n2059_009:0387b16": "寺。於房內造重閣。高八九尺許。於上編",
    "T50n2059_009:0387b17": "菅為禪室。如十斛籮大。常坐其中。虎資給",
    "T50n2059_009:0387b18": "甚厚。開皆以惠施。時樂仙者多來諮問。開都",
    "T50n2059_009:0387b19": "不答。迺為說偈云。我矜一切苦。出家為利",
    "T50n2059_009:0387b20": "世。利世須學明。學明能斷惡。山遠糧粒難。",
    "T50n2059_009:0387b21": "作斯斷食計。非是求仙侶。幸勿相傳說。開",
    "T50n2059_009:0387b22": "能救眼疾。時秦公石韜就開治目。著藥小",
    "T50n2059_009:0387b23": "痛韜甚憚之。而終得其&#x52B9;。佛圖澄曰。此道",
    "T50n2059_009:0387b24": "士觀國興衰。若去者當有大災。至石虎太",
    "T50n2059_009:0387b25": "寧元年。開與弟子。南度許昌。虎子姪相殺",
    "T50n2059_009:0387b26": "鄴都大亂。至晉昇平三年。來之建業。俄而",
    "T50n2059_009:0387b27": "至南海。後入羅浮山。獨處茅茨蕭然物外。",
    "T50n2059_009:0387b28": "春秋百餘歲卒于山舍。&#x52C5;弟子以屍置石",
    "T50n2059_009:0387b29": "穴中。弟子迺移之石室。有康泓者。昔在北",
    "T50n2059_009:0387c01": "間聞開弟子敘開昔在山中每有神仙",
    "T50n2059_009:0387c02": "去來。迺遙心敬挹。及後從役南海。親與相",
    "T50n2059_009:0387c03": "見。側席鑽仰。稟聞備至。迺為之傳讚曰。",
    "T50n2059_009:0387c04": " 蕭哉若人  飄然絕塵  外軌小乘",
    "T50n2059_009:0387c05": " 內暢空身  玄象暉曜  高步是臻",
    "T50n2059_009:0387c06": " &#x98E1;茹芝英  流浪巖津",
    "T50n2059_009:0387c07": "[0387c07] 晉興寧元年陳郡袁宏為南海太守。與弟&#x9834;",
    "T50n2059_009:0387c08": "叔及沙門支法防共登羅浮山。至石室口。",
    "T50n2059_009:0387c09": "見開形骸。及香火瓦器猶存。宏曰。法師業行",
    "T50n2059_009:0387c10": "殊群正當如蟬蛻耳。迺為讚曰。",
    "T50n2059_009:0387c11": " 物俊招奇  德不孤立  遼遼幽人",
    "T50n2059_009:0387c12": " 望巖凱入  飄飄靈仙  茲焉遊集",
    "T50n2059_009:0387c13": " 遺屣在林  千載一襲",
    "T50n2059_009:0387c14": "[0387c14] 後沙門僧景道漸。並欲登羅浮。竟不至頂。",
    "T50n2059_009:0387c15": "竺佛調三",
    "T50n2059_009:0387c16": "[0387c16] 竺佛調者。未詳氏族。或云天竺人。事佛圖",
    "T50n2059_009:0387c17": "澄為師。住常山寺積年。業尚純樸不表",
    "T50n2059_009:0387c18": "飾言。時咸以此高之。常山有奉法者兄弟",
    "T50n2059_009:0387c19": "二人。居去寺百里。兄婦疾篤。載至寺側以",
    "T50n2059_009:0387c20": "近醫藥。兄既奉調為師。朝晝常在寺中諮",
    "T50n2059_009:0387c21": "詢行道。異日調忽往其家。弟具問嫂所苦。",
    "T50n2059_009:0387c22": "并審兄安否。調曰。病者粗可卿兄如常。調",
    "T50n2059_009:0387c23": "去後弟亦策馬繼往。言及調旦來。兄驚曰。",
    "T50n2059_009:0387c24": "和上旦初不出寺。汝何容見。兄弟爭以問",
    "T50n2059_009:0387c25": "調。調笑而不答。咸共異焉。調或獨入山。",
    "T50n2059_009:0387c26": "一年半歲齎乾飯數升。還恒有餘。有人嘗",
    "T50n2059_009:0387c27": "隨調山行數十里。天暮大雪。調入石穴虎",
    "T50n2059_009:0387c28": "窟中宿。虎還共臥窟前。調謂虎曰。我奪汝",
    "T50n2059_009:0387c29": "處有愧如何。虎迺弭耳下山。從者駭懼。",
    "T50n2059_009:0388a01": "調後自剋亡日。遠近皆至。悉與語曰。天地長",
    "T50n2059_009:0388a02": "久尚有崩壞。豈況人物而求永存。若能盪",
    "T50n2059_009:0388a03": "除三垢專心真淨。形數雖乖而必同。契眾",
    "T50n2059_009:0388a04": "咸流涕固請。調曰。死生命也。其可請乎。調",
    "T50n2059_009:0388a05": "迺還房端坐。以衣蒙頭奄然而卒。後數年",
    "T50n2059_009:0388a06": "調白衣弟子八人入西山伐木。忽見調在",
    "T50n2059_009:0388a07": "高巖上。衣服鮮明姿儀暢悅。皆驚喜作禮。和",
    "T50n2059_009:0388a08": "上尚在耶。調曰。吾常在耳。具問知舊可否。",
    "T50n2059_009:0388a09": "良久乃去。八人便捨事還家。向諸同法者",
    "T50n2059_009:0388a10": "說。眾無以驗之。共發塚開棺不復見屍。",
    "T50n2059_009:0388a11": "唯衣履在焉。有記云。此竺佛調譯出法鏡經",
    "T50n2059_009:0388a12": "及十慧等。案釋道安經錄云。漢靈帝光和中",
    "T50n2059_009:0388a13": "有沙門嚴佛調。共安玄都尉譯出法鏡經",
    "T50n2059_009:0388a14": "及十慧等。語在譯經傳。而此中佛調迺東晉",
    "T50n2059_009:0388a15": "中代。時人見名字是同便謂為一謬矣。",
    "T50n2059_009:0388a16": "耆域四",
    "T50n2059_009:0388a17": "[0388a17] 耆域者。天竺人也。周流華戎靡有常所。而",
    "T50n2059_009:0388a18": "倜儻神奇任性忽俗。&#x8FF9;行不恒。時人莫之",
    "T50n2059_009:0388a19": "能測。自發天竺至于扶南。經諸海濱爰",
    "T50n2059_009:0388a20": "及交廣。並有靈異。既達襄陽欲寄載過",
    "T50n2059_009:0388a21": "江。船人見梵沙門衣服弊陋。輕而不載船",
    "T50n2059_009:0388a22": "達北岸域亦已度。前行見兩虎。虎弭耳掉",
    "T50n2059_009:0388a23": "尾。域以手摩其頭。虎下道而去。兩岸見者",
    "T50n2059_009:0388a24": "隨從成群。以晉惠之末至于洛陽。諸道人",
    "T50n2059_009:0388a25": "悉為作禮。域胡跪晏然不動容色。時或告",
    "T50n2059_009:0388a26": "人以前身所更。謂支法淵從牛中來。竺",
    "T50n2059_009:0388a27": "法興從人中來。又譏諸眾僧。謂衣服華麗",
    "T50n2059_009:0388a28": "不應素法。見洛陽宮城云。髣&#x9AF4;似忉利天",
    "T50n2059_009:0388a29": "宮。但自然之與人事不同耳。域謂沙門耆",
    "T50n2059_009:0388b01": "闍蜜曰。匠此宮者從忉利天來。成便還天",
    "T50n2059_009:0388b02": "上矣。屋脊瓦下應有千五百作器。時咸云。",
    "T50n2059_009:0388b03": "昔聞此匠實以作器著瓦下。又云。宮成之",
    "T50n2059_009:0388b04": "後尋被害焉。時衡陽太守南陽滕永文在洛",
    "T50n2059_009:0388b05": "寄住滿水寺。得病經年不差。兩&#x811A;攣屈不",
    "T50n2059_009:0388b06": "能起行。域往看之曰。君欲得病疾差不。",
    "T50n2059_009:0388b07": "因取淨水一杯楊柳一枝。便以楊柳拂水。",
    "T50n2059_009:0388b08": "舉手向永文而&#x546A;。如此者三。因以手搦永",
    "T50n2059_009:0388b09": "文兩膝令起。即起行步如故。此寺中有",
    "T50n2059_009:0388b10": "思惟樹數十株枯死。域問永文此樹死來",
    "T50n2059_009:0388b11": "幾時。永文曰。積年矣。域即向樹&#x546A;如&#x546A;永",
    "T50n2059_009:0388b12": "文法。樹尋荑發扶&#x758E;榮茂。尚方暑中。有一",
    "T50n2059_009:0388b13": "人病癥將死。域以應器著病者腹上。白布",
    "T50n2059_009:0388b14": "通覆之。&#x546A;願數千言。即有臭氣薰徹一",
    "T50n2059_009:0388b15": "屋。病者曰。我活矣。域令人舉布。應器中有",
    "T50n2059_009:0388b16": "若垽淤泥者數升。臭不可近。病者遂活。洛",
    "T50n2059_009:0388b17": "陽兵亂辭還天竺。洛中沙門竺法行者。高",
    "T50n2059_009:0388b18": "足僧也。時人方之樂令。因請域曰。上人既",
    "T50n2059_009:0388b19": "得道之僧。願留一言以為永誡。域曰。可普",
    "T50n2059_009:0388b20": "會眾人也。眾既集。域昇高座曰。守口攝",
    "T50n2059_009:0388b21": "身意。慎莫犯眾惡。修行一切善。如是得",
    "T50n2059_009:0388b22": "度世。言訖便禪默。行重請曰。願上人當授",
    "T50n2059_009:0388b23": "所未聞。如斯偈義八歲童子亦已諳誦。非",
    "T50n2059_009:0388b24": "所望於得道人也。域笑曰。八歲雖誦百歲",
    "T50n2059_009:0388b25": "不行。誦之何益。人皆知敬得道者。不知",
    "T50n2059_009:0388b26": "行之自得道。悲夫。吾言雖少行者益多也。",
    "T50n2059_009:0388b27": "於是辭去。數百人各請域中食。域皆許往。",
    "T50n2059_009:0388b28": "明旦五百舍皆有一域。始謂獨過。後相讎",
    "T50n2059_009:0388b29": "問方知分身降焉。既發諸道人送至河南",
    "T50n2059_009:0388c01": "城。域徐行追者不及。域迺以杖畫地曰。於",
    "T50n2059_009:0388c02": "斯別矣。其日有從長安來者。見域在彼寺",
    "T50n2059_009:0388c03": "中。又賈客胡濕登者。即於是日將暮。逢域",
    "T50n2059_009:0388c04": "於流沙。計已行九千餘里。既還西域。不知",
    "T50n2059_009:0388c05": "所終。"
}