{
    "X18n0338_021:0627a04": "維摩羅詰經文疏卷第二十一(問疾品之三)",
    "X18n0338_021:0627a06": "[0627a06] 文殊師利言居士有疾菩薩云何調伏其心。",
    "X18n0338_021:0627a07": "[0627a07] 此是第二文殊為實疾菩薩問調伏之觀法也就",
    "X18n0338_021:0627a08": "此即有二一文殊問二淨名答一文殊問意已如",
    "X18n0338_021:0627a09": "前明為法行菩薩亦通為菩薩解行互相資發故",
    "X18n0338_021:0627a10": "問也。",
    "X18n0338_021:0627a11": "[0627a11] 維摩詰言有疾菩薩應作是念今我此病皆從前世",
    "X18n0338_021:0627a12": "妄想顛倒諸煩惱生無有實法誰受病者。",
    "X18n0338_021:0627a13": "[0627a13] 此是第二淨名答正約三觀明調伏也所以然者",
    "X18n0338_021:0627a14": "三觀破三種煩惱即是修三智明調伏界外通教",
    "X18n0338_021:0627a15": "別教圓教三種菩薩實疾亦是調伏三土菩薩因",
    "X18n0338_021:0627a16": "果之實疾也就此文即有三一從此以去正是約",
    "X18n0338_021:0627a17": "從假入空觀明調伏界內見思疾二從以無所受",
    "X18n0338_021:0627a18": "而愛諸受去明從空入假觀調伏恒沙無知病也",
    "X18n0338_021:0627a19": "三從有疾菩薩自念如我此病非真非有去明中",
    "X18n0338_021:0627a20": "道正觀調伏無明實病也淨名答文殊既正明三",
    "X18n0338_021:0627a21": "觀調伏有疾菩薩三觀義具如前明今須更略分",
    "X18n0338_021:0627a22": "別三觀之相三藏教菩薩既不見真不須論也若",
    "X18n0338_021:0627a23": "通教菩薩但約二諦作三觀覈實只成二觀無第",
    "X18n0338_021:0627a24": "三觀亦非淨名今答之正意也今但約別教圓教",
    "X18n0338_021:0627b01": "二種以簡別三觀之相不同則有三種一者別相",
    "X18n0338_021:0627b02": "三觀二者通相三觀三者一心三觀一別相三觀",
    "X18n0338_021:0627b03": "者歷別觀三諦若從假入空但得觀真尚不得觀",
    "X18n0338_021:0627b04": "俗豈得觀中道也若從空入假但得觀俗亦未得",
    "X18n0338_021:0627b05": "觀中道若入中道正觀方得雙照二諦是義如前",
    "X18n0338_021:0627b06": "三觀玄義已具分別也二通相三觀者則異於此",
    "X18n0338_021:0627b07": "從假入空非但知俗假是空真諦中道亦通是空",
    "X18n0338_021:0627b08": "也若從空入假非但知俗假是假真空中道亦通",
    "X18n0338_021:0627b09": "是假若入中道正觀非但知中道是中俗真通是",
    "X18n0338_021:0627b10": "中也是則一空一切空無假無中而不空一假一",
    "X18n0338_021:0627b11": "切假無空無中而不假一中一切中無假無空而",
    "X18n0338_021:0627b12": "不中但以一觀當名解心無不通也雖然此是信",
    "X18n0338_021:0627b13": "解&#x8657;通就觀位除疾不無患盡前後之殊別也三",
    "X18n0338_021:0627b14": "一心三觀者知一念心不可得不可說而能圓觀",
    "X18n0338_021:0627b15": "三諦也即是此經云一念知一切法即是坐道場",
    "X18n0338_021:0627b16": "成就一切智故此觀前於三觀玄義已具分別也",
    "X18n0338_021:0627b17": "此三種三觀初別相三觀的在別教歷別觀三諦",
    "X18n0338_021:0627b18": "也若通相三觀一心三觀的屬圓教也今此經室",
    "X18n0338_021:0627b19": "內六品明三觀正是通相三觀意或用一心三觀",
    "X18n0338_021:0627b20": "也何以故知初明從假入空觀云唯有空病空病",
    "X18n0338_021:0627b21": "亦空此語似空於中道也又觀眾生品從假入空",
    "X18n0338_021:0627b22": "徹觀三諦入文解釋方見此意分明也問此兩觀",
    "X18n0338_021:0627b23": "既&#x7ADD;是圓教何意為兩答曰通相三觀約通論圓",
    "X18n0338_021:0627b24": "此恐是方等教帶方便之圓非如法華所明也今",
    "X18n0338_021:0627c01": "明從假入空觀亦名二諦觀即是修一切智慧眼",
    "X18n0338_021:0627c02": "也此一段經文正為觀眾生品作本也今就此文",
    "X18n0338_021:0627c03": "即有三一入眾生假空二入實法假空三入平等",
    "X18n0338_021:0627c04": "假空有一入眾生假空者一往經文似如析假入",
    "X18n0338_021:0627c05": "空所以然者初破我想及眾生想即是入眾生空",
    "X18n0338_021:0627c06": "此言當起法想即是別修法空此乖鏡像拳指之",
    "X18n0338_021:0627c07": "喻也今明不爾此別有意若聲聞人但求自度總",
    "X18n0338_021:0627c08": "相明破人空即破法入法空菩薩為化眾生總相",
    "X18n0338_021:0627c09": "別相入空若總但體三假皆如幻化即入空若別",
    "X18n0338_021:0627c10": "相入空須前分別眾生實法平等無謬然後入空",
    "X18n0338_021:0627c11": "何以故菩薩為一切眾生集法藥那可不細分別",
    "X18n0338_021:0627c12": "假法逆助出假分別藥病作方便也是以智度論",
    "X18n0338_021:0627c13": "釋菩薩用道慧入空遍分別諸道方入空也故此",
    "X18n0338_021:0627c14": "經文雖前觀眾生入空而猶須更起法想下文云",
    "X18n0338_021:0627c15": "以何為空但以名字故空若言但名字者此即是",
    "X18n0338_021:0627c16": "幻化體入空意也今第一明眾生空文即有三一",
    "X18n0338_021:0627c17": "正明破眾生假入空即是約因破果二釋即是約",
    "X18n0338_021:0627c18": "果破因三結即是結眾生空也一正入空者經言",
    "X18n0338_021:0627c19": "有疾菩薩應作是念今我此病皆從前世妄想生",
    "X18n0338_021:0627c20": "者此約因以破果也前世妄想即是無明行能感",
    "X18n0338_021:0627c21": "今世識等五果若有此果即有病也&#x8657;妄之因既",
    "X18n0338_021:0627c22": "不實果報身病理然&#x8657;假是中無的人我故言誰",
    "X18n0338_021:0627c23": "受病者此文亦不的判是析假體假今望下文義",
    "X18n0338_021:0627c24": "推多是用體假入空也。",
    "X18n0338_021:0628a01": "[0628a01] 所以者何四大合故假名為身四大無主身亦無我",
    "X18n0338_021:0628a02": "又此病起皆由著我是故於我不應生著。",
    "X18n0338_021:0628a03": "[0628a03] 此是二釋即是以果破因也以果破因者果即是",
    "X18n0338_021:0628a04": "此身有四大四大無主無主即無我破四大如前",
    "X18n0338_021:0628a05": "約請觀音經明也而言以果破因者經重釋云又",
    "X18n0338_021:0628a06": "此病者皆由著我也由迷此果計我即是癡若順",
    "X18n0338_021:0628a07": "則生貪逆即生瞋即是愛取有故有未來生老病",
    "X18n0338_021:0628a08": "死眾生苦不斷若知此身四大無主則不計我起",
    "X18n0338_021:0628a09": "愛取有故言以果破因也。",
    "X18n0338_021:0628a10": "[0628a10] 既知病本即除我想及眾生想。",
    "X18n0338_021:0628a11": "[0628a11] 此是三明結成從眾生假入空也若知妄計我人",
    "X18n0338_021:0628a12": "是病本者觀假入空即除我想及眾生想若我人",
    "X18n0338_021:0628a13": "想滅則十六知見及六十二見一切屬見煩惱滅",
    "X18n0338_021:0628a14": "即是須陀洹若智若斷是菩薩無生法忍也。",
    "X18n0338_021:0628a15": "[0628a15] 當起法想應作是念但以眾法合成此身起唯法起",
    "X18n0338_021:0628a16": "滅唯法滅又此法者各不相知起時不言我起滅時",
    "X18n0338_021:0628a17": "不言我滅。",
    "X18n0338_021:0628a18": "[0628a18] 此是第二明法空文即有三一先分別法二破除",
    "X18n0338_021:0628a19": "三釋一先分別法者菩薩為化眾生先須分別法",
    "X18n0338_021:0628a20": "相分明方入空也故智度論云先用法智分別諸",
    "X18n0338_021:0628a21": "法次用涅槃智也所以入眾生空竟更起法想分",
    "X18n0338_021:0628a22": "別諸法然後體法入空者如身子利根見道竟即",
    "X18n0338_021:0628a23": "能斷結成羅漢果而停留七日為作隨佛轉法輪",
    "X18n0338_021:0628a24": "大將須在學地遍知學人所行法方證羅漢果也",
    "X18n0338_021:0628b01": "今菩薩欲觀法假入空須先起法想也經言但以",
    "X18n0338_021:0628b02": "眾法合成此身者即先分別法也眾因緣法所謂",
    "X18n0338_021:0628b03": "過去二因成今五果陰入界眾法共聚成此假名",
    "X18n0338_021:0628b04": "身也亦是十法界也何以知然眾生身具有六道",
    "X18n0338_021:0628b05": "法後破涅槃即是破四種行人計涅槃也經言起",
    "X18n0338_021:0628b06": "唯法起者陰入界生唯是法生是中無有我人使",
    "X18n0338_021:0628b07": "起使滅又解起唯法起者六道因果法起也滅唯",
    "X18n0338_021:0628b08": "法滅四種聖人得二種涅槃即是三界因果法滅",
    "X18n0338_021:0628b09": "也經言又此法各不相知者色不知心心不知色",
    "X18n0338_021:0628b10": "陰入界皆如是各不相知也所以各不相知者諸",
    "X18n0338_021:0628b11": "法無相性各無知者見者以何而知也經言起時",
    "X18n0338_021:0628b12": "不言我起者前言知者此是互不相知今言諸法",
    "X18n0338_021:0628b13": "無性各自不知起也此即雖有法起無自佗性皆",
    "X18n0338_021:0628b14": "&#x8657;假不實也。",
    "X18n0338_021:0628b15": "[0628b15] 彼有疾菩薩為滅法想當作是念此法想者亦是顛",
    "X18n0338_021:0628b16": "倒顛倒者是即大患我應離之云何為離離我我所",
    "X18n0338_021:0628b17": "云何離我我所謂離二法云何離二法謂不念內外",
    "X18n0338_021:0628b18": "諸法行於平等云何平等謂我等涅槃等。",
    "X18n0338_021:0628b19": "[0628b19] 此是二明破除法想也經言為滅法想知法想顛",
    "X18n0338_021:0628b20": "倒是大患者無法而生法想即是顛倒此即是已",
    "X18n0338_021:0628b21": "體知如幻化不同數人也若有法想即是癡使違",
    "X18n0338_021:0628b22": "順即有貪恚因此有十使九十八使善惡業起即",
    "X18n0338_021:0628b23": "有分段三界因果實疾故言即是大患也乃至計",
    "X18n0338_021:0628b24": "有四種人得涅槃皆是大患也經言我應當離者",
    "X18n0338_021:0628c01": "離此顛倒分別二邊之法想也此有二義一知所",
    "X18n0338_021:0628c02": "分別法如化得離法想二知由心有分別若體內",
    "X18n0338_021:0628c03": "心隨理三假所成不自生不佗生不共生不無因",
    "X18n0338_021:0628c04": "生能如前玄義明從假入空四十八番破見惑即",
    "X18n0338_021:0628c05": "無有等四見法想又用九百七十二番破思惑即",
    "X18n0338_021:0628c06": "三界惑法想究竟盡是為須陀洹斯陀含阿那含",
    "X18n0338_021:0628c07": "羅漢若智若斷皆是菩薩無生法忍即是體法假",
    "X18n0338_021:0628c08": "入空也經言云何為離離我我所者內心能有法",
    "X18n0338_021:0628c09": "想為我計十法界為所若體知內心能起法想顛",
    "X18n0338_021:0628c10": "倒如幻如化&#x8657;假不自生不佗生如前破者即是",
    "X18n0338_021:0628c11": "離我也若體知所分別十法界皆如幻如化&#x8657;假",
    "X18n0338_021:0628c12": "不自生不佗生者即是離所也經言云何離我我",
    "X18n0338_021:0628c13": "所謂離二法不念內外者若約前解即是離能觀",
    "X18n0338_021:0628c14": "之我為內所觀之所為外名不念二法若約後解",
    "X18n0338_021:0628c15": "即是生死界內為內涅槃界外為外名不念二法",
    "X18n0338_021:0628c16": "也若二邊皆空名為平等即是體假入法空之行",
    "X18n0338_021:0628c17": "經言謂我等涅槃等者如前明能起法想之心為",
    "X18n0338_021:0628c18": "我此我即空涅槃為所所計涅槃即是空空理無",
    "X18n0338_021:0628c19": "二即是等也亦應說生死為所但以涅槃為所尚",
    "X18n0338_021:0628c20": "空生死之法為所豈不空也。",
    "X18n0338_021:0628c21": "[0628c21] 所以者何我及涅槃此二皆空以何為空但以名字",
    "X18n0338_021:0628c22": "故空如此二法無決定性。",
    "X18n0338_021:0628c23": "[0628c23] 是三釋也以我及涅槃此二皆空者此即是從體",
    "X18n0338_021:0628c24": "二邊法假以入空也又重釋言以何為空以名字",
    "X18n0338_021:0629a01": "故空二法無決定性者此即是正顯體隨理假入",
    "X18n0338_021:0629a02": "空非是析隨假入空正意在此故前判此明初觀",
    "X18n0338_021:0629a03": "是摩訶衍體三假入空為有此明文也經言以名",
    "X18n0338_021:0629a04": "字無決定性者即是生死涅槃相待故有名字無",
    "X18n0338_021:0629a05": "定生死涅槃之法也此須用不自不佗四句覈若",
    "X18n0338_021:0629a06": "不可得而說二法者即是但有名字無決定性也。",
    "X18n0338_021:0629a07": "[0629a07] 得是平等無有餘病唯有空病空病亦空。",
    "X18n0338_021:0629a08": "[0629a08] 此是第三平等空也即是體平等假以入空也所",
    "X18n0338_021:0629a09": "言平等者生死是有為法相涅槃是無為法相二",
    "X18n0338_021:0629a10": "法相異故不等也今二法相皆空空無二種法相",
    "X18n0338_021:0629a11": "之異即名平等若存平等而不破者只是平等非",
    "X18n0338_021:0629a12": "平等空如存眾生實法不破只是生法非生法空",
    "X18n0338_021:0629a13": "也今經言得平等唯有空病空病亦空者即是破",
    "X18n0338_021:0629a14": "平等體平等假以入空也所以平等是假者待不",
    "X18n0338_021:0629a15": "平等故有平等即是相待假也若體平等入空者",
    "X18n0338_021:0629a16": "當約自佗四句檢覈若不可得但有名字名字即",
    "X18n0338_021:0629a17": "是空即是體平等假入空空病亦空也問曰此與",
    "X18n0338_021:0629a18": "瓔珞經相違瓔珞經明第二觀從空入假方是平",
    "X18n0338_021:0629a19": "等觀今此始是初觀何得以言平等空也答曰利",
    "X18n0338_021:0629a20": "根菩薩若不得生死即知涅槃亦空能玄破體空",
    "X18n0338_021:0629a21": "之病此有二種若作通教入空未發真智妄計涅",
    "X18n0338_021:0629a22": "槃為有而生戲論者此如大智論明破第一義空",
    "X18n0338_021:0629a23": "引毗曇有無為緣使也知此空病亦空即無空病",
    "X18n0338_021:0629a24": "見偏真第一義是通教意也若別教圓教則不爾",
    "X18n0338_021:0629b01": "若見偏真涅槃起染著者則不能入假如住化城",
    "X18n0338_021:0629b02": "故名空病知此空病亦空即見中道也復次若言",
    "X18n0338_021:0629b03": "我等即是生死但空涅槃等即真諦空空病亦空",
    "X18n0338_021:0629b04": "即是妄計中道之病空也若一往望經文意謂如",
    "X18n0338_021:0629b05": "此但此觀既是通相從假入空如前說非但假空",
    "X18n0338_021:0629b06": "真亦空中道亦空初觀之者雖如此知位行終在",
    "X18n0338_021:0629b07": "從假入空觀不可以知中道空即已斷無明也類",
    "X18n0338_021:0629b08": "如聲聞在方便道未入正位雖復&#x8657;心破空實未",
    "X18n0338_021:0629b09": "入見諦也細尋此一段經文意與前初番慰喻意",
    "X18n0338_021:0629b10": "同也。",
    "X18n0338_021:0629b11": "[0629b11] 是有疾菩薩以無所受而受諸受。",
    "X18n0338_021:0629b12": "[0629b12] 此是第二約從空入假明調伏也此觀正調伏界",
    "X18n0338_021:0629b13": "內界外恒沙無知實疾亦名平等觀即是修道種",
    "X18n0338_021:0629b14": "智法眼此正為佛道品作本也經云是有疾菩薩",
    "X18n0338_021:0629b15": "以無所受而受諸受者以無所受即是仍上明從",
    "X18n0338_021:0629b16": "假入空觀以斷界內見思諸受也所以受此諸受",
    "X18n0338_021:0629b17": "者為化愛見眾生也菩薩出假不同略有三意一",
    "X18n0338_021:0629b18": "從念處燸頂等入相似空即出假二發見諦而出",
    "X18n0338_021:0629b19": "假三者斷見思盡而出假所以然者菩薩行行本",
    "X18n0338_021:0629b20": "為眾生化物心重斷煩惱是自行則輕故慈悲重",
    "X18n0338_021:0629b21": "者不務&#x6031;&#x6031;進行斷結從念處燸頂忍相似空解",
    "X18n0338_021:0629b22": "即便出假教化眾生界內見思未斷故言有疾菩",
    "X18n0338_021:0629b23": "薩也二從得見諦真解終不退為凡夫即出假教",
    "X18n0338_021:0629b24": "化眾生三界思惑未盡即是有疾菩薩也三斷見",
    "X18n0338_021:0629c01": "思盡內心清淨方從空入假教化眾生通教明出",
    "X18n0338_021:0629c02": "假齊此此乃無三界正病猶有習氣恒沙無知亦",
    "X18n0338_021:0629c03": "是有疾菩薩也若別教明入界外無量四諦恒沙",
    "X18n0338_021:0629c04": "煩惱佛法之假故名從空入假也但別教圓教皆",
    "X18n0338_021:0629c05": "有入假之觀今取通教斷分段盡時正是別教明",
    "X18n0338_021:0629c06": "出假之位故借通教來顯非是用通教也但別教",
    "X18n0338_021:0629c07": "明恒沙別惑見思無明之惑猶自未除故於別教",
    "X18n0338_021:0629c08": "圓教所明猶是界外具足有疾菩薩也前明有疾",
    "X18n0338_021:0629c09": "菩薩從入空既體三假入空今明入假亦還入三",
    "X18n0338_021:0629c10": "種假也上第二明別教慰喻約入假慰喻經文具",
    "X18n0338_021:0629c11": "有五今此第二觀明入假調伏經文具有五此文",
    "X18n0338_021:0629c12": "雖不次第大意孱同也今約此五意文即有五一",
    "X18n0338_021:0629c13": "以無所受而受諸受此是神根利堪出假也二未",
    "X18n0338_021:0629c14": "具佛法不應滅受取證者此是大精進能為眾生",
    "X18n0338_021:0629c15": "集佛法也三設身有苦當起悲心即是大悲也四",
    "X18n0338_021:0629c16": "我既自調亦當調彼即是四弘誓願也五能調伏",
    "X18n0338_021:0629c17": "惠利即是勇健心也今解以無所受而受諸受若",
    "X18n0338_021:0629c18": "是念處燸頂於方便道伏見名無所受若見諦一",
    "X18n0338_021:0629c19": "受不退永寂然不受六十二見名無所受斷見思",
    "X18n0338_021:0629c20": "已盡則位齊羅漢故法華經言於諸法不受皆成",
    "X18n0338_021:0629c21": "阿羅漢若智若斷是菩薩無生忍以有為緣集斷",
    "X18n0338_021:0629c22": "處齊即是真無所受也若形比界外猶名為受不",
    "X18n0338_021:0629c23": "妨三界見愛已斷隨分得名真無所受也大品經",
    "X18n0338_021:0629c24": "明不受有五謂受不受不受亦不受亦受亦不受",
    "X18n0338_021:0630a01": "亦不受非受非不受亦不受不受不受亦不受前",
    "X18n0338_021:0630a02": "四不受破我人不受即是不受生死故得入涅槃",
    "X18n0338_021:0630a03": "後一不受不受亦不受正是不受涅槃也若不受",
    "X18n0338_021:0630a04": "涅槃不沈空故能入假也菩薩慈力故愍念眾生",
    "X18n0338_021:0630a05": "應須拔濟云何捨而不受而受涅槃此事不可應",
    "X18n0338_021:0630a06": "須入假度物受其諸受故云眾生病則我病也眾",
    "X18n0338_021:0630a07": "生若得離此見思諸受我亦離受故言若眾生病",
    "X18n0338_021:0630a08": "愈我病則愈為是義故以無所受而受諸受諸受",
    "X18n0338_021:0630a09": "總有三種一凡夫受二聲聞辟支受三菩薩受一",
    "X18n0338_021:0630a10": "凡夫受有二種一屬愛二屬見愛見各有二種一",
    "X18n0338_021:0630a11": "惡二善一屬愛惡受者即是魔羅樂生死起三毒",
    "X18n0338_021:0630a12": "十使闡提謗方等五逆無間四重十惡三途如是",
    "X18n0338_021:0630a13": "等一切諸惡之受菩薩以無所受而受此諸惡受",
    "X18n0338_021:0630a14": "如調達婆藪受重罪業入地獄受苦化眾生乃至",
    "X18n0338_021:0630a15": "受諸餓鬼畜生亦復如是此即是入假受於愛惡",
    "X18n0338_021:0630a16": "之受也二屬愛善受者受從愛等煩惱起十善十",
    "X18n0338_021:0630a17": "二門禪受脩羅人天果報也同事方便附近用四",
    "X18n0338_021:0630a18": "悉檀而化導之故名屬愛善受也二屬見受者見",
    "X18n0338_021:0630a19": "有二種一因見造惡如尼揵見也二因見造善即",
    "X18n0338_021:0630a20": "梵志見也菩薩心無諸見實非九十六種而愍此",
    "X18n0338_021:0630a21": "二種屬見眾生受於尼揵惡見梵志善見和光不",
    "X18n0338_021:0630a22": "同塵用四悉檀而化度之也二明受二乘受者此",
    "X18n0338_021:0630a23": "有二種一三藏教二乘二通教二乘一三藏教有",
    "X18n0338_021:0630a24": "四門受一見有得道如毗曇菩薩入空知生生不",
    "X18n0338_021:0630b01": "可說豈有生滅有之可受為眾生應以生滅有門",
    "X18n0338_021:0630b02": "而得度者而受此受說法造毗曇用四悉檀有門",
    "X18n0338_021:0630b03": "化眾生也二受空門者如成實論明見空得道菩",
    "X18n0338_021:0630b04": "薩久知生生不可說豈有析生法二空乃至滅三",
    "X18n0338_021:0630b05": "心涅槃之不可受也為接從析法空門入道眾生",
    "X18n0338_021:0630b06": "受此生法二空作成論用四悉檀空門化眾生也",
    "X18n0338_021:0630b07": "受亦有亦無門如昆勒論所明受非有非無門如",
    "X18n0338_021:0630b08": "為車匿說離有無經也二受通教受二乘者通教",
    "X18n0338_021:0630b09": "約十喻明四門如中論觀法品明也故大智論歎",
    "X18n0338_021:0630b10": "般若云般若譬如大火炎四邊不可取菩薩從假",
    "X18n0338_021:0630b11": "入空久知不生生不可受不說但為眾生有此四",
    "X18n0338_021:0630b12": "門入道根性而入假受此四門說法造論用四悉",
    "X18n0338_021:0630b13": "檀教化二乘人也三明菩薩受者菩薩從假入空",
    "X18n0338_021:0630b14": "知四不可說不受四教大乘但有四種大乘根性",
    "X18n0338_021:0630b15": "眾生從空入假而受三藏教四門通教四門別教",
    "X18n0338_021:0630b16": "四門圓教四門化四教大乘根性用四悉檀說法",
    "X18n0338_021:0630b17": "造論而度脫之也是為菩薩從空入假以無所受",
    "X18n0338_021:0630b18": "而受諸受也問曰若入假受圓教四門者何須更",
    "X18n0338_021:0630b19": "說第三觀也答曰上已說通相從空入假一切假",
    "X18n0338_021:0630b20": "非但假是假若空若中無非假也觀此經文意必",
    "X18n0338_021:0630b21": "須要此義通釋也。",
    "X18n0338_021:0630b22": "[0630b22] 未具佛法亦不滅受而取證也。",
    "X18n0338_021:0630b23": "[0630b23] 此是二明精進能具佛法也利根菩薩從空入假",
    "X18n0338_021:0630b24": "雖能以無所受而受諸受如空中種樹若無大精",
    "X18n0338_021:0630c01": "進力即不能於諸受成就一切佛法猶如嬾人雖",
    "X18n0338_021:0630c02": "得作器不能有所成辦若大精進即如大施太子",
    "X18n0338_021:0630c03": "止用&#x872F;&#x6BBB;能空大海水也如華嚴明七地欲沈空",
    "X18n0338_021:0630c04": "諸佛所不許勸發更起其精進力也故菩薩入假",
    "X18n0338_021:0630c05": "未具足一切佛法當勤精進不應滅受取證也今",
    "X18n0338_021:0630c06": "明具佛法者當還約三種受中入假修習具一切",
    "X18n0338_021:0630c07": "佛法一約凡夫受修二約二乘受修三約菩薩受",
    "X18n0338_021:0630c08": "修一約凡夫受修一切佛法者即約屬愛受屬見",
    "X18n0338_021:0630c09": "受也屬愛即有惡受者一闡提謗方等造五逆四",
    "X18n0338_021:0630c10": "重十不善三毒十使三途受此諸受具足修一切",
    "X18n0338_021:0630c11": "佛法也菩薩於諸不善受知病識藥知病即是知",
    "X18n0338_021:0630c12": "苦集識藥即是知道滅知四不可說而通四種四",
    "X18n0338_021:0630c13": "諦即是行於非道通達佛道此不善道即是如來",
    "X18n0338_021:0630c14": "種用四悉檀自行化佗此如佛道品之所具明也",
    "X18n0338_021:0630c15": "次約屬愛善受具足佛法者此受於十善十二門",
    "X18n0338_021:0630c16": "禪生三善道也於此善受能知天文地理韋陀書",
    "X18n0338_021:0630c17": "史五明六藝輪王十善化法五通之人神仙之論",
    "X18n0338_021:0630c18": "釋提桓因種種善論諸梵天王說出欲論無不皆",
    "X18n0338_021:0630c19": "知又於此法知四不可說而能通達四種四諦用",
    "X18n0338_021:0630c20": "四悉檀自行化佗即是行於非道通達佛道也次",
    "X18n0338_021:0630c21": "明屬愛見惡受善受以邪相入正法修一切佛法",
    "X18n0338_021:0630c22": "亦如是二明受二乘受具一切佛法即是三藏教",
    "X18n0338_021:0630c23": "四門二門二乘通教四門皆知四不可說而通達",
    "X18n0338_021:0630c24": "四種四諦具一切佛法也二乘非佛道而知有四",
    "X18n0338_021:0631a01": "種者即是四教之佛道是為行於非道通達佛道",
    "X18n0338_021:0631a02": "具如佛道品之所明三明受菩薩受具一切佛法",
    "X18n0338_021:0631a03": "者四教明菩薩如前說菩薩知四不可說入假度",
    "X18n0338_021:0631a04": "眾生三藏教菩薩有門生滅四諦起四弘誓願阿",
    "X18n0338_021:0631a05": "僧祇劫行六度具一切佛法而能於生滅四諦通",
    "X18n0338_021:0631a06": "達三種四諦通教佛道別教佛道圓教佛道自利",
    "X18n0338_021:0631a07": "利佗也三藏教餘三門亦如是通教四門別教四",
    "X18n0338_021:0631a08": "門圓教四門皆如是若受凡夫受取證乃至受二",
    "X18n0338_021:0631a09": "乘受菩薩受亦如是也華嚴經呵七地沉空意當",
    "X18n0338_021:0631a10": "在此瓔珞經云等覺地無量百千萬劫入重玄門",
    "X18n0338_021:0631a11": "修凡夫事即是未滅凡夫受取證也凡夫受尚爾",
    "X18n0338_021:0631a12": "二乘菩薩受未具佛法豈得滅而取證也。",
    "X18n0338_021:0631a13": "[0631a13] 設身有苦念惡趣眾生起大悲心。",
    "X18n0338_021:0631a14": "[0631a14] 此是三明入假起悲也菩薩入假欲精進具學一",
    "X18n0338_021:0631a15": "切佛法本為化佗若大悲心少則精進心羸故須",
    "X18n0338_021:0631a16": "加修悲心也經言設身有苦者若是念處燸頂出",
    "X18n0338_021:0631a17": "假止伏惑未斷若入生死苦來逼身或生退悔若",
    "X18n0338_021:0631a18": "斷結見真有苦或自存己樂欲入涅槃放捨精進",
    "X18n0338_021:0631a19": "故勸愍念止惡趣眾生無量劫來不識真正沈淪",
    "X18n0338_021:0631a20": "苦海此苦難忍今得念處燸頂知空苦尚難忍何",
    "X18n0338_021:0631a21": "況彼耶如此念時悲心即當增長也乃至見諦出",
    "X18n0338_021:0631a22": "假今有思惟苦尚難忍況具縛眾生惡趣受苦乃",
    "X18n0338_021:0631a23": "至斷見思盡出假今正使盡止有習氣苦猶難忍",
    "X18n0338_021:0631a24": "況三界凡夫受苦也如是念時大悲皆悉增長甘",
    "X18n0338_021:0631b01": "心受苦荷負眾生出假精進終不退也此義具如",
    "X18n0338_021:0631b02": "前慰喻中釋以己之疾愍於彼疾此意同也。",
    "X18n0338_021:0631b03": "[0631b03] 我既調伏亦當調伏一切眾生但除其病而不除法",
    "X18n0338_021:0631b04": "為斷病本而教導之何謂病本謂有攀緣從有攀緣",
    "X18n0338_021:0631b05": "則為病本何所攀緣謂之三界云何斷攀緣以無所",
    "X18n0338_021:0631b06": "得若無所得則無攀緣何謂無所得謂二見何謂二",
    "X18n0338_021:0631b07": "見謂內見外見是無所得。",
    "X18n0338_021:0631b08": "[0631b08] 此是四明弘誓心也就此文即有四一明酬本願",
    "X18n0338_021:0631b09": "欲化物二去取三正化物四傳釋經言我既調伏",
    "X18n0338_021:0631b10": "亦當調伏一切眾生者此是一明酬本願也所以",
    "X18n0338_021:0631b11": "然者大悲誓願為利物但為內疾猶重未成化佗",
    "X18n0338_021:0631b12": "之法今已修二觀調伏取相若薄若盡恒沙無知",
    "X18n0338_021:0631b13": "稍破故言我既調伏本願度物今須調伏一切眾",
    "X18n0338_021:0631b14": "生也經言但除其病而不除其法者即是二明去",
    "X18n0338_021:0631b15": "取也有師解言如人眼病見空中華眼病差時即",
    "X18n0338_021:0631b16": "無華可除眾生亦爾者妄見諸法但除妄義妄惑",
    "X18n0338_021:0631b17": "亦滅則無法可除此是本無法義何謂不除法也",
    "X18n0338_021:0631b18": "今言一切眾生悉具十法界法不明不了觸處病",
    "X18n0338_021:0631b19": "生若有智慧即無礙自在悉為佛事譬如火是燒",
    "X18n0338_021:0631b20": "法若觸燒痛謹慎不觸即是除病不可除火若除",
    "X18n0338_021:0631b21": "此火則失溫身照闇成食之能十二因緣三道之",
    "X18n0338_021:0631b22": "法亦爾此有去取法不同除也又火能燒人得法",
    "X18n0338_021:0631b23": "術者出入無礙不須除火故八萬四千煩惱凡夫",
    "X18n0338_021:0631b24": "為之受惱諸佛菩薩以為佛事也亦如治眼之法",
    "X18n0338_021:0631c01": "去病不得損睛珠也經言為斷病本而教導之此",
    "X18n0338_021:0631c02": "是三正明化物也病本即是一念無明取相故華",
    "X18n0338_021:0631c03": "嚴經三界無別法唯是一心作今謂唯是一念無",
    "X18n0338_021:0631c04": "明取相心作也此即三界生死之病本也若知無",
    "X18n0338_021:0631c05": "明不起取有即畢故不造新即是斷病本也經言",
    "X18n0338_021:0631c06": "何謂病本謂攀緣者此是四傳釋也文即有二一",
    "X18n0338_021:0631c07": "初釋出病本二釋教化斷除何謂病本者即是釋",
    "X18n0338_021:0631c08": "出病本也攀緣只是妄念取相若過去即是無明",
    "X18n0338_021:0631c09": "與行合若現在即是愛取與有合也過去攀緣為",
    "X18n0338_021:0631c10": "現在病本現在攀緣為未來病本也經言何所攀",
    "X18n0338_021:0631c11": "緣謂之三界者過去現在攀緣皆緣三界若離三",
    "X18n0338_021:0631c12": "界無別攀緣之境也經言云何息攀緣者此次釋",
    "X18n0338_021:0631c13": "教導為斷病本也經言謂以無所得者無相空慧",
    "X18n0338_021:0631c14": "不得一念無明取三界內外相即心無所得妄念",
    "X18n0338_021:0631c15": "攀緣皆息如經無所攀緣也經言謂離二見如前",
    "X18n0338_021:0631c16": "謂我及涅槃是二皆空即是內見外見心無所得",
    "X18n0338_021:0631c17": "若心無所得無明取相攀緣覺觀皆息則心水澄",
    "X18n0338_021:0631c18": "清珠相自現若得清淨心常一則能見般若是為",
    "X18n0338_021:0631c19": "化物之要道也。",
    "X18n0338_021:0631c20": "[0631c20] 文殊師利是為有疾菩薩調伏其心為斷老病死苦",
    "X18n0338_021:0631c21": "是菩薩菩提若不如是已所修治為無惠利譬如勝",
    "X18n0338_021:0631c22": "怨乃可為勇如是兼除老病死者菩薩之謂也。",
    "X18n0338_021:0631c23": "[0631c23] 此是五明勇健心結釋前四義也文即有二一正",
    "X18n0338_021:0631c24": "結釋二譬顯經言是為有疾菩薩調伏其心者結",
    "X18n0338_021:0632a01": "從空入假伏心修一切佛法能利益一切眾生如",
    "X18n0338_021:0632a02": "金剛般若經明菩薩降伏其心滅度無量眾生實",
    "X18n0338_021:0632a03": "無眾生得滅度者即是此之調伏義也經言為斷",
    "X18n0338_021:0632a04": "老病死苦是菩薩菩提者菩提言道若不利物即",
    "X18n0338_021:0632a05": "是二乘道若利眾生是為菩薩菩提名道薩埵名",
    "X18n0338_021:0632a06": "成眾生若不如是為無惠利者眾生不得其法施",
    "X18n0338_021:0632a07": "之惠利於物無出生死之大益也經言譬如勝怨",
    "X18n0338_021:0632a08": "者即是二明譬顯菩薩利物勇健心也愛見能化",
    "X18n0338_021:0632a09": "眾生入於天魔外道化眾生入生死即是眾生入",
    "X18n0338_021:0632a10": "佛道之怨菩薩能如前化度斷其見思破其老病",
    "X18n0338_021:0632a11": "死因即是勝怨之義也兼除者兼言未正菩薩因",
    "X18n0338_021:0632a12": "法界結惑生死未盡猶須自行傍兼利物故言兼",
    "X18n0338_021:0632a13": "除也又兼除者在因且兼除眾生生死成佛則究",
    "X18n0338_021:0632a14": "竟為斷除也。",
    "X18n0338_021:0632a15": "[0632a15] 彼有疾菩薩應作是念如我此病非真非有眾生病",
    "X18n0338_021:0632a16": "亦非真非有。",
    "X18n0338_021:0632a17": "[0632a17] 此是第三明有疾菩薩用中道正觀調伏也前二",
    "X18n0338_021:0632a18": "觀為方便此觀即是學佛菩薩智為斷無明法界",
    "X18n0338_021:0632a19": "自體實疾故勝鬘經言無明住地其力最大佛菩",
    "X18n0338_021:0632a20": "提智之所能斷若因此觀發真即開佛知見亦名",
    "X18n0338_021:0632a21": "一切種智亦名佛眼此即是為入不二法門品作",
    "X18n0338_021:0632a22": "本也正觀義具如前玄義已明修此觀位約教分",
    "X18n0338_021:0632a23": "別有三種不同若是通教六地斷四住盡七地行",
    "X18n0338_021:0632a24": "方便斷塵沙八地道觀雙流若將別接通八地正",
    "X18n0338_021:0632b01": "是修中道位為治無明病也若生似解入九地名",
    "X18n0338_021:0632b02": "為聞見若發真解入十地名眼見也若別教明初",
    "X18n0338_021:0632b03": "十住位已斷四住惑十行除塵沙因前解行得修",
    "X18n0338_021:0632b04": "此觀若生十品似解即是迴向若發真即入初地",
    "X18n0338_021:0632b05": "分破無明道觀雙流自然流入薩婆若海也若圓",
    "X18n0338_021:0632b06": "教明初五品弟子即修此觀若生相似解入十信",
    "X18n0338_021:0632b07": "得六根清淨若發真明即入初發心住斷見自體",
    "X18n0338_021:0632b08": "無明法界實疾道觀雙流心心寂滅自然流入薩",
    "X18n0338_021:0632b09": "婆若海但此位至等覺地斷無明未究竟皆名有",
    "X18n0338_021:0632b10": "疾菩薩也以別接通斷伏別教斷伏此皆是方便",
    "X18n0338_021:0632b11": "若今圓教明從初發心行生修乃至坐道場者當",
    "X18n0338_021:0632b12": "知圓觀初心十信即學中道正觀位也就此文即",
    "X18n0338_021:0632b13": "有二一正明中道觀體二明道觀雙流用今就明",
    "X18n0338_021:0632b14": "觀體文即有二一正明觀體二簡非又就明正觀",
    "X18n0338_021:0632b15": "體文亦有二一明自觀二明觀眾生也經言如我",
    "X18n0338_021:0632b16": "此病非真非有者即是初門自觀中道法身有無",
    "X18n0338_021:0632b17": "明自體之病也非真即是非空非有即是非假非",
    "X18n0338_021:0632b18": "真者非前從假入空觀所治之病也次非有者非",
    "X18n0338_021:0632b19": "前從空入假觀所治病也故前二觀為方便非是",
    "X18n0338_021:0632b20": "正觀若因前二空得入今中道第一義諦觀無明",
    "X18n0338_021:0632b21": "不自生不佗生四句檢無明畢竟不可得即知無",
    "X18n0338_021:0632b22": "明性即是明明亦不可得是為入不二法門即見",
    "X18n0338_021:0632b23": "如&#x8657;空之一實諦佛性名為中道正觀也此如前",
    "X18n0338_021:0632b24": "玄義已明第三觀相今不重出也若如是觀者即",
    "X18n0338_021:0632c01": "破迷一實諦無明之疾也修此觀時非但自知菩",
    "X18n0338_021:0632c02": "薩疾非真非有亦知一切眾生疾非真非有即是",
    "X18n0338_021:0632c03": "二明觀眾生根本疾也所以然者眾生從本以來",
    "X18n0338_021:0632c04": "即是非真非有與菩薩非真非有一如無二如不",
    "X18n0338_021:0632c05": "異不別真是眾生迷故作有解真解故墮二邊有",
    "X18n0338_021:0632c06": "界內界外生死也菩薩了知十法界一切眾生皆",
    "X18n0338_021:0632c07": "有中道佛性無明自體之疾此即己疾佗疾同是",
    "X18n0338_021:0632c08": "真體一無明也將此一語驗知此經明觀中則無",
    "X18n0338_021:0632c09": "假無空而不中也。",
    "X18n0338_021:0632c10": "[0632c10] 作是觀時於諸眾生若起愛見大悲即應捨離。",
    "X18n0338_021:0632c11": "[0632c11] 此是二明簡非為三一約愛見大悲簡非二約禪",
    "X18n0338_021:0632c12": "定簡非三約二智簡非此三種簡非正就法身福",
    "X18n0338_021:0632c13": "慧二種莊嚴簡也一約愛見簡非者經言若起愛",
    "X18n0338_021:0632c14": "見大悲即應捨離若觀中道生愛見者即不能雙",
    "X18n0338_021:0632c15": "照二諦若照二諦亦不能照中道也今觀中道不",
    "X18n0338_021:0632c16": "生愛見若照中道即能雙照二諦不失中道即是",
    "X18n0338_021:0632c17": "一心三觀即真中觀之正體此之愛見正約中道",
    "X18n0338_021:0632c18": "不得就二諦若約二諦即屬前二觀也若就三諦",
    "X18n0338_021:0632c19": "明權實者此是自行權實也所以然者自行照一",
    "X18n0338_021:0632c20": "實諦為實照二諦為權也若約正道生愛見大悲",
    "X18n0338_021:0632c21": "是法身之體有疾也就此為四一正明起愛見二",
    "X18n0338_021:0632c22": "釋是非三引佛語證四結勸捨經言若起愛見大",
    "X18n0338_021:0632c23": "悲須捨離者若於中道法身起愛見者即是順道",
    "X18n0338_021:0632c24": "法愛生名為頂墮菩薩雖不墮二地而障不得菩",
    "X18n0338_021:0633a01": "薩位若用此心而觀眾生欲拔二邊生死苦者名",
    "X18n0338_021:0633a02": "為愛見大悲也是則非唯自體成病亦於定慧大",
    "X18n0338_021:0633a03": "悲雙照不明損方便力障於大用也如人身若有",
    "X18n0338_021:0633a04": "疾&#x811A;手逶迤不能進趣執作營辦正觀之體若有",
    "X18n0338_021:0633a05": "愛見患者定慧大悲皆有障也又如人若&#x811A;手有",
    "X18n0338_021:0633a06": "疾亦能累身令身羸困若定慧有障亦能障於正",
    "X18n0338_021:0633a07": "觀之體也今此經明正觀之體若有愛用此心緣",
    "X18n0338_021:0633a08": "眾生者即是愛見大悲非但自體有障此亦福慧",
    "X18n0338_021:0633a09": "障莊嚴二諦雙照普利眾生也。",
    "X18n0338_021:0633a10": "[0633a10] 所以者何菩薩斷除客塵煩惱而起大悲愛見悲者",
    "X18n0338_021:0633a11": "則於生死有疲厭心若能離此無有疲厭在在所生",
    "X18n0338_021:0633a12": "不為愛見之所覆也所生無縛能為眾生說法解縛。",
    "X18n0338_021:0633a13": "[0633a13] 此是二明解斷釋除失顯得也即文有二一除失",
    "X18n0338_021:0633a14": "二顯得一除失者經言菩薩斷除客塵者愛見即",
    "X18n0338_021:0633a15": "是無明客塵煩惱能覆自性清淨心若用此心欲",
    "X18n0338_021:0633a16": "拔眾生二邊苦者結經言即於生死有疲厭心所",
    "X18n0338_021:0633a17": "以者何觀體若有愛見照二諦用則不分明慈悲",
    "X18n0338_021:0633a18": "外化即有疲怠如身有所為作此是簡非也經言",
    "X18n0338_021:0633a19": "若能離此無有疲厭者此明顯是也所謂若能離",
    "X18n0338_021:0633a20": "此愛見客塵則內觀明徹雙照無滯無緣大悲化",
    "X18n0338_021:0633a21": "物無倦也如內心無疾&#x811A;手行涉所作成辦也經",
    "X18n0338_021:0633a22": "言在在生處不為愛見覆者若斷無明愛見客塵",
    "X18n0338_021:0633a23": "則無界外煩惱慈悲誓願隨有疾眾生有緣之處",
    "X18n0338_021:0633a24": "受身化物自既無分段變易縛能解界內界外眾",
    "X18n0338_021:0633b01": "生之縛故經言所生無縛能為眾生說法解縛此",
    "X18n0338_021:0633b02": "即顯是得義也。",
    "X18n0338_021:0633b03": "[0633b03] 如佛所說若自有縛能解彼縛無有是處若自無縛",
    "X18n0338_021:0633b04": "能解彼縛斯有是處是故菩薩不應起縛。",
    "X18n0338_021:0633b05": "[0633b05] 此是第三引佛語證也淨名釋正觀義既邃其有",
    "X18n0338_021:0633b06": "淺行未達容各生疑網故引佛語以證是非也解",
    "X18n0338_021:0633b07": "釋分明證據有實足以斷疑生信故結勸不應起",
    "X18n0338_021:0633b08": "縛也。",
    "X18n0338_021:0633b09": "[0633b09] 何謂縛何謂解貪著禪味是菩薩縛以方便生是菩",
    "X18n0338_021:0633b10": "薩解。",
    "X18n0338_021:0633b11": "[0633b11] 此是第二約禪簡非顯是文即有二一約禪簡非",
    "X18n0338_021:0633b12": "二約禪顯是一約禪簡非者經言貪著禪味是菩",
    "X18n0338_021:0633b13": "薩縛縛即非是也所謂禪者禪名功德叢林即是",
    "X18n0338_021:0633b14": "根本觀練薰修禪九種大禪也若貪著有漏根本",
    "X18n0338_021:0633b15": "十二門禪是菩薩縛者即隨禪生同居土若貪著",
    "X18n0338_021:0633b16": "無漏觀練薰修禪定是菩薩縛者即隨禪生有餘",
    "X18n0338_021:0633b17": "土也若貪著九種大禪首楞嚴等百八三昧是菩",
    "X18n0338_021:0633b18": "薩縛者即隨禪生果報土也經言以方便生是菩",
    "X18n0338_021:0633b19": "薩解者二明約禪顯是也若觀中道不染凡夫十",
    "X18n0338_021:0633b20": "二門禪而慈悲誓願生同居土若觀中道不染無",
    "X18n0338_021:0633b21": "漏觀練薰修禪而大悲誓願生有餘土若修中道",
    "X18n0338_021:0633b22": "不染九種大禪百八三昧大悲誓願生果報土即",
    "X18n0338_021:0633b23": "以方便生也菩薩三土皆非煩惱業生三雖生三",
    "X18n0338_021:0633b24": "土無三種業煩惱縛又能解三土眾生縛故言以",
    "X18n0338_021:0633c01": "方便生是菩薩解也。",
    "X18n0338_021:0633c02": "[0633c02] 又無方便慧縛有方便慧解無慧方便縛有慧方便",
    "X18n0338_021:0633c03": "解。",
    "X18n0338_021:0633c04": "[0633c04] 此是第三約二智明縛脫就此文有二一約修行",
    "X18n0338_021:0633c05": "明二智二約真應明二智修行即是約因明二智",
    "X18n0338_021:0633c06": "真應即是約果明二智也一約修行相二智縛脫",
    "X18n0338_021:0633c07": "文即有三一略用四句標章二四番解釋三總結",
    "X18n0338_021:0633c08": "一初四句略標章者初兩句標實智縛脫章門次",
    "X18n0338_021:0633c09": "兩句標權智縛脫章門也。",
    "X18n0338_021:0633c10": "[0633c10] 何謂無方便慧縛謂菩薩以愛見心莊嚴佛土成就",
    "X18n0338_021:0633c11": "眾生於空無相無作法中而自調伏是名無方便慧",
    "X18n0338_021:0633c12": "縛何謂有方便慧解謂不以愛見心莊嚴佛土成就",
    "X18n0338_021:0633c13": "眾生於空無相無作法中以自調伏而不疲厭是名",
    "X18n0338_021:0633c14": "有方便慧解何謂無慧方便縛謂菩薩住貪欲瞋恚",
    "X18n0338_021:0633c15": "邪見等煩惱而殖眾德本是名無慧方便縛何謂有",
    "X18n0338_021:0633c16": "慧方便解謂離諸貪欲瞋恚邪見等諸煩惱而殖眾",
    "X18n0338_021:0633c17": "德本迴向阿耨多羅三藐三菩提是名有慧方便解。",
    "X18n0338_021:0633c18": "[0633c18] 此是二釋前四章門也一經釋無方便慧縛謂以",
    "X18n0338_021:0633c19": "愛見心者此是修正觀時不能體達不生不生不",
    "X18n0338_021:0633c20": "可說又不能巧用助道資發實慧實慧不發致起",
    "X18n0338_021:0633c21": "愛見若見用心行六度莊嚴佛土成就眾生修三",
    "X18n0338_021:0633c22": "解脫門而自調伏者即不能發真破無明障顯出",
    "X18n0338_021:0633c23": "法身自利利佗即是無方便慧縛也如人身疾手",
    "X18n0338_021:0633c24": "足亦不能運為也二經釋有方便慧解謂不為愛",
    "X18n0338_021:0634a01": "見心者此是修正觀時體達不生不生不可說又",
    "X18n0338_021:0634a02": "能巧用助道資發實慧實慧既發能破無明顯出",
    "X18n0338_021:0634a03": "法身以此真無漏心修行六度莊嚴佛土成就眾",
    "X18n0338_021:0634a04": "生修三脫門而自調伏即能自利利佗無有疲怠",
    "X18n0338_021:0634a05": "是為有方便慧如人內身無疾手足運為即能成",
    "X18n0338_021:0634a06": "辦無疲倦也三經釋無慧方便縛謂住三毒者此",
    "X18n0338_021:0634a07": "是修正觀時不加修真慧破通教三毒用不淨心",
    "X18n0338_021:0634a08": "入方便萬行無導即是無慧方便縛如人手足有",
    "X18n0338_021:0634a09": "疾不安快也四經釋有慧方便解謂離三毒者此",
    "X18n0338_021:0634a10": "修正觀時加修真慧破通別三毒用清淨心入方",
    "X18n0338_021:0634a11": "便導萬行迴向菩提即是有慧方便解如人手足",
    "X18n0338_021:0634a12": "無患身亦安快手足皆有力也問曰愛見與後三",
    "X18n0338_021:0634a13": "毒何殊也答曰前愛見是順道而起後三毒著妄",
    "X18n0338_021:0634a14": "果依正而生也問曰前明成就眾生後明殖眾德",
    "X18n0338_021:0634a15": "本此有何異也答曰前是利物明無緣大悲成就",
    "X18n0338_021:0634a16": "眾生即是智集唯識通如是取淨土也後明自行",
    "X18n0338_021:0634a17": "一心具萬行迴向三菩提即是非形第一義非莊",
    "X18n0338_021:0634a18": "嚴莊嚴也。",
    "X18n0338_021:0634a19": "[0634a19] 文殊師利彼有疾菩薩應如是觀諸法。",
    "X18n0338_021:0634a20": "[0634a20] 此是三總結勸有無明實疾菩薩應如是巧用二",
    "X18n0338_021:0634a21": "智觀諸法即是以助資正以正導助此即善用二",
    "X18n0338_021:0634a22": "智自利利佗也。",
    "X18n0338_021:0634a23": "[0634a23] 又復觀身無常苦空無我是名為慧雖身有疾常在",
    "X18n0338_021:0634a24": "生死饒益一切而不厭倦是名方便。",
    "X18n0338_021:0634b01": "[0634b01] 此是二明約真應辨二智亦是約因果辨二智也",
    "X18n0338_021:0634b02": "文即有二一觀身有實疾權疾明二智二觀身疾",
    "X18n0338_021:0634b03": "不離不滅明二智一觀身有實疾權疾明二智者",
    "X18n0338_021:0634b04": "初觀法身有實疾即是實智次觀應身權疾即是",
    "X18n0338_021:0634b05": "權智也所以然者照實權兩境隨境立二智名也",
    "X18n0338_021:0634b06": "一觀法身實疾是實智者經言又復觀身無常苦",
    "X18n0338_021:0634b07": "空無我是名為慧也所以言又復觀身無常者前",
    "X18n0338_021:0634b08": "明實慧正觀中道法身之理湛然實境以為實慧",
    "X18n0338_021:0634b09": "今有疾菩薩法身猶有因疾果疾是無常苦空無",
    "X18n0338_021:0634b10": "我即事不實即是真如法性為實慧也菩薩未證",
    "X18n0338_021:0634b11": "極果地法身有常無常二鳥俱遊之義意在此也",
    "X18n0338_021:0634b12": "次經言雖身有疾常在生死饒益一切者即是二",
    "X18n0338_021:0634b13": "明照應身權疾之境即是方便智也所以然者經",
    "X18n0338_021:0634b14": "言雖身有疾即是菩薩法身惑累未盡猶有無明",
    "X18n0338_021:0634b15": "變易實疾也經言常在生死者即是應身常在界",
    "X18n0338_021:0634b16": "內界外生死也所以常在生死者經言為饒益一",
    "X18n0338_021:0634b17": "切而無厭倦是名方便即是照權境為權智也。",
    "X18n0338_021:0634b18": "[0634b18] 又復觀身身不離病病不離身是疾是身非新非故",
    "X18n0338_021:0634b19": "是名為慧設身有疾而不永滅是名方便。",
    "X18n0338_021:0634b20": "[0634b20] 此是二約觀身不離不滅明二智也文即有二一",
    "X18n0338_021:0634b21": "約不離明實智二約不滅明權智一約不離明實",
    "X18n0338_021:0634b22": "智者經言又復觀身身不離病者有疾菩薩觀身",
    "X18n0338_021:0634b23": "實相即是自性清淨心不染而染難可了知而染",
    "X18n0338_021:0634b24": "若斷除未盡者此即是身不離病也又法身大悲",
    "X18n0338_021:0634c01": "同眾生疾法身應疾故言身不離病也經言病不",
    "X18n0338_021:0634c02": "離身者實疾權疾皆不得離法身而有也經言是",
    "X18n0338_021:0634c03": "病是身非新非故者若無明實病與本有法身無",
    "X18n0338_021:0634c04": "前無後俱非始有本有也若眾生病菩薩亦病眾",
    "X18n0338_021:0634c05": "生無始已來病非新非故菩薩同眾生有病亦非",
    "X18n0338_021:0634c06": "新非故是名為慧者即實智之慧也經言設身有",
    "X18n0338_021:0634c07": "疾而不永滅者二約不滅明權智也有疾菩薩既",
    "X18n0338_021:0634c08": "住正觀不應四大增動而宿業所知設有重疾即",
    "X18n0338_021:0634c09": "觀此入法門故言不永滅又設是假設權實二疾",
    "X18n0338_021:0634c10": "皆是假設也實疾即是無明妄起之假設故金光",
    "X18n0338_021:0634c11": "明經云無所有故假名無明也權疾因眾生而起",
    "X18n0338_021:0634c12": "無疾現疾亦是假設故云設也而不永滅者亦有",
    "X18n0338_021:0634c13": "二義一約實疾二約權疾一約實疾者雖有此疾",
    "X18n0338_021:0634c14": "體此疾即是無疾不斷不破以己之疾愍於彼疾",
    "X18n0338_021:0634c15": "若觀此疾入實相者即得無緣大悲還用此疾化",
    "X18n0338_021:0634c16": "眾生故不永滅也二約權疾不永滅者若一段眾",
    "X18n0338_021:0634c17": "生疾滅於餘眾生猶須為現此病故不永滅也。",
    "X18n0338_021:0634c18": "[0634c18] 文殊師利有疾菩薩應如是調伏其心不住其中亦",
    "X18n0338_021:0634c19": "復不住不調伏心。",
    "X18n0338_021:0634c20": "[0634c20] 此是第二大段因觀成行也此正為香積品作本",
    "X18n0338_021:0634c21": "香積品明淨穢土菩薩行為成此義文即有二一",
    "X18n0338_021:0634c22": "約前觀以為行本二正明成雙流之行一結前為",
    "X18n0338_021:0634c23": "行本者文即有三一明調伏觀成二釋三結成行",
    "X18n0338_021:0634c24": "本一明調伏觀成者如經菩薩如是調伏其心也",
    "X18n0338_021:0635a01": "經言亦復不住不調伏心者上來明不斷煩惱不",
    "X18n0338_021:0635a02": "除其法若不得意則縱煩惱心隨妄法還同凡夫",
    "X18n0338_021:0635a03": "行也。",
    "X18n0338_021:0635a04": "[0635a04] 所以者何若住不調伏心是愚人法若住調伏心是",
    "X18n0338_021:0635a05": "聲聞法。",
    "X18n0338_021:0635a06": "[0635a06] 此是二明結過釋也若住不調伏心是愚人法者",
    "X18n0338_021:0635a07": "一往同凡愚未必即是凡愚也如罵人癡如驢非",
    "X18n0338_021:0635a08": "即是驢也若住調伏心是聲聞法亦一往相似非",
    "X18n0338_021:0635a09": "剉同聲聞也。",
    "X18n0338_021:0635a10": "[0635a10] 是故菩薩不當住於調伏不調伏心離此二法是菩",
    "X18n0338_021:0635a11": "薩行。",
    "X18n0338_021:0635a12": "[0635a12] 此是三結成行本若離二法則縱容得所是菩薩",
    "X18n0338_021:0635a13": "行也。",
    "X18n0338_021:0635a14": "[0635a14] 在於生死不為汙行住於涅槃不永滅度是菩薩行",
    "X18n0338_021:0635a15": "非凡夫行非賢聖行是菩薩行非垢行非淨行是菩",
    "X18n0338_021:0635a16": "薩行。",
    "X18n0338_021:0635a17": "[0635a17] 此是第二正明雙流行就文即有五一雙明雙流",
    "X18n0338_021:0635a18": "二單明雙流行三約道品止觀明雙流行四約現",
    "X18n0338_021:0635a19": "相自在明雙流行五約依正明雙流行一雙明雙",
    "X18n0338_021:0635a20": "流行文即有三經言在於生死不為汙行者若中",
    "X18n0338_021:0635a21": "道正觀相應自然流入俗不染也住於涅槃而不",
    "X18n0338_021:0635a22": "永滅自然流入偏真不取證也次經云非凡夫行",
    "X18n0338_021:0635a23": "者流入真也非賢聖行流入俗也自在不同二乘",
    "X18n0338_021:0635a24": "也次經言非垢行者流入真也非淨行流入俗也。",
    "X18n0338_021:0635b01": "[0635b01] 雖過魔行而現降伏眾魔是菩薩行求一切智無非",
    "X18n0338_021:0635b02": "時求是菩薩行雖觀諸法不生而不入正位是菩薩",
    "X18n0338_021:0635b03": "行雖觀十二緣起而入諸邪見是菩薩行雖攝一切",
    "X18n0338_021:0635b04": "眾生而不愛著是菩薩行雖樂遠離而不依身心盡",
    "X18n0338_021:0635b05": "是菩薩行雖行三界而不壞法性是菩薩行雖行於",
    "X18n0338_021:0635b06": "空而殖德本是菩薩行雖行無相而度眾生是菩薩",
    "X18n0338_021:0635b07": "行雖行無作而現受身是菩薩行雖行無起而起一",
    "X18n0338_021:0635b08": "切善行是菩薩行雖行六波羅蜜而遍知眾生心心",
    "X18n0338_021:0635b09": "數法是菩薩行雖行六通而不盡漏是菩薩行雖行",
    "X18n0338_021:0635b10": "四無量心而不貪著生於梵世是菩薩行雖行禪定",
    "X18n0338_021:0635b11": "解脫三昧而不隨禪生是菩薩行。",
    "X18n0338_021:0635b12": "[0635b12] 此是二單明雙流有十五行經言雖過魔行而現",
    "X18n0338_021:0635b13": "降魔者正觀相應即能流入俗諦降魔也經言求",
    "X18n0338_021:0635b14": "一切智者流入真空不非時證一切智墮二地也",
    "X18n0338_021:0635b15": "經言雖觀諸法不生者流入真空無生雖化二乘",
    "X18n0338_021:0635b16": "不墮二地也經言雖觀十二緣起者流入俗諦十",
    "X18n0338_021:0635b17": "二緣起六十二見化諸外道也經言雖攝一切眾",
    "X18n0338_021:0635b18": "生者流入俗諦用四攝攝諸眾生入一實諦和光",
    "X18n0338_021:0635b19": "不同塵故不愛著也經言雖樂遠離者流入真空",
    "X18n0338_021:0635b20": "能遠煩惱生死喧煩而不&#x7070;斷也經言雖行三界",
    "X18n0338_021:0635b21": "者流入行三界道照世諦而不壞法性即是照真",
    "X18n0338_021:0635b22": "諦也經言雖行於空者流入偏真具修萬行如空",
    "X18n0338_021:0635b23": "中種樹也經言雖行無相者流入偏真無作不妨",
    "X18n0338_021:0635b24": "受六道身也經言雖行無起者流入偏真無起起",
    "X18n0338_021:0635c01": "萬善也經言雖行六度者流入俗同六度菩薩而",
    "X18n0338_021:0635c02": "任運圓照一切眾生心心數也經言雖行六通者",
    "X18n0338_021:0635c03": "自然流入俗故得五通入真而不盡漏不同二乘",
    "X18n0338_021:0635c04": "也經言雖行四無量心者流入梵天行俗諦而不",
    "X18n0338_021:0635c05": "成集受梵世生死梵王身也經言雖行禪定解脫",
    "X18n0338_021:0635c06": "三昧者若流入俗諦諸禪而不隨禪生色界隨定",
    "X18n0338_021:0635c07": "生無色界隨解脫生五淨居不隨四空三昧生無",
    "X18n0338_021:0635c08": "色界亦不隨解脫三昧生有餘土也。",
    "X18n0338_021:0635c09": "[0635c09] 雖行四念處而不永離身受心法是菩薩行雖行四",
    "X18n0338_021:0635c10": "正懃而不捨身心精進是菩薩行雖行四如意足而",
    "X18n0338_021:0635c11": "得自在神通是菩薩行雖行五根而分別眾生諸根",
    "X18n0338_021:0635c12": "利鈍是菩薩行雖行五力而樂求佛十力是菩薩行",
    "X18n0338_021:0635c13": "雖行七覺分而分別佛之智慧是菩薩行雖行八正",
    "X18n0338_021:0635c14": "道而樂行無量佛道是菩薩行雖行止觀助道之法",
    "X18n0338_021:0635c15": "而不畢竟隨於寂滅是菩薩行。",
    "X18n0338_021:0635c16": "[0635c16] 此是三約三十七品止觀明雙遊之行經言雖行",
    "X18n0338_021:0635c17": "四念處者正觀相應自然流入析體四念處見真",
    "X18n0338_021:0635c18": "而不捨俗諦身受心法也經言雖行四正懃者流",
    "X18n0338_021:0635c19": "入析體四正懃入真而不捨俗諦身心精進也經",
    "X18n0338_021:0635c20": "言雖行四如意足者流入析體如意見真而能得",
    "X18n0338_021:0635c21": "俗諦自在神通也經言雖行五根者流入析體五",
    "X18n0338_021:0635c22": "根見真而能入俗分別眾生諸根利鈍也經言雖",
    "X18n0338_021:0635c23": "行五力者自然流入析體五力見真而能求佛照",
    "X18n0338_021:0635c24": "俗之十力也經言雖行七覺分者流入析體七覺",
    "X18n0338_021:0636a01": "見真而分別佛一切種智也經言八正道者流入",
    "X18n0338_021:0636a02": "析體八聖道見真而樂行佛道也經言雖行止觀",
    "X18n0338_021:0636a03": "助道之法者流入事止觀助道析體見真不入空",
    "X18n0338_021:0636a04": "&#x7070;斷常在俗行化也此則二諦雙流皆異二乘故",
    "X18n0338_021:0636a05": "悉結成菩薩行也。",
    "X18n0338_021:0636a06": "[0636a06] 雖行諸法不生不滅而以相好莊嚴其身是菩薩行",
    "X18n0338_021:0636a07": "雖現聲聞辟支佛威儀而不捨佛法是菩薩行雖隨",
    "X18n0338_021:0636a08": "諸究竟淨相而隨所應為現其身是菩薩行。",
    "X18n0338_021:0636a09": "[0636a09] 此是第四約現相明雙遊之行文即有三經言雖",
    "X18n0338_021:0636a10": "行不生不滅者若正觀相應任運流入真諦不生",
    "X18n0338_021:0636a11": "不滅而現俗諦相好莊嚴也經言雖現聲聞辟支",
    "X18n0338_021:0636a12": "佛威儀者流入現外威儀標入真而能入俗不捨",
    "X18n0338_021:0636a13": "一切佛法此即內祕菩薩行外現作聲聞也經言",
    "X18n0338_021:0636a14": "雖隨諸究竟淨相者流入知平等法界四不可說",
    "X18n0338_021:0636a15": "而能界內界外隨現身利益也。",
    "X18n0338_021:0636a16": "[0636a16] 雖觀諸佛國土永寂如空而現種種清淨佛土是菩",
    "X18n0338_021:0636a17": "薩行雖得佛道轉于法輪入於涅槃而不捨於菩薩",
    "X18n0338_021:0636a18": "之道是菩薩行。",
    "X18n0338_021:0636a19": "[0636a19] 此是第五約依正結撮符成此經宗體也文即有",
    "X18n0338_021:0636a20": "二經言雖觀諸佛國土永寂如空而現種種清淨",
    "X18n0338_021:0636a21": "佛土者若正觀相應即知常寂光土而能起界內",
    "X18n0338_021:0636a22": "同居淨土界外有餘果報淨土此結成佛國因果",
    "X18n0338_021:0636a23": "為宗也經言雖得佛道轉于法輪入於涅槃而不",
    "X18n0338_021:0636a24": "捨於菩薩之道者若正觀相應別教入初地圓教",
    "X18n0338_021:0636b01": "入初住若有眾生應以佛身得度者即能現八相",
    "X18n0338_021:0636b02": "成道而真應未極應十住十行十迴向十地等覺",
    "X18n0338_021:0636b03": "地諸菩薩道故言不捨於菩薩行也此是正結成",
    "X18n0338_021:0636b04": "住不思議之正體用也若諸師不信此經明界外",
    "X18n0338_021:0636b05": "淨土法身者云何得消此文也。",
    "X18n0338_021:0636b06": "[0636b06] 說是語時文殊師利所將大眾其中八千天子皆發",
    "X18n0338_021:0636b07": "阿耨多羅三藐三菩提心。",
    "X18n0338_021:0636b08": "[0636b08] 此是品之第五大段明時眾得益也八千天子皆",
    "X18n0338_021:0636b09": "發菩提心發菩提心義具如前釋。"
}