{
    "X87n1628_011:0416a12": "佛法金湯編卷第十一",
    "X87n1628_011:0416a14": "會稽沙門　心泰　編",
    "X87n1628_011:0416a15": "天台沙門　真清　閱",
    "X87n1628_011:0416a16": "宋",
    "X87n1628_011:0416a17": "都汴。起太祖庚申。盡欽宗丙午。九主。一百六十七",
    "X87n1628_011:0416a18": "年。",
    "X87n1628_011:0416a19": "太祖",
    "X87n1628_011:0416a20": "太祖諱匡胤。趙姓。其先涿人也。太祖生於洛陽。故為",
    "X87n1628_011:0416a21": "洛陽人。父弘殷。追諡宣祖。太祖仕周為歸德軍節度",
    "X87n1628_011:0416a22": "使。殿前都點檢。受詔北征。宿陳橋驛。將士推戴以黃",
    "X87n1628_011:0416a23": "袍加身。建隆元年正月受周恭帝禪。詔以是年二月",
    "X87n1628_011:0416a24": "十六日聖誕為長春節。普度童行八千人(國朝會要)。十二",
    "X87n1628_011:0416b01": "月詔於廣陵戰地造寺曰建隆。賜田四頃。命沙門道",
    "X87n1628_011:0416b02": "暉主之(年錄)。初太祖目擊周世宗鎔範鎮州大悲菩薩",
    "X87n1628_011:0416b03": "銅像鑄為錢。太祖密訪麻衣和尚問曰。自古有毀佛",
    "X87n1628_011:0416b04": "天子乎。麻衣曰。何必問古事。請以柴官家目擊可驗。",
    "X87n1628_011:0416b05": "太祖曰。主上(世宗)神武聰明。善任人。日夜圖治。以混一",
    "X87n1628_011:0416b06": "為心。有唐太宗之風不知天下何日定矣。麻衣曰甲",
    "X87n1628_011:0416b07": "子至將大定。太祖因問。古天子毀佛法。與大周何如。",
    "X87n1628_011:0416b08": "麻衣曰。魏太武毀寺焚經像坑沙門。故父子不得其",
    "X87n1628_011:0416b09": "死。周武帝毀佛寺籍僧歸民。未五年遽縈風疹。北伐",
    "X87n1628_011:0416b10": "年三十六崩於乘輿。國亦尋滅。唐武宗毀天下佛寺。",
    "X87n1628_011:0416b11": "在位六年。年三十二神器再傳。而黃巢群盜並起。太",
    "X87n1628_011:0416b12": "祖曰。天下久厭兵。毀佛法非社稷福。奈何。麻衣曰。白",
    "X87n1628_011:0416b13": "氣已兆。不逾數月至申辰當有聖帝大興。興則佛法",
    "X87n1628_011:0416b14": "賴之亦興。傳世無窮。請太尉默記之。及即位。屢建佛",
    "X87n1628_011:0416b15": "寺。歲度僧人(歐陽外傳)。二年聖誕日。京師及諸郡縣咸令",
    "X87n1628_011:0416b16": "有德沙門陞座祝聖。永為常准。三年詔每歲試童行。",
    "X87n1628_011:0416b17": "通妙法華經者祠部給牒披剃。乾德四年詔遣僧百",
    "X87n1628_011:0416b18": "人往西域求經。開寶元年九月詔成都府造金銀字",
    "X87n1628_011:0416b19": "藏經各一藏。敕兵部劉熈古監視。五年敕刻佛經一",
    "X87n1628_011:0416b20": "藏。帝自用兵平列國。前後造金銀字經數藏(稽古略)。八",
    "X87n1628_011:0416b21": "年上自洛陽回京。手書金剛經。常自讀誦。趙普因奏",
    "X87n1628_011:0416b22": "事見之。上曰不欲甲冑之士知之。但言常讀兵書可",
    "X87n1628_011:0416b23": "也(北山錄)。",
    "X87n1628_011:0416b24": "太宗",
    "X87n1628_011:0416c01": "太宗諱匡乂。更名炅。宣祖第三子。太祖同母弟。太平",
    "X87n1628_011:0416c02": "興國元年詔普度天下童子十七萬人(國朝會要)。二年初。",
    "X87n1628_011:0416c03": "周世宗廢龍興寺以為官倉。國初寺僧擊鼓求復。至",
    "X87n1628_011:0416c04": "是不已。帝遣使持劍詰之曰。前朝為倉日久。何為煩",
    "X87n1628_011:0416c05": "凟天庭。且密戒使者懼即斬之。僧詞自若曰。前朝不",
    "X87n1628_011:0416c06": "道毀像廢寺。正賴今日聖朝興復之耳。貧道何畏一",
    "X87n1628_011:0416c07": "死。中使以聞。帝大感嘆。敕復之。賜額曰太平興國(宋朝",
    "X87n1628_011:0416c08": "事苑)。三年。沙門贊寧隨吳越王入朝。賜號通慧大師。敕",
    "X87n1628_011:0416c09": "住左街天壽寺。令修僧史。四年詔贊寧乘驛往明州",
    "X87n1628_011:0416c10": "阿育山王迎取真身舍利塔入禁中供養。復得舍利",
    "X87n1628_011:0416c11": "一顆。造塔十一級於開寶寺。帝手自安奉。五年正月",
    "X87n1628_011:0416c12": "敕張廷訓往五臺山造金銅文殊萬菩薩像。奉安真",
    "X87n1628_011:0416c13": "容院。勑張仁贊往成都鑄金銅普賢像高二丈。奉安",
    "X87n1628_011:0416c14": "娥眉山普賢寺之白水。建大閣以覆之。詔建開聖禪",
    "X87n1628_011:0416c15": "寺於誕生之地。奉優填王栴檀瑞像。敕衛欽往泗州",
    "X87n1628_011:0416c16": "修僧伽大師塔凡十三層。改普照王寺為太平興國。",
    "X87n1628_011:0416c17": "七年詔立譯經傳法院于東京。如唐故事。以宰輔為",
    "X87n1628_011:0416c18": "譯經潤文使。七月天息灾上新譯聖佛母經。法天上",
    "X87n1628_011:0416c19": "吉祥持世經。施護上如來莊嚴經。各一卷。十月敕贊",
    "X87n1628_011:0416c20": "寧編修高僧傳。自唐貞觀二十年至宋端拱元年。成",
    "X87n1628_011:0416c21": "三十卷。敕賜入藏。是年帝遣使鐘山祭誌公。賜號道",
    "X87n1628_011:0416c22": "林真覺菩薩。八年帝以新譯經示宰臣曰。佛氏之教",
    "X87n1628_011:0416c23": "有裨政理。普利群生。達者自悟淵源。愚者妄生誣謗。",
    "X87n1628_011:0416c24": "朕於此道微識其宗。凡為君而正心無私。即自利行",
    "X87n1628_011:0417a01": "也。凡行一善以安天下。即利他行也。如梁武捨身為",
    "X87n1628_011:0417a02": "奴。此小乘偏見。非後代所宜法也(統紀)。御製聖教序略",
    "X87n1628_011:0417a03": "曰。大矣哉。我佛之教也。化導群迷闡揚宗性。義理幽",
    "X87n1628_011:0417a04": "玄真空莫測。包括萬象譬喻無根。綜法網之化綱。演",
    "X87n1628_011:0417a05": "無際之正教。拔四生於苦海。譯三藏之秘言。大則說",
    "X87n1628_011:0417a06": "諸善惡。細則比於河沙。含識萬端弗可盡述(全文見藏經)。",
    "X87n1628_011:0417a07": "真宗",
    "X87n1628_011:0417a08": "真宗諱元侃。更名恒。太宗第三子。咸平元年詔贊寧",
    "X87n1628_011:0417a09": "為右街僧錄主管教門事。帝甞製崇釋論。略曰。奉乃",
    "X87n1628_011:0417a10": "十力。輔茲五常。上法之以愛民。下遵之而遷善。誠可",
    "X87n1628_011:0417a11": "以庇藜庶而登仁壽也。又曰。釋氏戒律之書。與周孔",
    "X87n1628_011:0417a12": "荀孟迹異而道同。大旨勸人為善。禁人為惡。不殺則",
    "X87n1628_011:0417a13": "仁矣。不盜則廉矣。不惑則信矣。不妄則正矣。不醉則",
    "X87n1628_011:0417a14": "莊矣。景德四年臣僚言。愚民無知。謂捨財可以邀福。",
    "X87n1628_011:0417a15": "修供可以滅罪。蠧害國政。宜加禁止。上謂宰臣曰。佛",
    "X87n1628_011:0417a16": "教使人遷善。誠有益。安可禁之。且佛法所至甚廣。雖",
    "X87n1628_011:0417a17": "荒服諸國皆知信奉。唯道教中原有之。然不甚盛。王",
    "X87n1628_011:0417a18": "旦對曰。頃歲虜使登開寶塔。瞻禮甚虔。誓當戒殺。及",
    "X87n1628_011:0417a19": "至上清宮。不復屈膝。是知四夷唯重佛而已。上曰然。",
    "X87n1628_011:0417a20": "大中祥符三年詔京師太平興國寺立奉先甘露戒",
    "X87n1628_011:0417a21": "壇。天下諸路皆立戒壇。凡七十三所。天禧元年詔天",
    "X87n1628_011:0417a22": "下立放生池。二年敕江寧府長干寺曰天禧。塔曰聖",
    "X87n1628_011:0417a23": "感。四年宰相寇準．翰林楊億以四明知禮法師行業",
    "X87n1628_011:0417a24": "及遺身事奏聞。帝曰。但傳朕意。請留住世。特賜法智",
    "X87n1628_011:0417b01": "大師之號。帝註四十二章經入藏頒行(統紀并稽古略)。帝製",
    "X87n1628_011:0417b02": "聖教序。略曰。高明肇分。三辰方乃序其次。厚載初定。",
    "X87n1628_011:0417b03": "萬彚於以發乎端。清濁之體既彰。善惡之源是顯。然",
    "X87n1628_011:0417b04": "後以文物立其教。以正典化其俗。於是乎像法來於",
    "X87n1628_011:0417b05": "中國。真諦流於中夏。洞貫今古。真實之理無以窮。囊",
    "X87n1628_011:0417b06": "括九圍。玄玅之門莫能究。言乎妄想則五蘊皆空。現",
    "X87n1628_011:0417b07": "乃真容則一毫圓滿。廣大之教豈能紀述者哉。",
    "X87n1628_011:0417b08": "仁宗",
    "X87n1628_011:0417b09": "仁宗。諱禎。真宗第六子。天聖元年帝常頂玉冠。冠上",
    "X87n1628_011:0417b10": "琢觀音像。左右以玉重。請易之。帝曰。三公百官揖於",
    "X87n1628_011:0417b11": "下者皆天下英賢。豈朕所敢當。特君臣之分不得不",
    "X87n1628_011:0417b12": "爾。朕冠此冠。將令回禮於大士也(鄭景重家集)。九年四月",
    "X87n1628_011:0417b13": "勑韶州守臣詣寶林山南華寺。迎六祖衣鉢入禁中",
    "X87n1628_011:0417b14": "清淨堂供養。勑兵部侍郎晏殊撰六祖衣鉢記。景祐",
    "X87n1628_011:0417b15": "四年詔曰。朕荷祖宗之休。丕承洪業。未甞不虗懷逸",
    "X87n1628_011:0417b16": "士昃席幽人。雅聞天台之石橋。近接四明之雪窬。智",
    "X87n1628_011:0417b17": "覺之遺風具在。應真之靈跡儼存。慨想名山載形夢",
    "X87n1628_011:0417b18": "寐。今遣內侍張履信賷沉香山一座。龍茶二百斤。銀",
    "X87n1628_011:0417b19": "五百兩。御服一襲。表朕崇重之意。慶曆三年六月詔",
    "X87n1628_011:0417b20": "迎相國寺佛牙。禱于禁中。初太祖疑宣律師佛牙非",
    "X87n1628_011:0417b21": "真。遣使取自洛。以火煆之。色不變。太祖敬其神異。御",
    "X87n1628_011:0417b22": "製發願文。太宗復取騐以火。御造偈讚申敬。因奉安",
    "X87n1628_011:0417b23": "相國法華院。真宗又迎供開寶寺。瞻拜之。夕神光洞",
    "X87n1628_011:0417b24": "發。御製偈贊。至是以佛牙三朝敬事。祖宗御封。帝手",
    "X87n1628_011:0417c01": "啟之。灌以海上薔薇水。忽得舍利一顆。五色映人。帝",
    "X87n1628_011:0417c02": "因為贊。皇祐元年內侍李允寧奏施汴宅一區建寺。",
    "X87n1628_011:0417c03": "賜額曰十方淨因禪院。帝留意空宗。下三省定議。召",
    "X87n1628_011:0417c04": "有道者住持。歐陽脩．程師孟奏請廬山圓通寺居訥。",
    "X87n1628_011:0417c05": "訥稱疾不起。訥以懷璉應詔。召對化成殿。問佛法大",
    "X87n1628_011:0417c06": "意。奏對稱旨。賜號大覺。至和二年大覺乞歸老山中。",
    "X87n1628_011:0417c07": "帝曰。山即如如體也。將安歸乎。不許。嘉祐三年契嵩",
    "X87n1628_011:0417c08": "進正宗記十二卷．輔教編三卷．定祖圖等書。帝覧其",
    "X87n1628_011:0417c09": "書。至謀道不謀名。為法不為身。嘆愛其誠。賜其書入",
    "X87n1628_011:0417c10": "藏(僧寶傳．統紀．雪竇寺記．宸奎閣記)。",
    "X87n1628_011:0417c11": "英宗",
    "X87n1628_011:0417c12": "英宗。諱宗寔。仁宗之兄。濮王第十三子。仁宗立為皇",
    "X87n1628_011:0417c13": "太子。賜名[目*署]。治平二年杭守沈文通奏天竺觀世音",
    "X87n1628_011:0417c14": "菩薩始自石晉。至今治平。福天下。澤生民。前後靈跡",
    "X87n1628_011:0417c15": "甚著。宰相曾公亮敷陳其事。遂賜額曰靈感觀世音",
    "X87n1628_011:0417c16": "院。是年勑大相國寺造三朝御製佛牙讚碑。翰林學",
    "X87n1628_011:0417c17": "士王珪撰文。左僕射魏國公賈昌朝書。右僕射兼譯",
    "X87n1628_011:0417c18": "經潤文使魏國公韓琦立石。太宗讚曰。功成積劫印",
    "X87n1628_011:0417c19": "文端。不是南山得恐難。眼覩數重金色潤。手擎一片",
    "X87n1628_011:0417c20": "玉光寒。鍊時百火精神透。藏處千年瑩采完。定果薰",
    "X87n1628_011:0417c21": "修真秘密。正心莫作等閒看。真宗讚曰。西方大聖號",
    "X87n1628_011:0417c22": "迦文。接物垂慈世所尊。常願進修增妙果。庶期饒益",
    "X87n1628_011:0417c23": "富黎元。仁宗讚曰。三皇掩質皆歸土。五帝潛形已化",
    "X87n1628_011:0417c24": "塵。夫子域中夸是聖。老君世上亦言真。埋軀祇見遺",
    "X87n1628_011:0418a01": "空塚。何處將身示後人。唯有吾師金骨在。曾經百鍊",
    "X87n1628_011:0418a02": "色長新。三年淨因璉禪師乞歸四明阿育王山。帝賜",
    "X87n1628_011:0418a03": "手詔曰。天下寺院任性住持。師遂建宸奎閣以奉先",
    "X87n1628_011:0418a04": "朝聖製(統紀)。",
    "X87n1628_011:0418a05": "神宗",
    "X87n1628_011:0418a06": "神宗。諱頊。英宗長子。熈寧二年詔衡州迎常寧資福",
    "X87n1628_011:0418a07": "寺玉塔入京。塔高一尋。累以玉石。阿育王所造第九",
    "X87n1628_011:0418a08": "塔也。十年夏旱。帝於禁中齋禱甚虔。夜夢神僧馳馬",
    "X87n1628_011:0418a09": "空中口吐雲霧。覺而雨大霔。敕求其像。得之相國寺",
    "X87n1628_011:0418a10": "第十三尊羅漢。詔迎入內供養。宰相王珪以詩稱賀",
    "X87n1628_011:0418a11": "曰。良弼為霖孤宿望。神僧作霧應精求。參政元絳續",
    "X87n1628_011:0418a12": "曰。仙驥乘雲穿仗下。佛花吹雨洒天流(東軒筆錄)。元豐三",
    "X87n1628_011:0418a13": "年正月。敕大內設千僧齋。施袈裟金剛經。為慈聖太",
    "X87n1628_011:0418a14": "后追福。五年詔相國寺闢六十四院為八禪二律。以",
    "X87n1628_011:0418a15": "東西序為惠林．智海二巨剎。詔淨慈宗本禪師住惠",
    "X87n1628_011:0418a16": "林。東林常總禪師住智海。總固辭。許之。本入對延和",
    "X87n1628_011:0418a17": "殿。山呼罷。即就榻跏趺。侍衛驚顧而師自若。賜茶至。",
    "X87n1628_011:0418a18": "舉盞長吸。又蕩撼之。帝問受業。對曰承天永安。帝喜。",
    "X87n1628_011:0418a19": "語論久之。既退。帝目送之。謂左右曰。真福慧僧也。侍",
    "X87n1628_011:0418a20": "者問主上何語。曰喫茶閒話耳(統紀稽古略)。",
    "X87n1628_011:0418a21": "哲宗",
    "X87n1628_011:0418a22": "哲宗。諱煦。神宗第六子。元祐元年四月詔法雲秀禪",
    "X87n1628_011:0418a23": "師就先帝神御前說法。賜號圓通。高麗王子祐世僧",
    "X87n1628_011:0418a24": "統義天來朝。敕禮部蘇軾舘伴。仍敕主客。楊傑送至",
    "X87n1628_011:0418b01": "錢唐受法。三年敕內侍賷黃金往東林裝飾神運五",
    "X87n1628_011:0418b02": "殿佛像(統紀)。",
    "X87n1628_011:0418b03": "徽宗",
    "X87n1628_011:0418b04": "徽宗。諱佶。神宗第十子。建中靖國元年。汴京法雲寺",
    "X87n1628_011:0418b05": "佛國禪師惟白撰續燈錄三十卷進上。御製序。略曰。",
    "X87n1628_011:0418b06": "釋迦如來之出世也。唱道雞園。騰芳鷲嶺。西被竺土。",
    "X87n1628_011:0418b07": "東流震旦。則正法眼藏獨付於飲光。自達磨西來寔",
    "X87n1628_011:0418b08": "為初祖。至於曹溪。南岳青原而下分為五宗。各擅門",
    "X87n1628_011:0418b09": "風。應機酬對。雖建立不同。而會歸則一。佛國禪師惟",
    "X87n1628_011:0418b10": "白探取上乘。了第一義。屢入中禁。三登高座。宣揚玅",
    "X87n1628_011:0418b11": "旨。良愜至懷。是錄也直指性宗單傳心印。可得於眉",
    "X87n1628_011:0418b12": "睫。可薦於言前。舉手而擎玅喜世界。彈指而成莊嚴",
    "X87n1628_011:0418b13": "樓閣。神通玅用不可思議者也(普灯)。崇寧三年敕迎相",
    "X87n1628_011:0418b14": "國寺三朝御製釋迦佛牙入內供養。隔水晶匣舍利",
    "X87n1628_011:0418b15": "出如雨點。因製讚曰。大聖釋迦文。虗空等一塵。有求",
    "X87n1628_011:0418b16": "皆赴感。無剎不分身。玉瑩千輪在。金剛百煉新。我今",
    "X87n1628_011:0418b17": "恭敬禮。普願濟群倫。政和三年詔沙門永道住左街",
    "X87n1628_011:0418b18": "崇先香積院。四月嘉州奏風折大樹。有僧在定。帝令",
    "X87n1628_011:0418b19": "送至京師。八月入內譯經院。金總持三藏鳴金磬出",
    "X87n1628_011:0418b20": "其定。僧曰。我東林遠法師弟慧持也。西遊峨眉。因入",
    "X87n1628_011:0418b21": "定於此。三藏徐曰。今欲何歸。曰陳留。即復入定。帝令",
    "X87n1628_011:0418b22": "繪像頒行天下。仍製讚三首。其一曰。七百年來老古",
    "X87n1628_011:0418b23": "錐。定中消息許誰知。爭如隻履西歸去。生死徒勞木",
    "X87n1628_011:0418b24": "作皮(普灯)。宣和元年帝惑於林靈素之說。詔改佛為大",
    "X87n1628_011:0418c01": "覺金仙。僧為德士。寺為宮觀。左街大師永道上書曰。",
    "X87n1628_011:0418c02": "自古佛法未甞不與國運同盛衰。魏太武崔浩滅佛",
    "X87n1628_011:0418c03": "法未三四年。浩竟赤族。文成大興之。周武衛元嵩滅",
    "X87n1628_011:0418c04": "佛法不五六年。元嵩貶死。隋文帝大興之。唐武宗趙",
    "X87n1628_011:0418c05": "歸真．李德裕滅佛法不一年。歸真被誅。德裕竄死。宣",
    "X87n1628_011:0418c06": "宗大興之。我國家太祖太宗列聖相承。譯經試僧大",
    "X87n1628_011:0418c07": "興佛法。成憲具在。雖萬世可守也。陛下何忍一旦用",
    "X87n1628_011:0418c08": "姦人之言。為驚世之舉。陛下不思大武見弑於閹人",
    "X87n1628_011:0418c09": "之手乎。周武為鐵獄之囚乎。唐武奪壽去位之報乎。",
    "X87n1628_011:0418c10": "此皆前鑒可觀者。陛下何為蹈惡君之禍而違祖宗",
    "X87n1628_011:0418c11": "之法乎。書奏。帝怒。敕流道州(本傳)。二年九月詔大復天",
    "X87n1628_011:0418c12": "下僧尼。道州永道量移近處。七年六月得旨回敕住",
    "X87n1628_011:0418c13": "昭先禪院。賜名法道。以旌護法。",
    "X87n1628_011:0418c14": "李昉",
    "X87n1628_011:0418c15": "昉。字明遠。深州鐵陽人。仕周漢。歸宋三入翰林。兩入",
    "X87n1628_011:0418c16": "中書。諡文正。太平興國間與徐鉉等進太平廣記五",
    "X87n1628_011:0418c17": "百卷。其間錄佛法者三十卷。上自漢明。終於五代。古",
    "X87n1628_011:0418c18": "今悟心得道之眾。神僧經論定慧之學。君臣信毀休",
    "X87n1628_011:0418c19": "咎之徵。靡所不載。",
    "X87n1628_011:0418c20": "范質",
    "X87n1628_011:0418c21": "質。字文素。大名宋城人。建隆初拜相。封魯國公。太祖",
    "X87n1628_011:0418c22": "詔以二月十六日聖誕為長春節。賜百官宴於相國",
    "X87n1628_011:0418c23": "寺。質甞撰聖齋疏曰。素虹紀瑞。表覺帝之下生。紺馬",
    "X87n1628_011:0418c24": "效靈。應輪王之出世。非夫威震四天則不足感自然",
    "X87n1628_011:0419a01": "之寶。非夫位尊三界則孰能致希有之祥。壽命同百",
    "X87n1628_011:0419a02": "億須彌。德澤被三千世界。恒沙可筭。天祿難窮。墨海",
    "X87n1628_011:0419a03": "雖乾。皇圖益固(國朝會〔典〕)。",
    "X87n1628_011:0419a04": "王禹偁",
    "X87n1628_011:0419a05": "禹偁。字元之。濟州鉅野人。太宗聞其賢。召拜右拾遺。",
    "X87n1628_011:0419a06": "真宗除知制誥。咸平四年史舘修撰。左街僧錄贊寧",
    "X87n1628_011:0419a07": "亡。禹偁序其文。略曰。師年八十二。視聽不衰。歷京師",
    "X87n1628_011:0419a08": "十四朝。吳越四世。終能受洪範享用之福。處浮圖具",
    "X87n1628_011:0419a09": "瞻之地。所謂必得其壽。必得其位者乎。師所述內典",
    "X87n1628_011:0419a10": "錄百五中卷。外集四十九卷。覽其文知其道矣(本集)。初",
    "X87n1628_011:0419a11": "禹偁甞有僧辱之。故不喜僧。及守蘇州。時虎丘住山",
    "X87n1628_011:0419a12": "雪堂淨禪師自以詩僧通名謁之。禹偁曰。詩僧焉敢",
    "X87n1628_011:0419a13": "謁王侯。淨即應之曰。大海終須納細流。昨夜虎丘山",
    "X87n1628_011:0419a14": "上望。一輪明月照蘇州。禹偁大悅。遂相與交好(贊寧本傳",
    "X87n1628_011:0419a15": "虎丘板刻)。",
    "X87n1628_011:0419a16": "呂蒙正",
    "X87n1628_011:0419a17": "蒙正。字聖功。河南人。太宗淳化真宗咸平間兩入相。",
    "X87n1628_011:0419a18": "封許國公。諡文穆。微時窶甚。甞謁人。有詩云。十謁朱",
    "X87n1628_011:0419a19": "扉九不開。滿身風雪又歸來。入門懶覩妻兒面。撥盡",
    "X87n1628_011:0419a20": "寒罏一夜灰。有僧憐且奇之。給其食。彌月又盡。乃令",
    "X87n1628_011:0419a21": "說居房廊。隨僧粥飯。遂得安心讀書。獲薦。僧復偹裝",
    "X87n1628_011:0419a22": "遣之。竟魁多士。後執政十年。郊祀俸給皆不請。帝問",
    "X87n1628_011:0419a23": "其故。對以私恩未報。帝詰之。以實對。帝曰。僧中有若",
    "X87n1628_011:0419a24": "人耶。以恩俸與寄食之寺。以酬宿德。公甞晨興禮佛",
    "X87n1628_011:0419b01": "祝曰。不信三寶者願勿生我家。願子孫世世食祿護",
    "X87n1628_011:0419b02": "持佛法。公之姪夷簡。簡之子公著。並封申公。皆知敬",
    "X87n1628_011:0419b03": "佛法。公居政府。焚疏請言法華齋。翼日言至坐公堂",
    "X87n1628_011:0419b04": "上。公將出。心思當拜不當拜。言大呼曰。呂老子快出",
    "X87n1628_011:0419b05": "來。拜亦得不拜亦得。公大驚。遽出拜之。齋畢。問未來",
    "X87n1628_011:0419b06": "休咎。言索筆書亳州二字。及罷相。知亳州。始悟前讖",
    "X87n1628_011:0419b07": "(武庫)。",
    "X87n1628_011:0419b08": "王旦",
    "X87n1628_011:0419b09": "旦。字子明。大名莘人也。相真宗。諡文正。淳化二年杭",
    "X87n1628_011:0419b10": "州昭慶寺僧省常刺血書華嚴淨行品。結社修淨業。",
    "X87n1628_011:0419b11": "旦為之首。參政蘇易。簡一百三十二人。一時士大夫",
    "X87n1628_011:0419b12": "皆稱淨行社弟子。比丘預者千眾。人謂廬山蓮社莫",
    "X87n1628_011:0419b13": "如此日之盛也。天禧元年九月旦薨。先一日囑翰林",
    "X87n1628_011:0419b14": "楊億曰。吾深厭勞生。願來世為僧。宴坐林間觀心為",
    "X87n1628_011:0419b15": "樂。幸於死後為我請大德施戒。剃髮鬚。著三衣。火葬",
    "X87n1628_011:0419b16": "勿以金寶置棺內。億為諸孤議曰。公三公也。斂贈公",
    "X87n1628_011:0419b17": "衮豈可加於僧軆。但以三衣置柩中。不藏寶玉(湘山野錄)。",
    "X87n1628_011:0419b18": "楊億",
    "X87n1628_011:0419b19": "億。字大年。建州蒲城人。真宗朝拜正言。遷知制誥。諡",
    "X87n1628_011:0419b20": "文公。景德初沙門道原進禪宗傳燈三十卷。詔億裁",
    "X87n1628_011:0419b21": "定頒行。億為序。甞自敘師承本末曰。自雙林影滅。隻",
    "X87n1628_011:0419b22": "履西歸。中心浩然。罔知所旨。首蒙安公大師每垂誘",
    "X87n1628_011:0419b23": "導。又得雲門諒公旨趣。正與安公同轍。並自廬山歸",
    "X87n1628_011:0419b24": "宗雲居而來。皆法眼之流裔。去年假守茲郡。適會廣",
    "X87n1628_011:0419c01": "慧璉公。寔嗣南院念公。齋中務簡退食多暇。或坐邀",
    "X87n1628_011:0419c02": "而至。或命駕從之。請叩無方。蒙滯俱釋。半歲之後曠",
    "X87n1628_011:0419c03": "然弗疑。如忘忽記。如睡忽覺。平昔礙膺之物嚗然自",
    "X87n1628_011:0419c04": "落。積劫未明之事廓爾現前。固亦決擇之洞分。應接",
    "X87n1628_011:0419c05": "之無蹇矣。今繼紹之緣實屬於廣慧。而提激之自良",
    "X87n1628_011:0419c06": "出於鰲峰也。億臨終偈曰。漚生與漚滅。二法本來齊。",
    "X87n1628_011:0419c07": "欲識真歸趣。趙州東院西(僧寶傳并釋監)。億序清規。略曰。百",
    "X87n1628_011:0419c08": "丈大智禪師以禪宗肇自少室。至曹溪以來多居律",
    "X87n1628_011:0419c09": "寺。雖列別院。然於說法住持未合規度。於是別立禪",
    "X87n1628_011:0419c10": "居。凡具道眼者。有可尊之德。號曰長老。處於方丈。同",
    "X87n1628_011:0419c11": "淨名之室。不立佛殿。唯樹法堂者。表佛祖親囑受。當",
    "X87n1628_011:0419c12": "代為尊也。所裒學眾無多少高下。盡入僧堂。設長連",
    "X87n1628_011:0419c13": "床。施椸架。掛搭道具。臥必斜枕床唇右脇吉祥睡者。",
    "X87n1628_011:0419c14": "以其坐禪既久偃息而已。具四威儀也。其闔院大眾",
    "X87n1628_011:0419c15": "朝參夕聚。長老上堂升座。主寺徒眾雁立側聆。賓主",
    "X87n1628_011:0419c16": "問酬激揚宗要者。示依法而住也。齋粥二時均遍。表",
    "X87n1628_011:0419c17": "法食雙運也。行普請法。上下均力。或有假號竊形混",
    "X87n1628_011:0419c18": "於清眾。致喧擾之事。擯令出院者。貴安清眾也。或有",
    "X87n1628_011:0419c19": "所犯。即以拄杖杖之。集眾燒衣缽道具。遣逐從偏門",
    "X87n1628_011:0419c20": "而出者。示耻辱也。一不污清眾。二不毀僧形。三不擾",
    "X87n1628_011:0419c21": "公門。四不泄於外。四來同居聖凡孰辨。且如來應世",
    "X87n1628_011:0419c22": "尚有六群之黨。況今像末豈得全無。但見一僧有過",
    "X87n1628_011:0419c23": "便雷例譏誚。殊不知輕眾壞法其損甚大。且立法防",
    "X87n1628_011:0419c24": "姦不為賢士。然寧可有格而無犯。不可有犯而無教。",
    "X87n1628_011:0420a01": "大智禪師護法之益其大矣哉。",
    "X87n1628_011:0420a02": "呂夷簡",
    "X87n1628_011:0420a03": "夷簡。字坦夫。其先來州人。後徙壽州。仁宗朝大拜在",
    "X87n1628_011:0420a04": "中書。二十年封許公。諡文靖。甞奉詔與宋綬續修法",
    "X87n1628_011:0420a05": "寶錄。自祥符四年至景祐三年。編成一百六十一卷。",
    "X87n1628_011:0420a06": "御製序。",
    "X87n1628_011:0420a07": "范仲淹",
    "X87n1628_011:0420a08": "仲淹。字希文。汝南人。慶曆中參大政。諡文正。慶曆初",
    "X87n1628_011:0420a09": "宣撫河東。寓宿寶德傳舍。獲故經一卷。名十六羅漢",
    "X87n1628_011:0420a10": "因果識見頌。藏經所未錄也。仲淹為之序。此頌文一",
    "X87n1628_011:0420a11": "尊者七首。皆悟本成佛之言也。余讀之。一頌一悟。方",
    "X87n1628_011:0420a12": "知塵世有無邊聖法。大藏遺落其文。因以傳江陵沙",
    "X87n1628_011:0420a13": "門慧喆。俾行於世(鄭氏家集)。公守吳日。瑯琊覺禪師謁之。",
    "X87n1628_011:0420a14": "留數日。公於言下知歸。與師偈曰。連朝共話釋疑團。",
    "X87n1628_011:0420a15": "豈為浮生半日閒。直欲與師閒到老。盡收識性入玄",
    "X87n1628_011:0420a16": "關(資監)。",
    "X87n1628_011:0420a17": "曾會",
    "X87n1628_011:0420a18": "修撰曾會居士。幼與明覺同舍。及冠異途。天禧間公",
    "X87n1628_011:0420a19": "守池州。一日會於景德寺。公遂引中庸．大學參以楞",
    "X87n1628_011:0420a20": "嚴符宗門語句質明覺。覺曰這個尚不與教乘合。況",
    "X87n1628_011:0420a21": "中庸．大學耶。學士要徑捷理會此事。乃彈指一下曰。",
    "X87n1628_011:0420a22": "但恁麼薦取。公於言下領旨。天聖初公守四明。以書",
    "X87n1628_011:0420a23": "幣迎師補雪竇。述語錄序云。夫指菩提之玅明。假言",
    "X87n1628_011:0420a24": "說之方便。立宗分祖多成勝負之爭。執相滯名罕契",
    "X87n1628_011:0420b01": "圓常之理(云云)(五燈會元)。",
    "X87n1628_011:0420b02": "李沆",
    "X87n1628_011:0420b03": "沆。字太初。咸平初拜相。諡文靖。深通釋典。尤厭榮利。",
    "X87n1628_011:0420b04": "甞言土木甲兵之事後皆有驗。王旦嘆曰。李文靖真",
    "X87n1628_011:0420b05": "聖人也。家人以所居第湫隘。勸治之。公曰。身食厚祿",
    "X87n1628_011:0420b06": "時有橫賜。計亦可治。但念內典以此世界為缺陷。安",
    "X87n1628_011:0420b07": "得圓滿如意自求稱足耶。臨終右脇而逝。時盛暑停",
    "X87n1628_011:0420b08": "屍七日。室無穢氣。人謂履踐之驗也(名臣言行錄)。",
    "X87n1628_011:0420b09": "丁謂",
    "X87n1628_011:0420b10": "謂。字公言。太宗朝登第。後相真宗。封晉國公。杭僧省",
    "X87n1628_011:0420b11": "常與公卿大夫結淨行社。公作詩云。已悟何須傍水",
    "X87n1628_011:0420b12": "雲。未休終是利名身。伊予冷笑陶彭澤。却作蓮花社",
    "X87n1628_011:0420b13": "外人(資監)。有齋僧疏。略曰。佛垂徧知。道育群生。凡欲救",
    "X87n1628_011:0420b14": "於傾危。必預形於景貺。謂白衣干祿。叨冢宰之重權。",
    "X87n1628_011:0420b15": "丹陛宣恩。忝先皇之優渥。補仲山之袞。曲盡巧心。和",
    "X87n1628_011:0420b16": "傳說之羮。難調眾口。方知富貴難保始終。直饒鼎食",
    "X87n1628_011:0420b17": "之榮。豈若盂羮之美。特形歸命。恭發精誠。虔施白金",
    "X87n1628_011:0420b18": "充修淨供。飯苾蒭之高德。答懶瓚之深慈。冀保此行。",
    "X87n1628_011:0420b19": "乞無他恙。伏願天回南眷。澤賜下臨。免置邊夷。白日",
    "X87n1628_011:0420b20": "並同於鬼趣。賜歸中夏。黃泉再感於天恩。虔罄丹誠。",
    "X87n1628_011:0420b21": "永依法力(雲臥紀談)。",
    "X87n1628_011:0420b22": "王隨",
    "X87n1628_011:0420b23": "隨。河陽人。相仁宗。封章惠公。慕裴休之為人。以御史",
    "X87n1628_011:0420b24": "中丞出鎮錢唐。往興教寺謁小壽禪師。機語契合。為",
    "X87n1628_011:0420c01": "方外之友。甞謁首山念禪師得言外之旨。自是履踐",
    "X87n1628_011:0420c02": "益深。竟明大法。與楊大年皆號參禪有得者。先是大",
    "X87n1628_011:0420c03": "年編次傳燈錄三十卷。隨刪去其繁為十五卷。曰玉",
    "X87n1628_011:0420c04": "英集。胡致堂作序。隨臨終書偈曰。畫堂燈已滅。彈指",
    "X87n1628_011:0420c05": "向誰說。去住本尋常。春風掃殘雪(東都事略并普灯)。",
    "X87n1628_011:0420c06": "呂公著",
    "X87n1628_011:0420c07": "公著。字晦叔。夷簡之子。熈寧中起知河南尹。元祐中",
    "X87n1628_011:0420c08": "與溫公並相。歷事四朝。封申公。諡正獻。晚年多讀釋",
    "X87n1628_011:0420c09": "典。益究禪理。溫公不喜佛。公每勸之曰。佛學心術簡",
    "X87n1628_011:0420c10": "要。掇其至要而識之。大率以正心無念為宗。溫公然",
    "X87n1628_011:0420c11": "之(言行錄)。",
    "X87n1628_011:0420c12": "王安石",
    "X87n1628_011:0420c13": "安石。字介甫。臨川人。熈寧間拜相。封荊公。後罷相歸",
    "X87n1628_011:0420c14": "建康。奏施舊第為禪寺。請沙門克文住持。勑賜額曰",
    "X87n1628_011:0420c15": "報寧。賜文號曰真淨。公甞參文。文謂公曰。日用是處",
    "X87n1628_011:0420c16": "力行之。非則固止之。不應以難易移其志。苟以今日",
    "X87n1628_011:0420c17": "之難掉頭弗顧。安知他日不難於今日乎(寶訓)。公問張",
    "X87n1628_011:0420c18": "方平曰。孔子去世百年生孟子。後絕無人。或有之而",
    "X87n1628_011:0420c19": "非醇儒。方平曰。豈為無人。亦有過孔孟者。公曰何人。",
    "X87n1628_011:0420c20": "方平曰。馬祖一．汾湯無業．雪峰存．巖頭奯．丹霞然．雲",
    "X87n1628_011:0420c21": "門偃。王公意未解。方平曰。儒門淡薄。收拾不住。皆歸",
    "X87n1628_011:0420c22": "釋氏。公欣然嘆服。後以語張商英。商英撫几賞之曰。",
    "X87n1628_011:0420c23": "至哉此論也(武庫)。熈寧間公行青苗法。其子雱為崇政",
    "X87n1628_011:0420c24": "殿說書。陰為父佐務新法必行。雱卒。公亦罷相。宴閒",
    "X87n1628_011:0421a01": "中一如夢寐。見一使領雱荷銕枷號泣公前。謂獲譴",
    "X87n1628_011:0421a02": "由行青苗法。公問使者乞解脫。使曰建寺齋僧可免。",
    "X87n1628_011:0421a03": "由是捨宅建寺為薦冥福(言行錄)。熈寧八年公復相。一",
    "X87n1628_011:0421a04": "日奏事退。上曰佛法於中國有補乎。公曰君子小人",
    "X87n1628_011:0421a05": "皆知畏而從善。豈小補哉(編年)。",
    "X87n1628_011:0421a06": "司馬光",
    "X87n1628_011:0421a07": "光。字君實。陝州夏縣人。元祐初拜相。贈太師。封溫公。",
    "X87n1628_011:0421a08": "諡文正。號涑水先生。甞作解禪偈。其序曰。文中子以",
    "X87n1628_011:0421a09": "佛為西方聖人。信如文中子之言。則佛之心可知矣。",
    "X87n1628_011:0421a10": "今之言禪者。好為隱語以相迷。大言以相勝。使學者",
    "X87n1628_011:0421a11": "倀倀然益入於迷妄。故予廣文中子之言而解之。作",
    "X87n1628_011:0421a12": "禪偈六首。若其果然。則雖中國行矣。其一曰。忿怒如",
    "X87n1628_011:0421a13": "烈火。利欲如銛鋒。終朝常戚戚。是名阿鼻獄。其二曰。",
    "X87n1628_011:0421a14": "顏回安陋巷。孟軻養浩然。富貴如浮雲。是名極樂國。",
    "X87n1628_011:0421a15": "其三曰。孝道通神明。忠信行蠻陌。積善來百祥。是名",
    "X87n1628_011:0421a16": "作因果。其四曰。言為百世師。行為天下法。久久不可",
    "X87n1628_011:0421a17": "掩。是名不壞身。其五曰。仁人之安宅。義人之正路。行",
    "X87n1628_011:0421a18": "之誠且久。是名光明藏。其六曰。道意修一身。功德被",
    "X87n1628_011:0421a19": "萬物。為賢為大聖。是名佛菩薩。公甞書心經以贈僧。",
    "X87n1628_011:0421a20": "復題其後。略曰。退之排佛而稱大顛外形骸以理自",
    "X87n1628_011:0421a21": "勝。要自胸中無滯礙。由是觀之。於佛不為無得。而所",
    "X87n1628_011:0421a22": "排者迹耳。",
    "X87n1628_011:0421a24": "佛法金湯編卷第十一天台釋如惺重校"
}