{
    "X49n0814_003:0421a11": "成唯識論義蘊卷第三",
    "X49n0814_003:0421a13": "密州開元寺 道邑 撰",
    "X49n0814_003:0421a14": "[0421a14] 舉初狹名釋識寬體者阿賴耶名最初故狹乃至未",
    "X49n0814_003:0421a15": "轉通第二位故識體寬。",
    "X49n0814_003:0421a16": "[0421a16] 答令相隨順至方名三和者雖世不同觸有功能令",
    "X49n0814_003:0421a17": "相隨順令過去根隨順為依令未來境隨順為取令",
    "X49n0814_003:0421a18": "現在識為二所生故名三和非謂一處名為和也此",
    "X49n0814_003:0421a19": "雖有理後解為正。",
    "X49n0814_003:0421a20": "[0421a20] 如受等法至例觸應爾者此意說如受等法不能生",
    "X49n0814_003:0421a21": "餘作意等即不隨受領似三和之上生作意等功能",
    "X49n0814_003:0421a22": "今觸既不能生觸亦不似三和之上生觸功能或解",
    "X49n0814_003:0421a23": "此中翻例也如受等不能生餘心所受等即領似三",
    "X49n0814_003:0421a24": "和之義觸雖不生觸既能生餘心所等故說此觸領",
    "X49n0814_003:0421b01": "似三和雖有此理前解為正。",
    "X49n0814_003:0421b02": "[0421b02] 又分限故者謂根及境能生識及觸等分限但有二",
    "X49n0814_003:0421b03": "種功能識之分限不能生識但有能生觸等功能即",
    "X49n0814_003:0421b04": "說此識似於根境觸之分限不能生識及觸但有能",
    "X49n0814_003:0421b05": "生餘心心所功能何故不得名為領似三和。",
    "X49n0814_003:0421b06": "[0421b06] 若約見至亦有似義者若約觸自證分能生觸之見",
    "X49n0814_003:0421b07": "亦是觸生觸若據此義即似三和能生觸也。",
    "X49n0814_003:0421b08": "[0421b08] 如受領觸不領作意者如受領觸但領可意等相不",
    "X49n0814_003:0421b09": "領觸能生作意等令觸領三和但似能生受等不似",
    "X49n0814_003:0421b10": "能生於觸。",
    "X49n0814_003:0421b11": "[0421b11] 又是主故不同於觸者主是勝故不可說識似於根",
    "X49n0814_003:0421b12": "境心所是劣故可說觸分別前三和齊與不齊二解",
    "X49n0814_003:0421b13": "俱得。",
    "X49n0814_003:0421b14": "[0421b14] 今取界身足論者問論中既云心所性故即簡根境",
    "X49n0814_003:0421b15": "等訖何故不取俱舍等耶答界身六法五是心所與",
    "X49n0814_003:0421b16": "舉寬攝狹故取界身六觸等者即六識相應之觸等",
    "X49n0814_003:0421b17": "也。",
    "X49n0814_003:0421b18": "[0421b18] 許少分實餘假不成等者許愛少實即餘觸不成假",
    "X49n0814_003:0421b19": "俱是心所無異因故有解若許觸有少分即經部說",
    "X49n0814_003:0421b20": "根塵等假法不成俱多法成無異因故前解為正經",
    "X49n0814_003:0421b21": "部許愛少分實有彼以別境之思即名為愛非如觸",
    "X49n0814_003:0421b22": "數三和合成。",
    "X49n0814_003:0421b23": "[0421b23] 問此質不定至復應思擇者此外人逐彼質作不定",
    "X49n0814_003:0421b24": "過也言思擇者我宗不許生有能生何得為例又大",
    "X49n0814_003:0421c01": "生通所生更有能生方始起觸既唯能起更不由觸",
    "X49n0814_003:0421c02": "自能生由此應說心等不能生作意力方生作意體",
    "X49n0814_003:0421c03": "能警何須別物警如繩不自斷要假刀方斷刀體自",
    "X49n0814_003:0421c04": "能割何須別物割。",
    "X49n0814_003:0421c05": "[0421c05] 雜集師不許集論者此破師子覺不許無著意故釋",
    "X49n0814_003:0421c06": "作意云持心令住也。",
    "X49n0814_003:0421c07": "[0421c07] 與薩婆多至第四者彼論云作意謂能令心警覺與",
    "X49n0814_003:0421c08": "此論別。",
    "X49n0814_003:0421c09": "[0421c09] 餘之三業乃是遍能者問思於善等役心為業豈第",
    "X49n0814_003:0421c10": "八思亦於善等役心耶答此業亦通三性之中第八",
    "X49n0814_003:0421c11": "俱思亦於無記能役心故即能取彼非邪正因故此",
    "X49n0814_003:0421c12": "業遍問若爾受業應能起合離非二欲故第八既通",
    "X49n0814_003:0421c13": "無記豈無非二欲耶答不爾第八不與欲相應故由",
    "X49n0814_003:0421c14": "斯受業亦是不遍。",
    "X49n0814_003:0421c15": "[0421c15] 或即因是果等者因果之法非即非離亦無因即是",
    "X49n0814_003:0421c16": "果故說之言無持業或即此受與愛為因與觸為果",
    "X49n0814_003:0421c17": "亦得說言即因是果今唯望觸不望於愛故說之言",
    "X49n0814_003:0421c18": "簡即因果前解為正。",
    "X49n0814_003:0421c19": "[0421c19] 若言要至皆同前者彼若救言此受要有所緣俱時",
    "X49n0814_003:0421c20": "之觸并不捨自性名自性受或云領觸所生之受並",
    "X49n0814_003:0421c21": "不捨自性名自性受作此等救皆同前破受定不緣",
    "X49n0814_003:0421c22": "俱生觸故便違自執不自證故並同前也。",
    "X49n0814_003:0421c23": "[0421c23] 非非青者非青之中有黃赤白等多種非一故言非",
    "X49n0814_003:0421c24": "非。",
    "X49n0814_003:0422a01": "[0422a01] 依謂依根俱有無間者問同依俱有可說依同心王",
    "X49n0814_003:0422a02": "心所前念各別如何無間亦說為同答若開導依定",
    "X49n0814_003:0422a03": "非心所於所引生無主義故今為依者必是心王故",
    "X49n0814_003:0422a04": "可名同說為意根非心所故。",
    "X49n0814_003:0422a05": "[0422a05] 或雖不同亦兼取者了別領納雖各不同數既齊等",
    "X49n0814_003:0422a06": "同取於境故亦兼也。",
    "X49n0814_003:0422a07": "[0422a07] 此中五義各有所簡者此可連環徵起若心王心所",
    "X49n0814_003:0422a08": "名相應者前念心王後念心所應名相應由此故說",
    "X49n0814_003:0422a09": "時簡前後也若爾意眼二識許俱時起眼識心所與",
    "X49n0814_003:0422a10": "意應名相應此亦不爾依簡別識眼意二識不同依",
    "X49n0814_003:0422a11": "故若云時依同名相應者六八二識同時依七第六",
    "X49n0814_003:0422a12": "識心所應與第八相應故疏釋云行簡依同其境各",
    "X49n0814_003:0422a13": "別六八二識雖時依同見境各別故非相應故若爾",
    "X49n0814_003:0422a14": "即此六八同緣色等時依既同又不格別相應故疏",
    "X49n0814_003:0422a15": "說云緣簡別見彼雖同緣見各別故不相應也今觀",
    "X49n0814_003:0422a16": "行簡境別即與所緣之簡不殊論自說云行相雖異",
    "X49n0814_003:0422a17": "明不取行相而疏強為五義違論立之不其添意也",
    "X49n0814_003:0422a18": "且依四義簡法已周亦應為善。",
    "X49n0814_003:0422a19": "[0422a19] 如五與意唯依事簡者五意雖俱依各別處事亦不",
    "X49n0814_003:0422a20": "等間體事不等其相如何答如五識俱意許同心王",
    "X49n0814_003:0422a21": "受等各二體事尋伺唯一故云不等。",
    "X49n0814_003:0422a22": "[0422a22] 此識行相極不明了等者此中五義且據因說若在",
    "X49n0814_003:0422a23": "佛果非不明了亦能分別違順境相不爾諸佛應非",
    "X49n0814_003:0422a24": "偏知餘之三義可通因果後二復次唯約因中。",
    "X49n0814_003:0422b01": "[0422b01] 便應不能攝益相續者若解明了如六識等便應不",
    "X49n0814_003:0422b02": "能攝持種子亦不滋益諸根大等令相續故。",
    "X49n0814_003:0422b03": "[0422b03] 若許間斷便非彼生等者第八問斷不名趣生捨執",
    "X49n0814_003:0422b04": "受故亦應不受熏性非堅故准可知。",
    "X49n0814_003:0422b05": "[0422b05] 如八證中等者瑜伽八證第八識中最初即執受證",
    "X49n0814_003:0422b06": "執受證中有五因五因中第一者謂任運生二非善",
    "X49n0814_003:0422b07": "染三一類異熟無記所攝四能遍執受五根等法五",
    "X49n0814_003:0422b08": "一切時執非有執不執時若不執時即爛壞故今此",
    "X49n0814_003:0422b09": "顯不與苦樂相應所由如彼任運中廣解。",
    "X49n0814_003:0422b10": "[0422b10] 禪定寂靜此無所能者捨受無能故通惡果間禪定",
    "X49n0814_003:0422b11": "有何能答有定共戒能止於惡故非惡果又由禪定",
    "X49n0814_003:0422b12": "能發神通智慧故多能也。",
    "X49n0814_003:0422b13": "[0422b13] 若隨所生至過失如前者此第八識若隨所生善趣",
    "X49n0814_003:0422b14": "惡趣即便轉變樂苦俱者應善趣中不持惡種惡趣",
    "X49n0814_003:0422b15": "之中不持善種故是過失。",
    "X49n0814_003:0422b16": "[0422b16] 有自性至本釋中者此下所引三性差別皆對法文",
    "X49n0814_003:0422b17": "今言如本釋者即師子覺也。",
    "X49n0814_003:0422b18": "[0422b18] 一自性至十法者謂瞋忿恨惱嫉慳害覆無慚無愧",
    "X49n0814_003:0422b19": "謂煩惱中此唯不善。",
    "X49n0814_003:0422b20": "[0422b20] 此有二義可名為記者問此下二解有何差別答前",
    "X49n0814_003:0422b21": "約功能後據自性前唯有為後通無為前唯有漏後",
    "X49n0814_003:0422b22": "兼無漏故有別也。",
    "X49n0814_003:0422b23": "[0422b23] 故餘例難亦然者五心所中舉觸為首難餘作意等",
    "X49n0814_003:0422b24": "亦爾又此舉行相為例更以自相門例亦得觸雖不",
    "X49n0814_003:0422c01": "以攝持因果為自相亦有三和之自相俱自相故亦",
    "X49n0814_003:0422c02": "可相例又受雖不與受俱餘心所亦與受俱並應為",
    "X49n0814_003:0422c03": "例。",
    "X49n0814_003:0422c04": "[0422c04] 此不成等者今難云觸等不了別故不例行相門者",
    "X49n0814_003:0422c05": "今既例相應門故應觸與觸相應觸不與觸並即例",
    "X49n0814_003:0422c06": "相應門觸等不了別何妨例行相。",
    "X49n0814_003:0422c07": "[0422c07] 心所能熏相見分等者此意說如第七識心王心所",
    "X49n0814_003:0422c08": "同緣本識(第七)心王能熏自相見種亦熏本識種子心",
    "X49n0814_003:0422c09": "所但熏自相見種不熏本質之種由所熏之處是一",
    "X49n0814_003:0422c10": "故無六果之妨此初解為不正也。",
    "X49n0814_003:0422c11": "[0422c11] 不可論至與不生者若所熏之處有六即(王所)俱有本",
    "X49n0814_003:0422c12": "質種子汝不可說心王中種生本質心所中種即不",
    "X49n0814_003:0422c13": "生若能熏六法雖熏六種以所熏生之處是一如我",
    "X49n0814_003:0422c14": "心王所熏之種生本質心所所熏之種生影像此亦",
    "X49n0814_003:0422c15": "未正。",
    "X49n0814_003:0422c16": "[0422c16] 由是義至理亦無失者此第二解如第七識心王心",
    "X49n0814_003:0422c17": "所同緣本識共熏成一本識種子此現舉種不為因",
    "X49n0814_003:0422c18": "緣既相分熏增上緣攝如多業同招一現亦應爾共",
    "X49n0814_003:0422c19": "新熏本識之種既為增上亦不親生本識現行以本",
    "X49n0814_003:0422c20": "有種親能生故故無頓生六果之妨亦無多種生一",
    "X49n0814_003:0422c21": "芽失疏言因緣便無此事者若為因緣便無多現生",
    "X49n0814_003:0422c22": "一種事增上可爾此解亦未為正現行辨體生種何",
    "X49n0814_003:0422c23": "得不是因緣下第三解稍勝於前。",
    "X49n0814_003:0422c24": "[0422c24] 量云至如貪信等者外人作不定過云為如貪等不",
    "X49n0814_003:0423a01": "自在故不能愛熏為如苣勝不自在故能受熏耶既",
    "X49n0814_003:0423a02": "爾宗中應云應非內法所熏便無過失簡苣勝等非",
    "X49n0814_003:0423a03": "內法故下難持種亦應云應不能持內法實種不爾",
    "X49n0814_003:0423a04": "觸等能持外麥等假種為不定過。",
    "X49n0814_003:0423a05": "[0423a05] 能熏雖至生一果者比六能熏為因緣故熏成六種",
    "X49n0814_003:0423a06": "非是共為因緣生一果也此喻約前第三解若據第",
    "X49n0814_003:0423a07": "二能立所立二俱不成。",
    "X49n0814_003:0423a08": "[0423a08] 如五無間業受一期報者若不許多因共生一果如",
    "X49n0814_003:0423a09": "何五業共招一法問如經所說一一無間業各受一",
    "X49n0814_003:0423a10": "劫苦如何此說五招一報答今云一期報者非謂一",
    "X49n0814_003:0423a11": "劫業既有五即以五劫為一期也。",
    "X49n0814_003:0423a12": "[0423a12] 可許例於捨位者約齊縛也第七我斷觸等捨能雜",
    "X49n0814_003:0423a13": "煩惱亦名為捨問只言捨賴耶何故不言捨觸等答",
    "X49n0814_003:0423a14": "此據離縛心王離時心所亦離故下論云爾時此識",
    "X49n0814_003:0423a15": "煩惱麤重永遠離故說之為捨既不言捨藏識體故",
    "X49n0814_003:0423a16": "離縛時心所亦離何不名捨。",
    "X49n0814_003:0423a17": "[0423a17] 三可熏非常一者是此遮無為彼常一故四相應者",
    "X49n0814_003:0423a18": "此與能熏同時處不即離故名相應由此可轉識熏",
    "X49n0814_003:0423a19": "也今言相應不是時依等同之相應也。",
    "X49n0814_003:0423a20": "[0423a20] 前生後滅相續如流者問論云前因滅位後果正生",
    "X49n0814_003:0423a21": "何故此云前生後滅答今云前生後滅汎明因果相",
    "X49n0814_003:0423a22": "續之義非謂正釋前文。",
    "X49n0814_003:0423a23": "[0423a23] 初隨返質唯難於常者此即指常亦不成緣起正理",
    "X49n0814_003:0423a24": "等文也。",
    "X49n0814_003:0423b01": "[0423b01] 彼救不然至謂取與用者彼小乘救云天乘云過未",
    "X49n0814_003:0423b02": "有用應名現在者此難不爾我宗要有取與二用方",
    "X49n0814_003:0423b03": "名現在過去未來各有一用壞非現在。",
    "X49n0814_003:0423b04": "[0423b04] 難云至有半作用此難意云汝今要有取與二用方",
    "X49n0814_003:0423b05": "名用者婆娑既云過去取果不言與果故應過去有",
    "X49n0814_003:0423b06": "半作用又云等無間緣心等可有過去色等非無間",
    "X49n0814_003:0423b07": "緣故應過去有半作用雖有二釋前解為正以云有",
    "X49n0814_003:0423b08": "取果用故。",
    "X49n0814_003:0423b09": "[0423b09] 又言未來至應名現在者難過去已後難未來也汝",
    "X49n0814_003:0423b10": "若言過未名功能現在名作用者婆沙既云未來有",
    "X49n0814_003:0423b11": "三法作用故未來世應名現在問光明等未來作用",
    "X49n0814_003:0423b12": "其相云何答有云如日未出先現光明故光明用在",
    "X49n0814_003:0423b13": "未來也有為之法未生由生相生苦諦之惑未斷由",
    "X49n0814_003:0423b14": "苦忍斷故三作用皆在未來如苦法忍有二作用一",
    "X49n0814_003:0423b15": "能捨異生性二能斷見斷十種隨眠除之二用准之",
    "X49n0814_003:0423b16": "可悉如前已敘。",
    "X49n0814_003:0423b17": "[0423b17] 彼與果用至生復生過者此雙難過未也言滅復滅",
    "X49n0814_003:0423b18": "失有汝滅有與果功能過去既能與果應名為滅現",
    "X49n0814_003:0423b19": "在之滅復能與果過去既滅現在復滅故言滅復滅",
    "X49n0814_003:0423b20": "失生復生過者汝生有取果功能未來既生現生復",
    "X49n0814_003:0423b21": "能取果亦應名生故有生復生復又解云由滅相故",
    "X49n0814_003:0423b22": "現在法滅入過去已後有與果用此用不能自滅又",
    "X49n0814_003:0423b23": "須滅滅故云滅復滅也未來生相能生於法已名取",
    "X49n0814_003:0423b24": "果至現在復有取果作用兩重取果故云生復生也",
    "X49n0814_003:0423c01": "若言與果至取果用故者汝若救言過去與果但是",
    "X49n0814_003:0423c02": "功能未來取果亦非作用故不可難過去未來應名",
    "X49n0814_003:0423c03": "現在者即阿羅漢末心正現在時應非現在無取與",
    "X49n0814_003:0423c04": "作用故此中牒救言與破中言取意影略也。",
    "X49n0814_003:0423c05": "[0423c05] 又若此心至更復言滅者此言初者謂未滅時現既",
    "X49n0814_003:0423c06": "無用即已名滅何故至後滅時更復言滅。",
    "X49n0814_003:0423c07": "[0423c07] 若言非是至無間緣故者彼復救言無學末心亦有",
    "X49n0814_003:0423c08": "取果之用但為後念緣闕果遂不生非無取果之用",
    "X49n0814_003:0423c09": "者理亦不然婆沙論中說無學末心非無間緣何故",
    "X49n0814_003:0423c10": "汝說亦有取果之用故違自宗即正理師違婆沙也",
    "X49n0814_003:0423c11": "若言後果至不能生果者又汝若言後心之果若緣",
    "X49n0814_003:0423c12": "不闕決定此末後心生者汝末後心復有取果之用",
    "X49n0814_003:0423c13": "彼緣不闕即合為因能生後果何故復言後念緣闕",
    "X49n0814_003:0423c14": "故不能生若言此心不能為因生於後果即是無用",
    "X49n0814_003:0423c15": "何故言現在之心有取果之用。",
    "X49n0814_003:0423c16": "[0423c16] 有酬前至熟變相等者如觀&#x7CD3;子至成熟時有酬前",
    "X49n0814_003:0423c17": "相觀此熟相從本&#x7CD3;子所生故對此本因立現法為",
    "X49n0814_003:0423c18": "果也。",
    "X49n0814_003:0423c19": "[0423c19] 此答於前生滅分位法者彼薩婆多難云因現在位",
    "X49n0814_003:0423c20": "後果未生因是誰因乃至誰離斷常今於現法假立",
    "X49n0814_003:0423c21": "因果即是答彼前因已滅後果未生等之分位也。",
    "X49n0814_003:0423c22": "[0423c22] 六通至三世等者今言六通之內有此三世非要一",
    "X49n0814_003:0423c23": "一有此行相也言死生智緣未來者謂天眼通能見",
    "X49n0814_003:0423c24": "死此生彼故言生死智問五識取現境如何緣未來",
    "X49n0814_003:0424a01": "答五俱意識依天眼根能知未來非眼識也又眼耳",
    "X49n0814_003:0424a02": "通是眼耳識相應智性何妨天眼亦緣未來以有慧",
    "X49n0814_003:0424a03": "故說緣現者約餘五識前解為正。",
    "X49n0814_003:0424a04": "[0424a04] 濫妄緣者唯識通妄神通非妄若不簡恐亦是妄。",
    "X49n0814_003:0424a05": "[0424a05] 三相用不同時者此勝軍假朋上座但於現在假立",
    "X49n0814_003:0424a06": "三相前法至異後法正生常相續故因果不斷問何",
    "X49n0814_003:0424a07": "故此師不言滅相答此師既唯現在是有滅相是無",
    "X49n0814_003:0424a08": "故不言滅問此為敘勝軍義為敘上座義若勝軍義",
    "X49n0814_003:0424a09": "勝軍自是大乘何故此中疏云復以大乘若上座義",
    "X49n0814_003:0424a10": "彼師色心俱有滅相何故此中唯說三相又解言前",
    "X49n0814_003:0424a11": "有因時無果等乃是小乘難大乘文此若敘上座義",
    "X49n0814_003:0424a12": "何故疏云被他如先有因時無果等難耶答此敘勝",
    "X49n0814_003:0424a13": "軍假朋上座以大乘及上座部俱不立過未故前被",
    "X49n0814_003:0424a14": "薩婆多難今勝軍此中為救彼義故疏云復以大乘",
    "X49n0814_003:0424a15": "也准下難云阿賴耶分二趣故即偏難勝軍若難上",
    "X49n0814_003:0424a16": "座應言約意分二趣也。",
    "X49n0814_003:0424a17": "[0424a17] 阿賴耶識至達此文者設汝約生時勝天趣得名仍",
    "X49n0814_003:0424a18": "有賴耶分二趣過即應一識亦天亦人不可此識非",
    "X49n0814_003:0424a19": "前故言違此文者汝既一世因果並時即違此論約",
    "X49n0814_003:0424a20": "曾當假立因果之文也。",
    "X49n0814_003:0424a21": "[0424a21] 生時酬因至二法為二時者此明二法因果非正釋",
    "X49n0814_003:0424a22": "此論文次下文中方應釋之今為開一法因果故先",
    "X49n0814_003:0424a23": "敘二法相對明也其次疏云今此所論下正明一法",
    "X49n0814_003:0424a24": "屬此論文言一法者生滅二時即一法體言二法者",
    "X49n0814_003:0424b01": "生之與滅各在一法故二別也。",
    "X49n0814_003:0424b02": "[0424b02] 生滅相違寧同現在者他若救云生滅是因果此二",
    "X49n0814_003:0424b03": "不相違者應難云生有滅是無即許非相違晝明夜",
    "X49n0814_003:0424b04": "是暗應亦不相違若彼救云由明為因而暗得滅亦",
    "X49n0814_003:0424b05": "是因果許不相違者即無有一法不是因果便成大",
    "X49n0814_003:0424b06": "過。",
    "X49n0814_003:0424b07": "[0424b07] 下有三師至為三釋者問文言斷煩惱障究竟盡若",
    "X49n0814_003:0424b08": "隨眠永害即是初師永伏不行即通第二如何此有",
    "X49n0814_003:0424b09": "第三義耶答此云究竟盡者下第三師亦有此義一",
    "X49n0814_003:0424b10": "約分別煩惱種子現行皆究竟故二設俱生者究竟",
    "X49n0814_003:0424b11": "不為過失如阿羅漢究竟斷時。",
    "X49n0814_003:0424b12": "[0424b12] 此據位全除等者&#x5C05;實而言二乘金剛心斷煩惱障",
    "X49n0814_003:0424b13": "盡捨阿賴耶訖以無間違唯一剎那故不說今言阿",
    "X49n0814_003:0424b14": "羅漢位方究竟捨者據位全論亦無違也問大乘金",
    "X49n0814_003:0424b15": "剛心煩惱亦盡何故但說二乘答大乘八地已捨賴",
    "X49n0814_003:0424b16": "耶更何須說。",
    "X49n0814_003:0424b17": "[0424b17] 又依至名無生者論約不受分段名為無生不約無",
    "X49n0814_003:0424b18": "變易故知唯約煩惱障盡名阿羅漢若約所知亦斷",
    "X49n0814_003:0424b19": "者應名不受變易生。",
    "X49n0814_003:0424b20": "[0424b20] 又畢竟至麤重者此既總文通三師義即亦取現行",
    "X49n0814_003:0424b21": "麤重為正。",
    "X49n0814_003:0424b22": "[0424b22] 若說至不成者此云習氣即無堪任性也若以永遠",
    "X49n0814_003:0424b23": "離無堪任麤重方名捨賴耶即四位不成二乘無學",
    "X49n0814_003:0424b24": "不退皆未永離無堪任性即應一位無阿賴耶唯如",
    "X49n0814_003:0424c01": "來故又約種子名為習氣唯不通八地即是四位不",
    "X49n0814_003:0424c02": "成前解為本。",
    "X49n0814_003:0424c03": "[0424c03] 以得證淨至信不退者謂此迴心菩薩先於二乘見",
    "X49n0814_003:0424c04": "諦道中以證四種不壞淨信今說此為不退菩薩亦",
    "X49n0814_003:0424c05": "是信不退也然未至彼大乘十信第六心也。",
    "X49n0814_003:0424c06": "[0424c06] 論直往至不退此除煩惱不退彼約斷煩惱此猶未",
    "X49n0814_003:0424c07": "斷故。",
    "X49n0814_003:0424c08": "[0424c08] 若現行一分等者此初師難第二師也言全未捨故",
    "X49n0814_003:0424c09": "者此第二即解也七地已前第七執藏雖暫不起未",
    "X49n0814_003:0424c10": "全捨故不名為捨言若不爾至應非不退者此第二",
    "X49n0814_003:0424c11": "師難初師若要無學方捨賴耶迴心菩薩名不退者",
    "X49n0814_003:0424c12": "八地直往既未捨賴耶應非不退言若爾八地等者",
    "X49n0814_003:0424c13": "初師難也若八地菩薩捨賴耶故名不退者即初地",
    "X49n0814_003:0424c14": "菩薩汝亦自許未捨賴耶應非不退何故初地名證",
    "X49n0814_003:0424c15": "不退已得不退。",
    "X49n0814_003:0424c16": "[0424c16] 三乘有學至時少故者問何故前唯會二乘金剛心",
    "X49n0814_003:0424c17": "此中通會三乘答前是通文其第二師不約斷種名",
    "X49n0814_003:0424c18": "捨賴耶即八地已捨故不說大乘金剛心今此唯是",
    "X49n0814_003:0424c19": "第一師義要斷煩惱種盡方捨賴耶故通會三乘金",
    "X49n0814_003:0424c20": "剛心位也。",
    "X49n0814_003:0424c21": "[0424c21] 近波羅蜜多者七地已前未能任運純無相修行猶",
    "X49n0814_003:0424c22": "淺故名為近若爾地前應亦名近此亦不然初劫唯",
    "X49n0814_003:0424c23": "有漏但名波羅蜜此通無漏少分無相故名為近得",
    "X49n0814_003:0424c24": "名不同。",
    "X49n0814_003:0425a01": "[0425a01] 此四因至解行地等者資&#x7CAE;加行名勝解行地此位",
    "X49n0814_003:0425a02": "煩惱未永不行故此初因簡地前也初地已去六識",
    "X49n0814_003:0425a03": "煩惱能永伏故言今通七識者此約八地煩惱不行",
    "X49n0814_003:0425a04": "故通七識言第二因簡六地者謂前六地中未能於",
    "X49n0814_003:0425a05": "無相海任運而轉故此簡也第三因簡七地者以七",
    "X49n0814_003:0425a06": "地中未能起一切行也言第四簡一切地者即簡八",
    "X49n0814_003:0425a07": "地已前並解行等故云一切。",
    "X49n0814_003:0425a08": "[0425a08] 即是正體後得者准前二因亦應合取生法二智今",
    "X49n0814_003:0425a09": "取正體後得並通生法二智故亦無失。",
    "X49n0814_003:0425a10": "[0425a10] 如瑜伽論至煩惱有三者一無染汙相謂要知故起",
    "X49n0814_003:0425a11": "不能染汙菩薩名無染污相二無過失菩薩雖起煩",
    "X49n0814_003:0425a12": "惱不能於菩薩自身中生苦逼惱名無過失三能斷",
    "X49n0814_003:0425a13": "苦因菩薩生起煩惱於諸有情能斷苦因煩惱為因",
    "X49n0814_003:0425a14": "逼諸有情令斷苦修善故。",
    "X49n0814_003:0425a15": "[0425a15] 攝論云心體第三者從識意心為次第也。",
    "X49n0814_003:0425a16": "[0425a16] 對法第二至據一邊說者攝論中以積集生起二義",
    "X49n0814_003:0425a17": "名心對法論中但云積集不說生起故云一邊有云",
    "X49n0814_003:0425a18": "對法取緣慮義名心是一邊者非也。",
    "X49n0814_003:0425a19": "[0425a19] 攝論第一云為取所依等者世親攝論云當知於六",
    "X49n0814_003:0425a20": "趣生死既云六趣故不通聖無性論云識自體與取",
    "X49n0814_003:0425a21": "為依此約與煩惱種現為依不通聖此即同下解阿",
    "X49n0814_003:0425a22": "陀那識甚深細中執取結生相續一義亦是約凡夫",
    "X49n0814_003:0425a23": "說。",
    "X49n0814_003:0425a24": "[0425a24] 此。等諸名通一切位者問此中阿陀那識准下解云",
    "X49n0814_003:0425b01": "執持種子執受根身執取結生相續具此三義名阿",
    "X49n0814_003:0425b02": "陀那至無漏位既不結生如何此名通一切位答雖",
    "X49n0814_003:0425b03": "闕一義仍有二義故是通名問既爾賴耶八地唯闕",
    "X49n0814_003:0425b04": "執藏一義應當不捨藏名佛果既有能藏藏名亦應",
    "X49n0814_003:0425b05": "通佛答藏約緣縛義不被他執即名為捨阿陀那識",
    "X49n0814_003:0425b06": "自體結生相續不約佗緣故此名不捨問執不執別",
    "X49n0814_003:0425b07": "闕一義齊入八地時何不俱捨答執藏過失重闕一",
    "X49n0814_003:0425b08": "捨藏名結生不縛他設除名不捨又八地以上變易",
    "X49n0814_003:0425b09": "身相續成佛已去無漏相續三義具足故阿陀那識",
    "X49n0814_003:0425b10": "亦是通名前解為勝。",
    "X49n0814_003:0425b11": "[0425b11] 始終為論至不通無漏者此識所藏有其二義一被",
    "X49n0814_003:0425b12": "他熏故二被他執故若至佛果不熏不執故為所藏",
    "X49n0814_003:0425b13": "不通無漏若約能藏亦通無漏。",
    "X49n0814_003:0425b14": "[0425b14] 此中至取能藏等者論中只言攝藏一切雜染品法",
    "X49n0814_003:0425b15": "即是本識為能藏不取雜染七識為能藏也何故不",
    "X49n0814_003:0425b16": "取耶答此唯因中以得其名不同第八為能藏亦通",
    "X49n0814_003:0425b17": "果故由此論中但說二義不說第八為雜染所藏問",
    "X49n0814_003:0425b18": "我見愛等執藏為我亦唯在因不通無漏何故說藏",
    "X49n0814_003:0425b19": "答此中棄捨唯在執藏唯在因過重偏說又解此云",
    "X49n0814_003:0425b20": "不取能藏者不取第八識為能藏也何以然者此中",
    "X49n0814_003:0425b21": "云唯說因中八地已前其識名者唯是執藏故不取",
    "X49n0814_003:0425b22": "此識為能藏也雖有此理准疏結云故略不論染為",
    "X49n0814_003:0425b23": "能藏義即前解為正釋意論中唯有能藏執藏二義",
    "X49n0814_003:0425b24": "闕所藏義即是略不說染為能藏也。",
    "X49n0814_003:0425c01": "[0425c01] 初師第三隨理應說者論云非無學位不退菩薩者",
    "X49n0814_003:0425c02": "初師不退唯取慚悟第三師通取十地故言隨應。",
    "X49n0814_003:0425c03": "[0425c03] 種子生現至此文證者若許種現同時即金剛心起",
    "X49n0814_003:0425c04": "明來暗除種現俱捨何故此云此名唯在諸菩薩位",
    "X49n0814_003:0425c05": "非如來地此金剛心既是菩薩明知唯捨種子未捨",
    "X49n0814_003:0425c06": "現行又觀此文唯證金剛心是有漏不證種現異時",
    "X49n0814_003:0425c07": "設唯除佛何廢種現同時。",
    "X49n0814_003:0425c08": "[0425c08] 七地以前緣阿賴耶者問平等性智正起之時即不",
    "X49n0814_003:0425c09": "執藏如何此智得緣賴耶答智雖不執名未捨故設",
    "X49n0814_003:0425c10": "暫不執未畢竟故緣彼位故。",
    "X49n0814_003:0425c11": "[0425c11] 有漏二位名最初捨故者有漏二位名即是賴耶異",
    "X49n0814_003:0425c12": "熟賴耶初捨云二義者一謂過重二初位捨。",
    "X49n0814_003:0425c13": "[0425c13] 若據至阿賴耶同者此中賴耶言阿賴漢位捨者據",
    "X49n0814_003:0425c14": "捨能緣縛也若異熟識亦約捨縛名捨即與賴耶同",
    "X49n0814_003:0425c15": "時而捨由約捨體故前後別問何故異熟不約捨縛",
    "X49n0814_003:0425c16": "賴耶即然答賴耶從縛立名故據縛異熟體是無記",
    "X49n0814_003:0425c17": "故約捨體。",
    "X49n0814_003:0425c18": "[0425c18] 如世第一法捨異生性者如薩婆多異生性得與世",
    "X49n0814_003:0425c19": "第一法俱時捨猶如害名世第一法捨異生性亦是",
    "X49n0814_003:0425c20": "正捨名捨今此師異熟識現行種子得與金剛心俱",
    "X49n0814_003:0425c21": "亦是正捨名捨其二障種金剛心生即已捨訖有云",
    "X49n0814_003:0425c22": "此師異熟識種與煩惱同捨金剛心中唯有現行者",
    "X49n0814_003:0425c23": "其理不爾若許爾者與異時義復有何別此護法師",
    "X49n0814_003:0425c24": "種與現行俱起和合故彼釋非。",
    "X49n0814_003:0426a01": "[0426a01] 得與成就既無別體者此師金剛心中鏡智雖起未",
    "X49n0814_003:0426a02": "圓滿故不名成就至解脫道圓滿成就得與成就既",
    "X49n0814_003:0426a03": "無別故金剛心名為將得未正得也未圓滿故亦有",
    "X49n0814_003:0426a04": "疏本云得已成就既無差別即金剛心得解脫道名",
    "X49n0814_003:0426a05": "為得得已即是成就故云無別此雖易解然多本皆",
    "X49n0814_003:0426a06": "云得與也。",
    "X49n0814_003:0426a07": "[0426a07] 其種生現異時等以集論說無種已生故有此釋此",
    "X49n0814_003:0426a08": "中二解唯種現別時與前解異餘義並同。",
    "X49n0814_003:0426a09": "[0426a09] 彼答依盡真如為論者彼決擇分答佛及聲聞無餘",
    "X49n0814_003:0426a10": "不別者不別有二義一苦依盡不別二所顯真如不",
    "X49n0814_003:0426a11": "別此合為文故云依盡真如非謂&#x7070;身滅智佛亦同",
    "X49n0814_003:0426a12": "也有疏本云彼苦依盡者理雖可通不如彼答云。",
    "X49n0814_003:0426a13": "[0426a13] 謂自相至前已說者此云三門雖因果不同次前已",
    "X49n0814_003:0426a14": "說故今不論問前何處說答言無垢識最極清淨諸",
    "X49n0814_003:0426a15": "無漏法所依止故即自相門言此名唯在如來地有",
    "X49n0814_003:0426a16": "即果相門言無垢識體無有捨時即斷捨門此之三",
    "X49n0814_003:0426a17": "門因果別相如理應思之。",
    "X49n0814_003:0426a18": "[0426a18] 有言至及後一者此意說佛果三門竟是無漏論中",
    "X49n0814_003:0426a19": "既云有漏即以簡之故更不說若爾即性俱境等果",
    "X49n0814_003:0426a20": "亦無漏一有漏言皆已簡訖更何須簡故疏中前解",
    "X49n0814_003:0426a21": "為勝。",
    "X49n0814_003:0426a22": "[0426a22] 其因相至此中不說者問因中第八能持染淨一切",
    "X49n0814_003:0426a23": "種子果位唯持淨種因果既別何故不說答染淨雖",
    "X49n0814_003:0426a24": "別持種義同故不須簡問染淨各別持種義同故不",
    "X49n0814_003:0426b01": "簡者亦應因中緣境狹果中雖通緣緣境義同何須",
    "X49n0814_003:0426b02": "對簡心所多少相應既等例亦應然答理且不齊緣",
    "X49n0814_003:0426b03": "境相應此之二門果寬因狹若不對辨恐果同因故",
    "X49n0814_003:0426b04": "須料簡所持種子果少因多故即不說又解欲顯如",
    "X49n0814_003:0426b05": "來能遍知故欲顯佛果功德勝故由此重說緣境相",
    "X49n0814_003:0426b06": "應如來既不受熏持種之功不顯由此不簡因相。",
    "X49n0814_003:0426b07": "[0426b07] 然受相應至標舉簡之者問捨受通因果恐濫須簡",
    "X49n0814_003:0426b08": "之持種通果因有濫何不簡答佛果第八既唯善性",
    "X49n0814_003:0426b09": "遍緣諸境善等俱皆同無漏六識若不簡之恐同於",
    "X49n0814_003:0426b10": "彼亦與樂相應故今標舉無漏第八定不持諸雜種",
    "X49n0814_003:0426b11": "既無濫故不簡也。",
    "X49n0814_003:0426b12": "[0426b12] 或說通至六地等此師意說此十地中皆有遊觀無",
    "X49n0814_003:0426b13": "漏故知十地皆有觀智以鏡智中遊觀故言色界六",
    "X49n0814_003:0426b14": "地者謂四根本一中間一未至也言中間者即大梵",
    "X49n0814_003:0426b15": "王天何名中間有有尋有伺上無尋無伺下故名中",
    "X49n0814_003:0426b16": "間問四禪皆有近分如何唯一未至耶答唯取初禪",
    "X49n0814_003:0426b17": "近分最初得故所以偏說。",
    "X49n0814_003:0426b18": "[0426b18] 多依天住者佛果功德多依此天而住故以第四禪",
    "X49n0814_003:0426b19": "為天住有云無住者非也。",
    "X49n0814_003:0426b20": "[0426b20] 色界有至無色界故者色界定慧均等故言遍緣無",
    "X49n0814_003:0426b21": "色慧劣故緣不遍又色界心通緣心色故言遍緣無",
    "X49n0814_003:0426b22": "色不緣色等故不說遍今欲明鏡智能現一切影像",
    "X49n0814_003:0426b23": "故取遍緣心也。",
    "X49n0814_003:0426b24": "[0426b24] 此言三受至餘中者者此六十三言於三受位俱行",
    "X49n0814_003:0426c01": "不絕者謂餘識中第三受也第八捨受與彼俱行即",
    "X49n0814_003:0426c02": "顯第八於三界中唯捨受俱也。",
    "X49n0814_003:0426c03": "[0426c03] 如三類遍所有等智者此以薩婆多三類遍智以說",
    "X49n0814_003:0426c04": "九地鏡智也言三類者謂苦類智集類智滅類智也",
    "X49n0814_003:0426c05": "言遍所有等智者彼師說見道已前有漏心中六行",
    "X49n0814_003:0426c06": "伏惑作四諦觀知苦斷集證滅此有漏智至見道中",
    "X49n0814_003:0426c07": "由無漏現觀三類智後遍方能兼修有漏三世俗智",
    "X49n0814_003:0426c08": "功能增長說為現觀三類遍智也此邊等智未來雖",
    "X49n0814_003:0426c09": "有畢竟不生餘之九地境智亦爾問無漏位中作四",
    "X49n0814_003:0426c10": "諦觀何故唯言三類智耶答世俗事觀之中而起遍",
    "X49n0814_003:0426c11": "能知苦斷集證滅等智由此三類兼修時不兼修道",
    "X49n0814_003:0426c12": "也故俱舍云曾於道無事現觀故又必無於道遍知",
    "X49n0814_003:0426c13": "事現觀故於苦集滅可遍知斷證也又道唯無漏世",
    "X49n0814_003:0426c14": "俗之智未得其名故不修耳問修道惑滅猶未斷證",
    "X49n0814_003:0426c15": "云何言遍答自諦之下能遍斷證非修道也問有宗",
    "X49n0814_003:0426c16": "既無種子無漏現觀俗智無由現行所言修者為修",
    "X49n0814_003:0426c17": "何法答彼宗去來之法皆有實得唯修此得非現行",
    "X49n0814_003:0426c18": "也。[0426c18] 疏意深遠道理難窮邑以愚情敢量玄旨意因",
    "X49n0814_003:0426c19": "枝譜課此庸&#x8657;諸有哲人無為誚也。",
    "X49n0814_003:0426c20": "[0426c20] 如斷常中阿賴耶者此意說此論上下問中所牒識",
    "X49n0814_003:0426c21": "名其例不定今言斷常者即前因果譬喻門中問云",
    "X49n0814_003:0426c22": "阿賴耶識為斷為常此唯取修名從因為問復言至",
    "X49n0814_003:0426c23": "轉位即通二乘十地菩薩為論者此說斷捨門也彼",
    "X49n0814_003:0426c24": "徵問云此識無始恒轉如流乃至何位當究竟捨以",
    "X49n0814_003:0427a01": "彼兼問捨異熟識故通二乘十地菩薩問何以得知",
    "X49n0814_003:0427a02": "兼問異熟答前解捨云異熟識體菩薩將得菩提時",
    "X49n0814_003:0427a03": "捨聲聞獨覺入無餘依涅槃時捨由此疏云通二乘",
    "X49n0814_003:0427a04": "等今此問第八識乃說通名故知上下非一向依此",
    "X49n0814_003:0427a05": "體例。",
    "X49n0814_003:0427a06": "[0427a06] 此顯依初捨為名者此斷常中言阿賴耶者依初捨",
    "X49n0814_003:0427a07": "說今彼別問言云何應知此第八識者顯通諸位也",
    "X49n0814_003:0427a08": "又准下至不唯在色者謂薩婆多五蘊是真受&#x7740;處",
    "X49n0814_003:0427a09": "即是賴耶故離色等五蘊之外無別賴耶由此問今",
    "X49n0814_003:0427a10": "云何應知離眼等識者亦等於色。",
    "X49n0814_003:0427a11": "[0427a11] 是離共許至不共許故者謂大小乘共許賴耶離五",
    "X49n0814_003:0427a12": "取蘊更無別體故涅槃等既非蘊攝彼亦不許為愛",
    "X49n0814_003:0427a13": "&#x7740;境言此離識蘊不共許者彼許色等為阿賴耶此",
    "X49n0814_003:0427a14": "離識蘊大乘不許。",
    "X49n0814_003:0427a15": "[0427a15] 不言對有法等者阿毘達磨此云對法若順因明前",
    "X49n0814_003:0427a16": "陳所別名有法後陳能別名法由此難云何故不言",
    "X49n0814_003:0427a17": "對有法而言對法也答云具軌持非有法也前陳名",
    "X49n0814_003:0427a18": "自性唯有持義後陳名差別兼有軌義今言對法顯",
    "X49n0814_003:0427a19": "得二義故不言對有法。",
    "X49n0814_003:0427a20": "[0427a20] 為依雖同變不變異者此意云器根及識俱與為依",
    "X49n0814_003:0427a21": "何故器根即言變為彼變其轉識即言為彼依耶故",
    "X49n0814_003:0427a22": "今釋云為依雖同變不變異故別說也。",
    "X49n0814_003:0427a23": "[0427a23] 此所隨一者今成末那以轉識攝為因因有二過一",
    "X49n0814_003:0427a24": "者所依不成有法末那他宗不許是故此因無所依",
    "X49n0814_003:0427b01": "也二者隨一不成不許末那是轉識攝他隨一也今",
    "X49n0814_003:0427b02": "合為文言所隨一有本云此犯隨一者雖顯過不盡",
    "X49n0814_003:0427b03": "其文易解將為正也。",
    "X49n0814_003:0427b04": "[0427b04] 或若不爾至不定過者問前成末那轉識攝因論自",
    "X49n0814_003:0427b05": "明說既於第八不轉不成何成答恐他亦以第八是",
    "X49n0814_003:0427b06": "轉識攝故此遮之又論中雖言轉識攝故亦得以是",
    "X49n0814_003:0427b07": "識性故為因此於第八既有故成不定過也。",
    "X49n0814_003:0427b08": "[0427b08] 解有趣至此等初也者此更懸科下文不應此處言",
    "X49n0814_003:0427b09": "此等初也疏文誤失。",
    "X49n0814_003:0427b10": "[0427b10] 即前順後其體順用者種子同類名前順後親生現",
    "X49n0814_003:0427b11": "行名體順用又前之生死順後生死云前順後諸有",
    "X49n0814_003:0427b12": "漏法皆順生死名體順用又能招感業種望所招果",
    "X49n0814_003:0427b13": "名前順後五果種子親生苦果名體順用雖有三釋",
    "X49n0814_003:0427b14": "初後為勝下准此知。",
    "X49n0814_003:0427b15": "[0427b15] 非如色等名為執持者有根身等令不壞生覺受故",
    "X49n0814_003:0427b16": "外器色等執為境故今執業惑無此二義故云非如",
    "X49n0814_003:0427b17": "色等但與為依名執持也。",
    "X49n0814_003:0427b18": "[0427b18] 如喜及順喜法者謂喜受同時心心所及根等名順",
    "X49n0814_003:0427b19": "喜法。",
    "X49n0814_003:0427b20": "[0427b20] 還即道諦者還謂歸趣道證滅故。",
    "X49n0814_003:0427b21": "[0427b21] 或攝至證涅槃故者如資&#x7CAE;加行有漏善法遠證佛",
    "X49n0814_003:0427b22": "果涅槃亦名為順。",
    "X49n0814_003:0427b23": "[0427b23] 唯親執無漏種者問前解執受唯言相名分別習氣",
    "X49n0814_003:0427b24": "不說無漏種何故此云親執無漏答前據依持顯以",
    "X49n0814_003:0427c01": "為境故唯有漏此約親依識體安危事同故通執無",
    "X49n0814_003:0427c02": "漏不相違也。",
    "X49n0814_003:0427c03": "[0427c03] 或俱現至因義故者此言第一二句俱是現行識所",
    "X49n0814_003:0427c04": "言界者性義因義此現第八無始時來有體性故能",
    "X49n0814_003:0427c05": "為因故雖不能熏為依持故。",
    "X49n0814_003:0427c06": "[0427c06] 然生至通苦集者問業惑有漏可通苦諦生既非因",
    "X49n0814_003:0427c07": "如何名集答此如五果種子望生老死亦名為因故",
    "X49n0814_003:0427c08": "集諦攝約小乘如薩婆多分位緣生無明俱時識等",
    "X49n0814_003:0427c09": "五果雖實生攝相從名惑行支分位總名為業此即",
    "X49n0814_003:0427c10": "苦亦名集生老死位集亦名苦或亦餘部生緣老死",
    "X49n0814_003:0427c11": "更得為因故亦名集集是因故更如有別。",
    "X49n0814_003:0427c12": "[0427c12] 四清淨至實性者顯揚論云若說四清淨是則圓成",
    "X49n0814_003:0427c13": "實也問其四者何答一者自性清淨二者離垢清淨",
    "X49n0814_003:0427c14": "三者得此道清淨四者此境清淨此四之中初一真",
    "X49n0814_003:0427c15": "如第二涅槃第三者無漏心心所第四者無漏色等",
    "X49n0814_003:0427c16": "前二無為後二有為皆圓成實。",
    "X49n0814_003:0427c17": "[0427c17] 言依他性至依他依者此賴耶識六七緣執故遍計",
    "X49n0814_003:0427c18": "依也有實性故圓成依也持種現故依他依也若持",
    "X49n0814_003:0427c19": "無漏種通為二性依故與三性俱為依也。",
    "X49n0814_003:0427c20": "[0427c20] 非唯能藏至賴耶等者若唯能藏義以解賴耶名即",
    "X49n0814_003:0427c21": "八地已上應名賴耶既不爾故知由因執藏義也。",
    "X49n0814_003:0427c22": "[0427c22] 若起分別至各偏義說等者此意云凡者聞此起於",
    "X49n0814_003:0427c23": "分別我執墮諸惡趣愚者聞之起分別法執障生聖",
    "X49n0814_003:0427c24": "道愚無惡趣凡無聖道故偏義也問愚謂趣寂設不",
    "X49n0814_003:0428a01": "為說分別法執亦生又不障彼小乘聖道如何不為",
    "X49n0814_003:0428a02": "說耶答此趣寂種姓未證聖者若為說之法執堅深",
    "X49n0814_003:0428a03": "便增我執既執我法諸見遂生便障聖道如執窮生",
    "X49n0814_003:0428a04": "死蘊即其類也問經中但言恐彼分別執為我何故",
    "X49n0814_003:0428a05": "今云亦起法執答人我法我俱為我故。",
    "X49n0814_003:0428a06": "[0428a06] 經云無明至有識之身者此言有識者第八識也又",
    "X49n0814_003:0428a07": "云如五種子者即五果種子其中識支即第八故復",
    "X49n0814_003:0428a08": "云名有取識者即結生識也亦是第八。",
    "X49n0814_003:0428a09": "[0428a09] 又若至至教等者至教有二種若以言中於理真實",
    "X49n0814_003:0428a10": "之教名為至教即大乘論亦名至教若唯以契經名",
    "X49n0814_003:0428a11": "為至教諸論即非今立大乘經至教即是契經為至",
    "X49n0814_003:0428a12": "教也設不定失為如諸論順無我故汝大乘經非至",
    "X49n0814_003:0428a13": "教耶為如增一是至教耶故此四因各加第五既云",
    "X49n0814_003:0428a14": "契經攝故即簡諸論無不定失。",
    "X49n0814_003:0428a15": "[0428a15] 勝軍比量因云兩俱。[0428a15] 成至所不攝者問諸大乘經",
    "X49n0814_003:0428a16": "唯大乘許非佛語不攝如何此說兩俱極成答如增",
    "X49n0814_003:0428a17": "一等立&#x6B52;兩許非佛語不攝如外道教立&#x6B52;共許非",
    "X49n0814_003:0428a18": "諸佛語今大乘經雖小乘不許佛說然亦共許非是",
    "X49n0814_003:0428a19": "外道教中所攝故得說云兩俱極成非佛所不攝也",
    "X49n0814_003:0428a20": "若爾即大乘經是隨一非佛語攝此因應他隨一不",
    "X49n0814_003:0428a21": "成答既非外道教攝即是共許此因於有法轉故無",
    "X49n0814_003:0428a22": "隨一。",
    "X49n0814_003:0428a23": "[0428a23] 彼宗自許真是佛語者薩婆多宗自有兩說一師云",
    "X49n0814_003:0428a24": "集佛語成仍是佛語一師云迦旃延造非是佛說今",
    "X49n0814_003:0428b01": "約許佛說師以為不定也。",
    "X49n0814_003:0428b02": "[0428b02] 亦外道等至所不攝者問此發智論外道大乘俱不",
    "X49n0814_003:0428b03": "許是佛語即是兩俱極成非佛語攝何故此中言不",
    "X49n0814_003:0428b04": "攝耶答此意不說外道大乘共許發智是兩俱極成",
    "X49n0814_003:0428b05": "非佛語不攝意說小乘為一邊外道大乘共為一邊",
    "X49n0814_003:0428b06": "此二相對即發智論是兩俱極成非佛語不攝也又",
    "X49n0814_003:0428b07": "解外道大乘兩俱不許發智是外道教攝故云極成",
    "X49n0814_003:0428b08": "非佛語不攝也雖有此義夫言兩俱者以立敵相對",
    "X49n0814_003:0428b09": "故後解非更有餘釋並難解也。",
    "X49n0814_003:0428b10": "[0428b10] 若以發智論至犯違教失者若立量云大乘經及發",
    "X49n0814_003:0428b11": "智論是定佛語者此對一分不許發智是佛語即立",
    "X49n0814_003:0428b12": "敵兩家共不許兩俱極成非佛語所不攝因依發智",
    "X49n0814_003:0428b13": "轉即犯一分兩俱不成又解云設對許發智是佛說",
    "X49n0814_003:0428b14": "師亦有此過以大乘不許發智是佛說小乘不許大",
    "X49n0814_003:0428b15": "乘經是佛說故是兩俱不成者此釋不然前解為正",
    "X49n0814_003:0428b16": "如分十八部者問世尊何處記別十八部耶答文殊",
    "X49n0814_003:0428b17": "問經云摩訶僧祇部(大眾)分別說有七體毗藏(上座)十一",
    "X49n0814_003:0428b18": "十八并本二無是亦無非本是大乘出是也更有餘",
    "X49n0814_003:0428b19": "文。",
    "X49n0814_003:0428b20": "[0428b20] 傳小乘難至師子中虫等者問此即涅槃梵網經文",
    "X49n0814_003:0428b21": "此既大乘經文小乘不許如何引以為難答今難大",
    "X49n0814_003:0428b22": "乘還取大乘自許之教為難或云小乘教中亦有此",
    "X49n0814_003:0428b23": "文然未見也。",
    "X49n0814_003:0428b24": "[0428b24] 忖度人者謂小乘輩雖得極果於所知境要須籌遍",
    "X49n0814_003:0428c01": "計度方知故云忖度人也若爾文殊既云如我誰忖",
    "X49n0814_003:0428c02": "應是忖度人耶答彼示現也。",
    "X49n0814_003:0428c03": "[0428c03] 聲聞乘至方便者若爾何故法華經云我此九部法",
    "X49n0814_003:0428c04": "入大乘為本復如何說汝等所行是菩薩道答此有",
    "X49n0814_003:0428c05": "二說一云此約定性彼說迴心二云此約近方便聲",
    "X49n0814_003:0428c06": "聞即非彼據遠方便二乘亦是取義各別亦不相違",
    "X49n0814_003:0428c07": "又五因至相違者一發心異者謂菩薩起四弘誓願",
    "X49n0814_003:0428c08": "及十種發菩提心聲聞唯有厭苦求涅槃心二教授",
    "X49n0814_003:0428c09": "異者聲聞以人無我教授菩薩以法無我教授又聲",
    "X49n0814_003:0428c10": "聞唯教自利菩薩亦教利他三方便異者聲聞作安",
    "X49n0814_003:0428c11": "立菩薩亦非安立又小乘四諦緣生觀菩薩三性唯",
    "X49n0814_003:0428c12": "識等觀又小乘方便即七方便菩薩即十信四尋思",
    "X49n0814_003:0428c13": "等。",
    "X49n0814_003:0428c14": "[0428c14] 不違法空者若應空而空名不違法空今大乘說一",
    "X49n0814_003:0428c15": "切皆空故違法空。",
    "X49n0814_003:0428c16": "[0428c16] 入自大乘修多羅等者謂契當自大乘理故解順入",
    "X49n0814_003:0428c17": "自修多羅也言現自煩惱毗尼等者此云滅結或云",
    "X49n0814_003:0428c18": "調伏菩薩以無分別智為能調伏煩惱為所調伏故",
    "X49n0814_003:0428c19": "云現自煩惱毗尼也或云菩薩以無分別為煩惱者",
    "X49n0814_003:0428c20": "不能簡擇德失事名無分別菩薩以此為煩惱也今",
    "X49n0814_003:0428c21": "大乘教令修種智對治彼故名現自煩惱毗尼也二",
    "X49n0814_003:0428c22": "解初勝言廣大甚深者真如法界廣大甚深名為法",
    "X49n0814_003:0428c23": "空故此三相皆不為違也。",
    "X49n0814_003:0428c24": "[0428c24] 分別論者至今說假部等者問論中既云上座部經",
    "X49n0814_003:0429a01": "分別論者即應以上座部為分別論者何故今云說",
    "X49n0814_003:0429a02": "假部耶答言上座部經者即上座部中亦有以經為",
    "X49n0814_003:0429a03": "量者謂上座部中經部也今說假部既云蘊門是實",
    "X49n0814_003:0429a04": "處界是假說名分別論者與前上座部中經部各別",
    "X49n0814_003:0429a05": "故論言上座部經分別論者俱密說也。",
    "X49n0814_003:0429a06": "[0429a06] 九心輪者彼師細第六識初受生時為三有因名為",
    "X49n0814_003:0429a07": "有分識既生已便能引發於境名能引發既能趣境",
    "X49n0814_003:0429a08": "分明照故名之為見雖明見境未知差別須求差別",
    "X49n0814_003:0429a09": "故云等尋求尋求諦察知其善惡云等觀徹既觀徹",
    "X49n0814_003:0429a10": "已將起語言故須安立起語言已便造善惡故名勢",
    "X49n0814_003:0429a11": "用既將思惟昔來所有所作事而生愛戀故有返緣",
    "X49n0814_003:0429a12": "身命終復生三有還名有分周匝輪轉名九心輪。",
    "X49n0814_003:0429a13": "[0429a13] 一念蘊等者心心所法一期蘊者即有報身一期住",
    "X49n0814_003:0429a14": "故窮生死蘊者謂第六識別有功能窮生死際恒不",
    "X49n0814_003:0429a15": "斷也。",
    "X49n0814_003:0429a16": "[0429a16] 若凡若聖至起怖畏者凡夫離欲即得上定者聖者",
    "X49n0814_003:0429a17": "離欲即第三果人此等雖離五欲聞雷尚怖故知於",
    "X49n0814_003:0429a18": "我由生愛&#x7740;。",
    "X49n0814_003:0429a19": "[0429a19] 無性云貪俱樂受等者樂時貪增故俱愛著或總緣",
    "X49n0814_003:0429a20": "或別緣此約唯樂受不言貪者約別緣說問無性云",
    "X49n0814_003:0429a21": "樂是著處義乃無違貪即是愛如何更言是愛著處",
    "X49n0814_003:0429a22": "答如後緣前理亦無失若同時者即樂亦不緣彼宗",
    "X49n0814_003:0429a23": "自說同時心所不相緣故。",
    "X49n0814_003:0429a24": "[0429a24] 攝論不言至非有學故者彼宗不許有學聖者有我",
    "X49n0814_003:0429b01": "執故亦唯言除無學即恐有學亦有我執便不極成",
    "X49n0814_003:0429b02": "今約極成唯除無學。",
    "X49n0814_003:0429b03": "[0429b03] 非想九品至極成有我者非想九品雖微細亦是有",
    "X49n0814_003:0429b04": "心及餘有心定等既不求滅心故極成有我此不難",
    "X49n0814_003:0429b05": "之由此偏難無想滅定等也彼皆厭轉識故。",
    "X49n0814_003:0429b06": "[0429b06] 以上總取蘊至攝論等有謂前總取蘊為一別中樂",
    "X49n0814_003:0429b07": "受身見為二為三攝論中有與此論同五欲色身轉",
    "X49n0814_003:0429b08": "識不相應此四唯此論有。",
    "X49n0814_003:0429b09": "[0429b09] 此識等至是所著者問前言苦捨不順己故不增悅",
    "X49n0814_003:0429b10": "故非真著處何故今者亦一入等中答前約偏增唯",
    "X49n0814_003:0429b11": "取樂受今據總攝故兼苦捨言此中見取等並是者",
    "X49n0814_003:0429b12": "唯除身見餘之四見並是此等也。",
    "X49n0814_003:0429b13": "[0429b13] 外道云我是著處者下破意云汝說我為能愛如何",
    "X49n0814_003:0429b14": "復說為所著處不可一我亦能亦所。",
    "X49n0814_003:0429b15": "[0429b15] 或諸法至集起名心者問此與前解何別答前約所",
    "X49n0814_003:0429b16": "集起處名心此約業種親種所集生者名心雖同第",
    "X49n0814_003:0429b17": "八據義解別。",
    "X49n0814_003:0429b18": "[0429b18] 無漏識者無漏集起者無漏之心雖無業種唯無漏",
    "X49n0814_003:0429b19": "親種之所集起也准此後解亦通無漏。",
    "X49n0814_003:0429b20": "[0429b20] 五十一又心相續至流轉不息者撿五十一云又彼",
    "X49n0814_003:0429b21": "諸轉識長時間斷不應相續長時流轉是彼文也此",
    "X49n0814_003:0429b22": "云又心相續者即疏取對法意釋第八識是相續也",
    "X49n0814_003:0429b23": "長時間斷乃至流轉不息者即彼論文彼說六識者",
    "X49n0814_003:0429b24": "間斷故不能持種受熏也對法第二云又心相續長",
    "X49n0814_003:0429c01": "時間斷經久流轉不息是故轉識能持種子不應道",
    "X49n0814_003:0429c02": "理彼論文云又心相續謂第八識也彼滅定中六轉",
    "X49n0814_003:0429c03": "識等長時間斷而第八識亦能經久流轉不息由此",
    "X49n0814_003:0429c04": "本識能持種子其六識等既不能相續經久不息而",
    "X49n0814_003:0429c05": "經部等說為能持種者不應正理然疏主取兩論意",
    "X49n0814_003:0429c06": "合而為文精將解故別釋。",
    "X49n0814_003:0429c07": "[0429c07] 攝論第二至無相應義者夫能所熏同時同處不即",
    "X49n0814_003:0429c08": "不離名曰相應此六轉識根境等別無相應義故不",
    "X49n0814_003:0429c09": "可說互相熏也。",
    "X49n0814_003:0429c10": "[0429c10] 又無同喻非極成因者若以根境等各別為因即無",
    "X49n0814_003:0429c11": "同喻言非極成因者非是立敵不共許故名非極成",
    "X49n0814_003:0429c12": "但以有過名非極成此有何過即六八等俱時有熏",
    "X49n0814_003:0429c13": "為不定過。",
    "X49n0814_003:0429c14": "[0429c14] 此中言至互相熏故者根等三別由彼師許互相熏",
    "X49n0814_003:0429c15": "故故次量云。",
    "X49n0814_003:0429c16": "[0429c16] 今解但至非受熏等者前解約六識俱時相望彼此",
    "X49n0814_003:0429c17": "根境各別故不可相熏今解約六識中一一識體自",
    "X49n0814_003:0429c18": "根境不恒俱有非如第八根等常有故此六識不可",
    "X49n0814_003:0429c19": "受熏前疏家解雖以自他六識為同喻然有自身六",
    "X49n0814_003:0429c20": "八為不定過然今此解亦無同喻但且直責。",
    "X49n0814_003:0429c21": "[0429c21] 世出世至望起者問此與第三無漏何別答理實雖",
    "X49n0814_003:0429c22": "同據義門別也又准論第九或出世名依二義立謂",
    "X49n0814_003:0429c23": "體無漏及證真如由此後得智雖體無漏既不證真",
    "X49n0814_003:0429c24": "但可名世故二門別。",
    "X49n0814_003:0430a01": "[0430a01] 下三宗之法者問准因明疏宗中能別是宗法能立",
    "X49n0814_003:0430a02": "之因是宗之法何故今說能別為宗之法答是宗法",
    "X49n0814_003:0430a03": "名即宗法今言宗之法者即總宗之別法亦有法宗",
    "X49n0814_003:0430a04": "之法也故無過失。",
    "X49n0814_003:0430a05": "[0430a05] 三量成已至所集起心者即此文中以一類無間堅",
    "X49n0814_003:0430a06": "住三因成可熏性故為三量。",
    "X49n0814_003:0430a07": "[0430a07] 此中不取至即是因者言前成本識中既不以堅性",
    "X49n0814_003:0430a08": "為宗法故知前破轉識之中言不堅住者但是其立",
    "X49n0814_003:0430a09": "因非法宗也此因濫宗故重明顯然。",
    "X49n0814_003:0430a10": "[0430a10] 然無性至熏後念等者彼論前無性破六識根等各",
    "X49n0814_003:0430a11": "別不得俱時受熏故彼轉計前熏後念故說言次下",
    "X49n0814_003:0430a12": "也。",
    "X49n0814_003:0430a13": "[0430a13] 有說六識至而類無別者此師所計識之體事前後",
    "X49n0814_003:0430a14": "二念或善或染雖有轉變而識之類前後無別同一",
    "X49n0814_003:0430a15": "類故受熏持種故無性攝論第二卷云六種轉識或",
    "X49n0814_003:0430a16": "二剎那同一識類由異品故有相熏習彼說能所熏",
    "X49n0814_003:0430a17": "別名為異品。",
    "X49n0814_003:0430a18": "[0430a18] 若難至違宗失者自宗佛果善法亦持種故。",
    "X49n0814_003:0430a19": "[0430a19] 或信等餘法至法類同者謂信等五根與眼等根俱",
    "X49n0814_003:0430a20": "是根故眼等根法與六塵非根之法俱是法故應互",
    "X49n0814_003:0430a21": "相應此難意也。",
    "X49n0814_003:0430a22": "[0430a22] 此文外至異性等者論中但言若事若類前後二念",
    "X49n0814_003:0430a23": "非互相熏者今文外破云如前念善不可熏後念惡",
    "X49n0814_003:0430a24": "或前念無記不可熏後念善惡等也今後無記可熏",
    "X49n0814_003:0430b01": "者且約無記是可熏性非是後念實受前熏。",
    "X49n0814_003:0430b02": "[0430b02] 有法一分非極成過者有法既言真性有為若中宗",
    "X49n0814_003:0430b03": "真性有為非空不空彼宗不許若彼宗真性一向是",
    "X49n0814_003:0430b04": "空中宗不許故於自他各有一分所別不極成過問",
    "X49n0814_003:0430b05": "若爾如聲論者對佛弟子說聲為常無常之聲彼宗",
    "X49n0814_003:0430b06": "不有彼宗常聲佛弟子無應有自他不極成過答常與",
    "X49n0814_003:0430b07": "無常正所諍故非是過也若爾空與非空為例亦然",
    "X49n0814_003:0430b08": "如何是過答此不相例且如常與無常即是聲上別",
    "X49n0814_003:0430b09": "義正是所諍不諍聲體今言真性不是別義此宗真",
    "X49n0814_003:0430b10": "性體非空有彼宗真性自體是空彼此兩宗互不相",
    "X49n0814_003:0430b11": "許故不極成能別中空即是有為等上正所諍義故",
    "X49n0814_003:0430b12": "理別也亦如下成意有俱有依不以有依無依意識",
    "X49n0814_003:0430b13": "為所別不極成過但以他方佛意識最後身菩薩有",
    "X49n0814_003:0430b14": "漏意識互不許為不極成今此亦爾問下言極成意",
    "X49n0814_003:0430b15": "識即簡彼此二不極成今此若言極成真性有為簡",
    "X49n0814_003:0430b16": "互不許應無過耶答不為例彼說極成除所簡外立",
    "X49n0814_003:0430b17": "餘意識有法仍存今若簡便無有法為立何等故義",
    "X49n0814_003:0430b18": "別也。",
    "X49n0814_003:0430b19": "[0430b19] 四種世俗至各隨攝者謂初世俗可說為空餘四勝",
    "X49n0814_003:0430b20": "義非空非有。",
    "X49n0814_003:0430b21": "[0430b21] 若隨小乘彼轉實有者若望中道非空不空今望小",
    "X49n0814_003:0430b22": "乘一向不空言轉實言便違自宗者違小乘經俱是",
    "X49n0814_003:0430b23": "佛說亦自宗故。",
    "X49n0814_003:0430b24": "[0430b24] 汝今說至違自教失者即違中道非空非有教也問",
    "X49n0814_003:0430c01": "護法等說有為法等非空不空亦違般若等經諸法",
    "X49n0814_003:0430c02": "皆空應名違自教耶答彼說遍計為空護法亦許故",
    "X49n0814_003:0430c03": "無違教之失若爾清辨亦云我亦不違中道之教深",
    "X49n0814_003:0430c04": "密等說非空非不空者約世俗諦名為非空約勝義",
    "X49n0814_003:0430c05": "諦名非不空無違自教之失答我亦有異經論明說",
    "X49n0814_003:0430c06": "依圓非空遍計非不空曾無處說三性俱空故汝有",
    "X49n0814_003:0430c07": "違我不違也深密經說相生勝義無自性者彼經自",
    "X49n0814_003:0430c08": "云佛密意說不可為例。",
    "X49n0814_003:0430c09": "[0430c09] 攝論第二至第三中義者謂無性攝論第二卷中明",
    "X49n0814_003:0430c10": "熏習熏習義中亦明持種心義又彼論明安立本第",
    "X49n0814_003:0430c11": "八識處辨其三相謂自相因相果相於彼第三果相",
    "X49n0814_003:0430c12": "文中亦明染淨種子所集心義與此文同故引為例",
    "X49n0814_003:0430c13": "耳。",
    "X49n0814_003:0430c14": "[0430c14] 如彼電光長養色等者問此長養色如何斷已更續",
    "X49n0814_003:0430c15": "等耶答如天眼等梵行長養或得或失故有間斷如",
    "X49n0814_003:0430c16": "肥盛等段貪長養有增有減斷已更續。",
    "X49n0814_003:0430c17": "[0430c17] 異熟不應已更續者問如眼等損壞云何復有續耶",
    "X49n0814_003:0430c18": "答有二釋一云大乘異熟生許斷已更續今言不應",
    "X49n0814_003:0430c19": "者隨小乘說彼許眼等真異熟故二云由殊勝現報",
    "X49n0814_003:0430c20": "所感非先滅者而更續也前解勝。",
    "X49n0814_003:0430c21": "[0430c21] 然境不雖心故至能作有情者此意說心能變身器",
    "X49n0814_003:0430c22": "故識是有情依境不離心故身器不能作有情依。",
    "X49n0814_003:0430c23": "[0430c23] 又無色界應無有情等者若以身器為有情依即無",
    "X49n0814_003:0430c24": "色界應無有情以無所依身器故也問彼有定果色",
    "X49n0814_003:0431a01": "何不得為依答非彼有情皆有此色設許有者非業",
    "X49n0814_003:0431a02": "果故亦不為依又立有情依業果故。",
    "X49n0814_003:0431a03": "[0431a03] 如理思至或不思惟者此等皆通定散定中多有如",
    "X49n0814_003:0431a04": "理思散中多有不如理思或不思惟者亦通定散無",
    "X49n0814_003:0431a05": "想等定睡眠等散皆不思故。",
    "X49n0814_003:0431a06": "[0431a06] 或是餘無心位等者此第二解餘字也即成無心定",
    "X49n0814_003:0431a07": "之位亦有真異熟心若無心位不入宗中他便以為",
    "X49n0814_003:0431a08": "不定過為如我自許起異熟時有情攝故心等位有",
    "X49n0814_003:0431a09": "真異熟耶為如我許無心之位有情攝故無真異熟",
    "X49n0814_003:0431a10": "耶。",
    "X49n0814_003:0431a11": "[0431a11] 若以此宗至無俱不成者小乘不許第八若以為喻",
    "X49n0814_003:0431a12": "喻便無體喻既無體二立無依故云無俱不成。",
    "X49n0814_003:0431a13": "[0431a13] 此意在真前言正故者前言正實趣生意在真異熟",
    "X49n0814_003:0431a14": "也正即真故。",
    "X49n0814_003:0431a15": "[0431a15] 種類言之至趣生法故者此類非一故云種類且如",
    "X49n0814_003:0431a16": "下界起上天眼即住人趣胎生起餘趣化生等也。",
    "X49n0814_003:0431a17": "[0431a17] 除聲及法處者謂小乘不許聲是異熟今言諸異熟",
    "X49n0814_003:0431a18": "色不攝聲言及法處者除定果色非異熟故。",
    "X49n0814_003:0431a19": "[0431a19] 雖復說至說共因等者謂生得善等雖恒因簡餘因",
    "X49n0814_003:0431a20": "不能簡故名不共因即此恒因亦能簡彼邊無雜因",
    "X49n0814_003:0431a21": "所簡之法故亦名共因也言有體通上亦有故者有",
    "X49n0814_003:0431a22": "體即是實因謂通上三因所簡之法皆有實義故此",
    "X49n0814_003:0431a23": "不說非如邊無雜因唯生得等有餘色無故此中言",
    "X49n0814_003:0431a24": "雖邊無雜而不恒有不說實因以通上故。",
    "X49n0814_003:0431b01": "[0431b01] 今為此難於理不遮者此文結二部也意云今言生",
    "X49n0814_003:0431b02": "無色界起善等心應非趣生者正難經部以經部師",
    "X49n0814_003:0431b03": "無命根等若對薩婆多雖有命根等前已遮訖故生",
    "X49n0814_003:0431b04": "無色起善等位不可以命根同分為趣生體也。",
    "X49n0814_003:0431b05": "[0431b05] 即應二趣皆應滅離者如阿那含生有頂地無漏極",
    "X49n0814_003:0431b06": "劣弱故不能斷此有頂地惑要起無所有處無漏心",
    "X49n0814_003:0431b07": "方斷彼惑此阿那含於二天中皆無有漏故二天趣",
    "X49n0814_003:0431b08": "皆應滅離若有第八便無此事。",
    "X49n0814_003:0431b09": "[0431b09] 五根在自身至五根依處等者此說所執五根唯在",
    "X49n0814_003:0431b10": "自身也若除自己相分而他身五根依處等皆非執",
    "X49n0814_003:0431b11": "受也非己相分向下讀之他身五根等即是非己相",
    "X49n0814_003:0431b12": "分也。",
    "X49n0814_003:0431b13": "[0431b13] 以依執受至執受者以聲依第八名為執受不是此",
    "X49n0814_003:0431b14": "聲能生覺受名執受也。",
    "X49n0814_003:0431b15": "[0431b15] 即是八證至第一因者瑜伽八證中初是執受證於",
    "X49n0814_003:0431b16": "中有五因今言先業引者即是五因中第一因也。",
    "X49n0814_003:0431b17": "[0431b17] 此中第八至下自解者此中既言一類能遍執受即",
    "X49n0814_003:0431b18": "唯異熟第八便證佛色根非無執受如下自解言濫",
    "X49n0814_003:0431b19": "也。",
    "X49n0814_003:0431b20": "[0431b20] 謂前二因至故今說三者前文五因中第一先業引",
    "X49n0814_003:0431b21": "第二非善染此二皆是第三類中攝故今此中但說",
    "X49n0814_003:0431b22": "一類能遍相續三因即攝彼五。",
    "X49n0814_003:0431b23": "[0431b23] 前第三因至非一類者前第三因即一類也此云非",
    "X49n0814_003:0431b24": "真異熟便有間斷即非一類故此云非真異熟者即",
    "X49n0814_003:0431c01": "是辨前第三因也。",
    "X49n0814_003:0431c02": "[0431c02] 所捨身僵仆者僵猶仰也仆猶覆也隨其男女有仰",
    "X49n0814_003:0431c03": "覆故。",
    "X49n0814_003:0431c04": "[0431c04] 此喻有失至能持識故者壽煖既不是能持之識今",
    "X49n0814_003:0431c05": "為喻者所立不成故言有失。",
    "X49n0814_003:0431c06": "[0431c06] 或復成立至恒持用者更立量云第八識有恒時用",
    "X49n0814_003:0431c07": "無間轉故如壽煖成無間轉即以恒轉為因因言許",
    "X49n0814_003:0431c08": "者是自許故不言自許隨一不成。",
    "X49n0814_003:0431c09": "[0431c09] 此亦至能持煖等者此外人難云識持壽煖汝即令",
    "X49n0814_003:0431c10": "識同於壽煖定非無漏亦可壽持於煖壽應同煖而",
    "X49n0814_003:0431c11": "非是壽彼壽既不隨所持名為非壽故知識亦不隨",
    "X49n0814_003:0431c12": "所持是非無漏。",
    "X49n0814_003:0431c13": "[0431c13] 此意不然至有壽非壽等者初論主以識例同所持",
    "X49n0814_003:0431c14": "壽煖不通三性及無漏他遂例壽同所持要非是壽",
    "X49n0814_003:0431c15": "既不如是何得以識同於壽煖不通三性故今論主",
    "X49n0814_003:0431c16": "云我本意以無漏三性之識不可持於有漏唯無記",
    "X49n0814_003:0431c17": "法汝今既得以壽例煖應非是壽即例三性而成失",
    "X49n0814_003:0431c18": "耶疏中陰略意在於此。",
    "X49n0814_003:0431c19": "[0431c19] 一切難中俱有此例者汝若言壽應非壽以能持故",
    "X49n0814_003:0431c20": "如煖者亦應難云聲應非聲所作性故如瓶即一切",
    "X49n0814_003:0431c21": "難皆不成也。",
    "X49n0814_003:0431c22": "[0431c22] 然今以識至能持寧在者此難云壽可持識識不熏",
    "X49n0814_003:0431c23": "種既非因緣應不持壽故識壽二應不得名互相依",
    "X49n0814_003:0431c24": "持。",
    "X49n0814_003:0432a01": "[0432a01] 必住散位至此中合文者論中應言必住散心非住",
    "X49n0814_003:0432a02": "無心亦非在定以合為文故論說云非無心定。",
    "X49n0814_003:0432a03": "[0432a03] 下破經部等者謂初文引經證此識有此句科謂生",
    "X49n0814_003:0432a04": "死時下五段論文問何以知下唯破經部答既言如",
    "X49n0814_003:0432a05": "睡無夢非薩婆多故知爾也。",
    "X49n0814_003:0432a06": "[0432a06] 所以者何者此徵受生命終證有第八者有何所以",
    "X49n0814_003:0432a07": "耶由此引瑜伽既說滅定命終即無六識故知命終",
    "X49n0814_003:0432a08": "有第八識也。",
    "X49n0814_003:0432a09": "[0432a09] 又說異生有學等者此又解經經必住散心等者說",
    "X49n0814_003:0432a10": "異生有學不據入無餘依故與瑜伽不相違也。",
    "X49n0814_003:0432a11": "[0432a11] 今言悶絕至為鬼藥等者若云死生即悶絕攝何故",
    "X49n0814_003:0432a12": "論中以極悶絕喻死生位生死悶絕無差別故由之",
    "X49n0814_003:0432a13": "釋云死生雖即悶絕今離彼外別取鬼藥等悶絕證",
    "X49n0814_003:0432a14": "死生也。",
    "X49n0814_003:0432a15": "[0432a15] 今此二位非是住定等者此眠悶二位雖是無心是",
    "X49n0814_003:0432a16": "散位攝故得與死生為喻也。",
    "X49n0814_003:0432a17": "[0432a17] 此文可然宗無餘故者論所立宗謂生死時明了轉",
    "X49n0814_003:0432a18": "識必不現起既無餘識故知死生唯有第八有疏本",
    "X49n0814_003:0432a19": "言無餘者言字&#x609E;也論中不言無餘識故。",
    "X49n0814_003:0432a20": "[0432a20] 即以此文證有第六者即以此文受生命終必住散",
    "X49n0814_003:0432a21": "心證生死時有第六也第八先有更何須說故知散",
    "X49n0814_003:0432a22": "心即第六也若爾何故對法云以無記心命終答簡",
    "X49n0814_003:0432a23": "異性故說唯無記不以無記便證第八彼唯無記何",
    "X49n0814_003:0432a24": "須說之。",
    "X49n0814_003:0432b01": "[0432b01] 非正遮計即難全無者今論云六種轉識者正破第",
    "X49n0814_003:0432b02": "六設破前五若俱正破難全無者即有一分相符之",
    "X49n0814_003:0432b03": "失他先許無前五識故。",
    "X49n0814_003:0432b04": "[0432b04] 此中所以至眾教同說者結前言次難陀等無量論",
    "X49n0814_003:0432b05": "師下生下論文由三因故意識取境勝軍師等既祖",
    "X49n0814_003:0432b06": "難陀故同遵南指。",
    "X49n0814_003:0432b07": "[0432b07] 然雖更有獨起意識等者如妄計實我法等不由他",
    "X49n0814_003:0432b08": "教五塵定等而起名獨起意識此即不由三因而起",
    "X49n0814_003:0432b09": "何不說之今云取增人法者取增與執著義同即是",
    "X49n0814_003:0432b10": "妄執我法也此難難陀等師無心別起下彼師釋設",
    "X49n0814_003:0432b11": "執我法必藉三因方生計度也。",
    "X49n0814_003:0432b12": "[0432b12] 即以汝因還復破汝者彼立因云行相所緣俱不可",
    "X49n0814_003:0432b13": "了今破云極成意識不如是故者意說既云行相所",
    "X49n0814_003:0432b14": "緣俱不可了即非極成意識故云不如是也即以彼",
    "X49n0814_003:0432b15": "因破彼意識。",
    "X49n0814_003:0432b16": "[0432b16] 又依染汙故至即我所說第八識者此牒攝論文破",
    "X49n0814_003:0432b17": "上座部也彼師云依染汙者謂麤意識名為染汙在",
    "X49n0814_003:0432b18": "中有中緣當生有而起於愛至生有已於母胎中隨",
    "X49n0814_003:0432b19": "其男女於父於母而有愛憎即麤意識名為染汙初",
    "X49n0814_003:0432b20": "生之位細第六識依彼而有名依染汙也彼許麤細",
    "X49n0814_003:0432b21": "二意得並生故言時無斷故意識所緣不可知故者",
    "X49n0814_003:0432b22": "俱是細意識也言是種子識者即此細意初受生已",
    "X49n0814_003:0432b23": "能與諸法為依名種子識也言即我第八識者謂第",
    "X49n0814_003:0432b24": "八識依第七故常相續故所緣行相不可知故能持",
    "X49n0814_003:0432c01": "種故由此汝說細意識者即我大乘第八識也。",
    "X49n0814_003:0432c02": "[0432c02] 攝論諸師至唯識論故者此論但言極成意識不如",
    "X49n0814_003:0432c03": "是故即當彼論第三因也准此但應以意識所緣不",
    "X49n0814_003:0432c04": "名得故為因難上座部諸學攝論師乃言依染汙故",
    "X49n0814_003:0432c05": "無斷故為因難上座云初生位意識非意識依染汙",
    "X49n0814_003:0432c06": "無斷故如命根既爾即大乘初生位識應非第八依",
    "X49n0814_003:0432c07": "染汙故如命此便自害故云未悟也今觀上座返立",
    "X49n0814_003:0432c08": "量不成若難大乘以命根為喻有不成命根不離第",
    "X49n0814_003:0432c09": "八識故即所立不成不依染汙故能立不成彼量既",
    "X49n0814_003:0432c10": "非真量便唯依染汙為因亦通而疏不許未詳何意",
    "X49n0814_003:0432c11": "也。",
    "X49n0814_003:0432c12": "[0432c12] 經二意識並生論者謂無著本論引經云無二意並",
    "X49n0814_003:0432c13": "生汝何故說有麤細二意耶上座部答云汝引此經",
    "X49n0814_003:0432c14": "而為論難者我部不誦言或說無二麤意生等者上",
    "X49n0814_003:0432c15": "座部會違經也。",
    "X49n0814_003:0432c16": "[0432c16] 何勞&#x8657;認至所計之識者上座云我細意識緣身器",
    "X49n0814_003:0432c17": "等微細難知能為依種汝大乘師何勞&#x8657;認為本識",
    "X49n0814_003:0432c18": "故我細意非汝所計之第八也。",
    "X49n0814_003:0432c19": "[0432c19] 今論意言至便撥聖教者此下疏主釋攝論意也經",
    "X49n0814_003:0432c20": "中雖不定言無二意識者或是二麤或是二細設汝",
    "X49n0814_003:0432c21": "作此和會今以量破即麤細二意亦不並汝上座師",
    "X49n0814_003:0432c22": "豈隨情便撥聖教而言我部不誦耶。",
    "X49n0814_003:0432c23": "[0432c23] 何得誤徵者謂攝論師以前二因難上座部故疏主",
    "X49n0814_003:0432c24": "云何得誤徵。",
    "X49n0814_003:0433a01": "[0433a01] 若不依不能至為不定者若對小乘立第六識不能",
    "X49n0814_003:0433a02": "執受量云第六識不能執受有色根身以不遍依故",
    "X49n0814_003:0433a03": "如五識者彼出過云為如五識不遍依故第六不能",
    "X49n0814_003:0433a04": "執受耶為如第八不遍依故第六意識能執受耶。",
    "X49n0814_003:0433a05": "[0433a05] 一云至隨其所應等者此不約束蘆喻也言隨所應",
    "X49n0814_003:0433a06": "者謂六識各有二依即一一識與自名色為相依也",
    "X49n0814_003:0433a07": "故言隨應問五識依色根可說依名色第六唯依意",
    "X49n0814_003:0433a08": "應當唯有名答與五同緣亦依於色若唯獨起理實",
    "X49n0814_003:0433a09": "唯名。",
    "X49n0814_003:0433a10": "[0433a10] 頞部曇位眼等轉識等者問頞部曇者即七日外此",
    "X49n0814_003:0433a11": "時仍未有五色根如何得起眼等識耶答且依小乘",
    "X49n0814_003:0433a12": "說七日後若約大乘至&#x9262;羅奢佉五根方有。",
    "X49n0814_003:0433a13": "[0433a13] 彼名中至答第七識者問識等五支必是業感第七",
    "X49n0814_003:0433a14": "既非業感如何攝名中答名色有二種一十二支中",
    "X49n0814_003:0433a15": "名色唯是業感二者與識相應名色非要業果故今",
    "X49n0814_003:0433a16": "第七識亦為名中識不是名色支也十二支中名色",
    "X49n0814_003:0433a17": "非要與轉識俱時故二別也又名色支唯據種子此",
    "X49n0814_003:0433a18": "說現行故通第七若第二念後便無此妨也。",
    "X49n0814_003:0433a19": "[0433a19] 齊識退還等者此依染逆觀也從老死逆觀也從老",
    "X49n0814_003:0433a20": "死逆觀至識即止故言退還問何故至識更以不逆",
    "X49n0814_003:0433a21": "觀行無明耶答觀未來老死已知從現在愛取有等",
    "X49n0814_003:0433a22": "集諦而生其次逆觀現在五果從愛至識准知從過",
    "X49n0814_003:0433a23": "去行無明等集諦而生故更不觀齊識即止大意如",
    "X49n0814_003:0433a24": "是如義燈中廣分別耳。",
    "X49n0814_003:0433b01": "[0433b01] 若不斷壞至皆此中攝者無性攝論云又如經說阿",
    "X49n0814_003:0433b02": "難陀或男或女識若斷壞者名色得增長廣大不不",
    "X49n0814_003:0433b03": "也世尊彼經既言不也故知識與名色而不相離與",
    "X49n0814_003:0433b04": "此文同皆此證攝。"
}