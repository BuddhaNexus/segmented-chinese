{
    "X63n1234_001:0167c05": "No. 1234",
    "X63n1234_001:0167c06": "臨濟宗旨",
    "X63n1234_001:0167c08": "明白庵居沙門 慧洪 撰",
    "X63n1234_001:0167c09": "[0167c09] 汾陽昭禪師示眾曰。先聖云。一句語須具三玄。一玄",
    "X63n1234_001:0167c10": "中須具三要。阿那箇是三玄三要底句。快會取好。各",
    "X63n1234_001:0167c11": "自思量。還得穩當也未。古德已前行&#x811A;。聞一箇因緣",
    "X63n1234_001:0167c12": "未明。中間直下飲食無味睡臥不安。火急決擇。豈將",
    "X63n1234_001:0167c13": "為小事。所以大覺老人為一大事因緣出現於世。想",
    "X63n1234_001:0167c14": "計他從上來行&#x811A;。不為游山翫水。看州府奢華。片衣",
    "X63n1234_001:0167c15": "口食皆為聖心未通。所以驅馳行&#x811A;。決擇深奧。傳唱",
    "X63n1234_001:0167c16": "敷揚。&#x613D;問先知。親近高德。&#x76D6;為續佛心燈。紹隆佛種",
    "X63n1234_001:0167c17": "祖代。興崇聖種。接引後機。自利利他。不忘先&#x8FF9;。如今",
    "X63n1234_001:0167c18": "還有商量者麼。有即出來大家商量。僧問如何是接",
    "X63n1234_001:0167c19": "初機底句。答曰汝是行&#x811A;僧。又問如何是辨衲僧底",
    "X63n1234_001:0167c20": "句。答曰西方日出卯。又問如何是正令行底句。答曰",
    "X63n1234_001:0167c21": "千里持來呈舊面。又問如何是立乾坤底句。答曰。北",
    "X63n1234_001:0167c22": "俱盧州長粳米。食者無嗔亦無喜。師曰。只將此四轉",
    "X63n1234_001:0167c23": "語驗天下衲僧。纔見汝出來驗得了也。僧問如何是",
    "X63n1234_001:0167c24": "學人著力處。答曰嘉州打大像。問如何是學人轉身",
    "X63n1234_001:0168a01": "處。答曰陝府灌鐵牛。問如何是學人親切處。答曰西",
    "X63n1234_001:0168a02": "河弄師子。師曰。若人會此三句。已辨三玄。更有三要",
    "X63n1234_001:0168a03": "語在。切在薦取。不是等閑。與大眾頌出曰。三玄三要",
    "X63n1234_001:0168a04": "事難分。得意忘言道易親。一句明明該萬象。重陽九",
    "X63n1234_001:0168a05": "日菊花新。還會麼。恁麼會得不是性燥衲僧。作麼生",
    "X63n1234_001:0168a06": "會好。又舉三玄語曰。汝還會三玄底時節麼。直須會",
    "X63n1234_001:0168a07": "取古人意旨。然後自心明去。更得通變。自枉受用無",
    "X63n1234_001:0168a08": "窮。喚作自受用身佛。不從他教便識得自家活計。所",
    "X63n1234_001:0168a09": "以南泉曰。王老師十八上解作活計。僧便問。古人十",
    "X63n1234_001:0168a10": "八上解作活計。未審作箇什麼活計。答曰。兩隻水牯",
    "X63n1234_001:0168a11": "牛。雙角無[櫚-呂+貝]棬。復云。若要於此明得去。直須得三玄",
    "X63n1234_001:0168a12": "旨趣。始得受用無礙。自家慶快。以暢平生。大丈夫漢",
    "X63n1234_001:0168a13": "莫教自辜。觸事不通。彼無利濟。與汝一切頌出曰。第",
    "X63n1234_001:0168a14": "一玄。法界廣無邊。森羅及萬象。總在鏡中圓。第二玄。",
    "X63n1234_001:0168a15": "釋尊問阿難。多聞隨事答。應器量方圓。第三玄。直出",
    "X63n1234_001:0168a16": "古皇前。四句百非外。閭氏問豐干。師乃曰。這箇是三",
    "X63n1234_001:0168a17": "玄底頌。作麼生是三玄底旨趣。直教決擇分明。莫只",
    "X63n1234_001:0168a18": "與麼望空裏妄解道。我曾親近和尚來。與我說了。脫",
    "X63n1234_001:0168a19": "空漫語誑嚇他人。喫鐵棒有日。莫言不道。又因採菊",
    "X63n1234_001:0168a20": "謂眾曰。金花布地玉&#x8602;承天。杲日當空乾坤朗耀。雲",
    "X63n1234_001:0168a21": "騰致雨露結為霜。不傷物義。道將一句來。還有道得",
    "X63n1234_001:0168a22": "底麼。若道不得。眼中有屑。直須出&#x5374;始得。所以風穴",
    "X63n1234_001:0168a23": "云。若立一塵。家國興盛野老顰蹙。不立一塵。家國喪",
    "X63n1234_001:0168a24": "亡野老安貼。於此明去。闍梨無分全是老僧。於此不",
    "X63n1234_001:0168b01": "明。老僧即是闍梨。闍梨與老僧亦能悟&#x5374;天下人。亦",
    "X63n1234_001:0168b02": "能瞎&#x5374;天下人。要知老僧與闍梨麼。拊其膝曰。這裏",
    "X63n1234_001:0168b03": "是闍梨。這裏是老僧。且問諸上座。老僧與闍梨是同",
    "X63n1234_001:0168b04": "是別。若道是同去。上座自上座。老僧自老僧。若道是",
    "X63n1234_001:0168b05": "別去。又道老僧即是闍梨。若能於此明得去。一句中",
    "X63n1234_001:0168b06": "有三玄三要。賓主歷然。平生事辦。參尋事畢。所以永",
    "X63n1234_001:0168b07": "嘉曰。粉骨碎身未足酬。一句了然超百億。又曰。臨濟",
    "X63n1234_001:0168b08": "兩堂首座。一日相見齊下喝。僧問臨濟。還有賓主也",
    "X63n1234_001:0168b09": "無。答曰賓主歷然。師作偈曰。兩堂首座總作家。其中",
    "X63n1234_001:0168b10": "道理有分拏。賓主歷然明似鏡。宗師為點眼中花。無",
    "X63n1234_001:0168b11": "盡居士謂予曰。汾陽臨濟五世之嫡孫。天下學者宗",
    "X63n1234_001:0168b12": "仰。觀其提綱渠渠。唯論三玄三要。今其法派皆以謂",
    "X63n1234_001:0168b13": "三玄三要一期建立之語無益於道。但於諸法不生",
    "X63n1234_001:0168b14": "異見。一切平常即長祖意。其說是否。予曰。居士聞其",
    "X63n1234_001:0168b15": "說曉然了解。寧復疑汾陽提綱乎。曰吾固疑而未決",
    "X63n1234_001:0168b16": "也。予曰。此其三玄三要之所以設也。所言一句中具",
    "X63n1234_001:0168b17": "三玄。一玄中具三要。有玄有要者。一切眾生熱惱海",
    "X63n1234_001:0168b18": "中清涼寂滅法幢也。此幢之建。譬如塗毒之鼓撾之。",
    "X63n1234_001:0168b19": "則聞者皆死。唯遠聞者後死。若不橫死者。雖聞不死。",
    "X63n1234_001:0168b20": "臨濟無恙時。興化三聖保壽定上座輩聞而死者。今",
    "X63n1234_001:0168b21": "百餘年猶有悟其旨者。即後死者也。而諸法派謂無",
    "X63n1234_001:0168b22": "益於道者。即不橫死者也。祖宗門風壁立萬仞。而子",
    "X63n1234_001:0168b23": "孫畏之。喜行平易坦塗。此所謂法道陵夷也。譬如衣",
    "X63n1234_001:0168b24": "冠。稱孔門弟子而毀易繫辭。三尺童子笑之。臨濟但",
    "X63n1234_001:0168c01": "曰。一句中具三玄。一玄中具三要。有玄有要而已。初",
    "X63n1234_001:0168c02": "未&#x751E;目為句中玄．意中玄．體中玄也。古塔主者&#x609E;認",
    "X63n1234_001:0168c03": "玄沙三句為三玄。故但分三玄而遺落三要。叢林安",
    "X63n1234_001:0168c04": "之不以為非。為可太息。玄沙曰。真常流注為平等法。",
    "X63n1234_001:0168c05": "但是以言遣言。以理逐理。為之明前不明後。&#x76D6;分證",
    "X63n1234_001:0168c06": "法身之量。未有出格之句。死在句下。若知出格之量。",
    "X63n1234_001:0168c07": "則不被心魔所使。入到手中便轉換落落地。言通大",
    "X63n1234_001:0168c08": "道。不坐平常之見。此第一句也。古謂之句中玄。回機",
    "X63n1234_001:0168c09": "轉位。生殺自在。縱奪隨宜。出生入死。廣利一切。&#x9008;脫",
    "X63n1234_001:0168c10": "色欲愛見之境。此第二句也。古謂之意中玄。明陰洞",
    "X63n1234_001:0168c11": "陽。廓周沙界。一真體性大用現前。應化無方。全用全",
    "X63n1234_001:0168c12": "不用。全生全不生。方便喚作慈定之門。此第三句也。",
    "X63n1234_001:0168c13": "古謂之體中玄。浮山遠公亦曰。意中玄非意識之意。",
    "X63n1234_001:0168c14": "古不足道。遠亦迷倒。予不可以不辨。無盡頷之。又曰。",
    "X63n1234_001:0168c15": "吾頃見謝師直稱。吳僧簡程者。有大知見。親見慈明。",
    "X63n1234_001:0168c16": "蓋是真點胸。楊岐道吾之流亞接人。多舉汾陽十智",
    "X63n1234_001:0168c17": "同真。願遂聞其說。予曰。十智同真與三玄三要同一",
    "X63n1234_001:0168c18": "關捩。汾陽曰。夫說法者須具十智同真。若不具十智",
    "X63n1234_001:0168c19": "同真。邪正不辨。緇素不分。不能與人天為眼目。決斷",
    "X63n1234_001:0168c20": "是非。如鳥飛空而折翼。如箭射的而斷絃。絃斷故射",
    "X63n1234_001:0168c21": "的不中。翼折故空不可飛。弦壯翼牢空的俱徹。作麼",
    "X63n1234_001:0168c22": "生是十智同真。與諸上座點出。一同一質。二同大事。",
    "X63n1234_001:0168c23": "三總同參。四同真智。五同&#x5FA7;普。六同具足。七同得失。",
    "X63n1234_001:0168c24": "八同生殺。九同音吼。十同得入。又云。與什麼人同得",
    "X63n1234_001:0169a01": "入。與誰同音吼。作麼生是同生殺。什麼物同得失。阿",
    "X63n1234_001:0169a02": "&#x90CD;箇同具足。是什麼同&#x5FA7;普。何人同真智。孰能總同",
    "X63n1234_001:0169a03": "參。那箇同大事。何物同一質。有點得出底麼。點得出",
    "X63n1234_001:0169a04": "者不&#x608B;慈悲。點不出者未有參學眼在。切須辦取。要",
    "X63n1234_001:0169a05": "識是非。面目見在。今此法門叢林怕怖。不欲聞其若",
    "X63n1234_001:0169a06": "何以言之諸方但愛平實見解執之不移唯欲傳授",
    "X63n1234_001:0169a07": "不信有悟。借使汾陽復生。親為剖折。亦以為非。昔阿",
    "X63n1234_001:0169a08": "難夜經行。聞童子誦佛偈曰。若人生百歲。不善水潦",
    "X63n1234_001:0169a09": "鶴。未若生一日。而得決了之。阿難就教之曰。不善諸",
    "X63n1234_001:0169a10": "佛機。非水潦鶴也。童子歸白其師。師&#x54B2;曰。阿難老昏",
    "X63n1234_001:0169a11": "矣。當以我語為是。於今學者之前。語三玄十智旨趣。",
    "X63n1234_001:0169a12": "何以異此。於是無盡嗟咨曰。然其旨趣豈無方便。予",
    "X63n1234_001:0169a13": "作偈曰。十智同真面目全。於中一智是根源。若大咨",
    "X63n1234_001:0169a14": "見汾陽老。擘破三玄作兩邊。又問。四種賓主亦臨濟",
    "X63n1234_001:0169a15": "建立法門乎。予曰。三世如來諸代祖師。鍛出凡聖情",
    "X63n1234_001:0169a16": "見之鑪鎚。非止臨濟用之。如龍山本見馬祖。洞山价",
    "X63n1234_001:0169a17": "禪師初游方與密師伯者偕行。經長沙龍山之下。見",
    "X63n1234_001:0169a18": "溪流菜葉。价回瞻&#x5CEF;巒深秀。謂密曰箇中必有隱者。",
    "X63n1234_001:0169a19": "乃並溪而進十許里。有老僧&#x766F;甚。以手加額呼曰。此",
    "X63n1234_001:0169a20": "間無路。汝輩何自而至。价曰。無路且置。庵主自何而",
    "X63n1234_001:0169a21": "入。曰我不曾雲水。价曰庵主住山幾許時。曰春秋不",
    "X63n1234_001:0169a22": "涉。价曰。庵主先住耶。此山先住耶。曰不知。价曰為什",
    "X63n1234_001:0169a23": "麼不知。曰我不曾人天來。价曰得何道理便爾住山。",
    "X63n1234_001:0169a24": "曰。我見泥牛&#x9B2A;入海。直至而今無消息。价即班密之",
    "X63n1234_001:0169b01": "下而[玨/下]之。問。如何是主中賓。曰青山覆白雲。又問如",
    "X63n1234_001:0169b02": "何是主中主。曰長年不出戶。又問主賓相去幾何。曰",
    "X63n1234_001:0169b03": "長江水上波。又問賓主相見有何言說。曰青風拂白",
    "X63n1234_001:0169b04": "日。价再拜求依止。老僧&#x54B2;曰。三間茆屋從來住。一道",
    "X63n1234_001:0169b05": "神光萬境閑。莫作是非來辨我。浮生穿鑿不相關。於",
    "X63n1234_001:0169b06": "是自焚其庵深入層&#x5CEF;。其後价住山。問僧。何者是汝",
    "X63n1234_001:0169b07": "主人公。對曰現祇對者。价仰而咨嗟曰。此所謂馬後",
    "X63n1234_001:0169b08": "驢前事。奈何認以為自己乎。佛法平沉此其兆也。客",
    "X63n1234_001:0169b09": "中主尚未明。況主中主哉。僧曰。如何是主中主。价曰",
    "X63n1234_001:0169b10": "汝自道看。曰道得即是客中主。如何是主中主。价良",
    "X63n1234_001:0169b11": "久曰。不辭向汝道。相續也大難。予觀龍山老僧之意。",
    "X63n1234_001:0169b12": "如蕭何之識韓信。豈有法哉。而价公之論如霍光之",
    "X63n1234_001:0169b13": "立朝。進止亦有律度。嗚呼。後生之不見古人之大全",
    "X63n1234_001:0169b14": "也。必矣价亦置主中主于胸中。可疑也。予&#x751E;至臨川",
    "X63n1234_001:0169b15": "與朱世英游相好。俄上藍長老者至上蓋。謂世英曰。",
    "X63n1234_001:0169b16": "覺範聞工詩耳。禪則其師。猶錯矧弟子耶。世英&#x54B2;曰。",
    "X63n1234_001:0169b17": "師能勘驗之乎。上藍曰諾。居一日。同游&#x758E;山。飯于逆",
    "X63n1234_001:0169b18": "族。上藍以手畫案謂余曰。經軸之上必題以字。是何",
    "X63n1234_001:0169b19": "義。予亦畫圓相橫一畫曰是此義也。上藍愕然。予為",
    "X63n1234_001:0169b20": "作偈曰。以字不成八不是。法身睡著無遮閑。衲僧對",
    "X63n1234_001:0169b21": "面不知名。百眾人前呼不起。上藍歸舉似世英。世英",
    "X63n1234_001:0169b22": "拊手曰。孰為詩僧。亦能識字義乎。因同看汾陽作犢",
    "X63n1234_001:0169b23": "牛偈曰。有頭無角實堪嗟。百劫難逃這作家。凡聖不",
    "X63n1234_001:0169b24": "能明得盡。現前相貌有些些。予謂世英曰。此偈又予",
    "X63n1234_001:0169c01": "字義之訓詁也。世英問余。華嚴經曰。毗目仙人執善",
    "X63n1234_001:0169c02": "財手。即時善財自見其身住十佛剎微塵數世界。中",
    "X63n1234_001:0169c03": "到十佛剎微塵數諸佛所見彼佛剎及其眾會。諸佛",
    "X63n1234_001:0169c04": "相好種種莊嚴。乃至或經百千億不可說佛剎微塵",
    "X63n1234_001:0169c05": "數劫。乃至時彼仙人放善財童子手。即時自見其身",
    "X63n1234_001:0169c06": "還在本處。此一段義何以明之。予曰。皆象也。方執其",
    "X63n1234_001:0169c07": "手。即入觀法之時。見自他不隔於毫端。始終不移於",
    "X63n1234_001:0169c08": "當念。及其放手。即是出定之時。永明曰。是知不動本",
    "X63n1234_001:0169c09": "位。遠近之剎歷然。一念靡移。延促之時宛爾。世尊蓋",
    "X63n1234_001:0169c10": "以蓮為譬。而世莫有知者。予特知之。夫蓮方開華時。",
    "X63n1234_001:0169c11": "中已有子。子中已有&#x85CC;。因中有果。果中有因。三世一",
    "X63n1234_001:0169c12": "時也。其子分布又曾屬焉。相續不斷十方不隔也。又",
    "X63n1234_001:0169c13": "問。法華經曰。世尊於一切眾前現大神力。出廣長舌",
    "X63n1234_001:0169c14": "相。上至梵世。極難和會。而解者曰。佛音深妙觸處皆",
    "X63n1234_001:0169c15": "聞。超越聖凡。則其舌廣長高出梵世。此說如何。予曰。",
    "X63n1234_001:0169c16": "此殆所謂隨語生解。非如來世尊之意。溈山曰。凡聖",
    "X63n1234_001:0169c17": "情盡。體露真常。理事不二。即如如佛。而學者不能深",
    "X63n1234_001:0169c18": "味此語。苟認意度而已。譬如眾盲摸象。隨其所得為",
    "X63n1234_001:0169c19": "是。故象偏為尾為蹄為腰為牙而全象隱矣。般若經",
    "X63n1234_001:0169c20": "曰。無二無二分無別無斷故者真常也。非凝然一物",
    "X63n1234_001:0169c21": "卓然不變壞之真常也。舌相之至梵世。其可以情求",
    "X63n1234_001:0169c22": "哉。唐僧玄奘至西竺見戒賢論師。賢時已一百六歲。",
    "X63n1234_001:0169c23": "眾所宗向。號正法藏。&#x5F09;修敬。訖賢使坐。問從何來。對",
    "X63n1234_001:0169c24": "曰從支那國來。欲學瑜伽等論。於是賢流涕呼弟子。",
    "X63n1234_001:0170a01": "覺賢指以謂曰。我前所夢何如弟子。謂奘曰。和尚三",
    "X63n1234_001:0170a02": "年前得疾危甚。如人以刀劃其腹。欲不食而死。夜夢",
    "X63n1234_001:0170a03": "男子身金色曰。汝勿自厭其身。汝昔作貴。近多害物。",
    "X63n1234_001:0170a04": "命當自悔責。自盡何益。有支那國僧來此學法。已在",
    "X63n1234_001:0170a05": "塗矣。三年當至。以法惠彼。彼復流通。汝罪自滅。我曼",
    "X63n1234_001:0170a06": "殊室利也。故來曉汝耳。和尚疾損已三年。而闍梨果",
    "X63n1234_001:0170a07": "至。前夢有徵也。子涉世多艱。蓋其夙障。聞曼殊室利",
    "X63n1234_001:0170a08": "之言以法惠人。則罪自滅。故有撰述佛祖旨訣之意。",
    "X63n1234_001:0170a09": "欲以惠人而自滅夙障耳。非有他求也。"
}