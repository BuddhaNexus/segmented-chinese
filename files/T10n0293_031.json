{
    "T10n0293_031:0801a04": "大方廣佛華嚴經卷第三十一",
    "T10n0293_031:0801a06": "罽賓國三藏般若奉　詔譯",
    "T10n0293_031:0801a07": "入不思議解脫境界普賢行願品",
    "T10n0293_031:0801a08": "「◎善男子！如此賢劫未來世中，彌勒菩薩",
    "T10n0293_031:0801a09": "從兜率天將降神時，放大光明普照法界，示",
    "T10n0293_031:0801a10": "現一切諸菩薩眾；住最後身，受生自在廣大神",
    "T10n0293_031:0801a11": "變，及於人間生大族家，調伏眾生，我於彼時",
    "T10n0293_031:0801a12": "亦為其母。如是次第有：師子如來、大法光幢",
    "T10n0293_031:0801a13": "如來、妙眼如來、清淨拘蘇摩華如來、妙華吉",
    "T10n0293_031:0801a14": "祥如來、提舍如來、弗沙如來、妙意如來、金剛",
    "T10n0293_031:0801a15": "如來、離垢如來、大月光如來、持炬如來、名",
    "T10n0293_031:0801a16": "稱如來、金剛楯如來、清淨義如來、見一義如",
    "T10n0293_031:0801a17": "來、紺身如來、超彼岸如來、寶焰光如來、",
    "T10n0293_031:0801a18": "寶焰山如來、持大炬如來、勝蓮華如來、出生",
    "T10n0293_031:0801a19": "蓮華如來、名稱聲如來、無量功德財如來、最",
    "T10n0293_031:0801a20": "勝燈吉祥如來、莊嚴身如來、妙稱量如來、慈",
    "T10n0293_031:0801a21": "吉祥如來、妙威儀如來、變化如來、無住如",
    "T10n0293_031:0801a22": "來、勝威光如來、無邊聲如來、勝怨敵如來、",
    "T10n0293_031:0801a23": "除疑惑如來、清淨如來、廣博光如來、出現",
    "T10n0293_031:0801a24": "清淨名稱如來、雲吉祥如來、種種色莊嚴頂",
    "T10n0293_031:0801a25": "髻如來、大樹王如來、一切寶如來、種種色",
    "T10n0293_031:0801a26": "如來、寶耳璫如來、堅牢智如來、大海慧如",
    "T10n0293_031:0801a27": "來、淨妙寶如來、蓮華冠如來、勝力士如來、",
    "T10n0293_031:0801a28": "願樂圓滿如來、蓮華鬘如來、大自在如來、吉",
    "T10n0293_031:0801a29": "祥主如來、最超勝如來、白栴檀雲如來、紺青",
    "T10n0293_031:0801b01": "廣博眼如來、微妙智如來、殊勝慧如來、觀察",
    "T10n0293_031:0801b02": "慧如來、熾盛王如來、堅固慧如來、莊嚴王如",
    "T10n0293_031:0801b03": "來、具足吉祥如來、喜師子王如來、自在天如",
    "T10n0293_031:0801b04": "來、自在師子王如來、最勝頂吉祥如來、金剛",
    "T10n0293_031:0801b05": "智吉祥如來、山光明如來、妙德藏如來、妙寶",
    "T10n0293_031:0801b06": "網如來、莊嚴身如來、住妙慧如來、智自在",
    "T10n0293_031:0801b07": "如來、大自在天王如來、無得相吉祥如來、清",
    "T10n0293_031:0801b08": "淨喜如來、善施惠如來、妙焰慧如來、水天",
    "T10n0293_031:0801b09": "吉祥如來、清淨智如來、得上味如來、乘高",
    "T10n0293_031:0801b10": "峯如來、自在功德如來、護世怨如來、興世",
    "T10n0293_031:0801b11": "語言如來、功德自在如來、威德幢如來、毘盧",
    "T10n0293_031:0801b12": "遮那妙幢如來、觀身性如來、離有香如來、修",
    "T10n0293_031:0801b13": "習香如來、種種分別妙身如來、妙廣博身如",
    "T10n0293_031:0801b14": "來、一切香焰王如來、種種色金剛摩尼嚴如",
    "T10n0293_031:0801b15": "來、微笑眼如來、離塵染如來、增長身如來、善",
    "T10n0293_031:0801b16": "變化聚集人天如來、廣大天如來、財天如來、",
    "T10n0293_031:0801b17": "無上天如來、順寂滅如來、開敷覺悟智如來、",
    "T10n0293_031:0801b18": "洗滌惑垢如來、大焰光王如來、寂諸有如來、",
    "T10n0293_031:0801b19": "毘舍佉天如來、金剛山如來、智焰光如來、大",
    "T10n0293_031:0801b20": "焰光身如來、作安樂如來、寂靜師子如來、圓",
    "T10n0293_031:0801b21": "滿清淨如來、清淨妙賢如來、名稱吉祥如來、",
    "T10n0293_031:0801b22": "勇猛精進如來、第一義行如來、寂靜光如來、",
    "T10n0293_031:0801b23": "最勝增上如來、甚深聲如來、一切大地主如",
    "T10n0293_031:0801b24": "來、紺青光如來、莊嚴王如來、妙音聲吉祥如",
    "T10n0293_031:0801b25": "來、殊勝如來、尊勝吉祥如來、最勝自在如來、",
    "T10n0293_031:0801b26": "無上醫王如來、功德月如來、微笑光如來、無",
    "T10n0293_031:0801b27": "礙光如來、功德聚如來、月高現如來、日天如",
    "T10n0293_031:0801b28": "來、無畏稱如來、出諸有如來、勇猛名稱如來、",
    "T10n0293_031:0801b29": "焰光面如來、娑羅王如來、名稱聚如來、最勝",
    "T10n0293_031:0801c01": "如來、藥王如來、寶勝如來、金剛慧如來、白淨",
    "T10n0293_031:0801c02": "吉祥如來、寂靜住處如來、摩尼王如來、無能",
    "T10n0293_031:0801c03": "勝如來、無能映蔽如來、眾會王如來、大名",
    "T10n0293_031:0801c04": "稱如來、速疾受持如來、無量光如來、大願光",
    "T10n0293_031:0801c05": "如來、不空自在王如來、法自在王如來、高勝",
    "T10n0293_031:0801c06": "焰光如來、不退轉地如來、清淨天如來、妙善",
    "T10n0293_031:0801c07": "天如來、堅固行毀譽不動如來、一切善友如",
    "T10n0293_031:0801c08": "來、解脫音如來、遊戲王如來、滅邪曲如來、",
    "T10n0293_031:0801c09": "薝蔔淨光如來、最勝德如來、極勝月如來、",
    "T10n0293_031:0801c10": "執明炬如來、殊妙身如來、不可說如來、最清",
    "T10n0293_031:0801c11": "淨如來、友安眾生如來、無量光明如來、無畏",
    "T10n0293_031:0801c12": "音聲如來、水天功德如來、不動慧光如來、拘",
    "T10n0293_031:0801c13": "蘇摩華勝如來、寶月焰光如來、不退轉慧如",
    "T10n0293_031:0801c14": "來、離愛染如來、無著慧如來、集功德蘊如來、",
    "T10n0293_031:0801c15": "滅惡趣如來、不怯怖如來、普散華如來、師子",
    "T10n0293_031:0801c16": "吼如來、得第一義如來、得種種義如來、見無",
    "T10n0293_031:0801c17": "障礙如來、摧伏他眾如來、疾風行如來、不動",
    "T10n0293_031:0801c18": "性如來、離分別海如來、無能勝如來、端嚴海",
    "T10n0293_031:0801c19": "如來、須彌山如來、香風智如來、無邊座如來、",
    "T10n0293_031:0801c20": "鬪戰勝如來、無能行如來、清淨住如來、最上",
    "T10n0293_031:0801c21": "施如來、隨順慈悲生如來、常月如來、饒益",
    "T10n0293_031:0801c22": "王如來、不動蘊如來、極妙意如來、隨順攝",
    "T10n0293_031:0801c23": "智如來、極高受如來、焰光身如來、無比名如",
    "T10n0293_031:0801c24": "來、饒益慧如來、持壽如來、滅我慢如來、種種",
    "T10n0293_031:0801c25": "色相如來、具足名稱如來、大威德力如來、無",
    "T10n0293_031:0801c26": "滅如來、不動天如來、不思議吉祥如來、解脫",
    "T10n0293_031:0801c27": "月如來、最上王如來、滿月蘊如來、梵供養如",
    "T10n0293_031:0801c28": "來、不動眼如來、希有身如來、無相慧如來、愛",
    "T10n0293_031:0801c29": "境界如來、極超過如來、高上事業如來、寶法",
    "T10n0293_031:0802a01": "慧如來、順先古如來、無上吉祥如來、無勝梵",
    "T10n0293_031:0802a02": "天如來、不思議功德光如來、無上法境界如",
    "T10n0293_031:0802a03": "來、無邊際賢如來、普順自在如來、極尊勝天",
    "T10n0293_031:0802a04": "如來，如是乃至樓至如來，功德圓滿住最後",
    "T10n0293_031:0802a05": "身，在賢劫中，於此三千大千世界當成佛者，",
    "T10n0293_031:0802a06": "我悉為母。如於此三千大千世界，如是於此",
    "T10n0293_031:0802a07": "華藏莊嚴世界海，一切世界種中所有世界，",
    "T10n0293_031:0802a08": "一一四天下閻浮提內，乃至十方一切世界",
    "T10n0293_031:0802a09": "海，其中所有一切世界，盡未來際一切劫中，",
    "T10n0293_031:0802a10": "諸有修行普賢行願，為欲調伏諸眾生故，以",
    "T10n0293_031:0802a11": "自在力現受生時，我自見身悉為其母。」",
    "T10n0293_031:0802a12": "爾時，善財童子白摩耶夫人言：「大聖！得此菩",
    "T10n0293_031:0802a13": "薩大願智幻莊嚴解脫，經幾時耶？」答言：「善男",
    "T10n0293_031:0802a14": "子！乃往古世，過不思議非最後身菩薩神通",
    "T10n0293_031:0802a15": "道眼所知劫數，爾時有劫，名為淨光，世界名",
    "T10n0293_031:0802a16": "須彌德；雖有諸山，五趣雜居，然其國土無諸",
    "T10n0293_031:0802a17": "穢惡；眾寶所成，清淨圓滿，莊嚴可愛；彼世界",
    "T10n0293_031:0802a18": "中，有千億四天下；有一四天下，名香風威德",
    "T10n0293_031:0802a19": "師子幢，於中有八十億王城；中有一城，名最",
    "T10n0293_031:0802a20": "勝具足幢；有轉輪王，名勇猛精進大威德；彼",
    "T10n0293_031:0802a21": "王城北有一道場，名種種妙色光；其道場神",
    "T10n0293_031:0802a22": "名吉祥眼。時有菩薩名無垢幢，坐於道場將",
    "T10n0293_031:0802a23": "成正覺，有一惡魔名金色光，與其眷屬無量",
    "T10n0293_031:0802a24": "魔軍，種種形狀，至菩薩所欲為壞亂；彼轉輪",
    "T10n0293_031:0802a25": "王已得菩薩神通自在，以大神變，為欲摧碎",
    "T10n0293_031:0802a26": "彼魔軍故，化大兵眾，其數倍多，圍遶道場，諸",
    "T10n0293_031:0802a27": "魔惶怖，悉自奔散，故彼菩薩，得成阿耨多羅",
    "T10n0293_031:0802a28": "三藐三菩提。時道場神見是事已，歡喜無量，",
    "T10n0293_031:0802a29": "便於彼王而生子想。頂禮佛足，作是願言：",
    "T10n0293_031:0802b01": "『此大威德轉輪聖王，在在生處，常為我子，乃",
    "T10n0293_031:0802b02": "至成佛，願我常得與其為母。』作是願已，於此",
    "T10n0293_031:0802b03": "道場復曾值遇十那由他佛，承事供養，令生",
    "T10n0293_031:0802b04": "歡喜。「善男子！於意云何？彼道場神豈異人",
    "T10n0293_031:0802b05": "乎？我身是也。轉輪王者，今世尊毘盧遮那如",
    "T10n0293_031:0802b06": "來、應、正等覺是。我從於彼發願已來，此佛世",
    "T10n0293_031:0802b07": "尊，於十方剎一切諸趣，處處受生，勇猛精進，",
    "T10n0293_031:0802b08": "種諸善根，供養如來，修菩薩行，教化成熟一",
    "T10n0293_031:0802b09": "切眾生，乃至示現住最後身，念念普於十方",
    "T10n0293_031:0802b10": "世界，示現菩薩受生神變，常為我子，我常為",
    "T10n0293_031:0802b11": "母。善男子！過去、現在十方無量一切世界，諸",
    "T10n0293_031:0802b12": "佛如來將成佛時，皆於臍中出現種種廣大",
    "T10n0293_031:0802b13": "光明，來照我身，及我眷屬所居宮殿；彼最後",
    "T10n0293_031:0802b14": "身，我悉為母。「善男子！我唯知此菩薩大願智",
    "T10n0293_031:0802b15": "幻莊嚴解脫門。如諸菩薩摩訶薩具大悲藏，",
    "T10n0293_031:0802b16": "以一切智，教化調伏一切眾生，常無厭倦；住",
    "T10n0293_031:0802b17": "安忍行，恒知止足；服甘露味，心無有盡；一切",
    "T10n0293_031:0802b18": "眾魔及諸惡人不能擾亂，心無動搖，心無輕",
    "T10n0293_031:0802b19": "躁，心無高下，心無諂幻，無稠林行，念念得入",
    "T10n0293_031:0802b20": "百千三昧，念念得見百千諸佛，念念得知百",
    "T10n0293_031:0802b21": "千佛力，念念能動百千世界，念念遊履百千",
    "T10n0293_031:0802b22": "佛剎，念念光照百千世界，念念成熟百千眾",
    "T10n0293_031:0802b23": "生，念念自在住百千劫，念念深入過去、未來",
    "T10n0293_031:0802b24": "各百千劫，念念深解百千法門，念念示現百",
    "T10n0293_031:0802b25": "千佛身，念念示現百千菩薩以為眷屬。以自",
    "T10n0293_031:0802b26": "在力，念念普於一一毛孔，示現無量諸佛神",
    "T10n0293_031:0802b27": "變，於三寶所，究竟成就，深信不壞。善巧了知",
    "T10n0293_031:0802b28": "種種諸行生滅分位，善巧了知種種諸法本",
    "T10n0293_031:0802b29": "性無生，善巧了知種種世間轉變成壞，善巧",
    "T10n0293_031:0802c01": "了知種種諸業受生差別，善巧了知種種生",
    "T10n0293_031:0802c02": "死涅槃邊際，善巧了知種種佛剎染淨不同，",
    "T10n0293_031:0802c03": "善巧了知過去、未來一切菩薩種種修習，善",
    "T10n0293_031:0802c04": "巧了知一切諸法無相無盡，而我云何能知、",
    "T10n0293_031:0802c05": "能說彼諸菩薩行智功德？善男子！此三十三",
    "T10n0293_031:0802c06": "天，有王名具足正念；其王有女，名天主光。",
    "T10n0293_031:0802c07": "汝詣彼問菩薩云何學菩薩行，修菩薩道。」時，",
    "T10n0293_031:0802c08": "善財童子敬受其教，頭面禮足，遶無數匝，慇",
    "T10n0293_031:0802c09": "懃戀慕，一心瞻仰，辭退而去。◎",
    "T10n0293_031:0802c10": "◎爾時，善財順知識教，遂即往詣三十三天",
    "T10n0293_031:0802c11": "具足正念天王宮中，見彼天女，禮足圍遶，合",
    "T10n0293_031:0802c12": "掌前住，白言：「聖者！我已先發阿耨多羅三藐",
    "T10n0293_031:0802c13": "三菩提心，而未知菩薩云何學菩薩行？云何",
    "T10n0293_031:0802c14": "修菩薩道？我聞聖者善能誘誨，願為我說。」天",
    "T10n0293_031:0802c15": "女告言：「善男子！我得菩薩無礙念清淨莊嚴",
    "T10n0293_031:0802c16": "解脫門。」善財白言：「聖者！此解脫門境界云",
    "T10n0293_031:0802c17": "何？修行何法得此解脫？」天女答言：「善男子！菩",
    "T10n0293_031:0802c18": "薩勤修無量不思議法門，得此解脫。汝若欲",
    "T10n0293_031:0802c19": "入此解脫門，亦當如是精勤修學。云何勤修",
    "T10n0293_031:0802c20": "不思議法門？所謂：汝應勤修不可思議諸法義",
    "T10n0293_031:0802c21": "智；謂如實覺悟一切諸法，差別、性相、真實體",
    "T10n0293_031:0802c22": "故。汝應勤修守護正法；謂種種妙法為人誹",
    "T10n0293_031:0802c23": "謗，以理摧伏顯勝義故。汝應勤修表、無表戒；",
    "T10n0293_031:0802c24": "謂若性、若遮、有罪、無罪，微細觀察無缺減故。",
    "T10n0293_031:0802c25": "汝應勤修無諍訟法；謂世間種種綺雜言說，",
    "T10n0293_031:0802c26": "無益集會常遠離故。汝應勤修住安忍地；謂",
    "T10n0293_031:0802c27": "種種苦惱逼迫身心，審諦觀察能忍受故。汝",
    "T10n0293_031:0802c28": "應勤修忍耐諸境；謂惡言毀辱、怨結毒害，不",
    "T10n0293_031:0802c29": "壞內心常安忍故。汝應勤修解微細法；謂知",
    "T10n0293_031:0803a01": "蘊、界、處，流轉還滅，善了性相不可得故。「汝應",
    "T10n0293_031:0803a02": "勤修善巧法句；謂巧能宣說種種法門，真實",
    "T10n0293_031:0803a03": "性相令顯現故。汝應勤修合不合法；謂了知",
    "T10n0293_031:0803a04": "諸法性不可奪，亦無增減離合等故。汝應勤",
    "T10n0293_031:0803a05": "修觀過去智；謂微細觀察種種業因，善惡等",
    "T10n0293_031:0803a06": "相無不知故。汝應勤修未來際智；謂微細觀",
    "T10n0293_031:0803a07": "察種種業緣，果報等相無不知故。汝應勤修",
    "T10n0293_031:0803a08": "三世平等；謂三世行相雖各不同，但隨住法",
    "T10n0293_031:0803a09": "有差別故。汝應勤修三輪清淨；謂過、現、未來",
    "T10n0293_031:0803a10": "一切諸法，性不可得離心意故。汝應勤修心",
    "T10n0293_031:0803a11": "住處法；謂普遍了知內、外、中間，心相本性不",
    "T10n0293_031:0803a12": "可得故。汝應勤修守護威儀；謂一切時中微",
    "T10n0293_031:0803a13": "細觀察，身、口、意業不迷惑故。汝應勤修清淨",
    "T10n0293_031:0803a14": "威儀；謂密護根門，藏覆善法，所有不善恒發",
    "T10n0293_031:0803a15": "露故。「汝應勤修離不善法；謂愚癡凡夫種種",
    "T10n0293_031:0803a16": "惡法，不與共住常覺悟故。汝應勤修集菩薩",
    "T10n0293_031:0803a17": "行；謂普遍了知勇猛精進，難行能行種種行",
    "T10n0293_031:0803a18": "故。汝應勤修恭敬尊長；謂床座供具給侍",
    "T10n0293_031:0803a19": "奉迎，身心謙下無懈怠故。汝應勤修攝持身",
    "T10n0293_031:0803a20": "心；謂普能攝持諸清淨法，不失不壞常了知",
    "T10n0293_031:0803a21": "故。汝應勤修隨順覺智；謂於諸世間、出世間",
    "T10n0293_031:0803a22": "法，隨順性相而覺悟故。汝應勤修入甚深法；",
    "T10n0293_031:0803a23": "謂了達一切生滅法相，令心增長無生智故。",
    "T10n0293_031:0803a24": "汝應勤修音聲法智；謂如實演說種種法門，",
    "T10n0293_031:0803a25": "開示語言真實性故。「汝應勤修遠離無益；謂",
    "T10n0293_031:0803a26": "以諸方便令自及他，超過諸有無益法故。汝",
    "T10n0293_031:0803a27": "應勤修丈夫集會；謂諸佛、菩薩、聲聞、獨覺，親",
    "T10n0293_031:0803a28": "近承事常供養故。汝應勤修遠惡知識；謂遠",
    "T10n0293_031:0803a29": "離樂起斷常諸見，及嬾惰等惡眾生故。汝應",
    "T10n0293_031:0803b01": "勤修不依凡夫；謂見凡夫法，皆與愚癡而共",
    "T10n0293_031:0803b02": "相應，多過失故。汝應勤修常不輕心；謂於諸",
    "T10n0293_031:0803b03": "眾生了性平等，不於貧下生輕賤故。汝應勤",
    "T10n0293_031:0803b04": "修愍破戒者；謂以大慈悲拔濟犯罪，安置菩",
    "T10n0293_031:0803b05": "薩淨戒中故。汝應勤修增慈悲力；謂觀察十",
    "T10n0293_031:0803b06": "方三世眾生，種種逼迫能救護故。「汝應勤修",
    "T10n0293_031:0803b07": "財法攝受；謂財物飲食攝諸眾生，令入甚深",
    "T10n0293_031:0803b08": "真實法故。汝應勤修如說能行；謂修種種善",
    "T10n0293_031:0803b09": "開發自心，具足敷榮得圓滿故。汝應勤修昔",
    "T10n0293_031:0803b10": "相應善；謂求宿住智善巧多聞，能知過去相",
    "T10n0293_031:0803b11": "應行故。汝應勤修樂獨善寂；謂遠離處眾諸",
    "T10n0293_031:0803b12": "雜談說，常樂親近白淨法故。汝應勤修少欲",
    "T10n0293_031:0803b13": "知足；謂衣服、飲食、臥具、醫藥，自作教他知止",
    "T10n0293_031:0803b14": "足故。汝應勤修相應行法；謂三十七品菩提",
    "T10n0293_031:0803b15": "分法，常勤修習令相應故。汝應勤修菩薩行",
    "T10n0293_031:0803b16": "境；謂十波羅蜜一切行門，具足修習令圓滿",
    "T10n0293_031:0803b17": "故。汝應勤修菩薩地法；謂十種智地入住及",
    "T10n0293_031:0803b18": "出相，及得果皆證知故。汝應勤修入如來地；",
    "T10n0293_031:0803b19": "謂若菩提智及所斷障，種種體用皆證得故。",
    "T10n0293_031:0803b20": "汝應勤修難了知法；謂諸佛、菩薩、獨覺、聲聞，皆",
    "T10n0293_031:0803b21": "悉了知不思議故。汝應勤修不取諸相；謂修",
    "T10n0293_031:0803b22": "習覺悟諸法性相，如幻如夢同實相故。汝應",
    "T10n0293_031:0803b23": "勤修解脫法智；謂金剛三昧散壞塵習，澄靜",
    "T10n0293_031:0803b24": "妄念智不動故。「善男子！有如是等佛剎極微",
    "T10n0293_031:0803b25": "塵數不可思議種種法門，我皆勤修得此解",
    "T10n0293_031:0803b26": "脫，汝能修行亦當證得。善男子！汝向所問解",
    "T10n0293_031:0803b27": "脫境界，我此解脫境界無邊。又，善男子！我以",
    "T10n0293_031:0803b28": "得此解脫力故，憶念古世，爾時有劫名優鉢",
    "T10n0293_031:0803b29": "羅華，於彼劫中，承事供養恒河沙數諸佛如",
    "T10n0293_031:0803c01": "來。彼諸如來，從初出家，我皆瞻奉守護供養，",
    "T10n0293_031:0803c02": "造僧伽藍，營辦資具。又彼如來從為菩薩",
    "T10n0293_031:0803c03": "入母胎時，誕生之時，行七步時，師子吼時，童",
    "T10n0293_031:0803c04": "子位時，處宮中時，厭棄王位初出家時，詣菩",
    "T10n0293_031:0803c05": "提樹成正覺時，轉正法輪，現佛神變，教化調",
    "T10n0293_031:0803c06": "伏諸眾生時；如是一切諸所作事，從初發心",
    "T10n0293_031:0803c07": "行菩薩道，乃至法盡，我皆明記無有遺餘，常",
    "T10n0293_031:0803c08": "現在前念持不忘。又憶過去劫名善地，我於",
    "T10n0293_031:0803c09": "彼劫，復得值遇十恒河沙諸佛如來，承事供",
    "T10n0293_031:0803c10": "養。復憶有劫，名為妙德，於彼值遇十佛世界",
    "T10n0293_031:0803c11": "極微塵數諸佛如來，承事供養。又憶往劫，名",
    "T10n0293_031:0803c12": "無所得，於彼值遇八十百千億那由他諸佛",
    "T10n0293_031:0803c13": "如來，承事供養。復憶有劫，名為妙光，於彼值",
    "T10n0293_031:0803c14": "遇閻浮提極微塵數諸佛如來，承事供養。復",
    "T10n0293_031:0803c15": "憶往劫，名無稱光，於彼值遇二十恒河沙諸",
    "T10n0293_031:0803c16": "佛如來，承事供養。復憶往劫，名最勝吉祥，於",
    "T10n0293_031:0803c17": "彼值遇一恒河沙諸佛如來，承事供養。復憶",
    "T10n0293_031:0803c18": "往劫，名出現日，於彼值遇八十恒河沙諸佛",
    "T10n0293_031:0803c19": "如來，承事供養。復憶往劫，名勝性遊行，於彼",
    "T10n0293_031:0803c20": "值遇六十恒河沙諸佛如來，承事供養。復憶",
    "T10n0293_031:0803c21": "有劫，名為妙月，於彼值遇七十恒河沙諸佛",
    "T10n0293_031:0803c22": "如來，承事供養。善男子！如是憶念恒河沙劫，",
    "T10n0293_031:0803c23": "我常不離諸佛如來、應、正等覺，種種方便恭",
    "T10n0293_031:0803c24": "敬供養，從彼一切諸如來所，皆得聞此無礙",
    "T10n0293_031:0803c25": "念清淨莊嚴菩薩解脫，聞已受持，如說修行，",
    "T10n0293_031:0803c26": "恒不忘失；如是往劫所有如來，從初發心乃",
    "T10n0293_031:0803c27": "至法盡，諸所作事，我皆以此清淨莊嚴解脫",
    "T10n0293_031:0803c28": "之力，隨順憶念，明了現前，持而順行，念念觀",
    "T10n0293_031:0803c29": "察，曾無懈廢。「善男子！我唯知此無礙念清淨",
    "T10n0293_031:0804a01": "莊嚴菩薩解脫，如諸菩薩摩訶薩，出生死",
    "T10n0293_031:0804a02": "夜，朗然明徹，永離癡冥，未嘗昏寐，心無諸",
    "T10n0293_031:0804a03": "蓋，身行輕安，於諸法性，清淨覺了，決擇甚",
    "T10n0293_031:0804a04": "深修多羅藏，了不了義一切難處，善護自他，",
    "T10n0293_031:0804a05": "常勤修習菩薩淨戒，若利非利心恒平等，",
    "T10n0293_031:0804a06": "善巧出生神通妙智，隨順世間種種方便，增",
    "T10n0293_031:0804a07": "長福慧心無厭足，起大精進勤修助道，積集",
    "T10n0293_031:0804a08": "慈悲心無厭倦，成就如來十力無畏，十八不",
    "T10n0293_031:0804a09": "共一切佛法，隨順開悟一切眾生，晝夜精勤",
    "T10n0293_031:0804a10": "更無餘念，而我云何能知、能說彼功德行？善",
    "T10n0293_031:0804a11": "男子！此迦毘羅城，有童子師名為遍友，汝",
    "T10n0293_031:0804a12": "詣彼問菩薩云何學菩薩行，修菩薩道。」時，善",
    "T10n0293_031:0804a13": "財童子以聞法故，歡喜踊躍，不思議善根速",
    "T10n0293_031:0804a14": "疾增長，頂禮其足，遶無數匝，慇懃瞻仰，辭退",
    "T10n0293_031:0804a15": "而去。",
    "T10n0293_031:0804a16": "爾時，善財從天宮下，向迦毘羅城，詣遍友所，",
    "T10n0293_031:0804a17": "禮足右遶，合掌恭敬，於一面立，白言：「聖者！我",
    "T10n0293_031:0804a18": "已先發阿耨多羅三藐三菩提心，而未知菩",
    "T10n0293_031:0804a19": "薩云何學菩薩行，云何修菩薩道；我聞聖者",
    "T10n0293_031:0804a20": "善能誘誨，願為我說。」遍友答言：「善男子！此有",
    "T10n0293_031:0804a21": "童子名善知眾藝，修學菩薩字智法門。汝",
    "T10n0293_031:0804a22": "可問之，當為汝說。」爾時，善財即至其所，頂禮",
    "T10n0293_031:0804a23": "其足，遶無數匝，於前合掌，白言：「聖者！我已先",
    "T10n0293_031:0804a24": "發阿耨多羅三藐三菩提心，而未知菩薩云",
    "T10n0293_031:0804a25": "何學菩薩行，云何修菩薩道；我聞聖者善能",
    "T10n0293_031:0804a26": "誘誨，願為我說。」時，彼童子告善財言：「善男子！",
    "T10n0293_031:0804a27": "我得菩薩解脫，名具足圓滿善知眾藝。我恒",
    "T10n0293_031:0804a28": "唱持此之字母，所謂：唱婀字時，能甚深入",
    "T10n0293_031:0804a29": "般若波羅蜜門，名以菩薩勝威德力，顯示諸法",
    "T10n0293_031:0804b01": "本無生義。唱囉字時，能甚深入般若波羅蜜",
    "T10n0293_031:0804b02": "門，名普遍顯示無邊際微細解。唱跛字時，",
    "T10n0293_031:0804b03": "能甚深入般若波羅蜜門，名普照法界平等",
    "T10n0293_031:0804b04": "際微細智。唱者字時，能甚深入般若波羅蜜",
    "T10n0293_031:0804b05": "門，名普輪能斷差別色。唱曩(鼻音)字時，能甚深",
    "T10n0293_031:0804b06": "入般若波羅蜜門，名證得無依無住際。唱攞",
    "T10n0293_031:0804b07": "字時，能甚深入般若波羅蜜門，名離名色依",
    "T10n0293_031:0804b08": "處無垢污。唱娜字時，能甚深入般若波羅蜜",
    "T10n0293_031:0804b09": "門，名不退轉方便。唱婆(摹我反)字時，能甚深",
    "T10n0293_031:0804b10": "入般若波羅蜜門，名金剛輪道場。唱拏字",
    "T10n0293_031:0804b11": "時，能甚深入般若波羅蜜門，名普圓滿輪。唱",
    "T10n0293_031:0804b12": "灑(史我反)字時，能甚深入般若波羅蜜門，名為",
    "T10n0293_031:0804b13": "海藏。唱嚩(無可反)字時，能甚深入般若波羅蜜",
    "T10n0293_031:0804b14": "門，名普遍勤求出生安住。唱哆字時，能甚",
    "T10n0293_031:0804b15": "深入般若波羅蜜門，名星宿月圓滿光。唱也",
    "T10n0293_031:0804b16": "(移我反)字時，能甚深入般若波羅蜜門，名差別",
    "T10n0293_031:0804b17": "積集。唱瑟吒(二合上)字時，能甚深入般若波",
    "T10n0293_031:0804b18": "羅蜜門，名普照光明息除煩惱。唱迦(上)字時，",
    "T10n0293_031:0804b19": "能甚深入般若波羅蜜門，名普雲不斷。唱娑",
    "T10n0293_031:0804b20": "(蘇我反)字時，能甚深入般若波羅蜜門，名降注大",
    "T10n0293_031:0804b21": "雨。唱莽字時，能甚深入般若波羅蜜門，名",
    "T10n0293_031:0804b22": "大速疾現種種色如眾高峯。唱誐(言迦反上)字",
    "T10n0293_031:0804b23": "時，能甚深入般若波羅蜜門，名普輪積集。唱",
    "T10n0293_031:0804b24": "他(上)字時，能甚深入般若波羅蜜門，名真如",
    "T10n0293_031:0804b25": "平等無分別藏。唱惹(上)字時，能甚深入般若",
    "T10n0293_031:0804b26": "波羅蜜門，名遍入世間海遊行清淨。唱娑嚩",
    "T10n0293_031:0804b27": "(二合)字時，能甚深入般若波羅蜜門，名普念諸",
    "T10n0293_031:0804b28": "佛一切莊嚴。唱駄字時，能甚深入般若波羅",
    "T10n0293_031:0804b29": "蜜門，名微細觀察一切法聚。唱捨(上尸我反)字",
    "T10n0293_031:0804c01": "時，能甚深入般若波羅蜜門，名隨順諸佛教",
    "T10n0293_031:0804c02": "輪光明。唱佉(上)字時，能甚深入般若波羅蜜",
    "T10n0293_031:0804c03": "門，名因地現前智慧藏。唱乞叉(二合)字時，能",
    "T10n0293_031:0804c04": "甚深入般若波羅蜜門，名息諸業海出生智",
    "T10n0293_031:0804c05": "慧藏。唱娑(蘇紇反)哆(二合上)字時，能甚深入般若",
    "T10n0293_031:0804c06": "波羅蜜門，名開淨光明蠲諸惑障。唱孃(上)",
    "T10n0293_031:0804c07": "字時，能甚深入般若波羅蜜門，名出離世間",
    "T10n0293_031:0804c08": "智慧門。唱曷囉他(三合上)字時，能甚深入般",
    "T10n0293_031:0804c09": "若波羅蜜門，名利益眾生無我無人智慧燈。",
    "T10n0293_031:0804c10": "唱婆(蒲我反)字時，能甚深入般若波羅蜜門，名",
    "T10n0293_031:0804c11": "圓滿莊嚴一切宮殿。唱車(車者反上)字時，能甚",
    "T10n0293_031:0804c12": "深入般若波羅蜜門，名增長修行方便藏普",
    "T10n0293_031:0804c13": "覆輪。唱娑麼(尛音二合)字時，能甚深入般若波",
    "T10n0293_031:0804c14": "羅蜜門，名隨順十方現見諸佛旋轉藏。唱",
    "T10n0293_031:0804c15": "訶嚩(無我反二合)字時，能甚深入般若波羅蜜門，",
    "T10n0293_031:0804c16": "名觀察一切微細眾生方便力出生海藏。",
    "T10n0293_031:0804c17": "唱哆娑(二合)字時，能甚深入般若波羅蜜門，",
    "T10n0293_031:0804c18": "名自在趣入諸功德海。唱伽字時，能甚深入",
    "T10n0293_031:0804c19": "般若波羅蜜門，名普持一切法雲堅固海藏。",
    "T10n0293_031:0804c20": "唱姹(上)字時，能甚深入般若波羅蜜門，名願",
    "T10n0293_031:0804c21": "力現見十方諸佛猶如虛空。唱儜(上)字時，能",
    "T10n0293_031:0804c22": "甚深入般若波羅蜜門，名入字輪際無盡境",
    "T10n0293_031:0804c23": "界。唱頗字時，能甚深入般若波羅蜜門，名",
    "T10n0293_031:0804c24": "教化眾生究竟圓滿處。唱娑迦字時，能甚深",
    "T10n0293_031:0804c25": "入般若波羅蜜門，名廣大藏無礙辯遍照光",
    "T10n0293_031:0805a01": "明輪。唱夷娑(二合)字時，能甚深入般若波羅蜜",
    "T10n0293_031:0805a02": "門，名演說一切佛法智。唱室者(二合)字時，能",
    "T10n0293_031:0805a03": "甚深入般若波羅蜜門，名入虛空一切眾生界",
    "T10n0293_031:0805a04": "法雷大音遍吼。唱侘(上)字時，能甚深入般",
    "T10n0293_031:0805a05": "若波羅蜜門，名說無我法開佛境界曉悟群",
    "T10n0293_031:0805a06": "生。唱荼(去)字時，能甚深入般若波羅蜜門，",
    "T10n0293_031:0805a07": "名一切法輪差別藏。善男子！我唱如是字母",
    "T10n0293_031:0805a08": "之時，此四十二般若波羅蜜門為首，一切章",
    "T10n0293_031:0805a09": "句隨轉無礙，能甚深入無量無數般若波羅",
    "T10n0293_031:0805a10": "蜜門。」善財白言：「聖者！云何修行得此解脫？」答",
    "T10n0293_031:0805a11": "言：「善男子！若諸菩薩勤修十法，具足圓滿，",
    "T10n0293_031:0805a12": "則能得此善知眾藝菩薩解脫。何等為十？所",
    "T10n0293_031:0805a13": "謂：具足智慧，勤求善友，勇猛精進，離諸障惑，",
    "T10n0293_031:0805a14": "正行清淨，尊重正教，觀法性空，滅除邪見，修",
    "T10n0293_031:0805a15": "習正道，具真實智。若諸菩薩，於此十法具足",
    "T10n0293_031:0805a16": "圓滿，則能速疾得此解脫。所以者何？由諸菩",
    "T10n0293_031:0805a17": "薩具足智慧，勤求善友，見已親近，歡喜愛敬，",
    "T10n0293_031:0805a18": "生如佛想，以親近故，常蒙教誨，蒙教誨故，則",
    "T10n0293_031:0805a19": "能難行勇猛精進；得精進已，能以善法滅諸",
    "T10n0293_031:0805a20": "不善；滅不善故，令眾善法皆得圓滿，善圓滿",
    "T10n0293_031:0805a21": "已，則能遠離一切障惑，離諸障故，令身、口、意",
    "T10n0293_031:0805a22": "得大清淨，正行相應，由此清淨，能於一切諸",
    "T10n0293_031:0805a23": "佛菩薩善知識教，心生尊重，尊重教故，勤求",
    "T10n0293_031:0805a24": "觀察諸法空寂，悟法空已，其心所向，皆無罣",
    "T10n0293_031:0805a25": "礙，深達緣起，離無因見，滅邪見心，修習正",
    "T10n0293_031:0805a26": "道，入正道已，得真實智，得實智故，得此解",
    "T10n0293_031:0805a27": "脫，證深法界。」善財復言：「此真實者，名為何",
    "T10n0293_031:0805a28": "等？」答言：「善男子！即此語言，是名真實。」善財",
    "T10n0293_031:0805a29": "復言：「云何語言，名為真實？」答言：「善男子！不",
    "T10n0293_031:0805b01": "虛誑語，是名真實。」復言：「云何不虛誑語？」眾藝",
    "T10n0293_031:0805b02": "答言：「彼語真實，體常不變，恒一性故。」復言：",
    "T10n0293_031:0805b03": "「云何不變異性？」答言：「善男子！自身證悟，解法",
    "T10n0293_031:0805b04": "性故。」復言：「法性相貌云何？能所解法為一、為",
    "T10n0293_031:0805b05": "二？」答言：「善男子！如是菩薩自所證法，不一",
    "T10n0293_031:0805b06": "不二。由此力故，則能平等利益自他，猶如大",
    "T10n0293_031:0805b07": "地，能生一切，而無彼此能所利心，然其法性，",
    "T10n0293_031:0805b08": "亦非有相，亦非無相，體如虛空，難知難解。「善",
    "T10n0293_031:0805b09": "男子！此法微妙，難以文字語言宣說。何以故？",
    "T10n0293_031:0805b10": "超過一切文字境界故，超過一切語言境界",
    "T10n0293_031:0805b11": "故，超過一切語業所行諸境界故，超過一切",
    "T10n0293_031:0805b12": "戲論分別思量境界故，超過一切尋伺計度",
    "T10n0293_031:0805b13": "諸境界故，超過一切愚癡眾生所知境界故，",
    "T10n0293_031:0805b14": "超過一切煩惱相應魔事境界故，超過一切",
    "T10n0293_031:0805b15": "心識境界故，無此無彼無相離相超過一切",
    "T10n0293_031:0805b16": "虛妄境界故，住無住處寂靜聖者境界故。善",
    "T10n0293_031:0805b17": "男子！彼諸聖者自證境界，無色相，無垢淨，",
    "T10n0293_031:0805b18": "無取捨，無濁亂，清淨最勝，性常不壞。諸佛出",
    "T10n0293_031:0805b19": "世，若不出世，於法界性，體常一故。善男子！菩",
    "T10n0293_031:0805b20": "薩為此法故，行於無數難行之行，得此法體，",
    "T10n0293_031:0805b21": "善能饒益一切眾生，令諸眾生於此法中，究",
    "T10n0293_031:0805b22": "竟安住。善男子！此是真實，此不異相，此是實",
    "T10n0293_031:0805b23": "際，此是一切智體，此是不思議法界，此是不",
    "T10n0293_031:0805b24": "二法界，此是善知眾藝圓滿具足菩薩解脫。",
    "T10n0293_031:0805b25": "善男子！我唯知此解脫，如諸菩薩摩訶薩，能",
    "T10n0293_031:0805b26": "於一切世、出世間善巧之法，殊能異藝，文字",
    "T10n0293_031:0805b27": "算數，咸綜無遺。又善了知醫方呪術；有諸眾",
    "T10n0293_031:0805b28": "生、鬼魅所持，怨憎呪詛，妖幻所迷，死屍奔逐，",
    "T10n0293_031:0805b29": "癲癎羸瘦，及諸蠱毒，種種異疾，咸能救之，",
    "T10n0293_031:0805c01": "使得痊愈。又善別知殊珍異貨；金、玉、珠、貝、珊",
    "T10n0293_031:0805c02": "瑚、瑠璃、摩尼、硨磲、玻瓈、碼碯、銅、鐵、鉛、錫、雞",
    "T10n0293_031:0805c03": "薩羅等，一切寶藏出生之處，品類不同，價直",
    "T10n0293_031:0805c04": "多少。村營國邑，大小都城，宮殿苑園，巖泉藪",
    "T10n0293_031:0805c05": "澤，凡是一切人眾所居，菩薩咸能隨方攝護。",
    "T10n0293_031:0805c06": "又知其身，具有六百六十三相，於諸相中，校",
    "T10n0293_031:0805c07": "其優劣，知其苦樂，定其吉凶，辨其脩短。雖",
    "T10n0293_031:0805c08": "具眾相，不及好聲；雖多好聲，不如勝福；及知",
    "T10n0293_031:0805c09": "此福，所修之業，可轉不轉定不定報。又善觀",
    "T10n0293_031:0805c10": "察天文地理，讖緯陰陽，人相吉凶，惡星變怪，",
    "T10n0293_031:0805c11": "雲霞氣候，鳥獸音聲，水陸往還，徵應休咎，年",
    "T10n0293_031:0805c12": "穀豐儉，國土安危。如是世間所有藝能，靡不",
    "T10n0293_031:0805c13": "該練盡其源本。又能分別出世之法；正名",
    "T10n0293_031:0805c14": "辨義，觀察體相，微細甚深，決擇宣說，隨順",
    "T10n0293_031:0805c15": "修行，智入其中，無疑無礙，無愚闇，無頑鈍，",
    "T10n0293_031:0805c16": "無憂惱，無沈沒，無不現證。而我云何能知、能",
    "T10n0293_031:0805c17": "說彼功德行？善男子！此摩竭提國有一聚",
    "T10n0293_031:0805c18": "落，名為有義。彼中有城，名婆怛那。有優婆",
    "T10n0293_031:0805c19": "夷，名最勝賢，汝詣彼問菩薩云何學菩薩",
    "T10n0293_031:0805c20": "行，修菩薩道。」時，善財童子禮眾藝足，遶無數",
    "T10n0293_031:0805c21": "匝，慇懃瞻仰，一心戀慕，辭退而去。",
    "T10n0293_031:0805c22": "大方廣佛華嚴經卷第三十一"
}