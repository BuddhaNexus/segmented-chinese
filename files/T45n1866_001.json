{
    "T45n1866_001:0477a02": "No. 1866",
    "T45n1866_001:0477a03": "華嚴一乘教義分齊章卷第一",
    "T45n1866_001:0477a05": "唐大薦福寺沙門法藏述",
    "T45n1866_001:0477a06": "[0477a06] 今將開釋如來海印三昧一乘教義略作",
    "T45n1866_001:0477a07": "十門。",
    "T45n1866_001:0477a08": "[0477a08]  建立一乘第一 教義攝益第二",
    "T45n1866_001:0477a09": " 古今立教第三 分教開宗第四",
    "T45n1866_001:0477a10": " 乘教開合第五 起教前後第六",
    "T45n1866_001:0477a11": " 決擇其意第七 施設異相第八",
    "T45n1866_001:0477a12": " 所詮差別第九 義理分齊第十",
    "T45n1866_001:0477a13": "[0477a13] 初明建立一乘者。然此一乘教義分齊。開",
    "T45n1866_001:0477a14": "為二門。一別教。二同教。初中二。一性海",
    "T45n1866_001:0477a15": "果分。是不可說義。何以故。不與教相應",
    "T45n1866_001:0477a16": "故。則十佛自境界也。故地論云。因分可說",
    "T45n1866_001:0477a17": "果分不可說者是也。二緣起因分。則普賢",
    "T45n1866_001:0477a18": "境界也。此二無二全體遍收。其猶波水。思",
    "T45n1866_001:0477a19": "之可見。就普賢門復作二門。一分相門。",
    "T45n1866_001:0477a20": "二該攝門。分相門者。此則別教一乘別於",
    "T45n1866_001:0477a21": "三乘。如法華中宅內所指門外三車誘引諸",
    "T45n1866_001:0477a22": "子令得出者。是三乘教也。界外露地所授",
    "T45n1866_001:0477a23": "牛車是一乘教也。然此一乘三乘差別。諸聖",
    "T45n1866_001:0477a24": "教中略有十說。一權實差別。以三中牛車亦",
    "T45n1866_001:0477a25": "同羊鹿。權引諸子務令得出。是故臨門三",
    "T45n1866_001:0477a26": "車。俱是開方便門。四衢道中別授大白牛",
    "T45n1866_001:0477a27": "車。方為示真實相。若彼三中牛車。亦是實",
    "T45n1866_001:0477a28": "者。長者宅內引諸子時。指彼牛車秪在",
    "T45n1866_001:0477a29": "門外。此應亦出即得見車。如何出竟至本",
    "T45n1866_001:0477b01": "所指車所住處而不得故。後更索耶。亦不",
    "T45n1866_001:0477b02": "可說界外索車但是二乘。以經不說彼求",
    "T45n1866_001:0477b03": "牛車人。出門即得彼牛車故。又不說彼",
    "T45n1866_001:0477b04": "索先許車唯二乘故。是故經中諸子得出",
    "T45n1866_001:0477b05": "至露地已。各白父言。父先所許玩好之具。",
    "T45n1866_001:0477b06": "羊車鹿車牛車願時賜與。以此得知三車同",
    "T45n1866_001:0477b07": "索。此中三車約彼三乘所求果說。以是元",
    "T45n1866_001:0477b08": "意所標趣故。問二乘各得小果。何以界外",
    "T45n1866_001:0477b09": "更索耶。答依小乘。云有教有行果。今依大",
    "T45n1866_001:0477b10": "乘。云昔日但有言教無實行果故。故云三",
    "T45n1866_001:0477b11": "車空無。若望自宗並皆得果。若不得者如",
    "T45n1866_001:0477b12": "何出世。今言俱不得者。以望一乘故。是故",
    "T45n1866_001:0477b13": "以實映權則方便相盡。故皆無得也。為欲",
    "T45n1866_001:0477b14": "迴彼三乘人入一乘故。是故大乘亦說迴",
    "T45n1866_001:0477b15": "也。若不爾者。彼求牛車人既出界外不",
    "T45n1866_001:0477b16": "同凡夫。非求羊鹿不同二乘。未得露地",
    "T45n1866_001:0477b17": "大白牛車不同一乘。若非彼三中大乘。",
    "T45n1866_001:0477b18": "更是何色人也。以至自位究竟處故。後皆",
    "T45n1866_001:0477b19": "進入別教一乘。問臨門三車為實不實耶。",
    "T45n1866_001:0477b20": "答實不實。何以故。是方便故。由是方便引",
    "T45n1866_001:0477b21": "子得出非不實。由是方便引故非是實。此",
    "T45n1866_001:0477b22": "二無二唯一相也。二教義差別。以臨門牛車",
    "T45n1866_001:0477b23": "亦同羊鹿。但有其名。以望一乘俱是教",
    "T45n1866_001:0477b24": "故。是故經云。以佛教門出三界苦。亦不可",
    "T45n1866_001:0477b25": "說以佛教言但約二乘。以經不揀故。彼",
    "T45n1866_001:0477b26": "求牛車人尋教至義。亦同二乘俱不得",
    "T45n1866_001:0477b27": "故。三所明差別。以彼一乘非是界內先",
    "T45n1866_001:0477b28": "許三車。是故界外四衢道中授諸子時。皆",
    "T45n1866_001:0477b29": "云非本所望。是故經云。是時諸子各乘大",
    "T45n1866_001:0477c01": "車得未曾有非本所望。亦不可說非本所",
    "T45n1866_001:0477c02": "望言但約二乘。以經不揀故。聖言無失",
    "T45n1866_001:0477c03": "故。良以。門內所許今皆無得。露地牛車本",
    "T45n1866_001:0477c04": "非悕冀故。今得之言非本所望也。四德",
    "T45n1866_001:0477c05": "量差別。謂宅內指外。但云牛車不言餘",
    "T45n1866_001:0477c06": "德。而露地所授七寶大車。謂寶網寶鈴等無",
    "T45n1866_001:0477c07": "量眾寶而莊嚴等。此即體具德也。又彼但云",
    "T45n1866_001:0477c08": "牛不言餘相。此云白牛肥壯多力其疾如",
    "T45n1866_001:0477c09": "風等。用殊勝也。又云。多諸儐從而侍衛",
    "T45n1866_001:0477c10": "等。行眷屬也。此等異相並約同教一乘。以明",
    "T45n1866_001:0477c11": "異耳。又彼三中牛車唯一。以彼宗明一相",
    "T45n1866_001:0477c12": "方便無主伴故。此則不爾。主伴具足攝德",
    "T45n1866_001:0477c13": "無量。是故經云。我有如是七寶大車。其數",
    "T45n1866_001:0477c14": "無量。無量寶車非適一也。此顯一乘無盡",
    "T45n1866_001:0477c15": "教義。此義廣說如華嚴中。此約別教一乘",
    "T45n1866_001:0477c16": "以明異耳。五約寄位差別。如本業經仁王",
    "T45n1866_001:0477c17": "經及地論梁攝論等皆以初二三地寄在",
    "T45n1866_001:0477c18": "世間。四地至七地寄出世間。八地已上寄",
    "T45n1866_001:0477c19": "出出世間。於出世間中。四地五地寄聲聞",
    "T45n1866_001:0477c20": "法。六地寄緣覺法。七地寄菩薩法。八地",
    "T45n1866_001:0477c21": "已上寄一乘法。若大乘即是一乘者。七地",
    "T45n1866_001:0477c22": "即應是出出世。又不應一乘在於八地。是",
    "T45n1866_001:0477c23": "故當知法華中三乘之人。為求三車出至",
    "T45n1866_001:0477c24": "門外者。則三乘俱是出世。自位究竟也。即",
    "T45n1866_001:0478a01": "是此中四地以去。至七地者是也。四衢別授",
    "T45n1866_001:0478a02": "大白牛車者。此在出世之上故。是出出世一",
    "T45n1866_001:0478a03": "乘法。即是此中八地已上一乘法也。問若爾",
    "T45n1866_001:0478a04": "何故梁攝論云二乘善名出世。從八地已",
    "T45n1866_001:0478a05": "上乃至佛地名出出世。既不言三乘是出",
    "T45n1866_001:0478a06": "世。如何作如說耶。答既四五二地為聲聞。",
    "T45n1866_001:0478a07": "第六地為緣覺。八地已去為出出世。彼",
    "T45n1866_001:0478a08": "第七地是何人耶。是故當知彼云二乘",
    "T45n1866_001:0478a09": "善名出世。即大小二乘也。以聲聞緣覺俱",
    "T45n1866_001:0478a10": "名為小故二乘名通。具如下說。六付囑差",
    "T45n1866_001:0478a11": "別。如法華經云。於未來世若有善男子善",
    "T45n1866_001:0478a12": "女人。信如來智慧者。當為演說此法華經",
    "T45n1866_001:0478a13": "使得聞知。為令其人得佛智慧故。若有",
    "T45n1866_001:0478a14": "眾生不信受者。當於如來餘深法中示教",
    "T45n1866_001:0478a15": "利喜。汝等若能如是。則為報佛之恩。解云。",
    "T45n1866_001:0478a16": "餘深法者即是大乘。非一乘故稱之為餘。",
    "T45n1866_001:0478a17": "然非小乘是以稱深。亦不可說以彼小",
    "T45n1866_001:0478a18": "乘為餘深法。以法華中正破小乘。豈可歎",
    "T45n1866_001:0478a19": "其深耶。是故當知法華別意。正在一乘故。",
    "T45n1866_001:0478a20": "作此付囑也。七根緣受者差別。如此經性",
    "T45n1866_001:0478a21": "起品云。佛子。菩薩摩訶薩無量億那由他劫。",
    "T45n1866_001:0478a22": "行六波羅蜜。修習道品善根。未聞此經。雖",
    "T45n1866_001:0478a23": "聞不信受持隨順。是等猶為假名菩薩。解",
    "T45n1866_001:0478a24": "云。此明三乘菩薩根未熟故。雖如是經",
    "T45n1866_001:0478a25": "爾許劫修行。不信不聞此一乘經者",
    "T45n1866_001:0478a26": "是人當知是前法華經內餘深法中。示教利",
    "T45n1866_001:0478a27": "喜者是也。以望一乘究竟法。是故說彼以",
    "T45n1866_001:0478a28": "為假名。若望自宗亦真實也。此文意明華",
    "T45n1866_001:0478a29": "嚴是別教一乘不同彼也。八難信易信差",
    "T45n1866_001:0478b01": "別。如此經賢首品云。一切世界群生類。&#x5C20;",
    "T45n1866_001:0478b02": "有欲求聲聞乘。求緣覺者轉復少。求大",
    "T45n1866_001:0478b03": "乘者甚希有。求大乘者猶為易。能信此",
    "T45n1866_001:0478b04": "法甚為難。解云。以此品中正明信位終心",
    "T45n1866_001:0478b05": "即攝一切位及成佛等事既超三乘。恐難",
    "T45n1866_001:0478b06": "信受故。舉三乘對比決之。九約機顯理差",
    "T45n1866_001:0478b07": "別。如此經第九地初偈云。若眾生下劣。其心",
    "T45n1866_001:0478b08": "厭沒者。示以聲聞道。令出于眾苦。若復",
    "T45n1866_001:0478b09": "有眾生。諸根小明利。樂於因緣法。為說辟",
    "T45n1866_001:0478b10": "支佛。若人根明利。有大慈悲心。饒益諸眾",
    "T45n1866_001:0478b11": "生。為說菩薩道。若有無上心。決定樂大事。",
    "T45n1866_001:0478b12": "為示於佛身。說無盡佛法。解云。此明一乘",
    "T45n1866_001:0478b13": "法門主伴具足故云無盡佛法。不同三乘",
    "T45n1866_001:0478b14": "一相一寂等法。以此地中作大法師。明說",
    "T45n1866_001:0478b15": "法儀軌。是故開示一乘三乘。文義差別也。",
    "T45n1866_001:0478b16": "十本末開合差別。如大乘同性經云。所有聲",
    "T45n1866_001:0478b17": "聞法辟支佛法菩薩法諸佛法。如是一切諸",
    "T45n1866_001:0478b18": "法。皆悉流入毘盧遮那智藏大海。此文約",
    "T45n1866_001:0478b19": "本末分異。仍會末歸本。明一乘三乘差別",
    "T45n1866_001:0478b20": "顯耳。此上十證足為龜鏡。其別教一乘所",
    "T45n1866_001:0478b21": "明行位因果等相。與彼三乘教施設分齊",
    "T45n1866_001:0478b22": "全別不同。廣在經文略如下辨。縱無教證",
    "T45n1866_001:0478b23": "依彼義異尚須分宗。況聖教雲披煥然溢",
    "T45n1866_001:0478b24": "目矣。二該攝門者。一切三乘等。本來悉是",
    "T45n1866_001:0478b25": "彼一乘法。何以故。以三乘望一乘有二門",
    "T45n1866_001:0478b26": "故。謂不異不一也。初不異亦二。一以三即",
    "T45n1866_001:0478b27": "一故不異。二以一即三故不異。問若據初",
    "T45n1866_001:0478b28": "門三即一者。未知彼三為存為壞。若存如",
    "T45n1866_001:0478b29": "何唯一。若壞彼三乘機。更依何法而得進",
    "T45n1866_001:0478c01": "修。答有四句。一由即一故不待壞。二由",
    "T45n1866_001:0478c02": "即一故不礙存。三由即一故無不壞。四",
    "T45n1866_001:0478c03": "由即一故無可存。由初二義三乘機得",
    "T45n1866_001:0478c04": "有所依。由後二義三乘機得入一乘。由",
    "T45n1866_001:0478c05": "四句俱即一故。是故唯有一乘更無餘也。",
    "T45n1866_001:0478c06": "二以一乘即三明不異者。隱顯四句。反上",
    "T45n1866_001:0478c07": "思之。是故唯有三乘。更無一也。此如下",
    "T45n1866_001:0478c08": "同教中辨。二不一者。此即一之三。與上即三",
    "T45n1866_001:0478c09": "之一。是非一門也。是則不壞不一而明不",
    "T45n1866_001:0478c10": "異。又此中不一是上分相門。此中不異是此",
    "T45n1866_001:0478c11": "該攝門◎也。◎二同教者於中二。初分諸",
    "T45n1866_001:0478c12": "乘後融本末。初中有六重。一明一乘於",
    "T45n1866_001:0478c13": "中有七。初約法相交參以明一乘。謂如三",
    "T45n1866_001:0478c14": "乘中亦有說因陀羅網及微細等事而主",
    "T45n1866_001:0478c15": "伴不具。或亦說華藏世界。而不說十等。或",
    "T45n1866_001:0478c16": "一乘中亦有三乘法相等。謂如十眼中亦",
    "T45n1866_001:0478c17": "有五眼。十通中亦有六通等。而義理皆別。",
    "T45n1866_001:0478c18": "此則一乘垂於三乘。三乘參于一乘。",
    "T45n1866_001:0478c19": "是則兩宗交接連綴引攝成根欲性。令入",
    "T45n1866_001:0478c20": "別教一乘故也。二約攝方便。謂彼三乘等",
    "T45n1866_001:0478c21": "法。總為一乘方便故。皆名一乘。所以經",
    "T45n1866_001:0478c22": "云。諸有所作皆為一大事故等也。三約所",
    "T45n1866_001:0478c23": "流辨。謂三乘等。悉從一乘流故。故經",
    "T45n1866_001:0478c24": "云。汝等所行是菩薩道等。又經云。毘尼者",
    "T45n1866_001:0479a01": "即大乘也。四約殊勝門。即以三中大乘為",
    "T45n1866_001:0479a02": "一乘。以望別教雖權實有異同是菩薩所",
    "T45n1866_001:0479a03": "乘故。故經云。唯此一事實。餘二則非真。又",
    "T45n1866_001:0479a04": "云。止息故說二等。此文有二意。一若望上",
    "T45n1866_001:0479a05": "別教。餘二者則大小二乘也。以聲聞等利",
    "T45n1866_001:0479a06": "鈍雖殊同期小果故。開一異三故。若望",
    "T45n1866_001:0479a07": "同教即聲聞等為二也。又融大同一故。五",
    "T45n1866_001:0479a08": "約教事深細。如經云。我常在靈山等。六約",
    "T45n1866_001:0479a09": "八義意趣。依攝論。如問答中辨。七約十義",
    "T45n1866_001:0479a10": "方便。如孔目中說。依上諸義即三乘等並",
    "T45n1866_001:0479a11": "名一乘。皆隨本宗定故。主伴不具故。是",
    "T45n1866_001:0479a12": "同非別也。二明二乘有三種。一者一乘三",
    "T45n1866_001:0479a13": "乘名為二乘。謂如經中四衢所授并臨門三",
    "T45n1866_001:0479a14": "車。此中合愚法同迴心。俱是小乘。故有二",
    "T45n1866_001:0479a15": "耳。二者大乘小乘為二乘。此則合一同",
    "T45n1866_001:0479a16": "三。開愚法異迴心。三者聲聞緣覺為二",
    "T45n1866_001:0479a17": "乘。此通愚法及迴心。又初約一乘。次約",
    "T45n1866_001:0479a18": "三乘。後約小乘。準可知之。三明三乘亦",
    "T45n1866_001:0479a19": "有三種。一者一乘三乘小乘名為三乘。此為",
    "T45n1866_001:0479a20": "顯法本末故。上開一乘下開愚法。故有",
    "T45n1866_001:0479a21": "三也。以經中愚法二乘並在所引諸子中。",
    "T45n1866_001:0479a22": "故。知三乘外別有小乘。三車引諸子。故知",
    "T45n1866_001:0479a23": "小乘外別有三乘。三人俱出至露地已。更",
    "T45n1866_001:0479a24": "別授大白牛車。故知三乘外別有一乘。問何",
    "T45n1866_001:0479a25": "以得知愚法二乘在所引中耶。答以彼愚",
    "T45n1866_001:0479a26": "法約大乘終教已去並不名究竟出三界",
    "T45n1866_001:0479a27": "故。何以故。以人執煩惱未永斷故。但能折",
    "T45n1866_001:0479a28": "伏而已。故彌勒所問經論云。一切聲聞辟支",
    "T45n1866_001:0479a29": "佛人。不能如實修四無量。不能究竟斷",
    "T45n1866_001:0479b01": "諸煩惱。但能折伏一切煩惱故也。又經云。",
    "T45n1866_001:0479b02": "汝等所得涅槃非真滅度。又經云。若不信",
    "T45n1866_001:0479b03": "此法得阿羅漢果。無有是處。又大品云。",
    "T45n1866_001:0479b04": "故得阿羅漢等果。當學般若波羅蜜。是",
    "T45n1866_001:0479b05": "故當知。羅漢實義在大乘中。是故大乘必具",
    "T45n1866_001:0479b06": "三也。故普超三昧經云。如此大乘中亦有",
    "T45n1866_001:0479b07": "三乘。則為三藏。謂聲聞藏緣覺藏菩薩藏。",
    "T45n1866_001:0479b08": "唯大乘中得有三藏。餘二乘中則無此也。",
    "T45n1866_001:0479b09": "入大乘論中。亦同此說。是故當知。門外三",
    "T45n1866_001:0479b10": "車不通愚法。以法華非小乘故。其瑜伽聲",
    "T45n1866_001:0479b11": "聞決擇及雜集等論。辨聲聞等教行位果及",
    "T45n1866_001:0479b12": "斷惑分齊。與婆沙俱舍等不同者。是其事",
    "T45n1866_001:0479b13": "也。是故當知。一乘三乘小乘分齊別也。由",
    "T45n1866_001:0479b14": "此義故。大智度論云。般若波羅蜜有二種。",
    "T45n1866_001:0479b15": "一共二不共。言共者。謂此摩訶衍經。及餘方",
    "T45n1866_001:0479b16": "等經。共諸聲聞眾集共說故。不共者。如",
    "T45n1866_001:0479b17": "不思議經不與聲聞共說故。解云。不思議",
    "T45n1866_001:0479b18": "經者。彼論自指華嚴是也。以其唯說別教",
    "T45n1866_001:0479b19": "一乘。故名不共。義準知之。如四阿含經。",
    "T45n1866_001:0479b20": "名不共。以唯說愚法二乘教故。如大品",
    "T45n1866_001:0479b21": "等經。共集三乘眾。通說三乘法。具獲三乘",
    "T45n1866_001:0479b22": "益。故云共也。此中通大之小非愚法。通小",
    "T45n1866_001:0479b23": "之大非一乘。依此三義故。梁攝論云。善成",
    "T45n1866_001:0479b24": "立有三種。一小乘。二三乘。三一乘。其第三",
    "T45n1866_001:0479b25": "最居上故。名善成立。即其事也。若言說大",
    "T45n1866_001:0479b26": "品等時一音異解得小果故有三乘者。說",
    "T45n1866_001:0479b27": "華嚴時何不異解得小果耶。又說增一等",
    "T45n1866_001:0479b28": "時。何不異解得大果耶。是故當知。三宗各",
    "T45n1866_001:0479b29": "別。理不疑也。二者大乘中乘小乘為三乘。",
    "T45n1866_001:0479c01": "此有三義。一則融一乘同大乘。合愚法",
    "T45n1866_001:0479c02": "同小乘故唯三也。教理可知。此約一乘辨。",
    "T45n1866_001:0479c03": "二則大乘中自有三乘。如上所說。三則",
    "T45n1866_001:0479c04": "小乘中亦有三。如小論中自有聲聞法緣",
    "T45n1866_001:0479c05": "覺法及佛法。此中佛法但慈悲愛行等。異於",
    "T45n1866_001:0479c06": "二乘故也。四者戒為四乘。亦有三種。一",
    "T45n1866_001:0479c07": "謂一乘三乘為四。此則開一異三。合二聲",
    "T45n1866_001:0479c08": "聞故也。二謂一乘三乘小乘人天為四。此",
    "T45n1866_001:0479c09": "總開意也。三謂三乘人天為四。準上可知。",
    "T45n1866_001:0479c10": "五者或為五乘亦有三種。一謂一乘三乘小",
    "T45n1866_001:0479c11": "乘為五。二謂三乘人天為五。三謂佛與二",
    "T45n1866_001:0479c12": "乘天及梵亦為五。並準釋可知。六者或無",
    "T45n1866_001:0479c13": "量乘。謂一切法門也。故此經云。於一世界",
    "T45n1866_001:0479c14": "中。聞說一乘者。或二三四五。乃至無量",
    "T45n1866_001:0479c15": "乘。此之謂也。上來分乘竟。二融本末者。此",
    "T45n1866_001:0479c16": "同文說諸乘等會融無二同一法界。有其二",
    "T45n1866_001:0479c17": "門。一泯權歸實門。即一乘教也。二攬實成",
    "T45n1866_001:0479c18": "權門。則三乘教等也。初則不壞權而即",
    "T45n1866_001:0479c19": "泯故。三乘即一乘而不礙三。後則不異實",
    "T45n1866_001:0479c20": "而即權故。一乘即三乘而不礙一。是故一",
    "T45n1866_001:0479c21": "三融攝體無二也。問若爾二門俱齊。如何復",
    "T45n1866_001:0479c22": "說有權實耶。答義門異故權實恒存。理",
    "T45n1866_001:0479c23": "遍通故全體無二。何者謂權起必一向賴於",
    "T45n1866_001:0479c24": "實。是故攬實實不失。實現。未必一向藉",
    "T45n1866_001:0479c25": "於權。故泯權權不立。是故三乘即一雖具",
    "T45n1866_001:0479c26": "存壞竟必有盡。一乘即三雖具隱顯竟恒",
    "T45n1866_001:0479c27": "無盡。由此鎔融有其四句。一或唯一乘。謂",
    "T45n1866_001:0479c28": "如別教。二或唯三乘。如三乘等教。以不",
    "T45n1866_001:0479c29": "知一故。或亦一亦三。如同教。四或非一",
    "T45n1866_001:0480a01": "非三。如上果海。此四義中。隨於一門皆全",
    "T45n1866_001:0480a02": "收法體。是故諸乘或存或壞。而不相礙也。",
    "T45n1866_001:0480a03": "準思可解。餘釋乘明體等。並如別說。上",
    "T45n1866_001:0480a04": "來明建立一乘竟。",
    "T45n1866_001:0480a05": "[0480a05] 第二教義攝益者。此門有二。先辨教義",
    "T45n1866_001:0480a06": "分齊。後明攝益分齊。初中又二。先示相。後",
    "T45n1866_001:0480a07": "開合。初中有三義。一者如露地牛車自有",
    "T45n1866_001:0480a08": "教義。謂十十無盡主伴具足。如華嚴說。此",
    "T45n1866_001:0480a09": "當別教一乘。二者如臨門三車自有教義。",
    "T45n1866_001:0480a10": "謂界內示為教得出為義。仍教義即無",
    "T45n1866_001:0480a11": "分。此當三乘教。如餘經及瑜伽等說。三",
    "T45n1866_001:0480a12": "者以臨門三車為開方便教。界外別授大",
    "T45n1866_001:0480a13": "白牛車。方為示真實義。此當同教一乘。如",
    "T45n1866_001:0480a14": "法華經說。二開合者有二。先別。後總。別中",
    "T45n1866_001:0480a15": "一乘三乘各有三句。三乘三句者或具教義。",
    "T45n1866_001:0480a16": "約三乘自宗說。或唯教非義。約同教一乘",
    "T45n1866_001:0480a17": "說。或俱非教義。約別教一乘說。為彼所目",
    "T45n1866_001:0480a18": "故也。一乘三句者。或具教義。約自別教說。",
    "T45n1866_001:0480a19": "或唯義非教。約同教說。或俱非教義。唯約",
    "T45n1866_001:0480a20": "三乘教說。隱彼無盡教義故。後總者。或",
    "T45n1866_001:0480a21": "教義俱教。以三乘望一乘故。或教義俱義。",
    "T45n1866_001:0480a22": "以一乘望三乘故。或具此三句約同教",
    "T45n1866_001:0480a23": "說。或皆具教義。各隨自宗差別說矣。二",
    "T45n1866_001:0480a24": "明攝益分齊者。於中有三。一或唯攝界內",
    "T45n1866_001:0480a25": "機令得出世益。即以為究竟。此約三乘當",
    "T45n1866_001:0480a26": "宗說。亦如瑜伽等辨。二或攝界外機。令得",
    "T45n1866_001:0480a27": "出出世益方為究竟。此有二種。若先以三",
    "T45n1866_001:0480a28": "乘令其得出。後乃方便得一乘者。此即",
    "T45n1866_001:0480a29": "一乘三乘和合說故屬同教攝。亦名迴三入",
    "T45n1866_001:0480b01": "一教。此如法華經說。若先於一乘已成解",
    "T45n1866_001:0480b02": "行。後於出世身上證彼法者。即屬別教一",
    "T45n1866_001:0480b03": "乘攝。此如小相品說。三或通攝二機令得",
    "T45n1866_001:0480b04": "二益。此亦有二。若先以三乘引出。後令得",
    "T45n1866_001:0480b05": "一乘。亦是三一和合攝機成二益。故屬",
    "T45n1866_001:0480b06": "同教。此如法華經說。若界內見聞。出世得",
    "T45n1866_001:0480b07": "法。出出世證成。或界內通見聞解行。出世",
    "T45n1866_001:0480b08": "唯解行。出出世唯證入。此等屬別教一乘。此",
    "T45n1866_001:0480b09": "如華嚴說。第三敘今古立教者。謂古今諸",
    "T45n1866_001:0480b10": "賢所立教門差別非一。且略敘十家以為",
    "T45n1866_001:0480b11": "龜鏡。一依菩提流支。依維摩經等。立一音",
    "T45n1866_001:0480b12": "教。謂一切聖教皆是一音一味一雨等&#x9714;。但",
    "T45n1866_001:0480b13": "以眾生根行不同。隨機異解遂有多種。",
    "T45n1866_001:0480b14": "如克其本。唯是如來一圓音教。故經云。佛",
    "T45n1866_001:0480b15": "以一音演說法眾生隨類各得解等是",
    "T45n1866_001:0480b16": "也。二依護法師等。依楞伽等經。立漸頓二",
    "T45n1866_001:0480b17": "教。謂以先習小乘後趣大乘。大由小起",
    "T45n1866_001:0480b18": "故名為漸。亦大小俱陳故。即涅槃等教是也。",
    "T45n1866_001:0480b19": "如直往菩薩等。大不由小故名為頓。亦以",
    "T45n1866_001:0480b20": "無小故。即華嚴是也。遠法師等後代諸德",
    "T45n1866_001:0480b21": "多同此說。三依光統律師立三種教。謂漸",
    "T45n1866_001:0480b22": "頓圓。光師釋意。以根未熟先說無常後說",
    "T45n1866_001:0480b23": "常。先說空後說不空。深妙之義。如是漸次",
    "T45n1866_001:0480b24": "而說故名漸教。為根熟者。於一法門具",
    "T45n1866_001:0480b25": "足演說一切佛法。常與無常。空與不空。",
    "T45n1866_001:0480b26": "同時俱說更無漸次。故名頓教。為於上",
    "T45n1866_001:0480b27": "達分階佛境者。說於如來無礙解脫究竟果",
    "T45n1866_001:0480b28": "海圓極祕密自在法門。即此經是也。後光統",
    "T45n1866_001:0480b29": "門下。遵統師等諸德。並亦宗承大同此說。四",
    "T45n1866_001:0480c01": "依大衍法師等一時諸德立四宗教。以通",
    "T45n1866_001:0480c02": "收一代聖教。一因緣宗。謂小乘薩婆多等部。",
    "T45n1866_001:0480c03": "二假名宗。謂成實經部等。三不真宗。謂諸部",
    "T45n1866_001:0480c04": "般若說即空理明一切法不真實等。四真",
    "T45n1866_001:0480c05": "實宗。涅槃華嚴等。明佛性法界真理等。五",
    "T45n1866_001:0480c06": "依護身法師立五種教。三種同前衍師",
    "T45n1866_001:0480c07": "等。第四名真實宗教。謂涅槃等經。明佛",
    "T45n1866_001:0480c08": "性真理等。第五明法界宗。謂華嚴明法",
    "T45n1866_001:0480c09": "界自在無礙法門等。六依耆闍法師立六",
    "T45n1866_001:0480c10": "宗教。初二同衍師。第三名不真宗。明諸",
    "T45n1866_001:0480c11": "大乘通說諸法如幻化等。第四名真宗",
    "T45n1866_001:0480c12": "明諸法真宗理等。第五名常宗。明說",
    "T45n1866_001:0480c13": "真理恒沙功德常恒等義。第六名圓宗。",
    "T45n1866_001:0480c14": "明法界自在緣起無礙德用圓備。亦華嚴法",
    "T45n1866_001:0480c15": "門等是也。七依南岳思禪師及天台智者禪",
    "T45n1866_001:0480c16": "師立四種教。統攝東流一代聖教。一名",
    "T45n1866_001:0480c17": "三藏教。謂是小乘。故彼自引法華經云不",
    "T45n1866_001:0480c18": "得親近小乘三藏學者。又智論中說小",
    "T45n1866_001:0480c19": "乘為三藏教。大乘為摩訶衍藏。二名通教。",
    "T45n1866_001:0480c20": "謂諸大乘經中。說法通益三乘人等。及大",
    "T45n1866_001:0480c21": "品中乾慧等十地。通大小乘者是也。三",
    "T45n1866_001:0480c22": "名別教。謂諸大乘經中所明道理。不通小",
    "T45n1866_001:0481a01": "乘等者是也。四名圓教。為法界自在",
    "T45n1866_001:0481a02": "具足一切無盡法門一即一切一切即一等。",
    "T45n1866_001:0481a03": "即華嚴等經是也。八依江南&#x615C;法師立",
    "T45n1866_001:0481a04": "二教。一釋迦經。謂屈曲教。以逐物機隨計",
    "T45n1866_001:0481a05": "破著故。如涅槃等。二盧舍那經。謂平等道",
    "T45n1866_001:0481a06": "教。以逐法性自在說故。即華嚴是也。九依",
    "T45n1866_001:0481a07": "梁朝光宅寺雲法師立四乘教。謂臨門三車",
    "T45n1866_001:0481a08": "為三乘。四衢所授大白牛車方為第四。以",
    "T45n1866_001:0481a09": "彼臨門牛車亦同羊鹿俱不得故。餘義同",
    "T45n1866_001:0481a10": "上辯。信行禪師依此宗立二教。謂一乘三",
    "T45n1866_001:0481a11": "乘。三乘者。則別解別行及三乘差別。并先",
    "T45n1866_001:0481a12": "習小乘後趣大乘是也。一乘者。謂普解普",
    "T45n1866_001:0481a13": "行唯是一乘。亦華嚴法門及直進等是也。十",
    "T45n1866_001:0481a14": "依大唐三藏玄奘法師。依解深密經金光",
    "T45n1866_001:0481a15": "明經及瑜伽論。立三種教。即三法輪是也。",
    "T45n1866_001:0481a16": "一轉法輪。謂於初時鹿野園中。轉四諦法",
    "T45n1866_001:0481a17": "輪。即小乘法。二名照法輪。謂中時於大乘",
    "T45n1866_001:0481a18": "內密意說言諸法空等。三名持法輪。謂於",
    "T45n1866_001:0481a19": "後時於大乘中顯了意說三性及真如不空",
    "T45n1866_001:0481a20": "理等。此三法輪中。但說小乘及三乘中始",
    "T45n1866_001:0481a21": "終二教。不攝別教一乘。何以故。以華嚴經",
    "T45n1866_001:0481a22": "在初時說。非是小乘故。彼持法輪在後時",
    "T45n1866_001:0481a23": "說。非是華嚴故。是故不攝華嚴法門也。此",
    "T45n1866_001:0481a24": "上十家立教諸德並是當時法將英悟絕倫。",
    "T45n1866_001:0481a25": "歷代明模階位叵測。秪如思禪師及智者",
    "T45n1866_001:0481a26": "禪師。神異感通&#x8FF9;參登位。靈山聽法憶在",
    "T45n1866_001:0481a27": "於今。諸餘神應廣如僧傳。又如雲法師。依",
    "T45n1866_001:0481a28": "此開宗。講法華經感天雨花等。神&#x8FF9;如",
    "T45n1866_001:0481a29": "僧傳。其餘諸法師行解超倫。亦如僧傳。此",
    "T45n1866_001:0481b01": "等諸德豈夫好異。但以備窮三藏覿斯異",
    "T45n1866_001:0481b02": "軫。不得已而分之。遂各依教開宗務存",
    "T45n1866_001:0481b03": "通會。使堅疑碩滯&#x6C37;釋朗然。聖說差異其宜",
    "T45n1866_001:0481b04": "各契耳。◎",
    "T45n1866_001:0481b05": "[0481b05] ◎第四分教開宗者。於中有二。初就法分",
    "T45n1866_001:0481b06": "教。教類有五。後以理開宗。宗乃有十。初門",
    "T45n1866_001:0481b07": "者。聖教萬差要唯有五。一小乘教。二大乘始",
    "T45n1866_001:0481b08": "教。三終教。四頓教。五圓教。初一即愚法二乘",
    "T45n1866_001:0481b09": "教。後一即別教一乘。以經本中下文內",
    "T45n1866_001:0481b10": "為善伏太子所說名為圓滿修多羅故。立",
    "T45n1866_001:0481b11": "此名也。中間三者有其三義。一或總為一。",
    "T45n1866_001:0481b12": "謂一三乘教也。以此皆為三人所得故。如",
    "T45n1866_001:0481b13": "上所引說。二或分為二。所謂漸頓。以始終",
    "T45n1866_001:0481b14": "二教所有解行並在言說。階位次第因果相",
    "T45n1866_001:0481b15": "承從微至著。通名為漸。故楞伽云。漸者如",
    "T45n1866_001:0481b16": "菴摩勒果漸熟非頓。此之謂也。頓者。言說",
    "T45n1866_001:0481b17": "頓絕理性頓顯解行頓成一念不生。即是佛",
    "T45n1866_001:0481b18": "等。故楞伽云。頓者如鏡中像頓現非漸。此",
    "T45n1866_001:0481b19": "之謂也。以一切法本來自正不待言說不",
    "T45n1866_001:0481b20": "待觀智。如淨名以默顯不二等。又寶積",
    "T45n1866_001:0481b21": "經中。亦有說頓教修多羅故。依此立名。",
    "T45n1866_001:0481b22": "三或開為三。謂於漸中開出始終二教。即",
    "T45n1866_001:0481b23": "如上說深密經等三法輪中後二是也。依",
    "T45n1866_001:0481b24": "是義故。法鼓經中以空門為始。以不空門",
    "T45n1866_001:0481b25": "為終。故彼經云。迦葉白佛言。諸摩訶衍經",
    "T45n1866_001:0481b26": "多說空義。佛告迦葉。一切空經是有餘說。",
    "T45n1866_001:0481b27": "唯有此經是無上說。非有餘說。復次迦葉",
    "T45n1866_001:0481b28": "如波斯匿王常十一月設大施會先飯餓",
    "T45n1866_001:0481b29": "鬼孤貧乞者。次施沙門及婆羅門。甘&#x994D;",
    "T45n1866_001:0481c01": "眾味隨其所欲。諸佛世尊亦復如是。隨諸",
    "T45n1866_001:0481c02": "眾生種種欲樂。而為演說種種經法。若有眾",
    "T45n1866_001:0481c03": "生懈怠犯戒不勤隨順。捨如來藏常住妙",
    "T45n1866_001:0481c04": "典。好樂修學種種空經。乃至廣說。解云。此",
    "T45n1866_001:0481c05": "則約空理有餘。名為始教。約如來藏常住",
    "T45n1866_001:0481c06": "妙典。名為終教。又起信論中。約頓教門",
    "T45n1866_001:0481c07": "顯絕言真如。約漸教門說依言真如。就依",
    "T45n1866_001:0481c08": "言中。約始終二教。說空不空二真如也。此",
    "T45n1866_001:0481c09": "約法以分教耳。若就法義如下別辨。二",
    "T45n1866_001:0481c10": "以理開宗。宗乃有十。一我法俱有宗。此",
    "T45n1866_001:0481c11": "有二。一人天乘。二小乘。小乘中犢子部等。",
    "T45n1866_001:0481c12": "彼立三聚法。一有為聚法。二無為聚法。三",
    "T45n1866_001:0481c13": "非二聚法初二是法。後一是我。又立五法",
    "T45n1866_001:0481c14": "藏。一過去。二未來。三現在。四無為。五不可",
    "T45n1866_001:0481c15": "說。此即是我。不可說是有為無為故。二法",
    "T45n1866_001:0481c16": "有我無宗。謂薩婆多等。彼說諸法二種所攝。",
    "T45n1866_001:0481c17": "一名。二色。或四所攝。謂三世及無為。或五。",
    "T45n1866_001:0481c18": "謂一心。二心所。三色。四不相應。五無為。故",
    "T45n1866_001:0481c19": "一切法皆悉實有也。三法。無去來宗。謂大",
    "T45n1866_001:0481c20": "眾部等。說有現在及無為法。以過未體用",
    "T45n1866_001:0481c21": "無故。四現通假實宗。謂法假部等。彼說無",
    "T45n1866_001:0481c22": "去來。現在世中諸法。在蘊可實在界處",
    "T45n1866_001:0481c23": "假。隨應諸法假實不定。成實論等經部別師",
    "T45n1866_001:0481c24": "亦即此類。五俗妄真實宗。謂說出世部等。世",
    "T45n1866_001:0482a01": "俗皆假。以虛妄故。出世法皆實。非虛妄",
    "T45n1866_001:0482a02": "故。六諸法但名宗。謂說一部等。一切我法",
    "T45n1866_001:0482a03": "唯有假名。都無體故。此通初教之始準知。",
    "T45n1866_001:0482a04": "七一切法皆空宗。謂大乘始教。說一切諸",
    "T45n1866_001:0482a05": "法皆悉真空。然出情外無分別故。如般若",
    "T45n1866_001:0482a06": "等。八真德不空宗。謂如終教。諸經說一切",
    "T45n1866_001:0482a07": "法唯是真如。如來藏實德故。有自體故。具",
    "T45n1866_001:0482a08": "性德故。九相想俱絕宗。如頓教中顯絕言",
    "T45n1866_001:0482a09": "之理等。如淨名默顯等。準知。十圓明具",
    "T45n1866_001:0482a10": "德宗。如別教一乘主伴具足無盡自在所顯",
    "T45n1866_001:0482a11": "法門是也。",
    "T45n1866_001:0482a12": "[0482a12] 第五乘教開合者。於中有三。初約教開",
    "T45n1866_001:0482a13": "合。二以教攝乘。三諸教相收。初約教者。然",
    "T45n1866_001:0482a14": "此五教相攝融通有其五義。一或總為一。謂",
    "T45n1866_001:0482a15": "本末鎔融唯一大善巧法。二或開為二。一",
    "T45n1866_001:0482a16": "本教。謂別教一乘為諸教本故。二末教。謂",
    "T45n1866_001:0482a17": "小乘三乘。從彼所流故。又名究竟及方便。",
    "T45n1866_001:0482a18": "以三乘小乘望一乘悉為方便故。三或開",
    "T45n1866_001:0482a19": "為三。謂一乘三乘小乘教。以方便中開出",
    "T45n1866_001:0482a20": "愚法二乘故。四或分為四。謂小乘漸頓圓。",
    "T45n1866_001:0482a21": "以始終二教俱在言等故。五或散為五。謂",
    "T45n1866_001:0482a22": "如上說。二以教攝乘者有二。先一乘隨教",
    "T45n1866_001:0482a23": "有五。一別教一乘云云。二同教一乘云云。三",
    "T45n1866_001:0482a24": "絕想一乘。如楞伽。此頓教。四約佛性平等",
    "T45n1866_001:0482a25": "為一乘等。此終教云云。五密義意一乘。",
    "T45n1866_001:0482a26": "如八意等。此約始教云云。二明三乘亦",
    "T45n1866_001:0482a27": "有五。一小乘中三。謂始別終同。以俱羅漢",
    "T45n1866_001:0482a28": "故。二始教中三。始終俱別。以有入寂故。三",
    "T45n1866_001:0482a29": "終教中三。始終俱同並成佛故。四頓教中三。",
    "T45n1866_001:0482b01": "始終俱離云云。五圓教中三。始終俱同。汝",
    "T45n1866_001:0482b02": "等所行是菩薩道等故云云。三諸教相收者",
    "T45n1866_001:0482b03": "有二門。一以本收末門。二以末歸本門。初中",
    "T45n1866_001:0482b04": "於圓內。或唯一圓教。以餘相皆盡故。或",
    "T45n1866_001:0482b05": "具五教。以攝方便故。頓教中惑唯一頓教",
    "T45n1866_001:0482b06": "亦以餘相盡故。或具四教。以攝方便",
    "T45n1866_001:0482b07": "故。熟教中或一或三。初教中或一或二。小乘",
    "T45n1866_001:0482b08": "中唯一。皆準上知之。二以末歸本。小乘內",
    "T45n1866_001:0482b09": "或一。以據自宗故。或五。謂於後四教。皆有",
    "T45n1866_001:0482b10": "為方便故。初教中或一。是自宗故。或四。謂",
    "T45n1866_001:0482b11": "於後三教。皆有作方便故。熟教中或一或",
    "T45n1866_001:0482b12": "三。頓教中或一或二。圓教中唯一。皆準上",
    "T45n1866_001:0482b13": "知之。是諸教下所明義理交絡分齊。準此",
    "T45n1866_001:0482b14": "思之。是則諸教本末句數結成教網。大",
    "T45n1866_001:0482b15": "聖善巧長養機緣無不周盡。故此經云。",
    "T45n1866_001:0482b16": "張大教網置生死海。漉人天魚置涅槃",
    "T45n1866_001:0482b17": "岸。此之謂也。",
    "T45n1866_001:0482b18": "[0482b18] 第六教起前後者。於中有二。初明稱法本",
    "T45n1866_001:0482b19": "教。二明逐機末教。初者謂別教一乘。即佛",
    "T45n1866_001:0482b20": "初成道第二七日。在菩提樹下。猶如日出先",
    "T45n1866_001:0482b21": "照高山。於海印定中同時演說十十法門。",
    "T45n1866_001:0482b22": "主伴具足圓通自在。該於九世十世盡因陀",
    "T45n1866_001:0482b23": "羅微細境界。即於此時一切因果理事等",
    "T45n1866_001:0482b24": "一切前後法門。乃至末代流通舍利見聞等",
    "T45n1866_001:0482b25": "事。並同時顯現。何以故。卷舒自在故。舒則",
    "T45n1866_001:0482b26": "該於九世。卷則在於一時。此卷即舒舒又即",
    "T45n1866_001:0482b27": "卷。何以故。同一緣起故。無二相故。經本云。",
    "T45n1866_001:0482b28": "於一塵中。建立三世一切佛事等。又云。於",
    "T45n1866_001:0482b29": "一念中。即八相成道。乃至涅槃流通舍利",
    "T45n1866_001:0482c01": "等。廣如經說。是故依此普聞。一切佛法並",
    "T45n1866_001:0482c02": "於第二七日。一時前後說。前後一時說。如",
    "T45n1866_001:0482c03": "世間印法。讀文則句義前後。印之則同時",
    "T45n1866_001:0482c04": "顯現。同時前後理不相違。當知此中道理亦",
    "T45n1866_001:0482c05": "爾。準以思之。二逐機末教者。謂三乘等有",
    "T45n1866_001:0482c06": "二義。一與一乘同時異處說。二異時異處",
    "T45n1866_001:0482c07": "說。初義者是同教故。末不離本故。依本而",
    "T45n1866_001:0482c08": "成故。後義者本末相分故。與本非一故。此",
    "T45n1866_001:0482c09": "二各有二義。一三乘。二小乘。初者密&#x8FF9;力",
    "T45n1866_001:0482c10": "士經說。佛初成道竟。七日思惟已。即於鹿",
    "T45n1866_001:0482c11": "園中以眾寶等莊嚴法座。廣集三乘眾。",
    "T45n1866_001:0482c12": "梵王請佛為轉法輪。廣益三乘眾。得大小",
    "T45n1866_001:0482c13": "等果。乃至廣說如彼經中。又大品經云。佛初",
    "T45n1866_001:0482c14": "在鹿野轉四諦法輪。無量眾生發聲聞心。",
    "T45n1866_001:0482c15": "無量眾生發獨覺心。無量眾生發阿耨多羅",
    "T45n1866_001:0482c16": "三藐三菩提心行六波羅蜜。無量菩薩得無",
    "T45n1866_001:0482c17": "生忍。住初地二地乃至十地。無量一生補",
    "T45n1866_001:0482c18": "處菩薩一時成佛。解云。以此教證。當知最",
    "T45n1866_001:0482c19": "初第二七日。即說三乘法。與一乘同時說",
    "T45n1866_001:0482c20": "也。二小乘者。如彌沙塞律說。佛初成道竟",
    "T45n1866_001:0482c21": "入三昧。七日後乃於鹿野苑而轉法輪。故知",
    "T45n1866_001:0482c22": "小乘亦與一乘同時說也。又普曜經云。第二",
    "T45n1866_001:0482c23": "七日。提謂等五百賈人。施佛&#x9EA8;蜜。佛與授",
    "T45n1866_001:0482c24": "記當得作佛等。此經所說雖通三乘等教",
    "T45n1866_001:0483a01": "有義亦攝人天等法。亦與一乘同時說也。問",
    "T45n1866_001:0483a02": "說時既同。何故說處別耶。答為約時處寄",
    "T45n1866_001:0483a03": "顯法故。須同異也。故地論云。時處等校量",
    "T45n1866_001:0483a04": "顯示勝故。同時者。顯是同教故。異處者。",
    "T45n1866_001:0483a05": "示非別教故。如別教一乘在菩提樹下說",
    "T45n1866_001:0483a06": "者。欲明此是得菩提處即顯如來自所得",
    "T45n1866_001:0483a07": "法稱本而說故。不移處說也。餘三乘等法。",
    "T45n1866_001:0483a08": "欲明逐機改異故。移處就機鹿園而說。",
    "T45n1866_001:0483a09": "顯非本也。第二時處俱異者。由與一乘不",
    "T45n1866_001:0483a10": "即義故。時處俱別也。或三七日後說。如法",
    "T45n1866_001:0483a11": "華經。或六七日後說。如四分律及薩婆多",
    "T45n1866_001:0483a12": "論說。或七七日乃說。如興起行經。或八七",
    "T45n1866_001:0483a13": "日乃說。如十誦律說。或五十七日後說。如",
    "T45n1866_001:0483a14": "大智論說。或一年不說法。經十二年方度",
    "T45n1866_001:0483a15": "五人。如十二遊經說。有人解云。智論五十七",
    "T45n1866_001:0483a16": "日者。即五十箇七日。與十二遊經一年同",
    "T45n1866_001:0483a17": "也。以此等教證當知。三乘小乘教。並非",
    "T45n1866_001:0483a18": "第二七日說。由與一乘教差別故。隨機",
    "T45n1866_001:0483a19": "宜故。餘可準知。",
    "T45n1866_001:0483a20": "[0483a20] 第七決擇前後意者。然諸教前後差別難知。",
    "T45n1866_001:0483a21": "略以十門分別其意。一或有眾生。於此世",
    "T45n1866_001:0483a22": "中小乘根性始終定者。即見如來從初得",
    "T45n1866_001:0483a23": "道乃至涅槃唯說小乘。未曾見轉大乘法",
    "T45n1866_001:0483a24": "輪。如小乘諸部執不信大乘者是。二或有",
    "T45n1866_001:0483a25": "眾生。於此世中小乘根不定故。堪進入大",
    "T45n1866_001:0483a26": "乘初教。即便定者。即見如來初時轉於小",
    "T45n1866_001:0483a27": "乘法輪翻諸外道。後時見轉大乘初教即空",
    "T45n1866_001:0483a28": "法輪迴諸小乘。如中論初說者是。三或有",
    "T45n1866_001:0483a29": "眾生。於此世中於小乘及初教根不定故",
    "T45n1866_001:0483b01": "堪入終教即便定者。即初時見轉小乘法",
    "T45n1866_001:0483b02": "輪。中時見轉空教法輪。後時見轉不空法",
    "T45n1866_001:0483b03": "輪。如解深密經等說者是。四或有眾生。於",
    "T45n1866_001:0483b04": "此漸教中。根不定故堪入頓教。即便定",
    "T45n1866_001:0483b05": "者。即見初示言說之教猶非究竟。後顯絕",
    "T45n1866_001:0483b06": "言之教方為究竟。如維摩經中初三十二菩",
    "T45n1866_001:0483b07": "薩及文殊等所說不二並在言說中。後維摩",
    "T45n1866_001:0483b08": "所顯絕言之教。以為究竟者是。五或有眾",
    "T45n1866_001:0483b09": "生。於此世中頓悟機熟即便定者。即見佛",
    "T45n1866_001:0483b10": "從初得道乃至涅槃不說一字。如楞伽",
    "T45n1866_001:0483b11": "說。又涅槃經云。若知如來常不說法。是名",
    "T45n1866_001:0483b12": "菩薩具足多聞等。六或有眾生。於此世",
    "T45n1866_001:0483b13": "中三乘根性定者。見佛從初即說三乘教",
    "T45n1866_001:0483b14": "法。乃至涅槃更無餘說。如上密&#x8FF9;力士經",
    "T45n1866_001:0483b15": "及大品經說者是。七或有眾生。於此世中",
    "T45n1866_001:0483b16": "三乘根不定故。堪進入同教一乘者。即",
    "T45n1866_001:0483b17": "見自所得三乘之法皆依一乘無盡教起。是",
    "T45n1866_001:0483b18": "彼方便阿含施設。是故諸有所修。皆迴向一",
    "T45n1866_001:0483b19": "乘。如會三歸一等。又如上所引三乘與一",
    "T45n1866_001:0483b20": "乘同時說者等。八或有眾生。於此世中",
    "T45n1866_001:0483b21": "三乘根不定故。堪可進入別教一乘者。即",
    "T45n1866_001:0483b22": "知彼三乘等法。本來不異別教一乘。何以",
    "T45n1866_001:0483b23": "故。為彼所目故。更無異事故。如法華經",
    "T45n1866_001:0483b24": "同教說者是。九或有眾生。於此世中具",
    "T45n1866_001:0483b25": "有普賢機者。即見如來從初成道乃至",
    "T45n1866_001:0483b26": "涅槃一切佛法普於初時第二七日海印",
    "T45n1866_001:0483b27": "定中。自在演說無盡具足主伴無窮因陀",
    "T45n1866_001:0483b28": "羅網微細境界。本末不見說三乘小乘等",
    "T45n1866_001:0483b29": "法。如華嚴經別教中說者是。此約普賢教",
    "T45n1866_001:0483c01": "分見聞及解行處說。十或有眾生。於一乘",
    "T45n1866_001:0483c02": "別教。解行滿足已證入果海者即見上",
    "T45n1866_001:0483c03": "來諸教並是無盡性海隨緣所成更無異",
    "T45n1866_001:0483c04": "事。是故諸教即是圓明無盡果海具德難思",
    "T45n1866_001:0483c05": "不可說不可說也。此約一乘入證分齊處說。",
    "T45n1866_001:0483c06": "餘可準知。",
    "T45n1866_001:0483c07": "[0483c07] 第八施設異相者。然此異相繁多。略約",
    "T45n1866_001:0483c08": "十門以顯無盡。何者十異。一者時異。謂此一",
    "T45n1866_001:0483c09": "乘要在初時第二七日說。猶如日出先照",
    "T45n1866_001:0483c10": "高山等。故論云。此示法勝故。在初時及勝",
    "T45n1866_001:0483c11": "處說也。若爾何故不初七日說。思惟因緣",
    "T45n1866_001:0483c12": "行等如論釋。又此即是時因陀羅網等故。",
    "T45n1866_001:0483c13": "即攝一切時。若前若後各不可說劫。通前",
    "T45n1866_001:0483c14": "際後際。並攝在此一時中也。三乘等不爾。",
    "T45n1866_001:0483c15": "以隨逐機宜時不定故。或前或後亦不一",
    "T45n1866_001:0483c16": "時收一切劫等。二者處異。謂此一乘要在蓮",
    "T45n1866_001:0483c17": "華藏世界海中眾寶莊嚴菩提樹下。則攝",
    "T45n1866_001:0483c18": "七處八會等及餘不可說不可說世界海並",
    "T45n1866_001:0483c19": "在此中。以一處攝一切處故。是故不動道",
    "T45n1866_001:0483c20": "樹。遍昇六天等者。是此義也。又此華藏世",
    "T45n1866_001:0483c21": "界。通因陀羅網故周測諸塵。於此稱法",
    "T45n1866_001:0483c22": "界處。說彼一乘稱法界法門也。三乘等則",
    "T45n1866_001:0483c23": "不爾。在娑婆界木樹等處。亦無一處即一",
    "T45n1866_001:0483c24": "切處等。問若爾何故佛地經等。亦在淨土中",
    "T45n1866_001:0484a01": "說耶。答彼經但云在光曜宮殿等具十八",
    "T45n1866_001:0484a02": "種圓滿。亦不別指摩竭提國等。以彼為地",
    "T45n1866_001:0484a03": "上菩薩說佛地功德故。在三界外受用土",
    "T45n1866_001:0484a04": "中。此三乘終教及一乘同教說。若此華嚴。",
    "T45n1866_001:0484a05": "皆云在華嚴界內摩竭國等。不云娑婆內。",
    "T45n1866_001:0484a06": "亦不云三界外。故知別也。餘義準知。三者",
    "T45n1866_001:0484a07": "主異。謂此一乘。要是盧舍那十身佛。及",
    "T45n1866_001:0484a08": "無盡三世間說。如普賢行品云。佛說菩薩",
    "T45n1866_001:0484a09": "說剎說眾生說三世一切說等。不同三乘等",
    "T45n1866_001:0484a10": "是化身及受用身等說。餘義準知。四者眾",
    "T45n1866_001:0484a11": "異。謂此一乘經首唯列普賢等菩薩及佛境",
    "T45n1866_001:0484a12": "界中諸神王眾。不同三乘等。或唯聲聞眾或",
    "T45n1866_001:0484a13": "大小二眾等。問若爾何故第九會中有聲聞",
    "T45n1866_001:0484a14": "眾耶。答彼中列聲聞意者有二種。一寄",
    "T45n1866_001:0484a15": "對顯法故。為示如聾如盲顯法深勝也。",
    "T45n1866_001:0484a16": "二文殊出會外所攝六千比丘。非是前所",
    "T45n1866_001:0484a17": "引眾。此等皆是已在三乘中。令迴向一乘",
    "T45n1866_001:0484a18": "故。作是說也。五者所依異。謂此一乘教起",
    "T45n1866_001:0484a19": "要依佛海印三昧中出。不同三乘等依佛",
    "T45n1866_001:0484a20": "後得智出。六者說異。謂此一乘。此一方說",
    "T45n1866_001:0484a21": "一事一義一品一會等時。必結通十方一切",
    "T45n1866_001:0484a22": "世界皆同此說。主伴共成一部。是故此經",
    "T45n1866_001:0484a23": "隨一文一句皆遍十方。多文多句亦皆遍",
    "T45n1866_001:0484a24": "十方。三乘等則不爾。但隨一方一相說。",
    "T45n1866_001:0484a25": "無此主伴該通等也。七者位異。謂此一乘所",
    "T45n1866_001:0484a26": "有位相上下皆齊。仍一一位中攝一切位。是",
    "T45n1866_001:0484a27": "故乃至佛等諸位。在信等位中。餘位亦然。三",
    "T45n1866_001:0484a28": "乘中則不爾。但隨當位上下階降。皆不相",
    "T45n1866_001:0484a29": "雜也。餘如下說。八者行異。謂隨一菩薩",
    "T45n1866_001:0484b01": "則具信等六位。一一位中。所有定散等差",
    "T45n1866_001:0484b02": "別行相並一時修。如東方一切世界中常入",
    "T45n1866_001:0484b03": "定等。西方世界中。常供養佛等。如是十",
    "T45n1866_001:0484b04": "方世界中。盡窮法界行。亦不分身。一時皆",
    "T45n1866_001:0484b05": "遍滿。一念皆遍修。一一念中亦如此。信位",
    "T45n1866_001:0484b06": "滿心已去。一一位皆如是修。更無優劣。又",
    "T45n1866_001:0484b07": "一行即一切行等通因陀羅網等。三乘則",
    "T45n1866_001:0484b08": "不爾。地上菩薩猶各有分齊。況地前者乎。",
    "T45n1866_001:0484b09": "餘如下說。九者法門異。謂略舉十種以明",
    "T45n1866_001:0484b10": "之。一彼有三佛此有十佛。二彼有六通此",
    "T45n1866_001:0484b11": "有十通。三彼有三明此有十明。四彼有八",
    "T45n1866_001:0484b12": "解脫此有十解脫。五彼有四無畏此有十",
    "T45n1866_001:0484b13": "無畏。六彼有五眼此有十眼。七彼說三世",
    "T45n1866_001:0484b14": "此說十世。八彼有四諦此有十諦。九彼",
    "T45n1866_001:0484b15": "有四辯此有十辯。十彼百十八不共法",
    "T45n1866_001:0484b16": "此有十不共法。餘門無量。廣如經說。十者",
    "T45n1866_001:0484b17": "事異。謂隨有舍林池地山等事。皆是法門。",
    "T45n1866_001:0484b18": "或是行或是位或教義等。而不壞其事。仍一",
    "T45n1866_001:0484b19": "一塵中。皆具足法界一切差別事。因陀羅微",
    "T45n1866_001:0484b20": "細成就。隨一事起皆悉如是。三乘等則不",
    "T45n1866_001:0484b21": "爾。但可說即空即真如等故。不同此也。",
    "T45n1866_001:0484b22": "又若以神通不思議力。容得暫現。非是彼",
    "T45n1866_001:0484b23": "法自恒如是。餘可準知。第八門竟。後有",
    "T45n1866_001:0484b24": "所詮義理二門。成中下二卷。畢十門矣。"
}