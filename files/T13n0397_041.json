{
    "T13n0397_041:0270c10": "大方等大集經卷第四十一",
    "T13n0397_041:0270c12": "隋天竺三藏那連提耶舍譯",
    "T13n0397_041:0270c13": "◎日藏分中星宿品第八之一",
    "T13n0397_041:0270c14": "[0270c14] 爾時，欲界魔王波旬，悉見一切娑婆國土所",
    "T13n0397_041:0270c15": "有眾生及諸天宮合家眷屬在佛身中。時魔",
    "T13n0397_041:0270c16": "波旬見已悲泣涕淚橫流，心大懊惱遍身汗",
    "T13n0397_041:0270c17": "出，啼哭失聲稱怨大喚。或起、或立、或坐、或行，",
    "T13n0397_041:0270c18": "入出家居東西狂走，頻申欠呿怖懼慞惶，憤",
    "T13n0397_041:0270c19": "歎長歔喘息&#x9E81;短，合眼張口吐舌舐身，露背",
    "T13n0397_041:0270c20": "現胸申臂縮&#x811A;，搖動頭項索手揩摩，種種施",
    "T13n0397_041:0270c21": "為受大苦惱，乃至一切魔之眷屬，心內愁憂",
    "T13n0397_041:0270c22": "亦復如是。[0270c22] 時魔波旬有一軍主，名戒依止，見",
    "T13n0397_041:0270c23": "王身心如是煎迫，說偈問言：",
    "T13n0397_041:0270c24": "「何故愁惱獨行住，  唱喚馳走似顛狂，",
    "T13n0397_041:0270c25": " 出入家居心不安？  如是因緣願王說。」",
    "T13n0397_041:0270c26": "[0270c26] 時魔波旬聞是語已，倍更懊惱啼哭雨淚，說",
    "T13n0397_041:0270c27": "偈答言：",
    "T13n0397_041:0270c28": "「我今身體汗遍流，  心中分裂如刀割，",
    "T13n0397_041:0270c29": " 啼哭眼中淚如血，  為&#x89A9;瞿曇現變通。",
    "T13n0397_041:0271a01": " 其形廣大無有邊，  剎土悉皆居腹內，",
    "T13n0397_041:0271a02": " 我失臣民及眷屬，  境界宮殿悉空虛。",
    "T13n0397_041:0271a03": " 復有十方大眾來，  充滿於此娑婆界，",
    "T13n0397_041:0271a04": " 各設無邊大供養，  禮拜圍繞或往還，",
    "T13n0397_041:0271a05": " 令我自在無威力，  伴侶眷屬歸於彼。",
    "T13n0397_041:0271a06": " 如來有是大神力，  云何令我心不愁？」",
    "T13n0397_041:0271a07": "[0271a07] 時戒依止大魔軍主為於波旬復說偈言：",
    "T13n0397_041:0271a08": "「我所統領諸軍眾，  強壯勇健實難當，",
    "T13n0397_041:0271a09": " 刀輪奮擊擬如來，  須臾破身令粉碎。」",
    "T13n0397_041:0271a10": "[0271a10] 時魔波旬說偈答言：",
    "T13n0397_041:0271a11": "「我等諸軍及眷屬，  久已歸依佛世尊，",
    "T13n0397_041:0271a12": " 設欲自往生惡心，  即見項邊帶枷&#x93C1;。」",
    "T13n0397_041:0271a13": "[0271a13] 時戒依止大魔軍主復說偈言：",
    "T13n0397_041:0271a14": "「我今多設諸方便，  誘誑於彼惡怨家，",
    "T13n0397_041:0271a15": " 詐現親善作知識，  得便然後當摧滅。」",
    "T13n0397_041:0271a16": "[0271a16] 時魔波旬說偈答言：",
    "T13n0397_041:0271a17": "「若我發起毒惡心，  如是方便欲毀佛，",
    "T13n0397_041:0271a18": " 即見死屍繫頸下，  如是臭惡難可看。」",
    "T13n0397_041:0271a19": "[0271a19] 時戒依止大魔軍主復說偈言：",
    "T13n0397_041:0271a20": "「一切欲界屬於魔，  唯有天人信歸佛，",
    "T13n0397_041:0271a21": " 諸惡毒龍亦王領，  願&#x52C5;速害瞿曇身。」",
    "T13n0397_041:0271a22": "[0271a22] 時魔波旬復說偈答：",
    "T13n0397_041:0271a23": "「若審知龍有力能，  我已荒迷汝自&#x52C5;，",
    "T13n0397_041:0271a24": " 若實能壞瞿曇者，  我還得土復本心。」",
    "T13n0397_041:0271a25": "[0271a25] 爾時，戒依止大魔軍主即自念言：「世間難摧，",
    "T13n0397_041:0271a26": "謂三種毒：一者、天魔；二者、惡龍；三者、得定五",
    "T13n0397_041:0271a27": "通仙人。我今魔宮已被破壞，唯龍境界牢固，",
    "T13n0397_041:0271a28": "光明照耀海中，威力自在眷屬圍繞不可思",
    "T13n0397_041:0271a29": "議。龍既屬魔其餘兵眾悉皆統領，今當為王",
    "T13n0397_041:0271b01": "約&#x52C5;速往壞彼瞿曇。」[0271b01] 魔波旬言：「善哉！善哉！智",
    "T13n0397_041:0271b02": "慧軍主汝可疾去，到彼龍宮如是切&#x52C5;，早與",
    "T13n0397_041:0271b03": "瞿曇共相&#x9B2A;戰。」[0271b03] 時戒依止大魔軍主，辭王畢",
    "T13n0397_041:0271b04": "已即自舉手，普告無量百千軍眾唱如是言：",
    "T13n0397_041:0271b05": "「汝等宜應速整衣鉀，我今欲往彼龍王宮，令",
    "T13n0397_041:0271b06": "諸惡龍興發毒風，害瞿曇命使令破碎。」[0271b06] 如是",
    "T13n0397_041:0271b07": "說已，一切軍眾悉不能動。其戒依止軍眾及",
    "T13n0397_041:0271b08": "身既不得前，眼中淚出身毛皆&#x7AEA;，合掌向魔",
    "T13n0397_041:0271b09": "波旬說言：「我等今者不能得去，沙門瞿曇姦",
    "T13n0397_041:0271b10": "偽多幻，知我等家繫縛於我，令我身內一切火",
    "T13n0397_041:0271b11": "燃焦沸熱惱猶如湯煮，我今如是力不自在，",
    "T13n0397_041:0271b12": "云何復欲假力於他？」[0271b12] 時魔波旬倍更懊惱憂愁",
    "T13n0397_041:0271b13": "不樂，令戒依止具以上事宣告諸龍：「汝當為",
    "T13n0397_041:0271b14": "我壞瞿曇身。」[0271b14] 時諸惡龍將欲飛空而不能去，",
    "T13n0397_041:0271b15": "語戒依止：「敬奉來命欲往毀壞，適生此心便不",
    "T13n0397_041:0271b16": "得往。」[0271b16] 時戒依止即生恐怖，作如是念：「若我今",
    "T13n0397_041:0271b17": "者現魔大力，令諸惡龍心生瞋忿，以瞋忿故",
    "T13n0397_041:0271b18": "則能破壞瞿曇之身。」[0271b18] 時魔波旬及戒依止，化",
    "T13n0397_041:0271b19": "龍宮內作諸蚊虻、蠅疽、毒虫、死屍、人糞，臭",
    "T13n0397_041:0271b20": "處狼藉充滿其中。諸龍見已於自宮室心不",
    "T13n0397_041:0271b21": "甘樂，作是念言：「是誰化作此惡物也？」雖復思",
    "T13n0397_041:0271b22": "念莫知誰為。[0271b22] 爾時，一切四天下中諸大龍王",
    "T13n0397_041:0271b23": "及其男女大小眷屬悉生瞋忿，即出宮殿至",
    "T13n0397_041:0271b24": "須彌下佉羅坻山。其山平坦，於山頂頭有大",
    "T13n0397_041:0271b25": "聖人先所居住，彼山周匝縱廣正等四萬由",
    "T13n0397_041:0271b26": "旬，一切莊嚴純是七寶，乃至難陀、優婆難陀",
    "T13n0397_041:0271b27": "龍王，亦與無量百千眷屬，捨自住宮往佉羅",
    "T13n0397_041:0271b28": "坻大聖人處請求救濟。彼龍奮身如須彌山，",
    "T13n0397_041:0271b29": "即到彼已，其身皆小猶如銅斫。雖如是知",
    "T13n0397_041:0271c01": "不能得語，各各自說我等欲往而不能動，即",
    "T13n0397_041:0271c02": "大憂愁瞋忿停坐。[0271c02] 爾時，復有娑伽羅龍王，亦",
    "T13n0397_041:0271c03": "與無量億那由他百千眷屬，如是伊羅&#x9262;龍",
    "T13n0397_041:0271c04": "王，如是善住龍王，如是德叉迦龍王，如是阿",
    "T13n0397_041:0271c05": "那婆達多龍王，如是目真&#x96A3;陀龍王，如是海",
    "T13n0397_041:0271c06": "德龍王，如是婆婁那龍王，如是大德龍王，如",
    "T13n0397_041:0271c07": "是那吒達都龍王，如是阿&#x9262;羅邏龍王，如是",
    "T13n0397_041:0271c08": "山德龍王，如是牛頭龍王，如是阿藍浮龍王，",
    "T13n0397_041:0271c09": "如是伊羅&#x9262;多龍王，如是&#x6B1D;車伽臂龍王，如",
    "T13n0397_041:0271c10": "是婆羅刪那龍王，如是斯羅摩羅龍王，如是",
    "T13n0397_041:0271c11": "迦迦吒行龍王，如是稽羅綺龍王，如是水行",
    "T13n0397_041:0271c12": "龍王，如是安闍那殊致龍王，如是迦那迦賓",
    "T13n0397_041:0271c13": "闍那龍王，如是奢俱奢伏綺龍王，乃至閉眼",
    "T13n0397_041:0271c14": "龍王，乃至白象腋龍王，乃至天利龍王，乃至",
    "T13n0397_041:0271c15": "天婆婆遮羅龍王，乃至天迦龍王，乃至伊羅",
    "T13n0397_041:0271c16": "口龍王，乃至天眼赤龍王，乃至端正龍王，",
    "T13n0397_041:0271c17": "乃至光行龍王，乃至此間閻浮提地八十六",
    "T13n0397_041:0271c18": "千諸大龍王，時彼一切一一龍王，各有無量",
    "T13n0397_041:0271c19": "百千眷屬悉皆來詣此聖人處，請求救濟。如",
    "T13n0397_041:0271c20": "是乃至八十四萬諸海洲中，一一海洲則有",
    "T13n0397_041:0271c21": "無量億那由他百千諸龍，各捨宮宅為救濟",
    "T13n0397_041:0271c22": "故來佉羅坻大聖處。[0271c22] 如是&#x6B1D;單羅拘盧洲中，",
    "T13n0397_041:0271c23": "鼻擔比龍王、大遍龍王，彼二龍王各與無量",
    "T13n0397_041:0271c24": "億那由他百千諸龍眷屬圍繞，請求救濟故",
    "T13n0397_041:0271c25": "來到此聖人住處。[0271c25] 如是弗婆毘提洲中，蘇摩",
    "T13n0397_041:0271c26": "婁叉龍王、婆斯目叉龍王，彼二龍王亦與",
    "T13n0397_041:0271c27": "無量億那由他百千諸眷屬圍繞，悉來到此",
    "T13n0397_041:0271c28": "求於救濟。[0271c28] 如是瞿耶尼洲中，曷賴多那龍",
    "T13n0397_041:0271c29": "王、瞿波羅婆龍王，彼二龍王亦與無量億那",
    "T13n0397_041:0272a01": "由他百千諸龍眷屬圍繞前後隨從，為求救",
    "T13n0397_041:0272a02": "濟故來到此大聖人處。[0272a02] 爾時，復有此四天下",
    "T13n0397_041:0272a03": "八萬四千一切洲中，所有諸龍——卵生、胎生、濕",
    "T13n0397_041:0272a04": "生、化生如是諸龍——如在生處，龍婦、龍男、龍",
    "T13n0397_041:0272a05": "女、龍子，為救濟故一切悉來此大聖人牟尼處",
    "T13n0397_041:0272a06": "所，到已一切皆得小身譬如銅斫。[0272a06] 彼龍瞋",
    "T13n0397_041:0272a07": "忿各作是念：「我等本身如須彌山，今者云何",
    "T13n0397_041:0272a08": "如是細小？」[0272a08] 時魔波旬見於諸龍，皆來入此牟",
    "T13n0397_041:0272a09": "尼處所悉受小身。見已，波旬心中懊惱，亦生",
    "T13n0397_041:0272a10": "瞋忿怖畏不安，語其眾軍及眷屬言：「汝等看",
    "T13n0397_041:0272a11": "此一切諸龍，以我力故變其宮殿，化作一切蚊",
    "T13n0397_041:0272a12": "虻、毒蠅，及餘臭惡種種糞穢，皆捨自家來詣",
    "T13n0397_041:0272a13": "大山聖人處所，悉失勢力無復自在，不能毀",
    "T13n0397_041:0272a14": "壞沙門瞿曇。」[0272a14] 時戒依止大魔軍主白波旬言：",
    "T13n0397_041:0272a15": "「大王莫愁，願聽我語。如是諸龍受此身者，非",
    "T13n0397_041:0272a16": "是沙門瞿曇所化，龍自集會一處戲笑作於",
    "T13n0397_041:0272a17": "是身，望得方便害彼釋子。」[0272a17] 魔波旬言：「如是者",
    "T13n0397_041:0272a18": "善。汝可速去聽問彼龍，說何語言作何方便，",
    "T13n0397_041:0272a19": "可得令彼沙門瞿曇破壞離散？若得碎者，我",
    "T13n0397_041:0272a20": "境界勝，龍宮亦全。」[0272a20] 時戒依止大魔軍主，前後",
    "T13n0397_041:0272a21": "導從百千萬眾欲往彼山，發於自家乘空而",
    "T13n0397_041:0272a22": "進。爾時，世尊宣揚過去一切諸願通達顯示",
    "T13n0397_041:0272a23": "究竟無餘，一切聖人現在世者，一切牟尼處所",
    "T13n0397_041:0272a24": "作證，一切眾生教化畢了，一切諸佛眷屬家",
    "T13n0397_041:0272a25": "生，奮迅境界皆已示現。一切菩薩摩訶薩眾，",
    "T13n0397_041:0272a26": "所得壽命一種無差。一切天、龍、夜叉、羅剎、人",
    "T13n0397_041:0272a27": "及非人，得見一切諸佛剎土，光明遍照種種",
    "T13n0397_041:0272a28": "莊嚴心皆歡喜。十方一切餘佛剎中，此剎光",
    "T13n0397_041:0272a29": "明最勝巍巍，福德因緣得此殊勝。餘佛剎中",
    "T13n0397_041:0272b01": "一切五道皆來此剎，供養禮拜釋迦如來。[0272b01] 是",
    "T13n0397_041:0272b02": "時，佛神力故，此娑婆界及十方佛土一切眾",
    "T13n0397_041:0272b03": "生入佛身內，如是神通諸佛境界三摩提力。",
    "T13n0397_041:0272b04": "彼諸眾生見佛身光，出過十方一切諸佛世",
    "T13n0397_041:0272b05": "界，普皆充滿照曜殊特能蔽餘光。於自坐處",
    "T13n0397_041:0272b06": "作如是說：「釋迦如來不可思議未曾聞見。」彼",
    "T13n0397_041:0272b07": "諸菩薩如是說已，各以種種華香寶衣袈裟",
    "T13n0397_041:0272b08": "纓絡種種音樂供養如來，供養畢已無量百",
    "T13n0397_041:0272b09": "千右繞禮拜，悉皆退坐。[0272b09] 時此大眾，一切天、龍、",
    "T13n0397_041:0272b10": "夜叉、羅剎、阿修羅、迦婁羅、緊陀羅、摩&#x777A;羅伽、鳩",
    "T13n0397_041:0272b11": "槃茶、薜荔、多毘舍、遮富單那、迦吒富、單那，乃",
    "T13n0397_041:0272b12": "至一切人及非人，亦設種種供養，如前作禮",
    "T13n0397_041:0272b13": "右繞畢皆退坐，如是聽法。[0272b13] 時戒依止大魔軍",
    "T13n0397_041:0272b14": "主，將領眷屬在於閻浮地上遊行。爾時，如",
    "T13n0397_041:0272b15": "來在眾中坐，示現常身安然不動。大魔軍主",
    "T13n0397_041:0272b16": "見已念言：「沙門瞿曇示現大身，今復本形在",
    "T13n0397_041:0272b17": "摩伽陀國端坐不異，或能見我大魔軍眾，怖",
    "T13n0397_041:0272b18": "畏失力無復神通。」彼戒依止大魔軍主復作",
    "T13n0397_041:0272b19": "是念：「沙門瞿曇多諸巧慧，或能於我欲生惡",
    "T13n0397_041:0272b20": "心，我今先當到瞿曇所，看彼道術方便因",
    "T13n0397_041:0272b21": "緣，試共談論觀其詐偽。」[0272b21] 時戒依止大魔軍",
    "T13n0397_041:0272b22": "主，眷屬圍繞前至佛所，對如來立而說偈",
    "T13n0397_041:0272b23": "言：",
    "T13n0397_041:0272b24": "「未能度脫於自身，  生死海中得出離，",
    "T13n0397_041:0272b25": " 何以誑他眾生類，  云我安汝置涅槃。」",
    "T13n0397_041:0272b26": "[0272b26] 爾時，如來答戒依止大魔軍主而說偈言：",
    "T13n0397_041:0272b27": "「我久超度流轉海，  更不生於諸有中，",
    "T13n0397_041:0272b28": " 慈悲愍念諸群生，  是故說於出要道。",
    "T13n0397_041:0272b29": " 汝於往昔無數劫，  已發最勝菩提心，",
    "T13n0397_041:0272c01": " 值遇然燈佛世尊，  修行布施及持戒。",
    "T13n0397_041:0272c02": " 如是過去億千佛，  悉已恭敬曾供養，",
    "T13n0397_041:0272c03": " 當得於此清淨乘，  我今決定授汝記，",
    "T13n0397_041:0272c04": " 未來成佛還如我，  云何乃說誑眾生？",
    "T13n0397_041:0272c05": " 我今施汝智慧眼，  可念前生行本末。",
    "T13n0397_041:0272c06": " 時戒依止魔軍主，  即得宿命識往身，",
    "T13n0397_041:0272c07": " 頭陀苦節習於禪，  業果福德皆明了。」",
    "T13n0397_041:0272c08": "[0272c08] 時戒依止大魔軍主聞此偈已，念彼過去福",
    "T13n0397_041:0272c09": "德因緣，對於如來五體布地，眼中淚出，長跪",
    "T13n0397_041:0272c10": "合掌，作如是言：「如來世尊！我大懊悔、我大",
    "T13n0397_041:0272c11": "慚愧，如大癡人如迷如醉如著鬼癲，我念過",
    "T13n0397_041:0272c12": "去經一阿僧祇劫，大精進力發阿耨多羅三",
    "T13n0397_041:0272c13": "藐三菩提心，行六波羅蜜，修習聖道作諸福",
    "T13n0397_041:0272c14": "德，值佛現在種種供養，聽受妙法發弘誓願。",
    "T13n0397_041:0272c15": "乃至迦葉如來法中有一比丘說聲聞法，有",
    "T13n0397_041:0272c16": "大乘人說菩薩法，我於爾時心錯、口惡謗此",
    "T13n0397_041:0272c17": "說人，言是魔語或魔眷屬，大乘人邊說小乘",
    "T13n0397_041:0272c18": "過。如是惡口說因緣故，我於彼中迦葉如來",
    "T13n0397_041:0272c19": "不授我記得阿耨多羅三藐三菩提。以彼惡",
    "T13n0397_041:0272c20": "口罪業因緣，我於彼死魔界中生，受是身來",
    "T13n0397_041:0272c21": "已經五十七億千歲。世尊！我寧更歷六百千",
    "T13n0397_041:0272c22": "年受地獄苦，終不一念失阿耨多羅三藐三",
    "T13n0397_041:0272c23": "菩提心，何況退於四梵行念？」第一、第二如是",
    "T13n0397_041:0272c24": "懺悔，乃至第三如是懺悔，并餘眷屬亦復如",
    "T13n0397_041:0272c25": "是。「又過去世流轉際中，如是當來於生死海",
    "T13n0397_041:0272c26": "及在地獄，終不暫退阿耨多羅三藐三菩提",
    "T13n0397_041:0272c27": "心。」[0272c27] 佛言：「軍主！善哉，善哉！善男子！若復有人，燃",
    "T13n0397_041:0272c28": "於大燈如須彌山，并七寶物於無量世供養",
    "T13n0397_041:0272c29": "諸佛，是福德聚不如有人至心慈悲發菩提",
    "T13n0397_041:0273a01": "心。何以故？發是心者，乃是供養十方諸佛，",
    "T13n0397_041:0273a02": "彼過去福此最為勝。汝善男子！今盡此罪更",
    "T13n0397_041:0273a03": "莫餘念，生死五陰一切有中得導師身。」[0273a03] 爾時",
    "T13n0397_041:0273a04": "戒依止菩薩摩訶薩，即於坐處得法順忍，從",
    "T13n0397_041:0273a05": "坐而起頭面作禮繞佛三匝，即脫身上無價",
    "T13n0397_041:0273a06": "寶衣真珠瓔珞供養如來。脫布施已，說偈",
    "T13n0397_041:0273a07": "問言：",
    "T13n0397_041:0273a08": "「菩薩云何修諸法？  達了一切悉皆空，",
    "T13n0397_041:0273a09": " 觀察世間如水泡，  能盡諸有無明縛。",
    "T13n0397_041:0273a10": " 一切惡見性非實，  得勝無生順忍心，",
    "T13n0397_041:0273a11": " 常於菩提道中行，  能令眾生得解脫。」",
    "T13n0397_041:0273a12": "[0273a12] 爾時，世尊答戒依止而說偈言：",
    "T13n0397_041:0273a13": "「不動如山四種心，  智慧之人乃能有，",
    "T13n0397_041:0273a14": " 無量億劫受諸苦，  為愍一切諸眾生。",
    "T13n0397_041:0273a15": " 佛說禁戒堅固持，  乃至不破如一點，",
    "T13n0397_041:0273a16": " 一切三世佛正法，  具足圓滿悉能行。」",
    "T13n0397_041:0273a17": "[0273a17] 爾時，八萬四千魔軍及戒依止菩薩眷屬，聞",
    "T13n0397_041:0273a18": "戒依止得授記已心大歡喜，即於佛前至心",
    "T13n0397_041:0273a19": "悔過，一切皆發阿耨多羅三藐三菩提心，此",
    "T13n0397_041:0273a20": "菩提心名為三昧順菩提心。得此心已，歡喜",
    "T13n0397_041:0273a21": "踊躍，各各脫衣以用布施，布施已坐。[0273a21] 爾時，波",
    "T13n0397_041:0273a22": "旬見其軍主并及眷屬已歸依佛，心生瞋忿",
    "T13n0397_041:0273a23": "苦惱不安，更大怖畏作如是言：「我今得出沙",
    "T13n0397_041:0273a24": "門腹中，復失眷屬，未知幾人於此得出？作佛",
    "T13n0397_041:0273a25": "弟子有幾人在？速閉城門，莫放一人令其出",
    "T13n0397_041:0273a26": "外，自魔境界安隱住止。」[0273a26] 爾時，世尊更為彼魔",
    "T13n0397_041:0273a27": "大眾眷屬說三種梵行，所謂眾生攀緣、法攀",
    "T13n0397_041:0273a28": "緣、離攀緣，如虛空眼品中說。[0273a28] 爾時，一切諸天",
    "T13n0397_041:0273a29": "龍王，悉皆集會佉羅坻山牟尼聖人處所中",
    "T13n0397_041:0273b01": "住，彼一切龍各見自形小如銅斫欲動不能，",
    "T13n0397_041:0273b02": "遊行絕望思念舊體，懊惱細身宛轉彼中，不",
    "T13n0397_041:0273b03": "得自在怖畏毛&#x7AEA;，一切相與向難陀、跋難陀",
    "T13n0397_041:0273b04": "王邊，禮拜作如是言：「大王！我龍國土，今者",
    "T13n0397_041:0273b05": "所有蚊虻、蒼蠅、毒虫、糞穢種種不淨，皆是瞿",
    "T13n0397_041:0273b06": "曇之所為也。是故我等皆捨宮宅，來到此間",
    "T13n0397_041:0273b07": "求覓救濟，又不能得離於小身及以怖畏。若",
    "T13n0397_041:0273b08": "能歸依佛世尊者可得免脫。」[0273b08] 是時，難陀、跋難陀",
    "T13n0397_041:0273b09": "龍王作如是言：「沙門瞿曇多諸方便種種幻",
    "T13n0397_041:0273b10": "術，能內一切娑婆佛剎安置身中，於我龍家",
    "T13n0397_041:0273b11": "亦復化作一切諸惡，令我怖畏來此求救。今",
    "T13n0397_041:0273b12": "者沙門自失勢力，無復方便神通道術，身今",
    "T13n0397_041:0273b13": "如本坐舊座中豈能救我？如是小身既造此",
    "T13n0397_041:0273b14": "獄，安置於我皆不得去，何能救濟令無怖畏？",
    "T13n0397_041:0273b15": "一切諸龍繫屬波旬，欲界自在唯有魔力，今",
    "T13n0397_041:0273b16": "可禮拜求出此難，各各還家安隱而住。」[0273b16] 爾時，",
    "T13n0397_041:0273b17": "伊羅婆龍王復作是言：「汝等諸龍莫生懊惱。",
    "T13n0397_041:0273b18": "何以故？沙門瞿曇已能降伏魔之眷屬，群臣",
    "T13n0397_041:0273b19": "人民作於弟子，唯魔王在喪失本心及其神",
    "T13n0397_041:0273b20": "力，云何當能救濟汝等？」時諸龍王，聞伊羅婆",
    "T13n0397_041:0273b21": "如是說已，或有禮拜四天王者，或有禮拜帝",
    "T13n0397_041:0273b22": "釋天者，或有禮拜須夜摩天，或有禮拜刪",
    "T13n0397_041:0273b23": "兜率陀，或有禮拜化樂天者，或有禮拜他化",
    "T13n0397_041:0273b24": "自在，或有禮拜大梵天者。[0273b24] 爾時，娑伽羅龍王",
    "T13n0397_041:0273b25": "復語一切諸龍王言：「汝等不見彼諸天王、人",
    "T13n0397_041:0273b26": "及非人、聖賢雜類，禮拜供養沙門瞿曇而歸",
    "T13n0397_041:0273b27": "依耶？」爾時諸龍即復歸依其餘仙聖。[0273b27] 時彼山",
    "T13n0397_041:0273b28": "頂有六聖人：第一名蘇尸摩、第二名那籌、第",
    "T13n0397_041:0273b29": "三名阿收求多、第四名毘梨呵、第五名婆揭",
    "T13n0397_041:0273c01": "蒱、第六名殊致阿羅娑(隋言光味)。彼一切龍，或有",
    "T13n0397_041:0273c02": "歸於蘇尸摩邊作禮拜者，或有歸依於那籌",
    "T13n0397_041:0273c03": "者，或有禮拜阿收求多，或有禮拜毘梨呵者，",
    "T13n0397_041:0273c04": "或有歸依婆揭蒱者，或有歸依殊致羅娑。彼",
    "T13n0397_041:0273c05": "一切龍，皆悉歸命此六聖人請求救濟，是六",
    "T13n0397_041:0273c06": "聖人得五神通，悉各在於雪山邊住。[0273c06] 彼五聖",
    "T13n0397_041:0273c07": "人皆在殊致羅娑菩薩摩訶薩大聖人所，聽於",
    "T13n0397_041:0273c08": "正法。時殊致羅娑菩薩，亦以種種無量言辭，",
    "T13n0397_041:0273c09": "讚歎釋迦如來神德。時五聖人悉聞一切龍",
    "T13n0397_041:0273c10": "王哭聲，求乞救濟。聞已即起，白殊致羅娑菩",
    "T13n0397_041:0273c11": "薩摩訶薩言：「大德頗聞彼龍啼哭、[口*睪]咷、求救",
    "T13n0397_041:0273c12": "聲不？」[0273c12] 答言：「已聞。」[0273c12] 「大士！今聖人處，一切諸龍大",
    "T13n0397_041:0273c13": "懊惱心，我等聞知尚欲往救，況大德乎？唯願",
    "T13n0397_041:0273c14": "慈悲往至彼所，救一切龍與其解脫。」[0273c14] 時殊致羅",
    "T13n0397_041:0273c15": "娑大聖人言：「汝等可往，我未及去。所以者何？",
    "T13n0397_041:0273c16": "此中大天、龍王、夜叉，百千萬眾今對我坐，問",
    "T13n0397_041:0273c17": "離障礙四梵行法，彼心歡喜聽我所說。」[0273c17] 時五",
    "T13n0397_041:0273c18": "聖人禮彼殊致羅娑大士三匝繞已，以神通",
    "T13n0397_041:0273c19": "力飛騰虛空，到佉羅坻大山頂頭牟尼聖人",
    "T13n0397_041:0273c20": "處所。[0273c20] 爾時，彼處一切龍王，見五聖人心生歡",
    "T13n0397_041:0273c21": "喜，恭敬禮拜作如是言：「汝等大仙福德之人，",
    "T13n0397_041:0273c22": "智慧方便一切莊嚴，於苦惱中已到彼岸，願",
    "T13n0397_041:0273c23": "救濟我出惡獄中令得解脫。」[0273c23] 彼五聖人如是",
    "T13n0397_041:0273c24": "答言：「我等不能救濟汝等。所以者何？現今雪",
    "T13n0397_041:0273c25": "山有大菩薩名殊致羅娑，諸聖人中最大智",
    "T13n0397_041:0273c26": "慧大解方便，彼菩薩能與汝解脫，汝可一心求",
    "T13n0397_041:0273c27": "哀勸請。」[0273c27] 諸龍聞已，如是異身同共合掌，遙向",
    "T13n0397_041:0273c28": "殊致羅娑聖人，恭敬禮拜皆唱是言：「大德聖",
    "T13n0397_041:0273c29": "人！願救濟我願憐愍我。」[0273c29] 爾時，殊致羅娑菩薩",
    "T13n0397_041:0274a01": "摩訶薩，聞彼龍王唱救濟聲，即與大天緊那",
    "T13n0397_041:0274a02": "羅等，夜叉羅剎百千萬人前後圍繞，以神通",
    "T13n0397_041:0274a03": "力發於雪山乘空而往，到佉羅坻山頂。時諸",
    "T13n0397_041:0274a04": "龍王見彼聖人，各各恭敬合掌禮拜，一心同",
    "T13n0397_041:0274a05": "聲作如是言：「大仙聖人願救濟我，於此獄中",
    "T13n0397_041:0274a06": "與我解脫，令我自身及以眷屬，安隱還家離",
    "T13n0397_041:0274a07": "諸苦惱。」[0274a07] 爾時，殊致羅娑菩薩善解方便知世",
    "T13n0397_041:0274a08": "因緣，欲為諸龍說星宿法：「星宿法者，各有度",
    "T13n0397_041:0274a09": "數和合時節，合時則易、不合則難。時節未合",
    "T13n0397_041:0274a10": "不得解脫，諦聽次第，我當為汝分別解說。[0274a10] 「今",
    "T13n0397_041:0274a11": "此月者名奢婆拏，星宿名為富那婆藪，富那",
    "T13n0397_041:0274a12": "婆藪屬此五月，此月復繫屬於日天。汝諸龍",
    "T13n0397_041:0274a13": "王，與此星辰時未和合。」[0274a13] 爾時，娑伽羅龍王白",
    "T13n0397_041:0274a14": "殊致羅娑菩薩言：「大士！是星宿者本誰所說？",
    "T13n0397_041:0274a15": "誰作大星、誰作小星、誰作日月？何日之中何",
    "T13n0397_041:0274a16": "星在先？於虛空中復誰安置三十日月、十二",
    "T13n0397_041:0274a17": "月年？云何為時？繫屬何處、姓何字誰？何善何",
    "T13n0397_041:0274a18": "惡、何食何施？若為是晝若為是夜，日月星宿",
    "T13n0397_041:0274a19": "復若為行，何者名為月初一日、何者滿月？若",
    "T13n0397_041:0274a20": "為時節若為行度，一一各幾？復若為停、幾許",
    "T13n0397_041:0274a21": "時行？何者是輕、何者是重？何者是合、何者非",
    "T13n0397_041:0274a22": "合？云何力多、云何力少？云何名為日前後",
    "T13n0397_041:0274a23": "行？上行幾影、下行幾影？影有幾步名曰為轉",
    "T13n0397_041:0274a24": "初轉？云何月北月南？云何次第？大士！汝於",
    "T13n0397_041:0274a25": "諸聖第一最尊，願愍我龍具足解說，我等聞",
    "T13n0397_041:0274a26": "已脫苦奉行。」[0274a26] 爾時，殊致羅娑菩薩告諸龍言：",
    "T13n0397_041:0274a27": "「大王！過去世時，此賢劫初有一大城名曰瞻",
    "T13n0397_041:0274a28": "波，彼中人民和合熾盛。有一天子名大三摩",
    "T13n0397_041:0274a29": "多，端正少雙才智聰明正法行化，常樂寂靜",
    "T13n0397_041:0274b01": "不著世榮，為諸人民之所宗仰，恭敬禮拜而",
    "T13n0397_041:0274b02": "侍衛之。彼三摩多清淨慈悲，愍念眾生猶如",
    "T13n0397_041:0274b03": "赤子，不樂愛染常自潔身。王有夫人多貪色",
    "T13n0397_041:0274b04": "欲，王既不幸無處遂心，曾於一時遊戲園苑，",
    "T13n0397_041:0274b05": "獨在林下止息自娛，見驢命群根相出現，慾",
    "T13n0397_041:0274b06": "心發動脫衣就之。驢見即交遂成胎藏，月滿",
    "T13n0397_041:0274b07": "生子，頭耳口眼悉皆似驢，唯身類人而復&#x9E81;",
    "T13n0397_041:0274b08": "&#x6F81;，[髟/公/心]毛被體與畜無殊。夫人見之心驚怖",
    "T13n0397_041:0274b09": "畏，即便委棄投於屏中，以福力故處空不墜。",
    "T13n0397_041:0274b10": "[0274b10] 「時有羅剎婦名曰驢神，見兒不污念言：『福子。』",
    "T13n0397_041:0274b11": "遂於空中接取洗持，將往雪山乳哺畜養，猶",
    "T13n0397_041:0274b12": "如己子等無有異。及至長成教服仙藥，與天",
    "T13n0397_041:0274b13": "童子日夜共遊。[0274b13] 「復有大天亦來愛護此兒，飲",
    "T13n0397_041:0274b14": "食甘果藥草身體轉異，福德莊嚴大光照耀，",
    "T13n0397_041:0274b15": "如是天眾同共稱美，號為佉盧虱吒(隋言驢脣)大",
    "T13n0397_041:0274b16": "仙聖人。以是因緣彼雪山中并及餘處，悉皆",
    "T13n0397_041:0274b17": "化生種種好華，種種好果，種種好藥，種種",
    "T13n0397_041:0274b18": "好香，種種清流，種種和鳥，在所行住並皆",
    "T13n0397_041:0274b19": "豐盈，以此藥果資益因緣，其餘形容&#x9E81;相悉",
    "T13n0397_041:0274b20": "轉身體端正，唯脣似驢，是故名為驢脣仙人。",
    "T13n0397_041:0274b21": "[0274b21] 「是驢仙人學於聖法，經六萬年翹於一&#x811A;，日",
    "T13n0397_041:0274b22": "夜不下無有倦心。天見大仙如是苦行，時諸",
    "T13n0397_041:0274b23": "梵眾及帝釋天，并餘上方欲色界等，和合悉",
    "T13n0397_041:0274b24": "來禮拜供養，乃至龍眾、修羅、夜叉一切雲集，",
    "T13n0397_041:0274b25": "所有仙聖修梵行人，皆來到此驢聖人邊。種",
    "T13n0397_041:0274b26": "種供奉讚歎稱揚：『如是苦行生來未&#x89A9;。』設供",
    "T13n0397_041:0274b27": "養已合掌問言：『大仙聖人欲求何等？唯願為",
    "T13n0397_041:0274b28": "我諸天說之，若我力能即當相與終不&#x608B;惜。』",
    "T13n0397_041:0274b29": "[0274b29] 「爾時，驢脣聞是語已，內心慶幸答諸天言：『必",
    "T13n0397_041:0274c01": "能稱我情所求者今當略說。我念宿命，過去",
    "T13n0397_041:0274c02": "劫時見虛空中有諸列宿日月五星，晝夜運",
    "T13n0397_041:0274c03": "行各守常度，為於天下而作照明。我欲了知",
    "T13n0397_041:0274c04": "分別識解，愍暗瞑故不憚劬勞。此賢劫初無",
    "T13n0397_041:0274c05": "如是事，汝等一切諸天、龍神憐我故來，願說",
    "T13n0397_041:0274c06": "星辰日月法用，猶如過去置立安施，造作便",
    "T13n0397_041:0274c07": "宜善惡好醜，如我所願具足說之。』[0274c07] 「一切天言：",
    "T13n0397_041:0274c08": "『大德仙人！此事甚深非我境界。若為憐愍一",
    "T13n0397_041:0274c09": "切眾生，如過去時願速自說。』[0274c09] 「◎爾時，佉盧虱",
    "T13n0397_041:0274c10": "吒仙人告一切天言：『初置星宿昴為先首，眾",
    "T13n0397_041:0274c11": "星輪轉運行虛空。』告諸天眾：『說昴為先其",
    "T13n0397_041:0274c12": "事是不？』爾時，日天而作是言：『此昴宿者常行",
    "T13n0397_041:0274c13": "虛空歷四天下，恒作善事饒益我等，我知彼",
    "T13n0397_041:0274c14": "宿屬於火天。』[0274c14] 「是時，眾中有一聖人名大威德，",
    "T13n0397_041:0274c15": "復作是言：『彼昴宿者我妹之子，其星有六形",
    "T13n0397_041:0274c16": "如剃刀，一日一夜歷四天下行三十時，屬於",
    "T13n0397_041:0274c17": "火天姓鞞耶尼，屬彼宿者祭之用酪。』[0274c17] 「佉盧虱",
    "T13n0397_041:0274c18": "吒仙人語諸天曰：『如是，如是，如汝等言，我今",
    "T13n0397_041:0274c19": "以昴為初宿也。",
    "T13n0397_041:0274c20": "[0274c20] 「『復次置畢為第二宿，屬於水天，姓頗羅墮。",
    "T13n0397_041:0274c21": "畢有五星形如立叉，一日一夜行四十五時，",
    "T13n0397_041:0274c22": "屬畢宿者祭用鹿肉。",
    "T13n0397_041:0274c23": "[0274c23] 「『復次置嘴為第三宿，屬於月天，即是月子，姓",
    "T13n0397_041:0274c24": "毘梨伽耶尼。星數有三形如鹿頭，一日一夜",
    "T13n0397_041:0274c25": "行十五時，屬嘴宿者祭根及果。",
    "T13n0397_041:0274c26": "[0274c26] 「『次復置參為第四宿，屬於日天，姓婆私失絺。",
    "T13n0397_041:0274c27": "其性大惡多於瞋忿，止有一星如婦人黶，",
    "T13n0397_041:0274c28": "一日一夜行四十五時，屬參宿者祭用醍",
    "T13n0397_041:0274c29": "醐。",
    "T13n0397_041:0275a01": "[0275a01] 「『次復置井為第五宿，屬於日天，姓婆私失絺。",
    "T13n0397_041:0275a02": "其有兩星形如&#x811A;跡，一日一夜行十五時，屬",
    "T13n0397_041:0275a03": "井宿者以粳米華和蜜祭之。",
    "T13n0397_041:0275a04": "[0275a04] 「『次復置鬼為第六宿，屬歲星天，歲星之子，姓",
    "T13n0397_041:0275a05": "炮波那毘，其性溫和樂修善法。其有三星猶",
    "T13n0397_041:0275a06": "如諸佛胸前滿相，一日一夜行三十時，屬鬼",
    "T13n0397_041:0275a07": "星者亦以粳米華和蜜祭之。",
    "T13n0397_041:0275a08": "[0275a08] 「『次復置柳為第七宿，屬於蛇天，即姓蛇氏。",
    "T13n0397_041:0275a09": "止有一星如婦女黶，一日一夜行十五時，",
    "T13n0397_041:0275a10": "屬柳星者祭用乳糜。右此七宿當於東門。",
    "T13n0397_041:0275a11": "[0275a11] 「『次置南方第一之宿名曰七星，屬於火天，姓",
    "T13n0397_041:0275a12": "賓伽耶尼。其有五星，形如河岸，一日一夜",
    "T13n0397_041:0275a13": "行三十時，屬七星者宜用粳米烏麻作粥祭",
    "T13n0397_041:0275a14": "之。",
    "T13n0397_041:0275a15": "[0275a15] 「『次復置張為第二宿，屬福德天，姓瞿曇彌。其",
    "T13n0397_041:0275a16": "星有二形如&#x811A;跡，一日一夜行三十時，屬張",
    "T13n0397_041:0275a17": "宿者毘羅婆果以用祭之。",
    "T13n0397_041:0275a18": "[0275a18] 「『次復置翼為第三宿，屬於林天，姓憍陳如。其",
    "T13n0397_041:0275a19": "有二星形如&#x811A;跡，一日一夜行十五時，屬翼",
    "T13n0397_041:0275a20": "星者用青黑豆煮熟祭之。",
    "T13n0397_041:0275a21": "[0275a21] 「『次復置軫為第四宿，屬沙毘梨帝天，姓迦遮",
    "T13n0397_041:0275a22": "延，蝎仙之子。其星有五形如人手，一日一夜",
    "T13n0397_041:0275a23": "行三十時，屬軫星者作莠稗飯而以祭之。",
    "T13n0397_041:0275a24": "[0275a24] 「『次復置角為第五宿，屬喜樂天，姓質多羅延",
    "T13n0397_041:0275a25": "尼，乾闥婆子。止有一星如婦人黶，一日一",
    "T13n0397_041:0275a26": "夜行十五時，屬於角者以諸華飯而用祭之。",
    "T13n0397_041:0275a27": "[0275a27] 「『次復置亢為第六宿，屬摩姤羅天，姓迦栴延",
    "T13n0397_041:0275a28": "尼。其有一星如婦人黶，一日一夜行十五時，",
    "T13n0397_041:0275a29": "屬亢星者當取菉豆和蘇蜜煮以用祭之。",
    "T13n0397_041:0275b01": "[0275b01] 「『次復置氐為第七宿，屬於火天，姓些吉利多",
    "T13n0397_041:0275b02": "耶尼。氐有二星形如&#x811A;跡，一日一夜行四十",
    "T13n0397_041:0275b03": "五時，屬氐宿者取種種華作食祭之。右此七",
    "T13n0397_041:0275b04": "宿當於南門。",
    "T13n0397_041:0275b05": "[0275b05] 「『次置西方第一之宿其名曰房，屬於慈天，",
    "T13n0397_041:0275b06": "姓阿藍婆耶尼。房有四星形如纓絡，一日一",
    "T13n0397_041:0275b07": "夜行三十時，屬房宿者酒肉祭之。",
    "T13n0397_041:0275b08": "[0275b08] 「『次復置心為第二宿，屬帝釋天，姓迦羅延那。",
    "T13n0397_041:0275b09": "心有三星形如大麥，一日一夜行十五時，屬",
    "T13n0397_041:0275b10": "心星者以粳米粥而用祭之。",
    "T13n0397_041:0275b11": "[0275b11] 「『次復置尾為第三宿，屬獵師天，姓迦遮耶尼。",
    "T13n0397_041:0275b12": "尾有七星形如蝎尾，一日一夜行三十時，屬",
    "T13n0397_041:0275b13": "尾星者以諸果根作食祭之。",
    "T13n0397_041:0275b14": "[0275b14] 「『次復置箕為第四宿，屬於水天，姓特叉迦",
    "T13n0397_041:0275b15": "旃延尼。箕有四星形如牛角，一日一夜行三",
    "T13n0397_041:0275b16": "十時，屬箕宿者取尼拘陀皮汁祭之。",
    "T13n0397_041:0275b17": "[0275b17] 「『次復置斗為第五宿，屬於火天，姓摸伽邏",
    "T13n0397_041:0275b18": "尼。斗有四星如人拓地，一日一夜行四十",
    "T13n0397_041:0275b19": "五時，屬斗宿者末粳米華和蜜祭之。",
    "T13n0397_041:0275b20": "[0275b20] 「『次復置牛為第六宿，屬於梵天，姓梵嵐摩。其",
    "T13n0397_041:0275b21": "有三星形如牛頭，一日一夜行於六時，屬牛",
    "T13n0397_041:0275b22": "宿者以醍醐飯而用祭之。",
    "T13n0397_041:0275b23": "[0275b23] 「『次復置女為第七宿，屬毘紐天，姓帝利迦遮",
    "T13n0397_041:0275b24": "耶尼。女有四星如大麥粒，一日一夜行三十",
    "T13n0397_041:0275b25": "時，屬女宿者以鳥肉祭之。右此七宿當於西",
    "T13n0397_041:0275b26": "門。",
    "T13n0397_041:0275b27": "[0275b27] 「『次置北方第一之宿名為虛星，屬帝釋天，娑",
    "T13n0397_041:0275b28": "婆天子，姓憍陳如。虛有四星其形如烏，一",
    "T13n0397_041:0275b29": "日一夜行三十時，屬虛宿者煮烏豆汁而用",
    "T13n0397_041:0275c01": "祭之。",
    "T13n0397_041:0275c02": "[0275c02] 「『次復置危為第二宿，屬多羅拏天，姓單那尼。",
    "T13n0397_041:0275c03": "危有一星如婦人黶，一日一夜行十五時，屬",
    "T13n0397_041:0275c04": "危宿者以粳米粥而用祭之。",
    "T13n0397_041:0275c05": "[0275c05] 「『次復置室為第三宿，屬蛇頭天，蝎天之子，姓",
    "T13n0397_041:0275c06": "闍都迦尼拘。室有二星形如&#x811A;跡，一日一夜",
    "T13n0397_041:0275c07": "行三十時，屬室星者肉血祭之。",
    "T13n0397_041:0275c08": "[0275c08] 「『次復置辟為第四宿，辟屬林天，婆婁那子，",
    "T13n0397_041:0275c09": "姓陀難闍。辟有二星形如&#x811A;跡，行一日一",
    "T13n0397_041:0275c10": "夜四十五時，屬辟星者以肉祭之。",
    "T13n0397_041:0275c11": "[0275c11] 「『次復置奎為第五宿，屬富沙天，姓阿虱吒排",
    "T13n0397_041:0275c12": "尼。奎有一星如婦女黶，一日一夜行三十時，",
    "T13n0397_041:0275c13": "屬奎宿者以酪祭之。",
    "T13n0397_041:0275c14": "[0275c14] 「『次復置婁為第六宿，屬乾闥婆天，姓阿舍婆。",
    "T13n0397_041:0275c15": "婁有三星形如馬頭，一日一夜行三十時，屬",
    "T13n0397_041:0275c16": "婁星者以大麥飯并肉祭之。",
    "T13n0397_041:0275c17": "[0275c17] 「『次復，置胃為第七宿，屬閻摩羅天，姓跋伽毘。",
    "T13n0397_041:0275c18": "胃有三星形如鼎足，一日一夜行三十時，屬",
    "T13n0397_041:0275c19": "胃宿者粳米烏麻及以野棗而用祭之。右此",
    "T13n0397_041:0275c20": "七宿當於北門。[0275c20] 「『二十八宿有五宿行四十五",
    "T13n0397_041:0275c21": "時，所謂畢、參、氐、斗、辟等。』二十八宿言義廣",
    "T13n0397_041:0275c22": "多，難曉深趣不可具宣，我今略說。」[0275c22] 說是宿時，",
    "T13n0397_041:0275c23": "同聞諸天，皆悉歡喜。◎"
}