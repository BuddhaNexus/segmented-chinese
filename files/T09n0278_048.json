{
    "T09n0278_048:0702b02": "大方廣佛華嚴經卷第四十八",
    "T09n0278_048:0702b04": "東晉天竺三藏佛馱跋陀羅譯",
    "T09n0278_048:0702b05": "入法界品第三十四之五",
    "T09n0278_048:0702b06": "[0702b06] ◎爾時，善財童子起不可思議恭敬之心，好",
    "T09n0278_048:0702b07": "樂淨法，專向大乘，求諸佛智，親近如來，觀",
    "T09n0278_048:0702b08": "法境界無所障礙，決定實際，住實境界，至",
    "T09n0278_048:0702b09": "三世際，解了三世如虛空際，決定了知三",
    "T09n0278_048:0702b10": "世法際，不作法際，住無礙際，不違業際，",
    "T09n0278_048:0702b11": "決定了知佛際非際，住如來住；滅一切妄",
    "T09n0278_048:0702b12": "想，不著一切佛、一切眷屬、一切世界；知一",
    "T09n0278_048:0702b13": "切眾生非我無實，一切音聲離語言道，解一",
    "T09n0278_048:0702b14": "切色猶如電光。漸漸南行至彼城已，周遍",
    "T09n0278_048:0702b15": "推問彌多羅女為在何所。時，有人答：「今在",
    "T09n0278_048:0702b16": "師子幢王宮內。」聞已，即詣門下求見彼女。",
    "T09n0278_048:0702b17": "時，無量人眾悉入宮中，善財問言：「諸人今者",
    "T09n0278_048:0702b18": "為詣何所？」答言：「我等欲詣彌多羅女聽受",
    "T09n0278_048:0702b19": "正法。」[0702b19] 爾時，善財作如是念：「此王宮門自在",
    "T09n0278_048:0702b20": "出入無所障礙。」善財即入，見彼女人處在",
    "T09n0278_048:0702b21": "明淨寶藏法堂，地玻&#x74C8;色，&#x7460;璃為柱，金剛",
    "T09n0278_048:0702b22": "為壁，閻浮檀金欄楯&#x7ABB;牖，光明普照，阿僧",
    "T09n0278_048:0702b23": "祇摩尼寶而莊校之；又千寶藏摩尼寶鏡，圓",
    "T09n0278_048:0702b24": "滿莊嚴，眾生所樂，明淨妙寶以為嚴飾；又",
    "T09n0278_048:0702b25": "阿僧祇摩尼寶網羅覆其上，百千金鈴出",
    "T09n0278_048:0702b26": "微妙音；有如是等不可思議眾寶校具，莊",
    "T09n0278_048:0702b27": "嚴講堂。見彼女人身如真金，目髮紺色，處",
    "T09n0278_048:0702b28": "淨水香寶師子座，覆以金網；敷眾寶衣，大",
    "T09n0278_048:0702b29": "眾圍遶，以梵音聲而為說法。見已，頭面禮足",
    "T09n0278_048:0702c01": "遶無數匝，合掌恭敬於一面住，白言：「大聖！",
    "T09n0278_048:0702c02": "我已先發阿耨多羅三藐三菩提心，而未知",
    "T09n0278_048:0702c03": "菩薩云何學菩薩行，修菩薩道？」[0702c03] 答言：「善男",
    "T09n0278_048:0702c04": "子！汝諦觀此法堂莊嚴。」[0702c04] 爾時，善財見一一",
    "T09n0278_048:0702c05": "&#x7460;璃柱中、一一金剛壁中、一一摩尼鏡中、一",
    "T09n0278_048:0702c06": "一形像中、一一寶中、一一莊嚴中，一一金鈴",
    "T09n0278_048:0702c07": "中、一一寶樹中、一一寶形像中、一一寶瓔珞",
    "T09n0278_048:0702c08": "中，悉見法界等一切如來，從初發心，修菩",
    "T09n0278_048:0702c09": "薩行，成滿大願，功德莊嚴，成等正覺，轉淨",
    "T09n0278_048:0702c10": "法輪，乃至示現無餘涅槃，如淨水中見月",
    "T09n0278_048:0702c11": "影像。善財童子於一切境界莊嚴具中，見",
    "T09n0278_048:0702c12": "一切佛從初發心，乃至示現無餘涅槃，亦復",
    "T09n0278_048:0702c13": "如是，皆是彼女過去善根依果力故。[0702c13] 爾時，善",
    "T09n0278_048:0702c14": "財正念諸佛，恭敬合掌，白言：「大聖！此何法",
    "T09n0278_048:0702c15": "門？」答言：「善男子！是般若波羅蜜普莊嚴法門；",
    "T09n0278_048:0702c16": "我於三十六恒沙佛所修此法門，彼諸如",
    "T09n0278_048:0702c17": "來各以異門，令我入此般若波羅蜜普莊嚴",
    "T09n0278_048:0702c18": "法門。」善財白言：「大聖！此法門者，境界云何？」",
    "T09n0278_048:0702c19": "答言：「善男子！我入此法門，正念思惟，分別",
    "T09n0278_048:0702c20": "受持，生平等時，得普門陀羅尼等百萬阿",
    "T09n0278_048:0702c21": "僧祇陀羅尼門，以為眷屬；所謂：佛剎陀羅尼",
    "T09n0278_048:0702c22": "門、佛陀羅尼門、法陀羅尼門、眾生陀羅尼門、",
    "T09n0278_048:0702c23": "過去陀羅尼門、未來陀羅尼門、現在陀羅尼",
    "T09n0278_048:0702c24": "門、安住實際陀羅尼門、功德陀羅尼門、功德",
    "T09n0278_048:0702c25": "具陀羅尼門、智陀羅尼門、智具陀羅尼門、諸",
    "T09n0278_048:0702c26": "願陀羅尼門、分別諸願陀羅尼門、行陀羅尼",
    "T09n0278_048:0702c27": "門、修集行陀羅尼門、淨行陀羅尼門、滿足行",
    "T09n0278_048:0702c28": "陀羅尼門、業陀羅尼門、不違業陀羅尼門、業",
    "T09n0278_048:0702c29": "流陀羅尼門、業所作陀羅尼門、遠離惡業陀",
    "T09n0278_048:0703a01": "羅尼門、向正業陀羅尼門、業自在陀羅尼門、",
    "T09n0278_048:0703a02": "善行陀羅尼門、善行三昧陀羅尼門、三昧陀",
    "T09n0278_048:0703a03": "羅尼門、隨順三昧陀羅尼門、分別三昧陀羅",
    "T09n0278_048:0703a04": "尼門、無壞三昧陀羅尼門、諸通明陀羅尼門、",
    "T09n0278_048:0703a05": "心海陀羅尼門、種種心陀羅尼門、淨心地陀",
    "T09n0278_048:0703a06": "羅尼門、普照重惡心陀羅尼門、心喜調御",
    "T09n0278_048:0703a07": "師陀羅尼門、發起眾生陀羅尼門、煩惱陀羅",
    "T09n0278_048:0703a08": "尼門、習氣陀羅尼門、煩惱方便陀羅尼門、欲",
    "T09n0278_048:0703a09": "陀羅尼門、眾生所行陀羅尼門、眾生種種業",
    "T09n0278_048:0703a10": "行陀羅尼門、眾生世間自性陀羅尼門、眾生",
    "T09n0278_048:0703a11": "相陀羅尼門、方陀羅尼門、說法陀羅尼門、",
    "T09n0278_048:0703a12": "大悲陀羅尼門、大慈陀羅尼門、寂滅陀羅尼",
    "T09n0278_048:0703a13": "門、諸言語道陀羅尼門、方便非方便陀羅尼",
    "T09n0278_048:0703a14": "門、隨順陀羅尼門、分別陀羅尼門、攝取陀羅",
    "T09n0278_048:0703a15": "尼門、無礙實際陀羅尼門、普陀羅尼門、佛法",
    "T09n0278_048:0703a16": "陀羅尼門、菩薩法陀羅尼門、緣覺法陀羅尼",
    "T09n0278_048:0703a17": "門、聲聞法陀羅尼門、世間法陀羅尼門、世",
    "T09n0278_048:0703a18": "界起陀羅尼門、世界滅陀羅尼門、世界形色",
    "T09n0278_048:0703a19": "陀羅尼門、淨世界陀羅尼門、垢世界陀羅尼",
    "T09n0278_048:0703a20": "門、於淨世界現垢濁剎陀羅尼門、於垢世界",
    "T09n0278_048:0703a21": "現清淨剎陀羅尼門、純淨世界陀羅尼門、純",
    "T09n0278_048:0703a22": "垢世界陀羅尼門、平等世界陀羅尼門、翻覆",
    "T09n0278_048:0703a23": "世界陀羅尼門、伏住世界陀羅尼門、入因陀",
    "T09n0278_048:0703a24": "羅網陀羅尼門、迴轉世界陀羅尼門、住相陀",
    "T09n0278_048:0703a25": "羅尼門、小處置大陀羅尼門、大處置小陀羅",
    "T09n0278_048:0703a26": "尼門、分別佛身陀羅尼門、放佛莊嚴光明網",
    "T09n0278_048:0703a27": "陀羅尼門、分別如來圓滿音聲陀羅尼門、佛",
    "T09n0278_048:0703a28": "正法輪陀羅尼門、生佛法輪陀羅尼門、分別",
    "T09n0278_048:0703a29": "佛法輪陀羅尼門、無壞佛法輪陀羅尼門、佛",
    "T09n0278_048:0703b01": "辯法輪陀羅尼門、向佛法輪陀羅尼門、能作",
    "T09n0278_048:0703b02": "佛事陀羅尼門、向諸佛眾陀羅尼門、分別",
    "T09n0278_048:0703b03": "諸佛大眾陀羅尼門、諸佛無盡大眷屬海陀",
    "T09n0278_048:0703b04": "羅尼門、普照佛力陀羅尼門、如來三昧陀羅",
    "T09n0278_048:0703b05": "尼門、如來三昧神力自在陀羅尼門、究竟佛",
    "T09n0278_048:0703b06": "事陀羅尼門、住佛所住陀羅尼門、佛持陀羅",
    "T09n0278_048:0703b07": "尼門、佛化陀羅尼門、佛知眾生心心所行陀",
    "T09n0278_048:0703b08": "羅尼門、佛神力自在陀羅尼門、住兜率天陀",
    "T09n0278_048:0703b09": "羅尼門、乃至示現入般涅槃陀羅尼門、饒益",
    "T09n0278_048:0703b10": "無量眾生陀羅尼門、諸甚深法陀羅尼門、諸",
    "T09n0278_048:0703b11": "莊嚴法陀羅尼門、菩提心色法方便陀羅尼",
    "T09n0278_048:0703b12": "門、菩提心起色陀羅尼門、願色陀羅尼門、行",
    "T09n0278_048:0703b13": "色陀羅尼門、通明色陀羅尼門、出生死色陀",
    "T09n0278_048:0703b14": "羅尼門、清淨智色陀羅尼門、清淨慧色陀羅",
    "T09n0278_048:0703b15": "尼門、菩提無量色陀羅尼門、自心淨色陀羅",
    "T09n0278_048:0703b16": "尼門。善男子！我唯知此般若波羅蜜普莊嚴",
    "T09n0278_048:0703b17": "法門，諸大菩薩心如虛空，入深法界，功德",
    "T09n0278_048:0703b18": "成滿，安住出世法，遠離世間行；具足清淨，",
    "T09n0278_048:0703b19": "離癡慧眼，決定了知無量法界，智慧無量",
    "T09n0278_048:0703b20": "與虛空等，得無礙眼，於一切境界無所",
    "T09n0278_048:0703b21": "障礙，住無礙地藏，普照一切，善能分別一",
    "T09n0278_048:0703b22": "切法義，一切世間無能壞者，行世間行無",
    "T09n0278_048:0703b23": "所染著，善巧方便，饒益攝取一切眾生，隨",
    "T09n0278_048:0703b24": "其所應悉能示現，於一切時轉正法輪而",
    "T09n0278_048:0703b25": "得自在；如是功德，我當云何能知、能說？善",
    "T09n0278_048:0703b26": "男子！於此南方有一國土，名曰救度，彼有",
    "T09n0278_048:0703b27": "比丘名曰善現，汝詣彼問云何菩薩學菩",
    "T09n0278_048:0703b28": "薩行、修菩薩道。」[0703b28] 時，善財童子頭面禮足，遶",
    "T09n0278_048:0703b29": "無數匝，辭退南行。◎",
    "T09n0278_048:0703c01": "[0703c01] ◎爾時，善財童子正念思惟甚深法門、思惟",
    "T09n0278_048:0703c02": "甚深法界、思惟甚深法地、思惟甚深眾生、",
    "T09n0278_048:0703c03": "思惟甚深諸行、思惟甚深眾生心流、思惟",
    "T09n0278_048:0703c04": "甚深眾生如光、思惟甚深諸法之性、思惟",
    "T09n0278_048:0703c05": "甚深眾生語法、思惟甚深法界圓滿莊嚴、思",
    "T09n0278_048:0703c06": "惟甚深種諸業行、思惟甚深世間業所莊飾。",
    "T09n0278_048:0703c07": "漸漸遊行，至救度國，於城都、聚落、村邑、市里、",
    "T09n0278_048:0703c08": "仙人住處、山林、曠野，周遍推求善現比丘。見",
    "T09n0278_048:0703c09": "彼比丘在林經行，形貌端嚴顏容姝妙；其髮",
    "T09n0278_048:0703c10": "右旋如紺青色，頂有肉髻，身色紫金，其目",
    "T09n0278_048:0703c11": "長廣如青蓮華，脣口丹色如頻婆果，頸項圓",
    "T09n0278_048:0703c12": "直脩短得所，胸有德字勝妙莊嚴，七處平",
    "T09n0278_048:0703c13": "滿；其臂纖長，手指縵網金輪莊嚴，傭髀鹿",
    "T09n0278_048:0703c14": "&#x8168;，腰腹不現，師子上身如淨居天；其身圓",
    "T09n0278_048:0703c15": "滿如尼拘樹王，相好莊嚴如雪山王，出諸",
    "T09n0278_048:0703c16": "良藥，圓光一尋，諸根調伏，目視安諦，智慧無",
    "T09n0278_048:0703c17": "礙，猶如大海；其心不動，一切世間所不能",
    "T09n0278_048:0703c18": "壞，天龍八部恭敬圍遶。彼比丘經行時，地",
    "T09n0278_048:0703c19": "天持地，步天出寶蓮華隨覆其&#x8FF9;，無盡圓",
    "T09n0278_048:0703c20": "滿天除滅眾闇，覺天雨雜華雲，不動藏天",
    "T09n0278_048:0703c21": "現諸寶藏，普光勝虛空天莊嚴虛空，妙德",
    "T09n0278_048:0703c22": "海天散寶供養，離垢藏須彌山天合掌禮",
    "T09n0278_048:0703c23": "侍恭敬供養，無礙力天起香華風雲而供",
    "T09n0278_048:0703c24": "養之，夜天以莊嚴身五體敬禮，常覺日",
    "T09n0278_048:0703c25": "天持明淨寶幢莊嚴虛空除滅闇冥。[0703c25] 爾時，",
    "T09n0278_048:0703c26": "善財往詣其所，頭面禮足，白言：「大聖！我",
    "T09n0278_048:0703c27": "向阿耨多羅三藐三菩提求菩薩行，我聞",
    "T09n0278_048:0703c28": "大聖善能開導諸菩薩道，云何菩薩學菩",
    "T09n0278_048:0703c29": "薩行、修菩薩道，願分別說。」答言：「善男子！我",
    "T09n0278_048:0704a01": "年既少，出家日近，自我生來，於三十八恒",
    "T09n0278_048:0704a02": "沙佛所淨修梵行，或於一佛所，七日七夜",
    "T09n0278_048:0704a03": "淨修梵行，或餘佛所半月、一月、一歲、百歲、",
    "T09n0278_048:0704a04": "億那由他歲、乃至不可說不可說歲，或一小",
    "T09n0278_048:0704a05": "劫、半劫、一劫、或阿僧祇劫、乃至不可說不可",
    "T09n0278_048:0704a06": "說阿僧祇劫，淨修梵行。彼諸佛所，聞法受",
    "T09n0278_048:0704a07": "持，不違其教，莊嚴諸願，究竟淨修菩薩諸",
    "T09n0278_048:0704a08": "行，具足六波羅蜜。知菩提境界，知種種法",
    "T09n0278_048:0704a09": "輪，守護佛法，乃至正法滅盡，嚴淨一切諸",
    "T09n0278_048:0704a10": "佛世界，出生三昧大願力故；究竟菩薩一切",
    "T09n0278_048:0704a11": "淨行，出生菩薩一切行願力故；淨一切佛諸",
    "T09n0278_048:0704a12": "波羅蜜，出生普賢諸行力故。善男子！我不",
    "T09n0278_048:0704a13": "離此經行處，悉見十方智慧無礙故；一切",
    "T09n0278_048:0704a14": "法界悉現在前，於一念中過不可說不可",
    "T09n0278_048:0704a15": "說諸世界故；於一念中嚴淨不可說諸",
    "T09n0278_048:0704a16": "佛世界，出生大願力故；不可說不可說眾生",
    "T09n0278_048:0704a17": "方便門悉現在前，具十力智，出生普賢菩",
    "T09n0278_048:0704a18": "薩行願力故；見不可說不可說諸佛悉現在",
    "T09n0278_048:0704a19": "前，於一念中恭敬供養不可說不可說世",
    "T09n0278_048:0704a20": "界微塵等佛，恭敬供養如來願力故；能聞受",
    "T09n0278_048:0704a21": "持不可說不可說諸佛法雲，分別了知阿僧",
    "T09n0278_048:0704a22": "祇諸法趣，出生法輪陀羅尼力故；不可說不",
    "T09n0278_048:0704a23": "可說菩薩行悉現在前，一切諸行皆悉清淨，",
    "T09n0278_048:0704a24": "滿足菩薩因陀羅網行願力故；不可說不可",
    "T09n0278_048:0704a25": "說諸三昧海悉現在前，一切三昧皆悉淨",
    "T09n0278_048:0704a26": "滿一三昧，出生一切三昧力故；不可說不",
    "T09n0278_048:0704a27": "可說諸根海皆現在前，一切根輪隨順時輪，",
    "T09n0278_048:0704a28": "出生安住諸根際願力故；不可說不可說時",
    "T09n0278_048:0704a29": "輪悉現在前，能一切時轉淨法輪，出生究竟",
    "T09n0278_048:0704b01": "眾生願力故；一切三世海悉現在前，分別",
    "T09n0278_048:0704b02": "一切世界三世，出生隨順智慧光明願力故。",
    "T09n0278_048:0704b03": "善男子！我唯知此隨順菩薩燈明法門，諸金",
    "T09n0278_048:0704b04": "剛燈菩薩生諸佛家，具足成就不死命根",
    "T09n0278_048:0704b05": "無盡智慧；成無壞身，肢體具足，隨其所應",
    "T09n0278_048:0704b06": "悉能顯現；具妙形色，世無倫匹，毒刃火災",
    "T09n0278_048:0704b07": "所不能害；身如金剛不可沮壞，降伏眾",
    "T09n0278_048:0704b08": "魔制諸外道；身真金色超出世間，隨其所",
    "T09n0278_048:0704b09": "應無不聞見，普觀世間雨甘露法；普照一",
    "T09n0278_048:0704b10": "切滅諸障礙，見者無厭，拔斷一切諸不善",
    "T09n0278_048:0704b11": "根，起妙善根，難遇難見。我當云何能知、能",
    "T09n0278_048:0704b12": "說彼功德行？善男子！於此南方有一國土，",
    "T09n0278_048:0704b13": "名曰輸那，彼有童子名釋天主，汝詣彼問",
    "T09n0278_048:0704b14": "云何菩薩學菩薩行、修菩薩道。」[0704b14] 時，善財童",
    "T09n0278_048:0704b15": "子專求菩薩莊嚴正道，菩薩諸力照心修",
    "T09n0278_048:0704b16": "行，菩薩無壞無盡諸功德行，成滿菩薩堅固",
    "T09n0278_048:0704b17": "大願，以大莊嚴而自莊嚴，一切無畏，不退",
    "T09n0278_048:0704b18": "堅固正直之心，受持一切菩薩行雲，受持菩",
    "T09n0278_048:0704b19": "薩正法之雲而無厭足，恭敬一切菩薩功",
    "T09n0278_048:0704b20": "德，攝取一切眾生，常欲超出生死曠野，樂",
    "T09n0278_048:0704b21": "欲見聞恭敬親近，於善知識心無厭倦；頭",
    "T09n0278_048:0704b22": "面禮足，恭敬無量，隨順教誨，辭退南行。◎",
    "T09n0278_048:0704b23": "[0704b23] ◎爾時，善財童子與天龍大眾眷屬圍遶，",
    "T09n0278_048:0704b24": "至輸那國，周遍推求釋天主童子。時，虛空中",
    "T09n0278_048:0704b25": "有諸天龍而告之曰：「善男子！此童子在善",
    "T09n0278_048:0704b26": "城門外河水之側。」[0704b26] 爾時，善財見釋天主與一",
    "T09n0278_048:0704b27": "萬童子弄沙嬉戲，即詣其所，頭面禮足，遶",
    "T09n0278_048:0704b28": "無數匝，合掌恭敬，於一面住，白言：「大聖！我已",
    "T09n0278_048:0704b29": "先發阿耨多羅三藐三菩提心，而未知菩薩",
    "T09n0278_048:0704c01": "云何學菩薩行、修菩薩道，唯願解說。」[0704c01] 答言：",
    "T09n0278_048:0704c02": "「善男子！文殊師利教我相黶子法，算數法、",
    "T09n0278_048:0704c03": "印法，我因知此三種法故；得一切巧術智",
    "T09n0278_048:0704c04": "慧法門。善男子！我因此法門故，知黶子、算",
    "T09n0278_048:0704c05": "數、印性，疾病、中毒、為鬼所著、諸魔所持",
    "T09n0278_048:0704c06": "悉能消伏；立大小城、都邑、聚落、善惡之相、田",
    "T09n0278_048:0704c07": "業商估一切眾生身肢節相、善趣惡趣行業之",
    "T09n0278_048:0704c08": "相，知此眾生之於善趣，知此眾生之於惡",
    "T09n0278_048:0704c09": "趣，此聲聞、此緣覺、此如來地諸方便相，如",
    "T09n0278_048:0704c10": "是等事我悉了知，普令眾生修學此法。復",
    "T09n0278_048:0704c11": "次，善男子！我亦了知菩薩算數之法，所謂：百",
    "T09n0278_048:0704c12": "千為一羅叉、百千羅叉為一拘利、百千拘",
    "T09n0278_048:0704c13": "利為一那由他、廣說如阿僧祇品。善男子！",
    "T09n0278_048:0704c14": "若有無量百由旬等大沙聚，我悉分別算",
    "T09n0278_048:0704c15": "知其數。善男子！如算法能知沙聚，算知東",
    "T09n0278_048:0704c16": "方一切世界，南、西、北方，四維，上、下，亦復如是。",
    "T09n0278_048:0704c17": "算知一切世界中一切劫、一切佛、一切法、",
    "T09n0278_048:0704c18": "一切菩薩、一切業，算數了知一切世界中",
    "T09n0278_048:0704c19": "一切四諦名號，亦復如是。善男子！我唯知",
    "T09n0278_048:0704c20": "此巧術智慧法門，諸大菩薩深入一切算數",
    "T09n0278_048:0704c21": "法門，算數一切法深入三世算數之法；算",
    "T09n0278_048:0704c22": "數一切眾生、算數一切法、算數一切佛、算",
    "T09n0278_048:0704c23": "數一切佛名號、算數一切菩薩、一切算數",
    "T09n0278_048:0704c24": "轉自在輪菩薩。我當云何能知、能說彼功德",
    "T09n0278_048:0704c25": "行，發明境界，讚歎諸力，顯正直心，說功德",
    "T09n0278_048:0704c26": "具，說諸大願，顯現清淨諸波羅蜜，說功德",
    "T09n0278_048:0704c27": "藏勝妙智慧。善男子！於此南方，有城名曰",
    "T09n0278_048:0704c28": "海住，有優婆夷名曰自在，汝詣彼問云何",
    "T09n0278_048:0704c29": "菩薩學菩薩行、修菩薩道。」[0704c29] 時，善財童子聞",
    "T09n0278_048:0705a01": "善知識教，歡喜無量，得未曾有奇特正直",
    "T09n0278_048:0705a02": "心寶，其心弘廣，普覆眾生，得算數諸佛次",
    "T09n0278_048:0705a03": "第出世自在法門，淨法圓滿，智慧究竟，分",
    "T09n0278_048:0705a04": "別顯現一切諸趣，於三世境界無所障",
    "T09n0278_048:0705a05": "礙，出生無盡功德海心，得大智慧自在光",
    "T09n0278_048:0705a06": "明，斷三界縛；頭面禮足，右遶三匝，辭退南",
    "T09n0278_048:0705a07": "行。",
    "T09n0278_048:0705a08": "[0705a08] 爾時，善財童子於善知識心無厭足，猶如",
    "T09n0278_048:0705a09": "大海吞納眾流；善知識日，明淨慧光開發其",
    "T09n0278_048:0705a10": "心，猶蓮華敷長養一切善根，萌芽莖節枝",
    "T09n0278_048:0705a11": "葉功德大樹；善知識月，能以清涼教法光",
    "T09n0278_048:0705a12": "明，除眾熱惱；善知識者如夏雪山，眾獸所",
    "T09n0278_048:0705a13": "集樂；善知識心，猶如大海，眾寶充滿；善知識",
    "T09n0278_048:0705a14": "教長養法身，如閻浮樹華果具足，心常樂",
    "T09n0278_048:0705a15": "住；善知識教法譬如龍王，於虛空中神變",
    "T09n0278_048:0705a16": "自在；善知識教起大寶山，顯現一切；以善",
    "T09n0278_048:0705a17": "知識教而自圍遶，猶如帝釋降阿修羅，無",
    "T09n0278_048:0705a18": "能壞者。漸漸遊行至海住城，周遍推求自在",
    "T09n0278_048:0705a19": "優婆夷；時，有人言：「善男子！此優婆夷在此",
    "T09n0278_048:0705a20": "城中深宮之內。」善財聞已，往詣宮門，敬心而",
    "T09n0278_048:0705a21": "立；彼優婆夷所住之處，廣博嚴飾，眾寶垣牆，",
    "T09n0278_048:0705a22": "周匝圍遶；開置四門，阿僧祇寶以為莊嚴。",
    "T09n0278_048:0705a23": "善財進入，見優婆夷處師子座，年在盛美，",
    "T09n0278_048:0705a24": "容色殊妙，觀者無厭；除莊嚴具，素服被髮，",
    "T09n0278_048:0705a25": "身色光明，除佛菩薩餘無能及。於其宮內",
    "T09n0278_048:0705a26": "敷十億床，出過天人，菩薩宿世行業所造；",
    "T09n0278_048:0705a27": "衣服、飲食、眾妙寶物諸莊嚴具，常開四門，周",
    "T09n0278_048:0705a28": "給一切而無窮盡。一萬女眾眷屬圍遶，容",
    "T09n0278_048:0705a29": "色威儀悉如諸天，猶如莊嚴眾妙寶樹，口常",
    "T09n0278_048:0705b01": "演出天妙音聲，敬樂觀察此優婆夷，禮拜供",
    "T09n0278_048:0705b02": "養。彼諸女身常出妙香普熏大城，若有聞",
    "T09n0278_048:0705b03": "者皆得不退菩提之心、無怒害心、無怨敵",
    "T09n0278_048:0705b04": "心、無慳嫉心、無幻偽心、無諂曲心、無貪愛",
    "T09n0278_048:0705b05": "心、無瞋恚心、無懈怠心、無量心、平等心、大",
    "T09n0278_048:0705b06": "慈心、益眾生心、淨持戒心、無求欲心，聞彼",
    "T09n0278_048:0705b07": "音聲皆悉歡喜，身心柔軟，其有見者皆得離",
    "T09n0278_048:0705b08": "欲。[0705b08] 爾時，善財頭面禮彼優婆夷足，敬心右遶，",
    "T09n0278_048:0705b09": "於一面住，白言：「大聖！我已先發阿耨多羅",
    "T09n0278_048:0705b10": "三藐三菩提心，而未知菩薩云何學菩薩行、",
    "T09n0278_048:0705b11": "修菩薩道。」[0705b11] 答言：「善男子！我成就無盡功德藏",
    "T09n0278_048:0705b12": "莊嚴法門，以一器食施百眾生，隨其所欲",
    "T09n0278_048:0705b13": "皆得充滿千眾生、百千眾生、億眾生、千億",
    "T09n0278_048:0705b14": "眾生、百千億眾生、那由他眾生、百那由他眾",
    "T09n0278_048:0705b15": "生、百千那由他眾生、乃至不可說不可說眾",
    "T09n0278_048:0705b16": "生、閻浮提微塵等眾生、乃至不可說不可說",
    "T09n0278_048:0705b17": "佛剎微塵等眾生，隨其所欲皆悉充滿而無",
    "T09n0278_048:0705b18": "損減。又復施與上味美膳、輦輿、衣服、華鬘、妙",
    "T09n0278_048:0705b19": "香、末香、塗香、寶莊嚴具。又施床座、車乘、妙蓋、",
    "T09n0278_048:0705b20": "幢幡，如是等種種諸物，隨其所欲悉令充",
    "T09n0278_048:0705b21": "滿，皆大歡喜。善男子！於東方一世界、乃至不",
    "T09n0278_048:0705b22": "可說不可說世界、閻浮提微塵等世界、乃至",
    "T09n0278_048:0705b23": "不可說不可說佛剎微塵等世界中，一切聲",
    "T09n0278_048:0705b24": "聞、緣覺，食我食已，悉成道果。又於東方乃",
    "T09n0278_048:0705b25": "至不可說不可說佛剎微塵等世界中，一生",
    "T09n0278_048:0705b26": "補處菩薩，食我食已，降魔成道；南、西、北方，",
    "T09n0278_048:0705b27": "四維，上、下，亦復如是。善男子！汝見我此一萬",
    "T09n0278_048:0705b28": "眷屬女不？」[0705b28] 「唯然，已見。」[0705b28] 「善男子！如是等百萬",
    "T09n0278_048:0705b29": "阿僧祇菩薩悉我同行、同願、同善根、同修",
    "T09n0278_048:0705c01": "道、同欲性、同淨正念、同清淨趣、同菩提",
    "T09n0278_048:0705c02": "無量、同得諸根、同心依果、同境界、同正趣",
    "T09n0278_048:0705c03": "離生、同真實義、同明正法、同具菩薩清淨",
    "T09n0278_048:0705c04": "妙色、同無量力、同堅精進、同正法音、同語",
    "T09n0278_048:0705c05": "言道、同諸功德、同清淨業、同清淨報、同",
    "T09n0278_048:0705c06": "清淨大悲救護一切、同清淨業不違因緣、",
    "T09n0278_048:0705c07": "同清淨口業於一切佛眾隨其所應悉為",
    "T09n0278_048:0705c08": "說法、同恭敬供養諸佛、同決定知一切諸",
    "T09n0278_048:0705c09": "法、同得菩薩清淨諸地，此諸菩薩取我器",
    "T09n0278_048:0705c10": "食，於一念頃遍遊十方，供養一切聲聞、緣",
    "T09n0278_048:0705c11": "覺、菩薩、諸佛及施餓鬼，悉令滿足，而我器",
    "T09n0278_048:0705c12": "食無所損減。善男子！我此器食隨應諸天",
    "T09n0278_048:0705c13": "悉令充滿，乃至施人亦復如是。善男子！且",
    "T09n0278_048:0705c14": "待須臾，汝自見之。」善財即見無量人眾從",
    "T09n0278_048:0705c15": "四門入，彼優婆夷皆令安坐，隨所適樂悉",
    "T09n0278_048:0705c16": "令充悅。[0705c16] 「善男子！我唯得此無盡功德藏莊嚴",
    "T09n0278_048:0705c17": "法門，諸大菩薩無盡功德藏海猶如虛空，",
    "T09n0278_048:0705c18": "以無量功德熏修其心，如隨意寶，滿足一",
    "T09n0278_048:0705c19": "切眾生願故，大功德城悉滅一切諸貧苦",
    "T09n0278_048:0705c20": "故，功德須彌雨眾寶故，大功德藏開法城",
    "T09n0278_048:0705c21": "門故，功德燈明滅貧闇故，大功德蓋勝妙",
    "T09n0278_048:0705c22": "善根覆一切眾生故；我當云何能知、能說",
    "T09n0278_048:0705c23": "彼功德行？善男子！於此南方，有城名曰大",
    "T09n0278_048:0705c24": "興，彼有長者名甘露頂，汝詣彼問云何菩",
    "T09n0278_048:0705c25": "薩學菩薩行、修菩薩道。」[0705c25] 時，善財童子頭面",
    "T09n0278_048:0705c26": "禮足，遶無數匝，憶念不捨，辭退南行。◎",
    "T09n0278_048:0705c27": "[0705c27] ◎爾時，善財童子得無盡功德光明法門，正",
    "T09n0278_048:0705c28": "念思惟彼功德海，觀察彼虛空功德、趣彼",
    "T09n0278_048:0705c29": "功德聚、登彼功德山、攝彼功德藏、盡彼功",
    "T09n0278_048:0706a01": "德底、度彼功德海、淨彼圓滿功德、周遍觀",
    "T09n0278_048:0706a02": "察彼諸功德、隨彼功德藏、持彼功德教、淨",
    "T09n0278_048:0706a03": "彼功德性。漸漸遊行至大興城，周遍推求長",
    "T09n0278_048:0706a04": "者甘露頂，樂求善知識；以善知識熏其身",
    "T09n0278_048:0706a05": "心，於善知識起正直心，觀善知識常無厭",
    "T09n0278_048:0706a06": "足，學善知識勇猛精進，求善知識一切善",
    "T09n0278_048:0706a07": "根，同善知識一切善根，於善知識無嫌恨",
    "T09n0278_048:0706a08": "心，滿功德藏，學善知識種種方便；雖不由",
    "T09n0278_048:0706a09": "他悟而常親近諸善知識，長諸善根，淨修",
    "T09n0278_048:0706a10": "菩提正直之心，增長一切菩薩諸根，成就一",
    "T09n0278_048:0706a11": "切善根，滿足大願。發廣大悲，近一切智，不",
    "T09n0278_048:0706a12": "離諸佛；增長普賢菩薩所行，如來光明常",
    "T09n0278_048:0706a13": "照其心。[0706a13] 爾時，善財見甘露頂於彼城內，",
    "T09n0278_048:0706a14": "處七寶堂阿僧祇寶師子座上，金剛伊尼羅",
    "T09n0278_048:0706a15": "寶以為座足，離垢寶藏而以校飾，五百寶像",
    "T09n0278_048:0706a16": "以為莊嚴，建眾寶幢、垂寶繒幡、張眾寶",
    "T09n0278_048:0706a17": "帳，無量寶網羅覆其上。有人手執閻浮檀",
    "T09n0278_048:0706a18": "金蓋，&#x7460;璃為竿，復有執持離垢寶拂侍",
    "T09n0278_048:0706a19": "立左右，眾妙雜香而以熏之，雨天華雲，作",
    "T09n0278_048:0706a20": "五百種勝妙妓樂娛樂。城內一萬大眾，周匝",
    "T09n0278_048:0706a21": "圍遶，顏容姝妙，天人無倫，成就菩薩直心，",
    "T09n0278_048:0706a22": "莊嚴眾生，悉常隨順甘露頂教，宿世同修",
    "T09n0278_048:0706a23": "諸善根故。[0706a23] 爾時，善財頭面禮足，遶無數匝，恭",
    "T09n0278_048:0706a24": "敬合掌，於一面住，白言：「大聖！我為利益",
    "T09n0278_048:0706a25": "一切眾生故，發阿耨多羅三藐三菩提心，所",
    "T09n0278_048:0706a26": "謂：滅一切眾生苦惱，令安隱住，究竟快樂，",
    "T09n0278_048:0706a27": "度生死海，到法寶洲，消竭貪愛，修大悲",
    "T09n0278_048:0706a28": "念，除五欲渴，樂一切智，令究竟度生死曠",
    "T09n0278_048:0706a29": "野，常樂一切諸佛功德，超出三界至薩婆",
    "T09n0278_048:0706b01": "若城，而未知菩薩云何學菩薩行，修菩薩",
    "T09n0278_048:0706b02": "道，攝一切眾生？」[0706b02] 長者答言：「善哉！善哉！童子！",
    "T09n0278_048:0706b03": "乃能發阿耨多羅三藐三菩提心。若能發心",
    "T09n0278_048:0706b04": "學菩薩道、修菩薩行，此人難得；求善知識，",
    "T09n0278_048:0706b05": "見善知識，親近恭敬；於善知識，其心不退",
    "T09n0278_048:0706b06": "而無厭足。善男子！汝見我此一萬眷屬不？」",
    "T09n0278_048:0706b07": "[0706b07] 「唯然，已見。」[0706b07] 「我本為彼說種種法，令發阿耨",
    "T09n0278_048:0706b08": "多羅三藐三菩提心，生如來家，修白淨法，",
    "T09n0278_048:0706b09": "滿足無量諸波羅蜜，具佛十力；離世間姓、",
    "T09n0278_048:0706b10": "立如來姓；壞生死輪、轉淨法輪；滅三惡",
    "T09n0278_048:0706b11": "道、立正法趣。善男子！當知菩薩悉能救護",
    "T09n0278_048:0706b12": "一切眾生。善男子！我成就此如意功德寶藏",
    "T09n0278_048:0706b13": "法門，隨其所須悉滿彼願，謂以眾寶、車乘、",
    "T09n0278_048:0706b14": "象馬、僮僕、衣服、飲食、香華、末香、燈明、湯藥、幢",
    "T09n0278_048:0706b15": "幡、繒蓋、隨意眷屬、天冠、寶飾、一切珍玩、資生",
    "T09n0278_048:0706b16": "之具，盡給施之，乃至以法廣施眾生。善男",
    "T09n0278_048:0706b17": "子！且待須臾，汝自見之。」即時，善財見諸方",
    "T09n0278_048:0706b18": "國、城邑、聚落，一切眾生來詣其所，悉命令坐。",
    "T09n0278_048:0706b19": "時，甘露頂仰視虛空，隨諸來會一切所須，悉",
    "T09n0278_048:0706b20": "從空下，滿足其願；既充願已，為說正法，悉",
    "T09n0278_048:0706b21": "令長養諸功德藏，消生死愛，渴仰佛法，乃",
    "T09n0278_048:0706b22": "至具足大人味味之相；滅貧窮苦，富甘露",
    "T09n0278_048:0706b23": "財，降伏眾魔，無能壞者，成就十力無上智",
    "T09n0278_048:0706b24": "慧；如是等類，悉滿願已，皆大歡喜，隨所來",
    "T09n0278_048:0706b25": "方各還本處。[0706b25] 「善男子！我唯知此如意功德",
    "T09n0278_048:0706b26": "寶藏法門，諸大菩薩具足一切自在功德，成",
    "T09n0278_048:0706b27": "就寶手，覆一切剎，雨無量雲；謂：眾寶雲、種",
    "T09n0278_048:0706b28": "種色莊嚴雲、種種色寶天冠雲、種種色衣雲、",
    "T09n0278_048:0706b29": "種種妙聲雲、種種華雲、種種周羅摩尼寶雲、",
    "T09n0278_048:0706c01": "種種色香雲、種種色蓋雲、種種色幢幡雲，皆",
    "T09n0278_048:0706c02": "悉充滿一切世界、一切佛剎、一切諸佛及其",
    "T09n0278_048:0706c03": "眷屬，為教化一切眾生，令供養一切佛故；",
    "T09n0278_048:0706c04": "我當云何能知、能說彼菩薩行，顯其自在？",
    "T09n0278_048:0706c05": "善男子！於此南方，有城名師子重閣；彼有",
    "T09n0278_048:0706c06": "長者名法寶周羅；汝詣彼問云何菩薩學",
    "T09n0278_048:0706c07": "菩薩行、修菩薩道。」[0706c07] 時，善財童子歡喜踊躍，",
    "T09n0278_048:0706c08": "頭面敬禮，遶無數匝，如弟子法。作如是",
    "T09n0278_048:0706c09": "念：「因善知識得一切智，於善知識生無壞",
    "T09n0278_048:0706c10": "心，聞善知識教悉能隨順，調伏諸根。」作是",
    "T09n0278_048:0706c11": "念已，辭退南行。",
    "T09n0278_048:0706c12": "[0706c12] 爾時，善財童子正念如意功德寶藏法門，守",
    "T09n0278_048:0706c13": "護彼功德藏，淨彼功德須彌山王，得彼功德",
    "T09n0278_048:0706c14": "海之源底，開彼功德藏，觀彼功德藏，圓滿",
    "T09n0278_048:0706c15": "清淨彼功德藏，攝彼功德藏，出生長養彼",
    "T09n0278_048:0706c16": "功德藏力。漸漸遊行，至於彼城，周遍推求長",
    "T09n0278_048:0706c17": "者法寶周羅，於道遇見，頭面禮足，合掌恭",
    "T09n0278_048:0706c18": "敬，於一面住，白言：「大聖！我已先發阿耨多",
    "T09n0278_048:0706c19": "羅三藐三菩提心，而未知菩薩云何學菩薩",
    "T09n0278_048:0706c20": "行、修菩薩道？」時，彼長者執善財手，將歸其",
    "T09n0278_048:0706c21": "家：「善男子！且觀我家。」爾時，善財遍觀舍宅，",
    "T09n0278_048:0706c22": "悉閻浮檀金色，七寶為牆，周匝圍遶；&#x7460;璃莊",
    "T09n0278_048:0706c23": "嚴，硨磲為柱，敷赤真珠寶師子座，建師子",
    "T09n0278_048:0706c24": "寶幢，張&#x7460;璃寶帳，如意珠網羅覆其上，阿",
    "T09n0278_048:0706c25": "僧祇寶而莊嚴之；馬&#x78AF;寶池，八功德水盈滿",
    "T09n0278_048:0706c26": "其中；一切寶樹周匝圍遶，其宅廣大十重八",
    "T09n0278_048:0706c27": "門。[0706c27] 爾時，善財見最下重設眾肴膳，惠施",
    "T09n0278_048:0706c28": "一切；見第二重施雜寶衣；見第三重施惠",
    "T09n0278_048:0706c29": "一切寶莊嚴具；見第四重施內眷屬，悉履",
    "T09n0278_048:0707a01": "善行，巧於語言；見第五重乃至五住菩薩",
    "T09n0278_048:0707a02": "雲集其中，結集正法，離世間樂，出一切論",
    "T09n0278_048:0707a03": "諸陀羅尼三昧法印，分別三昧智慧光明；見",
    "T09n0278_048:0707a04": "第六重得般若波羅蜜菩薩充滿其中，具",
    "T09n0278_048:0707a05": "甚深智，得寂靜明智慧藏地無礙法門，超出",
    "T09n0278_048:0707a06": "三有境界無礙，念不二法，結集般若波羅",
    "T09n0278_048:0707a07": "蜜門，分別解說般若波羅蜜門，所謂：寂滅藏",
    "T09n0278_048:0707a08": "般若波羅蜜門、分別一切眾生般若波羅蜜",
    "T09n0278_048:0707a09": "門、不動轉般若波羅蜜門、離欲普照般若波",
    "T09n0278_048:0707a10": "羅蜜門、不可壞藏般若波羅蜜門、一切眾生",
    "T09n0278_048:0707a11": "淨眼般若波羅蜜門、海藏般若波羅蜜門、普",
    "T09n0278_048:0707a12": "眼般若波羅蜜門、一切無盡方便海般若波",
    "T09n0278_048:0707a13": "羅蜜門、隨順眾生普照無礙般若波羅蜜門、",
    "T09n0278_048:0707a14": "慶雲漸下般若波羅蜜門，結集如是等百萬",
    "T09n0278_048:0707a15": "阿僧祇般若波羅蜜門，彼菩薩眾不可說莊",
    "T09n0278_048:0707a16": "嚴而莊嚴之；見第七重響忍菩薩充滿其",
    "T09n0278_048:0707a17": "中，出方便智，悉能聞持諸佛法雲；見第",
    "T09n0278_048:0707a18": "八重常住菩薩充滿其中，具諸神通，遍一",
    "T09n0278_048:0707a19": "切剎，照一切眾生、一切法界，具足法身，詣",
    "T09n0278_048:0707a20": "一切佛無所障礙，悉能受持一切佛法，見",
    "T09n0278_048:0707a21": "第九重補處菩薩充滿其中，見第十重一",
    "T09n0278_048:0707a22": "切如來充滿其中，從初發心，修菩薩行，超",
    "T09n0278_048:0707a23": "出生死，滿足大願，神力自在，一切佛剎及其",
    "T09n0278_048:0707a24": "眷屬轉淨法輪，化度眾生顯現住持。[0707a24] 爾時，",
    "T09n0278_048:0707a25": "善財見如是等奇特事已，白言：「大聖！我未",
    "T09n0278_048:0707a26": "曾見如是清淨大眾，昔於何處種諸善根，",
    "T09n0278_048:0707a27": "今得如是勝妙果報？」[0707a27] 「善男子！我憶過去無",
    "T09n0278_048:0707a28": "量光明法界普莊嚴王如來、應供、等正覺、明行",
    "T09n0278_048:0707a29": "足、善逝、世間解、無上士、調御丈夫、天人師、佛、世",
    "T09n0278_048:0707b01": "尊，出興于世。彼佛入城，我以香華妓樂",
    "T09n0278_048:0707b02": "而供養之；供養已，持此善根迴向三處，謂：",
    "T09n0278_048:0707b03": "滅除貧苦、常見諸佛菩薩及善知識、恒聞",
    "T09n0278_048:0707b04": "正法故獲斯報。善男子！我唯知此滿足大",
    "T09n0278_048:0707b05": "願法門，諸大寶海菩薩得不可壞清淨法身、",
    "T09n0278_048:0707b06": "不可壞法雲普覆一切、具足成就不可壞功",
    "T09n0278_048:0707b07": "德、不可壞大功德網普覆一切、入不可壞",
    "T09n0278_048:0707b08": "三昧境界、具足菩薩不可壞善根、住不可壞",
    "T09n0278_048:0707b09": "如來所住不可壞智慧究竟三世、住一切",
    "T09n0278_048:0707b10": "劫而無疲倦、住不可壞普眼境界地、我當",
    "T09n0278_048:0707b11": "云何能知、能說彼功德行？善男子！於此南",
    "T09n0278_048:0707b12": "方，有一國土名實利根，城名普門，彼有長",
    "T09n0278_048:0707b13": "者名普眼妙香；汝詣彼問云何菩薩學菩",
    "T09n0278_048:0707b14": "薩行、修菩薩道。」[0707b14] 時，善財童子頭面敬禮法",
    "T09n0278_048:0707b15": "寶周羅足已，辭退南行。◎"
}