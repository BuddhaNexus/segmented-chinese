{
    "T38n1778_007:0655b06": "維摩經略疏卷第七(小卷二十一)",
    "T38n1778_007:0655b08": "天台沙門湛然略",
    "T38n1778_007:0655b09": "問疾品之二",
    "T38n1778_007:0655b10": "且置下四正明問疾。上來言談是賓主相見",
    "T38n1778_007:0655b11": "之儀。非其正意。神解既齊辨無窮盡妨宣佛",
    "T38n1778_007:0655b12": "旨。故言且置是事。文為二。一前宣佛旨二文",
    "T38n1778_007:0655b13": "殊自述。本銜佛命師旨尊重故須前宣。次須",
    "T38n1778_007:0655b14": "問託疾之深致。覈發大士闡揚利物。故自述",
    "T38n1778_007:0655b15": "己情。若但宣佛旨聲聞菩薩不應各辭。但對",
    "T38n1778_007:0655b16": "勝人慰問疾義。往復事難餘人不堪。意在於",
    "T38n1778_007:0655b17": "此故文殊次述己情。宣旨為二一正宣旨二",
    "T38n1778_007:0655b18": "總述佛意。初文三句為三。初句云是疾寧可",
    "T38n1778_007:0655b19": "忍不。淨名法身本自無疾無忍不忍。既為眾",
    "T38n1778_007:0655b20": "生還約眾生論忍不忍。但佛處世迹同世間",
    "T38n1778_007:0655b21": "故有勞問。如毘尼中佛亦慰問諸比丘。道路",
    "T38n1778_007:0655b22": "疲不乞食易得不。又如大品諸佛自相慰問",
    "T38n1778_007:0655b23": "少病少惱等。智論釋之皆有深致。今佛問淨",
    "T38n1778_007:0655b24": "名云寧可忍不者。淨名為眾生故疾。眾生不",
    "T38n1778_007:0655b25": "同疾有可忍不可忍。如人雖病而猶行涉是",
    "T38n1778_007:0655b26": "為可忍。或有疾苦起止不能是不可忍。今亦",
    "T38n1778_007:0655b27": "約四土。一約同居穢淨。穢土疾者則有六道。",
    "T38n1778_007:0655b28": "十惡四重等業是三惡因疾。三途苦果是果",
    "T38n1778_007:0655b29": "疾。此之重疾是不可忍相。若十善是修羅人",
    "T38n1778_007:0655c01": "天因疾。八苦五衰等是果疾。此苦小輕是可",
    "T38n1778_007:0655c02": "忍相。復次同居穢土果疾是一而因疾。九種",
    "T38n1778_007:0655c03": "不同謂六道三乘。若有六道因疾無三乘根",
    "T38n1778_007:0655c04": "性。是不可忍相。若有三乘根性即是可忍。復",
    "T38n1778_007:0655c05": "次凡夫修三乘行根有利鈍遮有輕重。根利",
    "T38n1778_007:0655c06": "遮輕疾則可忍。根鈍遮重則不可忍。復次三",
    "T38n1778_007:0655c07": "乘進行斷結。斷結者輕是則可忍。未斷者重",
    "T38n1778_007:0655c08": "則不可忍。淨名權疾皆悉同之。次同居淨土",
    "T38n1778_007:0655c09": "除四惡趣。但約人天三乘類前。二約有餘土",
    "T38n1778_007:0655c10": "無分段之苦通皆可忍。但麁細相形二乘通",
    "T38n1778_007:0655c11": "教菩薩生彼土者鈍是不可忍。別圓菩薩生",
    "T38n1778_007:0655c12": "彼土者利是可忍。權同亦爾。三約果報土者",
    "T38n1778_007:0655c13": "彼諸菩薩皆是法身無三乘異。雖有無明自",
    "T38n1778_007:0655c14": "體因果之疾皆悉可忍。權同亦然。若地位相",
    "T38n1778_007:0655c15": "形非為不得。但不如前有餘橫有其相。四常",
    "T38n1778_007:0655c16": "寂光既是極地。眾惡永盡眾善普會。無疾無",
    "T38n1778_007:0655c17": "惱無實權之疾忍不忍別。佛止一句慰問淨",
    "T38n1778_007:0655c18": "名。廣博深遠無所不該。問上言寂光有疾。今",
    "T38n1778_007:0655c19": "何以言無。答不定但隨聖教。教有即有教無",
    "T38n1778_007:0655c20": "即無。今據極地無實疾也。療治有損次宣",
    "T38n1778_007:0655c21": "第二句。療治有損者世間有疾必須醫療。既",
    "T38n1778_007:0655c22": "為眾生苦。治眾生是治淨名。但眾生疾有三",
    "T38n1778_007:0655c23": "不同。謂見思無知無明。此之三疾即界內外",
    "T38n1778_007:0655c24": "一切因果諸疾之本。用三觀治之則三疾俱",
    "T38n1778_007:0655c25": "滅。具在玄義三觀中明。至釋下文自可見也。",
    "T38n1778_007:0655c26": "亦約四土。一同居者一從假入空正治同居",
    "T38n1778_007:0655c27": "見思之疾。二從空入假正治有餘恒沙。傍治",
    "T38n1778_007:0655c28": "同居無知。三中道正觀正治有餘果報無明。",
    "T38n1778_007:0655c29": "利根菩薩傍治同居見思無知。亦傍治有餘",
    "T38n1778_007:0656a01": "無知。寂光無疾可治今明治同居土。大論作",
    "T38n1778_007:0656a02": "四種料簡。一根鈍遮重即是鈍根凡夫。煩惱",
    "T38n1778_007:0656a03": "垢重不可治也。二鈍根遮輕如周利槃特一",
    "T38n1778_007:0656a04": "夏止誦一偈而能發真成大羅漢。三根利遮",
    "T38n1778_007:0656a05": "重如鴦掘魔羅。日殺九百九十九人。但其根",
    "T38n1778_007:0656a06": "利遮不能障見佛即悟。四根利遮輕如舍利",
    "T38n1778_007:0656a07": "弗。聞阿說示說三諦一偈即得初果。淨名同",
    "T38n1778_007:0656a08": "此等疾難損易損。如四句中槃特鴦掘身子",
    "T38n1778_007:0656a09": "等皆是療治有損。若就有餘無永不損。若三",
    "T38n1778_007:0656a10": "乘相形亦作三種分別有損。權疾亦然。若入",
    "T38n1778_007:0656a11": "果報平等法界此是利根但有一無明遮。約",
    "T38n1778_007:0656a12": "位傳論輕重無別橫遮止有一損。若約初心",
    "T38n1778_007:0656a13": "宿業或作二句分別無鈍根也。權疾亦然。常",
    "T38n1778_007:0656a14": "寂光土極地寂然無此分別故佛問云療治有",
    "T38n1778_007:0656a15": "損。不至增乎次宣第三句。此問意者如世",
    "T38n1778_007:0656a16": "人疾具有四種。一有從初服藥但增而不損",
    "T38n1778_007:0656a17": "終無瘥理。是名增增。二或雖困篤方治即愈。",
    "T38n1778_007:0656a18": "是名增損。三或有服藥初雖暫損而後更增。",
    "T38n1778_007:0656a19": "是名損增。四從初漸損乃至平復。是為損損。",
    "T38n1778_007:0656a20": "淨名應生同居說十二部經治眾生疾亦四根",
    "T38n1778_007:0656a21": "緣。一增增者即底下凡夫。若為說法更起誹",
    "T38n1778_007:0656a22": "謗闡提之罪。如善星調達等也。二增損者如",
    "T38n1778_007:0656a23": "尸利鞠多鴦掘等也。三損增者如大論明。四",
    "T38n1778_007:0656a24": "禪比丘謂是四果。臨終見生處謗無涅槃即墮",
    "T38n1778_007:0656a25": "地獄。又毘曇成實明退法人皆是其相。四損",
    "T38n1778_007:0656a26": "損者即身子等諸得道人。淨名同居權疾亦",
    "T38n1778_007:0656a27": "爾。二約有餘但有三種無增增也。已得位不",
    "T38n1778_007:0656a28": "退不生三界。而三乘生彼有利有鈍。約行退",
    "T38n1778_007:0656a29": "念退亦得有三。權疾亦然。若果報土皆念不",
    "T38n1778_007:0656b01": "退。心心寂滅自然流入皆是損損。或約入出",
    "T38n1778_007:0656b02": "觀義立三句。權疾亦然。寂光極地湛然無疾。",
    "T38n1778_007:0656b03": "淨名權同前三土疾。治其實疾有損不增。淨",
    "T38n1778_007:0656b04": "名亦爾。故慰問言不至增乎。世尊慇懃致",
    "T38n1778_007:0656b05": "問無量。二明文殊總宣佛意慰問。言致問",
    "T38n1778_007:0656b06": "無量者十方法界三土實疾既其無量。淨名",
    "T38n1778_007:0656b07": "悲念則權疾無量故使如來致問無量。止述",
    "T38n1778_007:0656b08": "三句者此表問端。或有多句。譯者簡略或經",
    "T38n1778_007:0656b09": "家不出。例如五百八千皆有稱述略而不傳。",
    "T38n1778_007:0656b10": "或是但總宣無量。足表佛意故不多述。居",
    "T38n1778_007:0656b11": "士下二文殊自述己情。問疾奉旨事難意在",
    "T38n1778_007:0656b12": "於此。文為二。一問果中權疾二問因中實疾。",
    "T38n1778_007:0656b13": "由問權故淨名答出不思議品。由問實故淨",
    "T38n1778_007:0656b14": "名答出觀眾生等四品。至文可見。就問果中",
    "T38n1778_007:0656b15": "權疾文為三。一從居士此疾何所因起下是",
    "T38n1778_007:0656b16": "問果疾因起。大士果地法身清淨永無患累。",
    "T38n1778_007:0656b17": "而今現疾何所因起。二從此室何以空無侍",
    "T38n1778_007:0656b18": "者下。是問大士法身依報眷屬。今何所在而",
    "T38n1778_007:0656b19": "但見空室。三從是疾為何等相下即問應身",
    "T38n1778_007:0656b20": "同疾以何為相。為同法身為同凡夫故問相",
    "T38n1778_007:0656b21": "貌。初文為二。一文殊問二淨名答。初問為三。",
    "T38n1778_007:0656b22": "一問疾生因起。二問疾生久近。三問滅疾之",
    "T38n1778_007:0656b23": "法。初問疾因起者若果地法身何疾何惱。今",
    "T38n1778_007:0656b24": "忽言有疾因何而起。次問其生久如者。法身",
    "T38n1778_007:0656b25": "無疾既有權疾有來幾時。次問當云何滅者。",
    "T38n1778_007:0656b26": "若為眾生今十方國土眾生無盡。權則不可",
    "T38n1778_007:0656b27": "滅此。疾當何得滅。文殊三問大意在此。維",
    "T38n1778_007:0656b28": "摩下二淨名答為二。一先答第二第三問。次",
    "T38n1778_007:0656b29": "答第一問。所以問答有前後者各有其意。文",
    "T38n1778_007:0656c01": "殊問意欲令眾生知從本起迹。淨名答意欲",
    "T38n1778_007:0656c02": "令眾生尋迹入本。亦為顯生滅相成之義。初",
    "T38n1778_007:0656c03": "答文為三。一正疊答兩問二釋三譬顯。初文",
    "T38n1778_007:0656c04": "二。一答第二問疾生。次答第三問疾滅。今先",
    "T38n1778_007:0656c05": "答第二問疾生久近。從癡有愛則我病生者。",
    "T38n1778_007:0656c06": "疾之久近皆由眾生十二因緣生。淨名權疾",
    "T38n1778_007:0656c07": "同其久近。所以知約因緣答者。涅槃云生死",
    "T38n1778_007:0656c08": "本際凡有二種。無明與愛是二中間即有生",
    "T38n1778_007:0656c09": "老病死。無明是過去癡愛。是現在癡。二世相",
    "T38n1778_007:0656c10": "避故立兩名。無明潤行使有現在識等五果。",
    "T38n1778_007:0656c11": "現在愛取潤有則有未來生死。故有十二因",
    "T38n1778_007:0656c12": "緣輪轉。三界二十五有經生歷死則有因疾",
    "T38n1778_007:0656c13": "果疾。淨名為眾生有癡愛生法身大悲即權",
    "T38n1778_007:0656c14": "疾生。眾生癡愛生來非近。權疾亦爾。答疾久",
    "T38n1778_007:0656c15": "近正意在此。復次淨名為眾生疾何但同居。",
    "T38n1778_007:0656c16": "有為癡愛疾生權病則生。有餘無為亦爾。何",
    "T38n1778_007:0656c17": "者同居癡愛盡有餘癡愛則生。以迷中道染",
    "T38n1778_007:0656c18": "涅槃故是癡愛生。是二中間則有十二因緣",
    "T38n1778_007:0656c19": "因疾果疾。但是變易因緣與分段異。分段昇",
    "T38n1778_007:0656c20": "沈往返六趣。變易不爾。但約因愛生死。愛",
    "T38n1778_007:0656c21": "滅即生於上地終不更退生於下地。何者三",
    "T38n1778_007:0656c22": "界結盡不生分段。亦不退細受麁。類如那含",
    "T38n1778_007:0656c23": "於欲身修得初禪初禪死即生二禪。終不生",
    "T38n1778_007:0656c24": "欲界更退初禪。界內聖人尚爾。何況界外而",
    "T38n1778_007:0656c25": "更生分段及受麁變易。若變易眾生有此癡",
    "T38n1778_007:0656c26": "愛淨名大悲即癡愛疾生。是答疾生之久近",
    "T38n1778_007:0656c27": "也。若果報土無明未盡是癡染依正是愛。是",
    "T38n1778_007:0656c28": "二中間有自體生死十二因緣因果疾生。故",
    "T38n1778_007:0656c29": "勝鬘云。無明住地其力最大。佛菩提智之所",
    "T38n1778_007:0657a01": "能斷。若有餘癡愛疾滅即果報癡愛疾生。淨",
    "T38n1778_007:0657a02": "名法身大悲即同其生。此亦答疾生之久近",
    "T38n1778_007:0657a03": "也。寂光極地無實癡愛疾。故無權疾生之久",
    "T38n1778_007:0657a04": "近。問若約眾生明淨名疾生久近者。癡愛無",
    "T38n1778_007:0657a05": "始非久非近。何得以此答文殊問。答眾生癡",
    "T38n1778_007:0657a06": "愛無始非久非近。淨名無緣大悲亦爾。論久",
    "T38n1778_007:0657a07": "近者約事有也。何者果地大悲窮源無疾。隨",
    "T38n1778_007:0657a08": "眾生疾同體。大悲因是而生名生久近。文云",
    "T38n1778_007:0657a09": "從無住本立一切法。無始無明起恒沙無知",
    "T38n1778_007:0657a10": "界外四倒界內四倒。淨名窮緣起之源亦爾。",
    "T38n1778_007:0657a11": "若依理者果報疾生為久。有餘同居疾生漸",
    "T38n1778_007:0657a12": "近。依事則同居為久。有餘果報漸近。如斷同",
    "T38n1778_007:0657a13": "居癡愛方有有餘癡愛生也。若一切眾生至",
    "T38n1778_007:0657a14": "我病滅次答第三問疾滅。若用四教三觀斷",
    "T38n1778_007:0657a15": "三土眾生癡愛。實疾滅則淨名權疾亦滅。故",
    "T38n1778_007:0657a16": "言則我病滅。何者若同居土起因果疾。淨名",
    "T38n1778_007:0657a17": "同彼為說四教令修三觀。若彼眾生疾滅淨",
    "T38n1778_007:0657a18": "名權疾隨彼而滅。若有餘土眾生有因果疾。",
    "T38n1778_007:0657a19": "淨名權疾為說別圓令修假中。若彼眾生疾",
    "T38n1778_007:0657a20": "滅淨名權疾隨彼而滅。若果報土眾生有因",
    "T38n1778_007:0657a21": "果疾。即淨名權疾但為說圓令修中觀。若彼",
    "T38n1778_007:0657a22": "眾生分分四十一品滅淨名亦然。寂光極地",
    "T38n1778_007:0657a23": "智斷圓極則無滅也。略答第三問竟。若諸師",
    "T38n1778_007:0657a24": "不許約界外二土明權實者。彼之二土應無",
    "T38n1778_007:0657a25": "無明。若彼有實淨名何得無權。問三土眾生",
    "T38n1778_007:0657a26": "癡愛無盡淨名權疾何當盡也。答通論權疾",
    "T38n1778_007:0657a27": "眾生不盡疾亦不盡。今且據一期有緣三土",
    "T38n1778_007:0657a28": "所化。有化緣疾滅權疾亦滅。所以至無復",
    "T38n1778_007:0657a29": "病二釋前兩答有二意。前言為眾生故入生",
    "T38n1778_007:0657b01": "死。有生死即有三種疾生。此釋答有權疾生",
    "T38n1778_007:0657b02": "之久近。次言若眾生得離病者。則菩薩無復",
    "T38n1778_007:0657b03": "病。即是釋後答權疾得滅之由。譬如下三",
    "T38n1778_007:0657b04": "譬顯文為二。一開譬二合譬。開為二。一開有",
    "T38n1778_007:0657b05": "病譬二開病愈譬。初以父母為譬者。菩薩從",
    "T38n1778_007:0657b06": "二智生大悲住一子地。即是眾生之父母。一",
    "T38n1778_007:0657b07": "切眾生同有性理故云唯有一子。若三土眾",
    "T38n1778_007:0657b08": "生有癡愛實疾。法身二智大悲即應生三土。",
    "T38n1778_007:0657b09": "故有權疾。二開病愈可解。菩薩至亦愈次",
    "T38n1778_007:0657b10": "合譬文亦二。前合有權疾譬。次合權疾愈譬",
    "T38n1778_007:0657b11": "如文。又言至悲起二却答第一問。上已辨",
    "T38n1778_007:0657b12": "權疾之生滅。今次答起權疾之因由由於大",
    "T38n1778_007:0657b13": "悲。即不可思議解脫無緣慈悲善根力故能",
    "T38n1778_007:0657b14": "現身有疾利益三土。此無心於物。大經云。即",
    "T38n1778_007:0657b15": "於五指出五師子。如來實不作念而象見師",
    "T38n1778_007:0657b16": "子。當知皆是慈善根力。今淨名大悲熏心現",
    "T38n1778_007:0657b17": "三土疾亦復如是。眾生緣法緣即不能爾。今",
    "T38n1778_007:0657b18": "淨名無緣大悲故能三土現身有疾說四教三",
    "T38n1778_007:0657b19": "觀。如置毒於乳乃至醍醐亦能殺人。菩薩大",
    "T38n1778_007:0657b20": "悲亦復如是。隨所現身同事利益功不唐捐。",
    "T38n1778_007:0657b21": "故大經云慈即如來慈即解脫。此之慈悲即",
    "T38n1778_007:0657b22": "具一切佛法。如磁石吸鐵。悲亦慈問為。石",
    "T38n1778_007:0657b23": "異於吸吸異於石。答若石異於吸石則無吸。",
    "T38n1778_007:0657b24": "若吸異於石吸在石外。今不爾不一不異即是",
    "T38n1778_007:0657b25": "石吸。無緣慈悲即是法身法身即是無緣大",
    "T38n1778_007:0657b26": "悲。寂然清淨無念而吸。如鏡本無像隨眾緣",
    "T38n1778_007:0657b27": "對鏡則現像。眾生本性清淨無有癡愛。菩薩",
    "T38n1778_007:0657b28": "法身本來無疾。以三土眾生癡愛疾起菩薩",
    "T38n1778_007:0657b29": "大悲即有三土權疾。故去從癡有愛則我病生。",
    "T38n1778_007:0657c01": "文殊下二問室空無侍者文為二。一問二",
    "T38n1778_007:0657c02": "答一問者文殊入見室空。即知有表時眾未",
    "T38n1778_007:0657c03": "悟。欲顯佛國之義故次問也。此是問依報之",
    "T38n1778_007:0657c04": "國為正報所栖。為令時眾知大士法身所栖",
    "T38n1778_007:0657c05": "究竟淨土。無有依報眷屬。若應於物則有依",
    "T38n1778_007:0657c06": "報眷屬。故次問此室何以空無侍者。此問正",
    "T38n1778_007:0657c07": "起發佛國扶成上來佛國品也。維摩下二淨",
    "T38n1778_007:0657c08": "名答文為二一前答室空次答無侍者就答",
    "T38n1778_007:0657c09": "室空有七番往復。初言諸佛國土亦復皆空",
    "T38n1778_007:0657c10": "者。大士善巧多端表發非一。從來此室位置",
    "T38n1778_007:0657c11": "安施侍人陪列此為表欲說方便諸教緣集未",
    "T38n1778_007:0657c12": "除未得顯於清淨土也。今欲顯真淨土無有",
    "T38n1778_007:0657c13": "分段變易依正患累。引入畢竟本性空理常",
    "T38n1778_007:0657c14": "寂本國。故屏諸所有表捨方便明有之教。今",
    "T38n1778_007:0657c15": "欲闡揚畢竟淨土真空寂光。故答言諸佛國土",
    "T38n1778_007:0657c16": "亦復皆空。空何但表性淨常寂空無所有。一",
    "T38n1778_007:0657c17": "切諸國悉亦是空。若諸土不空寂光不遍。既",
    "T38n1778_007:0657c18": "遍一切則三土皆空。問別有寂光土耶。答不",
    "T38n1778_007:0657c19": "然。只分段變易即常寂光。如螺髻所見即穢",
    "T38n1778_007:0657c20": "是淨。更不別求。故云譬如諸天共寶器食飯",
    "T38n1778_007:0657c21": "色有異。言諸天者表三土也。皆有依正。正報",
    "T38n1778_007:0657c22": "即身依即住處所有淨妙五欲等也。言皆空",
    "T38n1778_007:0657c23": "者表常寂光。無此依報封彊之別。亦無正報",
    "T38n1778_007:0657c24": "種類之殊。同入究竟真空之理。如此室空無",
    "T38n1778_007:0657c25": "物無侍。從來對諸方便賓客須安眾具。今賓",
    "T38n1778_007:0657c26": "皆成畢竟空機。假令未入必入。不久已得香",
    "T38n1778_007:0657c27": "飯如聞毒鼓。至聞法華一切皆入是故空室正",
    "T38n1778_007:0657c28": "表於此。又問至以空空次問答。問以何為空",
    "T38n1778_007:0657c29": "者分段變易皆有依正。云何令其同歸一空。",
    "T38n1778_007:0658a01": "又聲聞經明空三昧。衍十八空有空空。未知",
    "T38n1778_007:0658a02": "以何空故空。答曰以空空者若約境智通明",
    "T38n1778_007:0658a03": "法空。如大經明。空空故空。亦以菩薩修空故",
    "T38n1778_007:0658a04": "空。如鹽性醎令異物醎。故言以空空。今言若",
    "T38n1778_007:0658a05": "迷教意只逐其語。云空空者空則無窮不免",
    "T38n1778_007:0658a06": "戲論。藏通所明只是界內空空。今中道正觀",
    "T38n1778_007:0658a07": "能空生死亦空涅槃。故言空空。若空生死",
    "T38n1778_007:0658a08": "即同居空。若空涅槃即變易空。故言以空空。",
    "T38n1778_007:0658a09": "何者界內塊然猶尚是空。況界外果報細妙",
    "T38n1778_007:0658a10": "而非空也。以此而推空室表於諸佛國空。正",
    "T38n1778_007:0658a11": "表諸土是寂光也。又問至故空第三番問答。",
    "T38n1778_007:0658a12": "所以更進問空何用空者。若法本來自空何",
    "T38n1778_007:0658a13": "待修故空。若以修空故空則本性不空。又若",
    "T38n1778_007:0658a14": "觀分段從假入空空即真諦。何須更空。若須",
    "T38n1778_007:0658a15": "更空當知是有故問空何用空。答曰以無分",
    "T38n1778_007:0658a16": "別空故空若就本性空理是一。但稟方便二",
    "T38n1778_007:0658a17": "乘菩薩分別取空未會真空。若捨智障分別",
    "T38n1778_007:0658a18": "二諦即會中道真空之理。故云以無分別空",
    "T38n1778_007:0658a19": "故空。復次若分別俗有實空破俗入真。則生",
    "T38n1778_007:0658a20": "死涅槃是二名為分別。止得但空不得不可",
    "T38n1778_007:0658a21": "得空。若體非俗非真則無生死涅槃之異。豈",
    "T38n1778_007:0658a22": "有智障之可捨也。無生死即是但空。無涅槃",
    "T38n1778_007:0658a23": "即是不可得空。是名以空故空。若會無分別",
    "T38n1778_007:0658a24": "空則無界內外之可分別。即常寂光真極淨",
    "T38n1778_007:0658a25": "土。又問至亦空第四番問答。文殊問意此是",
    "T38n1778_007:0658a26": "密難。若分別非空無分別是空者。何得言空。",
    "T38n1778_007:0658a27": "若言是空豈非分別。若以二乘方便菩薩分別",
    "T38n1778_007:0658a28": "取空皆非空者。今何得捨分別空而取無分",
    "T38n1778_007:0658a29": "別空。若有取捨無分別還成分別。既成分別",
    "T38n1778_007:0658b01": "則非空也。若是空者不應分別。故問言空可",
    "T38n1778_007:0658b02": "分別耶。淨名答言分別亦空。此之空理本性",
    "T38n1778_007:0658b03": "自空妄生分別。只此分別未曾是有。雖復種",
    "T38n1778_007:0658b04": "種憶想分別。分別即空。何者若性自空。修空見",
    "T38n1778_007:0658b05": "空。若所觀分別之境即空。無分別者能觀亦然。",
    "T38n1778_007:0658b06": "若能觀分別之智不即是空無分別者。所觀可",
    "T38n1778_007:0658b07": "然。以所觀分別之境空即是無分別故。今能觀",
    "T38n1778_007:0658b08": "亦然。諸方便教事理不融。分別可障無分別理。",
    "T38n1778_007:0658b09": "圓教不爾一切分別即無分別。無分別即分別。",
    "T38n1778_007:0658b10": "分別即空。所以上文云能善分別諸法相於第",
    "T38n1778_007:0658b11": "一義而不動。雖復分別未甞離空。故言分別",
    "T38n1778_007:0658b12": "亦空。復次三土皆是分別妄想故有。若皆即",
    "T38n1778_007:0658b13": "是中道法性一如無二。此分別即空即無分",
    "T38n1778_007:0658b14": "別之寂光也。又問至中求第五番問答。問空",
    "T38n1778_007:0658b15": "當於何求者。明此無分別空理微妙懸絕行",
    "T38n1778_007:0658b16": "人欲求當於何求。淨名即答當於六十二見",
    "T38n1778_007:0658b17": "中求。譬如有人迷南為北。不可離北終須還",
    "T38n1778_007:0658b18": "就所迷北處而求南也。悟時還是所迷北處。",
    "T38n1778_007:0658b19": "而見於南。今眾生未悟即菩提為煩惱。故有",
    "T38n1778_007:0658b20": "六十二見之煩惱。若悟即煩惱為菩提。六十",
    "T38n1778_007:0658b21": "二見所計煩惱之處即是菩提真空常寂之淨",
    "T38n1778_007:0658b22": "土也。今明六十二見雖復眾多原其根本不",
    "T38n1778_007:0658b23": "出二見。從二出四歷三世陰即六十二也。故",
    "T38n1778_007:0658b24": "法華云若有若無等依止此諸見具足六十二。",
    "T38n1778_007:0658b25": "凡夫四教即有五種有無四見。一凡夫四見",
    "T38n1778_007:0658b26": "出六十二。如向所說。二三藏四門未悟取著",
    "T38n1778_007:0658b27": "即是四見如大論明。若入毘曇即墮有中。空",
    "T38n1778_007:0658b28": "門昆勒門等皆各墮見。三通教四門若未得",
    "T38n1778_007:0658b29": "真執此四句即是四見。如大論云般若如大",
    "T38n1778_007:0658c01": "火炎四邊不可取。中論觀法品亦有此說。四",
    "T38n1778_007:0658c02": "別教四門如大經云。乳譬佛性四句。若未見",
    "T38n1778_007:0658c03": "佛性執此四句即是四見。五圓教四門若未",
    "T38n1778_007:0658c04": "見性執此四句亦成四見。故思益云實語是",
    "T38n1778_007:0658c05": "虛語生語見。故大經云自此已前皆名邪見。",
    "T38n1778_007:0658c06": "以此四教歷三世陰及二無我。亦皆各出六",
    "T38n1778_007:0658c07": "十二見。有人言大集有此分別未得討文。所",
    "T38n1778_007:0658c08": "以出此五種六十二見。為成淨名所答。故言",
    "T38n1778_007:0658c09": "當於六十二見中求。若從凡夫六十二見藏",
    "T38n1778_007:0658c10": "通四見中求得但空。即見同居有餘。若從別",
    "T38n1778_007:0658c11": "圓四見等求得見果報土。若於圓教四見等",
    "T38n1778_007:0658c12": "求至離一切見清淨淨禪即見寂光。如迷南謂",
    "T38n1778_007:0658c13": "北從迷處求即得見本。今欲求理只約見中",
    "T38n1778_007:0658c14": "而求即得無分別空入常寂光。故答言當於",
    "T38n1778_007:0658c15": "六十二見中求。又問至中求第六番問答。問",
    "T38n1778_007:0658c16": "六十二見當於何求者。此明諸見顛倒本來",
    "T38n1778_007:0658c17": "不實。依何處起而求諸見。淨名即答當於諸",
    "T38n1778_007:0658c18": "佛解脫中求。何者諸佛解脫即是中道自性",
    "T38n1778_007:0658c19": "清淨心。不為煩惱所染。本非縛脫不染而染",
    "T38n1778_007:0658c20": "難可了知。即是眾生迷真性解脫故起六十",
    "T38n1778_007:0658c21": "二見。有縛有脫。此見非餘處起。即是迷於真",
    "T38n1778_007:0658c22": "性解脫而起。今欲求此迷情諸見者。當於諸",
    "T38n1778_007:0658c23": "佛真性解脫中求。則知六十二見所起之源",
    "T38n1778_007:0658c24": "也。如欲求氷不得離水。又問至中求第七",
    "T38n1778_007:0658c25": "番問答。若求六十二見從諸佛真性解脫中",
    "T38n1778_007:0658c26": "求者。諸佛果地三德解脫復從何求。淨名即",
    "T38n1778_007:0658c27": "答眾生心行中求。上文云隨其心淨即佛土",
    "T38n1778_007:0658c28": "淨。今觀眾生心行入本性清淨智。窮眾生心",
    "T38n1778_007:0658c29": "源者即顯諸佛解脫之果。華嚴云破一微塵",
    "T38n1778_007:0659a01": "出大千經卷。故般舟三昧云諸佛從心得解",
    "T38n1778_007:0659a02": "脫。心者清淨名無垢。五道鮮潔不受色。有解",
    "T38n1778_007:0659a03": "此者成大道。故淨名勸於眾生心行中求。如",
    "T38n1778_007:0659a04": "勸求水不得離氷。問求真性解脫亦得實慧",
    "T38n1778_007:0659a05": "及方便不。答眾生心性即是真性癡愛即是實",
    "T38n1778_007:0659a06": "慧。諸行不善即是方便。具如玄義十二因緣",
    "T38n1778_007:0659a07": "三種非道通達不思議三種解脫佛道。若見",
    "T38n1778_007:0659a08": "眾生心淨即佛土淨者。即於眾生心行見佛",
    "T38n1778_007:0659a09": "三種法身解脫不縱不橫。如世伊字。所以至",
    "T38n1778_007:0659a10": "極法身離身無土離土無身。身土理同而名",
    "T38n1778_007:0659a11": "有異。如天帝釋有多種名。解脫亦爾。或名毘",
    "T38n1778_007:0659a12": "盧遮那或名常寂光土。故淨名空室表諸佛",
    "T38n1778_007:0659a13": "國空。唯置一床以疾而臥表三德解脫。若見",
    "T38n1778_007:0659a14": "室空即見以疾臥床。若見以疾臥床即見室",
    "T38n1778_007:0659a15": "空。若見眾生心空即見諸佛國空。即心行中",
    "T38n1778_007:0659a16": "求得三解脫。故淨名因答佛國即相仍答諸",
    "T38n1778_007:0659a17": "佛解脫。則還扶成佛說不思議解脫之旨趣。",
    "T38n1778_007:0659a18": "顯佛國之宗致也。助佛揚化正意在此。下室",
    "T38n1778_007:0659a19": "內五品雖多有所明結撮旨歸。終從此出。又",
    "T38n1778_007:0659a20": "仁所問下二答無侍者。即表性淨永無愛見。",
    "T38n1778_007:0659a21": "故言無侍如世人侍侍於兩邊驅馳使役。種",
    "T38n1778_007:0659a22": "種之侍正表此也。文為二。一正答二釋出。一正",
    "T38n1778_007:0659a23": "答云一切眾魔外道皆吾侍也。此之答意。大",
    "T38n1778_007:0659a24": "士本以魔外為侍今空室無侍。表常寂光無",
    "T38n1778_007:0659a25": "有愛見即無魔外故無侍也。而有侍義者若",
    "T38n1778_007:0659a26": "應三土有愛見眾生。即是魔外。淨名轉用即",
    "T38n1778_007:0659a27": "為佛事利益眾生。即是侍義。若三土愛見眾",
    "T38n1778_007:0659a28": "生即空無所有者是無侍義。而淨名為三土",
    "T38n1778_007:0659a29": "皆有愛見眾生。故現居諸土即有侍也。若同",
    "T38n1778_007:0659b01": "居穢土即有波旬眷屬及屬愛眾生是右面侍。",
    "T38n1778_007:0659b02": "六師九十六種及屬見眾生是左面侍。所以",
    "T38n1778_007:0659b03": "然者淨名同居穢土現種種身於愛不捨。或",
    "T38n1778_007:0659b04": "作魔王調其眷屬以為佛事於見不動。或作",
    "T38n1778_007:0659b05": "外道迴邪入正調其眷屬以為佛事。此即用",
    "T38n1778_007:0659b06": "愛見所成眾生為侍。現同居淨土亦然。但",
    "T38n1778_007:0659b07": "無惡魔外。若有餘土見愛者二乘通教菩薩",
    "T38n1778_007:0659b08": "生彼有禪定智慧。禪定是愛性智慧是見性。",
    "T38n1778_007:0659b09": "猶是愛見宿業罪垢故不見如來清淨之土。",
    "T38n1778_007:0659b10": "淨名應生同其愛見。調伏教化使為佛事即",
    "T38n1778_007:0659b11": "是侍也。若別圓菩薩雖有福慧未見佛性未",
    "T38n1778_007:0659b12": "斷無明。即是無為愛見所成猶是魔外。其變",
    "T38n1778_007:0659b13": "易土雖無天魔而有樂生死魔以染涅槃即是",
    "T38n1778_007:0659b14": "愛。愛故則有變易果報即是魔也。雖無真諦",
    "T38n1778_007:0659b15": "理外外道而有中道理外外道。大士於愛不",
    "T38n1778_007:0659b16": "捨於見不動而化度之。即以此為侍。若果報",
    "T38n1778_007:0659b17": "土始從初住雖見實諦圓斷法界見思。但未",
    "T38n1778_007:0659b18": "能盡。乃至法雲猶有細微愛見。故為無我輪",
    "T38n1778_007:0659b19": "惑所縛。餘一品死魔在。淨名為此現生其土。",
    "T38n1778_007:0659b20": "調此愛見所成菩薩以為眷屬。即是皆吾侍",
    "T38n1778_007:0659b21": "也。若究竟寂光諸業所感依報永盡。故言空",
    "T38n1778_007:0659b22": "無所有永無愛見所感正報。故言無侍。空室",
    "T38n1778_007:0659b23": "無侍遠表此也。所以至不動二釋如同居土",
    "T38n1778_007:0659b24": "以愛見魔外為侍者。三土愛見所成眾生亦",
    "T38n1778_007:0659b25": "皆名侍。若愛見即空不捨不動即是無侍。即",
    "T38n1778_007:0659b26": "空而有愛見眾生。淨名不滯不捨不動而調",
    "T38n1778_007:0659b27": "伏之。令具一切佛法。即有侍義。寂光永無",
    "T38n1778_007:0659b28": "愛見。即無魔外故無侍也。文殊下三文殊",
    "T38n1778_007:0659b29": "問疾相有三番問答。一問疾體相二問疾用",
    "T38n1778_007:0659c01": "三問成疾之法。初問言所疾為何等相即問",
    "T38n1778_007:0659c02": "疾體相。所以問者。既言法身眾患永斷。因於",
    "T38n1778_007:0659c03": "大悲現斯疾者。悲即疾體。有何等相。若有",
    "T38n1778_007:0659c04": "定相則能利益。若無定相豈能有用。淨名答",
    "T38n1778_007:0659c05": "言我病無形不可見。此明法身本來無疾。大",
    "T38n1778_007:0659c06": "悲善根而現此疾。無緣大悲無有處所。豈有",
    "T38n1778_007:0659c07": "形相。若眾生緣法緣有所依倚可辨其相。同",
    "T38n1778_007:0659c08": "體大悲無緣無念豈有可見。如磁石吸鐵。如",
    "T38n1778_007:0659c09": "凡夫身患尚無相貌。況法身無緣而有可見。",
    "T38n1778_007:0659c10": "故答言我病無形不可見。即是答疾體也。",
    "T38n1778_007:0659c11": "又問至如幻故二問疾用。所以問疾用者。應",
    "T38n1778_007:0659c12": "身權疾即是病用。進退二種與何法合。為",
    "T38n1778_007:0659c13": "與金剛身合為與智慧心合。若與身合法身",
    "T38n1778_007:0659c14": "應有其疾。若與心合力無畏等心應有苦。此",
    "T38n1778_007:0659c15": "約進合義問也。所以約金剛為色智慧為心",
    "T38n1778_007:0659c16": "者出大經。佛答師子吼也。若與眾生身合眾",
    "T38n1778_007:0659c17": "生身實有疾。應身應實有疾。若與眾生心合",
    "T38n1778_007:0659c18": "眾生心有實苦應心應有實苦。此約退合義",
    "T38n1778_007:0659c19": "問也。若不與金剛身智慧心合。云何名法身",
    "T38n1778_007:0659c20": "起應從大悲生。若不與眾生身心合者。云何",
    "T38n1778_007:0659c21": "而言應同其疾。淨名答言非身合身相離故。",
    "T38n1778_007:0659c22": "如凡夫病現見不與身心而合推假名身不",
    "T38n1778_007:0659c23": "見實疾。但有名字。名字不論合與不合。身相",
    "T38n1778_007:0659c24": "離故求實不得。故病不與身合。亦非心合。心",
    "T38n1778_007:0659c25": "如幻故。念念不住。豈況應身權疾而與金剛",
    "T38n1778_007:0659c26": "身合。身相離故。而與智慧心合。心如幻故但",
    "T38n1778_007:0659c27": "有名字。譬如明鏡一切色像現於鏡內。此像",
    "T38n1778_007:0659c28": "不與鏡合。何以故鏡形圓滿像應隨圓。若不",
    "T38n1778_007:0659c29": "圓滿當知其像不與鏡合。亦不與形合。何以",
    "T38n1778_007:0660a01": "故。外是實形此像不實。不實之形豈與實合。",
    "T38n1778_007:0660a02": "雖不與鏡合因鏡像現。雖不與形合形對像",
    "T38n1778_007:0660a03": "生。此病亦爾。不與金剛身智慧心合。何以故",
    "T38n1778_007:0660a04": "金剛身相離智慧心如幻性無疾故。亦不與",
    "T38n1778_007:0660a05": "凡夫身心合。何以故。凡夫身離病相不住。心",
    "T38n1778_007:0660a06": "如幻化病亦何在。凡夫實病此病權現。雖不",
    "T38n1778_007:0660a07": "與法身及凡夫合。因大悲起而有實病也。故",
    "T38n1778_007:0660a08": "從無住本立一切法現有三土之疾。故以鏡為",
    "T38n1778_007:0660a09": "喻也。又問至我病三問成病法。所以問者。",
    "T38n1778_007:0660a10": "夫病約身。身有四大如四毒蛇更相殘害。大",
    "T38n1778_007:0660a11": "論明四蛇相逐恒相殘害。一大不調百一病",
    "T38n1778_007:0660a12": "惱。故文云菩薩為眾生故有生死。有生死則",
    "T38n1778_007:0660a13": "有病。何以故。以其應受此毒蛇身即有四大。",
    "T38n1778_007:0660a14": "今現身有疾何大病耶。淨名答言非地大若",
    "T38n1778_007:0660a15": "地是病土石林木亦應是病。若此等非病云",
    "T38n1778_007:0660a16": "何得言地大是病。水火風大亦復如是。外",
    "T38n1778_007:0660a17": "四大既非內亦應爾。復次若四大是病有此",
    "T38n1778_007:0660a18": "四大即應是病。何得或有或無。若無病時應",
    "T38n1778_007:0660a19": "無四大。雖有四大有無病時。當知病非四大",
    "T38n1778_007:0660a20": "亦不離四大者只約此身得論有病。譬如因",
    "T38n1778_007:0660a21": "的則有箭中。豈離四大而別論病。故言不離",
    "T38n1778_007:0660a22": "地大。淨名亦爾。雖同實疾何必頓同為病苦",
    "T38n1778_007:0660a23": "耶。故言非四大也。不離者淨名為此實疾。是",
    "T38n1778_007:0660a24": "故應同應疾之由良為實疾。故言不離不即",
    "T38n1778_007:0660a25": "不離以論權病。又非地大者如請觀音言。地",
    "T38n1778_007:0660a26": "無堅性水性不住火從緣生風性無礙。一一",
    "T38n1778_007:0660a27": "皆入如實之際。四大實際即非病也。故言非",
    "T38n1778_007:0660a28": "四大。不離者眾生不了四大如實故起諸病。",
    "T38n1778_007:0660a29": "是以應身同四大病故說不離。故淨名云以",
    "T38n1778_007:0660b01": "眾生病從四大起以其有病是故我病者。眾",
    "T38n1778_007:0660b02": "生四大所成應同亦現四大所成。四大即是",
    "T38n1778_007:0660b03": "成病之法。今遍約三土。若三土有疾淨名",
    "T38n1778_007:0660b04": "則有此大悲。疾體無形相猶如虛空。雖復",
    "T38n1778_007:0660b05": "應同不與三土身心而合。成疾之法本由大",
    "T38n1778_007:0660b06": "悲何關四大。亦不離四大故三土生現此權",
    "T38n1778_007:0660b07": "疾也。故云是故我病。乃至法雲金剛心亦",
    "T38n1778_007:0660b08": "如是。爾時文殊師利下第二問因中實疾。",
    "T38n1778_007:0660b09": "所以次問者上來權疾。當何所因為同實病。",
    "T38n1778_007:0660b10": "以有實病方便同事。而為治之。云何為實疾",
    "T38n1778_007:0660b11": "眾生說法。如何慰喻實疾菩薩。文為二。一為",
    "T38n1778_007:0660b12": "信行人問二為法行人問。所以然者初問云",
    "T38n1778_007:0660b13": "何慰喻。淨名答以三教。慰喻即為信行人。從",
    "T38n1778_007:0660b14": "問云何調伏。淨名答用三觀調伏。即為法行",
    "T38n1778_007:0660b15": "人。信行必藉外緣恒為說法。指示分明方乃",
    "T38n1778_007:0660b16": "得悟。即是鈍根。法行不專藉外緣少有所聞。",
    "T38n1778_007:0660b17": "能觀行入道即是利根。亦未必定爾。但信法",
    "T38n1778_007:0660b18": "二行互有鈍利根性不同。文殊為此以興兩",
    "T38n1778_007:0660b19": "問。復次眾生累劫有須聞法有自進行。故問",
    "T38n1778_007:0660b20": "慰喻調伏意在請出三教三觀。若將三教成",
    "T38n1778_007:0660b21": "上室外經者。即用通教慰喻從假入空觀調",
    "T38n1778_007:0660b22": "伏。成上為國王長者說法。彈呵有為緣集。若",
    "T38n1778_007:0660b23": "別教慰喻從空入假觀調伏。成上彈呵十弟",
    "T38n1778_007:0660b24": "子無為緣集。若圓教慰喻空假一心三觀調",
    "T38n1778_007:0660b25": "伏。成上彈呵菩薩自體緣集。若將成下文者",
    "T38n1778_007:0660b26": "上已明問權疾。為不思議品作本。今問實疾。",
    "T38n1778_007:0660b27": "若通教慰喻從假入空調伏為觀眾生品作本。",
    "T38n1778_007:0660b28": "若別教慰喻從空入假調伏為佛道品作本。",
    "T38n1778_007:0660b29": "若圓教慰喻中道正觀調伏為入不二法門香",
    "T38n1778_007:0660c01": "積二品作本。而不取三藏教者此摩訶衍義",
    "T38n1778_007:0660c02": "也。未入室明四教者為折伏彈呵凡夫著樂",
    "T38n1778_007:0660c03": "故也。今入室明三教三觀。正為攝受如前分",
    "T38n1778_007:0660c04": "別。故知此經一部明四教三觀。其文分明望",
    "T38n1778_007:0660c05": "前望後句義相當。與一家用四教三觀孱同。",
    "T38n1778_007:0660c06": "故前於玄義具明四教三觀意在此也。略判",
    "T38n1778_007:0660c07": "竟。今初文殊問言菩薩應云何慰喻有疾菩",
    "T38n1778_007:0660c08": "薩者。即是請出慰喻教門。維摩下二淨名",
    "T38n1778_007:0660c09": "答文為四。三即三教慰喻四結成。今明三教",
    "T38n1778_007:0660c10": "但慰喻菩薩不取二乘以無慈永入涅槃。故",
    "T38n1778_007:0660c11": "今以藏通共成一教慰喻。界內有為見思疾",
    "T38n1778_007:0660c12": "未斷。菩薩有分段因果實疾。故須三藏助通",
    "T38n1778_007:0660c13": "大乘而慰喻也。亦得兼用別圓慰喻。若說別",
    "T38n1778_007:0660c14": "者正為慰喻有無為緣集菩薩。其有無知變",
    "T38n1778_007:0660c15": "易因果實疾故用別教而慰喻也。若說圓者",
    "T38n1778_007:0660c16": "正為慰喻有自體緣集菩薩。其有自體因果",
    "T38n1778_007:0660c17": "實疾故用圓教而慰喻也。今先明用藏助通",
    "T38n1778_007:0660c18": "慰喻者。勸令從假入空觀修一切智慧眼也。",
    "T38n1778_007:0660c19": "文為二。一從果假入空二從因假入空果。是",
    "T38n1778_007:0660c20": "五陰妄惑之身由三假有故名果假。即是苦",
    "T38n1778_007:0660c21": "諦四行中無常為初。說身無常不說厭離於",
    "T38n1778_007:0660c22": "身者。若聲聞觀身無常起於厭離捨遠生死。",
    "T38n1778_007:0660c23": "菩薩不爾。觀身無常若折若體為破常倒",
    "T38n1778_007:0660c24": "不說厭離破二乘心。雖知無常念念磨滅未",
    "T38n1778_007:0660c25": "度眾生。未具佛法終不捨離。說身有苦不說",
    "T38n1778_007:0660c26": "樂於涅槃。聲聞觀苦樂求涅槃。菩薩不爾。若",
    "T38n1778_007:0660c27": "折若體解苦無苦。為破計樂顛倒。眾生未度",
    "T38n1778_007:0660c28": "未具佛法。終不入於無餘涅槃。說身無我而",
    "T38n1778_007:0660c29": "說教導眾生。聲聞觀身無我證滅無慈不度",
    "T38n1778_007:0661a01": "眾生。菩薩不爾。若折若體觀我假入無我。",
    "T38n1778_007:0661a02": "為破計我十六知見顛倒。不取眾生畢竟空",
    "T38n1778_007:0661a03": "相。故能為眾生說於如是無我之法而教導",
    "T38n1778_007:0661a04": "之。說身空寂而不說畢竟寂滅。聲聞法入",
    "T38n1778_007:0661a05": "真墮於寂滅。菩薩不爾。若折若體入假實二",
    "T38n1778_007:0661a06": "空而知中理。不以偏真為究竟也。是則雖復",
    "T38n1778_007:0661a07": "從假入空。欲為入中而作哢胤不捨群品。故",
    "T38n1778_007:0661a08": "為聲聞觀苦有異。意在此也。說悔至過去",
    "T38n1778_007:0661a09": "二明慰喻令觀因假入空。因即集諦。結業並",
    "T38n1778_007:0661a10": "是苦因。二乘為涅槃但急斷結不懺宿罪。身",
    "T38n1778_007:0661a11": "子罪故不見淨土。意在此也。菩薩達煩惱性",
    "T38n1778_007:0661a12": "不忩忩斷結急取涅槃。但以懺悔為先。淨諸",
    "T38n1778_007:0661a13": "功德故螺髻見淨意在此也。此正明觀因假",
    "T38n1778_007:0661a14": "入空。若但觀果假入空非不離四住之惑。而",
    "T38n1778_007:0661a15": "往罪不除則障法門化他功德。菩薩為度眾",
    "T38n1778_007:0661a16": "生必須除罪。若無怨對即可受化。故菩薩戒",
    "T38n1778_007:0661a17": "以殺為初。聲聞戒以非梵行為初意在此也。",
    "T38n1778_007:0661a18": "今明菩薩修從假入空懺過去罪。故言說悔",
    "T38n1778_007:0661a19": "先罪。若毘曇明三世有罪從未來至現在入",
    "T38n1778_007:0661a20": "過去。得繩繫屬行人。若成論明二世無罪但",
    "T38n1778_007:0661a21": "隨心現在。今菩薩觀無生懺尚無三世。何況",
    "T38n1778_007:0661a22": "罪入過去及在現在。但過去顛倒妄造諸罪。",
    "T38n1778_007:0661a23": "若知我心自空罪福無主。如此懺時眾罪如",
    "T38n1778_007:0661a24": "霜露慧日能消除。體假入空破昔妄造。故言",
    "T38n1778_007:0661a25": "說悔先罪三世空故不入過去。以已下二明",
    "T38n1778_007:0661a26": "用別教慰喻無為緣集。菩薩自有恒沙別惑",
    "T38n1778_007:0661a27": "因果實疾令從空入假。觀破無知得道種智",
    "T38n1778_007:0661a28": "法眼。見機入假化物。文為五。一慰喻勸起悲",
    "T38n1778_007:0661a29": "心二勸發願饒益三勸修福慧四勸生勇健心",
    "T38n1778_007:0661b01": "五勸精進不退。若具此五即入假觀成能利一",
    "T38n1778_007:0661b02": "切。以己之疾愍於彼疾。初明勸起悲心。何者",
    "T38n1778_007:0661b03": "二乘無悲沈空受樂。菩薩出假須起大悲。問",
    "T38n1778_007:0661b04": "菩薩自己有疾可得愍彼己既無疾何得以己",
    "T38n1778_007:0661b05": "愍彼。又別教雖有無明塵沙與分段異。何得",
    "T38n1778_007:0661b06": "以己愍彼。答此有二解。一菩薩斷四住時但",
    "T38n1778_007:0661b07": "有無明及習即生是念。我今無明之疾尚爾。",
    "T38n1778_007:0661b08": "況眾生具縛何能受界內重苦。是則以己之",
    "T38n1778_007:0661b09": "輕當愍於重。故須出假。又假無明疾輕四住",
    "T38n1778_007:0661b10": "疾重豈得以輕愍重。當識宿世無數劫苦。",
    "T38n1778_007:0661b11": "以往昔苦愍於一切。如布衣登極知人苦樂。",
    "T38n1778_007:0661b12": "當念饒益一切眾生。二明慰喻勸發。弘誓當",
    "T38n1778_007:0661b13": "念即是從悲起誓。念欲饒益一切眾生。即是",
    "T38n1778_007:0661b14": "入假勝緣憶所修福念於淨命。三明慰喻令",
    "T38n1778_007:0661b15": "修福智。入空則無福無命。此是入假修其萬",
    "T38n1778_007:0661b16": "行如空中種樹。修福即福德莊嚴。淨命即智",
    "T38n1778_007:0661b17": "慧莊嚴。如大論明四種五種正命皆是其事。",
    "T38n1778_007:0661b18": "若無正見慧命皆邪。何能愍彼勿生憂惱。四",
    "T38n1778_007:0661b19": "慰喻勸生勇健心。聞生死無量劫意而有勇。",
    "T38n1778_007:0661b20": "首楞嚴心乃能入假化眾生也。若怖畏憂惱",
    "T38n1778_007:0661b21": "或退墮二地。故言勿生憂惱當起精進。五慰",
    "T38n1778_007:0661b22": "喻勸修精進。有疾菩薩若欲入假必須精進",
    "T38n1778_007:0661b23": "不得休息。未具佛法不應取證。又方欲荷負",
    "T38n1778_007:0661b24": "不應疲怠。此即從空入假利益一切。若言空",
    "T38n1778_007:0661b25": "無所有不修精進即退墮二地。豈能從空入",
    "T38n1778_007:0661b26": "假利益一切。當作醫王療治眾病。三明用",
    "T38n1778_007:0661b27": "圓教慰喻。有自體緣集實疾菩薩令修空假",
    "T38n1778_007:0661b28": "一心三觀得一切種智佛眼。若諸方便教此",
    "T38n1778_007:0661b29": "非大醫不名為王。圓教發心作佛三諦圓觀。",
    "T38n1778_007:0661c01": "若開佛知見是大醫王。能圓集法藥治法界",
    "T38n1778_007:0661c02": "病。故言當作醫王療治眾病。自疾他疾皆究",
    "T38n1778_007:0661c03": "竟愈。此慰喻文具明四教三觀意。略而文未",
    "T38n1778_007:0661c04": "顯。至下三觀釋文方具足顯。菩薩至歡喜",
    "T38n1778_007:0661c05": "四結成。即是勸三教慰喻三種實疾菩薩。若",
    "T38n1778_007:0661c06": "依教斷三種緣縛脫三一土因果患累者。即各",
    "T38n1778_007:0661c07": "歡喜也。",
    "T38n1778_007:0661c08": "維摩經略疏卷第二十二",
    "T38n1778_007:0661c09": "問疾品之三",
    "T38n1778_007:0661c10": "文殊師利言下二為實疾菩薩問調伏觀法。",
    "T38n1778_007:0661c11": "又為二。一文殊問二淨名答。問意如前明為",
    "T38n1778_007:0661c12": "於法行。亦通為二行互相資發。故問也。維",
    "T38n1778_007:0661c13": "摩下二淨名答正約三觀調伏。何者三觀破",
    "T38n1778_007:0661c14": "三惑。即是修三智三眼調伏界內通別圓三",
    "T38n1778_007:0661c15": "種實疾。亦是調伏三土因果之實疾也。文為",
    "T38n1778_007:0661c16": "三。初約從假入空調伏界內見思之疾。二從",
    "T38n1778_007:0661c17": "以無所受去明從空入假調伏無知之疾。三",
    "T38n1778_007:0661c18": "從有疾菩薩自念去明中道正觀調伏無明",
    "T38n1778_007:0661c19": "實疾。三觀之義具如玄文。今更略明三觀之",
    "T38n1778_007:0661c20": "相。三藏既不見真不須論也。通教三觀但約",
    "T38n1778_007:0661c21": "二諦只成二觀無第三觀。非今答意。今但約",
    "T38n1778_007:0661c22": "別圓以簡三觀則有三種。一別相二通相三",
    "T38n1778_007:0661c23": "一心。一別相者歷別觀三諦。從假入空但得",
    "T38n1778_007:0661c24": "觀真。尚不觀俗豈得觀中。從空入假但得觀",
    "T38n1778_007:0661c25": "俗亦未觀中。若入中道方得雙照。玄義已具。",
    "T38n1778_007:0661c26": "二通相者則異於此。從假入空非但俗空。真",
    "T38n1778_007:0661c27": "中亦空。從空入假非但俗假真中亦然。若入",
    "T38n1778_007:0661c28": "中道非但知中是中。俗真亦中。是則一空一",
    "T38n1778_007:0661c29": "切空無假中而不空。一假一切假無空中而",
    "T38n1778_007:0662a01": "不假。一中一切中無空假而不中。但以一觀",
    "T38n1778_007:0662a02": "當名解心皆通。雖然此是信解虛通。就觀除",
    "T38n1778_007:0662a03": "疾不無前後。三一心者知一念心不可得不",
    "T38n1778_007:0662a04": "可說。而能圓觀三諦。即此經云一念知一切",
    "T38n1778_007:0662a05": "法是道場成就一切智。故玄義已具。此三三",
    "T38n1778_007:0662a06": "觀初別相的在別教。通相一心的屬圓教。今",
    "T38n1778_007:0662a07": "室內六品正是通相或用一心。何以知然。初",
    "T38n1778_007:0662a08": "從假入空觀云唯有空病。空病亦空此似空",
    "T38n1778_007:0662a09": "於中道。又觀眾生品從假入空徹觀三諦。入",
    "T38n1778_007:0662a10": "文方見。問此兩三觀既並是圓。何以為兩。答",
    "T38n1778_007:0662a11": "通相約通。論圓恐是方等帶方便圓。不同法",
    "T38n1778_007:0662a12": "華。今明從假入空觀亦名二諦觀。即是修一",
    "T38n1778_007:0662a13": "切智慧眼。文為三。一入眾生假空二入實法",
    "T38n1778_007:0662a14": "假空三入平等假空。初假者一往經文似如",
    "T38n1778_007:0662a15": "析假。何者初破我想及眾生想是眾生空。次",
    "T38n1778_007:0662a16": "當起法想是別修法空。此乖鏡像拳指之喻。",
    "T38n1778_007:0662a17": "今明不爾。此別有意。若聲聞人但求自度。總",
    "T38n1778_007:0662a18": "相破人即破法空。菩薩為化眾生。總相別相。",
    "T38n1778_007:0662a19": "若總相但體三假皆如幻化。別相入空。須前",
    "T38n1778_007:0662a20": "分別眾生實法平等無謬然後入空。何以故。",
    "T38n1778_007:0662a21": "菩薩集法藥須細分別為分別藥病作方便",
    "T38n1778_007:0662a22": "也。是以大論釋菩薩用道種慧入空。遍分別",
    "T38n1778_007:0662a23": "諸道方入空也。故此經雖前觀眾生入空而",
    "T38n1778_007:0662a24": "猶須更起法想。下文云以何為空。但以名字",
    "T38n1778_007:0662a25": "故空。若言但以名字者即是如幻如化體假",
    "T38n1778_007:0662a26": "入空意也。初明眾生空文為三。一正明破眾",
    "T38n1778_007:0662a27": "生假入空即是約因破果。二釋是約果破因。",
    "T38n1778_007:0662a28": "三結。初文者前世妄想即無明與行能感今",
    "T38n1778_007:0662a29": "世識等五果。若有此果即有病也。虛妄之因",
    "T38n1778_007:0662b01": "不實果報理然虛假。是中無我故言誰受此",
    "T38n1778_007:0662b02": "文亦不的判析體。今望下文義推多用體假。",
    "T38n1778_007:0662b03": "所以至生著二釋即是以果破因果。即是此",
    "T38n1778_007:0662b04": "身。四大無主無主故即無我。破四大如前約",
    "T38n1778_007:0662b05": "請觀音明。言以果破因者經重釋云。又此病",
    "T38n1778_007:0662b06": "者皆由著我。由迷此果計我即癡順我即貪",
    "T38n1778_007:0662b07": "違即生嗔。即愛取有故有未來生死。眾苦不",
    "T38n1778_007:0662b08": "斷。若知無主則不計我起愛取有。故言以果",
    "T38n1778_007:0662b09": "破因。既知至生想三結成。若知妄計是病",
    "T38n1778_007:0662b10": "本者即除我想及眾生想。若我人想滅則十",
    "T38n1778_007:0662b11": "六知見及六十二見一切屬見煩惱皆滅。即",
    "T38n1778_007:0662b12": "是須陀洹智斷是菩薩無生法忍。當起下二",
    "T38n1778_007:0662b13": "明法空文為三。一先分別法二破除三釋。初",
    "T38n1778_007:0662b14": "文者菩薩為利眾生先分別法相方入空也。",
    "T38n1778_007:0662b15": "故大論云先用法智分別諸法。次用涅槃智",
    "T38n1778_007:0662b16": "所以入眾生空竟更起法想分別諸法。然後",
    "T38n1778_007:0662b17": "體法入空者。如身子利根入見道竟即能斷",
    "T38n1778_007:0662b18": "結成羅漢果。停留七日為作隨佛轉法輪將。",
    "T38n1778_007:0662b19": "須在學地遍知學人所行之法方證羅漢。今",
    "T38n1778_007:0662b20": "菩薩欲觀法假入空須先起法想。但以眾法",
    "T38n1778_007:0662b21": "合成此身者。即先分別眾因緣法。所謂過去",
    "T38n1778_007:0662b22": "二因成今五果。陰入界法成假名身。亦是十",
    "T38n1778_007:0662b23": "法界法。何以知然。眾生身具六道後破涅槃",
    "T38n1778_007:0662b24": "即破四種行人計涅槃也。起唯法起者陰入",
    "T38n1778_007:0662b25": "界生唯是法生。是中無我使起使滅。又解起",
    "T38n1778_007:0662b26": "唯法起者六道因果法起也。滅唯法滅者四",
    "T38n1778_007:0662b27": "種聖人得二涅槃即是三界因果法滅也。又",
    "T38n1778_007:0662b28": "此法者各不相知者色不知心心不知色。入",
    "T38n1778_007:0662b29": "界皆爾各不相知。所以然者諸法無性無知",
    "T38n1778_007:0662c01": "者見者。以何而知。起時不言我起者。前言不",
    "T38n1778_007:0662c02": "知是各不相知。今言諸法無性互不知起。雖",
    "T38n1778_007:0662c03": "有法起無自他性。虛假不實滅時不言我。滅",
    "T38n1778_007:0662c04": "義亦如是。彼有疾至涅槃等二明破除法想。",
    "T38n1778_007:0662c05": "為滅法想者知法想顛倒是其大患。無法而",
    "T38n1778_007:0662c06": "生法想即是顛倒。此即體如幻化。不同數人",
    "T38n1778_007:0662c07": "法想即癡違順即貪恚。因有十使九十八使",
    "T38n1778_007:0662c08": "善惡業起即有分段因果實疾。故言即是大",
    "T38n1778_007:0662c09": "患。乃至計有四人涅槃皆是大患。我應離之",
    "T38n1778_007:0662c10": "者離此顛倒二邊法想。此有二義。一知所分",
    "T38n1778_007:0662c11": "別法皆如幻化得離法想。二知由心則有分",
    "T38n1778_007:0662c12": "別。若體內心隨理三假所成不自他等。玄義",
    "T38n1778_007:0662c13": "已明從假入空。四十八番破見即無有無等",
    "T38n1778_007:0662c14": "四見法想。又用九百七十二番破思。即三界",
    "T38n1778_007:0662c15": "思惟法想究竟盡也。是為斯陀含乃至阿羅",
    "T38n1778_007:0662c16": "漢智斷皆是菩薩無生法忍。即是體法假入",
    "T38n1778_007:0662c17": "空。云何為離離我我所者。內心法想為我計",
    "T38n1778_007:0662c18": "十法界為所。若體內心能起法想顛倒幻化",
    "T38n1778_007:0662c19": "不自他等。如前破者即是離我。若體十界幻",
    "T38n1778_007:0662c20": "化虛假不自他等即是離所。云何離我我所等",
    "T38n1778_007:0662c21": "者。前約離能觀我為內所觀我為外名不念",
    "T38n1778_007:0662c22": "二法。此中即生死界內為內涅槃界外為外。",
    "T38n1778_007:0662c23": "名不念二法。若二邊皆空名為平等。即是體",
    "T38n1778_007:0662c24": "假入法空。謂我等涅槃等者如前所明。能起",
    "T38n1778_007:0662c25": "法想之心為我。此我即空涅槃為所。所亦即",
    "T38n1778_007:0662c26": "空。空理無二即是等也。亦應云生死為所涅",
    "T38n1778_007:0662c27": "槃尚空況生死法。所以至定性三釋我及涅",
    "T38n1778_007:0662c28": "槃是二皆空者。即是從體二邊法假以入空",
    "T38n1778_007:0662c29": "也。又重釋言但以名字故。空二法無決定性",
    "T38n1778_007:0663a01": "者此中正顯體法假空。正意在此故前判此",
    "T38n1778_007:0663a02": "初觀是衍體空。以名字空無決定性。即是生",
    "T38n1778_007:0663a03": "死涅槃相待故有名字。無定生死涅槃之法。",
    "T38n1778_007:0663a04": "四句研覈。若不可得而說二法者但有名字",
    "T38n1778_007:0663a05": "無決定性。得是至亦空三明平等空。即是",
    "T38n1778_007:0663a06": "體平等假以入空。言平等者生死有為涅槃",
    "T38n1778_007:0663a07": "無為。二法相異故不等也。今二法皆空無二",
    "T38n1778_007:0663a08": "相異即名平等。若存平等非平等空也。如存",
    "T38n1778_007:0663a09": "生法非生法空。得是平等唯有空病等者。即",
    "T38n1778_007:0663a10": "是體平等假以入空也。所以平等是假者待",
    "T38n1778_007:0663a11": "不平等故有平等。即相待假。四句撿覈。若不",
    "T38n1778_007:0663a12": "可得但有名字名字即空。即是體平等假空",
    "T38n1778_007:0663a13": "空病亦空。問此違瓔珞彼明從空入假方是",
    "T38n1778_007:0663a14": "平等。何以初觀言平等空。答利根菩薩若不",
    "T38n1778_007:0663a15": "得生死知涅槃亦空。能懸破滯空之病名平",
    "T38n1778_007:0663a16": "等空。此有二種。通教入空未發真智妄計涅",
    "T38n1778_007:0663a17": "槃生戲論者。此如大論破第一義空。引毘曇",
    "T38n1778_007:0663a18": "有緣無為生使。知空病亦空即無空病。見第",
    "T38n1778_007:0663a19": "一義是通教意。別圓不爾。若見偏真起染著",
    "T38n1778_007:0663a20": "者不能入假。如住化城故名空病。知空亦空",
    "T38n1778_007:0663a21": "即見中道。復次若言我等即生死空涅槃等",
    "T38n1778_007:0663a22": "即真諦空空病亦空即是妄計中道病空往。",
    "T38n1778_007:0663a23": "望文意謂如此。此觀既是通相入空非但假",
    "T38n1778_007:0663a24": "空真中亦空。初觀雖爾位行終在從假入空。",
    "T38n1778_007:0663a25": "豈知中空。無明即斷類如聲聞在方便道未",
    "T38n1778_007:0663a26": "入正位。雖虛心破空實未見諦。細尋此意與",
    "T38n1778_007:0663a27": "前初番慰喻意同。是有疾下二約從空入假",
    "T38n1778_007:0663a28": "以明調伏。此觀正調界內外無知實疾亦名平",
    "T38n1778_007:0663a29": "等觀。即是修道種智法眼此。正為佛道品作",
    "T38n1778_007:0663b01": "本。以無所受即是仍上空觀已斷界內諸受。",
    "T38n1778_007:0663b02": "所以受此諸受者為化愛見眾生也。出假有",
    "T38n1778_007:0663b03": "三。一從念處相似空出。何者菩薩化物心重",
    "T38n1778_007:0663b04": "自行則輕故。慈悲重者不務斷結。從相似空",
    "T38n1778_007:0663b05": "即便出假。見思未斷故言有疾。二從見諦終",
    "T38n1778_007:0663b06": "不退轉即便出假。思惑未盡即是有疾。三斷",
    "T38n1778_007:0663b07": "見思盡方乃出假。通教齊此。此乃無三界正",
    "T38n1778_007:0663b08": "疾猶有習氣無知。亦是有疾。若別教入無量",
    "T38n1778_007:0663b09": "四諦塵沙之假故名入假。但別圓皆有入假",
    "T38n1778_007:0663b10": "之觀。今取通教斷分段盡正是別教出假之",
    "T38n1778_007:0663b11": "位。故借通顯非用通也。但通教別惑見思無",
    "T38n1778_007:0663b12": "明猶自未除。故於別圓猶是界外具足有疾。",
    "T38n1778_007:0663b13": "前明入空既體三假今明入假還入三假。上",
    "T38n1778_007:0663b14": "第二別教入假慰喻經文具五。今第二觀調",
    "T38n1778_007:0663b15": "伏文亦具五。雖不次第大意孱同。文具五者",
    "T38n1778_007:0663b16": "一以無所受而受諸受。此是神根利者堪出",
    "T38n1778_007:0663b17": "假也。二未具佛法不應滅受取證者。是大精",
    "T38n1778_007:0663b18": "進能為眾生集佛法也。三設身有苦當起悲",
    "T38n1778_007:0663b19": "心即是大悲。四我既調伏亦當調彼即是弘",
    "T38n1778_007:0663b20": "誓。五能調伏慧利即勇健心。初解以無所受",
    "T38n1778_007:0663b21": "而受諸受。若念處煖頂方便伏見名無所受。",
    "T38n1778_007:0663b22": "若見諦一受不退常寂然。不受六十二見名",
    "T38n1778_007:0663b23": "無所受。斷見思已位齊羅漢。故法華云於諸",
    "T38n1778_007:0663b24": "法不受皆成阿羅漢。智斷是菩薩無生。即是",
    "T38n1778_007:0663b25": "真無所受若於界外猶名為受。不妨三界見",
    "T38n1778_007:0663b26": "思已斷隨分得名真無所受。大品明不受有",
    "T38n1778_007:0663b27": "五。謂受不受不受亦不受。乃至非受非不受",
    "T38n1778_007:0663b28": "亦不受不受亦不受。前四破我即是不受生",
    "T38n1778_007:0663b29": "死得入涅槃。後一不受涅槃即能入假。菩薩",
    "T38n1778_007:0663c01": "慈悲應須拔濟。云何不受而受涅槃。應須入",
    "T38n1778_007:0663c02": "假受其諸受。故云眾生病則我病也。眾生若",
    "T38n1778_007:0663c03": "離見思諸受我亦離之。故言眾生病愈我病",
    "T38n1778_007:0663c04": "則愈。為是義故以無所受而受諸受。受總有",
    "T38n1778_007:0663c05": "三。一凡夫受二二乘受三菩薩受。一凡夫受",
    "T38n1778_007:0663c06": "屬愛屬見。愛見各有善惡。屬愛惡受者即是",
    "T38n1778_007:0663c07": "魔羅樂生死。起三毒十使謗於方等五逆四",
    "T38n1778_007:0663c08": "重十惡三塗。此等諸受菩薩以無所受受此",
    "T38n1778_007:0663c09": "諸惡。如調達婆藪受重罪業地獄受苦。乃至",
    "T38n1778_007:0663c10": "受諸餓鬼畜生等苦。屬愛善受者受從愛煩",
    "T38n1778_007:0663c11": "惱起十善十二門禪修羅人天果報。方便附",
    "T38n1778_007:0663c12": "近而化導之。屬見受者亦有二種。一因見造",
    "T38n1778_007:0663c13": "惡如尼揵見。二因見造善即梵志見菩薩。實",
    "T38n1778_007:0663c14": "非九十六種而愍此屬見眾生受善惡見。和",
    "T38n1778_007:0663c15": "光不同塵而化度之。二明受二乘受者。即藏",
    "T38n1778_007:0663c16": "通二乘一三藏四門受一見有得道如毘曇。",
    "T38n1778_007:0663c17": "菩薩入空知生生不可說。豈有生滅有之可",
    "T38n1778_007:0663c18": "受。為應以此門而得度者而受此受。說法造",
    "T38n1778_007:0663c19": "論悉檀利生。二受空門者如成論明見空得",
    "T38n1778_007:0663c20": "道。菩薩久知生生不可說。豈有折生法二空",
    "T38n1778_007:0663c21": "乃至滅三心涅槃之可受也。為接此門而入",
    "T38n1778_007:0663c22": "道者受之作論悉檀利生。受亦有亦無門如",
    "T38n1778_007:0663c23": "昆勒論。受非有非無門如為車匿說離有無。",
    "T38n1778_007:0663c24": "二受通教二乘者此約十喻以明四門。如中",
    "T38n1778_007:0663c25": "論觀法品明。故大論歎般若云。般若如火炎",
    "T38n1778_007:0663c26": "四邊不可取。菩薩從假入空久知不生生不",
    "T38n1778_007:0663c27": "可受不可說。但為眾生有此四門根性。而入",
    "T38n1778_007:0663c28": "假受之說法造論。四悉教化二乘人也。三明",
    "T38n1778_007:0663c29": "菩薩受者菩薩從假入空知四不可說不受四",
    "T38n1778_007:0664a01": "教大乘。為有四種大乘根性從空入假而受",
    "T38n1778_007:0664a02": "四教一十六門。化四根性用四悉檀說法造",
    "T38n1778_007:0664a03": "論而度脫之。問若入假受圓教四門者何須",
    "T38n1778_007:0664a04": "第三觀。答觀此經意必須用通相入假釋也。",
    "T38n1778_007:0664a05": "未具至取證也二明精進能具佛法。利根菩",
    "T38n1778_007:0664a06": "薩從空入假。雖能以無所受而受諸受。如空",
    "T38n1778_007:0664a07": "中種樹。若無大精進力即不能於諸受中成",
    "T38n1778_007:0664a08": "就一切佛法。猶如嬾人雖得作器無所成辨。",
    "T38n1778_007:0664a09": "若大精進如大施太子空其大海。如華嚴明。",
    "T38n1778_007:0664a10": "七地欲沈空諸佛所不許勸發起其大精進",
    "T38n1778_007:0664a11": "力故菩薩入假。未具佛法當勤精進不應滅",
    "T38n1778_007:0664a12": "受取證。今明具佛法者還約三種受其一切",
    "T38n1778_007:0664a13": "法。一約凡夫者即約屬愛見受也。屬愛惡受",
    "T38n1778_007:0664a14": "已如前列。受此諸受具修一切法。菩薩於諸",
    "T38n1778_007:0664a15": "不善受知病識藥。知病即知苦集識藥即知道",
    "T38n1778_007:0664a16": "滅。知四不可說而通四種四諦。即是行於非",
    "T38n1778_007:0664a17": "道通達佛道。此不善道即如來種用四悉檀自",
    "T38n1778_007:0664a18": "行化他。此具如佛道品(云云)。次約屬愛善受。",
    "T38n1778_007:0664a19": "具足佛法者亦如前列。於此善受能知天文地",
    "T38n1778_007:0664a20": "理韋陀書史五明六藝。輪王十善五通神仙",
    "T38n1778_007:0664a21": "之論釋提桓因種種善論諸梵天王說出欲論",
    "T38n1778_007:0664a22": "無不皆知。又於此法知四不可說等例前惡",
    "T38n1778_007:0664a23": "中。次明受屬見惡受善受。以邪相入正法修",
    "T38n1778_007:0664a24": "一切佛法亦如是。二明受二乘具一切佛法。",
    "T38n1778_007:0664a25": "即藏通四門皆知四不可說例前惡中。三明",
    "T38n1778_007:0664a26": "受菩薩受具一切佛法。四教菩薩如前說。菩",
    "T38n1778_007:0664a27": "薩知四不可說入假利生。三藏菩薩有門生",
    "T38n1778_007:0664a28": "滅四諦起四弘誓願。阿僧祇劫行六度行具",
    "T38n1778_007:0664a29": "一切法。而於生滅四諦通達三種四諦自利",
    "T38n1778_007:0664b01": "利他。餘三門亦如是。通別圓一十二門亦如",
    "T38n1778_007:0664b02": "是。若受凡夫受未具佛法不得滅之取證。乃",
    "T38n1778_007:0664b03": "至菩薩受亦如是。華嚴呵七地沈空意當在",
    "T38n1778_007:0664b04": "此。瓔珞云等覺地無量百千萬劫入重玄門",
    "T38n1778_007:0664b05": "修凡夫事。即是未滅凡夫受而取證也。凡夫",
    "T38n1778_007:0664b06": "受尚爾。二乘菩薩受未具佛法豈得滅而取證。",
    "T38n1778_007:0664b07": "設身至大悲心三明入假起悲。入假精進",
    "T38n1778_007:0664b08": "具學佛法本為化他。若大悲心少則精進心",
    "T38n1778_007:0664b09": "羸。故須加修悲心。設身有苦者。若是念處等",
    "T38n1778_007:0664b10": "出假伏惑未斷。若入生死苦來逼身或生退",
    "T38n1778_007:0664b11": "悔。若斷結見真或自存己。樂欲入涅槃放捨",
    "T38n1778_007:0664b12": "精進。故勸愍惡趣。無量劫來不識真正沈淪",
    "T38n1778_007:0664b13": "苦海。今得念處煖頂知空。苦尚難忍何況彼",
    "T38n1778_007:0664b14": "耶。乃至見諦出假。今有思惟。苦猶難忍況具",
    "T38n1778_007:0664b15": "縛惡趣。乃至斷見思盡出假。今止有習。苦猶",
    "T38n1778_007:0664b16": "難忍況三界凡夫。如是念時大悲節節增長。",
    "T38n1778_007:0664b17": "甘心受苦。荷負眾生出假精進。具如前釋。以",
    "T38n1778_007:0664b18": "已之疾愍於彼疾此意同也。我既下四明弘",
    "T38n1778_007:0664b19": "誓文為四。一酬本願化物二去取三正化物",
    "T38n1778_007:0664b20": "四傳釋。我既至眾生初明酬本願。何者悲誓",
    "T38n1778_007:0664b21": "利物但為內疾猶重未成化他之法。今修二",
    "T38n1778_007:0664b22": "觀調伏取相若薄若盡無知稍破。故言我既",
    "T38n1778_007:0664b23": "調伏。本願度物今須調伏一切眾生。但除其",
    "T38n1778_007:0664b24": "病而不除法。二明去取有師言。如病眼見華",
    "T38n1778_007:0664b25": "病瘥本無。眾生亦爾妄見諸法。妄惑若滅則",
    "T38n1778_007:0664b26": "無法可除。此是本無法何謂不除法。今言一",
    "T38n1778_007:0664b27": "切眾生具十界法無明不了觸處病生。若有",
    "T38n1778_007:0664b28": "智慧無礙自在悉為佛事。譬如火是燒法若",
    "T38n1778_007:0664b29": "觸燒。如病。謹慎不觸即是除病不可除火。除",
    "T38n1778_007:0664c01": "火則失溫身照闇成食之能。十二因緣三道",
    "T38n1778_007:0664c02": "亦爾。此有去取法不同除也。又火能燒人得",
    "T38n1778_007:0664c03": "法術者入出無礙不須除火。故八萬四千煩",
    "T38n1778_007:0664c04": "惱凡夫為之疲勞。諸佛菩薩以為佛事。亦如",
    "T38n1778_007:0664c05": "治眼去病存精。為斷病本而教導之者。三正",
    "T38n1778_007:0664c06": "明化物。病本即是一念無明取相。故華嚴云",
    "T38n1778_007:0664c07": "三界無別法唯是一心作。今謂唯是一念無",
    "T38n1778_007:0664c08": "明取相心作此即三界之病本也。若知無明",
    "T38n1778_007:0664c09": "不起取有即畢故不造新。即是斷病本也。何",
    "T38n1778_007:0664c10": "謂病本下四傳釋文為二。初釋出病本二釋",
    "T38n1778_007:0664c11": "教化斷除。何謂病本者攀緣只是妄念取相。",
    "T38n1778_007:0664c12": "過去無明行合現在愛取有。合過去攀緣為",
    "T38n1778_007:0664c13": "現在病本。現在攀緣為未來病本。何所攀緣",
    "T38n1778_007:0664c14": "謂之三界者。過現攀緣皆緣三界。若離三界",
    "T38n1778_007:0664c15": "無別攀緣云。何至無所得。次釋教化斷除。謂",
    "T38n1778_007:0664c16": "心無所得者無相空慧。不得一念無明取三",
    "T38n1778_007:0664c17": "界相。即心無所得攀緣皆息。如經無所攀緣。",
    "T38n1778_007:0664c18": "謂二見者我及涅槃。是二皆空即內外見心",
    "T38n1778_007:0664c19": "皆無所得。若心無所得無明取相攀緣皆息。",
    "T38n1778_007:0664c20": "則心水清淨珠相自現。若得清淨心常一則",
    "T38n1778_007:0664c21": "能見般若。是為化物之要道也。文殊下五明",
    "T38n1778_007:0664c22": "勇健心結釋前四文為二。一正結釋二譬顯。",
    "T38n1778_007:0664c23": "是為有疾菩薩調伏其心者。結從空入假伏",
    "T38n1778_007:0664c24": "心修一切佛法。結能利益一切眾生。如金剛",
    "T38n1778_007:0664c25": "般若云菩薩降伏其心滅度無量眾生。實無",
    "T38n1778_007:0664c26": "眾生得滅度者即是此義。為斷老病死苦是菩",
    "T38n1778_007:0664c27": "薩菩提者。菩提言道若不利物即二乘道菩提",
    "T38n1778_007:0664c28": "名道薩埵名成眾生。若不如是為無慧利者。",
    "T38n1778_007:0664c29": "眾生不得法施慧利於物無出生死之大益",
    "T38n1778_007:0665a01": "也。譬如勝怨者二譬顯菩薩利物勇健心也。",
    "T38n1778_007:0665a02": "愛見之心能化眾生入於魔外。即是眾生入",
    "T38n1778_007:0665a03": "道之怨菩薩能斷其見思是勝怨也。兼除者",
    "T38n1778_007:0665a04": "兼言未正。菩薩法界結惑未盡。由須自行傍",
    "T38n1778_007:0665a05": "兼利物故言兼除。又兼除者在因且兼除眾",
    "T38n1778_007:0665a06": "生生死。成佛則究竟為斷除也。彼有疾下三",
    "T38n1778_007:0665a07": "明有疾菩薩用中觀調伏。前二觀為方便。此",
    "T38n1778_007:0665a08": "觀即是佛菩提智為斷無明自體實疾。故勝",
    "T38n1778_007:0665a09": "鬘云無明住地其力最大。佛菩提智之所能",
    "T38n1778_007:0665a10": "斷。因此發真即開佛知見。亦名一切種智亦",
    "T38n1778_007:0665a11": "名佛眼。是為入不二法門品作本。具如玄義。",
    "T38n1778_007:0665a12": "修此觀位約教有三。通教六地斷四住七地",
    "T38n1778_007:0665a13": "斷塵沙八地道觀雙流。若別接通八地修中",
    "T38n1778_007:0665a14": "治無明病。九地似解名為聞見。十地發真名",
    "T38n1778_007:0665a15": "為眼見。別教十住已斷四住。十行除塵沙。因",
    "T38n1778_007:0665a16": "前解行得修此觀。十品似解即是迴向。發真",
    "T38n1778_007:0665a17": "入地分破無明。道觀雙流入薩婆若海。圓教",
    "T38n1778_007:0665a18": "五品即修此觀。若生似解得六根淨。若能發",
    "T38n1778_007:0665a19": "真即入初住斷無明實病。道觀雙流自然流",
    "T38n1778_007:0665a20": "入乃至等覺無明未盡皆名有疾。以別接通",
    "T38n1778_007:0665a21": "及別斷伏皆是方便。今初發心行生修乃至",
    "T38n1778_007:0665a22": "坐道樹下。故圓教初心即學中觀。文為二。一",
    "T38n1778_007:0665a23": "正明中觀二道觀雙流。初文二。一明觀體。二",
    "T38n1778_007:0665a24": "簡非。初文二。一明自觀二觀眾生。如我",
    "T38n1778_007:0665a25": "此病非真非有者。是初自觀法身有無明自",
    "T38n1778_007:0665a26": "體之病。非真非空非有非假。又非真者非從",
    "T38n1778_007:0665a27": "假入空所治之病。非有者非從空入假所治",
    "T38n1778_007:0665a28": "病也。故前二方便非是正觀。因前二空入今",
    "T38n1778_007:0665a29": "中道。四句撿無明畢竟不可得。即知無明性",
    "T38n1778_007:0665b01": "即是明。明亦不可得。是為入不二法門。即見",
    "T38n1778_007:0665b02": "虛空實諦佛性名中道觀。玄義具明。如是觀",
    "T38n1778_007:0665b03": "者破迷實諦無明之疾。眾生疾亦非真非",
    "T38n1778_007:0665b04": "有次觀眾生。修此觀時非但自知疾非真非",
    "T38n1778_007:0665b05": "有知眾生亦然。是觀眾生根本疾也。何者眾",
    "T38n1778_007:0665b06": "生本來與菩薩非真非有一如無二不異不別。",
    "T38n1778_007:0665b07": "眾生迷故墮二生死。菩薩觀照了知十界皆",
    "T38n1778_007:0665b08": "有中道無明之疾。故己他之疾同。是真體一",
    "T38n1778_007:0665b09": "無明也。以此驗知。此經觀中則無假空而不",
    "T38n1778_007:0665b10": "中。作是下二明簡非為三。一約愛見大悲",
    "T38n1778_007:0665b11": "二約禪定三約二智此三非者正就法身二莊",
    "T38n1778_007:0665b12": "嚴簡。初文者若觀中道生愛見者。則不能雙",
    "T38n1778_007:0665b13": "照二諦。若照二諦亦不照中。今觀中道不生",
    "T38n1778_007:0665b14": "愛見。若照中道即能雙照不失中道。即是一",
    "T38n1778_007:0665b15": "心三觀。即真中觀之正體也。此之愛見正約",
    "T38n1778_007:0665b16": "中道。若約二諦屬前二觀。若就三諦明權實",
    "T38n1778_007:0665b17": "者此是自行權實。何者自行照實諦為實照",
    "T38n1778_007:0665b18": "二諦為權。若約正道生愛見悲即法身有疾",
    "T38n1778_007:0665b19": "此為四。一正明起愛見二釋是非三引佛語",
    "T38n1778_007:0665b20": "證四結勸捨。初言若起愛見大悲即應捨離。",
    "T38n1778_007:0665b21": "若於中道法身起愛即順道愛生。名為頂墮。",
    "T38n1778_007:0665b22": "菩薩雖不墮二地障入菩薩位。若用悲心欲",
    "T38n1778_007:0665b23": "拔二邊生死苦者。名愛見悲。是則非唯自體",
    "T38n1778_007:0665b24": "成疾。亦定慧大悲雙照不明。損方便力障於",
    "T38n1778_007:0665b25": "大用。如身有疾手足萎陀不能營辦。正覺之",
    "T38n1778_007:0665b26": "體有愛見患。定慧大悲皆有障也。又如手足",
    "T38n1778_007:0665b27": "有疾亦能累身。若定慧有障能障觀體。此正",
    "T38n1778_007:0665b28": "觀體若有愛見緣眾生者。即愛見悲。非但自",
    "T38n1778_007:0665b29": "體有障。亦障福慧莊嚴二諦雙遊普利眾生。",
    "T38n1778_007:0665c01": "所以至解縛二明解釋。除失顯得文為二。",
    "T38n1778_007:0665c02": "一除失二顯得。一除失者菩薩斷除客塵者。",
    "T38n1778_007:0665c03": "愛見即是無明不有而有。名為客塵。能覆自",
    "T38n1778_007:0665c04": "性之心。若用悲心欲拔眾生二邊苦者。即於",
    "T38n1778_007:0665c05": "生死有疲厭心。何者觀體若有愛見照二諦",
    "T38n1778_007:0665c06": "用則不分明。慈悲外化即有疲怠。如身有疾",
    "T38n1778_007:0665c07": "不欲行涉。此是除失。若能離此無有疲厭",
    "T38n1778_007:0665c08": "者次明顯得。若能離此愛見則內觀徹雙照",
    "T38n1778_007:0665c09": "無滯。無緣大悲化物無惓。如身無疾所作成",
    "T38n1778_007:0665c10": "辨在在所生不為愛見覆者。若斷無明愛見",
    "T38n1778_007:0665c11": "則無界外煩惱。慈悲誓願隨有疾眾生有緣",
    "T38n1778_007:0665c12": "之處受身化物。自既無分段變易之縛。即能",
    "T38n1778_007:0665c13": "解彼眾生之縛。故云所生無縛能為眾生說",
    "T38n1778_007:0665c14": "法解縛。此顯得也。如佛至是處三引佛語",
    "T38n1778_007:0665c15": "證釋正觀義。義既深邃淺行未達各生疑網。",
    "T38n1778_007:0665c16": "是故引證。是故菩薩不應起縛四結勸解釋。",
    "T38n1778_007:0665c17": "分明證據有實足以斷疑生信。故結勸云不",
    "T38n1778_007:0665c18": "應起縛何謂下二約禪簡非顯是文為二。",
    "T38n1778_007:0665c19": "一簡非二顯是。初文者貪著禪味是菩薩縛。",
    "T38n1778_007:0665c20": "縛即是非。若貪著有漏根本十二門禪即隨",
    "T38n1778_007:0665c21": "生同居。若貪著無漏觀練薰修即隨生有餘。",
    "T38n1778_007:0665c22": "若貪著九種大禪首楞嚴等百八三昧即隨生",
    "T38n1778_007:0665c23": "果報。皆不免縛。以方便生是菩薩解二約",
    "T38n1778_007:0665c24": "禪顯是。若觀中道不染前三。誓生三土皆是",
    "T38n1778_007:0665c25": "以方便生。雖生三土無三種縛。能解三土眾",
    "T38n1778_007:0665c26": "生之縛故言以方便生是菩薩解。又無方便",
    "T38n1778_007:0665c27": "下三約二智明簡非文為二。一約修行二智",
    "T38n1778_007:0665c28": "二約真應二智。修行用因真應約果。初文為",
    "T38n1778_007:0665c29": "三。一略用四句標章二四番解釋三總結。初",
    "T38n1778_007:0666a01": "標中初兩句標實智縛脫章門。次兩句標權智",
    "T38n1778_007:0666a02": "縛脫章門如文。何謂至方便解二釋前四章",
    "T38n1778_007:0666a03": "門。一釋無方便慧縛。謂以愛見心者。修正觀",
    "T38n1778_007:0666a04": "時不能體達不生不生不可說。又無助道資",
    "T38n1778_007:0666a05": "發實慧。實慧不發致起愛見。若用此心修行",
    "T38n1778_007:0666a06": "六度。莊嚴佛土成就眾生。修三脫門而調伏",
    "T38n1778_007:0666a07": "者。不能發真破無明障顯出法身自利利他。",
    "T38n1778_007:0666a08": "即是無方便。慧縛如身有疾不能運為。二釋",
    "T38n1778_007:0666a09": "有方便慧解。謂不以愛見心者。但不以愛見",
    "T38n1778_007:0666a10": "心反前為異。餘義並同依前說之。三釋無慧",
    "T38n1778_007:0666a11": "方便縛。謂住三毒者此是修觀行。不加修真",
    "T38n1778_007:0666a12": "慧破通別三毒。用不淨心而入方便。萬行無",
    "T38n1778_007:0666a13": "導即是無慧方便縛。如人手足有疾不能安",
    "T38n1778_007:0666a14": "快四釋有慧方便解。謂離三毒者。以離三毒",
    "T38n1778_007:0666a15": "反前為異。餘同比說。問愛見與三毒何異。答",
    "T38n1778_007:0666a16": "愛見是順道而起。三毒多著依正而生。問成",
    "T38n1778_007:0666a17": "就眾生與殖眾德本何異。答利物無緣大悲",
    "T38n1778_007:0666a18": "名成就眾生。即是智集唯識通。如是取淨土。",
    "T38n1778_007:0666a19": "自行一心具足萬行。迴向菩提名殖眾德本。",
    "T38n1778_007:0666a20": "即是非形第一體非莊嚴莊嚴。文殊至觀諸",
    "T38n1778_007:0666a21": "法三總結勸。有無明實疾。菩薩應如是巧用",
    "T38n1778_007:0666a22": "二智以觀諸法。即是以助資正以正導助。此",
    "T38n1778_007:0666a23": "即善用二智自利利他。又復觀身下二約真",
    "T38n1778_007:0666a24": "應辨二智文為二。一觀身有實疾權疾明二",
    "T38n1778_007:0666a25": "智二觀身疾不離不滅明二智。初文又二。初",
    "T38n1778_007:0666a26": "觀法身實疾即是實智。次觀應身權疾即是",
    "T38n1778_007:0666a27": "權智。何者照實權境隨境受名。初文者又復",
    "T38n1778_007:0666a28": "觀身無常苦空無我。是名為慧作此觀者。前",
    "T38n1778_007:0666a29": "明實慧。觀法身理湛然實境。以為實慧。今有",
    "T38n1778_007:0666b01": "疾菩薩法身猶有因疾果疾。是無常等即事",
    "T38n1778_007:0666b02": "不實。即是法性為實慧也。菩薩未證極果。因",
    "T38n1778_007:0666b03": "地法身有常無常。二鳥俱遊意在此也。雖",
    "T38n1778_007:0666b04": "身至方便二明照應身權疾之境。即是方便",
    "T38n1778_007:0666b05": "智也。何者雖身有疾即是菩薩法身惑累未",
    "T38n1778_007:0666b06": "盡。猶有無明變易實疾。常在生死者。即是應",
    "T38n1778_007:0666b07": "身常在界內外生死。所以常在者為饒益一切",
    "T38n1778_007:0666b08": "而無厭惓。是名方便。即照權境為權智也。",
    "T38n1778_007:0666b09": "又復下二約觀身不離不滅。明二智文為二。",
    "T38n1778_007:0666b10": "一約不離明實智二約不滅明權智。初文者",
    "T38n1778_007:0666b11": "又復觀身。身不離病者有疾菩薩觀身實相。",
    "T38n1778_007:0666b12": "即是自性清淨心不染而染難可了知。若斷",
    "T38n1778_007:0666b13": "未盡即是身不離病。又法身大悲同眾生疾。",
    "T38n1778_007:0666b14": "法身應疾故言身不離病。病不離身者實疾",
    "T38n1778_007:0666b15": "權疾皆不離法身。而有是病。是身非新非故",
    "T38n1778_007:0666b16": "者無明實疾與本法身無前後。但非始本。眾",
    "T38n1778_007:0666b17": "生無始之病非新非故。菩薩同病亦非新故。",
    "T38n1778_007:0666b18": "是名為慧者即實智也。設身有疾而不永滅。",
    "T38n1778_007:0666b19": "二約不滅以明權智。有疾菩薩既住正觀不",
    "T38n1778_007:0666b20": "應四大增動。宿業所致。設有重疾即觀入法",
    "T38n1778_007:0666b21": "門。故言而不永滅。又設是假設權實二疾皆",
    "T38n1778_007:0666b22": "是假設。實疾即是無明假設。故金光明云。無",
    "T38n1778_007:0666b23": "所有故假名無明。權疾因眾生而起亦是假",
    "T38n1778_007:0666b24": "設。而不永滅者亦有實權。實者雖有此疾體",
    "T38n1778_007:0666b25": "疾無疾不斷不破。以己之疾愍於彼疾。若觀",
    "T38n1778_007:0666b26": "此疾入實相者得無緣大悲。還用利生故不",
    "T38n1778_007:0666b27": "永滅。權者若一段眾生疾滅。於餘眾生猶須",
    "T38n1778_007:0666b28": "為現。故不永滅。文殊師利下二因觀成行。",
    "T38n1778_007:0666b29": "此為香積作本。彼明穢淨土菩薩之行。為成",
    "T38n1778_007:0666c01": "此義文為二。一結前觀以為行本二正明雙",
    "T38n1778_007:0666c02": "流之行。初文為三。一明調伏觀成二釋三結",
    "T38n1778_007:0666c03": "成行本。初文者有疾菩薩應如是調伏其心。",
    "T38n1778_007:0666c04": "亦復不住不調伏心者。上多明不斷煩惱。若",
    "T38n1778_007:0666c05": "不得意則縱煩惱。心隨妄法還同凡夫。所",
    "T38n1778_007:0666c06": "以至聲聞法二明結過釋也。若住不調伏心",
    "T38n1778_007:0666c07": "是愚人法者。一往同愚非即凡愚。如罵人如",
    "T38n1778_007:0666c08": "驢非即驢也。若住調伏心是聲聞法者。亦一",
    "T38n1778_007:0666c09": "往相似非即同也。是故至菩薩行三結成行",
    "T38n1778_007:0666c10": "本。若離二法縱容得所則是菩薩立行之本。",
    "T38n1778_007:0666c11": "故言是菩薩行。在於下二正明雙流行文為",
    "T38n1778_007:0666c12": "五。一雙明雙流行二單明雙流行三約道品",
    "T38n1778_007:0666c13": "正觀明雙流行四約現相自在明雙流行五約",
    "T38n1778_007:0666c14": "依正明雙流行。初有三行。在於生死不為污",
    "T38n1778_007:0666c15": "行者。若中觀相應入俗不染。住於涅槃不永",
    "T38n1778_007:0666c16": "滅度者。流入偏真而不取證。非凡夫行者流",
    "T38n1778_007:0666c17": "入真也。非賢聖行者入俗自在不同二乘。非",
    "T38n1778_007:0666c18": "垢行者流入真也。非淨行者流入俗也。雖",
    "T38n1778_007:0666c19": "過至是菩薩行二單明雙流有十五行。雖過",
    "T38n1778_007:0666c20": "魔行而現降眾魔者。正觀相應能入俗降魔。",
    "T38n1778_007:0666c21": "求一切智者流入真空。不非時求證一切智",
    "T38n1778_007:0666c22": "不墮二地。雖觀諸法不生。流入真空雖化二",
    "T38n1778_007:0666c23": "乘不墮二地。雖觀十二緣起。本自不生而流",
    "T38n1778_007:0666c24": "入俗諦緣起。起六十二見化諸外道。雖攝一",
    "T38n1778_007:0666c25": "切眾生。雖入俗諦用四攝法。攝諸眾生入一",
    "T38n1778_007:0666c26": "實諦。和光不同塵故不愛著。雖樂遠離。流入",
    "T38n1778_007:0666c27": "真空能遠離煩惱生死。而不灰斷。雖行三界。",
    "T38n1778_007:0666c28": "雖入俗諦行於三界。即照世諦。而不壞法性",
    "T38n1778_007:0666c29": "即是照真諦也。雖行於空。流入偏真具修萬",
    "T38n1778_007:0667a01": "行。如空中種樹。雖行無相流入遍真無相不",
    "T38n1778_007:0667a02": "妨度生。雖行無作。流入偏真無作不妨受六",
    "T38n1778_007:0667a03": "道身。雖行無起。流入偏真無起。而起萬善。雖",
    "T38n1778_007:0667a04": "行六度。雖入俗諦同六度菩薩。任運圓照眾",
    "T38n1778_007:0667a05": "生之心。雖行六通。自然入俗故得五通入真。",
    "T38n1778_007:0667a06": "而不盡漏不同二乘。雖行四無量心。流入梵",
    "T38n1778_007:0667a07": "天行於俗諦。而不受集梵世生死。梵王之身。",
    "T38n1778_007:0667a08": "雖行禪定解脫三昧。雖入俗諦諸禪。而不隨",
    "T38n1778_007:0667a09": "禪生色界。不隨定生無色界不隨解脫生淨",
    "T38n1778_007:0667a10": "居。亦不隨解脫三昧生有餘土。雖行至是",
    "T38n1778_007:0667a11": "菩薩行三約三十七品正觀。明雙流行。雖行",
    "T38n1778_007:0667a12": "四念處。正觀相應自然流入折體念處。見真",
    "T38n1778_007:0667a13": "而不捨俗諦身受心法。雖行四正勤。流入折",
    "T38n1778_007:0667a14": "體正勤見真而不捨俗諦身心精進。雖行四",
    "T38n1778_007:0667a15": "如意足。流入折體如意。見真而能得俗諦自",
    "T38n1778_007:0667a16": "在神通。雖行五根。流入折體五根。見真而能",
    "T38n1778_007:0667a17": "入俗。分別眾生諸根利鈍。雖行五力。流入",
    "T38n1778_007:0667a18": "折體五力。見真而能求佛照俗十力。雖行七",
    "T38n1778_007:0667a19": "覺分。流入折體七覺。見真而分別佛一切種",
    "T38n1778_007:0667a20": "智。雖行八正道。流入折體八正。見真而樂",
    "T38n1778_007:0667a21": "佛道。雖行止觀助道之法。流入事止觀助折",
    "T38n1778_007:0667a22": "體見真不入灰斷。在俗行化。此則二諦雙流",
    "T38n1778_007:0667a23": "皆異二乘。故悉結成菩薩行也。雖行至是",
    "T38n1778_007:0667a24": "菩薩行。四約現相明雙流。文有三行。雖行不",
    "T38n1778_007:0667a25": "生不滅者。正觀相應流入真諦不生不滅。而",
    "T38n1778_007:0667a26": "現俗諦相好莊嚴。雖現聲聞辟支佛威儀。流",
    "T38n1778_007:0667a27": "入現外威儀入真。而能入俗不捨一切佛法。",
    "T38n1778_007:0667a28": "此即內祕菩薩行外現作聲聞。雖隨諸法究",
    "T38n1778_007:0667a29": "竟淨相。流入平等法界四不可說。而能界內",
    "T38n1778_007:0667b01": "外現身利益。雖觀至是菩薩行。五約依正",
    "T38n1778_007:0667b02": "結撮扶成此宗體也。文有二行。雖觀等者。若",
    "T38n1778_007:0667b03": "正觀相應知常寂光。而能起界內同居淨土",
    "T38n1778_007:0667b04": "界外有餘果報淨土。此結成佛國因果為宗",
    "T38n1778_007:0667b05": "也。雖得等者。若正觀相應別入初地圓入",
    "T38n1778_007:0667b06": "初住。眾生應以佛身得度者能現八相。而真",
    "T38n1778_007:0667b07": "應未極應修住行乃至等覺諸菩薩道。故言",
    "T38n1778_007:0667b08": "不捨於菩薩之道是菩薩行。此結成住不思",
    "T38n1778_007:0667b09": "議解脫之體用也。若諸師不信此經明果外",
    "T38n1778_007:0667b10": "淨土法身者。云何消此文。說是至三菩提",
    "T38n1778_007:0667b11": "心第五大段明時眾得益。八千天子發菩提",
    "T38n1778_007:0667b12": "心者。菩提心義具如前釋。",
    "T38n1778_007:0667b13": "維摩經略疏卷第二十三",
    "T38n1778_007:0667b14": "不思議品",
    "T38n1778_007:0667b15": "此下五品次問疾品來者。即是入室大段第",
    "T38n1778_007:0667b16": "二重決前問疾品也。何者前明問疾品約於",
    "T38n1778_007:0667b17": "權疾。辨果實疾明因。所說既略。利根之徒",
    "T38n1778_007:0667b18": "如八千天子已發道心。其未悟之流更廣辨",
    "T38n1778_007:0667b19": "果明因決前權實疾義。故次來也。此五品為",
    "T38n1778_007:0667b20": "二。一此品正為決前問疾品約權疾明果。二",
    "T38n1778_007:0667b21": "從觀眾生品至香積四品。正為決前問疾品",
    "T38n1778_007:0667b22": "約實疾。明三教慰喻三觀調伏之因。今略用",
    "T38n1778_007:0667b23": "三意通釋此品。一品來意二略釋不思議三",
    "T38n1778_007:0667b24": "入文帖釋。初來意者。問疾品明疾有權實。",
    "T38n1778_007:0667b25": "權疾即是法身應用本迹各有所居。故淨名",
    "T38n1778_007:0667b26": "空室現疾而臥。表土表身表本表迹。文殊覩",
    "T38n1778_007:0667b27": "相知有所表。故因往復論決果地依正義。意",
    "T38n1778_007:0667b28": "雖顯而不思議垂迹。權疾依正莫測之用猶",
    "T38n1778_007:0667b29": "未具明。故因身子生念為致燈王之座。而此",
    "T38n1778_007:0667b30": "小室容多大座而無妨礙。即顯不思議垂迹",
    "T38n1778_007:0667c01": "權疾所居神用莫測。廣論果地從本起迹迹",
    "T38n1778_007:0667c02": "中變用依正自在。重廣顯權疾垂迹變現眾",
    "T38n1778_007:0667c03": "生疾愈權疾亦愈。故此品來也。二略釋不思",
    "T38n1778_007:0667c04": "議者即有二意。一明三德解脫不思議。二明",
    "T38n1778_007:0667c05": "本迹依土不思議。初意者即有三種。一真性",
    "T38n1778_007:0667c06": "二實慧三方便。故淨名云諸佛菩薩有解脫",
    "T38n1778_007:0667c07": "名不思議。若菩薩住是解脫者能以須彌之",
    "T38n1778_007:0667c08": "高廣內芥子中。乃至種種變現莫測即是三",
    "T38n1778_007:0667c09": "種解脫不思議義。何者諸佛菩薩有解脫者",
    "T38n1778_007:0667c10": "即是真性。若菩薩住此者即是實慧。能以須",
    "T38n1778_007:0667c11": "彌內於芥等即是方便。但四教皆明三種之",
    "T38n1778_007:0667c12": "理悉有不思議義而有二種。一相待二絕待。",
    "T38n1778_007:0667c13": "若三教所明即是相待。何者三教隨他意語。",
    "T38n1778_007:0667c14": "約斷結以明解脫即是相待。圓教隨自約不",
    "T38n1778_007:0667c15": "斷結以明解脫。即是絕待不思議也。相待即",
    "T38n1778_007:0667c16": "是有思之不思皆是思議。絕待即是無思之",
    "T38n1778_007:0667c17": "不思是真不思議。今此一品正以絕待不思",
    "T38n1778_007:0667c18": "以釋不思議也。所以三教成相待者如三藏",
    "T38n1778_007:0667c19": "佛果神用變化。凡夫二乘及諸菩薩之所莫",
    "T38n1778_007:0667c20": "測。即不思議。若待通教體法解脫還是思議。",
    "T38n1778_007:0667c21": "若通教八地已上道觀雙流。二乘下地之所",
    "T38n1778_007:0667c22": "莫測即不思議。若待佛地猶是思議。通若待",
    "T38n1778_007:0667c23": "別還是思議。別教登地見一實諦得三解脫。",
    "T38n1778_007:0667c24": "三乘通教別三十心所不測量即不思議。若",
    "T38n1778_007:0667c25": "待上地是思議。此三皆是下不思上。非是當",
    "T38n1778_007:0667c26": "位絕待之不思議。今明圓教絕待不思議者。",
    "T38n1778_007:0667c27": "十二因緣三種非道即是三德解脫佛道。若",
    "T38n1778_007:0667c28": "菩薩行此十二因緣三種非道。不斷三惑不",
    "T38n1778_007:0667c29": "破三法。而住三種解脫之道。即不思議絕待",
    "T38n1778_007:0668a01": "三德之解脫也。是則非但下不思。上乃至上",
    "T38n1778_007:0668a02": "地諸佛菩薩亦不思下地及一切眾生因緣三",
    "T38n1778_007:0668a03": "道。即是絕待之不思議。故文殊般若云。佛",
    "T38n1778_007:0668a04": "界眾生界俱不可思議無有異也。前釋一名",
    "T38n1778_007:0668a05": "不可思議解脫已具明竟。二約本迹依土者。",
    "T38n1778_007:0668a06": "前品空室表土。文殊見相問於佛國。但明寂",
    "T38n1778_007:0668a07": "光畢竟空寂。此但是法身本土不可思議。未",
    "T38n1778_007:0668a08": "顯應身迹居不思議相。今用神力致座。明迹",
    "T38n1778_007:0668a09": "居穢土現不思議事。須彌大海地水火風十",
    "T38n1778_007:0668a10": "方佛土集在一國。示一切人如是等事。皆是",
    "T38n1778_007:0668a11": "依土現不思議莫測之相。具出在文。若迹居",
    "T38n1778_007:0668a12": "分段依報塊然。尚示無礙居餘三土豈可測",
    "T38n1778_007:0668a13": "量。問此十四品皆不思議何得獨標此品。答",
    "T38n1778_007:0668a14": "雖復皆明但此品廣出變用事。顯故別標題。",
    "T38n1778_007:0668a15": "如摩訶般若始終皆明般若。佛言欲求般若",
    "T38n1778_007:0668a16": "當於須菩提品中求。而須菩提對佛。釋提桓",
    "T38n1778_007:0668a17": "因舍利弗問難一向皆入真空實相。即般若",
    "T38n1778_007:0668a18": "正意故勸此品中求。今品亦爾。爾時下三",
    "T38n1778_007:0668a19": "入文帖釋。此品總為六。一身子為眾念座．二",
    "T38n1778_007:0668a20": "淨名借座．三昧不思議神用．四迦葉欣仰．",
    "T38n1778_007:0668a21": "五時眾得益．六淨名述成。初文為五。一身子",
    "T38n1778_007:0668a22": "生念．二淨名問．三身子答．四淨名彈呵．五天",
    "T38n1778_007:0668a23": "子得法眼淨。初文者身子古聖迹。示此念欲",
    "T38n1778_007:0668a24": "為開發不思議端。若不生念無由得顯不思",
    "T38n1778_007:0668a25": "議用。又欲為令小乘未證果者得法眼淨。或",
    "T38n1778_007:0668a26": "發大心已入位者得成生蘇。故示生念因致",
    "T38n1778_007:0668a27": "彈呵。為借燈王之座廣說大用。則諸聲聞鄙",
    "T38n1778_007:0668a28": "小慕大。堪聞大品法華。約事論者。大眾立久",
    "T38n1778_007:0668a29": "而二大士方論大道。言論未已恐時眾疲怠",
    "T38n1778_007:0668b01": "不染法利若。有床座咸得安穩。必獲大益故",
    "T38n1778_007:0668b02": "生此念。亦因空室致有斯念。因此彈呵。神",
    "T38n1778_007:0668b03": "力借座。即得廣說不思議解脫神用。皆是垂",
    "T38n1778_007:0668b04": "迹權疾利物自在之功。若有此勝能用化物",
    "T38n1778_007:0668b05": "者。則除眾生實疾因果。豈得不念。若眾生因",
    "T38n1778_007:0668b06": "果疾愈則佛菩薩淨名應同之疾皆愈。是則",
    "T38n1778_007:0668b07": "成前果地權疾之義。長者至床座耶二問所",
    "T38n1778_007:0668b08": "念。身子雖生此念眾生未盡知。將欲彈呵故",
    "T38n1778_007:0668b09": "先問所念。為法來耶求床座耶。若為床座不",
    "T38n1778_007:0668b10": "名行人。若言為法不應求座。故須覈問。若",
    "T38n1778_007:0668b11": "所念顯露大眾同知方可彈折。舍利至求",
    "T38n1778_007:0668b12": "床座三身子依念而答。我為法來非為床座。",
    "T38n1778_007:0668b13": "尋此答意即為三失。一心念床座而云為法。",
    "T38n1778_007:0668b14": "是違心之失。二所念聲聞法中三寶四諦等",
    "T38n1778_007:0668b15": "法。是不稱理之失。三真法無念而今興念。",
    "T38n1778_007:0668b16": "是捨道法入凡夫之失。維摩下四正彈呵呵",
    "T38n1778_007:0668b17": "其三失。初呵違心者。夫求法者不貪軀命豈",
    "T38n1778_007:0668b18": "辭立久。不沾法味身有疲怠。謂眾亦然遂念",
    "T38n1778_007:0668b19": "床座。乃至覈問答言為法。若其為法不惜身",
    "T38n1778_007:0668b20": "命。豈得疲怠而念床座。夫求下二約法呵",
    "T38n1778_007:0668b21": "其不稱理失。向聞大乘既不染心猶存小法。",
    "T38n1778_007:0668b22": "致疲怠念座故呵其所存小法。文為四。一約",
    "T38n1778_007:0668b23": "陰入三界呵．二約三寶呵．三總約四諦呵．四",
    "T38n1778_007:0668b24": "別約四諦呵。初文者身子依三藏入道。陰入",
    "T38n1778_007:0668b25": "是其報身。因此修禪發欲界定四禪四空。住",
    "T38n1778_007:0668b26": "此諸禪觀三界陰入生滅諦理斷三界結。雖成",
    "T38n1778_007:0668b27": "羅漢巡觀無漏還從此入。今淨名用衍呵其",
    "T38n1778_007:0668b28": "拙度。不得即空法性陰入。非真求法不免還",
    "T38n1778_007:0668b29": "招麁變易死。又有入出之觀出則疲怠念座。",
    "T38n1778_007:0668c01": "唯舍利弗至眾求二約三寶呵。所以須約",
    "T38n1778_007:0668c02": "三寶呵者。其聲聞人隨聞生解三空入道。由",
    "T38n1778_007:0668c03": "佛說法得入僧數。若呵其非者是則過由佛",
    "T38n1778_007:0668c04": "法眾僧。亦非故呵其不應取著。不了義教明",
    "T38n1778_007:0668c05": "三十二相為佛。九部為法羯磨得戒為事僧",
    "T38n1778_007:0668c06": "見諦得果為理僧。大乘諸法實相本自明了",
    "T38n1778_007:0668c07": "是佛。理性無倒為法。智理不二為僧。又知法",
    "T38n1778_007:0668c08": "名佛離相為法無為即僧。若不識此一體三寶",
    "T38n1778_007:0668c09": "乃著別相三寶。故呵不應著也。夫求下三",
    "T38n1778_007:0668c10": "總約四諦呵。所以次約四諦呵者。身子不愜。",
    "T38n1778_007:0668c11": "若三寶不實不應著者。觀諦見理豈無三寶。",
    "T38n1778_007:0668c12": "故即呵其有作四諦非究竟也。文為二。一呵",
    "T38n1778_007:0668c13": "二釋。一呵云無見等者此呵生滅四諦。若由",
    "T38n1778_007:0668c14": "此見理不進求者。但住化城不至寶所。如呵",
    "T38n1778_007:0668c15": "須菩提云不壞於身。而隨一相豈折觀苦言",
    "T38n1778_007:0668c16": "見理也。不斷婬怒癡亦不與俱。豈定斷集以",
    "T38n1778_007:0668c17": "五逆相而得解脫。豈煩惱盡以為證滅。如化",
    "T38n1778_007:0668c18": "城之造作也。有師作造詣之解恐不如前釋。",
    "T38n1778_007:0668c19": "不斷癡愛起於明脫。即是行於非道通達佛",
    "T38n1778_007:0668c20": "道。豈離非道別有正道之可修也。若執聲聞",
    "T38n1778_007:0668c21": "四諦為實即不見大乘三種四諦。所以至非",
    "T38n1778_007:0668c22": "求法也二釋者。若執生滅有諍論者。即是界",
    "T38n1778_007:0668c23": "內有為戲論。若實因此見真斷於界內愛見",
    "T38n1778_007:0668c24": "論者。猶是界外無為戲論。今身子雖斷有為",
    "T38n1778_007:0668c25": "猶在存四諦。即是無為界緣集戲論。非求大",
    "T38n1778_007:0668c26": "乘三諦之法。豈見佛性入王三昧。一切三昧",
    "T38n1778_007:0668c27": "悉入其中。唯舍利弗下四別約四諦呵。所",
    "T38n1778_007:0668c28": "以更歷別呵者恐身子未愜。若言四諦是戲",
    "T38n1778_007:0668c29": "論者。何得佛開以為種種利物之門。又解為",
    "T38n1778_007:0669a01": "未悟者。故須別呵。即為四。初一番約苦次兩",
    "T38n1778_007:0669a02": "番約集。次四番約滅。次二番約道。初呵苦諦。",
    "T38n1778_007:0669a03": "云法名寂滅者陰等苦法本自不生。今則無",
    "T38n1778_007:0669a04": "滅即真陰滅義。觀陰苦法是見生滅者乃斥",
    "T38n1778_007:0669a05": "生滅。豈見無生一實諦理。若不見理非求法",
    "T38n1778_007:0669a06": "者。如呵迦旃延。無以生滅心行說實相法。既",
    "T38n1778_007:0669a07": "不得真無生還招變易之苦。法名至非求法",
    "T38n1778_007:0669a08": "也次兩番別呵集者。集為習報二因所成。習",
    "T38n1778_007:0669a09": "因約煩惱報因約業。煩惱業合能招苦果故",
    "T38n1778_007:0669a10": "名集諦。初呵集習因云法名無染者。如大經",
    "T38n1778_007:0669a11": "云愛有九種能令生死相續不斷。若染世諦",
    "T38n1778_007:0669a12": "即有分段生死名界內集。若染真諦即有變",
    "T38n1778_007:0669a13": "易生死名界外集。次呵報因云法無行處者",
    "T38n1778_007:0669a14": "是呵行業。能觀之智為行所觀之境是處。故",
    "T38n1778_007:0669a15": "經云說智及智處。心行於境即是行業。凡夫",
    "T38n1778_007:0669a16": "行世諦招果內之苦。二乘行真諦招變易之",
    "T38n1778_007:0669a17": "苦。即是集也。法無至法也三四審別呵滅",
    "T38n1778_007:0669a18": "諦。法無取捨者實諦真滅本無取捨。而凡夫",
    "T38n1778_007:0669a19": "取世諦捨涅槃。故有界內生死不得真滅。二",
    "T38n1778_007:0669a20": "乘取真諦捨世諦即受變易生死亦非真滅。",
    "T38n1778_007:0669a21": "由取捨故不見中道非真求法。法無處所者",
    "T38n1778_007:0669a22": "此明滅諦。即是有餘無餘二乘行人歸心之",
    "T38n1778_007:0669a23": "處。若著滅諦涅槃之處即有無為煩惱生死。",
    "T38n1778_007:0669a24": "非真滅諦非求法也。法名無相者呵取滅諦",
    "T38n1778_007:0669a25": "無相涅槃。何者凡夫取世間相生於六識。故",
    "T38n1778_007:0669a26": "有界內生死不名為滅。聲聞取滅諦相即有",
    "T38n1778_007:0669a27": "七識名隨相生識。則有界外生死非真滅諦",
    "T38n1778_007:0669a28": "非求法也。法不可住者是呵住滅諦。何者凡",
    "T38n1778_007:0669a29": "夫住俗分段不滅。二乘住真即有變易豈得",
    "T38n1778_007:0669b01": "真滅。以住真諦有餘無餘不見佛性。非大涅",
    "T38n1778_007:0669b02": "槃究竟寂滅。豈是真求法也。法不至法也。",
    "T38n1778_007:0669b03": "四兩番別呵道諦。法不可見聞覺知者。凡夫",
    "T38n1778_007:0669b04": "有世俗見聞覺知則有見思。是以流轉非無",
    "T38n1778_007:0669b05": "漏道。小乘慧眼見真從聞生解。十六心悟理",
    "T38n1778_007:0669b06": "即是覺知。故大經云須陀洹人以正覺道斷",
    "T38n1778_007:0669b07": "煩惱亦名為佛。一切智知即是知也。故於見",
    "T38n1778_007:0669b08": "諦說眼智明覺。此見聞覺知不見一實諦理。",
    "T38n1778_007:0669b09": "非求大乘見思無漏。豈是真求法也。法名無",
    "T38n1778_007:0669b10": "為者。小乘滅諦是無為道諦是有為。無漏大",
    "T38n1778_007:0669b11": "乘道滅皆是無為。故大經云聲聞弟子是有",
    "T38n1778_007:0669b12": "為僧。上呵羅云說有為功德之利。非為無為",
    "T38n1778_007:0669b13": "出家意在此也。是故至所求三結呵身子興",
    "T38n1778_007:0669b14": "念之失。由念求法致有疲怠則念床座。若真",
    "T38n1778_007:0669b15": "求法無念無求。待水澄清珠相自現。乃是真",
    "T38n1778_007:0669b16": "求此無疲怠豈念床座。說是至眼淨五明",
    "T38n1778_007:0669b17": "天子得法眼淨。法眼淨者有師云是大乘法",
    "T38n1778_007:0669b18": "眼。今推此文雖不的判比上文恐猶是小乘",
    "T38n1778_007:0669b19": "法眼淨也。何者淨名含中入真用衍通教。求",
    "T38n1778_007:0669b20": "小乘人聞此巧度即淨法眼。又昔分別推求",
    "T38n1778_007:0669b21": "法相道理。心水波動不得見理。今聞此說應",
    "T38n1778_007:0669b22": "無所求。求心既息心水澄清豁然見理。如阿",
    "T38n1778_007:0669b23": "難竟夜策觀欲盡殘結而不得盡。放心就抌",
    "T38n1778_007:0669b24": "豁然發真。三界漏盡此亦應爾。爾時下二",
    "T38n1778_007:0669b25": "神力借座。上呵身子但為求座非為求法。因",
    "T38n1778_007:0669b26": "此說法天人得道。未顯不思議神力。若不致",
    "T38n1778_007:0669b27": "座如貧無財不能營辦呵嘖賓客。今以神力",
    "T38n1778_007:0669b28": "借座用酬身子所念。以為說不思議解脫之",
    "T38n1778_007:0669b29": "由。文為六。一問文殊有好座處．二文殊答座",
    "T38n1778_007:0669c01": "處．三現神力借座．四燈王遣座．五大眾歎仰．",
    "T38n1778_007:0669c02": "六淨名令眾就座。初問處者欲顯不思議神",
    "T38n1778_007:0669c03": "力設座。必須稱於賓客之心。所以先問勝妙",
    "T38n1778_007:0669c04": "座處。約理解者。文殊所將是機。淨名逗機必",
    "T38n1778_007:0669c05": "使稱會。是故先問。文殊至第一二文殊答。",
    "T38n1778_007:0669c06": "知有妙座稱眾機宜。故指須彌世界有好嚴",
    "T38n1778_007:0669c07": "飾之座。彼佛身長八萬四千由旬。表八萬四",
    "T38n1778_007:0669c08": "千諸波羅蜜所成圓滿法身。其座高八萬四",
    "T38n1778_007:0669c09": "千由旬。表八萬四千真空無畏之境。於是",
    "T38n1778_007:0669c10": "至神力三正明神力借座。若准下文遣化菩",
    "T38n1778_007:0669c11": "薩香積取飯。今此文不見變化之事。當是大",
    "T38n1778_007:0669c12": "士靈通冥感。所以彼佛稱其心念遣座來也。",
    "T38n1778_007:0669c13": "或可經家脫落。即時至維摩詰室四彼佛遣",
    "T38n1778_007:0669c14": "座三萬二千入於方丈小室能容不迫迮者。",
    "T38n1778_007:0669c15": "住不思議神力故能爾也。即表果報無礙依",
    "T38n1778_007:0669c16": "土。問神力何由頓爾。答靈鬼志云。千年狐",
    "T38n1778_007:0669c17": "能以車入塚。塚口無損車亦不壞。小魅尚爾",
    "T38n1778_007:0669c18": "況不思議菩薩神力。諸菩薩至如故五大眾",
    "T38n1778_007:0669c19": "歎仰。如此大座入于小室了無迫迮。毘耶",
    "T38n1778_007:0669c20": "等處本相無毀。昔所未覩故稱歎也。爾時",
    "T38n1778_007:0669c21": "下六命就座文為三。一命文殊等就座。二得",
    "T38n1778_007:0669c22": "神通者稱座而坐。三新發意等皆不能昇。初",
    "T38n1778_007:0669c23": "令就座言自立身如彼座像者。自令身相如",
    "T38n1778_007:0669c24": "彼土菩薩之像而坐。其得至師子座二稱",
    "T38n1778_007:0669c25": "坐而坐。諸得神通菩薩皆為四萬二千由旬",
    "T38n1778_007:0669c26": "身者。上明佛身具足八萬四千由旬。今菩",
    "T38n1778_007:0669c27": "薩在因讓果減半故也。諸新發意下三明新",
    "T38n1778_007:0669c28": "發意及弟子等皆不能昇。文為五。一新發",
    "T38n1778_007:0669c29": "意等皆不能昇．二語身子就座．三身子辭不",
    "T38n1778_007:0670a01": "能昇．四令禮登王．五新發意等作禮方昇。初",
    "T38n1778_007:0670a02": "文可知。爾時至師子座二語身子就座。上",
    "T38n1778_007:0670a03": "來念須床座今既致座。何以不同諸菩薩坐。",
    "T38n1778_007:0670a04": "舍利弗至不能昇三身子辭不能昇。此座",
    "T38n1778_007:0670a05": "高廣者法華明諸法空為座。空理深廣即其",
    "T38n1778_007:0670a06": "車高廣。身子及諸弟子新發意等皆未入佛",
    "T38n1778_007:0670a07": "慧不得不思議神通。寧得同大菩薩而昇。故",
    "T38n1778_007:0670a08": "雖見此座而不能昇。如人見幻一多互為自",
    "T38n1778_007:0670a09": "不能作。身子等亦爾。雖見室包乾像而無此",
    "T38n1778_007:0670a10": "神力故不能昇。所以新發意不能昇者。若三",
    "T38n1778_007:0670a11": "藏伏結五通既非漏盡。不及二乘豈能昇也。",
    "T38n1778_007:0670a12": "通教六地斷結與羅漢齊得界內六通。若望",
    "T38n1778_007:0670a13": "圓教猶新發意羅漢既不能昇六地豈能昇",
    "T38n1778_007:0670a14": "也。別三十心雖得界外五通亦名新發意。未",
    "T38n1778_007:0670a15": "入初地不思議解脫豈能昇也。圓教十信雖",
    "T38n1778_007:0670a16": "淨六根亦名新發意。未入初住真應二身豈",
    "T38n1778_007:0670a17": "能昇座。維摩詰至乃可得坐四明勸禮。所",
    "T38n1778_007:0670a18": "以禮者身子及諸大弟子未入大道。新發意",
    "T38n1778_007:0670a19": "等雖是菩薩未住不思議解脫。不得自在之",
    "T38n1778_007:0670a20": "力既不能昇。若禮彼佛承佛神力乃可得昇。",
    "T38n1778_007:0670a21": "又解小乘歸向如來即是迴心向大。表其至",
    "T38n1778_007:0670a22": "法華當安住實智授記作佛故得昇也。諸新",
    "T38n1778_007:0670a23": "發意聞此不思議說即心開悟解。或至大品",
    "T38n1778_007:0670a24": "得入。若至法華聞正直捨方便皆有入義。故",
    "T38n1778_007:0670a25": "得昇座也。於是至坐師子座五新發意等受",
    "T38n1778_007:0670a26": "旨。作禮得昇座者承彼佛力故。亦是遠表將",
    "T38n1778_007:0670a27": "稱大乘空理故得昇座。舍利弗下三正明淨",
    "T38n1778_007:0670a28": "名說不思議解脫力用文為二。一身子見此",
    "T38n1778_007:0670a29": "不思議神用歎未曾有。二淨名答廣明諸佛",
    "T38n1778_007:0670b01": "菩薩住不思議解脫之果有大神用。初文者",
    "T38n1778_007:0670b02": "身子見此神力諸座高廣。直置一座八萬四",
    "T38n1778_007:0670b03": "千由旬閻浮已不容受。何者閻浮提地止長",
    "T38n1778_007:0670b04": "七千由旬豈能容斯一座。何況三萬二千來",
    "T38n1778_007:0670b05": "入小室。於毘耶離閻浮依正無所妨損了不",
    "T38n1778_007:0670b06": "迫迮莫測之。然故身子歎也。問何得小室容",
    "T38n1778_007:0670b07": "諸大座。答世諦有二。一思議則小不容大二",
    "T38n1778_007:0670b08": "不思議小則容大。如尺面之鏡大像亦現。",
    "T38n1778_007:0670b09": "維摩詰言下二正約果地三德不思議解脫而",
    "T38n1778_007:0670b10": "答。所以約果答者。身子覩此歎未曾有。而不",
    "T38n1778_007:0670b11": "測是何等法門。時眾未住此解脫者亦莫知",
    "T38n1778_007:0670b12": "然。故淨名顯諸佛得此解脫答也。菩薩住此",
    "T38n1778_007:0670b13": "解脫即能有大神用。今淨名是大菩薩住此",
    "T38n1778_007:0670b14": "解脫故現此事。文為三。一約佛菩薩顯不思",
    "T38n1778_007:0670b15": "議之體。二約菩薩住不思議之智三明不思",
    "T38n1778_007:0670b16": "議之大用。此正明三德解脫。顯上問疾中明",
    "T38n1778_007:0670b17": "果地法身大悲權疾之用。何者上現空室唯",
    "T38n1778_007:0670b18": "置一床以疾而臥。今還顯此所言。諸佛菩薩",
    "T38n1778_007:0670b19": "有解脫者。即顯真性。上唯置一床正表此也。",
    "T38n1778_007:0670b20": "菩薩住是解脫者。此是實慧與真性相應。入",
    "T38n1778_007:0670b21": "理般若名為住。住者安靜休息也。實慧見理",
    "T38n1778_007:0670b22": "息方便行。上現寢臥正表此也。能以須彌之",
    "T38n1778_007:0670b23": "高廣內芥子即是方便。上無疾現疾正表此",
    "T38n1778_007:0670b24": "也。所以淨名重顯三德解脫者。上雖明權疾",
    "T38n1778_007:0670b25": "正為利物。而未明益物不思議無量方便。時",
    "T38n1778_007:0670b26": "眾豈知迹處權疾十方利物無邊之事。今因",
    "T38n1778_007:0670b27": "借座入室為證迹處權疾有斯利物不思議之",
    "T38n1778_007:0670b28": "用。初云諸佛菩薩有解脫顯真性者。真性乃",
    "T38n1778_007:0670b29": "與眾生共有。以諸佛菩薩能得此理故有大",
    "T38n1778_007:0670b30": "用。如得如意珠則能雨寶。若菩薩住是解",
    "T38n1778_007:0670c01": "脫者二明住不思議之智。即是實慧。以得實",
    "T38n1778_007:0670c02": "慧能以不住法住此真性。藏通不明此理故",
    "T38n1778_007:0670c03": "菩薩不住。別圓地住已上即住此理能有大",
    "T38n1778_007:0670c04": "用。如如意珠無心出物。今淨名後心住理功",
    "T38n1778_007:0670c05": "用無等。以須彌下三明不思議之大用。即是",
    "T38n1778_007:0670c06": "實慧與真性合有斯莫測。大論云水銀和真",
    "T38n1778_007:0670c07": "金能塗諸色像。功德和法身處處應現往。文",
    "T38n1778_007:0670c08": "為二。一略別明不思議用二總廣明不思議",
    "T38n1778_007:0670c09": "用。初文正出八雙相對初一雙山海相對亦",
    "T38n1778_007:0670c10": "是依正相對。以須彌等者其得不思議解脫",
    "T38n1778_007:0670c11": "遂居依報得自在也。此義不易。有師言神力",
    "T38n1778_007:0670c12": "能爾。今謂不思議性非天人修羅佛之所作",
    "T38n1778_007:0670c13": "神力何能。有師言小無小相大無大相故得",
    "T38n1778_007:0670c14": "入也。今謂小是小大是大是自性。小大不得",
    "T38n1778_007:0670c15": "相入者小大大小既是他性何得入也。今解",
    "T38n1778_007:0670c16": "華嚴明一微塵有大千經卷。觀眾生一念無",
    "T38n1778_007:0670c17": "明心即如來心。若見此心則能以須彌入芥",
    "T38n1778_007:0670c18": "無相妨也。下諸不思議事窮劫說不能盡皆",
    "T38n1778_007:0670c19": "是此意。故文云諸佛解脫當於眾生心行中",
    "T38n1778_007:0670c20": "求。若觀眾生心行得佛解脫。住此解脫者能",
    "T38n1778_007:0670c21": "現如是不思議事。何者諸方便教明二乘偏",
    "T38n1778_007:0670c22": "真解脫。是思議解脫。如得頗梨不能雨寶。圓",
    "T38n1778_007:0670c23": "教中道圓真真性。即是不思議解脫。如得如",
    "T38n1778_007:0670c24": "意雨大千寶。見眾生心行真性。即得芥子須",
    "T38n1778_007:0670c25": "彌真性。一如無二。若得芥子真性之小能容",
    "T38n1778_007:0670c26": "須彌之大。得須彌真性之大不得芥子之小。",
    "T38n1778_007:0670c27": "舉此一意可以例諸。言其中眾生等者。眾生",
    "T38n1778_007:0670c28": "既不見小大真性。豈能覺知有得度機。神力",
    "T38n1778_007:0670c29": "加之即見此事。若能觀此真性。入觀行相似。",
    "T38n1778_007:0671a01": "因此必得如來滅度。故言乃能見之。故法華",
    "T38n1778_007:0671a02": "明六根清淨云。唯獨自明了餘人所不見。又",
    "T38n1778_007:0671a03": "以四大海水入一毛孔者。海對須彌入一毛孔",
    "T38n1778_007:0671a04": "者。正報自在。若會海水真性即是一毛真性",
    "T38n1778_007:0671a05": "者。即能以海入於一毛。於正報身無所妨也。",
    "T38n1778_007:0671a06": "又舍利弗至本相如故。二擲世界去還相",
    "T38n1778_007:0671a07": "對。若菩薩住世間真性。即能如此。又舍利",
    "T38n1778_007:0671a08": "弗至七日。三延促相對。若菩薩住時節真性",
    "T38n1778_007:0671a09": "者。即能如是如一念夢見三世事。若言其短",
    "T38n1778_007:0671a10": "見三世事。若言其長只一念夢。又舍利弗",
    "T38n1778_007:0671a11": "至本處四彼此相對。又舍利弗至見之五國",
    "T38n1778_007:0671a12": "土所有相對。又舍利弗至為害六風火相對。",
    "T38n1778_007:0671a13": "又於至所嬈七上下相對。但經略不將上",
    "T38n1778_007:0671a14": "著下。義推必有。又舍利弗至得聞八身聲",
    "T38n1778_007:0671a15": "相對。上來諸事例如山海。住其真性即能如",
    "T38n1778_007:0671a16": "是。權疾變現利物難思。其見聞者皆已得度。",
    "T38n1778_007:0671a17": "舍利弗至不盡二總略結。廣明不思議大",
    "T38n1778_007:0671a18": "用無量。若住真性即諸法性。法性無量無邊。",
    "T38n1778_007:0671a19": "則不思議大用。無量無邊。豈是窮劫之所能",
    "T38n1778_007:0671a20": "說。即是三土垂迹權疾。利物與虛空等。顯果",
    "T38n1778_007:0671a21": "地大悲權疾其義孱然。爾時下四大迦葉稱",
    "T38n1778_007:0671a22": "歎。文為二。一自稱歎．二語舍利弗說可歎事。",
    "T38n1778_007:0671a23": "初文者迦葉聞說莫測之用。二乘所得無如",
    "T38n1778_007:0671a24": "此事。昔所未聞歎未曾有。謂舍利弗下二語",
    "T38n1778_007:0671a25": "舍利弗說可歎事。又為四。一小乘聞不能解．",
    "T38n1778_007:0671a26": "二勸智者發心．三自責聲聞無分．四慶菩薩",
    "T38n1778_007:0671a27": "得利。初文者以小乘人無大乘三無漏根故。",
    "T38n1778_007:0671a28": "雖聞不解。迦葉自設盲譬以顯斯義。即為二。",
    "T38n1778_007:0671a29": "一開譬二合譬。於盲者前現色像者。盲雖不",
    "T38n1778_007:0671b01": "見非不聞色。此譬二乘無大乘三無漏根。聞",
    "T38n1778_007:0671b02": "說神力既不見理不知神用意趣因由。如盲",
    "T38n1778_007:0671b03": "不見色雖聞異說莫知因起。故言不能解了",
    "T38n1778_007:0671b04": "為若此也。何者二乘雖得慧眼以取證故法",
    "T38n1778_007:0671b05": "眼根壞。雖復聞說不能發識得見其事。如世",
    "T38n1778_007:0671b06": "盲人肉眼根壞。雖對眾色不能發識有所見",
    "T38n1778_007:0671b07": "也。智者至三菩提心。二勸智者發心。除正",
    "T38n1778_007:0671b08": "位二乘。餘五乘人有智之者。皆可發心學此",
    "T38n1778_007:0671b09": "法門。我等至世界三迦葉自責聲聞無分。一",
    "T38n1778_007:0671b10": "切聲聞永絕其根者。種子不生芽也。聞此皆",
    "T38n1778_007:0671b11": "應號泣。聲震大千者。無三界之有因。於大千",
    "T38n1778_007:0671b12": "界永無斯事。故傷歎自責。迦葉此意為折諸",
    "T38n1778_007:0671b13": "正位令。成生蘇入大品成熟蘇。至法華成醍",
    "T38n1778_007:0671b14": "醐。一切下四迦葉慶諸菩薩。為二。一慶勸",
    "T38n1778_007:0671b15": "頂受如文。二得此真法大士住此法門。即知",
    "T38n1778_007:0671b16": "魔幻。故言菩薩信解法門者。一切魔眾無如",
    "T38n1778_007:0671b17": "之何。大迦葉至三菩提心五時眾得益。天人",
    "T38n1778_007:0671b18": "得益正由聞說不思議土之用。亦是迦葉自",
    "T38n1778_007:0671b19": "歎獎勸故皆發心。爾時下六述成大迦葉。",
    "T38n1778_007:0671b20": "上迦葉云此法門者魔不能壞。今述成此意",
    "T38n1778_007:0671b21": "為二。一述魔不能壞。二明住不可思議菩薩",
    "T38n1778_007:0671b22": "能成就行人。初文一切魔不能壞者。夫作魔",
    "T38n1778_007:0671b23": "王多是住此法門。擊諸初學方便菩薩。及修",
    "T38n1778_007:0671b24": "圓道初學之者。若是真道如金剛寶鉼無能",
    "T38n1778_007:0671b25": "破者。亦如猪揩金柱轉益光色。若其魔來更",
    "T38n1778_007:0671b26": "增福智。又迦葉至之門二明住不思議菩薩",
    "T38n1778_007:0671b27": "能成就行人。諸稟方便及圓初學行檀等六",
    "T38n1778_007:0671b28": "度。住不思議。菩薩多來試之令其堅固。如法",
    "T38n1778_007:0671b29": "華明。釋迦因地恒為調達所成。若小菩薩則",
    "T38n1778_007:0671c01": "不能爾。即以譬顯開譬合。譬如文可解。",
    "T38n1778_007:0671c02": "維摩經略疏卷第七"
}