{
    "X82n1571_038:0042c15": "五燈全書卷第三十八",
    "X82n1571_038:0042c17": "京都聖感禪寺住持(臣)僧 (超永) 編輯",
    "X82n1571_038:0042c18": "京都古華嚴寺住持(臣)僧 (超揆) 較閱 進",
    "X82n1571_038:0042c19": "呈",
    "X82n1571_038:0042c20": "  臨濟宗",
    "X82n1571_038:0042c21": "南嶽下十三世",
    "X82n1571_038:0042c22": "黃龍心禪師法嗣",
    "X82n1571_038:0042c23": "隆興府黃龍死心悟新禪師[0042c23] 韶州黃氏子。生有紫肉",
    "X82n1571_038:0042c24": "幕左肩。右袒如僧伽&#x68C3;狀。壯依佛陀院德修祝髮。進",
    "X82n1571_038:0043a01": "具後遊方。至黃龍。謁晦堂。堂豎拳問曰。喚作拳頭則",
    "X82n1571_038:0043a02": "觸。不喚作拳頭則背。汝喚作甚麼。師罔措。經二年方",
    "X82n1571_038:0043a03": "領解。然尚談辯無所抵捂。堂患之。偶與語至其銳。堂",
    "X82n1571_038:0043a04": "遽曰。住住。說食豈能飽人。師窘乃曰。某到此。弓折箭",
    "X82n1571_038:0043a05": "盡。望和尚慈悲。指個安樂處。堂曰。一塵飛而翳天。一",
    "X82n1571_038:0043a06": "芥墮而覆地。安樂處。政忌上座許多骨董。直須死&#x5374;",
    "X82n1571_038:0043a07": "無量劫來全心。乃可耳。師趨出。一日聞知事捶行者。",
    "X82n1571_038:0043a08": "而迅雷忽震。即大悟。趨見晦堂。忘納其屨。即自譽曰。",
    "X82n1571_038:0043a09": "天下人總是參得底禪。某是悟得底。堂笑曰。選佛得",
    "X82n1571_038:0043a10": "甲科。何可當也。因號死心叟 初出住雲巖。次遷翠",
    "X82n1571_038:0043a11": "巖。晚住黃龍。僧問。如何是黃龍接人句。師曰。開口要",
    "X82n1571_038:0043a12": "罵人。曰罵底是接人句。驗人一句又作麼生。師曰。但",
    "X82n1571_038:0043a13": "識取罵的 問弓箭在手。智刃當鋒。龍虎陣圓。請師",
    "X82n1571_038:0043a14": "相見。師曰。敗將不斬。曰恁麼則銅柱近標修水側。鐵",
    "X82n1571_038:0043a15": "關高&#x93C1;鳳凰峰。師曰。不到烏江未肯休。曰若然者七",
    "X82n1571_038:0043a16": "擒七縱。正令全提。師曰。棺木裏瞠眼。僧禮拜。師曰。苦",
    "X82n1571_038:0043a17": "苦 問承師有言。老僧今夏向黃龍潭內。下三百六",
    "X82n1571_038:0043a18": "十個釣筒。未曾遇著個錦鱗紅尾。為復是鉤頭不妙。",
    "X82n1571_038:0043a19": "為復是香餌難尋。師曰。雨過竹風清。雲開山嶽露。曰",
    "X82n1571_038:0043a20": "恁麼則已得真人好消息。人間天上更無疑。師曰。是",
    "X82n1571_038:0043a21": "鉤頭不妙。是香餌難尋。曰出身猶可易。脫體道應難。",
    "X82n1571_038:0043a22": "師曰。亂統禪和。如麻似粟 上堂。深固幽遠。無人能",
    "X82n1571_038:0043a23": "到。釋迦老子到不到。若到。因甚麼無人。若不到。誰道",
    "X82n1571_038:0043a24": "幽遠 上堂。祖師心印。狀似鐵牛之機。去即印住。住",
    "X82n1571_038:0043b01": "即印破。祇如不去不住。印即是。不印即是。金果早朝",
    "X82n1571_038:0043b02": "猿摘去。玉華晚後鳳銜歸 上堂。行&#x811A;高人。解開布",
    "X82n1571_038:0043b03": "袋。放下&#x9262;囊。去&#x5374;藥忌。一人所在須到。半人所在須",
    "X82n1571_038:0043b04": "到。無人所在也須親到 上堂。&#x629D;折拄杖。將甚麼登",
    "X82n1571_038:0043b05": "山渡水。拈&#x5374;&#x9262;盂匙箸。將甚麼喫粥喫飯。不如向十",
    "X82n1571_038:0043b06": "字街頭。東卜西卜。忽然卜著。是你諸人有彩。若卜不",
    "X82n1571_038:0043b07": "著。也怪雲巖不得 上堂。文殊騎師子。普賢騎象王。",
    "X82n1571_038:0043b08": "釋迦老子。足躡紅蓮。且道。黃龍騎個甚麼。良久曰。近",
    "X82n1571_038:0043b09": "來年老。一步是一步 上堂。清珠下於濁水。濁水不",
    "X82n1571_038:0043b10": "得不清。念佛投於亂心。亂心不得不佛。佛既不亂。濁",
    "X82n1571_038:0043b11": "水自清。濁水既清。功歸何所。良久曰。幾度黑風翻大",
    "X82n1571_038:0043b12": "海。未曾聞道釣舟傾 上堂。有時破二作三。有時會",
    "X82n1571_038:0043b13": "三歸一。有時三一混同。有時不落數量。且道。甚麼處",
    "X82n1571_038:0043b14": "是黃龍為人處。良久曰。珍重 問如何是四大毒蛇。",
    "X82n1571_038:0043b15": "師曰。地水火風。曰如何是地水火風。師曰。四大毒蛇。",
    "X82n1571_038:0043b16": "曰學人未曉。乞師方便。師曰。一大既爾。四大亦同",
    "X82n1571_038:0043b17": " 室中問僧。月晦之陰。以五色彩。著於瞑中。令百千萬",
    "X82n1571_038:0043b18": "人。夜視其色。寧有辯其青黃赤白者麼。僧無語。師代",
    "X82n1571_038:0043b19": "曰。個個是盲人 師因王正言問。嘗聞三緣和合而",
    "X82n1571_038:0043b20": "生。又聞即死即生。何故有奪胎而生者。某甚疑之師",
    "X82n1571_038:0043b21": "曰。如正言作漕使。隨所在處。即居其位。還疑否。王曰",
    "X82n1571_038:0043b22": "不疑。師曰。復何疑也。王於言下領解 宋徽宗政和",
    "X82n1571_038:0043b23": "甲午十二月十三。晚小參示偈曰。說時七顛八倒。默",
    "X82n1571_038:0043b24": "時落二落三。為報五湖禪客。心王自在休參。泊然。坐",
    "X82n1571_038:0043c01": "逝。茶毗。設利五色。後有過其區所者。獲之尤甚。塔于",
    "X82n1571_038:0043c02": "晦堂丈室之北。壽七十二。坐四十五夏。",
    "X82n1571_038:0043c03": "隆興府黃龍靈源惟清禪師[0043c03] 本州陳氏子。印心於晦",
    "X82n1571_038:0043c04": "堂。每謂人曰。今之學者。未脫生死。病在甚麼處。病在",
    "X82n1571_038:0043c05": "偷心未死耳。然非其罪。為師者之罪也。如漢高帝。紿",
    "X82n1571_038:0043c06": "韓信而殺之。信雖死。其心果死乎。古之學者。言下脫",
    "X82n1571_038:0043c07": "生死。效在甚麼處。在偷心已死。然非學者自能爾。實",
    "X82n1571_038:0043c08": "為師者。鉗鎚妙密也。如梁武帝。御大殿見侯景。不動",
    "X82n1571_038:0043c09": "聲氣。而景之心。已枯竭無餘矣。諸方所說。非不美麗。",
    "X82n1571_038:0043c10": "要之如趙昌畫華。華雖逼真。而非真華也 上堂。鼓",
    "X82n1571_038:0043c11": "聲纔動。大眾雲臻。無限天機。一時漏泄。不孤正眼。便",
    "X82n1571_038:0043c12": "合歸堂。更待繁詞。沈理宗旨。縱謂釋迦不出世。四十",
    "X82n1571_038:0043c13": "九年說。達磨不西來。少林有妙訣。修山主也似萬里",
    "X82n1571_038:0043c14": "望鄉關。又道。若人識祖佛。當處便超越。直饒恁麼悟",
    "X82n1571_038:0043c15": "入親切去。更有轉身一路。勘過了打。以拂子擊禪&#x7240;。",
    "X82n1571_038:0043c16": "下座 上堂。江月照。松風吹。永夜清宵更是誰。霧露",
    "X82n1571_038:0043c17": "雲霞遮不得。個中猶道不如歸。復何歸。荷葉團團團",
    "X82n1571_038:0043c18": "似鏡。菱角尖尖尖似錐 上堂。三世諸佛不知有。恩",
    "X82n1571_038:0043c19": "無重報。狸奴白牯&#x5374;知有。功不浪施。明大用。曉全機。",
    "X82n1571_038:0043c20": "絕蹤跡。不思議。歸去好無人知。衝開碧落松千尺。截",
    "X82n1571_038:0043c21": "斷紅塵水一溪 上堂。至道無難。唯嫌揀擇。但莫憎",
    "X82n1571_038:0043c22": "愛。洞然明白。祖師恁麼說話。瞎&#x5374;天下人眼。識是非",
    "X82n1571_038:0043c23": "別緇素底衲僧。到這裏如何辨明。未能行到水窮處。",
    "X82n1571_038:0043c24": "難解坐看雲起時 宋徽宗丁酉九月十八日。食罷。",
    "X82n1571_038:0044a01": "呼以棲首座決別。乃起浴更衣淨髮訖。安坐而寂。門",
    "X82n1571_038:0044a02": "弟子遵師遺誡。藏骨石于海會。示生死不與眾隔也。",
    "X82n1571_038:0044a03": "隆興府泐潭草堂善清禪師[0044a03] 南雄何氏子。初謁大溈",
    "X82n1571_038:0044a04": "&#x5586;。無所得。後謁黃龍。龍示以風幡話。久而不契。一日",
    "X82n1571_038:0044a05": "龍問風幡話子。作麼生會。師曰。&#x9008;無入處。乞師方便。",
    "X82n1571_038:0044a06": "龍曰。子見貓兒捕鼠乎。目睛不瞬。四足鋸地。諸根順",
    "X82n1571_038:0044a07": "向。首尾一直。擬無不中。子誠能如是。心無異緣。六根",
    "X82n1571_038:0044a08": "自靜。默然而究。萬無失一也。師從是屏去閒緣歲餘。",
    "X82n1571_038:0044a09": "豁然契悟。以偈告龍曰。隨隨隨。昔昔昔。隨隨隨後無",
    "X82n1571_038:0044a10": "人識。夜來明月上高峰。元來祇是這個賊。龍頷之。復",
    "X82n1571_038:0044a11": "告之曰。得道非難。弘道為難。弘道猶在己。說法為人",
    "X82n1571_038:0044a12": "難。既明之後。在力行之。大凡宗師說法。一句中具三",
    "X82n1571_038:0044a13": "元。一元中具三要。子入處真實。得坐披衣。向後自看。",
    "X82n1571_038:0044a14": "自然七通八達去。師復依止七年。乃辭。&#x5FA7;訪叢林。後",
    "X82n1571_038:0044a15": "出世黃龍。終于泐潭 僧問。牛頭未見四祖時如何。",
    "X82n1571_038:0044a16": "師曰。京三卞四。曰見後如何。師曰。&#x7070;頭土面。曰畢竟",
    "X82n1571_038:0044a17": "如何。師曰。一場&#x61E1;[怡-台+羅] 開堂上堂。舉浮山遠曰。欲得",
    "X82n1571_038:0044a18": "英俊麼。仍須四事俱備。方顯宗師蹊徑。何謂也。一者",
    "X82n1571_038:0044a19": "祖師巴鼻。二具金剛眼睛。三有師子爪牙。四得衲僧",
    "X82n1571_038:0044a20": "殺活拄杖。得此四事。方可縱橫變態。任運卷舒。高聳",
    "X82n1571_038:0044a21": "人天。壁立千仞。儻不如是。守死善道者。敗軍之兆。何",
    "X82n1571_038:0044a22": "故。棒打石人。貴論實事。是以到這裏。得不修江耿耿。",
    "X82n1571_038:0044a23": "大野雲凝。綠竹含煙。青山鎖翠。風雲一致。水月齊觀。",
    "X82n1571_038:0044a24": "一句該通。已彰殘朽。師曰。黃龍今日出世。時當末季。",
    "X82n1571_038:0044b01": "佛法澆漓。不用祖師巴鼻。不用金剛眼睛。不用師子",
    "X82n1571_038:0044b02": "爪牙。不用殺活拄杖。祇有一枝拂子。以為蹊徑。亦能",
    "X82n1571_038:0044b03": "縱橫變態。任運卷舒。亦能高聳人天。壁立千仞。有時",
    "X82n1571_038:0044b04": "逢強即弱。有時遇貴即賤。拈起則群魔屏&#x8FF9;。佛祖潛",
    "X82n1571_038:0044b05": "蹤。放下則合水和泥。聖凡同轍。且道。拈起好。放下好。",
    "X82n1571_038:0044b06": "竿頭絲線從君弄。不犯清波意自殊 上堂。色心不",
    "X82n1571_038:0044b07": "異。彼我無差。豎起拂子曰。若喚作拂子。入地獄如箭。",
    "X82n1571_038:0044b08": "不喚作拂子。有眼如盲。直饒透脫兩頭。也是黑牛臥",
    "X82n1571_038:0044b09": "死水。",
    "X82n1571_038:0044b10": "吉州青原惟信禪師[0044b10] 上堂。老僧三十年前。未參禪時。",
    "X82n1571_038:0044b11": "見山是山。見水是水。及至後來親見知識。有個入處。",
    "X82n1571_038:0044b12": "見山不是山。見水不是水。而今得個休歇處。依前見",
    "X82n1571_038:0044b13": "山祇是山。見水祇是水。大眾。這三般見解。是同是別。",
    "X82n1571_038:0044b14": "有人緇素得出。許汝親見老僧。",
    "X82n1571_038:0044b15": "澧州夾山靈泉院曉純禪師[0044b15] 嘗以木刻作一獸。師子",
    "X82n1571_038:0044b16": "頭牛足馬身。每陞堂時。持出示眾曰。喚作師子。又是",
    "X82n1571_038:0044b17": "馬身。喚作馬身。又是牛足。且道。畢竟喚作甚麼。令僧",
    "X82n1571_038:0044b18": "下語。莫有契者。師示頌曰。軒昂軒子首。牛足馬身材。",
    "X82n1571_038:0044b19": "三道如能入。元門疊疊開 上堂。有個漢。自從曠大",
    "X82n1571_038:0044b20": "劫。無住亦無依。上無片瓦&#x8462;頭。下無寸土立足。且道。",
    "X82n1571_038:0044b21": "十二時中。在甚處安身立命。若也知得。朝到西天。暮",
    "X82n1571_038:0044b22": "歸東土。",
    "X82n1571_038:0044b23": "漢州三聖繼昌禪師[0044b23] 彭州黎氏子。上堂。木佛不度火。",
    "X82n1571_038:0044b24": "甘露臺前逢達磨。惆悵洛陽人未來。面壁九年空冷",
    "X82n1571_038:0044c01": "坐。金佛不度爐。坐歎勞生走道途。不向華山圖上看。",
    "X82n1571_038:0044c02": "豈知潘閬倒騎驢。泥佛不度水。一道靈光照天地。堪",
    "X82n1571_038:0044c03": "羨玄沙老古錐。不要南山要&#x9F08;鼻 上堂。舉趙州訪",
    "X82n1571_038:0044c04": "二庵主。師曰。五陵公子爭誇富。百衲高僧不厭貧。近",
    "X82n1571_038:0044c05": "來世俗多顛倒。祇重衣衫不重人。",
    "X82n1571_038:0044c06": "隆興府雙嶺化禪師[0044c06] 上堂。翠竹黃華非外境。白雲明",
    "X82n1571_038:0044c07": "月露全真。頭頭盡是吾家物。信手拈來不是塵。遂舉",
    "X82n1571_038:0044c08": "拂子曰。會麼。認著依前還不是。擊禪&#x7240;下座。",
    "X82n1571_038:0044c09": "泗州龜山水陸院曉津禪師[0044c09] 僧問。如何是賓中賓。師",
    "X82n1571_038:0044c10": "曰。巢父飲牛。曰如何是賓中主。師曰。許由洗耳。曰如",
    "X82n1571_038:0044c11": "何是主中賓。師便喝。曰如何是主中主。師曰。禮拜了",
    "X82n1571_038:0044c12": "退 上堂。田地穩密。過犯彌天。灼然&#x64E1;&#x811A;不起。神通",
    "X82n1571_038:0044c13": "遊戲。無瘡自傷。特地下&#x811A;不得。且道。過在甚麼處。具",
    "X82n1571_038:0044c14": "參學眼底出來。共相理論。要見本分家山。不支岐路。",
    "X82n1571_038:0044c15": "莫祇管自家點頭。蹉過歲月。他時異日。頂上一推。莫",
    "X82n1571_038:0044c16": "言不道。",
    "X82n1571_038:0044c17": "漳州保福本權禪師[0044c17] 臨漳人。性質直。而勇於道。乃於",
    "X82n1571_038:0044c18": "晦堂舉拳處。徹證根源。機辯捷出。黃山谷。初有所入。",
    "X82n1571_038:0044c19": "問晦堂。此中誰可與語。堂曰。漳州權師。方督役開田。",
    "X82n1571_038:0044c20": "山谷同晦堂往。致問曰。直歲還知露柱生兒麼。師曰。",
    "X82n1571_038:0044c21": "是男是女。黃擬議。師揮之。堂謂曰。不得無禮。師曰。這",
    "X82n1571_038:0044c22": "木頭。不打更待何時。黃大笑 上堂。舉寒山偈曰。吾",
    "X82n1571_038:0044c23": "心似秋月。碧潭清皎潔。無物堪比倫。教我如何說。老",
    "X82n1571_038:0044c24": "僧即不然。吾心似燈籠。點火內外紅。有物堪比倫。來",
    "X82n1571_038:0045a01": "朝日出東。傳者以為笑。死心見之歎曰。權兄提唱若",
    "X82n1571_038:0045a02": "此。誠不負先師所付囑也。",
    "X82n1571_038:0045a03": "潭州南嶽雙峰景齊禪師[0045a03] 上堂。拈拄杖曰。橫拈倒用。",
    "X82n1571_038:0045a04": "諸方虎步龍行。打狗&#x6491;門。雙峰掉在無事甲裏。因風",
    "X82n1571_038:0045a05": "吹火。別是一家。以拄杖靠肩。顧視大眾曰。喚作無事",
    "X82n1571_038:0045a06": "得麼。良久曰。刀尺高懸著眼看。誌公不是閑和尚。卓",
    "X82n1571_038:0045a07": "拄杖一下。",
    "X82n1571_038:0045a08": "溫州護國寄堂景新禪師[0045a08] 郡之陳氏子。上堂。三界無",
    "X82n1571_038:0045a09": "法。何處求心。欲知護國當陽句。且看門前竹一林",
    "X82n1571_038:0045a10": " 鄂州黃龍智明禪師。一日上堂。眾纔集。師乃曰。不可",
    "X82n1571_038:0045a11": "更開眼說夢去也。便下座 上堂。南北一訣。斬釘截",
    "X82n1571_038:0045a12": "鐵。切忌思量。翻成途轍 師同胡巡檢。到公安二聖。",
    "X82n1571_038:0045a13": "胡問。達磨對梁武帝云。廓然無聖。公安為甚麼&#x5374;有",
    "X82n1571_038:0045a14": "二聖。師曰。一點水墨。兩處成龍。",
    "X82n1571_038:0045a15": "潭州道吾仲圓禪師[0045a15] 上堂。不是心。不是佛。不是物。古",
    "X82n1571_038:0045a16": "人恁麼道。譬如管中窺豹。但見一斑。設或入林不動",
    "X82n1571_038:0045a17": "草。入水不動波。亦如騎馬向冰凌上行。者是射鵰手。",
    "X82n1571_038:0045a18": "何不向蛇頭上揩癢。具正眼者。試辨看。良久曰。鴛鴦",
    "X82n1571_038:0045a19": "繡出自金鍼。",
    "X82n1571_038:0045a20": "臨安慈雲道清禪師[0045a20] 嘗垂語四則。一曰。箭鋒相拄底。",
    "X82n1571_038:0045a21": "應機乃絲毫無差。邊方人語不相諳。如何辨他子細。",
    "X82n1571_038:0045a22": "二曰。格外明機的。問南以北為酬。饑餒人急切相投。",
    "X82n1571_038:0045a23": "未審將何賑濟。三曰。妙用縱橫底。臨機辨若懸河。毗",
    "X82n1571_038:0045a24": "耶城彼上人來。未審若為酬對。四曰。寒&#x7070;枯木底。到",
    "X82n1571_038:0045b01": "這裏無言。家中給侍之人。日用如何指授。",
    "X82n1571_038:0045b02": "隆興黃龍如曉禪師[0045b02] 僧問。如何是黃龍境。師曰。山連",
    "X82n1571_038:0045b03": "幕阜。水瀉洞庭。曰如何是境中人。師曰。形容雖醜陋。",
    "X82n1571_038:0045b04": "出語便成章 上堂。&#x70DF;雲綻處。樓殿撐天。水月松蘿。",
    "X82n1571_038:0045b05": "交光相映。人和境照。柳眼乍青。佛法人事。無欠無少。",
    "X82n1571_038:0045b06": "雖然。祇如不落時機一句。作麼生道。良久曰。少林雖",
    "X82n1571_038:0045b07": "面壁。年老也心孤。",
    "X82n1571_038:0045b08": "太史山谷居士黃庭堅[0045b08] 字魯直。以般若夙習。雖膴仕",
    "X82n1571_038:0045b09": "澹如也。出入宗門。未有所向。好作&#x8276;詞。嘗謁圓通秀。",
    "X82n1571_038:0045b10": "秀呵曰。大丈夫。翰墨之妙。甘施於此乎。秀方戒李伯",
    "X82n1571_038:0045b11": "時畫馬事。公誚之曰。無乃復置我於馬腹中耶。秀曰。",
    "X82n1571_038:0045b12": "汝以&#x8276;語。動天下人婬心。不止馬腹中。正恐生泥&#x7282;",
    "X82n1571_038:0045b13": "耳。公悚然悔謝。由是絕筆。惟孳孳於道。著發願文。痛",
    "X82n1571_038:0045b14": "戒酒色。但朝粥午&#x98F0;而已。往依晦堂。乞指徑捷處。堂",
    "X82n1571_038:0045b15": "曰。祇如仲尼道。二三子。以我為隱乎。吾無隱乎爾者。",
    "X82n1571_038:0045b16": "太史居常如何理論。公擬對。堂曰。不是不是。公迷悶",
    "X82n1571_038:0045b17": "不已。一日侍堂山行次。時巖桂盛放。堂曰。聞木&#x7A49;花",
    "X82n1571_038:0045b18": "香麼。公曰聞。堂曰。吾無隱乎爾。公釋然。即拜之曰。和",
    "X82n1571_038:0045b19": "尚得恁麼老婆心切。堂笑曰。祇要公到家耳。久之。謁",
    "X82n1571_038:0045b20": "雲巖。死心新。隨眾入室。心見張目問曰。新長老死學",
    "X82n1571_038:0045b21": "士死。燒作兩堆&#x7070;。向甚麼處相見。公無語。心約出曰。",
    "X82n1571_038:0045b22": "晦堂處參得底。使未著在。後左官黔南道。力愈勝於",
    "X82n1571_038:0045b23": "無思念中。頓明死心所問。報以書曰。往年嘗蒙苦苦",
    "X82n1571_038:0045b24": "提撕。長如醉夢。依稀在光影中。&#x8462;疑情不盡。命根不",
    "X82n1571_038:0045c01": "斷。故望崖而退耳。謫官在黔南道中。晝臥覺來。忽爾",
    "X82n1571_038:0045c02": "尋思。被天下老和尚謾了多少。惟有死心道人不肯。",
    "X82n1571_038:0045c03": "乃是第一相為也。不勝萬幸 後作晦堂塔銘曰。某",
    "X82n1571_038:0045c04": "風承記&#x8382;。堪任大法。道眼未圓。而來瞻窣堵。實深宗",
    "X82n1571_038:0045c05": "仰之歎。乃勒堅&#x73C9;。敬頌遺美。公復設蘋蘩之供。祭之",
    "X82n1571_038:0045c06": "以文。弔之以偈曰。海風吹落楞伽山。四海禪徒著眼",
    "X82n1571_038:0045c07": "看。一把柳絲收不得。和煙搭在玉欄干。",
    "X82n1571_038:0045c08": "觀文王韶居士[0045c08] 字子淳。出刺洪州。乃延晦堂問道。默",
    "X82n1571_038:0045c09": "有所契。因述投機頌曰。晝曾忘食夜忘眠。捧得驪珠",
    "X82n1571_038:0045c10": "欲上天。&#x5374;向自身都放下。四稜場地恰團圓。呈堂。堂",
    "X82n1571_038:0045c11": "深肯之。",
    "X82n1571_038:0045c12": "秘書吳恂居士[0045c12] 字德夫。居晦堂。入室次。堂謂曰。平生",
    "X82n1571_038:0045c13": "學解記憶多聞。即不問。你父母未生已前。道將一句",
    "X82n1571_038:0045c14": "來。公擬議。堂以拂子擊之。即領深旨。連呈三偈。其後",
    "X82n1571_038:0045c15": "曰。咄這多知俗漢。&#x9F69;盡古今公案。忽於狼藉推頭。拾",
    "X82n1571_038:0045c16": "得蜣蜋糞彈。明明不直分文。萬兩黃金不換。等閑拈",
    "X82n1571_038:0045c17": "出示人。祇為走盤難看。咦。堂答曰。水中得火世還稀。",
    "X82n1571_038:0045c18": "看著令人特地疑。自古不存師弟子。如今&#x5374;許老胡",
    "X82n1571_038:0045c19": "知。",
    "X82n1571_038:0045c20": "東林總禪師法嗣",
    "X82n1571_038:0045c21": "隆興府泐潭應乾禪師[0045c21] 袁州彭氏子。久依照覺。參吹",
    "X82n1571_038:0045c22": "布毛機緣。一日忽頓釋所疑。乃呈頌曰。潦倒忘機是",
    "X82n1571_038:0045c23": "鳥窠。西湖湖上控&#x70DF;蘿。布毛拈示無多子。銕眼銅睛",
    "X82n1571_038:0045c24": "不奈何。照可之。俾繼其席。上堂。靈光洞耀。&#x9008;脫根塵。",
    "X82n1571_038:0046a01": "體露真常。不拘文字。心性無染。本自圓成。但離妄緣。",
    "X82n1571_038:0046a02": "即如如佛。古人恁麼道。殊不知是個坑&#x7A7D;。貼肉汗衫。",
    "X82n1571_038:0046a03": "脫不去。過不得。直須如師子兒。壁立千仞。方能勦絕",
    "X82n1571_038:0046a04": "去。然雖如是。也是布袋裏老&#x9D76;。拍禪&#x7240;下座 宋哲",
    "X82n1571_038:0046a05": "宗紹聖丙子示疾。臨逝說偈曰。鋒鋩點滴休相許。目",
    "X82n1571_038:0046a06": "病空花徒指注。六十三年浮世人。踏翻海嶽重歸去。",
    "X82n1571_038:0046a07": "言畢而化。",
    "X82n1571_038:0046a08": "南康廬山開先行瑛廣鑑禪師[0046a08] 桂州毛氏子。僧問。如",
    "X82n1571_038:0046a09": "何是道。師曰。良田萬頃。曰學人不會。師曰。春不耕。秋",
    "X82n1571_038:0046a10": "無望 問如何是祖師西來意。師曰。君山點破洞庭",
    "X82n1571_038:0046a11": "湖。曰意旨如何。師曰。白浪四邊繞。紅塵何處來 上",
    "X82n1571_038:0046a12": "堂。談元說妙。譬如畫餅充饑。入聖超凡。太似飛蛾赴",
    "X82n1571_038:0046a13": "火。一向無事。敗種焦芽。更若馳求。水中捉月。以拂子",
    "X82n1571_038:0046a14": "一拂曰。適來許多見解。拂&#x5374;了也。作麼生是諸人透",
    "X82n1571_038:0046a15": "脫一句。良久曰。鐵牛不喫欄邊草。直向須彌頂上眠。",
    "X82n1571_038:0046a16": "以拂子擊禪&#x7240; 上堂。彎石鞏弓。架興化箭。運那羅",
    "X82n1571_038:0046a17": "延力。定爍迦羅眼。不射大雄虎。不射藥山鹿。不射雲",
    "X82n1571_038:0046a18": "巖師子。不射象骨獮猴。且道。射個甚麼。良久曰。放過",
    "X82n1571_038:0046a19": "一著 上堂。登山須到頂。入海須到底。學人須到佛",
    "X82n1571_038:0046a20": "祖道不得處。若不如是。盡是依草附木底精靈。喫野",
    "X82n1571_038:0046a21": "狐涕唾底鬼子。華嚴恁麼道。譬如良藥。然則苦口。且",
    "X82n1571_038:0046a22": "要治疾。阿[口*耶][口*耶] 師才器廣大。果於立事。任人役物。",
    "X82n1571_038:0046a23": "如轉石於千仞之溪。無不如意。魯直黃公。謂師為如",
    "X82n1571_038:0046a24": "來藏中之說客。菩提場中之游俠。&#x8462;實錄也。",
    "X82n1571_038:0046b01": "廬山圓通可遷法鏡禪師[0046b01] 嚴州陳氏子。僧問。如何是",
    "X82n1571_038:0046b02": "佛法大意。師曰。寸釘牛力。曰學人不會。師曰。參取不",
    "X82n1571_038:0046b03": "會底 上堂。良久曰。便恁麼散去。早是不著。便那堪",
    "X82n1571_038:0046b04": "待長老。鼓兩片皮。說青道黃。指南作北。祖師門下。轉",
    "X82n1571_038:0046b05": "沒交涉。這裏忽有個傑出叢林為眾竭力的漢。出來",
    "X82n1571_038:0046b06": "掀倒禪&#x7240;。喝散大眾。將長老推向階下。也許他有些",
    "X82n1571_038:0046b07": "氣息。有麼有麼。既無。老僧倒行此令去也。拈棒下座。",
    "X82n1571_038:0046b08": "一齊打散。",
    "X82n1571_038:0046b09": "紹興府象田梵卿禪師[0046b09] 嘉興人。姓錢氏。僧問。大悲菩",
    "X82n1571_038:0046b10": "薩。用許多手眼作甚麼。師曰。富嫌千口少。曰畢竟如",
    "X82n1571_038:0046b11": "何是正眼。師曰。從來共住不知名 問寒風乍起。衲",
    "X82n1571_038:0046b12": "子開爐。忽憶丹霞燒木佛。因何院主墮眉鬚。師曰。張",
    "X82n1571_038:0046b13": "公喫酒李公醉。曰為復是逢強即弱。為復是妙用神",
    "X82n1571_038:0046b14": "通。師曰。堂中聖僧。&#x5374;諳此事 問象田有屠龍之&#x5292;。",
    "X82n1571_038:0046b15": "欲借一觀時如何。師橫按拄杖。僧便喝。師擲下拄杖。",
    "X82n1571_038:0046b16": "僧無語。師曰。這死蝦&#x87C7; 上堂。春已暮。落華紛紛下",
    "X82n1571_038:0046b17": "紅雨。南北行人歸不歸。千林萬林鳴杜宇。我無家兮",
    "X82n1571_038:0046b18": "何處歸。十方剎土奚相依。老夫有個真消息。昨夜三",
    "X82n1571_038:0046b19": "更月在池 上堂。佛法到此。命若懸絲。異目超宗亦",
    "X82n1571_038:0046b20": "難承紹。豎起拂子曰。賴有這個。堪作流通。於此&#x89B0;得。",
    "X82n1571_038:0046b21": "便見三世諸佛。向燈籠露柱裏。轉大法輪。六趣眾生。",
    "X82n1571_038:0046b22": "於鐵圍山。得聞法要。聞聲非聲。見色非色。隨異類四",
    "X82n1571_038:0046b23": "生。各得解脫。如斯舉唱。非但埋沒宗風。亦乃平沈自",
    "X82n1571_038:0046b24": "己。且道。如何不犯令去。拍禪&#x7240;下座。",
    "X82n1571_038:0046c01": "東京褒親旌德院有瑞佛海禪師[0046c01] 興化仙遊陳氏子。",
    "X82n1571_038:0046c02": "初參黃龍南。龍問。汝為人事來。為佛法來。師曰。為佛",
    "X82n1571_038:0046c03": "法來。龍曰。若為佛法來。即今便分付。遂打一拂子。師",
    "X82n1571_038:0046c04": "曰。和尚也不得惱亂人。龍即器之。後依照覺。深悟元",
    "X82n1571_038:0046c05": "奧。出世安州太平。被詔住褒親。宋哲宗。賜名大覺號",
    "X82n1571_038:0046c06": "佛海 上堂。有佛世界。以一塵一毛。而作佛事。令見",
    "X82n1571_038:0046c07": "一法者。而具足一切法故。權為架閣。有佛化內。以忘",
    "X82n1571_038:0046c08": "言寂默。為大佛事。使其學者。離一切相。即名諸佛故。",
    "X82n1571_038:0046c09": "好與三下火抄。有佛土中。以黃華翠竹。而為佛事。令",
    "X82n1571_038:0046c10": "&#x89A9;相者。見色即空故。且付與彌勒。有佛寶剎。以法空",
    "X82n1571_038:0046c11": "為座。而示佛事。裨其行人。不著佛求故。勘破了勾下。",
    "X82n1571_038:0046c12": "有佛道場。以四事供養。而成佛事。使知足者。斷異念",
    "X82n1571_038:0046c13": "故。可與下載。有佛妙域。以一切語言三昧。作其佛事。",
    "X82n1571_038:0046c14": "令隨機入者。不捨動靜故。為渠裝載。大眾且道。於中",
    "X82n1571_038:0046c15": "還有優劣也無。良久曰。到者須知是作家。參。",
    "X82n1571_038:0046c16": "臨江軍慧力院可昌禪師[0046c16] 僧問。佛力法力即不問。如",
    "X82n1571_038:0046c17": "何是慧力。師曰。踏倒人我山。扶起菩提樹。曰菩提本",
    "X82n1571_038:0046c18": "無樹。向甚麼處下手。師曰。無下手處。正好著力。曰今",
    "X82n1571_038:0046c19": "日得聞於未聞。師曰。莫把真金喚作&#x936E;石 上堂。佛",
    "X82n1571_038:0046c20": "法根源。非正信妙智。不能悟入。祖師關鍵。非大悲重",
    "X82n1571_038:0046c21": "願。何以開通。具信智則權實雙行。如金在&#x945B;。全悲願",
    "X82n1571_038:0046c22": "則善惡可辨。似月離雲。大眾。祇如父母未生時。許多",
    "X82n1571_038:0046c23": "譬喻。向甚麼處吐露。良久曰。十語九中。不如一點。",
    "X82n1571_038:0046c24": "黃州柏子山棲真院德嵩禪師[0046c24] 上堂。天地一指。絕諍",
    "X82n1571_038:0047a01": "競之心。萬物一馬。無是非之論。由是魔羅潛跡。佛祖",
    "X82n1571_038:0047a02": "興隆。寒山拊掌欣欣。拾得呵呵大笑。大眾。二古聖笑",
    "X82n1571_038:0047a03": "個甚麼。良久。呵呵大笑曰。曇華一朵再逢春。",
    "X82n1571_038:0047a04": "廬山萬杉院紹慈禪師[0047a04] 桂州趙氏子。參照覺。問世尊",
    "X82n1571_038:0047a05": "付金襴外。別傳何物。覺舉拂子。師曰。畢竟作麼生。覺",
    "X82n1571_038:0047a06": "以拂子驀口打。師擬開口。覺又打。師於是有省。遂奪",
    "X82n1571_038:0047a07": "拂子。便禮拜。覺曰。汝見何道理便禮拜。師曰。拂子屬",
    "X82n1571_038:0047a08": "某甲了也。覺曰。三十年老將。今日被小卒折倒。自此",
    "X82n1571_038:0047a09": "推為東林上首 上堂。先行不到。若須彌立乎巨川。",
    "X82n1571_038:0047a10": "末後太過。猶猛士發乎狂矢。或高或下。未有準繩。以",
    "X82n1571_038:0047a11": "是還非遭人點檢。且道。如何得相應去。良久曰。紅爐",
    "X82n1571_038:0047a12": "燄裏重添火。烜赫金剛眼自開。咄 上堂。我祖別行",
    "X82n1571_038:0047a13": "最上機。縱橫生殺絕猜疑。雖然塞斷群狐路。返擲須",
    "X82n1571_038:0047a14": "還師子兒。眾中還有金毛烜赫牙爪生獰者麼。試出",
    "X82n1571_038:0047a15": "哮孔一聲看。良久曰。直饒有。也不免玉溪寨主撩鉤",
    "X82n1571_038:0047a16": "搭索。參。",
    "X82n1571_038:0047a17": "南嶽衡嶽寺道辯禪師[0047a17] 僧問。拈槌舉拂即且置。和尚",
    "X82n1571_038:0047a18": "如何為大。師曰。客來須接。曰便是為人處也。師曰。麤",
    "X82n1571_038:0047a19": "茶澹飯。僧禮拜。師曰。須知滋味始得。",
    "X82n1571_038:0047a20": "吉州禾山甘露志傳禪師[0047a20] 僧問。一等沒絃琴。請師彈",
    "X82n1571_038:0047a21": "一曲。師曰。山僧耳聾。曰學人請益。師曰去。曰慈悲何",
    "X82n1571_038:0047a22": "在。師曰。自有諸方眼 上堂。牛頭沒。馬頭回。&#x5292;輪飛",
    "X82n1571_038:0047a23": "處絕纖埃。南北東西無異路。謾言南嶽與天台。",
    "X82n1571_038:0047a24": "東京褒親旌德宗諭禪師[0047a24] 上堂。新羅打鼓。大宋上堂。",
    "X82n1571_038:0047b01": "庭前柏子問話。燈籠露柱著忙。香臺拄杖起作舞。臥",
    "X82n1571_038:0047b02": "病維摩猶在&#x7240;。這老漢。我也識得你病。休訝郎當。咄。",
    "X82n1571_038:0047b03": "隆興府西山龍泉夔禪師[0047b03] 上堂。眾集。師乃曰。祇恁麼",
    "X82n1571_038:0047b04": "便散去。不妨要妙。雖然如是。早是無風起浪。釘橛空",
    "X82n1571_038:0047b05": "中。豈況牽枝引蔓。說妙譚元。正是金屑眼中翳。衣珠",
    "X82n1571_038:0047b06": "法上塵。且道。拂塵出屑。是甚麼人。卓拄杖下座。",
    "X82n1571_038:0047b07": "南康軍兜率志恩禪師[0047b07] 上堂。落落魄魄。居村居郭。莽",
    "X82n1571_038:0047b08": "莽鹵鹵。何今何古。不重己靈。休話佛祖。搊定釋迦鼻",
    "X82n1571_038:0047b09": "孔。揭&#x5374;觀音耳朵。任他雪嶺輥毬。休管禾山打鼓。若",
    "X82n1571_038:0047b10": "是本色衲僧。終不守株待兔。參。",
    "X82n1571_038:0047b11": "福州興福院康源禪師[0047b11] 上堂。山僧有一訣。尋常不漏",
    "X82n1571_038:0047b12": "泄。今日不囊藏。分明為君說。良久曰。寒時寒。熱時熱。",
    "X82n1571_038:0047b13": "慧圓上座[0047b13] 開封酸棗于氏子。世業農。少依邑之建福",
    "X82n1571_038:0047b14": "德光為師。性椎魯。然勤渠祖道。堅坐不臥。居數歲得",
    "X82n1571_038:0047b15": "度。南遊抵廬山。至東林。每以己事請問朋輩曰。如何",
    "X82n1571_038:0047b16": "是禪。朋輩曰。能鳴者乃蟬也。以其貌陋。舉止乖&#x758E;。皆",
    "X82n1571_038:0047b17": "戲侮之。師遂疑。至面壁深思。骨立者數月。一日行殿",
    "X82n1571_038:0047b18": "庭中。忽足顛而仆。了然開悟。作偈。俾行者書於壁曰。",
    "X82n1571_038:0047b19": "這一交。這一交。萬兩黃金也合消。頭上笠。腰下包。清",
    "X82n1571_038:0047b20": "風明月杖頭挑。即日離東林。眾傳至照覺。覺大喜曰。",
    "X82n1571_038:0047b21": "衲子參究若此。善不可加。令人&#x8FF9;其所往。竟無知者",
    "X82n1571_038:0047b22": "(大慧武庫謂。證悟顒語非也)。",
    "X82n1571_038:0047b23": "泉州開元真覺志添禪師[0047b23] 本州陳氏子。依東林。一日",
    "X82n1571_038:0047b24": "室中示吹布毛因緣。師當下開悟。呈頌曰。老師曾把",
    "X82n1571_038:0047c01": "布毛吹。舉處分明第一機。欲識個中端的處。嶺頭日",
    "X82n1571_038:0047c02": "日白雲飛。宋元祐初。遊京師。徐國大王。遣使召入宮。",
    "X82n1571_038:0047c03": "小參。毗盧遮那實性。與汝等諸人本性無別。從曠劫",
    "X82n1571_038:0047c04": "來。轉輪法界。於受生中。無本無末。無去無來。無性無",
    "X82n1571_038:0047c05": "相。無古無今。纖塵不立。毫髮難存。然雖如是。據衲僧",
    "X82n1571_038:0047c06": "門下。天地懸殊。直饒三世諸佛。六代祖師。天下老和",
    "X82n1571_038:0047c07": "尚。神通過於鶖子。辯智勝於滿慈。到這裏也須結舌。",
    "X82n1571_038:0047c08": "良久曰。國令已傳清宇宙。人人齊賀太平年。宣仁皇",
    "X82n1571_038:0047c09": "太后。賜師真覺禪師號。并賜磨衲袈裟。御筆題金環",
    "X82n1571_038:0047c10": "絛[金*匊]曰。賜真覺道者。當來同成佛果。諸宮。屢賜紫衣。",
    "X82n1571_038:0047c11": "四十餘道回奏。&#x5FA7;賜諸方禪律。哲宗上僊。復於福寧",
    "X82n1571_038:0047c12": "殿陞座。",
    "X82n1571_038:0047c13": "內翰東坡居士蘇軾[0047c13] 字子瞻。因宿東林。與照覺論無",
    "X82n1571_038:0047c14": "情話。有省。黎明獻偈曰。溪聲便是廣長舌。山色豈非",
    "X82n1571_038:0047c15": "清淨身。夜來八萬四千偈。他日如何舉似人。未幾。抵",
    "X82n1571_038:0047c16": "荊南。聞玉泉皓機鋒不可觸。公擬抑之。即微服往見。",
    "X82n1571_038:0047c17": "泉問。尊官高姓。公曰。姓秤。乃秤天下長老底秤。泉喝",
    "X82n1571_038:0047c18": "曰。且道。這一喝重多少。公無對。於是尊禮之。後過金",
    "X82n1571_038:0047c19": "山。有寫公照容者。公戲題曰。心似已&#x7070;之木。身如不",
    "X82n1571_038:0047c20": "繫之舟。問汝平生功業。黃州惠州瓊州。",
    "X82n1571_038:0047c21": "寶峰文禪師法嗣",
    "X82n1571_038:0047c22": "隆興府兜率真寂從悅禪師[0047c22] 贛州熊氏子。初首眾道",
    "X82n1571_038:0047c23": "吾。眼高無人。一日領數衲。謁雲&#x8462;智。智與語。未數句",
    "X82n1571_038:0047c24": "盡知所蘊。乃笑曰。觀首座。氣質不凡。奈何出言吐氣。",
    "X82n1571_038:0048a01": "如醉人耶。師面熱汗下。智復與錐劄之。師茫然。遂求",
    "X82n1571_038:0048a02": "入室。智曰。曾見法昌遇否。師曰。曾看他語錄。自了可",
    "X82n1571_038:0048a03": "也。不願見之。智曰。曾見洞山文否。師曰。關西子沒頭",
    "X82n1571_038:0048a04": "腦。拖一條布裙。作尿臭氣。有甚長處。智曰。你但向尿",
    "X82n1571_038:0048a05": "臭氣處參取。師依教即謁洞山。深領奧旨。復謁智。智",
    "X82n1571_038:0048a06": "曰。見關西子後。大事如何。師曰。若不得和尚指示。洎",
    "X82n1571_038:0048a07": "乎蹉過一生。遂禮謝 出世鹿苑。有清素者。久參慈",
    "X82n1571_038:0048a08": "明。寓居一室。未始與人交。師因食蜜漬&#x8318;枝。偶素過",
    "X82n1571_038:0048a09": "門。師呼曰。此老人鄉果也。可同食之。素曰。自先師亡",
    "X82n1571_038:0048a10": "後。不得此食久矣。師曰。先師為誰。素曰。慈明也。某忝",
    "X82n1571_038:0048a11": "執侍一十三年。師乃疑駭曰。十三年堪忍執侍之役。",
    "X82n1571_038:0048a12": "非得其道而何。遂饋以餘果。稍稍親之。素問。師所見",
    "X82n1571_038:0048a13": "者何人。曰洞山文。素曰。文見何人。師曰。黃龍南。素曰。",
    "X82n1571_038:0048a14": "南匾頭見先師。不久法道大振如此。師益疑駭。遂袖",
    "X82n1571_038:0048a15": "香詣素作禮。素起避之曰。吾以福薄。先師授記。不許",
    "X82n1571_038:0048a16": "為人師。益恭。素乃曰。憐子之誠。違先師之記。子平生",
    "X82n1571_038:0048a17": "所得。試語我。師具通所見。素曰。可以入佛。而不能入",
    "X82n1571_038:0048a18": "魔。師曰。何謂也。素曰。豈不見古人道。末後一句始到",
    "X82n1571_038:0048a19": "牢關。如是累月。素乃印可。仍戒之曰。文示子者。皆正",
    "X82n1571_038:0048a20": "知正見。然子離文太早。不能盡其妙。吾今為子點破。",
    "X82n1571_038:0048a21": "使子受用得大自在。他日切勿嗣吾也 僧問。提兵",
    "X82n1571_038:0048a22": "統將。須憑帝主虎符。領眾匡徒。密佩祖師心印。如何",
    "X82n1571_038:0048a23": "是祖師心印。師曰。滿口道不得。曰祇這個。別更有。師",
    "X82n1571_038:0048a24": "曰。莫將支遯鶴。喚作右軍鵝 問如何是兜率境。師",
    "X82n1571_038:0048b01": "曰。一水[木*委]藍色。千峰削玉青。曰如何是境中人。師曰。",
    "X82n1571_038:0048b02": "七凹八凸無人見。百手千頭祇自知 上堂。耳目一",
    "X82n1571_038:0048b03": "何清。端居幽谷裏。秋風入古松。秋月生寒水。衲僧於",
    "X82n1571_038:0048b04": "此更求真。兩個猢猻垂四尾。喝一喝 上堂。兜率都",
    "X82n1571_038:0048b05": "無辨別。&#x5374;喚烏龜作&#x9F08;。不能說妙談真。祇解搖脣鼓",
    "X82n1571_038:0048b06": "舌。遂令天下衲僧。&#x89B7;見眼中滴血。莫有翻瞋作喜。笑",
    "X82n1571_038:0048b07": "傲煙霞者麼。良久曰。笛中一曲昇平樂。筭得生平未",
    "X82n1571_038:0048b08": "解愁 上堂。始見新春。又逢初夏。四時若箭。兩曜如",
    "X82n1571_038:0048b09": "梭。不覺紅顏翻成白首。直須努力。別著精神。耕取自",
    "X82n1571_038:0048b10": "己田園。莫犯他人苗稼。既然如是。牽&#x7282;拽杷。須是雪",
    "X82n1571_038:0048b11": "山白牛始得。且道。鼻孔在甚麼處。良久曰。叱叱 上",
    "X82n1571_038:0048b12": "堂。常居物外度清時。牛上橫將竹笛吹。一曲自幽山",
    "X82n1571_038:0048b13": "自綠。此情不與白雲知。慶快。諸禪德。翻思范蠡謾泛",
    "X82n1571_038:0048b14": "滄波。因念陳摶空眠太華。何曾夢見。浪得高名。實未",
    "X82n1571_038:0048b15": "神遊閑漂野跡。既然如此。具眼衲僧。莫道龍安非他",
    "X82n1571_038:0048b16": "是己好 上堂。無法亦無心。無心復何捨。要真盡屬",
    "X82n1571_038:0048b17": "真。要假全歸假。平地上行船。&#x8657;空裏走馬。九年面壁",
    "X82n1571_038:0048b18": "人。有目還如啞。參 上堂。夜夜抱佛眠。朝朝還共起。",
    "X82n1571_038:0048b19": "起坐鎮相隨。語默同居止。欲識佛去處。祇這語聲是。",
    "X82n1571_038:0048b20": "諸禪德。大小傅大士。祇會抱橋柱澡洗。把&#x432B;放船。印",
    "X82n1571_038:0048b21": "板上打將來。模子裏脫將去。豈知道。本色衲僧。塞除",
    "X82n1571_038:0048b22": "佛祖窟。打破元妙門。跳出斷常坑。不依清淨界。都無",
    "X82n1571_038:0048b23": "一物。獨奮雙拳。海上橫行。建家立國。有一般漢。也要",
    "X82n1571_038:0048b24": "向百尺竿頭。凝然端坐。洎乎翻身之際。捨命不得。豈",
    "X82n1571_038:0048c01": "不見。雲門大師道。知是般事。拈放一邊。直須擺動精",
    "X82n1571_038:0048c02": "神。著些筋骨。向混沌未剖已前薦得。猶是鈍漢那堪。",
    "X82n1571_038:0048c03": "更於他人舌頭上。咂啖滋味。終無了日。諸禪客。要會",
    "X82n1571_038:0048c04": "麼。剔起眉毛有甚難。分明不見一毫端。風吹碧落浮",
    "X82n1571_038:0048c05": "雲盡。月上青山玉一團。喝一喝。下座 一日。漕使無",
    "X82n1571_038:0048c06": "盡張公商英。按部過分寧。請五院長老。就雲巖說法。",
    "X82n1571_038:0048c07": "師最後登座。橫拄杖曰。適來諸善知識。橫拈豎放。直",
    "X82n1571_038:0048c08": "立斜拋。換步移身。藏頭露角。既於學士面前。各納敗",
    "X82n1571_038:0048c09": "闕。未免喫兜率手中痛棒。到這裏。不由甘與不甘。何",
    "X82n1571_038:0048c10": "故。見事不平爭忍得。衲僧正令目當行。卓拄杖下座",
    "X82n1571_038:0048c11": " 室中設三語。以驗學者。一曰。撥草瞻風。祇圖見性。",
    "X82n1571_038:0048c12": "即今上人性在甚麼處。二曰。識得自性。方脫生死。眼",
    "X82n1571_038:0048c13": "光落地時。作麼生脫。三曰。脫得生死。便知去處。四大",
    "X82n1571_038:0048c14": "分離。向甚麼處去 宋哲宗元祐辛未冬。忽一日浴",
    "X82n1571_038:0048c15": "訖。集眾說偈曰。四十有八。聖凡盡殺。不是英雄。龍安",
    "X82n1571_038:0048c16": "路滑。奄然而化。其徒遵師遺誡。欲火葬捐骨江中。無",
    "X82n1571_038:0048c17": "盡。遣使持祭。且曰。老師於祖宗門下。有大道力。不可",
    "X82n1571_038:0048c18": "使來者無所起敬。俾塔於龍安之乳峰。諡真寂禪師。",
    "X82n1571_038:0048c19": "東京法雲佛照杲禪師[0048c19] 自妙年遊方。謁圓通璣。入室",
    "X82n1571_038:0048c20": "次。璣舉僧問投子。大死底人&#x5374;活時如何。子曰。不許",
    "X82n1571_038:0048c21": "夜行。投明須到。意作麼生。師曰。恩大難酬。璣大喜。遂",
    "X82n1571_038:0048c22": "命首眾。至晚為眾秉拂。機遲而訥。眾笑之。師有赧色。",
    "X82n1571_038:0048c23": "次日於僧堂點茶。因觸茶瓢墜地。見瓢跳。乃得應機",
    "X82n1571_038:0048c24": "三昧。後依真淨。因讀西天七祖婆須密偈曰。心同&#x8657;",
    "X82n1571_038:0049a01": "空界。示等&#x8657;空法。證得&#x8657;空時。無是無非法。豁然大",
    "X82n1571_038:0049a02": "悟。每謂人曰。我於紹聖三年十一月二十一曰。悟得",
    "X82n1571_038:0049a03": "方寸禪。出住歸宗。詔居淨因 僧問。達磨西來。傳個",
    "X82n1571_038:0049a04": "甚麼。師曰。周秦漢魏 問昔日僧問雲門。如何是透",
    "X82n1571_038:0049a05": "法身句。門曰。北斗裏藏身。意旨如何。師曰。赤心片片。",
    "X82n1571_038:0049a06": "曰若是學人即不然。師曰。汝又作麼生。曰昨夜&#x64E1;頭",
    "X82n1571_038:0049a07": "看北斗。依稀&#x5374;似點糖糕。師曰。但念水草。餘無所知",
    "X82n1571_038:0049a08": " 上堂。西來祖意。教外別傳。非大根器。不能證入。其",
    "X82n1571_038:0049a09": "證入者。不被文字語言所轉。聲色是非所迷。亦無雲",
    "X82n1571_038:0049a10": "門臨濟之殊。趙州德山之異。所以唱道。須明有語中",
    "X82n1571_038:0049a11": "無語。無語中有語。若向這裏薦得。可謂終日著衣。未",
    "X82n1571_038:0049a12": "&#x751E;挂一縷絲。終日喫飯。未&#x751E;&#x9F69;一粒米。直是呵佛罵",
    "X82n1571_038:0049a13": "祖。有甚麼過。雖然如是。欲得不招無間業。莫謗如來",
    "X82n1571_038:0049a14": "正法輪。喝一喝。下座 上堂。拈拄杖曰。歸宗會斬蛇。",
    "X82n1571_038:0049a15": "禾山解打鼓。萬象與森羅。皆從這裏去。擲下拄杖曰。",
    "X82n1571_038:0049a16": "歸堂喫茶 師以力參深到。語不入時。每示眾。常舉。",
    "X82n1571_038:0049a17": "老僧&#x7188;寧八年。文帳在鳳翔府供申。當年崩了。華山",
    "X82n1571_038:0049a18": "四十里。壓倒八十村人家。汝輩後生。茄子瓠子。幾時",
    "X82n1571_038:0049a19": "知得。或問曰。寶華王座上。因甚麼一向世諦。師曰。癡",
    "X82n1571_038:0049a20": "人佛性豈有二種耶。",
    "X82n1571_038:0049a21": "隆興府泐潭湛堂文準禪師[0049a21] 興元府梁氏子。初謁真",
    "X82n1571_038:0049a22": "淨。淨問。近離甚處。師曰大仰。淨曰。在夏甚處。師曰大",
    "X82n1571_038:0049a23": "溈。淨曰。甚處人。師曰。興元府。淨展手曰。我手何似佛",
    "X82n1571_038:0049a24": "手。師罔措。淨曰。適來祇對。一一靈明。一一天真。及乎",
    "X82n1571_038:0049b01": "道個我手何似佛手。便成窒礙。且道。病在甚處。師曰。",
    "X82n1571_038:0049b02": "某甲不會。淨曰。一切見成。更教誰會。師當下釋然。服",
    "X82n1571_038:0049b03": "勤十載。所往必隨。紹聖丙子。真淨移石門。眾益盛。凡",
    "X82n1571_038:0049b04": "衲僧扣問。但瞑目危坐無所示。見來學則往治蔬圃。",
    "X82n1571_038:0049b05": "率以為常。師謂同行恭上座曰。老漢無意於法道乎。",
    "X82n1571_038:0049b06": "一日舉杖決渠。水濺衣。忽大悟。淨詬曰。此乃敢爾藞",
    "X82n1571_038:0049b07": "苴耶。自此&#x8FF9;愈晦。而名益著。顯謨李公景直。守豫章。",
    "X82n1571_038:0049b08": "請開法雲巖。未幾移居泐潭 僧問。教意即且置。未",
    "X82n1571_038:0049b09": "審如何是祖意。師曰。&#x70DF;村三月裏。別是一家春 問",
    "X82n1571_038:0049b10": "寒食因悲郭外春。墅田無處不傷神。林間壘壘添新",
    "X82n1571_038:0049b11": "塚。半是去年來哭人。這事且拈放一邊。如何是道。師",
    "X82n1571_038:0049b12": "曰。蒼天蒼天。曰學人特伸請問。師曰十字街頭吹尺",
    "X82n1571_038:0049b13": "八。村酸冷酒兩三巡 問一法若有。毗蘆墮在凡夫。",
    "X82n1571_038:0049b14": "萬法若無。普賢失其境界。去此二途。請師一決。師曰。",
    "X82n1571_038:0049b15": "大黃甘草。曰此猶是學人疑處。師曰。放待冷來看",
    "X82n1571_038:0049b16": " 問向上一路。千聖不傳。未審如何是向上一路。師曰。",
    "X82n1571_038:0049b17": "行到山窮處。坐看雲起時。曰為甚不傳。師曰。家家有",
    "X82n1571_038:0049b18": "路透長安。曰祇如衲僧門下。畢竟作麼生。師曰。放你",
    "X82n1571_038:0049b19": "三十棒 上堂。五九四十五。聖人作而萬物&#x89A9;。秦時",
    "X82n1571_038:0049b20": "[車*度]轢鑽頭尖。漢祖殿前樊噲怒。曾聞黃鶴樓。崔顥題",
    "X82n1571_038:0049b21": "詩在上頭。晴川歷歷漢陽樹。芳草萋萋鸚鵡洲。可知",
    "X82n1571_038:0049b22": "禮也。君子務本。本立而道生。道生一。一生二。二生三。",
    "X82n1571_038:0049b23": "三生萬物。驀拈拄杖。起身曰。大眾。寶峰何似孔夫子。",
    "X82n1571_038:0049b24": "良久曰。酒逢知己飲。詩向會人吟。卓拄杖下座 上",
    "X82n1571_038:0049c01": "堂。劄。久雨不晴。直得五老峰頭。黑雲靉靆。洞庭湖裏",
    "X82n1571_038:0049c02": "白浪滔天。雲門大師。忍俊不禁。向佛殿裏燒香。三門",
    "X82n1571_038:0049c03": "頭合掌。禱祝&#x546A;願。願黃梅石女生兒。子母團圓。少室",
    "X82n1571_038:0049c04": "無角鐵牛。常甘水草。喝一喝。有甚麼交涉。顧眾曰。不",
    "X82n1571_038:0049c05": "因楊得意。爭見馬相如 上堂。混元未判。一氣岑寂。",
    "X82n1571_038:0049c06": "不聞有天地元黃。宇宙洪荒。日月盈昃。秋收冬藏。正",
    "X82n1571_038:0049c07": "當恁麼時。也好個時節。&#x5C00;耐雪峰老漢。&#x5374;向&#x8657;空裏",
    "X82n1571_038:0049c08": "釘橛。輥三個木毬。直至後人搆占不上。便見溈山水",
    "X82n1571_038:0049c09": "牯牛。一向膽大心麤。長沙大蟲。到處&#x9F69;人家&#x732A;狗。雖",
    "X82n1571_038:0049c10": "然。無禮難容。而今放過一著。孝經序云。朕聞。上古其",
    "X82n1571_038:0049c11": "風朴略。山前華堯民解元。且喜尊候安樂。參 上堂。",
    "X82n1571_038:0049c12": "今朝臘月十。夜來天落雪。群峰極目高低白。綠竹青",
    "X82n1571_038:0049c13": "松難辨別。必是來年蠶麥熟。張公李公皆忻悅。皆忻",
    "X82n1571_038:0049c14": "悅。鼓腹謳歌笑不徹。把得雲簫繚亂吹。依稀有如楊",
    "X82n1571_038:0049c15": "柳杖。又不覺手之舞之。足之蹈之。左之右之。喝曰。禪",
    "X82n1571_038:0049c16": "客相逢祇彈指。此心能有幾人知 上堂。太陽門下。",
    "X82n1571_038:0049c17": "日日三秋。明月堂前。時時九夏。洞山和尚。祗解夜半",
    "X82n1571_038:0049c18": "捉烏&#x9DC4;。殊不知驚起&#x96A3;家睡。寶峰相席打令。告諸禪",
    "X82n1571_038:0049c19": "德。也好冷處著把火。咄 上堂。古人道。不看經。不念",
    "X82n1571_038:0049c20": "佛。看經念佛是何物。自從識得轉經人。舉拂子曰。龍",
    "X82n1571_038:0049c21": "藏聖賢都一拂。以拂子拂一拂曰。諸禪德。正當恁麼",
    "X82n1571_038:0049c22": "時。且道。雲巖土地。向甚麼處安身立命。擲下拂子。以",
    "X82n1571_038:0049c23": "兩手握拳叩齒曰。萬靈千聖。千聖萬靈 上堂。僧問。",
    "X82n1571_038:0049c24": "教中道。若有一人發真歸源。十方&#x8657;空悉皆消殞。未",
    "X82n1571_038:0050a01": "審此理如何。師遂展掌點指曰。子丑寅卯。辰巳午未。",
    "X82n1571_038:0050a02": "一羅二土。三水四金。五太陽。六太陰。七計都。今日計",
    "X82n1571_038:0050a03": "都星。入巨蟹宮。寶峰不打這鼓笛。便下座 上堂。大",
    "X82n1571_038:0050a04": "道縱橫。觸事現成。雲開日出。水綠山青。拈拄杖卓一",
    "X82n1571_038:0050a05": "下曰。雲門大師來也。說道觀音菩薩。將錢買胡餅。放",
    "X82n1571_038:0050a06": "下手。元來&#x5374;是饅頭。大眾。雲門祇見錐頭利。不見鑿",
    "X82n1571_038:0050a07": "頭方。寶峰即不然。擲下拄杖曰。勿於中路事空王。策",
    "X82n1571_038:0050a08": "杖須還達本鄉。昨日有人從淮南來。不得福建信。&#x5374;",
    "X82n1571_038:0050a09": "道。嘉州大像。吞&#x5374;陝府鐵牛。喝一喝曰。是甚說話。笑",
    "X82n1571_038:0050a10": "倒雲居土地 上堂。祖師關捩子。幽隱少人知。不是",
    "X82n1571_038:0050a11": "悟心者。如何舉似伊。喝一喝曰。是何言歟。若一向恁",
    "X82n1571_038:0050a12": "麼。達磨一宗。掃土而盡。所以大覺世尊。初悟此事。便",
    "X82n1571_038:0050a13": "開方便門。示真實相。普令南北東西。西維上下。郭大",
    "X82n1571_038:0050a14": "李二。鄧四張三。同明斯事。雲巖今日不免傚古去也。",
    "X82n1571_038:0050a15": "擊拂子曰。方便門開。也作麼生是真實相。良久曰。十",
    "X82n1571_038:0050a16": "八十九。癡人夜走 示眾。拈拄杖曰。衲僧家。竿木隨",
    "X82n1571_038:0050a17": "身。逢場作戲。倒把橫拈。自有意思。所以昔日藥山問",
    "X82n1571_038:0050a18": "雲巖曰。聞汝解弄師子。是否。巖曰。是山曰。弄得幾出。",
    "X82n1571_038:0050a19": "巖曰。弄得六出。山曰。老僧亦解弄。巖曰。和尚弄得幾",
    "X82n1571_038:0050a20": "出。山曰。老僧祇弄得一出。巖曰。一即六。六即一。山便",
    "X82n1571_038:0050a21": "休。大眾。藥山雲巖。鈍置殺人。兩子父弄一個師子。也",
    "X82n1571_038:0050a22": "弄不出。若是準上座。祇消得自弄。拽得來。拈頭作尾。",
    "X82n1571_038:0050a23": "拈尾作頭。轉兩個金睛。攫幾鉤鐵爪。吼一聲。直令百",
    "X82n1571_038:0050a24": "里內猛獸潛蹤。滿空裏飛禽亂墜。準上座未弄師子。",
    "X82n1571_038:0050b01": "請大眾高著眼。先做一個定場。擲下拄杖曰。個中消",
    "X82n1571_038:0050b02": "息子。能有幾人知 師自浙回泐潭。謁深。深尋命分",
    "X82n1571_038:0050b03": "座。聞有悟侍者。見所擲爨餘有省。詣方丈通所悟。深",
    "X82n1571_038:0050b04": "喝出。因喪志。自經於延壽堂廁後。出沒無時。眾憚之。",
    "X82n1571_038:0050b05": "師聞。半夜特往。登溷方脫衣。悟即提淨水至。師曰。待",
    "X82n1571_038:0050b06": "我脫衣。脫罷悟復到。未幾。悟供籌子。師滌淨已。召接",
    "X82n1571_038:0050b07": "淨桶去。悟纔接。師執其手問曰。汝是悟侍者那。悟曰。",
    "X82n1571_038:0050b08": "諾。師曰。是當時在知客寮。見掉火柴頭。有個悟處底",
    "X82n1571_038:0050b09": "麼。參禪學道。祇要知個本命元辰下落處。汝&#x5257;地作",
    "X82n1571_038:0050b10": "此去就。汝在藏殿。移首座鞋。豈不是汝當時悟得底。",
    "X82n1571_038:0050b11": "又在知客寮。移他枕子。豈不是汝當時悟得底。汝每",
    "X82n1571_038:0050b12": "夜在此。提水度籌豈。不是汝當時悟得底。因甚麼不",
    "X82n1571_038:0050b13": "知下落。&#x5374;在這裏惱亂大眾。師猛推之。索然如倒壘",
    "X82n1571_038:0050b14": "甓。由是無復見者 當宋徽宗政和乙未夏。師臥病。",
    "X82n1571_038:0050b15": "進藥者。令忌毒物。師不從。有問其故。師曰。病有自性",
    "X82n1571_038:0050b16": "乎。曰病無自性。師曰。既無自性。則毒物寧有心哉。以",
    "X82n1571_038:0050b17": "空納空。吾未&#x751E;顛倒。汝輩一何昏迷。十月二十日。更",
    "X82n1571_038:0050b18": "衣說偈而化。闍維。得設利。晶圓光潔。睛齒數珠不壞。",
    "X82n1571_038:0050b19": "塔于南山之陽。壽五十五。臘三十五。徑山杲。請丞相",
    "X82n1571_038:0050b20": "張商英。撰行業碑。",
    "X82n1571_038:0050b21": "廬山慧日文雅禪師[0050b21] 受請日。僧問。向上宗乘。乞師不",
    "X82n1571_038:0050b22": "吝。師曰。拄杖正開封。曰小出大遇也。師曰。放過即不",
    "X82n1571_038:0050b23": "可。便打。",
    "X82n1571_038:0050b24": "瑞州洞山梵言禪師[0050b24] 太平州人。上堂。有二僧齊出。一",
    "X82n1571_038:0050c01": "僧禮拜。一僧便問。得用便用時如何。師曰。伊蘭作旃",
    "X82n1571_038:0050c02": "檀之樹。曰有意氣時添意氣。不風流處也風流。師曰。",
    "X82n1571_038:0050c03": "甘露乃蒺蔾之園 上堂。吾心似秋月。碧潭清皎潔。",
    "X82n1571_038:0050c04": "無物堪比倫。教我如何說。寒山子勞而無功。更有個",
    "X82n1571_038:0050c05": "拾得道。不識這個意。修行徒苦辛。恁麼說話。自救不",
    "X82n1571_038:0050c06": "了。尋常拈糞箕。把掃帚。掣風掣顛。猶較些子。直饒是",
    "X82n1571_038:0050c07": "文殊普賢再出。若到洞山門下。一時分付與直歲。燒",
    "X82n1571_038:0050c08": "火底燒火。掃地底掃地。前廊後架。切忌攙匙亂箸。豐",
    "X82n1571_038:0050c09": "于老人更不饒舌。參退喫茶 上堂。一生二。二生三。",
    "X82n1571_038:0050c10": "遏捺不住。廓周沙界。德雲直上妙峰。善財&#x5374;入樓閣。",
    "X82n1571_038:0050c11": "新婦騎驢阿家牽。山青水綠。桃華紅李華白。一塵一",
    "X82n1571_038:0050c12": "佛土。一葉一釋迦。乃合掌曰。不審諸佛子。今晨改日。",
    "X82n1571_038:0050c13": "季春極暄。起居輕利。安樂行否。少間專到。上寮問訊。",
    "X82n1571_038:0050c14": "不勞久立 上堂。臘月二十日。一年將欲盡。萬里未",
    "X82n1571_038:0050c15": "歸人。大眾總是他鄉之客。還有返本還源者麼。擊拂",
    "X82n1571_038:0050c16": "子曰。門前殘雪日輪消。室內紅塵遣誰掃。",
    "X82n1571_038:0050c17": "德安府文殊宣能禪師[0050c17] 僧問。如何是祖師燈。師曰。四",
    "X82n1571_038:0050c18": "生無不照。一點任君看 上堂。石鞏箭。秘魔叉直下",
    "X82n1571_038:0050c19": "會得眼裏空華。堪悲堪笑少林客。暗&#x64D5;隻履度流沙。",
    "X82n1571_038:0050c20": "桂州壽寧善資禪師[0050c20] 上堂。若論此事。如&#x9D76;啄鐵牛。無",
    "X82n1571_038:0050c21": "下口處。無用心處。更向言中取覓。句下尋思。縱饒卜",
    "X82n1571_038:0050c22": "度將來。翻成戲論邊事。殊不知本來具足。直下分明。",
    "X82n1571_038:0050c23": "佛及眾生。纖毫不立。尋常向諸人道。凡夫具足聖人。",
    "X82n1571_038:0050c24": "法。凡夫不知。聖人具足凡夫法。聖人不會。聖人若會。",
    "X82n1571_038:0051a01": "即同凡夫。凡夫若知。即是聖人。然則凡聖。一致名相。",
    "X82n1571_038:0051a02": "互陳。不識本源。迷其真覺。所以逐境生心。&#x72E5;情附物。",
    "X82n1571_038:0051a03": "苟能一念情忘。自然真常體露。良久曰。便請薦取",
    "X82n1571_038:0051a04": " 上堂。諸方五日一參。壽寧日日陞座。莫怪重說偈言。",
    "X82n1571_038:0051a05": "過在西來達磨。上士處處逢渠。後學時時蹉過。且道。",
    "X82n1571_038:0051a06": "蹉過一著。落在甚麼處。舉起拂子曰。一片月生海。幾",
    "X82n1571_038:0051a07": "家人上樓。",
    "X82n1571_038:0051a08": "衡州南嶽祝融上封慧和禪師[0051a08] 上堂。未陞此座已前。",
    "X82n1571_038:0051a09": "盡大地人。成佛已畢。更有何法可說。更有何生可利。",
    "X82n1571_038:0051a10": "況菩提煩惱。本自寂然。生死涅槃。猶如昨夢。門庭施",
    "X82n1571_038:0051a11": "設。誑謼小兒。方便門開。羅紋結角。於衲僧面前。皆成",
    "X82n1571_038:0051a12": "幻惑。且道。衲僧有甚麼長處。拈起拄杖曰。孤根自有",
    "X82n1571_038:0051a13": "擎天勢。不比尋常曲彔枝。卓拄杖。下座。",
    "X82n1571_038:0051a14": "瑞州五峰淨覺本禪師[0051a14] 僧問。同聲相應時如何。師曰。",
    "X82n1571_038:0051a15": "鵓鳩樹上啼。曰同氣相求時如何。師曰。猛虎巖前嘯",
    "X82n1571_038:0051a16": " 問一進一退時如何。師曰。&#x811A;在肚下。曰如何是不",
    "X82n1571_038:0051a17": "動尊。師曰。行住坐臥 上堂。僧問。寶座既陞。願聞舉",
    "X82n1571_038:0051a18": "唱。師曰。雪裏梅花火裏開。曰莫便是為人處也無。師",
    "X82n1571_038:0051a19": "曰。井底紅塵已漲天。乃曰。恁麼也不得。不恁麼也不",
    "X82n1571_038:0051a20": "得。恁麼不恁麼。總不得。諸人作麼生會。直下會得。不",
    "X82n1571_038:0051a21": "妨奇特。更或針錐。西天此土 上堂。五峰家風。南北",
    "X82n1571_038:0051a22": "西東。要用便用。以橛釘空。咄。",
    "X82n1571_038:0051a23": "永州太平安禪師[0051a23] 上堂。有利無利。莫離行市。鎮州蘿",
    "X82n1571_038:0051a24": "蔔極貴。廬陵米價甚賤。爭似太平。這裏時豐道泰。商",
    "X82n1571_038:0051b01": "賈駢闐。白米四文一升。蘿蔔一文一束。不用北頭買",
    "X82n1571_038:0051b02": "賤。西頭賣貴。自然物及四生。自然利資王化。又怎生",
    "X82n1571_038:0051b03": "說個佛法道理。良久曰。勸君不用鐫頑石。路上。行人",
    "X82n1571_038:0051b04": "口似碑。",
    "X82n1571_038:0051b05": "潭州報慈進英禪師[0051b05] 吉州太和羅氏子。十八得度。事",
    "X82n1571_038:0051b06": "母喪終。見雲庵。庵以黃檗接臨濟。雲門接洞山機緣",
    "X82n1571_038:0051b07": "啟師。師恍然大悟。&#x751E;為佛印。呼為銕喙。初開法報慈。",
    "X82n1571_038:0051b08": "上堂。僧問。遠涉長途即不問。到家一句事如何。師曰。",
    "X82n1571_038:0051b09": "雪滿長空。曰此猶是時人知。有轉身一路又作麼生。",
    "X82n1571_038:0051b10": "師便喝。乃曰。報慈有一公案。諸方未曾結斷。幸遇改",
    "X82n1571_038:0051b11": "旦。拈出。各請高著眼看。遂趯下一隻鞋曰。還知這個",
    "X82n1571_038:0051b12": "消息也無。達磨西歸時。提&#x64D5;在身畔 上堂。與麼上",
    "X82n1571_038:0051b13": "來。猛虎出林。與麼下去。驚蛇入草。不上不下。日輪杲",
    "X82n1571_038:0051b14": "杲。喝一喝曰。瀟湘江水碧溶溶。出門便是長安道",
    "X82n1571_038:0051b15": " 上堂。擲下拄杖。&#x5374;召大眾曰。拄杖吞&#x5374;祖師了也。教",
    "X82n1571_038:0051b16": "甚麼人說禪。還有人救得也無。喝一喝 上堂。驀拈",
    "X82n1571_038:0051b17": "拄杖曰。三世一切佛。同入這窠窟。衲僧喚作遼天鶻。",
    "X82n1571_038:0051b18": "卓拄杖一下 後遊臺南。還結庵梁山。宋徽宗政和",
    "X82n1571_038:0051b19": "甲午。住花藥之天寧。宣和辛丑冬。復庵梁山。明年臘",
    "X82n1571_038:0051b20": "月示寂。",
    "X82n1571_038:0051b21": "瑞州洞山至乾禪師[0051b21] 上堂。洞山不會談禪。不會說道。",
    "X82n1571_038:0051b22": "祇是饑來喫飯。困來打睡。你諸人必然。別有長處。試",
    "X82n1571_038:0051b23": "出來盡力道一句看。有麼。有麼。良久曰。睦州道底。",
    "X82n1571_038:0051b24": "平江府寶華佛慈普鑑禪師[0051b24] 本郡周氏子。幼不茹葷。",
    "X82n1571_038:0051c01": "依景德寺清智下髮。十七遊方。初謁覺印英。不契。遂",
    "X82n1571_038:0051c02": "扣真淨之室。淨一日。舉石霜虔侍者話問之。釋然契",
    "X82n1571_038:0051c03": "悟。作偈曰。枯木無華幾度秋。斷雲猶挂樹梢頭。自從",
    "X82n1571_038:0051c04": "&#x9B2C;折泥牛角。直至如今水逆流。淨肯之。命侍巾&#x9262;。晚",
    "X82n1571_038:0051c05": "&#x72E5;眾。開法寶華。次移高峰 上堂。參禪別無奇特。祇",
    "X82n1571_038:0051c06": "要當人命根斷。疑情脫。千眼頓開。如大洋海底輥一",
    "X82n1571_038:0051c07": "輪。赫日上昇天門。照破四天之下。萬別千差。一時明",
    "X82n1571_038:0051c08": "了。便能握金剛王寶&#x5292;。七縱八橫。受用自在。豈不快",
    "X82n1571_038:0051c09": "哉。其或見諦不真。影像彷彿。尋言逐句。受人指呼。驢",
    "X82n1571_038:0051c10": "年得快活去。不如屏淨塵緣。豎起脊梁骨。著些精彩。",
    "X82n1571_038:0051c11": "究教七穿八穴。百了千當。向水邊林下。長養聖胎。亦",
    "X82n1571_038:0051c12": "不枉受人天供養。雖然如是。臥雲門下。有個鐵門限。",
    "X82n1571_038:0051c13": "更須猛著氣力。跳過始得。擬議之間。墮坑落&#x58CD;。以拂",
    "X82n1571_038:0051c14": "子擊禪&#x7240;。下座 上堂。月圓伏惟。三世諸佛。狸奴白",
    "X82n1571_038:0051c15": "牯。各各起居萬福。時中淡薄無可相延。切希寬抱老",
    "X82n1571_038:0051c16": "水牯牛。近日亦自多病多惱。不甘水草遇著。暖日和",
    "X82n1571_038:0051c17": "風當下和身。便倒教渠拽杷牽&#x7282;。直是搖頭擺腦。可",
    "X82n1571_038:0051c18": "憐萬頃良田。一時變為荒草。",
    "X82n1571_038:0051c19": "瑞州九峰希廣禪師[0051c19] 遊方日。謁雲&#x8462;智。乃問。興化打",
    "X82n1571_038:0051c20": "克賓。意旨如何。智下禪&#x7240;。展兩手吐舌示之。師打一",
    "X82n1571_038:0051c21": "坐具。智曰。此是風力所轉。又問石霜琳。琳曰。你意作",
    "X82n1571_038:0051c22": "麼生。師亦打一坐具。琳曰。好一坐具。秖是不知落處。",
    "X82n1571_038:0051c23": "又問真淨。淨曰。你意作麼生。師復打一坐具。淨曰。他",
    "X82n1571_038:0051c24": "打你也打。師於言下大悟。淨因有頌曰。丈夫當斷不",
    "X82n1571_038:0052a01": "自斷。興化為人徹底漢。已後從教眼自開。棒了罰錢",
    "X82n1571_038:0052a02": "&#x8D82;出院。後住九峰。衲子宗仰。有戒藥王者。請上堂。戒",
    "X82n1571_038:0052a03": "出問。如何是九峰境。師曰。滔滔雙澗水。落落九重山。",
    "X82n1571_038:0052a04": "曰如何是境中人。師曰。長者自長。短者自短。曰人境",
    "X82n1571_038:0052a05": "已蒙師指。向上宗乘事若何。師曰。喫得棒也未。戒退。",
    "X82n1571_038:0052a06": "師顧問侍者曰。適來陞座為何事。對曰。戒藥王啟請。",
    "X82n1571_038:0052a07": "師曰。金毛師子子。出窟便哮吼。且道。金毛師子子。是",
    "X82n1571_038:0052a08": "阿誰。良久曰。即是今晨戒藥王。便下座 師晚佐同",
    "X82n1571_038:0052a09": "門福深於泐潭。雪夜同福圍爐。譚久。福潛使人撤師",
    "X82n1571_038:0052a10": "臥具。及就寢置而不問。須臾睡熟。鼻息如雷。其忘物",
    "X82n1571_038:0052a11": "忘我有如此。",
    "X82n1571_038:0052a12": "瑞州黃檗道全禪師[0052a12] 洛陽王氏子。初業講。董君勸發。",
    "X82n1571_038:0052a13": "棄從甘露。復從棲賢秀。凡七年。後事真淨五年。一日",
    "X82n1571_038:0052a14": "以所悟告淨曰。吾一槌打透無盡藏。一切珍寶皆吾",
    "X82n1571_038:0052a15": "有。淨可之。出住石臺清涼。次徙黃檗。上堂。以拂子擊",
    "X82n1571_038:0052a16": "禪&#x7240;曰。一槌打透無盡藏。一切珍寶吾皆有。拈來普",
    "X82n1571_038:0052a17": "濟貧乏人。免使波吒路邊走。遂喝曰。誰是貧乏者",
    "X82n1571_038:0052a18": " 宋神宗元豐甲子十二月乙丑。與眾訣別。坐化。體香",
    "X82n1571_038:0052a19": "軟。茶毗舍利無數。塔于斷際。塔右蘇轍銘之。壽四十",
    "X82n1571_038:0052a20": "九。臘三十。",
    "X82n1571_038:0052a21": "瑞州清涼覺範慧洪禪師[0052a21] 郡之彭氏子。年十四。父母",
    "X82n1571_038:0052a22": "俱亡。乃依三峰靘為童子。日記數千言。覽群書殆盡。",
    "X82n1571_038:0052a23": "靘器之。十九試經於東京天王寺得度。從宣秘講成",
    "X82n1571_038:0052a24": "實唯識論逾四年。棄謁真淨於歸宗。淨遷石門。師隨",
    "X82n1571_038:0052b01": "至。淨患其深聞之獘。每舉玄沙未徹之語。發其疑。凡",
    "X82n1571_038:0052b02": "有所對。淨曰。你又說道理耶。一日頓脫所疑。述偈曰。",
    "X82n1571_038:0052b03": "靈雲一見不再見。紅白枝枝不著花。&#x5C00;耐釣魚船上",
    "X82n1571_038:0052b04": "客。&#x5374;來平地摝魚&#x9C15;。淨見為助喜。命掌記。未久去。謁",
    "X82n1571_038:0052b05": "諸老。皆蒙賞音。由是名振叢林。顯謨朱公彥。請開法",
    "X82n1571_038:0052b06": "撫州北景德。後住清涼 示眾。舉首楞嚴。如來語阿",
    "X82n1571_038:0052b07": "難曰。汝應&#x9F45;此爐中栴檀。此香。若復然於一珠室羅",
    "X82n1571_038:0052b08": "筏城。四十里內。同時聞氣。於意云何。此香。為復生旃",
    "X82n1571_038:0052b09": "檀木。生於汝鼻。為生於空。阿難。若復此香生於汝鼻。",
    "X82n1571_038:0052b10": "稱鼻所生。當從鼻出。鼻非旃檀。云何鼻中有旃檀氣。",
    "X82n1571_038:0052b11": "稱汝聞香。當於鼻入。鼻中出香。說聞非義。若生於空。",
    "X82n1571_038:0052b12": "空性常恒。香應常在。何籍爐中爇此枯木。若生於木。",
    "X82n1571_038:0052b13": "則此香質。因爇成&#x70DF;。若鼻得聞。合蒙&#x70DF;氣。其&#x70DF;騰空。",
    "X82n1571_038:0052b14": "未及遙遠。四十里內。云何已聞。是故當知。香鼻與聞。",
    "X82n1571_038:0052b15": "俱無處所。即&#x9F45;與香。二處&#x8657;妄。本非因緣。非自然性。",
    "X82n1571_038:0052b16": "師曰。入此鼻觀。親證無生。又大智度論問曰。聞者云",
    "X82n1571_038:0052b17": "何聞。用耳根聞耶。朋耳識聞耶。用意識聞耶。若耳根",
    "X82n1571_038:0052b18": "聞。耳根無覺識知。故不能聞。若耳識聞。耳識一念故。",
    "X82n1571_038:0052b19": "不能分別。不應聞。若意識聞。意識亦不能聞。何以故。",
    "X82n1571_038:0052b20": "先五識。識五塵。然後意識識。意識。不能識現在五塵。",
    "X82n1571_038:0052b21": "唯識過去未來五塵。若意識。能識現在五塵者。盲聾",
    "X82n1571_038:0052b22": "人。亦應識聲也。何以故。意識不破故。師曰。究此聞塵。",
    "X82n1571_038:0052b23": "則合本妙。既證無生。又合本妙。畢竟是何境界。良久",
    "X82n1571_038:0052b24": "曰。白猿已&#x544C;千巖晚。碧縷初橫萬字鑪 住景德日。",
    "X82n1571_038:0052c01": "僧問。南有景德。北有景德。德即不問。如何是景。師曰。",
    "X82n1571_038:0052c02": "頸左項上 宋徽宗崇寧癸未。會張無盡於峽之善",
    "X82n1571_038:0052c03": "溪。張&#x751E;自謂。得龍安悅末後句。叢林畏與語。因夜話",
    "X82n1571_038:0052c04": "及之。曰可惜雲庵不知此事。師問。何以。張曰。商英頃",
    "X82n1571_038:0052c05": "自金陵酒官。移知豫章。過歸宗見之。欲為點破。方敘",
    "X82n1571_038:0052c06": "悅末後句未卒。此老大怒罵曰。此吐血禿丁。脫空妄",
    "X82n1571_038:0052c07": "語不得信。既見其盛怒。更不欲敘之。師笑曰。相公但",
    "X82n1571_038:0052c08": "識龍安口傳末後句。而真藥現前不能辨也。張大驚",
    "X82n1571_038:0052c09": "起執師手曰。老師真有此意耶。曰疑則別參乃取。家",
    "X82n1571_038:0052c10": "藏雲庵頂相。展拜贊之。書以授師。其詞曰。雲庵綱宗。",
    "X82n1571_038:0052c11": "能用能照。天鼓希聲。不落凡調。冷面嚴眸。神光獨耀。",
    "X82n1571_038:0052c12": "孰傳其真。覿面為肖。前悅後洪。如融如肇。大慧處眾",
    "X82n1571_038:0052c13": "日。&#x751E;親依之。每歎其妙悟辯慧。高宗建炎戊申五月。",
    "X82n1571_038:0052c14": "示寂于同安。太尉郭公天民。奏賜寶覺圓明之號。師",
    "X82n1571_038:0052c15": "著。有林間錄。僧寶傳。高僧傳。智證傳。志林。冷齋夜話。",
    "X82n1571_038:0052c16": "天&#x53A8;禁臠。石門文字禪。&#x7ADD;行于世。",
    "X82n1571_038:0052c17": "衢州超化靜禪師[0052c17] 上堂。聲前認得。已涉廉纖。句下承",
    "X82n1571_038:0052c18": "當。猶為鈍漢。電光石火。尚在遲疑。點著不來。橫屍萬",
    "X82n1571_038:0052c19": "里。良久曰。有甚用處。咄。",
    "X82n1571_038:0052c20": "南嶽石頭懷志庵主[0052c20] 婺州吳氏子。年十四。依智慧偁。",
    "X82n1571_038:0052c21": "二十二。試所習落髮。肆講十二年。宿學敬慕。嘗欲會",
    "X82n1571_038:0052c22": "通諸宗。正一代時教。有禪者問曰。杜順乃賢首宗祖",
    "X82n1571_038:0052c23": "師也。談法身則曰。懷州牛喫禾。益州馬腹脹。此偈。合",
    "X82n1571_038:0052c24": "歸天台何義耶。師無對。即出遊方。晚至洞山。謁真淨。",
    "X82n1571_038:0053a01": "問古人一喝。不作一喝用。意旨如何。淨叱之。師趨出。",
    "X82n1571_038:0053a02": "淨笑呼曰。浙子齋後遊山好。師忽領悟。久之辭去。淨",
    "X82n1571_038:0053a03": "曰。子所造雖逸格。惜緣不勝耳。因識其意。自爾諸方",
    "X82n1571_038:0053a04": "力命出世。師&#x5374;之。庵居二十年。不與世接。士夫踵門",
    "X82n1571_038:0053a05": "略不顧。有偈曰。萬機休罷付癡憨。蹤跡時容野鹿參。",
    "X82n1571_038:0053a06": "不脫麻衣拳作枕。幾生夢在緣蘿庵 或問。住山多",
    "X82n1571_038:0053a07": "年。有何旨趣。師曰。山中住。獨掩柴門無別趣。三個柴",
    "X82n1571_038:0053a08": "頭品字煨。不用援毫文彩露 宋徽宗崇寧改元壬",
    "X82n1571_038:0053a09": "子冬。曳杖造龍安。人莫之留。明年六月晦。問侍僧曰。",
    "X82n1571_038:0053a10": "早暮。曰已夕矣。遂笑曰。夢境相逢。我睡已覺。汝但莫",
    "X82n1571_038:0053a11": "負叢林。即是報佛恩德。言訖。示寂於最樂堂。茶毗收",
    "X82n1571_038:0053a12": "骨。塔于乳峰之下。",
    "X82n1571_038:0053a13": "婺州雙溪印首座[0053a13] 自見真淨。徹證宗猷。歸遯雙溪。一",
    "X82n1571_038:0053a14": "日偶書曰。折&#x811A;鐺兒謾自煨。飯餘長是坐堆堆。一從",
    "X82n1571_038:0053a15": "近日生涯拙。百鳥銜花去不來 以觸衣碎甚。作偈",
    "X82n1571_038:0053a16": "曰。不挂寸絲方免寒。何須特地裊長竿。而今落落零",
    "X82n1571_038:0053a17": "零也。七佛之名甚處安。",
    "X82n1571_038:0053a18": "隆興奉新慧安慧淵禪師[0053a18] 北人。孤硬自立。久參晦堂",
    "X82n1571_038:0053a19": "有契證。次參真淨。陸沉眾中。人無知者。慧安院臨道",
    "X82n1571_038:0053a20": "左。衲子往來於泐潭黃龍洞山黃檗者。無不經由。偶",
    "X82n1571_038:0053a21": "法席&#x8657;。時真淨在寶峰。太守移書。命擇人居之。眾皆",
    "X82n1571_038:0053a22": "憚其行。師白真淨曰。慧淵去得否。真淨喜曰。汝可去。",
    "X82n1571_038:0053a23": "遂復書舉師。首座湛堂。問師曰。公去如何住持。師曰。",
    "X82n1571_038:0053a24": "慧淵無福。當為一切人結緣。自肩一栲栳打街供眾。",
    "X82n1571_038:0053b01": "湛堂曰。須是老兄始得。遂作頌餞之。及師既至。逐日",
    "X82n1571_038:0053b02": "打化。遇暫到即延歸。院中宿泊。且曰。容某甲歸修供",
    "X82n1571_038:0053b03": "養。如此三十五年。風雨不易。院宇鼎新。凡叢林所宜",
    "X82n1571_038:0053b04": "有者。咸皆備焉。死心。初住黃龍訪之。師曰。新長老。汝",
    "X82n1571_038:0053b05": "嘗愛使沒意智一著子該抹人。今夜且宿此待。與理",
    "X82n1571_038:0053b06": "會些細大法門。死心憚之。語侍者曰。者漢是真個理",
    "X82n1571_038:0053b07": "會底。不能與他剺牙劈齒得。不若去休。不宿便行。師",
    "X82n1571_038:0053b08": "後終於慧安。闍維。六根不壞者三。獲舍利無數。異香",
    "X82n1571_038:0053b09": "滿室。累月不絕。奉新後遭兵火。殘破無孑遺。獨慧安",
    "X82n1571_038:0053b10": "諸殿。嶷然獨存。&#x8462;願力成就。神物護持所致云。"
}