{
    "X68n1315_007:0041c14": "古尊宿語錄卷第七",
    "X68n1315_007:0041c16": "汝州南院禪師語要(南嶽下七世嗣興化)",
    "X68n1315_007:0041c17": "師諱慧顒。河北人也。上堂云。赤肉團上。壁立千仞。　有",
    "X68n1315_007:0041c18": "僧問。赤肉團上。壁立千仞。豈不是和尚語。　師云。是。僧",
    "X68n1315_007:0041c19": "便掀倒禪牀。　師云。你看。這瞎漢亂做。僧擬議。師便打",
    "X68n1315_007:0041c20": "趂出院。",
    "X68n1315_007:0041c21": "上堂云。諸方只具啐啄同時眼。不具啐啄同時用。　僧",
    "X68n1315_007:0041c22": "問。如何是啐啄同時用。　師云。作家不啐啄。啐啄同時",
    "X68n1315_007:0041c23": "失。　僧云。猶是學人問處。　師云。你問處作麼生。　僧云。失。",
    "X68n1315_007:0041c24": "師便打。其僧不肯。　後到雲門會裏。舉前因緣。說不肯。",
    "X68n1315_007:0042a01": "其時有傍僧云。當時南院棒折那。僧聞此語。言下大",
    "X68n1315_007:0042a02": "悟。方見南院答話處。僧却來汝州省覲。值南院已遷",
    "X68n1315_007:0042a03": "化。却上風穴禮拜。　風穴認得。便問。上座是當時問南",
    "X68n1315_007:0042a04": "院啐啄同時話者否。　僧云。是。　穴云。會也未。　僧云。會也。",
    "X68n1315_007:0042a05": "　穴云。當時作麼生。　僧云。當時如在燈影裏行相似。　穴",
    "X68n1315_007:0042a06": "示。你會也。　問。大用不逢人時如何。　師云。鷄鵝舞道。引",
    "X68n1315_007:0042a07": "入千峯。　問。十方通暢時如何。　師云。八極連門禍。　問。龍",
    "X68n1315_007:0042a08": "躍江湖時如何。　師云。瞥嗔瞥喜。　問。傾湫倒岳時如何。",
    "X68n1315_007:0042a09": "　師云。老鵶無觜。　問。從上古人見不盡處。師還見也無。",
    "X68n1315_007:0042a10": "　師云。握髮吐飡人不顧。滿朝盡道好周公。僧向口上",
    "X68n1315_007:0042a11": "打。　師云。道者大煞瞎。　僧云。有恁麼瞎老漢恁麼道。師",
    "X68n1315_007:0042a12": "便打。　問。從上諸聖向什麼處去也。　師云。不上天堂。即",
    "X68n1315_007:0042a13": "入地獄。　僧云。和尚作麼生。　師云。你還知寶應老落處",
    "X68n1315_007:0042a14": "也無。　僧擬議。師便打一拂云。你還知喫拂子底麼。　僧",
    "X68n1315_007:0042a15": "云。不會。　師云。正令却是你行。又打一拂子。　問。如何是",
    "X68n1315_007:0042a16": "第一句。　師云。你試道看。僧便喝。　師拍手云。大眾。好喝。",
    "X68n1315_007:0042a17": "僧又喝。師便打。　問。回旋空中時如何。　師云。四面連架",
    "X68n1315_007:0042a18": "打。　問。龍獸相交時如何。　師云。狗脊坡頭。　問。丹霄獨步",
    "X68n1315_007:0042a19": "時如何。　師云。日馳五百。　問。金榜題名。請師印可。　師云。",
    "X68n1315_007:0042a20": "日下拽脚。　問。大震虹霓。請師引驗。　師云。日下三刻。　問。",
    "X68n1315_007:0042a21": "黃巢過後。何處回避。　師云。六纛旗下。　問。忽遇捉著時",
    "X68n1315_007:0042a22": "如何。　師云。賊首頭犯。　問。寶劒未出匣時如何。　師云。泥",
    "X68n1315_007:0042a23": "乾跌宕。　僧云。出匣後如何。　師云。天魔唱快。　問。楊朱泣",
    "X68n1315_007:0042a24": "歧時如何。　師云。白狗臨刑莫怨天。　問。人逢碧眼時如",
    "X68n1315_007:0042b01": "何。　師云。鬼爭漆桶。　問。獨步青霄時如何。　師云。四眾圍",
    "X68n1315_007:0042b02": "繞。　僧云。四眾圍遶時如何。　師云。梵音絕處行。　問。寂寂",
    "X68n1315_007:0042b03": "無聲時如何。　師云。打了拖聲勢。　問。鳳栖不到處時如",
    "X68n1315_007:0042b04": "何。　師云。忽聞庭前撲煞老鴟梟。　問。如何是歸宗理事",
    "X68n1315_007:0042b05": "絕。　師云。納孺處錯。　問。如何是日輪正當午。　師云。理事",
    "X68n1315_007:0042b06": "甚分明。便打。　問。如何是獨步四山頂。　師云。深深海底",
    "X68n1315_007:0042b07": "行。　問。如何是自在如師子。　師云。金鎚勒咽索。白棒擁",
    "X68n1315_007:0042b08": "將行。　問。久在貧中。如何得濟。　師云。滿掬摩尼親自捧。",
    "X68n1315_007:0042b09": "　學云。教人眼瞎。　師云。眼裏無筋一世貧。　學云。挑筋了",
    "X68n1315_007:0042b10": "瞎。師便打。　問。奔流度刃。疾焰過風時如何。　師云。住。　學",
    "X68n1315_007:0042b11": "云。住即瞎。師打禪床。僧便喝。　師拈棒。僧云。老和尚。莫",
    "X68n1315_007:0042b12": "掣猱。奪棒打老和尚去在。　師云。今日被這瞎漢鈍置",
    "X68n1315_007:0042b13": "煞我。　僧云。陣敗不禁苕菷掃。　問。疋馬單鏘來時如何。",
    "X68n1315_007:0042b14": "　師云。且待我斫棒。　問。如何是佛法大意。　師云。無量大",
    "X68n1315_007:0042b15": "病源。　僧云。請師醫。　師云。世醫拱手。　問。師唱誰家曲。宗",
    "X68n1315_007:0042b16": "風嗣阿誰。　師云。掌塔戴鵰冠。口中更河海。　問。如何是",
    "X68n1315_007:0042b17": "無相涅槃。　師云。前三點。後三點。　僧云。無相涅槃。請師",
    "X68n1315_007:0042b18": "證照。　師云。三點前。三點後。　問。萬里無雲時如何。　師云。",
    "X68n1315_007:0042b19": "飢虎投崖。　問。古殿重興時如何。　師云。明堂瓦插簷。　僧",
    "X68n1315_007:0042b20": "云。與麼則莊嚴畢備也。　師云。斬草虵頭落。　問。二王相",
    "X68n1315_007:0042b21": "見時如何。　師云。十字街頭吹尺八。　問。如何是無相道",
    "X68n1315_007:0042b22": "場。　師云。斫破鬼神村。",
    "X68n1315_007:0042b23": "上堂云。是你諸人盡會向諸方去來。不是不知不見。",
    "X68n1315_007:0042b24": "還知老僧這裏有諱麼。　僧便問。請和尚諱。　師云。推筭",
    "X68n1315_007:0042c01": "決疑。　問。如何是薝蔔林。　師云。鬼厭箭。　問。如何是不動",
    "X68n1315_007:0042c02": "尊。　師云。邂逅到崖州。　問。擬驀要津時如何。　師云。灰糞",
    "X68n1315_007:0042c03": "堆。　問。百了千當時如何。　師云。未是好手。　問。大義爭權",
    "X68n1315_007:0042c04": "時。如何支擬。　師云。光漆文社。　僧云。將何奉獻。　師云。切",
    "X68n1315_007:0042c05": "以生蒭祭惟驢糞。　問。如何是乾坤主。　師云。周人遺刀。",
    "X68n1315_007:0042c06": "心剜九竅。　問。麟閣圖形。請師憐念。　師云。纓拂面塵。　問。",
    "X68n1315_007:0042c07": "如何是解脫漿。　師云。苞茆滲血。簋物不多。　問。如何是",
    "X68n1315_007:0042c08": "金剛不壞身。　師云。老僧在你脚底。僧便喝。　師云。未在。",
    "X68n1315_007:0042c09": "不是。僧又喝。師便打。　問。南宗北祖。如何顯示。　師云。大",
    "X68n1315_007:0042c10": "庾嶺頭雲。太行山下賊。　僧云。如何明會。　師云。幽燕經",
    "X68n1315_007:0042c11": "劫殺。吳越笑呵呵。　僧云。畢竟如何。　師云。莫言無法說。",
    "X68n1315_007:0042c12": "最苦是新羅。　問。薄地天龍。如何辨識。　師云。有什麼難",
    "X68n1315_007:0042c13": "辨。　僧云。便請辨。　師云。瘦眼生盲。莖毛磔索。　僧云。如何",
    "X68n1315_007:0042c14": "醫治。　師云。氣針抉舌上。雷電震雲間。　僧云。忽遇葉公",
    "X68n1315_007:0042c15": "時如何。　師云。見假不知驚著否。至今猶是眼飜天。　問。",
    "X68n1315_007:0042c16": "日出扶桑時如何。　師云。閻浮樹下過。　問。凡聖同居時",
    "X68n1315_007:0042c17": "如何。　師云。兩箇猫兒一箇獰。　問。栴檀鬱密時如何。　師",
    "X68n1315_007:0042c18": "云。獨柳樹下坐。　問。近不得時如何。　師云。冤家難解脫。",
    "X68n1315_007:0042c19": "　問。萬仞龍門今朝透過時如何。　師云。全存霹靂聲。　僧",
    "X68n1315_007:0042c20": "云。恁麼則全承布雨去也。　師云。泥人眼赤。　問。如何是",
    "X68n1315_007:0042c21": "道。　師云。鷹過長空無一物。　問。獨遊滄海時如何。　師云。",
    "X68n1315_007:0042c22": "雷震青空。畜生燒尾。　問。運足不知路時如何。　師云。鳥",
    "X68n1315_007:0042c23": "道盲人遇。　問。中間不會時如何。　師云。靜處踝了打。　問。",
    "X68n1315_007:0042c24": "投機不遇時如何。　師云。足下全身去。　問。金鏁斷時如",
    "X68n1315_007:0043a01": "何。　師云。失。　僧云。金鏁既斷。為什麼却失。　師云。崖州路",
    "X68n1315_007:0043a02": "上問行人。　問。燃燈前即不問。燃燈後亦不問。如何是",
    "X68n1315_007:0043a03": "正燃燈。　師云。滅。僧從東過西邊立。　師云。野狐精。　問。不",
    "X68n1315_007:0043a04": "施寸刃。便登九五時如何。　師云。單杖控天街。太白過",
    "X68n1315_007:0043a05": "後望。　問。如何是無縫塔。　師云。八花九裂。　問。如何是塔",
    "X68n1315_007:0043a06": "中人。　師云。頭不梳。面不洗。　問。萬里無雲時如何。　師云。",
    "X68n1315_007:0043a07": "寸步不可過。　問。剪鐵鏌鎁猶恨鈍。齧鏃當鋒事如何。",
    "X68n1315_007:0043a08": "　師云。剪即死。僧便喝。師拍膝一下。僧又喝。師拈棒。　僧",
    "X68n1315_007:0043a09": "云。老和尚。莫盲枷瞎棒。奪却棒來打老和尚去。莫言",
    "X68n1315_007:0043a10": "不道。　師云。今日無端黃面浙子鈍置一場。　僧云。老和",
    "X68n1315_007:0043a11": "尚。莫掣猱好。　問。如何是佛。　師云。如何不是佛。　問。惜宗",
    "X68n1315_007:0043a12": "風。護三乘。如何是道。　師云。更夢見什麼。",
    "X68n1315_007:0043a13": "上堂云。過去祖佛盡皆恁麼道。　時有僧問。道箇什麼。",
    "X68n1315_007:0043a14": "　師云。大哉。　問。上上根器人來。師還接也無。　師云。接。　僧",
    "X68n1315_007:0043a15": "云。便請和尚接。　師云。且喜共你平交。　問。如何是佛。　師",
    "X68n1315_007:0043a16": "云。我不曾知。僧禮拜。師便打。",
    "X68n1315_007:0043a17": "上堂云。有解問話者出來。時有僧出禮拜。　師云。是者",
    "X68n1315_007:0043a18": "老漢罪過。便下座。　問。如何是和尚家風。　師云。秋收冬",
    "X68n1315_007:0043a19": "藏。　問。如何是寶應正主。　師云。杓大椀小。　問。如何是寶",
    "X68n1315_007:0043a20": "應水。　師云。了。　云。飲者如何。　師云。了。　問。牛頭未見四祖",
    "X68n1315_007:0043a21": "時如何。　師云。今日不答話。　問。擬伸一問。師意如何。　師",
    "X68n1315_007:0043a22": "云。是何公案。僧應諾。　師云。放你三十棒。　問。如何是祖",
    "X68n1315_007:0043a23": "師西來意。　師云。五男二女。　問。如何是寶應劒。　師云。天",
    "X68n1315_007:0043a24": "下老和尚答話了也。將此語別處問去。　僧云。用者如",
    "X68n1315_007:0043b01": "何。師便打。　問。祖意與教意。是同是別。　師云。黃尚書．李",
    "X68n1315_007:0043b02": "僕射。　僧云。不會。　師云。牛頭南。馬頭北。　問。萬代留名時",
    "X68n1315_007:0043b03": "如何。　師云。光漆郊社。　問。如何是佛法大意。師便喝。　僧",
    "X68n1315_007:0043b04": "云。老和尚莫探頭好。師又喝。僧便禮拜。　師云。放過即",
    "X68n1315_007:0043b05": "不可。便打。　問。如何是佛法大意。師便喝。僧便禮拜。　師",
    "X68n1315_007:0043b06": "云。今夜兩箇俱是作家禪客。與寶應老稱提臨際正",
    "X68n1315_007:0043b07": "法眼藏。若要一喝下辨賓主。問取二禪客。　問。學人有",
    "X68n1315_007:0043b08": "一問在和尚處時如何。　師云。你問道什麼。僧便喝。師",
    "X68n1315_007:0043b09": "便休。　至明日。上堂。眾集。師云。昨日問話師僧在什麼",
    "X68n1315_007:0043b10": "處。僧才出。師拈棒便打。　問。如何是佛。　師云。待有即向",
    "X68n1315_007:0043b11": "你道。　僧云。與麼則和尚無佛也。　師云。正當好處。　僧云。",
    "X68n1315_007:0043b12": "如何是好處。　師云。今日是三十日。",
    "X68n1315_007:0043b13": "上堂云。諸方盡是把虵頭求歇。終不敢向第二頭答",
    "X68n1315_007:0043b14": "賓家話。若是本色衲僧。便莫共語。作麼生是本色衲",
    "X68n1315_007:0043b15": "僧。良久。云。有輸有贏。　有防禦使問。長老還具見聞覺",
    "X68n1315_007:0043b16": "知也無。師與一踏踏倒。",
    "X68n1315_007:0043b17": "勘辯",
    "X68n1315_007:0043b18": "問僧。近離什麼處。　云。襄州。　師云。來作什麼。　僧云。特來",
    "X68n1315_007:0043b19": "禮拜和尚。　師云。恰遇寶應不在。僧便喝。　師云。向你道",
    "X68n1315_007:0043b20": "不在。又喝作什麼。僧又喝。師便打。僧禮拜。　師云。這棒",
    "X68n1315_007:0043b21": "本是你打我。我且打你。要此話行。瞎漢。參堂去。　師見",
    "X68n1315_007:0043b22": "新到來。竪起拂子。僧云。敗闕。師放下拂子。　僧云。猶有",
    "X68n1315_007:0043b23": "這箇在。師便打。　問園頭。瓠子開花也未。　僧云。開花已",
    "X68n1315_007:0043b24": "久。　師云。還著子也無。　僧云。昨日遭霜了也。　師云。大眾",
    "X68n1315_007:0043c01": "喫箇什麼。僧擬議。師便打。　問風穴。南方一棒作麼商",
    "X68n1315_007:0043c02": "量。　穴云。作奇特商量。　穴却問。和尚此間一棒作麼商",
    "X68n1315_007:0043c03": "量。　師拈拄杖云。棒下無生忍。臨機不讓師。　問僧。近離",
    "X68n1315_007:0043c04": "甚處。　云。長水。　師云。東流。西流。　僧云。總不恁麼。　師云。作",
    "X68n1315_007:0043c05": "麼生。僧珍重。師便打。　問僧。近離什麼處。　僧云。龍興。　師",
    "X68n1315_007:0043c06": "云。發足莫離葉縣否。僧便喝。　師云。好好問你。又惡發",
    "X68n1315_007:0043c07": "作什麼。　僧云。喚作惡發即不得。　師便喝云。你既惡發。",
    "X68n1315_007:0043c08": "我也惡發。近前來。僧近前。　師云。我也沒量大罪過。瞎",
    "X68n1315_007:0043c09": "漢。參堂去。　師有時把住一僧云。作麼。作麼。僧無對。　師",
    "X68n1315_007:0043c10": "云。三十年來弄馬騎。　有時把住一僧云。會麼。　僧云。不",
    "X68n1315_007:0043c11": "會。　師云。牛頭南。馬頭北。　問僧。夏在什麼處。　僧云。五臺。",
    "X68n1315_007:0043c12": "　師云。文殊還說著老僧也無。　僧云。不說著。　師云。今日",
    "X68n1315_007:0043c13": "遇作家。　有時見僧來參。便把住參頭云。是什麼。僧無",
    "X68n1315_007:0043c14": "語。　師云。三十年弄馬騎。今日被驢撲。又自云。大眾。莫",
    "X68n1315_007:0043c15": "道閑處語。　問僧。近離甚處。　云。襄州。　師云。什麼物恁麼",
    "X68n1315_007:0043c16": "來。　云。和尚試道看。　師云。適來禮拜底。　僧云。錯。　師云。錯",
    "X68n1315_007:0043c17": "箇什麼。　僧云。再犯不容。　師云。三十年弄馬騎。今日被",
    "X68n1315_007:0043c18": "驢子撲。瞎漢。參堂去。　問。大德講什麼經。　僧云。維摩經。",
    "X68n1315_007:0043c19": "　師指云。會麼。　僧云。不會。　師云。侍者。點茶來。　問僧。夏在",
    "X68n1315_007:0043c20": "什麼處。　云。湖南。　師云。喚維那來。上板頭安排著。　問僧。",
    "X68n1315_007:0043c21": "名什麼。　云。普參。　師云。忽遇屎橛。作麼生。僧不審。師便",
    "X68n1315_007:0043c22": "打。",
    "X68n1315_007:0043c23": "風穴禪師語錄(南嶽下八世嗣南院)",
    "X68n1315_007:0043c24": "師諱延沼。餘杭劉氏子也。上堂。舉。寒山詩曰。梵志死",
    "X68n1315_007:0044a01": "去來。魂識見閻老。讀盡百王書。未免受捶栲。一稱南",
    "X68n1315_007:0044a02": "無佛。皆以成佛道。　問。滿目荒郊翠。瑞草却滋榮時如",
    "X68n1315_007:0044a03": "何。　師曰。新出紅罏金彈子。簉破闍黎鐵面皮。　問。如何",
    "X68n1315_007:0044a04": "是互換之機。　師曰。和盲愂愬瞎。　問。真性不隨緣。如何",
    "X68n1315_007:0044a05": "得證悟。　師曰。猪肉案上滴乳香。　問。如何是清淨法身。",
    "X68n1315_007:0044a06": "　師曰。金沙灘頭馬郎婦。　問。一色難分。請師顯示。　師曰。",
    "X68n1315_007:0044a07": "滿罏添炭猶嫌冷。路上行人祇守寒。　問。如何是學人",
    "X68n1315_007:0044a08": "立身處。　師曰。井底泥牛吼。林間玉兔驚。　問。如何是道。",
    "X68n1315_007:0044a09": "　師曰。五鳳樓前。　曰。如何是道中人。　師曰。問取皇城使。",
    "X68n1315_007:0044a10": "　問。不傷物義。請師便道。　師曰。劈腹開心。猶未性燥。　問。",
    "X68n1315_007:0044a11": "未定渾濁。如何得照。　師曰。下坡不走。快便難逢。　問。如",
    "X68n1315_007:0044a12": "何是衲僧行履處。　師曰。頭上喫棒。口裏喃喃。　問。靈山",
    "X68n1315_007:0044a13": "話月。曹谿指月。去此二途。請師直指。　師曰。無言不當",
    "X68n1315_007:0044a14": "瘂。　曰。請師定當。　師曰。先度汨羅江。　問。任性浮沉時如",
    "X68n1315_007:0044a15": "何。　師曰。牽牛不入欄。　問。凝然便會時如何。　師曰。截耳",
    "X68n1315_007:0044a16": "臥街。　問。狼煙永息時如何。　師曰。兩脚捎空。　問。祖令當",
    "X68n1315_007:0044a17": "行時如何。　師曰。點。　問。不施寸刃。便登九五時如何。　師",
    "X68n1315_007:0044a18": "曰。鞭屍屈項。",
    "X68n1315_007:0044a19": "上堂。舉。古云。我有一隻箭。曾經九磨煉。射時徧十方。",
    "X68n1315_007:0044a20": "落處無人見。　師云。山僧即不然。我有一隻箭。未甞經",
    "X68n1315_007:0044a21": "磨煉。射不徧十方。要且無人見。　僧便問。如何是和尚",
    "X68n1315_007:0044a22": "箭。師作彎弓勢。僧禮拜。　師曰。拖出這死漢。　問。牛頭未",
    "X68n1315_007:0044a23": "見四祖時如何。　師曰。披席把盌。　曰。見後如何。　師曰。披",
    "X68n1315_007:0044a24": "席把盌。　問。未達其源時如何。　師曰。鶴冷移巢易。龍寒",
    "X68n1315_007:0044b01": "出洞難。　問。不露鋒鋩句。如何辯主賓。　師曰。口銜羊角",
    "X68n1315_007:0044b02": "鰾膠粘。　問。將身御險時如何。　師曰。布露長書寫罪原。",
    "X68n1315_007:0044b03": "　問。學人解問誵訛句。請師舉起訝人機。　師曰。心裏分",
    "X68n1315_007:0044b04": "明眼睛黑。　問。生死到來時如何。　師曰。青布裁衫招犬",
    "X68n1315_007:0044b05": "吠。　曰。如何得不吠去。　師曰。自宜軃避寂無聲。　問。如何",
    "X68n1315_007:0044b06": "是真道人。　師曰。竹竿頭上禮西方。　問。魚隱深潭時如",
    "X68n1315_007:0044b07": "何。　師曰。湯盪火燒。　問。如何是諸佛行履處。　師曰。青松",
    "X68n1315_007:0044b08": "綠竹下。　問。如何是大善知識。　師曰。殺人不眨眼。　曰。既",
    "X68n1315_007:0044b09": "是大善知識。為甚麼殺人不眨眼。　師曰。塵埃影裏不",
    "X68n1315_007:0044b10": "拂袖。畵戟門前磨寸金。　問。一即六。六即一。一六俱亡",
    "X68n1315_007:0044b11": "時如何。　師曰。一箭落雙鵰。　曰。意旨如何。　師曰。身亡跡",
    "X68n1315_007:0044b12": "謝。　問。摘葉尋枝即不問。直截根源事若何。　師曰。赴供",
    "X68n1315_007:0044b13": "凌晨去。開塘帶雨歸。　問。問問盡是揑恠。請師直指根",
    "X68n1315_007:0044b14": "源。　師曰。罕逢穿耳客。多遇刻舟人。　問。正當恁麼時如",
    "X68n1315_007:0044b15": "何。　師曰。盲龜值木雖優穩。枯木生花物外春。",
    "X68n1315_007:0044b16": "上堂。大眾集定。師曰。不是無言。各須英鑒。　問。大眾雲",
    "X68n1315_007:0044b17": "集。師意如何。　師曰。景謝祁寒。骨肉疎冷。　師在南院作",
    "X68n1315_007:0044b18": "園頭。一日。南院到園問云。南方一棒作麼生商量。　師",
    "X68n1315_007:0044b19": "曰。作奇特商量。良久。師却問。和尚此間作麼生商量。",
    "X68n1315_007:0044b20": "　南院拈棒云。棒下無生忍。臨機不讓師。師於是豁然",
    "X68n1315_007:0044b21": "大悟。　南院云。汝乘願力來荷大法。非偶然也。汝聞臨",
    "X68n1315_007:0044b22": "濟將終時語不。　曰。聞之。　南院云。臨濟道。誰知吾正法",
    "X68n1315_007:0044b23": "眼藏向這瞎驢邊滅却。渠平生如師子。逢人即殺。及",
    "X68n1315_007:0044b24": "其將死。何故屈膝妥尾如此。　對曰。密付將終。全主即",
    "X68n1315_007:0044c01": "滅。　又問。三聖如何亦無語乎。　對曰。親承入室之真子。",
    "X68n1315_007:0044c02": "不同門外之遊人。南院頷之。　又問。汝道四種料簡語。",
    "X68n1315_007:0044c03": "料簡何法。　對曰。凡語不滯凡情即墮聖解。學者大病。",
    "X68n1315_007:0044c04": "先聖哀之。為施方便。如楔出楔。　云。如何是奪人不奪",
    "X68n1315_007:0044c05": "境。　曰。新出紅罏金彈子。簉破闍黎鐵面門。　又問。如何",
    "X68n1315_007:0044c06": "是奪境不境人。　曰。蒭草乍分頭腦裂。亂雲初綻影猶",
    "X68n1315_007:0044c07": "存。　又問。如何是人境俱奪。　曰。躡足進前須急急。促鞭",
    "X68n1315_007:0044c08": "當鞅莫遲遲。　又問。如何是人境俱不奪。　曰。常憶江南",
    "X68n1315_007:0044c09": "三月裏。鷓鴣啼處百花香。　又問。臨濟有三句。當日有",
    "X68n1315_007:0044c10": "問。如何是第一句。臨濟云。三要印開朱點窄。未容擬",
    "X68n1315_007:0044c11": "議主賓分。師隨聲便喝。　又問。如何是第二句。臨濟云。",
    "X68n1315_007:0044c12": "妙解豈容無著問。漚和爭赴截流機。　師曰。未問已前",
    "X68n1315_007:0044c13": "錯。　又問。如何是第三句。臨濟云。但看棚頭弄傀儡。抽",
    "X68n1315_007:0044c14": "牽全藉裏頭人。　師曰。明破即不堪。　於是南院以為可",
    "X68n1315_007:0044c15": "以支臨濟。不辜負興化先師所以付託之意。師依止",
    "X68n1315_007:0044c16": "六年。而南院歿。　後唐長興二年。雲遊至汝水。見草屋",
    "X68n1315_007:0044c17": "數椽依山。如逃亡人家。問田父。此何所。　田父云。古風",
    "X68n1315_007:0044c18": "穴寺。世以律居。僧物故。又歲饑。眾棄之而去。餘佛像",
    "X68n1315_007:0044c19": "皷鐘耳。　師曰。我居之可乎。　田父云。可。　師乃入留止。晝",
    "X68n1315_007:0044c20": "乞村落。夜燃松脂。單丁者七年。檀信為新之成叢林。",
    "X68n1315_007:0044c21": "　晉天福二年。州牧聞其風。盡禮致之。上元日。開法嗣",
    "X68n1315_007:0044c22": "南院。漢乾祐二年。牧移守郢州。師又避寇往依之。牧",
    "X68n1315_007:0044c23": "舘於郡齋。陞座曰。祖師心印。狀似鐵牛之機。去即印",
    "X68n1315_007:0044c24": "住。住即印破。只如不去不住。印即是。不印即是。　時有",
    "X68n1315_007:0045a01": "蘆陂長老出問。某甲有鐵牛之機。請師不搭印。　師曰。",
    "X68n1315_007:0045a02": "慣釣鯨鯢澄巨浸。却嗟蛙步[馬*展]泥沙。　蘆陂佇思。師喝",
    "X68n1315_007:0045a03": "曰。長老何不進語。　蘆陂擬議。師打一拂子曰。還記得",
    "X68n1315_007:0045a04": "話頭麼。試舉看。蘆陂擬開口。師又打一拂子。　牧主云。",
    "X68n1315_007:0045a05": "信知佛法與王法一般。　師問曰。太守見何道理。　牧主",
    "X68n1315_007:0045a06": "云。當斷不斷。反受其亂。師便下座。　寇平。汝州有宋太",
    "X68n1315_007:0045a07": "師者。施第為寶坊。號新寺。迎師居焉。法席冠天下。學",
    "X68n1315_007:0045a08": "者自遠而至。周廣順元年。賜寺名廣惠。師凡住二十",
    "X68n1315_007:0045a09": "有二年。以皇宋開寶六年癸酉八月旦日登座說偈",
    "X68n1315_007:0045a10": "曰。道在乘時須濟物。遠方來慕自騰騰。他年有叟情",
    "X68n1315_007:0045a11": "相似。日日香烟夜夜燈。　至十五日。跏趺而化。前一日",
    "X68n1315_007:0045a12": "手書別檀越。閱世七十有八。坐五十有九夏。",
    "X68n1315_007:0045a14": "古尊宿語錄卷第七"
}