{
    "X84n1583_023:0535b11": "續燈正統卷二十三",
    "X84n1583_023:0535b13": "南海普陀嗣祖沙門西蜀 性統 編集",
    "X84n1583_023:0535b14": "  臨濟宗",
    "X84n1583_023:0535b15": "   大鑑下第二十二世",
    "X84n1583_023:0535b16": "仰山欽禪師法嗣",
    "X84n1583_023:0535b17": "杭州府西天目山高峰原玅禪師[0535b17] 吳江徐氏子。母夢",
    "X84n1583_023:0535b18": "僧乘舟投宿而孕。纔離襁褓。即喜趺坐。年十五。投嘉",
    "X84n1583_023:0535b19": "禾密印寺出家。十六薙髮。十七受具。二十二。首謁斷",
    "X84n1583_023:0535b20": "橋倫。倫令參生從何來死從何去話。於是&#x8107;不至席。",
    "X84n1583_023:0535b21": "口體俱忘。雪巖寓北&#x78F5;。師懷香往謁。方問訊。即被打",
    "X84n1583_023:0535b22": "出閉&#x5374;門。再往始得親近。令看趙州無字。巖一日忽",
    "X84n1583_023:0535b23": "問。阿誰與你&#x62D5;箇死屍來。聲未絕便打。如是者不知",
    "X84n1583_023:0535b24": "其幾。會巖赴南明。師上雙徑。夢中忽憶斷橋室中所",
    "X84n1583_023:0535c01": "舉。萬法歸一一歸何處話。疑情頓發。時值少林忌。隨",
    "X84n1583_023:0535c02": "眾諷經次。&#x64E1;頭&#x89A9;五祖真讚曰。百年三萬六千朝。反",
    "X84n1583_023:0535c03": "覆元來是者漢。驀然打破&#x62D5;死屍之疑。解夏詣南明。",
    "X84n1583_023:0535c04": "巖一見便問。阿誰與你&#x62D5;箇死屍到者裡。師便喝。巖",
    "X84n1583_023:0535c05": "拈棒。師把住曰。今日打原妙不得。巖曰。為甚打不得。",
    "X84n1583_023:0535c06": "師拂袖便出。翌日巖問。萬法歸一。一歸何處。師曰。狗",
    "X84n1583_023:0535c07": "舐熱油鐺。巖曰。你那裡學得者&#x8657;頭來。師曰。正要和",
    "X84n1583_023:0535c08": "尚疑著。巖休去。過雪竇見希叟曇。曇問。那裡來。師拋",
    "X84n1583_023:0535c09": "下蒲團。曇曰。狗子無佛性。上座作麼生。師曰。拋出大",
    "X84n1583_023:0535c10": "家看。曇乃自送歸堂。及巖挂牌道場。開法天寧。師皆",
    "X84n1583_023:0535c11": "隨侍。一日巖問。日間浩浩時作得主麼。師曰。作得主。",
    "X84n1583_023:0535c12": "睡夢中作得主麼。師曰。作得主。正睡著無夢無想無",
    "X84n1583_023:0535c13": "見無聞時。主在甚麼處。師無語。巖囑曰。從今日去。也",
    "X84n1583_023:0535c14": "不要你學佛學法。也不要你窮古窮今。但只饑來喫",
    "X84n1583_023:0535c15": "飯。困來打眠。纔覺來&#x5374;抖擻精神。我者一覺。主人公",
    "X84n1583_023:0535c16": "畢竟在甚麼處。安身立命。師遂奮志入龍鬚。越五載。",
    "X84n1583_023:0535c17": "因同宿僧推枕墮地作聲。廓然大徹。自謂如泗州見",
    "X84n1583_023:0535c18": "大聖。遠客還故鄉。元來只是舊時人。不改舊時行履",
    "X84n1583_023:0535c19": "處。德祐丙子春。入西天目之師子巖。即洞營小室丈",
    "X84n1583_023:0535c20": "許。榜曰死關。後出住師子院。[0535c20] 開堂。僧問。十方同聚",
    "X84n1583_023:0535c21": "會。箇箇學無為。此是選佛場。心空及第歸。龐居士恁",
    "X84n1583_023:0535c22": "麼道。還有為人處也無。師曰有。曰畢竟在那一句。師",
    "X84n1583_023:0535c23": "曰。試從頭問看。曰如何是十方同聚會。師曰。龍蛇混",
    "X84n1583_023:0535c24": "雜。凡聖交參。曰如何是箇箇學無為。師曰。口吞佛祖。",
    "X84n1583_023:0536a01": "眼&#x8462;乾坤。曰如何是選佛場。師曰。東西十萬。南北八",
    "X84n1583_023:0536a02": "千。曰如何是心空及第歸。師曰。動容揚古路。不墮悄",
    "X84n1583_023:0536a03": "然機。曰恁麼則言言見諦。句句朝宗。師曰。你甚處見",
    "X84n1583_023:0536a04": "得。僧喝。師曰。也是掉棒打月。曰此事且止。只如西峰",
    "X84n1583_023:0536a05": "今日十方聚會。選佛場開。畢竟有何祥瑞。師曰。山河",
    "X84n1583_023:0536a06": "大地。萬象森羅。情與無情。悉皆成佛。曰既皆成佛。因",
    "X84n1583_023:0536a07": "甚學人不成佛。師曰。你若成佛。爭教大地成佛。曰畢",
    "X84n1583_023:0536a08": "竟學人過在甚麼處。師曰。湘之南潭之北。曰還許學",
    "X84n1583_023:0536a09": "人懺悔也無。師曰。禮拜著。僧禮拜。師曰。師子&#x9F69;人。韓",
    "X84n1583_023:0536a10": "&#x7379;逐塊。[0536a10] 示眾。百千諸佛。歷代祖師。乃至天下老和",
    "X84n1583_023:0536a11": "尚。以拂子擊禪&#x7240;曰。總向者裡墮坑落塹。還有跳得",
    "X84n1583_023:0536a12": "出底麼。又擊一下曰。三生六十劫。[0536a12] 上堂。無邊剎境。",
    "X84n1583_023:0536a13": "自他不隔於毫端。十世古今。始終不離於當念。只如",
    "X84n1583_023:0536a14": "山僧每日在張公洞裡。橫眠&#x7AEA;睡。或歌或&#x548F;。諸人還",
    "X84n1583_023:0536a15": "知麼。諸人每日在選佛場中。東行西行。或瞋或喜。山",
    "X84n1583_023:0536a16": "僧還知麼。若也彼此知得。不免分身碓搗。拔舌&#x7282;耕。",
    "X84n1583_023:0536a17": "若也彼此不知。管取釋迦拱手。彌勒歸依。因甚如此。",
    "X84n1583_023:0536a18": "不見道。知之一字眾禍之門。[0536a18] 上堂。萬法歸一。一歸",
    "X84n1583_023:0536a19": "何處。乃顧視左右。便下座。[0536a19] 上堂。盡十方世界。是箇",
    "X84n1583_023:0536a20": "&#x76CB;盂。諸人喫粥喫飯。也在裡許。屙屎放尿。也在裡許。",
    "X84n1583_023:0536a21": "行住坐臥乃至一動一靜。總在裡許。若也識得。達磨",
    "X84n1583_023:0536a22": "大師只與你做得箇洗&#x811A;奴子。若也不識。二時粥飯",
    "X84n1583_023:0536a23": "將甚麼喫。參。[0536a23] 結制上堂。大限九旬。小限七日。麤中",
    "X84n1583_023:0536a24": "有細。細中有密。密密無間。纖塵不立。正恁麼時。銀山",
    "X84n1583_023:0536b01": "鐵壁。進則無門。退之則失。如墮萬丈深坑。四面懸崖",
    "X84n1583_023:0536b02": "荊棘。切須猛烈英雄。直下翻身跳出。若還一念遲疑。",
    "X84n1583_023:0536b03": "佛亦救你不得。此是最上玄門。普請大家著力。山僧",
    "X84n1583_023:0536b04": "雖則不管閒非越例。與諸人通箇消息。[○@川]&#x3282;[○@(、/(、*、))]。[0536b04] 雪",
    "X84n1583_023:0536b05": "巖忌拈香。昔年瞎&#x5374;我眼。今朝穿&#x5374;你鼻。冤冤相報",
    "X84n1583_023:0536b06": "無休。莫若克己復禮。遂插香。以袖掩面作哭聲。復以",
    "X84n1583_023:0536b07": "坐具搭左肩上。作女人拜曰。非惟和光同塵。免得遞",
    "X84n1583_023:0536b08": "相鈍置。[0536b08] 室中垂語曰。大徹底人本脫生死。因甚命",
    "X84n1583_023:0536b09": "根不斷。佛祖公案只是一箇道理。因甚有明與不明。",
    "X84n1583_023:0536b10": "大修行人當遵佛行。因甚不守毗尼。杲日當空無私",
    "X84n1583_023:0536b11": "不照。因甚被片雲遮&#x5374;。人人有箇影子。寸步不離。因",
    "X84n1583_023:0536b12": "甚踏不著。盡大地是火坑。得何三昧不被燒&#x5374;。元貞",
    "X84n1583_023:0536b13": "乙未十二月初一日黎明。陞座辭眾曰。西峰三十年。",
    "X84n1583_023:0536b14": "妄談般若。罪犯彌天。末後有一句子。不敢累及諸人。",
    "X84n1583_023:0536b15": "自領去也。眾中還有知落處者麼。良久曰。毫釐有差。",
    "X84n1583_023:0536b16": "天地懸隔。辰巳間。復說偈曰。來不入死關。去不出死",
    "X84n1583_023:0536b17": "關。鐵蛇鑽入海。撞倒須彌山。泊然而寂。遺命塔全身",
    "X84n1583_023:0536b18": "於死關。壽五十八。臘四十三。",
    "X84n1583_023:0536b19": "衡州府靈雲鐵牛持定禪師[0536b19] 太和磻溪王氏子。故宋",
    "X84n1583_023:0536b20": "尚書贄九世孫。幼清苦剛介。有塵外志。年三十。謁西",
    "X84n1583_023:0536b21": "峰&#x80BB;菴。得聞別傳旨。尋依雪巖。居槽敝服杜多行。一",
    "X84n1583_023:0536b22": "日巖示眾曰。兄弟家做工夫。若也七晝夜一念無間。",
    "X84n1583_023:0536b23": "無箇入處。斫取老僧頭做&#x81FD;屎杓。師默領勵精奮發。",
    "X84n1583_023:0536b24": "單持正念。目不交睫者七日。至夜半。忽覺山河大地",
    "X84n1583_023:0536c01": "&#x5FA7;界如雪。堂堂一身。乾坤包不得。有頃聞擊木聲。豁",
    "X84n1583_023:0536c02": "然開悟。&#x5FA7;體汗流。旦詣方丈舉似巖。巖反覆詰之。無",
    "X84n1583_023:0536c03": "少疑。遂命為僧。一日巖上堂。舉亡僧死了燒了向甚",
    "X84n1583_023:0536c04": "麼處去。自代曰。山河及大地。全露法王身。師於言下",
    "X84n1583_023:0536c05": "大悟。即出眾作禮曰。適來和尚舉揚般若。驚得法堂",
    "X84n1583_023:0536c06": "前石獅子。笑舞不已。巖曰。試道看。師曰。劫外春回萬",
    "X84n1583_023:0536c07": "物枯。山河大地一塵無。法身超出如何舉。笑倒西天",
    "X84n1583_023:0536c08": "碧眼胡。巖敲卓子曰。山河大地一塵無。者箇是甚麼。",
    "X84n1583_023:0536c09": "師作掀倒勢。巖笑曰。一彩兩賽。一日入室次。巖曰。親",
    "X84n1583_023:0536c10": "切處道將一句來。師曰不道。巖曰。為甚麼不道。師拈",
    "X84n1583_023:0536c11": "起香盒曰。者箇不直半文錢。巖曰。多口漢。巖巡堂次。",
    "X84n1583_023:0536c12": "師以楮被裹身而臥。巖召至方丈厲聲曰。我巡堂。汝",
    "X84n1583_023:0536c13": "打睡。若道得即放過。道不得即&#x8D82;下山師隨口答曰。",
    "X84n1583_023:0536c14": "鐵牛無力懶耕田。帶索和犁就雪眠。大地白銀都&#x8462;",
    "X84n1583_023:0536c15": "覆。德山無處下金鞭。巖曰。好箇鐵牛也。因以為號。一",
    "X84n1583_023:0536c16": "時行輩靡不推服。[0536c16] 至元戊子。至酃縣桃源山。成棲",
    "X84n1583_023:0536c17": "遯意。未幾縣尹入山問道。執弟子禮。遂大唱雪巖之",
    "X84n1583_023:0536c18": "宗。大德癸卯正月十五日示寂。壽六十四。臘二十六。",
    "X84n1583_023:0536c19": "全身塔於寺北三十里沙潭。其徒別流涇走浙江。謁",
    "X84n1583_023:0536c20": "虞文靖公。集求師塔銘。虞問。先有鐵耶。先有牛耶。涇",
    "X84n1583_023:0536c21": "曰。先師親見仰山來。虞笑曰。吾試為汝模畫之。",
    "X84n1583_023:0536c22": "杭州府徑山西白&#x8657;谷希陵禪師[0536c22] 義烏何氏子。年十",
    "X84n1583_023:0536c23": "九。薙髮於東陽資壽院。秉戒已。往雙林謁&#x8657;舟遠。次",
    "X84n1583_023:0536c24": "依東叟穎於淨慈。掌內記。石林補處。師職侍者。一日",
    "X84n1583_023:0537a01": "往叩雪巖於北&#x78F5;。巖舉黃龍見慈明因緣詰之。對答",
    "X84n1583_023:0537a02": "&#x8117;合。巖然之。及巖遷大仰。乃招師居第一座。一日巖",
    "X84n1583_023:0537a03": "問。臨濟在黃檗。三度喫六十拄杖。因甚向大愚肋下",
    "X84n1583_023:0537a04": "築拳。師曰。鈍置殺人。巖便打。師拂袖而出。至元丙戌。",
    "X84n1583_023:0537a05": "巖將示寂。撫師肩曰。吾以此擔累汝。師曰。終不向者",
    "X84n1583_023:0537a06": "裡活埋&#x5374;。未幾巖化去。眾隨請師繼席。常垂三語以",
    "X84n1583_023:0537a07": "&#x9A10;來學曰。三乘十二分教。拈向一邊。蝦&#x87C7;口裡道將",
    "X84n1583_023:0537a08": "一句來。狗子聞哇聲。因甚&#x9F69;破庫堂前露柱。獺徑橋",
    "X84n1583_023:0537a09": "吞&#x5374;集雲峰。是第幾機。[0537a09] 鐵關樞行&#x811A;時。&#x751E;叩師。值",
    "X84n1583_023:0537a10": "冬至小參。師舉雲門餬餅因緣。關呈四偈以進。師問。",
    "X84n1583_023:0537a11": "你是誰。關曰。樞上座。師曰。從那裡來。關曰雲門。師曰。",
    "X84n1583_023:0537a12": "你是顛是狂。關曰。和尚眼在甚麼處。師便喝。關亦喝。",
    "X84n1583_023:0537a13": "師揮一拳。關進前迎住曰。打即且置。雲門餬餅意作",
    "X84n1583_023:0537a14": "麼生。師奮手掠去關帽。關曰錯。師連揮數拳。關曰。拳",
    "X84n1583_023:0537a15": "頭無眼。向後遭人檢點在。師去關七條。踏翻在地。攔",
    "X84n1583_023:0537a16": "腰數棒曰。教你知我手段。關曰。屈棒屈棒。師高聲喚",
    "X84n1583_023:0537a17": "曰。直歲鎖者漢。送庫司著。[0537a17] 歲饑。師每食必與眾共。",
    "X84n1583_023:0537a18": "一日與客語。過夜半。饑不自勝。侍者請取勺粟為飯。",
    "X84n1583_023:0537a19": "師曰。不可。常住豈住持人得私。[0537a19] 延祐丙辰。行省稟",
    "X84n1583_023:0537a20": "旨。迎師主徑山。僧問。過去心不可得。現在心不可得。",
    "X84n1583_023:0537a21": "未來心不可得。此意如何。師曰。親不相贈。[0537a21] 師早年",
    "X84n1583_023:0537a22": "&#x751E;夢遊淨慈羅漢堂。至東南隅。忽見一尊者。指楣梁",
    "X84n1583_023:0537a23": "間詩曰。一室寥寥絕頂開。數峰如畫碧於苔。等閒翻",
    "X84n1583_023:0537a24": "罷貝多葉。百衲袈裟自剪裁。師初不解。及自仰山遷",
    "X84n1583_023:0537b01": "雙徑。始驗仰山有貝多葉經。徑山有楊岐衣。以一出",
    "X84n1583_023:0537b02": "一處。皆前定也。先是世祖召對說法稱旨。賜號佛鑑",
    "X84n1583_023:0537b03": "禪師。大德中。加賜大圓。迨主徑山。仁宗加號慧照大",
    "X84n1583_023:0537b04": "辯。至治壬戌四月十二日。手書囑外護。戒飭弟子。說",
    "X84n1583_023:0537b05": "偈訣眾。示寂於不動軒。全身瘞菖蒲田。世壽七十六。",
    "X84n1583_023:0537b06": "僧臘五十七。有瀑巖集。及語錄行世。",
    "X84n1583_023:0537b07": "建昌府能仁天隱牧潛圓至禪師[0537b07] 高安姚氏子。父兄",
    "X84n1583_023:0537b08": "皆前進士。師志慕空宗。咸淳甲戌。年十九。投仰山慧",
    "X84n1583_023:0537b09": "朗芟染。服勤數載。元元貞間。出住能仁。二載棄去。所",
    "X84n1583_023:0537b10": "著牧潛集。有送妙智上人入浙序。其略曰。昔龍安悅",
    "X84n1583_023:0537b11": "公。既首眾於洞山。猶以己道為未至。更匿其名。潛出",
    "X84n1583_023:0537b12": "求之。於食飲笑談之間。聞素公一言之異。則&#x8657;己自",
    "X84n1583_023:0537b13": "降。踽踽為咨詢禮。不以貶名為嫌。卒能於立談之頃。",
    "X84n1583_023:0537b14": "獲其終身之所欲。豈獨雲菴之道。恃以不墜。使素公",
    "X84n1583_023:0537b15": "不賴悅以見於世。世亦不識其為何類人矣。&#x8462;名者",
    "X84n1583_023:0537b16": "道之表也。古之人有其表。則求其實以應之。而今之",
    "X84n1583_023:0537b17": "士。反以表害實。一居其名。則崇高之勢。傲然不可復",
    "X84n1583_023:0537b18": "屈。雖內揆其不慊。亦安&#x80BB;降心。以求其所未至耶。噫",
    "X84n1583_023:0537b19": "此古今所以異。道之所以衰歟。云云。大德戊戌。示寂",
    "X84n1583_023:0537b20": "於廬山。世壽四十有三。&#xFA1F;二十有四。",
    "X84n1583_023:0537b21": "袁州慈化鐵山瓊禪師[0537b21] 十八歲出家。首參雪巖於大",
    "X84n1583_023:0537b22": "仰。一日室中舉耶吒太子析骨還父析肉還母因緣。",
    "X84n1583_023:0537b23": "有省。述偈曰。一莖草上現瓊樓。識破古今閒話頭。拈",
    "X84n1583_023:0537b24": "起集雲峰頂月。人前拋作百華毬。值巖示寂。尋謁東",
    "X84n1583_023:0537c01": "巖。東問。心不是佛。智不是道。上座作麼生會。師曰。抱",
    "X84n1583_023:0537c02": "贓&#x544C;屈。東曰。不是心不是佛不是物。是甚麼。師曰。眉",
    "X84n1583_023:0537c03": "間迸出遼天鶻。復謁蒙山。山請分座。上堂。冬在月頭。",
    "X84n1583_023:0537c04": "賣被買牛。冬在月尾。賣牛買被。卓拄杖。者裡無尾無",
    "X84n1583_023:0537c05": "頭。中道齊休。行也休休。坐也休休。住也休休。臥也休",
    "X84n1583_023:0537c06": "休。睡眼豁開。五雲現瑞。光風霽月。無處不週。梅綻枯",
    "X84n1583_023:0537c07": "枝古渡頭。風前時復暗香浮。雖然到此向上一路。萬",
    "X84n1583_023:0537c08": "里崖州。何以見得。靠拄杖休休。後示寂。塔於觀音閣",
    "X84n1583_023:0537c09": "後(瓊嗣澱山異&#x609E;列此)。",
    "X84n1583_023:0537c10": "淨慈倫禪師法嗣",
    "X84n1583_023:0537c11": "台州府瑞巖方山寶禪師[0537c11] 一日為眾挂牌入室。垂語",
    "X84n1583_023:0537c12": "曰。南泉斬&#x5374;&#x732B;兒時如何。眾下語皆不契。適有一僕",
    "X84n1583_023:0537c13": "在旁曰。老鼠做大。師曰。好一轉語。只是不合從你口",
    "X84n1583_023:0537c14": "裡出。[0537c14] 示無見偈曰。道人得得出山來。盡把胸襟對",
    "X84n1583_023:0537c15": "我開坦坦平平如鏡面。澄澄湛湛絕纖埃。忽然得箇",
    "X84n1583_023:0537c16": "轉身句。衲捲寒雲便歸去。萬八千丈華頂峰。一笑裂",
    "X84n1583_023:0537c17": "開鐵面具。家山到後絕思惟。拗折枯藤拄竹扉。糞火",
    "X84n1583_023:0537c18": "堆中消息好。芋香便是道香時。",
    "X84n1583_023:0537c19": "□□府□□絕象鑒禪師[0537c19] 舉洞山不安因緣。頌曰。洞",
    "X84n1583_023:0537c20": "山有路透雲巖。絕處教通到者難。拄杖頭邊開活眼。",
    "X84n1583_023:0537c21": "方知不隔一毫端。[0537c21] 示眾。舉投子問僧。連日好雨。且",
    "X84n1583_023:0537c22": "道雨從何處來。僧無對。後閱華嚴經有省。頌曰。陌路",
    "X84n1583_023:0537c23": "遊人競採芳。不知眼底度春光。夜來一陣落花雨。一",
    "X84n1583_023:0537c24": "百十城流水香。",
    "X84n1583_023:0538a01": "□□府□□永宗本禪師[0538a01] 舉夾山參船子公案。頌曰。",
    "X84n1583_023:0538a02": "笑中棄&#x5374;竹林寺。將謂華亭有許多。窮性命於橈下",
    "X84n1583_023:0538a03": "喪。看來成敗自蕭何。",
    "X84n1583_023:0538a04": "□□府□□竹屋簡禪師[0538a04] 舉孚上座聖箭因緣。頌曰。",
    "X84n1583_023:0538a05": "青絲雙勒玉&#x9A18;嘶。淡白春衫綠帶圍。夜半歸來華底",
    "X84n1583_023:0538a06": "月。金鞭敲落亂紅飛。又曰。九重城裡本非遙。射折重",
    "X84n1583_023:0538a07": "重箭倍饒。忽遇三軍圍繞處。分明有路直通霄。[0538a07] 舉",
    "X84n1583_023:0538a08": "臨濟訪平田公案。頌曰。目前條路平如砥。何不堂堂",
    "X84n1583_023:0538a09": "掉臂行。撩撥老婆牛性發。赤身挨棒可憐生。",
    "X84n1583_023:0538a10": "天童慧禪師法嗣",
    "X84n1583_023:0538a11": "寧波府天童東巖淨日禪師[0538a11] 南康都昌廖氏子。幼絕",
    "X84n1583_023:0538a12": "葷。十五祝髮廬山之香林。首參仰山石霜。次入浙叩",
    "X84n1583_023:0538a13": "癡絕不契。登徑山見無準。準深器之。後謁西巖慧於",
    "X84n1583_023:0538a14": "天童。其提示一秉於準。遂密契其旨。俾守藏。後為開",
    "X84n1583_023:0538a15": "先無文璨第一座。繇是譽聞日彰。景定中。出主圓通。",
    "X84n1583_023:0538a16": "繼領東林。至元壬辰遷育王。未幾歸隱雪竇。大德庚",
    "X84n1583_023:0538a17": "子主天童。師生宋嘉定辛巳。終於元至大戊申。將示",
    "X84n1583_023:0538a18": "寂。書偈曰。天為&#x8462;兮地為函。吾奚為乎塔與&#x8462;。&#x7070;吾",
    "X84n1583_023:0538a19": "骨兮山河。言已矢兮勿鑱。越二日。沐浴端坐而逝。就",
    "X84n1583_023:0538a20": "化。齒根不壞。塔於西巖之清風塢。壽八十八。臘七十",
    "X84n1583_023:0538a21": "有一。",
    "X84n1583_023:0538a22": "無學元禪師法嗣",
    "X84n1583_023:0538a23": "江寧府蔣山月庭忠禪師[0538a23] 舉僧問白雲。舊歲已去。新",
    "X84n1583_023:0538a24": "歲到來。如何是不遷義。雲曰。眉毛在眼上。頌曰。落葉",
    "X84n1583_023:0538b01": "已隨流水去。春風未放百華開。青山面目依然在。盡",
    "X84n1583_023:0538b02": "日橫陳對落暉。[0538b02] 舉文殊三處度夏。迦葉白椎欲擯",
    "X84n1583_023:0538b03": "因緣。頌曰。錦衣公子遊春慣。白首佳人懊恨多。彼富",
    "X84n1583_023:0538b04": "尚嫌千口少。自貧無奈一身何。[0538b04] 舉慈明冬日揭榜",
    "X84n1583_023:0538b05": "示眾話。頌曰。畫上畫下。畫短畫長。明明揭露。浩浩商",
    "X84n1583_023:0538b06": "量。何似京師出大黃。",
    "X84n1583_023:0538b07": "育王彌禪師法嗣",
    "X84n1583_023:0538b08": "寧波府育王東生德明禪師[0538b08] 甬東劉氏子。年十六。依",
    "X84n1583_023:0538b09": "仗錫月潭澄剃染。首謁希叟曇於雪竇。復參頑極彌。",
    "X84n1583_023:0538b10": "彌舉文殊是七佛之師。因甚出女子定不得。罔明因",
    "X84n1583_023:0538b11": "甚出得。師曰。春色無高下。花枝自短長。彌器之。命掌",
    "X84n1583_023:0538b12": "藏鑰。出世育王。賜號佛日普光。[0538b12] 頌船子覆舟公案",
    "X84n1583_023:0538b13": "曰。清世悠悠據要津。一橈活計重千鈞。朱涇路上行",
    "X84n1583_023:0538b14": "人少。滄海難同方寸深。後示寂。瘞洞雲塔。壽八十四。",
    "X84n1583_023:0538b15": "臘六十七。",
    "X84n1583_023:0538b16": "淨慈傳禪師法嗣",
    "X84n1583_023:0538b17": "嘉興府三塔石湖至美禪師[0538b17] 金陵畢氏子。生而穎粹。",
    "X84n1583_023:0538b18": "無經世意。出家崇目院。宋咸淳年。得度受具。銳志&#x5FA7;",
    "X84n1583_023:0538b19": "參。如玉澗瑩。雲峰高。月坡明。皆預其席。稱上首。最後",
    "X84n1583_023:0538b20": "見無文傳於淨慈。師以傳為有道。傾心事之。盡揭源",
    "X84n1583_023:0538b21": "底。元世祖至元丁亥。出世吳之雙塔。未幾遷禾之三",
    "X84n1583_023:0538b22": "塔。不數年。凡叢林大觀俱畢備焉。既而又被旨。住平",
    "X84n1583_023:0538b23": "江之靈巖。又遷鄱陽之永福。四明之育王。至順辛未",
    "X84n1583_023:0538b24": "主淨慈。所至孳孳以弘道建立為己任。曾弗少懈。忽",
    "X84n1583_023:0538c01": "一日召眾囑後事。以前三塔東所築幻修菴。更名四",
    "X84n1583_023:0538c02": "禪。誡以名實相稱者處之。端坐至夜半。泊然而逝。壽",
    "X84n1583_023:0538c03": "七十有四。",
    "X84n1583_023:0538c04": "大鑑下第二十三世",
    "X84n1583_023:0538c05": "薦嚴道禪師法嗣",
    "X84n1583_023:0538c06": "台州府瑞巖空室恕中無慍禪師[0538c06] 本郡臨海陳氏子。",
    "X84n1583_023:0538c07": "從徑山寂照薙落。參方。首謁靈石於淨慈。次參一元",
    "X84n1583_023:0538c08": "靈。逾年歸覲照。照命居擇木寮。後遊四明。見太白砥",
    "X84n1583_023:0538c09": "典藏。一日偕木菴聰大宗興。往台州紫籜。謁竺元道。",
    "X84n1583_023:0538c10": "擬以無字話問。纔開口。被元一喝。師豁然大悟。直得",
    "X84n1583_023:0538c11": "通身汗下。呈頌曰。狗子佛性無。春色滿皇都。趙州東",
    "X84n1583_023:0538c12": "院裡。壁上挂葫蘆。元笑曰。恁麼會又爭得。師拂袖便",
    "X84n1583_023:0538c13": "出。繇茲感激。間語同參曰。此事如人飲水冷煖自知。",
    "X84n1583_023:0538c14": "決不在言語文字上。我輩若不遇者老漢。幾被知解",
    "X84n1583_023:0538c15": "埋沒一生。他日設有把茅&#x8462;頭。當不忘所自。後古鼎",
    "X84n1583_023:0538c16": "銘主徑山。招師歸蒙堂。日涉玄奧。且為學者矜式。無",
    "X84n1583_023:0538c17": "何以避兵還四明。初出住象山之靈巖。次主黃巖之",
    "X84n1583_023:0538c18": "瑞巖。時夢堂噩居瑞龍。覬師為寂照嗣。師曰。素志有",
    "X84n1583_023:0538c19": "在。不可奪也。開堂日拈香曰。古人出世拈香。酬法乳",
    "X84n1583_023:0538c20": "也。今人出世拈香。酬世恩也。慍上座總不然。昔年行",
    "X84n1583_023:0538c21": "&#x811A;。到紫籜山中。參箇老布衲。彼亦無法可授。我亦無",
    "X84n1583_023:0538c22": "法可受。只向無授受中拈出。供養前住崑山薦嚴禪",
    "X84n1583_023:0538c23": "寺竺元道和尚。不圖報德酬恩。只要大家知委。僧問。",
    "X84n1583_023:0538c24": "如何是瑞巖境。師曰。風吹不入。曰如何是境中人。師",
    "X84n1583_023:0539a01": "曰。水灑不著。曰人境已蒙師指示。向上宗乘事若何。",
    "X84n1583_023:0539a02": "師曰。真不掩偽。曰諸法寂滅相。因甚舟行岸移。雲駛",
    "X84n1583_023:0539a03": "月運。師曰。好箇消息。只恐錯會。曰兩重公案。師曰。海",
    "X84n1583_023:0539a04": "水不生&#x6C37;。[0539a04] 問。維摩丈室。不以日月為明。和尚丈室",
    "X84n1583_023:0539a05": "以何為明。師曰。物見主。眼卓&#x7AEA;。曰摩竭掩室。毗耶杜",
    "X84n1583_023:0539a06": "詞。相去多少。師曰。一坑埋&#x5374;。曰德山入門便棒。臨濟",
    "X84n1583_023:0539a07": "入門便喝。畢竟明甚麼邊事。師曰。塞北千人帳。江南",
    "X84n1583_023:0539a08": "萬斛船。[0539a08] 問。如何是函&#x8462;乾坤句。師曰。猛虎口裡活",
    "X84n1583_023:0539a09": "雀兒。曰如何是截斷眾流句。師曰。金剛手中八楞棒。",
    "X84n1583_023:0539a10": "曰如何是隨波逐浪句。師曰。李白捉月張騫乘槎。",
    "X84n1583_023:0539a11": "[0539a11] 小參。靈巖峭絕。到者應難。已到者享用安樂。未到者",
    "X84n1583_023:0539a12": "&#x7ADB;竮孤露。孤露底正好踏步向前。享用底直須退步",
    "X84n1583_023:0539a13": "就己。所以道。事無一向。有時拈頭作尾。有時拈尾作",
    "X84n1583_023:0539a14": "頭。收放縱橫。寧存軌則。摩竭掩室。毗耶杜詞。雖曰正",
    "X84n1583_023:0539a15": "令全提。要且未臻其極。山僧今夜入門之始。聚首之",
    "X84n1583_023:0539a16": "初。與汝諸人約法三章。第一不得起佛見。第二不得",
    "X84n1583_023:0539a17": "起法見。第三不得道不起佛見法見。若也依而行之。",
    "X84n1583_023:0539a18": "管取眉毛廝結。驀拈拄杖曰。明眼漢沒窠臼。高高處",
    "X84n1583_023:0539a19": "觀之不足。低低處平之有餘。卓拄杖曰。鐵牛不喫欄",
    "X84n1583_023:0539a20": "邊草。直向須彌頂上眠。[0539a20] 謝專使上堂。達磨大師十",
    "X84n1583_023:0539a21": "萬里西來。要作箇馳書達信漢。及乎面對梁王。盡力",
    "X84n1583_023:0539a22": "只道得箇不識。拈拄杖曰。有賓有主。有禮有樂。手面",
    "X84n1583_023:0539a23": "分開白月團。頂門撼動黃金鐸。[0539a23] 上堂。明月照高巖。",
    "X84n1583_023:0539a24": "懸水響前嶺。耳目一何清。冥然了心境。咄哉觀世音。",
    "X84n1583_023:0539b01": "擔雪來填井。下座。[0539b01] 上堂。[0539b01] 祖師意無別法。下地走穿",
    "X84n1583_023:0539b02": "&#x5374;鞋。上&#x7240;眠脫&#x5374;襪。只恁麼太&#x8AB5;&#x8B4C;。不恁麼無合煞。",
    "X84n1583_023:0539b03": "溈山水牛。百丈野鴨。帶水拖泥不足觀。腦後圓光最",
    "X84n1583_023:0539b04": "輝赫。喝一喝。[0539b04] 上堂。風不來樹不動。心不生境不到。",
    "X84n1583_023:0539b05": "僧問雲門。如何是佛。門曰乾屎橛。僧問楊岐。如何是",
    "X84n1583_023:0539b06": "佛。岐曰三&#x811A;驢子弄蹄行。好大眾。向道是龍剛不信。",
    "X84n1583_023:0539b07": "果然奪得錦標歸。[0539b07] 上堂。禪和家。道我無有不知。無",
    "X84n1583_023:0539b08": "有不會。忽有問如何是行&#x811A;事。便口如匾擔。病在於",
    "X84n1583_023:0539b09": "何。病在多知多解。恁麼參學。不如三家村裡種田漢。",
    "X84n1583_023:0539b10": "有問今歲稼穡如何。一一道出。如瓶瀉水。&#x8462;其無知",
    "X84n1583_023:0539b11": "解故。無揀擇故。秋氣正寒。各自歸堂。珍重。[0539b11] 上堂。辭",
    "X84n1583_023:0539b12": "親割愛。剃髮染衣。入此門來。合為何事。若也如慚識",
    "X84n1583_023:0539b13": "愧。是真出家。一出塵俗恩愛家。二出三界火宅家。三",
    "X84n1583_023:0539b14": "出麤惑煩惱家。四出細惑無明家。出得四種家。始稱",
    "X84n1583_023:0539b15": "衲僧家。且道。如何是衲僧家。撞著冤家。惡口小家。",
    "X84n1583_023:0539b16": "[0539b16] 上堂。惟一堅密身。一切塵中現。拈拄杖曰。釋迦老子",
    "X84n1583_023:0539b17": "來也。三百六十骨節。八萬四千毫竅。一一放大光明。",
    "X84n1583_023:0539b18": "照徹恒沙國土。於其中間。若聖若凡。有情無情。被其",
    "X84n1583_023:0539b19": "光者。無不證大涅槃。獲大安樂。得大受用。靠拄杖曰。",
    "X84n1583_023:0539b20": "此時若不究根源。直待當來問彌勒。[0539b20] 示眾。巖寺春",
    "X84n1583_023:0539b21": "深草樹肥。幾回特地啟柴扉。行人只在青山外。杜宇",
    "X84n1583_023:0539b22": "聲聲喚不歸。[0539b22] 上堂。赤肉團上有一物。昭昭靈靈。恍",
    "X84n1583_023:0539b23": "恍惚惚。隨事變通。了無拘束。要知來處分明。不離舉",
    "X84n1583_023:0539b24": "足下足。今時叢林中。聞與麼道。便道說老婆禪。殊不",
    "X84n1583_023:0539c01": "知。雲無心而出岫。水盈科而或流。遇高山而必止。至",
    "X84n1583_023:0539c02": "大海而方休。拍禪&#x7240;一下。[0539c02] 上堂。諸佛出世。是第二",
    "X84n1583_023:0539c03": "頭。祖師西來。是第三首。饒你向威音那畔。別立生涯。",
    "X84n1583_023:0539c04": "百草頭邊。全明殺活。布袋裡老鴉。未知有出身一路",
    "X84n1583_023:0539c05": "在。且作麼生是出身一路。拈拄杖曰。祝融峰頂上。露",
    "X84n1583_023:0539c06": "滴萬年枝。[0539c06] 開山忌拈香。未見巖頭。口似磉盤。既見",
    "X84n1583_023:0539c07": "巖頭。眼如木[木*突]。本然理拄地撐天。何勞置問主人翁。",
    "X84n1583_023:0539c08": "呼來喚去。猶欠惺惺。乃插香曰。相逢不下馬各自奔",
    "X84n1583_023:0539c09": "前程。 散忌上堂。法不孤起。仗境方生。今日是開山",
    "X84n1583_023:0539c10": "空照祖師入般涅槃之晨。山僧將不可說不可說恒",
    "X84n1583_023:0539c11": "河沙世界。作一筵席。百億須彌廬山。作一&#x76CC;飯。百億",
    "X84n1583_023:0539c12": "香水海。作一&#x76CC;羹。聊陳供養。正恁麼時。且道將此筵",
    "X84n1583_023:0539c13": "席向甚麼處鋪設。若向世界上鋪設。世界已成筵席。",
    "X84n1583_023:0539c14": "若向&#x8657;空鋪設。&#x8657;空又如何鋪設。眾中莫有出手措",
    "X84n1583_023:0539c15": "置者麼。如無。山僧自出手去也。&#x7AEA;拂子曰。恒河沙世",
    "X84n1583_023:0539c16": "界。百億須彌山。百億香水海。華簇簇錦簇簇。總在拂",
    "X84n1583_023:0539c17": "子頭上。不寬不隘。無欠無餘。大眾且道。空照祖師還",
    "X84n1583_023:0539c18": "來受供也無。受與不受且置。你道他即今在甚麼處",
    "X84n1583_023:0539c19": "安身立命。擊拂子曰。家家門前赫日月。太平不用將",
    "X84n1583_023:0539c20": "軍威。[0539c20] 結夏小參。圓覺伽藍。人人具足。在天同天。在",
    "X84n1583_023:0539c21": "地同地。自是諸人探頭太過。不能搆得。故勞釋迦調",
    "X84n1583_023:0539c22": "御。曲開方便門。立期立限。如逼生蛇化龍。要汝親證",
    "X84n1583_023:0539c23": "親悟。龐公道。十方同聚會。箇箇學無為。此是選佛場。",
    "X84n1583_023:0539c24": "心空及第歸。好大眾。箭不&#x8657;發。發必中的。語不&#x8657;發。",
    "X84n1583_023:0540a01": "發必全真。鍼眼魚吞&#x5374;嘉州大象。即不問。且道可大",
    "X84n1583_023:0540a02": "師三拜得髓。還端的也無。拍禪&#x7240;曰。一年春又過。臺",
    "X84n1583_023:0540a03": "榭綠陰多。[0540a03] 上堂。相逢不拈出。舉意便知有。打失雙",
    "X84n1583_023:0540a04": "眼睛。留得一張口。孤峰頂上呵佛罵祖。竅鑿頂門。十",
    "X84n1583_023:0540a05": "字街頭掣風掣顛。符懸肘後。長沙虎。子湖狗。拈起麤",
    "X84n1583_023:0540a06": "辣藜。好與劈脊摟。[0540a06] 上堂。坐深井者。不知太&#x8657;之寬",
    "X84n1583_023:0540a07": "廣。忘偏見者。方明至理之圓融。與麼說話。譬如大地",
    "X84n1583_023:0540a08": "作射垛挽弓。所向無不中的。眾中忽有人出來道。如",
    "X84n1583_023:0540a09": "斯舉唱。今古罕聞。山僧喚侍者。點一&#x76CC;茶供養他更",
    "X84n1583_023:0540a10": "有出來道。如斯舉唱。未護全提。亦喚侍者。點一&#x76CC;茶",
    "X84n1583_023:0540a11": "供養他。且道。還有為人處也無。良久曰。雪壓難推澗",
    "X84n1583_023:0540a12": "底松。風吹不動天邊月。[0540a12] 室中垂問。穩坐家堂。主人",
    "X84n1583_023:0540a13": "翁因甚不識。掀翻大海。摑碎須彌。平地上因甚&#x64E1;&#x811A;",
    "X84n1583_023:0540a14": "不起。眼光爍破四天下。自家眉毛落盡。因甚不見。",
    "X84n1583_023:0540a15": "[0540a15] 一日謝事入松巖。巖為秋江湛隱處。萬山之巔。人跡",
    "X84n1583_023:0540a16": "罕至。師唯獨處。洪武甲寅夏。日本國遣使入貢。響師",
    "X84n1583_023:0540a17": "道風。奏請師化其國。上召至闕。師以老病辭。上憫而",
    "X84n1583_023:0540a18": "不遣。留處天界。全室泐延致丈室。時宋景濂。方在翰",
    "X84n1583_023:0540a19": "林。詣師談道。是冬奉詔東還。甲子。門人居頂。住鄞之",
    "X84n1583_023:0540a20": "翠山。迎師就養。四方叩謁者無&#x8657;日。一日示微疾。諄",
    "X84n1583_023:0540a21": "諄勉眾。以祖道為重。索筆書偈曰。七十八年。無法可",
    "X84n1583_023:0540a22": "說。末後一句。露柱饒舌。咄。書畢端坐而逝。時洪武丙",
    "X84n1583_023:0540a23": "寅七月十日也。壽七十有八。臘五十有九。遺命闍維",
    "X84n1583_023:0540a24": "&#x7145;骨。散木竹間。居頂不敢遵。乃於唐嶴之原。奉骨瘞",
    "X84n1583_023:0540b01": "焉(師奉師惟謹。常侍寂照立至三鼓。不命不敢退)。",
    "X84n1583_023:0540b02": "杭州府徑山大宗興禪師[0540b02] 台州人。&#x751E;與恕中木菴三",
    "X84n1583_023:0540b03": "人。結伴參方。罷遊紫籜。累歷名剎。後遷徑山。臨終忽",
    "X84n1583_023:0540b04": "嘆曰。夫三十。婦六齡。畢竟偶不成。遂坐脫去。",
    "X84n1583_023:0540b05": "寧波府天童了堂一禪師[0540b05] 至正壬午。住台之紫籜。次",
    "X84n1583_023:0540b06": "遷天寧天童。上堂。僧問。昔日寶壽開堂。三聖橫身相",
    "X84n1583_023:0540b07": "為。臨濟住院。普化盡力扶持。畢竟明甚麼邊事。師曰。",
    "X84n1583_023:0540b08": "兩頭俱坐斷。一劍倚天寒。曰與麼則五位君臣齊列",
    "X84n1583_023:0540b09": "下。三玄戈甲一時收。師曰。錯下名言。僧喝。師曰。亂統",
    "X84n1583_023:0540b10": "禪和如麻似粟。乃曰。拈一莖草作丈六金身。將丈六",
    "X84n1583_023:0540b11": "金身作一莖草。好大眾。不是苦心人不知。便下座。",
    "X84n1583_023:0540b12": "[0540b12] 上堂。最初一句。末後一機。直下搆得。燈籠露柱。動地",
    "X84n1583_023:0540b13": "放光。其或未然。竹山今日失利。[0540b13] 示眾。樵歌來疊嶂。",
    "X84n1583_023:0540b14": "帆影落汀洲。猢猻戴席帽。直上樹梢頭。七星劍五雲",
    "X84n1583_023:0540b15": "樓。毬打人兮人打毬。萬事難把玩。魚吞水面漚。[0540b15] 上",
    "X84n1583_023:0540b16": "堂。長[此/束]鳥芳樹不棲。摩斯迦滄溟不入。龍泉與&#x922F;斧",
    "X84n1583_023:0540b17": "同鐵。利鈍懸殊。良驥與駑駘同途。遲速有異。以拂子",
    "X84n1583_023:0540b18": "畫一畫曰。華須連夜發。莫待曉風吹。[0540b18] 小參。靈光不",
    "X84n1583_023:0540b19": "昧。萬古徽猷。智鑑洞明。十&#x8657;普應。時臨亞歲。節屆書",
    "X84n1583_023:0540b20": "雲。擊動法鼓。大眾雲集。一一天真。一一明玅。更說箇",
    "X84n1583_023:0540b21": "甚麼。若說有法。又被有礙。若說無法。又被無礙。若說",
    "X84n1583_023:0540b22": "不有不無法。又被不有不無礙。若說不不有不不無",
    "X84n1583_023:0540b23": "法。又被不不有不不無礙。雲從龍。風從虎。聖人作而",
    "X84n1583_023:0540b24": "萬物&#x89A9;。日可冷。月可熱。眾魔不能壞真說。以拂子畫",
    "X84n1583_023:0540c01": "一畫曰。黃檗樹頭懸蜜果。無言童子唱巴歌。[0540c01] 問。文",
    "X84n1583_023:0540c02": "殊與普賢。萬法悉同源。如何是同源底法。師曰。胡張",
    "X84n1583_023:0540c03": "三黑李四。曰一毛吞巨海。於中更何言。師曰。不勞懸",
    "X84n1583_023:0540c04": "古鏡。天曉自&#x9DC4;鳴。曰是非不到處。還有句也無。師曰。",
    "X84n1583_023:0540c05": "情知你亂會。[0540c05] 問。名假法假。人空法空。請師直指。師",
    "X84n1583_023:0540c06": "曰。曾問幾人來。曰無根樹子。向甚麼處栽。師曰。更深",
    "X84n1583_023:0540c07": "猶自可。午後更愁人。曰只在目前。為甚麼再三不&#x89A9;。",
    "X84n1583_023:0540c08": "師曰。千年常住一朝僧。"
}