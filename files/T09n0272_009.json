{
    "T09n0272_009:0356c12": "大薩遮尼乾子所說經卷第九",
    "T09n0272_009:0356c14": "元魏天竺三藏菩提留支譯",
    "T09n0272_009:0356c15": "如來無過功德品第八之四",
    "T09n0272_009:0356c16": "「大王當知！沙門瞿曇畢竟成就四無所畏。」王",
    "T09n0272_009:0356c17": "言：「大師！何者如來四無所畏？」答言：「大王！所謂",
    "T09n0272_009:0356c18": "一切智無畏、漏盡無畏、障道無畏、盡苦道",
    "T09n0272_009:0356c19": "無畏。「大王當知！一切智無畏者，沙門瞿曇悉",
    "T09n0272_009:0356c20": "以覺知一切諸法。若諸世間天、人、魔、梵、沙門、",
    "T09n0272_009:0356c21": "婆羅門作如是言：『沙門瞿曇不能覺知一切",
    "T09n0272_009:0356c22": "諸法。』如實說者，無有是處。何以故？沙門瞿曇",
    "T09n0272_009:0356c23": "悉能覺知一切諸法，是故名為平等正覺。所",
    "T09n0272_009:0356c24": "謂凡夫法、聖人法、聲聞法、緣覺法、佛法、菩薩",
    "T09n0272_009:0356c25": "法、學法、無學法、世間法、出世間法、善法、不善",
    "T09n0272_009:0356c26": "法、有漏法、無漏法、有為法、無為法，覺如是法，",
    "T09n0272_009:0356c27": "故名正覺。言平等者，見空平等，法真實故；無",
    "T09n0272_009:0356c28": "相平等，壞諸相故；無願平等，不著三界故；不",
    "T09n0272_009:0356c29": "生平等，無生性故；無行平等，無行性故；無出",
    "T09n0272_009:0357a01": "平等，無出性故；無至處平等，無至處性故；真",
    "T09n0272_009:0357a02": "實平等，無三世故；解脫平等，無無明性故；涅",
    "T09n0272_009:0357a03": "槃平等，無生死性故。是故沙門瞿曇悉能覺",
    "T09n0272_009:0357a04": "知一切諸法，至無畏處。以大悲心在大眾中，",
    "T09n0272_009:0357a05": "作師子吼，轉梵法輪。一切世間天、人、魔、梵、沙",
    "T09n0272_009:0357a06": "門、婆羅門未曾有能如法轉者，是名一切智",
    "T09n0272_009:0357a07": "無畏。「大王當知！漏盡無畏者，沙門瞿曇諸漏",
    "T09n0272_009:0357a08": "已盡，是故唱言：『我漏已盡。』若諸世間天、人、魔、",
    "T09n0272_009:0357a09": "梵、沙門、婆羅門作如是言：『沙門瞿曇諸漏未",
    "T09n0272_009:0357a10": "盡。』如實說者，無有是處。何以故？沙門瞿曇諸",
    "T09n0272_009:0357a11": "漏已盡，於欲漏、有漏、無明漏、見漏，心得解脫，",
    "T09n0272_009:0357a12": "諸習氣滅。是故沙門瞿曇諸漏已盡至無畏",
    "T09n0272_009:0357a13": "處，在大眾中作師子吼，轉梵法輪。一切世間",
    "T09n0272_009:0357a14": "天、人、魔、梵、沙門、婆羅門未曾有能如是轉者，",
    "T09n0272_009:0357a15": "是名漏盡無畏。「大王當知！障道無畏者，沙門",
    "T09n0272_009:0357a16": "瞿曇知諸欲法能障聖道，是故說言：『欲能障",
    "T09n0272_009:0357a17": "道。』若諸世間天、人、魔、梵、沙門、婆羅門作如是",
    "T09n0272_009:0357a18": "言：『是諸欲法不能障道。』如實說者，無有是處。",
    "T09n0272_009:0357a19": "何以故！沙門瞿曇如實覺知障道法故。障道",
    "T09n0272_009:0357a20": "法者，謂十不善業能障聖道。沙門瞿曇！能如",
    "T09n0272_009:0357a21": "實知至無畏處，在大眾中作師子吼，轉梵法",
    "T09n0272_009:0357a22": "輪。一切世間天、人、魔、梵、沙門、婆羅門未曾有",
    "T09n0272_009:0357a23": "能如法轉者，是名說障道無畏。「大王當知！盡",
    "T09n0272_009:0357a24": "苦道無畏者，沙門瞿曇說言：『修習聖道能盡",
    "T09n0272_009:0357a25": "苦際，得無上解脫。』若諸世間天、人、魔、梵、沙門、婆",
    "T09n0272_009:0357a26": "羅門作如是言：『修習聖道不能畢竟盡諸苦",
    "T09n0272_009:0357a27": "際。』如實說者，無有是處。何以故？沙門瞿曇已",
    "T09n0272_009:0357a28": "證無上解脫、盡諸苦故。云何名為真實聖道？",
    "T09n0272_009:0357a29": "所謂一乘；復有二種，謂舍摩陀、毘婆舍那。復",
    "T09n0272_009:0357b01": "有三種，謂空三昧，無相、無願三昧；復有七法，",
    "T09n0272_009:0357b02": "謂四念處乃至八聖道。是名畢竟真實聖道。",
    "T09n0272_009:0357b03": "畢竟道者，無增無減、無取無捨、無執無放、非",
    "T09n0272_009:0357b04": "正非邪、非一非二，是名真實畢竟正道。沙門",
    "T09n0272_009:0357b05": "瞿曇如實能知至無畏處，在大眾中作師子",
    "T09n0272_009:0357b06": "吼，轉梵法輪。一切世間天、人、魔、梵、沙門、婆羅",
    "T09n0272_009:0357b07": "門未曾有能如法轉者，是名盡苦道無畏。「大",
    "T09n0272_009:0357b08": "王當知！沙門瞿曇畢竟成就如是四無畏智，",
    "T09n0272_009:0357b09": "能師子吼，是故我言，無有過失。」而說偈言：",
    "T09n0272_009:0357b10": "「瞿曇如師子，　　處眾無畏說，",
    "T09n0272_009:0357b11": "　世間無與等，　　何況有勝者。",
    "T09n0272_009:0357b12": "　瞿曇證諸法，　　如實不虛妄，",
    "T09n0272_009:0357b13": "　以是實見故，　　出師子王說。",
    "T09n0272_009:0357b14": "　若有能說言，　　瞿曇說不正，",
    "T09n0272_009:0357b15": "　瞿曇不能見，　　無有如是處。",
    "T09n0272_009:0357b16": "　以不見相者，　　在於天人中，",
    "T09n0272_009:0357b17": "　自在師子吼，　　出妙無畏聲。",
    "T09n0272_009:0357b18": "　瞿曇漏已盡，　　已得無漏身，",
    "T09n0272_009:0357b19": "　過天人世間，　　是故言無等。",
    "T09n0272_009:0357b20": "　瞿曇為眾生，　　說諸障道法，",
    "T09n0272_009:0357b21": "　一切皆如實，　　故不虛妄說。",
    "T09n0272_009:0357b22": "　瞿曇說進取，　　自證如是說，",
    "T09n0272_009:0357b23": "　修行彼法者，　　無有諸障礙。",
    "T09n0272_009:0357b24": "　瞿曇如是知，　　至勝無畏處，",
    "T09n0272_009:0357b25": "　得無畏妙樂，　　瞿曇安隱住。",
    "T09n0272_009:0357b26": "　轉梵正法輪，　　餘未曾轉彼，",
    "T09n0272_009:0357b27": "　世人不能轉，　　除兩足尊者。",
    "T09n0272_009:0357b28": "「大王當知！沙門瞿曇畢竟成就不共之法。」王",
    "T09n0272_009:0357b29": "言：「大師！何者如來不共之法？」答言：「大王！沙門",
    "T09n0272_009:0357c01": "瞿曇不共法者，所謂：無有一切過名不共法。",
    "T09n0272_009:0357c02": "何以故？沙門瞿曇身業無失故。無一切過",
    "T09n0272_009:0357c03": "名不共法。何以故？沙門瞿曇口業無失故。無",
    "T09n0272_009:0357c04": "一切妄名不共法。何以故？沙門瞿曇意業無",
    "T09n0272_009:0357c05": "失故。無種種相名不共法。何以故？沙門瞿",
    "T09n0272_009:0357c06": "曇若得供養不生高心、若得毀辱不生下心",
    "T09n0272_009:0357c07": "故。無不定心名不共法。何以故？沙門瞿曇",
    "T09n0272_009:0357c08": "若行、若住、若坐、若臥、若語、若默常在定故。無",
    "T09n0272_009:0357c09": "不住心捨心名不共法。何以故？沙門瞿曇",
    "T09n0272_009:0357c10": "修身故、修戒故、修心故、修慧故、斷癡故，是",
    "T09n0272_009:0357c11": "名聖捨。欲無休息名不共法。何以故？沙門瞿",
    "T09n0272_009:0357c12": "曇大慈、大悲說法度人，安住寂靜無增減故。",
    "T09n0272_009:0357c13": "精進無休息名不共法。何以故？沙門瞿曇為",
    "T09n0272_009:0357c14": "一切眾生於無量劫受大苦惱，不生疲厭故。",
    "T09n0272_009:0357c15": "念無休息名不共法。何以故？沙門瞿曇初得",
    "T09n0272_009:0357c16": "道時，遍觀一切去來現在眾生之心，後為說",
    "T09n0272_009:0357c17": "法不須更觀，不失先念故。智慧無休息名",
    "T09n0272_009:0357c18": "不共法。何以故？沙門瞿曇於三世中憶念不",
    "T09n0272_009:0357c19": "忘故。解脫無休息名不共法。何以故？沙門",
    "T09n0272_009:0357c20": "瞿曇不從師學、自然覺悟，不同二乘從他聞",
    "T09n0272_009:0357c21": "故，因緣生故。解脫知見無休息名不共法。何",
    "T09n0272_009:0357c22": "以故？沙門瞿曇得無礙智，知一切義、一切字、",
    "T09n0272_009:0357c23": "一切句，於一句法無量劫說義無窮盡故。一",
    "T09n0272_009:0357c24": "切身業智為本智展轉名不共法。何以故？沙",
    "T09n0272_009:0357c25": "門瞿曇所有身業隨智行故。一切口業智為",
    "T09n0272_009:0357c26": "本智展轉名不共法。何以故？沙門瞿曇所有",
    "T09n0272_009:0357c27": "口業隨智行故。一切意業智為本智展轉名",
    "T09n0272_009:0357c28": "不共法。何以故？沙門瞿曇所有意業隨智行",
    "T09n0272_009:0357c29": "故。知過去世無障無礙名不共法。何以故？",
    "T09n0272_009:0358a01": "沙門瞿曇具宿命明故。知未來世無障無礙",
    "T09n0272_009:0358a02": "名不共法。何以故？沙門瞿曇得天眼明故。知",
    "T09n0272_009:0358a03": "現在世無障無礙名不共法。何以故？沙門",
    "T09n0272_009:0358a04": "瞿曇得漏盡明故。無見頂者名不共法。何以",
    "T09n0272_009:0358a05": "故？沙門瞿曇無邊身故。無能勝者名不共法。",
    "T09n0272_009:0358a06": "何以故？沙門瞿曇過諸天人、聲聞、辟支佛故。",
    "T09n0272_009:0358a07": "眾生各各見在己前名不共法。何以故？沙門",
    "T09n0272_009:0358a08": "瞿曇身不可思議故。所有言說聞者生善名",
    "T09n0272_009:0358a09": "不共法。何以故？沙門瞿曇成就一切諸功德",
    "T09n0272_009:0358a10": "故。說法之音隨受者聞名不共法。何以故？沙",
    "T09n0272_009:0358a11": "門瞿曇善知餘者聞無益故。出言清淨名不",
    "T09n0272_009:0358a12": "共法。何以故？沙門瞿曇口常不說非義語故。",
    "T09n0272_009:0358a13": "出口所說麁言、軟語聞者歡喜名不共法。何",
    "T09n0272_009:0358a14": "以故？沙門瞿曇其心平等離怨親故。所說",
    "T09n0272_009:0358a15": "言音聞者無厭名不共法。何以故？沙門瞿曇",
    "T09n0272_009:0358a16": "說微妙故。處眾無畏名不共法。何以故？沙門",
    "T09n0272_009:0358a17": "瞿曇清淨一切諸智障故。於眾言說不生怯",
    "T09n0272_009:0358a18": "弱名不共法。何以故？沙門瞿曇畢竟成就",
    "T09n0272_009:0358a19": "四無畏故。隨意言說名不共法。何以故？沙門",
    "T09n0272_009:0358a20": "瞿曇善知一切眾生心故。弟子寂靜名不共",
    "T09n0272_009:0358a21": "法。何以故？沙門瞿曇所有徒眾隨順受教故。",
    "T09n0272_009:0358a22": "見者離惱、除諸不善名不共法。何以故？沙門",
    "T09n0272_009:0358a23": "瞿曇常願其身如藥樹王故。觀者無厭名不",
    "T09n0272_009:0358a24": "共法。何以故？沙門瞿曇能令見者覺一切法",
    "T09n0272_009:0358a25": "故。動身迴顧如大象王名不共法。何以故？沙",
    "T09n0272_009:0358a26": "門瞿曇視如龍王威儀清淨故。在於四眾能",
    "T09n0272_009:0358a27": "師子吼名不共法。何以故？沙門瞿曇具足十",
    "T09n0272_009:0358a28": "力善決眾疑故。常受上供名不共法。何以故？",
    "T09n0272_009:0358a29": "沙門瞿曇無上福田故。功德無盡名不共法。",
    "T09n0272_009:0358b01": "何以故？沙門瞿曇所修諸行不求果報故。一",
    "T09n0272_009:0358b02": "切天、人、魔王、梵眾無能壞者名不共法。何以",
    "T09n0272_009:0358b03": "故？一一節中有那羅延力故。所記之事無有",
    "T09n0272_009:0358b04": "虛謬名不共法。何以故？善知一切諸根使故。",
    "T09n0272_009:0358b05": "知一切行名不共法。何以故？沙門瞿曇覺一",
    "T09n0272_009:0358b06": "切法故。所有智慧無有疑濁名不共法。何",
    "T09n0272_009:0358b07": "以故？沙門瞿曇善知三世智清淨故。煩惱習",
    "T09n0272_009:0358b08": "盡名不共法。何以故？沙門瞿曇善能清淨煩",
    "T09n0272_009:0358b09": "惱因故。於諸世間天、人、魔、梵、沙門、婆羅門眾",
    "T09n0272_009:0358b10": "中而為師首名不共法。何以故？沙門瞿曇",
    "T09n0272_009:0358b11": "通達一切諸法相故。所得法身名不共法。何",
    "T09n0272_009:0358b12": "以故？沙門瞿曇壽命無盡故。見聞親近得大",
    "T09n0272_009:0358b13": "利益名不共法。何以故？沙門瞿曇成就善法",
    "T09n0272_009:0358b14": "三業不空故。出身血者犯於逆罪名不共法。",
    "T09n0272_009:0358b15": "何以故？沙門瞿曇成就無上勝善根故。大王",
    "T09n0272_009:0358b16": "當知！沙門瞿曇畢竟成就如是不共法，是故",
    "T09n0272_009:0358b17": "我言，無有過失。」而說偈言：",
    "T09n0272_009:0358b18": "「瞿曇無過失，　　亦無一切習，",
    "T09n0272_009:0358b19": "　諸念皆清淨，　　是智者無過。",
    "T09n0272_009:0358b20": "　一切無異相，　　而心不忘失，",
    "T09n0272_009:0358b21": "　捨心非無作，　　諸欲皆不減。",
    "T09n0272_009:0358b22": "　精進無懈怠，　　有念不曾忘，",
    "T09n0272_009:0358b23": "　慧解脫不退，　　正見無失減。",
    "T09n0272_009:0358b24": "　智慧不可動，　　身口業亦爾，",
    "T09n0272_009:0358b25": "　以智為根本，　　如是常展轉。",
    "T09n0272_009:0358b26": "　常智無過失，　　過去世亦爾，",
    "T09n0272_009:0358b27": "　未來及現在，　　諸處無障礙。",
    "T09n0272_009:0358b28": "　瞿曇是智者，　　如是諸功德，",
    "T09n0272_009:0358b29": "　更有餘勝法，　　地主不可數。」",
    "T09n0272_009:0358c01": "王言：「大師！如來成就如是功德莊嚴之身，為",
    "T09n0272_009:0358c02": "是常也？為無常也？如是功德，為有盡也？為無",
    "T09n0272_009:0358c03": "盡也？」答言：「大王！沙門瞿曇住是功德，盡生死",
    "T09n0272_009:0358c04": "際，最後邊身，是常住身，非無常也。大王當",
    "T09n0272_009:0358c05": "知！勿觀瞿曇同無常也。」王言：「大師！如是常身",
    "T09n0272_009:0358c06": "當云何觀？」答言：「大王！如自觀己法性之身，觀",
    "T09n0272_009:0358c07": "於瞿曇法身亦爾。是身為色，不可如色見故；",
    "T09n0272_009:0358c08": "是身為心，不可如心知故；是身為炬，性不闇",
    "T09n0272_009:0358c09": "故；是身勇健，降眾惡故；是身為力，無降伏",
    "T09n0272_009:0358c10": "故；是身無違，性平等故；是身為空，離見聞",
    "T09n0272_009:0358c11": "故；是身無相，離覺觀故；是身無願，出三界",
    "T09n0272_009:0358c12": "故；是身一相，無異相故；是身如虛空，無相似",
    "T09n0272_009:0358c13": "故；是身非生，從緣生故；是身非滅，本不生",
    "T09n0272_009:0358c14": "故；是身非住，非三世故；是身非方，不離方",
    "T09n0272_009:0358c15": "故；是身非眾生，不離一切眾生故。大王當",
    "T09n0272_009:0358c16": "知！如是觀者，名觀常身，名見法身。大王當知！",
    "T09n0272_009:0358c17": "如是觀者，名為正觀。若他觀者，名為邪觀。」",
    "T09n0272_009:0358c18": "王言：「大師！云何非生而從緣生？」「大王當知！法",
    "T09n0272_009:0358c19": "身非生，從緣生故。」王言：「大師！云何從緣生？」",
    "T09n0272_009:0358c20": "「大王當知！從緣生者，從無量功德智慧生、",
    "T09n0272_009:0358c21": "從戒生、從定生、從慧生、從解脫生、從解脫",
    "T09n0272_009:0358c22": "知見生、從慈悲喜捨生、從布施生、從持戒",
    "T09n0272_009:0358c23": "生、從忍辱生、從精進生、從禪定生、從智慧",
    "T09n0272_009:0358c24": "生、從解脫三昧生、從諸方便波羅蜜生、從六",
    "T09n0272_009:0358c25": "通生、從三明生、從四無礙生、從十力四無所",
    "T09n0272_009:0358c26": "畏十八不共法生、從斷一切不善法集一切",
    "T09n0272_009:0358c27": "善法生、從實慧生、從不放逸生。大王當知！",
    "T09n0272_009:0358c28": "從如是無量清淨功德法生。瞿曇身功德無",
    "T09n0272_009:0358c29": "盡故，法身無盡。」王言：「大師！生法有盡，云何有",
    "T09n0272_009:0359a01": "生而無有盡？」答言：「大王！本不生故，而無有",
    "T09n0272_009:0359a02": "盡。」王言：「大師！何者本不生故？」答言：「大王！法",
    "T09n0272_009:0359a03": "身非生，以本有故，以緣生故，名之為生。」王言：",
    "T09n0272_009:0359a04": "「大師！如是緣者，無量無邊。若欲行者，以何為",
    "T09n0272_009:0359a05": "本？從何為始？」答言：「大王！一切功德助道之行，",
    "T09n0272_009:0359a06": "舉要言之，以戒為本，持戒為始。若不持戒，",
    "T09n0272_009:0359a07": "乃至不得疥野干身，何況當得功德之身？大",
    "T09n0272_009:0359a08": "王當知！以戒淨故，不斷佛種，成等正覺；不",
    "T09n0272_009:0359a09": "斷法種，分別法性；不斷僧種，修無為道。以",
    "T09n0272_009:0359a10": "持淨戒相續不斷故，功德無盡。」王言：「大師！一",
    "T09n0272_009:0359a11": "切戒善皆無有盡？亦有盡也？」答言：「大王！非一",
    "T09n0272_009:0359a12": "切盡，亦非不盡。何以故？相續斷故有盡，不斷",
    "T09n0272_009:0359a13": "故無盡。」王言：「大師！何者相續斷？何者相續不",
    "T09n0272_009:0359a14": "斷？」答言：「大王！淨戒相續，不中斷故，功德無",
    "T09n0272_009:0359a15": "盡。何以故？凡夫戒者，在所受生，斷故有盡；人",
    "T09n0272_009:0359a16": "中十善所得果報，斷故有盡；欲界諸天福報",
    "T09n0272_009:0359a17": "功德，斷故有盡；色界諸天禪無量心，斷故有",
    "T09n0272_009:0359a18": "盡；無色諸天取入諸定，斷故有盡；一切聲聞",
    "T09n0272_009:0359a19": "學、無學戒，入涅槃際，斷故有盡；辟支佛戒無",
    "T09n0272_009:0359a20": "大悲心，斷故有盡。諸菩薩戒到於菩提，成大",
    "T09n0272_009:0359a21": "悲故，功德無盡。何以故？於是戒中，出生一切",
    "T09n0272_009:0359a22": "凡夫、二乘所有諸戒，如種無盡故，果亦無盡，",
    "T09n0272_009:0359a23": "是故菩提種不可盡。」王言：「大師！如此法身，當",
    "T09n0272_009:0359a24": "依何法作如是觀？」答言：「大王！當依一切眾生",
    "T09n0272_009:0359a25": "煩惱身觀，當依貪欲、瞋恚、愚癡眾生中觀，當",
    "T09n0272_009:0359a26": "依四顛倒見眾生中觀，當依陰、界、諸入中觀，",
    "T09n0272_009:0359a27": "當依地獄、畜生、餓鬼乃至阿修羅等諸身中",
    "T09n0272_009:0359a28": "觀。何以故？此身即是如來藏故。大王當知！一",
    "T09n0272_009:0359a29": "切煩惱諸垢藏中，有如來性湛然滿足，如石",
    "T09n0272_009:0359b01": "中金、如木中火、如地下水、如乳中酪、如麻中",
    "T09n0272_009:0359b02": "油、如子中牙、如藏中寶、如摸中像、如孕中",
    "T09n0272_009:0359b03": "胎、如雲中日，是故我言：『煩惱身中有如來藏。』」",
    "T09n0272_009:0359b04": "爾時薩遮尼乾子重說偈言：",
    "T09n0272_009:0359b05": "「瞿曇法性身，　　妙色常湛然，",
    "T09n0272_009:0359b06": "　清淨常寂滅，　　其相如虛空。",
    "T09n0272_009:0359b07": "　如是法性身，　　眾生等無差，",
    "T09n0272_009:0359b08": "　此境界甚深，　　二乘不能知。」",
    "T09n0272_009:0359b09": "爾時嚴熾王聞大薩遮尼乾子說於如來不",
    "T09n0272_009:0359b10": "可思議功德法身，生歡喜心、生踊悅心、生",
    "T09n0272_009:0359b11": "踊躍心、生無量歡喜心、生無量信敬心、生無",
    "T09n0272_009:0359b12": "量愛念心、生無量慶悅心。於大薩遮尼乾子",
    "T09n0272_009:0359b13": "所，復生不可思議者心，生不可量者心、生可",
    "T09n0272_009:0359b14": "尊者心、生可尊重者心、生可恭敬者心、生善",
    "T09n0272_009:0359b15": "知菩提道者心、生一切智者心、生到彼岸者",
    "T09n0272_009:0359b16": "心、生寤寐者心、生與念者心、生住不可思議",
    "T09n0272_009:0359b17": "解脫菩薩心。生如是等不可思議種種心已，",
    "T09n0272_009:0359b18": "以價直百千萬阿僧祇瓔珞及不可量上價",
    "T09n0272_009:0359b19": "妙衣，持用奉施薩遮尼乾子，復作是言：「善哉，",
    "T09n0272_009:0359b20": "善哉！薩遮大師！能說如是勝大方便巧妙法",
    "T09n0272_009:0359b21": "門。」復作是言：「薩遮大師！師所說法，善巧隨順",
    "T09n0272_009:0359b22": "一切智智，此法能到一切智地；師所說法，能",
    "T09n0272_009:0359b23": "度一切諸世間流；師所說法，能洗一切諸煩",
    "T09n0272_009:0359b24": "惱垢；師所說法，能破一切諸嫉妬門；師所說",
    "T09n0272_009:0359b25": "法，能拔一切諸惡道苦；師所說法，能善方便",
    "T09n0272_009:0359b26": "壞散一切大憍慢山；師所說法，悉能乾竭一",
    "T09n0272_009:0359b27": "切世間愛欲大海；師所說法，能照一切無智",
    "T09n0272_009:0359b28": "稠林；師所說法，能不失時不失受時。」爾時薩",
    "T09n0272_009:0359b29": "遮尼乾子告嚴熾王言：「如是，如是！大王！諸菩",
    "T09n0272_009:0359c01": "薩摩訶薩無有威儀不化眾生，無有一法不",
    "T09n0272_009:0359c02": "能隨順大乘法門，無有一法不能到於一切",
    "T09n0272_009:0359c03": "智地，無有一法不能斷於一切煩惱，無有一",
    "T09n0272_009:0359c04": "法不示世間一切過失，無有一法不示涅槃",
    "T09n0272_009:0359c05": "無上功德，無有一法不示菩薩無上勝行。大",
    "T09n0272_009:0359c06": "王當知！諸菩薩摩訶薩所行一切行皆為自",
    "T09n0272_009:0359c07": "利，亦為他利，彼二俱利。」薩遮尼乾子說此法",
    "T09n0272_009:0359c08": "門時，嚴熾王得大堅固不退轉菩提之心，王",
    "T09n0272_009:0359c09": "十六子所得名為歡喜踊躍境界信心，八千",
    "T09n0272_009:0359c10": "天子得名觀佛莊嚴三昧。時嚴熾王所有眷",
    "T09n0272_009:0359c11": "屬及大薩遮尼乾子諸眷屬等十三千人發",
    "T09n0272_009:0359c12": "阿耨多羅三藐三菩提心。彼諸眾生各各脫",
    "T09n0272_009:0359c13": "身所著上衣，持用奉施薩遮尼乾子，而作是",
    "T09n0272_009:0359c14": "言：「我今善得無上大利，以我得見薩遮善",
    "T09n0272_009:0359c15": "男子故，得聞說此一切智慧勝妙法門。」",
    "T09n0272_009:0359c16": "大薩遮尼乾子所說經詣如來品第九",
    "T09n0272_009:0359c17": "爾時嚴熾王及諸眷屬作是言：「薩遮善男子！",
    "T09n0272_009:0359c18": "師今應往詣如來所見佛、世尊，禮拜如來、供",
    "T09n0272_009:0359c19": "養如來。何以故？今佛世尊在我園中，為諸",
    "T09n0272_009:0359c20": "大眾說微妙法。」薩遮尼乾子言：「善哉，大王！欲",
    "T09n0272_009:0359c21": "見如來今正是時，可共國內城邑小王、諸聚",
    "T09n0272_009:0359c22": "落主、大臣王子、長者居士及王夫人、後宮",
    "T09n0272_009:0359c23": "婇女并王大力臣如是等眾，一時同心俱",
    "T09n0272_009:0359c24": "往佛所。」爾時嚴熾王勅令國內一切城邑乃",
    "T09n0272_009:0359c25": "至聚落主等，各將所領及家眷屬，悉共莊嚴，",
    "T09n0272_009:0359c26": "俱詣佛所；若其不往如來所者，當斷其命。爾",
    "T09n0272_009:0359c27": "時國內所有一切善男子、善女人及童男、童女",
    "T09n0272_009:0359c28": "等聞王教令，欲與薩遮大師俱往佛所親覲",
    "T09n0272_009:0359c29": "供養，心生歡喜，各各莊嚴綵飾綺妙，備諸一",
    "T09n0272_009:0360a01": "切種種香華、塗香、末香、華鬘、幡蓋，執諸種種",
    "T09n0272_009:0360a02": "一切伎樂，出欝闍延城，在於大路待嚴熾王。",
    "T09n0272_009:0360a03": "爾時嚴熾王駕七寶繩交絡輦輿，以諸無量",
    "T09n0272_009:0360a04": "金瓶、銀瓶插種種華俠在兩廂。王興大",
    "T09n0272_009:0360a05": "力，現大王勢，作大王神通，作大王奮迅，象馬",
    "T09n0272_009:0360a06": "車步，作大王戲樂，竪諸種種幢幡、華蓋，打八",
    "T09n0272_009:0360a07": "千種諸妙聲鼓，種種歌舞，與大薩遮尼乾子、",
    "T09n0272_009:0360a08": "大臣、王子，與王大力夫人、宮人及諸小王、長",
    "T09n0272_009:0360a09": "者、居士乃至守門、守宮人等九萬八千萬人",
    "T09n0272_009:0360a10": "前後圍繞，俱往園中詣如來所。到佛所已，頂",
    "T09n0272_009:0360a11": "禮佛足，繞佛三匝。薩遮尼乾子與諸眷屬頂",
    "T09n0272_009:0360a12": "禮佛足，繞佛無量百千匝已，却坐一面，一心",
    "T09n0272_009:0360a13": "合掌，觀佛不捨，默然而住。",
    "T09n0272_009:0360a14": "大薩遮尼乾子所說經說法品第十之一",
    "T09n0272_009:0360a15": "爾時慧命舍利弗見大薩遮尼乾子在佛前",
    "T09n0272_009:0360a16": "坐，一心合掌，觀佛不捨，默然而住，作是思",
    "T09n0272_009:0360a17": "惟：「此薩遮尼乾子為何事故來詣佛所？」作是",
    "T09n0272_009:0360a18": "念已，語大薩遮尼乾子言：「汝為何事來詣佛",
    "T09n0272_009:0360a19": "所？為見佛也？為聞法乎？」爾時薩遮尼乾子語",
    "T09n0272_009:0360a20": "慧命舍利弗言：「大德舍利弗！我今來詣佛世",
    "T09n0272_009:0360a21": "尊所，不為見佛，不為聞法。大德舍利弗！我",
    "T09n0272_009:0360a22": "今不為一切法故來詣佛所。何以故？大德舍",
    "T09n0272_009:0360a23": "利弗！非見色故，名見如來；非見受、想、行、識",
    "T09n0272_009:0360a24": "故，名見如來；非見地性故，名見如來；非見",
    "T09n0272_009:0360a25": "水性、火性、風性故，名見如來；非見我故，名",
    "T09n0272_009:0360a26": "見如來；非見眾生故，名見如來；非見壽命",
    "T09n0272_009:0360a27": "故，名見如來；非見人故，名見如來；非見作",
    "T09n0272_009:0360a28": "者故，名見如來；非見我所故，名見如來；非",
    "T09n0272_009:0360a29": "見所見事故，名見如來；非見相故，名見如",
    "T09n0272_009:0360b01": "來；非見無相故，名見如來。何以故？大德舍",
    "T09n0272_009:0360b02": "利弗！不見一切相，名見如來；不執著見，名",
    "T09n0272_009:0360b03": "見如來；不見物故，名見如來；如實見故，名",
    "T09n0272_009:0360b04": "見如來；見實際非際故，名見如來；厭眼厭色",
    "T09n0272_009:0360b05": "故，名見如來；不見耳不聞聲故，名見如來；不",
    "T09n0272_009:0360b06": "見鼻不嗅香故，名見如來；不見舌不知味故，",
    "T09n0272_009:0360b07": "名見如來；不見身不見觸故，名見如來；不見",
    "T09n0272_009:0360b08": "意法不分別意法故，名見如來。」舍利弗言：「薩",
    "T09n0272_009:0360b09": "遮大德！若如是相見不見如來者，云何名見",
    "T09n0272_009:0360b10": "佛、世尊也？」薩遮尼乾子答言：「大德舍利弗！非",
    "T09n0272_009:0360b11": "見家故，名見如來；非見姓故，名見如來；非",
    "T09n0272_009:0360b12": "相故，名見如來；非非相故，名見如來；非法故，",
    "T09n0272_009:0360b13": "名見如來；非非法故，名見如來；非實故，名見",
    "T09n0272_009:0360b14": "如來；非非實故，名見如來；非觀故，名見如來；",
    "T09n0272_009:0360b15": "非非觀故，名見如來；非念故，名見如來；非非",
    "T09n0272_009:0360b16": "念故，名見如來；非分別故，名見如來；非非分",
    "T09n0272_009:0360b17": "別故，名見如來；非有為故，名見如來；非無為",
    "T09n0272_009:0360b18": "故，名見如來；非有物故，名見如來；非無物故，",
    "T09n0272_009:0360b19": "名見如來；非和合故，名見如來；非別離故，名",
    "T09n0272_009:0360b20": "見如來；非色故，名見如來；非受想行識故，名",
    "T09n0272_009:0360b21": "見如來；非取故，名見如來；非不取故，名見如",
    "T09n0272_009:0360b22": "來；非生故，名見如來；非不生故，名見如來。」爾",
    "T09n0272_009:0360b23": "時慧命舍利弗語大薩遮尼乾子言：「薩遮大",
    "T09n0272_009:0360b24": "德！若如是見，名見如來者。薩遮大德！云何而",
    "T09n0272_009:0360b25": "見佛、世尊也？」薩遮尼乾子答言：「大德舍利弗！",
    "T09n0272_009:0360b26": "我非見色見如來，亦不離色見如來，我不滅",
    "T09n0272_009:0360b27": "壞色名見如來；如是非見受想行識，名見如",
    "T09n0272_009:0360b28": "來，不離受想行識名見如來，我不滅壞受想",
    "T09n0272_009:0360b29": "行識，名見如來；我不見如來世間所攝，亦不",
    "T09n0272_009:0360c01": "見如來出世間攝；我不見如來為陰所攝，不",
    "T09n0272_009:0360c02": "見如來為界所攝，不見如來為入所攝；我見",
    "T09n0272_009:0360c03": "如來離諸一切音聲言語。我今如是見於如",
    "T09n0272_009:0360c04": "來，如是不見、非不見、不知不分別、不起不示、",
    "T09n0272_009:0360c05": "不生不增長、不取不捨、不戲論、不作相、不作",
    "T09n0272_009:0360c06": "非不作、不作物非不作物、不受不護、非作心",
    "T09n0272_009:0360c07": "見、非自然見、非觀見、非不觀見、非可語見、",
    "T09n0272_009:0360c08": "非不可語見。離一切言語、名字、章句、音聲，名",
    "T09n0272_009:0360c09": "見如來。何以故？以不可如是相見故。大德舍",
    "T09n0272_009:0360c10": "利弗！諸菩薩摩訶薩如是見佛，我亦如是見",
    "T09n0272_009:0360c11": "於如來。」舍利弗言：「薩遮大德！若能如是見如",
    "T09n0272_009:0360c12": "來者，如來說法，大德云何而得聞也？」答言：「大",
    "T09n0272_009:0360c13": "德舍利弗！我若起法相、非法相，應聞如來所",
    "T09n0272_009:0360c14": "說之法。何以故？大德舍利弗！諸菩薩摩訶薩",
    "T09n0272_009:0360c15": "於諸一切名字、章句、言語之音，聞說法聲，而",
    "T09n0272_009:0360c16": "不作心法相、非法相。何以故？以離一切諸法",
    "T09n0272_009:0360c17": "相故。」舍利弗言：「薩遮大德！汝來佛所，非為",
    "T09n0272_009:0360c18": "法來也？」答言：「大德舍利弗！我不為法、非不為",
    "T09n0272_009:0360c19": "法，來詣佛所。何以故？大德舍利弗！夫為法",
    "T09n0272_009:0360c20": "者，不為一切法名為為法。大德舍利弗！若有",
    "T09n0272_009:0360c21": "人言為法來者，彼人不著此法，名為佛；不見",
    "T09n0272_009:0360c22": "此法，名為法；不著生，名為僧。夫為法者，不為",
    "T09n0272_009:0360c23": "知苦、不為離集、不為修道、不為證滅、不為過",
    "T09n0272_009:0360c24": "欲界、不為過色界、不為過無色界、不為得涅",
    "T09n0272_009:0360c25": "槃。大德舍利弗！汝依此法，應知我今不為法",
    "T09n0272_009:0360c26": "故，來詣佛所。」爾時慧命舍利弗告大薩遮尼",
    "T09n0272_009:0360c27": "乾子言：「薩遮大德！今依何法作如是說？」答言：",
    "T09n0272_009:0360c28": "「大德舍利弗！我今都不依於一法作如是說。",
    "T09n0272_009:0360c29": "何以故？法界中無依，法界中依不可得，法界",
    "T09n0272_009:0361a01": "中無依亦不可得。何以故？以不見二故。」舍利",
    "T09n0272_009:0361a02": "弗言：「薩遮大德！汝今不依六道去來也？」答言：",
    "T09n0272_009:0361a03": "「大德舍利弗！我若見彼六道相者，應有去來。",
    "T09n0272_009:0361a04": "我若有生，亦應受生，有退應退，有去應去。",
    "T09n0272_009:0361a05": "大德舍利弗！一切法不動、不轉、不去、不退、不",
    "T09n0272_009:0361a06": "生。」舍利弗言：「薩遮尼乾子！若如是者，如來何",
    "T09n0272_009:0361a07": "故說言比丘汝生老死亦退亦生？」答言：「大德",
    "T09n0272_009:0361a08": "舍利弗！如來依著六道眾生，作如是說，為欲",
    "T09n0272_009:0361a09": "拔彼依止六道，是故如來作如是說。大德舍",
    "T09n0272_009:0361a10": "利弗！於佛法中不去、不來、不退、不生。」舍利弗",
    "T09n0272_009:0361a11": "言：「善哉，善哉！薩遮大德！如薩遮大德所說，是",
    "T09n0272_009:0361a12": "大乘行者，知義知字者。」薩遮尼乾子言：「大德",
    "T09n0272_009:0361a13": "舍利弗！汝知何者為義？何者為字？」舍利弗言：",
    "T09n0272_009:0361a14": "「善男子！我不欲說，我欲聞說。大德當說何",
    "T09n0272_009:0361a15": "者為義？何者為字？」爾時薩遮尼乾子告舍利",
    "T09n0272_009:0361a16": "弗言：「大德舍利弗！所言義者，名不可說；說",
    "T09n0272_009:0361a17": "不可說，名之為字。所言義者，名不可語；說彼",
    "T09n0272_009:0361a18": "語者，名之為字；所言義者，名不可名；說彼名",
    "T09n0272_009:0361a19": "者，名之為字。所言義者，不可動、不可知、不",
    "T09n0272_009:0361a20": "可戲論、不可分別、不可生、不可聚、非物非實、",
    "T09n0272_009:0361a21": "無我非起、非可取、非可依，遠離一切依言語",
    "T09n0272_009:0361a22": "名字。所言字者，思惟數稱量觀察令他解，名",
    "T09n0272_009:0361a23": "之為字。所言義者，為義無礙。所言字者，名",
    "T09n0272_009:0361a24": "法無礙、辭無礙、樂說無礙。大德舍利弗！是名",
    "T09n0272_009:0361a25": "略說義、略說字。」爾時世尊告薩遮尼乾子言：",
    "T09n0272_009:0361a26": "「善哉，善哉！薩遮！快者善哉！若有善男子欲",
    "T09n0272_009:0361a27": "說法者，應如是說！如汝所說，說此法門。」爾",
    "T09n0272_009:0361a28": "時眾中，三千天子聞大薩遮尼乾子樂說辯",
    "T09n0272_009:0361a29": "才得無生法忍，二十千眾生發阿耨多羅三",
    "T09n0272_009:0361b01": "藐三菩提心。",
    "T09n0272_009:0361b02": "大薩遮尼乾子所說經卷第九"
}