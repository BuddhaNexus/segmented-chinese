{
    "T35n1735_045:0840b04": "大方廣佛華嚴經疏卷第四十五",
    "T35n1735_045:0840b06": "唐清涼山大華嚴寺沙門澄觀撰",
    "T35n1735_045:0840b07": "十定品第二十七(入第四十經)",
    "T35n1735_045:0840b08": "初明來意。先辨會來。會來有二。一約圓融。",
    "T35n1735_045:0840b09": "謂前明普門中所具差別正位。故寄歷人",
    "T35n1735_045:0840b10": "天。今明位後德用不離普門。是則會別入",
    "T35n1735_045:0840b11": "普有此會來。重會普光意在斯矣。等妙二",
    "T35n1735_045:0840b12": "位。全同如來普光明智故。二約次第。前明",
    "T35n1735_045:0840b13": "十地今顯等妙二覺故來。以極果由於始",
    "T35n1735_045:0840b14": "信故重會普光。謂前依本不動智體起差",
    "T35n1735_045:0840b15": "別之位。今位極成果。不離本智之因。後出",
    "T35n1735_045:0840b16": "現因果。因是果中之因。得果不捨因故。果",
    "T35n1735_045:0840b17": "是果中之果。大用無涯故。二品來者。為答",
    "T35n1735_045:0840b18": "第二會中十定問故。第二釋名會名有二。",
    "T35n1735_045:0840b19": "約處名重會普光明殿會。由第二會已曾",
    "T35n1735_045:0840b20": "會此。故重意如前。約法明說普法會。二品",
    "T35n1735_045:0840b21": "名者。定謂心一境性。十是數之圓極。以普",
    "T35n1735_045:0840b22": "賢深定妙用無涯。寄十以顯無盡。故云十",
    "T35n1735_045:0840b23": "定品。即帶數釋。若依梵本。具云如來十三",
    "T35n1735_045:0840b24": "昧品。以等覺三昧上同佛故。三世諸佛之",
    "T35n1735_045:0840b25": "所行。故云如來三昧。譯家以義通因果。故",
    "T35n1735_045:0840b26": "略如來二字。然三昧為定。雖非敵對由等",
    "T35n1735_045:0840b27": "持心至一境故。義旨相順從略云定。又別",
    "T35n1735_045:0840b28": "行本。名等目菩薩所問三昧經。皆人法雙舉。",
    "T35n1735_045:0840b29": "梵本是依主釋。別行即依士釋。三宗趣者。會",
    "T35n1735_045:0840c01": "以普賢因果德用圓備為宗。令物證入為",
    "T35n1735_045:0840c02": "趣。品以普賢三昧無礙自在無邊大用。而",
    "T35n1735_045:0840c03": "為宗趣。次正釋文。此會有十一品經。分二。",
    "T35n1735_045:0840c04": "前六明因圓。後五明果滿。若依古德前九",
    "T35n1735_045:0840c05": "明生解因果。後二明平等因果。前中亦二。",
    "T35n1735_045:0840c06": "前六品明位後因相。後三品明差別果相。然",
    "T35n1735_045:0840c07": "六品之因。若約次第與前五會俱是差別",
    "T35n1735_045:0840c08": "之因。若約圓融等同果相故。與果同會。果",
    "T35n1735_045:0840c09": "是對因之果。與因同會。平等因果由差別",
    "T35n1735_045:0840c10": "成。亦與此同會。今初此因即是等覺。然文",
    "T35n1735_045:0840c11": "有等覺之義。而無等覺之名者。以此等覺",
    "T35n1735_045:0840c12": "亦即十地之勝進故。是以諸教開合不同。仁",
    "T35n1735_045:0840c13": "王經等合此勝進入於十地。是以不立等",
    "T35n1735_045:0840c14": "覺故教化品中約五忍分位。於寂滅忍唯",
    "T35n1735_045:0840c15": "有上下。下忍中行名為菩薩。即第十地。上",
    "T35n1735_045:0840c16": "忍中行為薩婆若。此謂如來。若依瓔珞。開",
    "T35n1735_045:0840c17": "此勝進為無垢地。即是等覺。然等覺照寂。",
    "T35n1735_045:0840c18": "妙覺寂照。又賢聖學觀品中說六種性。及六",
    "T35n1735_045:0840c19": "堅六忍等。瑜伽具有二義。七十八引深密",
    "T35n1735_045:0840c20": "經說十一地。第十法雲十一說名佛地。唯",
    "T35n1735_045:0840c21": "有二十二愚。得佛地時由斷二愚。一於一",
    "T35n1735_045:0840c22": "切所知境極微細著愚。即俱生極微細所知",
    "T35n1735_045:0840c23": "障種。二極微細礙愚即是任運煩惱障種。斷",
    "T35n1735_045:0840c24": "此便能證大菩提。更不別說等覺斷證。論",
    "T35n1735_045:0840c25": "復有文亦立等覺。又菩薩地云。此菩薩雖",
    "T35n1735_045:0840c26": "已修行功德海。滿由未能捨三種法故",
    "T35n1735_045:0840c27": "不名妙覺。一由未捨劣無漏法。二由未",
    "T35n1735_045:0840c28": "捨白淨無記法。三由未捨有漏善法。至妙",
    "T35n1735_045:0840c29": "覺位方捨此三。今經欲顯開合無礙。故存",
    "T35n1735_045:0841a01": "其義不彰其名。下離世間品智慧助道具",
    "T35n1735_045:0841a02": "中。既云隨順六堅固法。有等覺明矣。文中",
    "T35n1735_045:0841a03": "分二。前三品正答前問。後三品總顯深廣。",
    "T35n1735_045:0841a04": "今初分二。前二品明業用廣大。後一品明智",
    "T35n1735_045:0841a05": "慧深玄。前中亦二。初品就定明用。後品就",
    "T35n1735_045:0841a06": "通明用。前中分五。一序分。二請分。三示說",
    "T35n1735_045:0841a07": "者分。四本分。五說分。初中三。初總顯三成",
    "T35n1735_045:0841a08": "就二始成下別顯三成就。三與十佛剎下別",
    "T35n1735_045:0841a09": "顯眾成就。二中分三。初約主顯時。二於普",
    "T35n1735_045:0841a10": "光明下約主彰處。三入剎那下就德顯主。",
    "T35n1735_045:0841a11": "於中十句。即攝二十一種功德中。二十別",
    "T35n1735_045:0841a12": "句。總句即前始成正覺故。一入剎那際三昧",
    "T35n1735_045:0841a13": "者。即窮法真源。謂時之極促名曰剎那。窮",
    "T35n1735_045:0841a14": "彼剎那時相都寂。無際之際名剎那際。即",
    "T35n1735_045:0841a15": "攝二句。謂二行永絕及達無相法。若有二",
    "T35n1735_045:0841a16": "行則有剎那。二行既絕則剎那無際。由達",
    "T35n1735_045:0841a17": "清淨真如本無相故。所以此中特名入剎那",
    "T35n1735_045:0841a18": "際者。為顯將說等覺位故。菩薩地盡唯有",
    "T35n1735_045:0841a19": "果累無常。生相未寂猶名識藏。若以無間",
    "T35n1735_045:0841a20": "智覺心初起。心無初相遠離微細念故。即",
    "T35n1735_045:0841a21": "無剎那。若入此際即見心性常住。名究竟",
    "T35n1735_045:0841a22": "覺故云諸佛三昧。亦顯差別歷位。不離最",
    "T35n1735_045:0841a23": "初剎那際故。二以一切智自神通力現如來",
    "T35n1735_045:0841a24": "身者。依通起用。此攝二句。一切智通即住",
    "T35n1735_045:0841a25": "於佛住。謂由一切智無有功用。自神通力",
    "T35n1735_045:0841a26": "常作佛事故。次現如來身即攝得佛平等。",
    "T35n1735_045:0841a27": "謂依上一切智現身利樂有情故。三清淨",
    "T35n1735_045:0841a28": "無礙攝三句。謂清淨攝二句。一攝到無障",
    "T35n1735_045:0841a29": "處。謂慣習覺慧永斷所治。故云清淨。二攝",
    "T35n1735_045:0841b01": "不可轉法由清淨故。他不能轉。無礙者即",
    "T35n1735_045:0841b02": "所行無礙。世間八法不能礙故。四無所依",
    "T35n1735_045:0841b03": "止無有攀緣。即立不思議。謂雖立教法不",
    "T35n1735_045:0841b04": "依世間故。非諸世間所能攀緣故。五住奢",
    "T35n1735_045:0841b05": "摩他最極寂靜。即普現三世。以見三世平等",
    "T35n1735_045:0841b06": "如理無異。為最寂靜。六具大威德。即身恒",
    "T35n1735_045:0841b07": "充滿一切世間。現受用變化身大利樂故。",
    "T35n1735_045:0841b08": "七無所染著。即智恒明達一切諸法。謂於諸",
    "T35n1735_045:0841b09": "法善決定故。無有染也。八能令見者悉得",
    "T35n1735_045:0841b10": "開悟。此攝二句。一攝了一切行。謂知有情",
    "T35n1735_045:0841b11": "性行差別隨開悟故。二攝除一切疑。謂知彼",
    "T35n1735_045:0841b12": "遠劫微少善根。亦令開悟故。九隨宜出興",
    "T35n1735_045:0841b13": "不失於時。亦攝二句。一攝無能測身。謂如",
    "T35n1735_045:0841b14": "其勝解而示現身。如摩尼珠。名隨宜出",
    "T35n1735_045:0841b15": "生不失於時。二攝一切菩薩等所求智。謂",
    "T35n1735_045:0841b16": "調伏有情攝受付囑等。皆不生時故。十",
    "T35n1735_045:0841b17": "恒住一相所謂無相。攝餘五句。謂到佛究竟",
    "T35n1735_045:0841b18": "無二彼岸等。隨義雖殊皆由一相無相而",
    "T35n1735_045:0841b19": "成。可以意得。餘如升兜率品辨。第三別顯",
    "T35n1735_045:0841b20": "眾成就中五。一舉數。二靡不下歎德。三其",
    "T35n1735_045:0841b21": "名下列名。四如是等下結數。五往昔下集",
    "T35n1735_045:0841b22": "意。歎德中十一句。初二句總。位極行圓故。餘",
    "T35n1735_045:0841b23": "九為別。前四自分德初二行相。一深二廣。",
    "T35n1735_045:0841b24": "後二行體。一定二悲。後五勝進德。前三同佛",
    "T35n1735_045:0841b25": "三業大用。可知。後二同佛無住涅槃。初句",
    "T35n1735_045:0841b26": "釋。謂不住涅槃故。入世間不住生死故。",
    "T35n1735_045:0841b27": "心恒寂靜。後句結德屬人。三列名中一百",
    "T35n1735_045:0841b28": "菩薩。初有三十同名慧者。表純德故。念",
    "T35n1735_045:0841b29": "莊嚴下七十菩薩別名者。表雜德故。餘二",
    "T35n1735_045:0841c01": "可知。大文第二爾時普眼下。請分中四。一",
    "T35n1735_045:0841c02": "普眼請問。要以普眼方見普法故。二佛言",
    "T35n1735_045:0841c03": "下如來許問。三普眼下舉法正問。四佛言善",
    "T35n1735_045:0841c04": "哉下歎問利益。大文第三普眼普賢菩薩下",
    "T35n1735_045:0841c05": "示說者分。以法屬普賢故。示其令請。於",
    "T35n1735_045:0841c06": "中有六。一示人令問。二聞名獲益。三推",
    "T35n1735_045:0841c07": "求不見。四教起見方。五依教而求。六為現",
    "T35n1735_045:0841c08": "身相。今初分三。一示處。二已能下歎德。三",
    "T35n1735_045:0841c09": "汝應請下教問。第二爾時下聞名獲益中。",
    "T35n1735_045:0841c10": "獲十種益。文並可知。第三其諸菩薩於普",
    "T35n1735_045:0841c11": "賢下。推求不見中有三推求。皆悉不見。一",
    "T35n1735_045:0841c12": "渴仰推求不見。二重觀察不見。三以三昧",
    "T35n1735_045:0841c13": "力推求不見。文各有釋。今初先求不見。後",
    "T35n1735_045:0841c14": "此由下釋不見所以。威力持者。欲令大眾",
    "T35n1735_045:0841c15": "渴仰得顯深旨故。二重求中三。一審問重",
    "T35n1735_045:0841c16": "示法本湛然故。初無移動。二是時普眼下",
    "T35n1735_045:0841c17": "推求不見。猶謂可見故。三佛言如是下釋",
    "T35n1735_045:0841c18": "不見所由。於中二。初印定徵起。後善男子",
    "T35n1735_045:0841c19": "下正釋所由。以住處甚深故文有十句。初",
    "T35n1735_045:0841c20": "句總。次八句別。後一句結。別中四對。一廣",
    "T35n1735_045:0841c21": "智勝定深。謂智門無邊。有邊之智焉覩定用。",
    "T35n1735_045:0841c22": "起伏無畏展促自在。唯以出世定求故不可",
    "T35n1735_045:0841c23": "見。次二外用內證深。次二得力成身深。後",
    "T35n1735_045:0841c24": "二多護速證深。由上八深故不能見。第三",
    "T35n1735_045:0841c25": "爾時普眼菩薩聞如來下。以三昧力推求不",
    "T35n1735_045:0841c26": "見。於中分四。一新獲三昧。二以三昧下",
    "T35n1735_045:0841c27": "以定推求。三時普眼從三昧起下。自陳不",
    "T35n1735_045:0841c28": "見。四佛言下釋不見所由。於中五。一約法",
    "T35n1735_045:0841c29": "總標由住難思解脫。翻上三昧可思入故。",
    "T35n1735_045:0842a01": "二普眼於汝意下以近況遠。三何以下徵釋",
    "T35n1735_045:0842a02": "所由。釋中二。初略標深廣。翻上三昧尚有",
    "T35n1735_045:0842a03": "數故。後舉要下舉略顯廣。文有十句初",
    "T35n1735_045:0842a04": "句總。以金剛慧達差別法界俱空故。餘句",
    "T35n1735_045:0842a05": "別由了空故。一世界無住處。二眾生無可",
    "T35n1735_045:0842a06": "化。三寂無去來。四豎無斷盡。五橫泯差別。",
    "T35n1735_045:0842a07": "六體非體故不礙現通。七用非用故無依",
    "T35n1735_045:0842a08": "無作。八不離如如故無動轉。九理事圓故",
    "T35n1735_045:0842a09": "窮法界邊。四善男子若有下彰見之益。五爾",
    "T35n1735_045:0842a10": "時普眼下歸敬彌增。文顯可知。第四教起",
    "T35n1735_045:0842a11": "見方中。初令策勤前心。次又應下別示深",
    "T35n1735_045:0842a12": "觀。上捨境別求故。未識其體。今令十方齊",
    "T35n1735_045:0842a13": "觀知其體周。下依此觀是以得見。後誓與",
    "T35n1735_045:0842a14": "下起願思齊。具上三心則能得見。第五。是",
    "T35n1735_045:0842a15": "時普眼下。依教修行。然普眼位深而猶重。習",
    "T35n1735_045:0842a16": "觀修者略有二意。一位未等故。二示深獎",
    "T35n1735_045:0842a17": "物故。第六爾時普賢下為現身相。於中五。",
    "T35n1735_045:0842a18": "一為眾現身不見。顯深現不礙用故。二",
    "T35n1735_045:0842a19": "是時普眼下眾覩喜敬。三是時以佛下。現瑞",
    "T35n1735_045:0842a20": "成益。四爾時普眼下歎德廣深。於中十句。",
    "T35n1735_045:0842a21": "無等者下無等故。無過者上無過故。餘可",
    "T35n1735_045:0842a22": "知。五佛言如是下如來印述。初印後述。述",
    "T35n1735_045:0842a23": "中十一句。初句總。後所謂下別。別有十德。",
    "T35n1735_045:0842a24": "一二嚴德。二圓明德。三深廣德。四色相德。五",
    "T35n1735_045:0842a25": "慈覆德。六超勝德。七知法德。八絕言德。九",
    "T35n1735_045:0842a26": "同佛德。十讚無盡德。大文第四爾時如來告",
    "T35n1735_045:0842a27": "下。本分有四。一舉益令說。二何者下列所",
    "T35n1735_045:0842a28": "說名。三此十大下歎定勝德。四是故普賢下",
    "T35n1735_045:0842a29": "結勸成益。今初分二。初勸說成益。後諸菩",
    "T35n1735_045:0842b01": "薩下引例證勸。以三世諸菩薩若說此定",
    "T35n1735_045:0842b02": "皆成益故。第二列名中皆云大者。因滿之",
    "T35n1735_045:0842b03": "定稱法界故。一普光者。身心業用周遍全",
    "T35n1735_045:0842b04": "包為普。智照自在名光。二妙光者。身智遍",
    "T35n1735_045:0842b05": "照為光。勝用交映為妙。三十方無餘之剎。皆",
    "T35n1735_045:0842b06": "至入定為遍往。往無雜亂不礙時節。歷",
    "T35n1735_045:0842b07": "然為次第。即能起用名神通。以智用如理",
    "T35n1735_045:0842b08": "本自遍故。四明達諸法本自清淨。離於想",
    "T35n1735_045:0842b09": "念契理深心。依此起用遍供諸佛。請法起",
    "T35n1735_045:0842b10": "說名之為行。五佛出劫剎等事。皆名莊嚴。",
    "T35n1735_045:0842b11": "過去門中包此無盡為藏。亦名過去清淨",
    "T35n1735_045:0842b12": "藏者。入定能入劫一念無緣起。定能受法",
    "T35n1735_045:0842b13": "三輪無著。皆名清淨。六未來藏中。包含諸",
    "T35n1735_045:0842b14": "佛及佛法等。名之為藏。智慧徹照稱曰光",
    "T35n1735_045:0842b15": "明。七現在諸佛作用。眾會身相益物。皆曰",
    "T35n1735_045:0842b16": "莊嚴。橫遍十方故云一切。現可目覩故不",
    "T35n1735_045:0842b17": "云藏。八於差別眾生身內外入定起定。皆",
    "T35n1735_045:0842b18": "自在故。雖通三種世間。從多但云眾生。前",
    "T35n1735_045:0842b19": "後諸定皆從多說。九於眼等十八界自在入",
    "T35n1735_045:0842b20": "出。又知事法界邊際。與理法界無礙自在",
    "T35n1735_045:0842b21": "故。十無礙輪者。三輪攝化皆自在故。又得",
    "T35n1735_045:0842b22": "十無礙滿佛果故。無盡大用一一無礙。皆",
    "T35n1735_045:0842b23": "悉圓滿能摧伏故。尋初後際不得邊故。第",
    "T35n1735_045:0842b24": "三歎定勝德。於中四。一約人以歎。人勝故",
    "T35n1735_045:0842b25": "法勝。二若諸菩薩下約修以歎。於中二。先",
    "T35n1735_045:0842b26": "明修成。後如是下修益。於中亦二。初有十",
    "T35n1735_045:0842b27": "句明上等佛果。後此菩薩普入下明身智",
    "T35n1735_045:0842b28": "周遍。皆言普入者。一一皆窮帝網境故。文",
    "T35n1735_045:0842b29": "顯可知。三此是諸菩薩下直就法歎。明此",
    "T35n1735_045:0842c01": "十定該攝諸法體相用等。一一超勝故。十",
    "T35n1735_045:0842c02": "門五對。一境智通悟。二因果遊入。三通辨出",
    "T35n1735_045:0842c03": "處。四佛法所從。五嚴土攝生。罔不由此。四",
    "T35n1735_045:0842c04": "若菩薩入此下約證以歎。前約修歎。望於",
    "T35n1735_045:0842c05": "佛果以顯終同。此約證歎直就此定以明",
    "T35n1735_045:0842c06": "業用。亦二十句。前十明勝德無限。文顯可",
    "T35n1735_045:0842c07": "知。後得法界智下明智德自在。及第四結",
    "T35n1735_045:0842c08": "勸文並可知。大文第五爾時普賢下說分中",
    "T35n1735_045:0842c09": "三。初承旨總告。二佛子云何下別釋十定。",
    "T35n1735_045:0842c10": "三第四十三卷末云。佛子此是下總結十數。",
    "T35n1735_045:0842c11": "二中十定即為十段。各有標釋結。就初定",
    "T35n1735_045:0842c12": "釋中分五。一智無盡。二心無邊。三定自在。",
    "T35n1735_045:0842c13": "四智巧現。五觀超絕。各有佛子以為揀別。",
    "T35n1735_045:0842c14": "五中初二定方便。次一定體。後二定用。又前",
    "T35n1735_045:0842c15": "三各有標徵釋結。今初釋中十句五對。初",
    "T35n1735_045:0842c16": "二所事所化。次二化處化法。如影者無實故",
    "T35n1735_045:0842c17": "隨現故。次二攝護始終。次二所持能持。後",
    "T35n1735_045:0842c18": "二始心終願。第二心無邊者。前明所知無盡。",
    "T35n1735_045:0842c19": "今辨對境發心。以境無邊故心無邊。有十",
    "T35n1735_045:0842c20": "一句者增數十也。第三定自在者。由前大",
    "T35n1735_045:0842c21": "智大心故。於三昧自在方處非一。入出不",
    "T35n1735_045:0842c22": "同故云差別文並可知。第四智巧現中有",
    "T35n1735_045:0842c23": "標徵釋。釋中三。初法說。於中先十句別明",
    "T35n1735_045:0842c24": "展轉深細。後一句總顯離相分明次舉喻。",
    "T35n1735_045:0842c25": "後佛子阿修羅下以劣況勝。第五觀超絕中",
    "T35n1735_045:0842c26": "有法喻合。合中異前化現故云法身。法性",
    "T35n1735_045:0842c27": "包含故一時頓見。由此義故無能映奪。第",
    "T35n1735_045:0842c28": "二妙光三昧釋中二。先法後喻。法中四。一身",
    "T35n1735_045:0842c29": "雲展入。二是諸世界種種下身智俱入。三是",
    "T35n1735_045:0843a01": "諸世界亦悉下明其卷入。四然諸下明展卷",
    "T35n1735_045:0843a02": "無礙。二喻中文有二喻。喻前互入無雜亂",
    "T35n1735_045:0843a03": "義。一寶山光影喻。二幻師善巧喻。前中先喻",
    "T35n1735_045:0843a04": "後合。喻中有五。一明日光現影。七寶山者",
    "T35n1735_045:0843a05": "即七金山。如十地末所列其名。但除妙高",
    "T35n1735_045:0843a06": "及雪香二山。山間有七香海。海現日影。山",
    "T35n1735_045:0843a07": "以淨金亦能現影。二其寶山上下明兩影",
    "T35n1735_045:0843a08": "互現。正喻菩薩自他互入。以彼影明淨如",
    "T35n1735_045:0843a09": "今之鏡故。能互現。三或說日影下。正辨得",
    "T35n1735_045:0843a10": "名不同。謂水中本影現山上影時。此所現",
    "T35n1735_045:0843a11": "影。從山上出來入山間。若山上本影現水",
    "T35n1735_045:0843a12": "中影時。此所現影。從山間出入七金山上",
    "T35n1735_045:0843a13": "故。正入時即名為出。所喻可知。四但此日",
    "T35n1735_045:0843a14": "影下明重現無盡。喻菩薩帝網身土。五體",
    "T35n1735_045:0843a15": "性下明體離二邊故能互現而無雜亂。謂",
    "T35n1735_045:0843a16": "取不可得故非有。影現分明故非無。不住",
    "T35n1735_045:0843a17": "成上非有。不離成上非無。若有定住則不",
    "T35n1735_045:0843a18": "能相入。若其離者則無可相入。故不離不",
    "T35n1735_045:0843a19": "住方能相入。後法合中直明不壞不住故。",
    "T35n1735_045:0843a20": "得互入無亂。初二句明不壞性相。謂若壞",
    "T35n1735_045:0843a21": "性相則無可相入。次二句明若住內外。則",
    "T35n1735_045:0843a22": "不能相入。謂若住世間內。則不能身包",
    "T35n1735_045:0843a23": "世界。若住世界外。則不能遍入世界。由",
    "T35n1735_045:0843a24": "俱無住故能互入。於諸世界下釋其所以。",
    "T35n1735_045:0843a25": "由定無分別而不壞相。慧觀一相而不壞",
    "T35n1735_045:0843a26": "諸。既事理雙遊故。不壞不住。若不壞不住。",
    "T35n1735_045:0843a27": "則住真如恒不捨離。既即事不捨故相隨",
    "T35n1735_045:0843a28": "性而融通。如無不在故同真如內外互入。",
    "T35n1735_045:0843a29": "後如幻喻中二。初總喻。後如有幻師下別喻。",
    "T35n1735_045:0843b01": "今初先喻。後合喻中三。初總明能幻。二住四",
    "T35n1735_045:0843b02": "衢下明依本時處。現幻時處喻互相入。後",
    "T35n1735_045:0843b03": "不以示現下。本末互不相礙。喻不壞相。後",
    "T35n1735_045:0843b04": "菩薩下合中五。一明一多相容不同。合上",
    "T35n1735_045:0843b05": "現多時處。二菩薩於此下明智鑒不昧。合",
    "T35n1735_045:0843b06": "前能幻之術。三不以彼下。合不壞本末之",
    "T35n1735_045:0843b07": "相。四何以下徵釋所由。先徵意云。何以互",
    "T35n1735_045:0843b08": "入得不壞相。釋意有三。一由知人無我故。",
    "T35n1735_045:0843b09": "人我之相已見上文。二菩薩知。一切法本性",
    "T35n1735_045:0843b10": "下。知法無我故。三菩薩勤修下。得同體大",
    "T35n1735_045:0843b11": "悲故。由此故能融通事理。第五佛子菩薩",
    "T35n1735_045:0843b12": "如是下。結成上義。於中三。一結上多入一。",
    "T35n1735_045:0843b13": "二然不捨下。結上不壞性相。後當勤下。結",
    "T35n1735_045:0843b14": "上明鑒。第二別喻中有三逆喻。總中三段。一",
    "T35n1735_045:0843b15": "幻不壞本喻。別喻不壞相。二如是幻者下。",
    "T35n1735_045:0843b16": "幻必依處喻。別喻前依本時處。現多時處。",
    "T35n1735_045:0843b17": "三如彼幻師作諸幻事下。明幻師不迷喻。別",
    "T35n1735_045:0843b18": "喻前能幻今初先喻後合。合中先正合。後",
    "T35n1735_045:0843b19": "菩薩了知下。釋其所以。第二幻必依處喻。",
    "T35n1735_045:0843b20": "先喻後合。喻中略無幻必依時。準合應有。",
    "T35n1735_045:0843b21": "合中分二。先合依處。後合依時。前中初總",
    "T35n1735_045:0843b22": "合。以記物現故。空即事空。次何以下徵釋",
    "T35n1735_045:0843b23": "所以。由理無差故。後住於世下結成自在。",
    "T35n1735_045:0843b24": "二於一念下合於依時。於中先正顯。後菩",
    "T35n1735_045:0843b25": "薩摩訶薩得下。釋其所由。以得幻智同於",
    "T35n1735_045:0843b26": "佛故。及第三幻師不迷喻。文並可知(已下入第四十一經)",
    "T35n1735_045:0843b27": "第三定中釋內有三。謂法喻合。法中五。一",
    "T35n1735_045:0843b28": "明遍剎入定。二或剎那下明入時次第。三",
    "T35n1735_045:0843b29": "若久下。總結多門。四菩薩於彼下心契定",
    "T35n1735_045:0843c01": "體。五雖離此下。不廢起通及喻合等。文並",
    "T35n1735_045:0843c02": "可知。第四定中釋內分二。先明定內深心行。",
    "T35n1735_045:0843c03": "後明定起深心行。今初分二。先起行。後深",
    "T35n1735_045:0843c04": "心。前中先舉內。後於彼一一下起行。於中",
    "T35n1735_045:0843c05": "先明外事供養行。後於彼一一恭敬等三業",
    "T35n1735_045:0843c06": "供養行。二然於諸佛下明深心中二。先法",
    "T35n1735_045:0843c07": "說。後如散動下喻況。於中二喻各有喻合。",
    "T35n1735_045:0843c08": "一妄念無知喻。喻其契實無念。二陽炎似",
    "T35n1735_045:0843c09": "水喻。喻其了妄同真。文並可知。第二佛子",
    "T35n1735_045:0843c10": "此三昧下。明定起深心行中。初法次喻後",
    "T35n1735_045:0843c11": "合。合中上明供養自利行。今明開演利他行。",
    "T35n1735_045:0843c12": "文影略耳。開演深理即深心起行也。第五",
    "T35n1735_045:0843c13": "定釋中有五。一對境辨智。二正顯智知各",
    "T35n1735_045:0843c14": "有十句。皆是過去藏中之法。三所知時分。",
    "T35n1735_045:0843c15": "有十四重。即釋過去之義。四顯知相狀。不",
    "T35n1735_045:0843c16": "滅現在者不捨也。不緣過去者不取也。謂",
    "T35n1735_045:0843c17": "但約過去門。顯非有取捨而緣。上四各一",
    "T35n1735_045:0843c18": "佛子。五明出定獲益有三。初舉數辨相有",
    "T35n1735_045:0843c19": "十句。初句總位。終成果。名受灌頂法也。",
    "T35n1735_045:0843c20": "餘句別。一屬己二淨障。三究竟。四始入。五",
    "T35n1735_045:0843c21": "正證。六終滿。七持令不失。八無知而知。九",
    "T35n1735_045:0843c22": "淨三輪。總該前九如約智。辨三輪者。謂",
    "T35n1735_045:0843c23": "無能知所知及正知故。餘可思準。二何等",
    "T35n1735_045:0843c24": "下徵列其名。初四是四無礙辯。次二自利不",
    "T35n1735_045:0843c25": "畏深法。如言能行。次二利他。為善者依為",
    "T35n1735_045:0843c26": "惡者救後二總明二利勝妙。三佛子下結得",
    "T35n1735_045:0843c27": "速疾。有法喻合。歌羅邏者此云薄酪。餘可",
    "T35n1735_045:0843c28": "知也。第六智光明藏三昧釋中分二前明定",
    "T35n1735_045:0843c29": "業用。後彰定利益。初中分六。一總知諸佛。",
    "T35n1735_045:0844a01": "二若已說下知多名號。三當出現下知當所",
    "T35n1735_045:0844a02": "作。四彼諸如來修下。明知彼因圓果滿。五",
    "T35n1735_045:0844a03": "彼諸如來名姓下。知現所作。六此菩薩於一",
    "T35n1735_045:0844a04": "念下。明知分齊。其中大千即是佛剎。而重",
    "T35n1735_045:0844a05": "言者多是遣脫。應言百佛剎也。餘並可知。",
    "T35n1735_045:0844a06": "二以了知下彰定利益。於中四。前二自利。",
    "T35n1735_045:0844a07": "後二利他。謂一令心入持益。即由上知故",
    "T35n1735_045:0844a08": "持之不失。由持不失得持之益。一心中持",
    "T35n1735_045:0844a09": "佛得佛護益。二心入持法。得總持辯才",
    "T35n1735_045:0844a10": "益。餘句倣此。有十二者增數十也。師子受",
    "T35n1735_045:0844a11": "生者。不畏生死苦故。示生死實性名開",
    "T35n1735_045:0844a12": "法關鑰。了生死本空故。出欲淤泥。智力持",
    "T35n1735_045:0844a13": "者定慧雙運也。入無住力持。則大劫不離",
    "T35n1735_045:0844a14": "一念。二佛子至住此三昧下。明得善巧益。",
    "T35n1735_045:0844a15": "有法喻合。然善巧有二。一如事善巧故。法",
    "T35n1735_045:0844a16": "云不可說無量。喻云見種種物。二如理善",
    "T35n1735_045:0844a17": "巧故云日光平等。又由此二無礙方名善",
    "T35n1735_045:0844a18": "巧。故合云無分別而能知。三佛子至如是了",
    "T35n1735_045:0844a19": "知下。明得不空益。四佛子至住此三昧下。",
    "T35n1735_045:0844a20": "十王敬養益。第七三昧釋中二。先明定體用。",
    "T35n1735_045:0844a21": "後明定利益。前中亦二。先徵後釋。所以重",
    "T35n1735_045:0844a22": "徵者。前通徵一定。此則別徵莊嚴。後佛子",
    "T35n1735_045:0844a23": "菩薩下釋中二。先釋一切世界。以是現在",
    "T35n1735_045:0844a24": "故但云十方。二皆見諸佛下釋其莊嚴。於",
    "T35n1735_045:0844a25": "中二。先總列十門皆是莊嚴。其中第八別",
    "T35n1735_045:0844a26": "明莊嚴者。即功德智慧以嚴其心。色相光",
    "T35n1735_045:0844a27": "明以嚴身也。後眾會清淨下別顯嚴相。以",
    "T35n1735_045:0844a28": "廣前二。一廣眾會。二廣莊嚴。今初有三。",
    "T35n1735_045:0844a29": "初明見他。二見自。三能見。今初亦三。初見",
    "T35n1735_045:0844b01": "眾會體相。次亦見眾會下明見分量。後亦",
    "T35n1735_045:0844b02": "見諸佛。於彼下見佛作用。二菩薩摩訶薩下",
    "T35n1735_045:0844b03": "明見自可知。三如是見時下明能見。有法",
    "T35n1735_045:0844b04": "喻合。法中明無分別而見。喻中明能所詮。",
    "T35n1735_045:0844b05": "不自云我是能所詮。而不捨能所詮。以喻",
    "T35n1735_045:0844b06": "無分別故而知也。合中先合不捨。後而於",
    "T35n1735_045:0844b07": "下合不分別。二佛子至見佛無量光色下",
    "T35n1735_045:0844b08": "廣上莊嚴中二。先以法說後以喻顯。前中",
    "T35n1735_045:0844b09": "二。先標章門。略舉四種莊嚴。皆分明證了。",
    "T35n1735_045:0844b10": "後或見佛身下依章別釋。即分為四。一釋",
    "T35n1735_045:0844b11": "無量光色。二或見佛身其量下。釋無量形相。",
    "T35n1735_045:0844b12": "三佛子菩薩如是見下。釋上圓滿成就。顯前",
    "T35n1735_045:0844b13": "二圓滿故。四又見佛下釋上平等清淨。即",
    "T35n1735_045:0844b14": "兼內二嚴。二佛子菩薩如是見於佛下。以喻",
    "T35n1735_045:0844b15": "顯中三。一空無增減喻。喻法性身無可增",
    "T35n1735_045:0844b16": "減。空之大小在於世界及於芥子。非空體",
    "T35n1735_045:0844b17": "然。如法性之身應器成異。二月無增減喻。",
    "T35n1735_045:0844b18": "喻真常色身體不易故。證有近遠隨心見",
    "T35n1735_045:0844b19": "殊。前喻但喻佛身。此喻兼喻光色及圓滿",
    "T35n1735_045:0844b20": "成就。三隨心現境喻。喻上清淨。菩薩心淨",
    "T35n1735_045:0844b21": "則見佛淨。在於如來何淨何垢。第二佛子",
    "T35n1735_045:0844b22": "至住此三昧下明定利益。略舉七種益。各",
    "T35n1735_045:0844b23": "有佛子以為揀別。第一速成行願益。有標",
    "T35n1735_045:0844b24": "徵釋可知。第二法印同佛益。有十句五對。",
    "T35n1735_045:0844b25": "初二福慧同。次二二諦境智同。次二體用同。",
    "T35n1735_045:0844b26": "次二二利同。後二善巧平等同。第三以德成",
    "T35n1735_045:0844b27": "人益可知。第四智德包含益。於中二。先喻",
    "T35n1735_045:0844b28": "後合各有十句。合中總標合初獲即得。十",
    "T35n1735_045:0844b29": "句合前十事。唯八九不次。以智雖是一從",
    "T35n1735_045:0844c01": "所知別故。一佛剎合色相。二眾生合形體。",
    "T35n1735_045:0844c02": "三變化合示現。四入佛合眷屬。以互為主",
    "T35n1735_045:0844c03": "伴如眷屬故。五通達佛法為助道資具。六",
    "T35n1735_045:0844c04": "普攝淨法則圓音示人。七皆令入法方是神",
    "T35n1735_045:0844c05": "通。八普眼清淨超合慧解。九自在却合自",
    "T35n1735_045:0844c06": "在。十住法合智用。第五身威超勝益。有標",
    "T35n1735_045:0844c07": "有釋。第六令他圓滿益。先牒前起後。後徵",
    "T35n1735_045:0844c08": "列名相。第七轉作佛事益。亦先牒前起後。",
    "T35n1735_045:0844c09": "後徵列名相文並可知(已下入第四十二經)第八一切眾",
    "T35n1735_045:0844c10": "生差別身三昧釋中分五。一明能入智。二",
    "T35n1735_045:0844c11": "顯入出之相。三明入定之益。四明境界自",
    "T35n1735_045:0844c12": "在。五總結究竟。今初由得十種無著。成後",
    "T35n1735_045:0844c13": "出入自在。一切地者佛地菩薩地等。二入出",
    "T35n1735_045:0844c14": "相中。二先徵起後釋相。於中先法後喻。法",
    "T35n1735_045:0844c15": "中略辨十類。以表無盡。一諸類正報相對",
    "T35n1735_045:0844c16": "明入出。二天中入下六趣依報明入出。三",
    "T35n1735_045:0844c17": "千身入下一多相對。四閻浮提下四洲大海",
    "T35n1735_045:0844c18": "相對。五一切海神下。大種事法相對。其無生",
    "T35n1735_045:0844c19": "法乘四大種生便故來。六一切妙香華下諸",
    "T35n1735_045:0844c20": "方相對。七一切四天下下。眾數多少相對。八",
    "T35n1735_045:0844c21": "不可說不可說眾生眾中入下。染淨相對。九",
    "T35n1735_045:0844c22": "眼處下諸界相對。十一微塵下雜明諸類相",
    "T35n1735_045:0844c23": "對。為麁細凡聖念劫真妄等。其入出等義如",
    "T35n1735_045:0844c24": "賢首品。二喻顯中有四喻。喻前十類各有",
    "T35n1735_045:0844c25": "法合。一鬼力持人喻。喻第一第四多約身",
    "T35n1735_045:0844c26": "故。第二呪起死屍喻。喻第二及與五六。多",
    "T35n1735_045:0844c27": "約依報境故。第三羅漢現通喻。喻第三第",
    "T35n1735_045:0844c28": "七多約數故。第四地一苗多喻。喻後三門",
    "T35n1735_045:0844c29": "雜明種種故。喻合相映文理自顯。第三佛子",
    "T35n1735_045:0845a01": "至住此三昧下。入定益中有三。一得讚同佛",
    "T35n1735_045:0845a02": "果益。皆上句顯義下句結名。十力義中云",
    "T35n1735_045:0845a03": "心志圓滿者。明力自利義。義利成就顯力",
    "T35n1735_045:0845a04": "利他。所作皆辦彰力圓滿。住無礙智總顯力",
    "T35n1735_045:0845a05": "體。分別了知一切諸法通明力用。餘文可",
    "T35n1735_045:0845a06": "知。二身智光照益。三業用無作益。皆有佛",
    "T35n1735_045:0845a07": "子文相並顯。第四佛子至住此三昧無量境",
    "T35n1735_045:0845a08": "下。明境界自在。先法後喻。今初前第二段",
    "T35n1735_045:0845a09": "但明入起今兼明逆順有無等。為種種境",
    "T35n1735_045:0845a10": "界。起中入者即用之寂故。入中起者即寂之",
    "T35n1735_045:0845a11": "用故。是知菩薩之定常入常起。常雙入出常",
    "T35n1735_045:0845a12": "無入出。方為自在為顯自在。寄諸境界",
    "T35n1735_045:0845a13": "交絡而明。二喻顯中文有六。喻皆自有合。",
    "T35n1735_045:0845a14": "一幻現六境喻。喻前同異。二修羅竄匿喻。",
    "T35n1735_045:0845a15": "喻前麁細小大二對。若約理事相望。則無",
    "T35n1735_045:0845a16": "差別為細差別為麁。理細事麁故。或無差",
    "T35n1735_045:0845a17": "為麁總相入故。差別為細別相入故。無差則",
    "T35n1735_045:0845a18": "大周法界。差則隨事成小。若唯約事明",
    "T35n1735_045:0845a19": "大小。並差別所收。三農夫下種喻。喻明上",
    "T35n1735_045:0845a20": "下合辨一多。文影略耳。四受胎生長喻。喻",
    "T35n1735_045:0845a21": "上有身無身。如彼從無之有故。五龍下雲",
    "T35n1735_045:0845a22": "上喻。喻有相無相。六梵宮普現喻。喻上入",
    "T35n1735_045:0845a23": "中起起中入。及逆順相對故合云種種。第",
    "T35n1735_045:0845a24": "五佛子至到神通彼岸下總結究竟。並顯可",
    "T35n1735_045:0845a25": "知。第九法界自在三昧釋中四。一顯定體",
    "T35n1735_045:0845a26": "用。二明定成益。三以喻寄顯。四總結雙行。",
    "T35n1735_045:0845a27": "今初分三。初總顯名體。謂於眼等法界得",
    "T35n1735_045:0845a28": "自在故。二菩薩於自身下彰入定處。謂於",
    "T35n1735_045:0845a29": "毛孔中入眼等定。顯互用自在故。三自然",
    "T35n1735_045:0845b01": "下明定功用。於中四。一了三世間。二菩薩",
    "T35n1735_045:0845b02": "於彼下多劫修行。三又於下入出無礙。四以",
    "T35n1735_045:0845b03": "於法界下結成自在。此有二義。一於理法",
    "T35n1735_045:0845b04": "界自在故。能善分別眼等界。二善分別眼",
    "T35n1735_045:0845b05": "等十八界。即是事法界自在。此二無礙及事",
    "T35n1735_045:0845b06": "事無礙。故云如是種種。皆橫盡其邊豎窮",
    "T35n1735_045:0845b07": "其際。第二菩薩如是下。明定成益中辨十",
    "T35n1735_045:0845b08": "種益。一生多功德益有二十一句。各十千億。",
    "T35n1735_045:0845b09": "二佛子至復有無數下具無盡德益。隨前一",
    "T35n1735_045:0845b10": "事皆至無盡故。於中二十句。前十句所具",
    "T35n1735_045:0845b11": "之多。後十句能具之相。清淨者除垢故。瑩",
    "T35n1735_045:0845b12": "徹者發本智光故。三佛子至住此三昧下諸",
    "T35n1735_045:0845b13": "佛攝受益。於中三。初明攝受。次彼諸佛下",
    "T35n1735_045:0845b14": "現身說法。後令修下令其修證。四佛子至住",
    "T35n1735_045:0845b15": "此法界下諸佛護念益。攝受攝之屬佛護念。",
    "T35n1735_045:0845b16": "即佛力來加。五得十海深廣益。六得殊勝超",
    "T35n1735_045:0845b17": "絕益。並可知。七得諸力幹能益。於中初列",
    "T35n1735_045:0845b18": "十力。後佛子此十種力下顯其超勝。隨前一",
    "T35n1735_045:0845b19": "一力。皆具此三十八力。八佛子此菩薩下結",
    "T35n1735_045:0845b20": "能圓滿益。九此菩薩功德下自德無邊故。他",
    "T35n1735_045:0845b21": "不能說益。十佛子至住此三昧下。三昧無邊",
    "T35n1735_045:0845b22": "自無不了益。上十段中前七別明。後三總",
    "T35n1735_045:0845b23": "結。第三喻顯中。正顯前體用及益。亦明前",
    "T35n1735_045:0845b24": "所未顯故。不全似上文。文中二。先總舉喻",
    "T35n1735_045:0845b25": "體。後佛子如無熱下對喻別合。有十三門各",
    "T35n1735_045:0845b26": "先喻後合。一合流沙入海喻中。先總明喻",
    "T35n1735_045:0845b27": "合。雖舉四河意在四口出沙故。下第九別",
    "T35n1735_045:0845b28": "明四河。後如恒伽下別明四辯即喻四口。所",
    "T35n1735_045:0845b29": "說即喻四沙。若開四辯總別為五。則有十",
    "T35n1735_045:0845c01": "七門。二如四大河下合遶池入海喻。於中先",
    "T35n1735_045:0845c02": "喻後合。合中先合遶池。菩提心智名之為",
    "T35n1735_045:0845c03": "池。三業隨順智慧。即為遶義。後佛子下合",
    "T35n1735_045:0845c04": "其四方。三如四大河圍遶下。合池見寶華喻。",
    "T35n1735_045:0845c05": "說法有開敷之義。三昧有感果之能。莊嚴",
    "T35n1735_045:0845c06": "清淨皆華上之別義。四合寶樹遶池喻。五合",
    "T35n1735_045:0845c07": "大池清淨喻。即是池體。六合栴檀香岸喻。十",
    "T35n1735_045:0845c08": "種智寶有二義。一即離世間中十種如寶智。",
    "T35n1735_045:0845c09": "二即他心等十種智也。七合底布金寶喻。妙",
    "T35n1735_045:0845c10": "智合金沙。解脫合摩尼。無礙光明合二種",
    "T35n1735_045:0845c11": "放光。住佛所住入於甚深。合布其底。上",
    "T35n1735_045:0845c12": "四段各以如無熱大池為首。八如阿那下",
    "T35n1735_045:0845c13": "合龍王無惱喻。即合池名。名因龍得故。九",
    "T35n1735_045:0845c14": "合四河潤澤喻。十合四河無盡喻。十一合",
    "T35n1735_045:0845c15": "入海無障喻。十二合入海無厭喻。上之四喻。",
    "T35n1735_045:0845c16": "各以如四大河而為喻首。上之十喻。皆以",
    "T35n1735_045:0845c17": "菩薩而為合初。十三佛子如日光下。合眾",
    "T35n1735_045:0845c18": "寶交影喻。先喻後合。合中二。先正合。後何",
    "T35n1735_045:0845c19": "以下徵釋涉入所由。第四佛子至雖能於定",
    "T35n1735_045:0845c20": "下。總結雙行。謂權實定散無障礙故。於中",
    "T35n1735_045:0845c21": "三。先法。次佛子下喻。後菩薩下合。然法中",
    "T35n1735_045:0845c22": "明即寂而用喻。合乃明即用而寂。文影略",
    "T35n1735_045:0845c23": "耳(已下第四十三經)第十無礙輪三昧。亦初徵。次釋。後",
    "T35n1735_045:0845c24": "結。釋中三。初明入時方便。二佛子菩薩摩",
    "T35n1735_045:0845c25": "訶薩住此三昧已下。明入己智用。三佛子菩",
    "T35n1735_045:0845c26": "薩摩訶薩入普賢所住下。定滿成益。今初有",
    "T35n1735_045:0845c27": "二十二句兼顯定名。初十一句因用無礙。是",
    "T35n1735_045:0845c28": "無礙義。後普入下有十一句住果圓滿。即",
    "T35n1735_045:0845c29": "是輪義。今初段中。即此無礙無所不摧。亦",
    "T35n1735_045:0846a01": "即輪義。初三句三業無礙。次句器世間無礙。",
    "T35n1735_045:0846a02": "次二句眾生世間無礙。餘句智正覺無礙。後",
    "T35n1735_045:0846a03": "住果中二智通權實。故云普住。三作利樂",
    "T35n1735_045:0846a04": "事。四淨二障種。七智契佛境。餘七可知。第",
    "T35n1735_045:0846a05": "二入己智用中四。第一攝佛功德。二證入",
    "T35n1735_045:0846a06": "諸法。三普德無盡。四結示勸修。初中即攝",
    "T35n1735_045:0846a07": "如來二十一種殊勝功德。以此位中德等佛",
    "T35n1735_045:0846a08": "故。其間或全同佛相。或有約因相似而次",
    "T35n1735_045:0846a09": "第無差。於中三。初總明妙悟皆滿。次別顯",
    "T35n1735_045:0846a10": "二十一德。後顯德勝能。今初十句。初句標",
    "T35n1735_045:0846a11": "滿時。餘九顯滿相。然一切智若對種智即",
    "T35n1735_045:0846a12": "是根本。若直語佛智則通權實。今此顯通。",
    "T35n1735_045:0846a13": "於中初三句始觀。言觀一切智者標也。云何",
    "T35n1735_045:0846a14": "觀。觀有二種。一總觀。謂權實齊觀故。二別",
    "T35n1735_045:0846a15": "觀。此是實此是權。權中有多差別。皆審照",
    "T35n1735_045:0846a16": "了故。次三句中順。亦初句標。次云何隨順由",
    "T35n1735_045:0846a17": "前總觀故。頓能顯示由前別觀故。各各攀",
    "T35n1735_045:0846a18": "緣。後三句終契。釋同前觀。但由前觀察。今",
    "T35n1735_045:0846a19": "證見分明耳。二於普賢下別明二十一種功",
    "T35n1735_045:0846a20": "德。分二十段。後二合故。今初第一明二行",
    "T35n1735_045:0846a21": "永絕。即於所知一向無障轉功德。然有二",
    "T35n1735_045:0846a22": "義。一謂非如二乘有無智故。二不同凡夫",
    "T35n1735_045:0846a23": "現行生死起諸雜染。不同二乘現行涅槃",
    "T35n1735_045:0846a24": "棄利樂事。世尊無彼今菩薩亦無。文中廣",
    "T35n1735_045:0846a25": "顯利樂。即不同二乘皆與智俱。即不同",
    "T35n1735_045:0846a26": "凡夫。就文分二。先總明大用常恒。二佛子",
    "T35n1735_045:0846a27": "此菩薩有一蓮華下。別顯一用。前中二。先",
    "T35n1735_045:0846a28": "法說後喻明。今初法說中二。先正明後徵釋。",
    "T35n1735_045:0846a29": "今初先明行體。後不斷下辨常恒。二徵釋",
    "T35n1735_045:0846b01": "中。徵意云。何以得此智滿行常。釋意云。願",
    "T35n1735_045:0846b02": "行善成智慧善巧故。第二喻顯中四。初喻",
    "T35n1735_045:0846b03": "二合。三徵。四釋。今初。摩尼寶置色衣中。即",
    "T35n1735_045:0846b04": "總喻菩薩心智置佛智中。雖同衣色喻前智",
    "T35n1735_045:0846b05": "滿十句故。合云觀一切智等。不捨自性。喻",
    "T35n1735_045:0846b06": "前行常二十句。二合如喻辨。三徵意云。何",
    "T35n1735_045:0846b07": "得已能滿智而不斷行耶。四釋意云。菩薩",
    "T35n1735_045:0846b08": "無障礙願法應爾故。窮盡生界益無疲故。",
    "T35n1735_045:0846b09": "文中二。先法說可知。後轉以喻況。於中",
    "T35n1735_045:0846b10": "三喻皆喻利生無厭。各有法合。一虛空持剎",
    "T35n1735_045:0846b11": "喻。喻大願法爾故無厭。二涅槃普滅喻。喻",
    "T35n1735_045:0846b12": "為淨眾生故無厭。上二喻悲。三佛智普成",
    "T35n1735_045:0846b13": "喻。喻能所不二故無厭。此一喻智既非愛見",
    "T35n1735_045:0846b14": "之悲。何有厭乎。第二別顯一用中二。初明",
    "T35n1735_045:0846b15": "依果殊勝。後菩薩摩訶薩於此華下。正報自",
    "T35n1735_045:0846b16": "在。前中二。先明相嚴過前十地故。窮十",
    "T35n1735_045:0846b17": "方際。後此大蓮華下辨德嚴。自內而觀量",
    "T35n1735_045:0846b18": "周法界。自外而觀許眾生見。斯乃即小之",
    "T35n1735_045:0846b19": "大也。二正報中二。初明身量大小。後一切",
    "T35n1735_045:0846b20": "諸佛下明佛加放光。有二十重。後後重中",
    "T35n1735_045:0846b21": "皆倍前前。百萬億那由他不可說佛剎微塵",
    "T35n1735_045:0846b22": "數。倍則數難量矣。第二佛子菩薩至住此三",
    "T35n1735_045:0846b23": "昧下。明達無相法。即同諸如來。於最清淨",
    "T35n1735_045:0846b24": "真如能入功德。初結前生後。達無相故不",
    "T35n1735_045:0846b25": "染。後安住下。正顯安住即是入義。謂此真",
    "T35n1735_045:0846b26": "如非有非無。故云無邊。定有定無即是邊",
    "T35n1735_045:0846b27": "故。不可說法即離言真如。其法界實相及無",
    "T35n1735_045:0846b28": "礙際。皆真如異名。而云如來種性者。諸佛",
    "T35n1735_045:0846b29": "以無性真如而為性。故出現品云。皆同一",
    "T35n1735_045:0846c01": "性所謂無性。法華云知法常無性佛種從緣",
    "T35n1735_045:0846c02": "起。無去來等重顯真如。即是中道故。深無",
    "T35n1735_045:0846c03": "底現量已下別明能入之義。第三為去來今",
    "T35n1735_045:0846c04": "下。明住於佛住德。謂佛無功用常住聖天",
    "T35n1735_045:0846c05": "梵住故。文中先三世佛讚。文通前後二段。",
    "T35n1735_045:0846c06": "從諸佛力下正顯其義。謂入一切佛境。即聖",
    "T35n1735_045:0846c07": "天等所住境也。淨眼現證下明能住相。十眼",
    "T35n1735_045:0846c08": "圓明而安住故。文有五眼。餘但義含。第四",
    "T35n1735_045:0846c09": "成菩提心下。明得佛平等德。謂佛佛相望",
    "T35n1735_045:0846c10": "有三平等故。文即為三。初明所依平等。諸",
    "T35n1735_045:0846c11": "佛皆依清淨智故。文中始發菩提心。終成",
    "T35n1735_045:0846c12": "種智。出生智用皆所依也。次離世生法下",
    "T35n1735_045:0846c13": "明意樂平等。同以調生為意樂故。後神通",
    "T35n1735_045:0846c14": "變化下作業平等。同作受用變化業故。第",
    "T35n1735_045:0846c15": "五功德解欲下明到無障處德。以修一切",
    "T35n1735_045:0846c16": "障對治故。福智皆淨。離於二障文中。初二",
    "T35n1735_045:0846c17": "句功德。次二句智慧。各上句障淨。下句德",
    "T35n1735_045:0846c18": "滿。次二句重顯功德。餘四句重顯智慧。第",
    "T35n1735_045:0846c19": "六所行寂靜下。明不可轉法德。謂教證二法",
    "T35n1735_045:0846c20": "他不能轉。文中初二句略標教證。謂寂靜",
    "T35n1735_045:0846c21": "證也。於諸佛法教也恒以下別顯教。念力下",
    "T35n1735_045:0846c22": "重顯。證既如空無著等。他安能轉耶。第七",
    "T35n1735_045:0846c23": "於諸世間下。明所行無礙德。謂雖於世間",
    "T35n1735_045:0846c24": "作利樂事。世間八法不能礙故。文中住菩",
    "T35n1735_045:0846c25": "薩心成堅固力等。即不礙之因也。第八一",
    "T35n1735_045:0846c26": "切諸佛下。明立不思議德。謂安立正法凡",
    "T35n1735_045:0846c27": "愚不能思故。文中初總顯一切教法。皆是",
    "T35n1735_045:0846c28": "如來威力之所建立。菩薩能知。反顯凡夫",
    "T35n1735_045:0846c29": "不思。入不二下別顯安立難思之相。謂依無",
    "T35n1735_045:0847a01": "相而廣說故。隨欲解之多端。故並難思也。",
    "T35n1735_045:0847a02": "第九法界為身下。明普見三世。以身心等",
    "T35n1735_045:0847a03": "於法界故於三世事記別無差。在文可見。",
    "T35n1735_045:0847a04": "第十開示一切法下。明身恒充滿一切國土。",
    "T35n1735_045:0847a05": "謂為開法故。示現受用變化之身。遍諸世",
    "T35n1735_045:0847a06": "界而為利樂。文相亦顯。第十一得佛智慧",
    "T35n1735_045:0847a07": "下。明智恒明達一切諸法。謂於境善決能",
    "T35n1735_045:0847a08": "斷他疑故。文相亦顯。第十二具大威德下。",
    "T35n1735_045:0847a09": "明了一切行。謂具增上意樂。能了有情意",
    "T35n1735_045:0847a10": "樂性行。如其所應而為現身。即有威德。",
    "T35n1735_045:0847a11": "第十三亦為開示下。明除一切疑謂聲聞人",
    "T35n1735_045:0847a12": "言其全無少分善根。今能開示。令其知當",
    "T35n1735_045:0847a13": "生如來妙智故。心不障礙。第十四於一",
    "T35n1735_045:0847a14": "切法心無動下。明無能測身。然有二義。一",
    "T35n1735_045:0847a15": "謂其身非虛妄分別所起。無煩惱業生雜",
    "T35n1735_045:0847a16": "染故。不可測。初一行經顯之。二其身雖",
    "T35n1735_045:0847a17": "無分別如摩尼珠。然由佛增上及眾生勝",
    "T35n1735_045:0847a18": "解力。見金色等。而佛無有分別。即不壞諸",
    "T35n1735_045:0847a19": "有下。經文顯之。第十五雖隨世俗下。明一",
    "T35n1735_045:0847a20": "切菩薩等所求智。謂菩薩以無量文字調伏",
    "T35n1735_045:0847a21": "有情。要依佛所聞法為先。獲得妙智故。諸",
    "T35n1735_045:0847a22": "菩薩等皆求也。文相甚顯。第十六了一切法",
    "T35n1735_045:0847a23": "下。明到佛無二究竟彼岸。謂了一切法空",
    "T35n1735_045:0847a24": "法界等。即佛無二法身。依此法身修波羅",
    "T35n1735_045:0847a25": "蜜多等行。而得圓滿。為從法界生。第十七",
    "T35n1735_045:0847a26": "猶如虛空下。明具足如來平等解脫。謂一",
    "T35n1735_045:0847a27": "一如來所現身土。皆遍法界猶如虛空。無",
    "T35n1735_045:0847a28": "相無形不相障礙。而不相雜。隨其化緣現",
    "T35n1735_045:0847a29": "各別故。故文云。隨順演說於一境門生一切",
    "T35n1735_045:0847b01": "智。謂各順一一境故。第十八觀十力地下。",
    "T35n1735_045:0847b02": "即證無中邊佛平等地。謂三種佛身平等遍",
    "T35n1735_045:0847b03": "滿。無有中邊之異故。至薩婆若。即自受用",
    "T35n1735_045:0847b04": "智。為橋梁。即通變化。見法無礙即是法身。",
    "T35n1735_045:0847b05": "結云善入諸地者。即佛十地也。第十九知種",
    "T35n1735_045:0847b06": "種下。明盡於法界。謂此法界最清淨故。能",
    "T35n1735_045:0847b07": "起等流契經等法。極此法界。於當來世作",
    "T35n1735_045:0847b08": "諸有情隨應利樂。今文但有所起略無能",
    "T35n1735_045:0847b09": "起。第二十所有大願靡不成就即等虛空",
    "T35n1735_045:0847b10": "界窮未來際無有盡故方云成就。上來略",
    "T35n1735_045:0847b11": "辨。若廣引諸論如升兜率品。第三佛子菩",
    "T35n1735_045:0847b12": "薩摩訶薩以此開示下顯德勝能中二。初總",
    "T35n1735_045:0847b13": "明。後雖一切下別顯今初先標。謂用此會事",
    "T35n1735_045:0847b14": "之德。開示佛平等性者。同有二十一種功",
    "T35n1735_045:0847b15": "德故。後此是下總歎前德。二別顯中餘九",
    "T35n1735_045:0847b16": "不言。且廣初無礙之義。自有四十一句。初",
    "T35n1735_045:0847b17": "句有不礙無。以有是無之有故。後四十句",
    "T35n1735_045:0847b18": "明無不礙有。以無是有之無故。又前是二",
    "T35n1735_045:0847b19": "而不二。後是不二而二。及寂用相即等。並顯",
    "T35n1735_045:0847b20": "可知。第二佛子菩薩入如是下。證入諸法",
    "T35n1735_045:0847b21": "用中四。初明證入。二離證相。三徵四釋。今",
    "T35n1735_045:0847b22": "初十句。初句明能證之定。三昧智輪尚順梵",
    "T35n1735_045:0847b23": "語。若正應云智輪三昧。因定最勝名大威",
    "T35n1735_045:0847b24": "德。則能下顯所證法。謂證佛果法。初句總。",
    "T35n1735_045:0847b25": "無為果為證。有為果曰得。餘句別。趣入釋",
    "T35n1735_045:0847b26": "證成就釋得。圓滿通二積集約因圓。清淨",
    "T35n1735_045:0847b27": "謂障盡。定能安住慧能了達。定慧兩亡則",
    "T35n1735_045:0847b28": "自性相應為證入也。二而此下明離證相。",
    "T35n1735_045:0847b29": "以無念方證故。尚不念無礙慧境。況所證",
    "T35n1735_045:0847c01": "法有若干耶。三徵意有三。一何以證而無",
    "T35n1735_045:0847c02": "念耶。二何以一定得多果耶。三何以因定得",
    "T35n1735_045:0847c03": "果法耶。四釋中二。初略別釋。後此三昧下廣",
    "T35n1735_045:0847c04": "以通釋。今初別釋三徵。一體性離念故。二",
    "T35n1735_045:0847c05": "定體雖一用無邊故。三以殊勝故因得果",
    "T35n1735_045:0847c06": "法。後廣通釋者。謂文廣義通。通明上三句。",
    "T35n1735_045:0847c07": "於中二。先總標。境是定之所緣。深入是定證",
    "T35n1735_045:0847c08": "契。威力是定之用。三皆定體皆言種種故。",
    "T35n1735_045:0847c09": "上云無邊。具三又多故云殊勝。後所謂下",
    "T35n1735_045:0847c10": "別顯有二十八句。句皆有上三義。如初句。",
    "T35n1735_045:0847c11": "入即深入義。不可說等即無邊義。智門即境",
    "T35n1735_045:0847c12": "界義。其間或有闕無邊義蓋文略耳。知智",
    "T35n1735_045:0847c13": "在說說為智門。二入功德智慧不二之莊",
    "T35n1735_045:0847c14": "嚴。六入不空如來藏。七悲智之境觀度無",
    "T35n1735_045:0847c15": "休。餘可知。第三佛子此菩薩摩訶薩住普",
    "T35n1735_045:0847c16": "賢下。普德無盡。於中四。一正顯無盡。謂非",
    "T35n1735_045:0847c17": "唯上列諸用。又能念念入多三昧。亦不能",
    "T35n1735_045:0847c18": "盡。二徵。徵意云。既念念入多何以不盡。三",
    "T35n1735_045:0847c19": "釋意云。此三昧緣境究竟無盡故。文有十句。",
    "T35n1735_045:0847c20": "初總餘別並可知四喻況。於中有三喻。喻",
    "T35n1735_045:0847c21": "前無盡各有喻合。前二合中復加徵釋。一",
    "T35n1735_045:0847c22": "如意隨求喻喻定心隨應出法無盡。徵意",
    "T35n1735_045:0847c23": "云。何以出法無盡不匱息耶。釋意云。了多",
    "T35n1735_045:0847c24": "幻境皆同影像。緣至則生何有盡耶。體無",
    "T35n1735_045:0847c25": "增減何有匱息耶。二生心各別喻。喻緣境",
    "T35n1735_045:0847c26": "無盡可知。三龍王降雨喻。喻入法無盡。於",
    "T35n1735_045:0847c27": "中初喻後合。合中分三。初正明入法合滴",
    "T35n1735_045:0847c28": "如車軸。謂入廣大法故初句總智門。下別皆",
    "T35n1735_045:0847c29": "云門者自他遊入故。幻網者一切皆幻。互為",
    "T35n1735_045:0848a01": "緣起相交映故。世界性空故無體。隨緣染淨",
    "T35n1735_045:0848a02": "故有體。又法性土故有體事土從緣故無體。",
    "T35n1735_045:0848a03": "又淨剎順理故有體。染剎妄成故無體。餘可",
    "T35n1735_045:0848a04": "知。二於一念下。入法時分合前降雨之時。",
    "T35n1735_045:0848a05": "三如是入時下。明入時相用。合前無邊無盡",
    "T35n1735_045:0848a06": "無作境界。於中三。初十句明其相狀。次求",
    "T35n1735_045:0848a07": "一切智下明其業用。三徵釋所由。今初。初",
    "T35n1735_045:0848a08": "二句合雲無邊雨無盡。不疲下合無作境無",
    "T35n1735_045:0848a09": "作即無功用故。身不疲心不厭。不永斷不",
    "T35n1735_045:0848a10": "暫息。未入常入故不退。已入永常故不失。",
    "T35n1735_045:0848a11": "無法非所入門故不住非處。無心不契",
    "T35n1735_045:0848a12": "故。恒正思惟。不沈不舉正是入相。二業用者",
    "T35n1735_045:0848a13": "隨入一一門。皆有斯業門。門即不可盡。文",
    "T35n1735_045:0848a14": "顯可知。三徵釋中徵意有二。一云。菩薩豈",
    "T35n1735_045:0848a15": "無行滿成佛。何以業用無際限耶。二云設",
    "T35n1735_045:0848a16": "橫顯無盡可爾。何以一一門中用即無盡。",
    "T35n1735_045:0848a17": "後釋意亦二。一云。菩薩本為眾生生無盡故。",
    "T35n1735_045:0848a18": "用亦無盡。二釋後意云。生及世界既如虛空",
    "T35n1735_045:0848a19": "故。隨一門即用無盡。如芥子中空。由此",
    "T35n1735_045:0848a20": "不但一門成多。一念亦能成多事矣。文中",
    "T35n1735_045:0848a21": "三。初喻明火隨薪緣。薪多火在。喻菩薩生界",
    "T35n1735_045:0848a22": "緣廣用無有涯。次合可知。後轉徵釋。徵意",
    "T35n1735_045:0848a23": "云。菩薩何以起多業用。釋意云。為普度生",
    "T35n1735_045:0848a24": "滿普願故。第四是故諸菩薩下。結示勸修",
    "T35n1735_045:0848a25": "中二。初結勸勤修。二佛子至如是修行普",
    "T35n1735_045:0848a26": "賢行下總結顯示。今初謂菩薩心窮生界。定",
    "T35n1735_045:0848a27": "用無涯。故應修習。文中二。初舉所修之法。",
    "T35n1735_045:0848a28": "後勤加下示勸修相。今初。是故諸菩薩五字",
    "T35n1735_045:0848a29": "該下二段。其所修法有十一句。末後一句",
    "T35n1735_045:0848b01": "舉定名體。前之十句。別明無礙輪之業用。",
    "T35n1735_045:0848b02": "於中倒牒前來諸文。初種類者業用非一",
    "T35n1735_045:0848b03": "故。如合龍喻中入法眾多。是種類義。二境",
    "T35n1735_045:0848b04": "界者即定所緣。如前妄念緣境喻。三威德者",
    "T35n1735_045:0848b05": "即通顯定用。如前寶珠能出生喻。四此上",
    "T35n1735_045:0848b06": "三種皆悉廣大。一一無涯。如前不見三昧",
    "T35n1735_045:0848b07": "前際故。五數不可極。如前入不可說智門",
    "T35n1735_045:0848b08": "等即無邊故。六並絕心言。如前不作是念",
    "T35n1735_045:0848b09": "有若干菩薩等故。七皆與智俱。如前雖",
    "T35n1735_045:0848b10": "知諸法無作。而能示現一切作業。是權實",
    "T35n1735_045:0848b11": "明照故。八體用齊於佛境。則諸佛現前。如",
    "T35n1735_045:0848b12": "前觀十力地至薩婆若故。九如來護念。如",
    "T35n1735_045:0848b13": "前諸佛攝受已。入未來諸佛數故。十非但",
    "T35n1735_045:0848b14": "現用自在。亦成昔善。如前功德解欲悉清",
    "T35n1735_045:0848b15": "淨故。第二示修相中二。初略示離過進",
    "T35n1735_045:0848b16": "德。後不依下別示離過進德。於中先離過。",
    "T35n1735_045:0848b17": "後於諸法下進德。文並可知。第二總結。顯",
    "T35n1735_045:0848b18": "示者遠則通結前來諸段。近則逆結上來進",
    "T35n1735_045:0848b19": "德之文。欲一一配屬恐厭繁文。大文第三",
    "T35n1735_045:0848b20": "定滿成益。文屬此定意兼前九。於中四。一",
    "T35n1735_045:0848b21": "外感佛加益。二內德圓滿益。三上攝佛果",
    "T35n1735_045:0848b22": "益。四正同佛果益。初中五。一辨加所依。謂",
    "T35n1735_045:0848b23": "在定時故。二十方下顯能加者。三與如來下",
    "T35n1735_045:0848b24": "正顯加相。四佛子菩薩下。加以成用。文並",
    "T35n1735_045:0848b25": "可知。五何以下徵釋所由。徵意云。普行既",
    "T35n1735_045:0848b26": "滿何須盡未來際行調生行耶。釋意云。無障",
    "T35n1735_045:0848b27": "礙願法應爾故。已成大願真能調故。第二",
    "T35n1735_045:0848b28": "佛子此菩薩獲如是下。內德圓滿益中四。初",
    "T35n1735_045:0848b29": "牒前住定之因圓。通牒上文並顯可知。二",
    "T35n1735_045:0848c01": "其心恒住下別示所滿。十表無盡。三佛子",
    "T35n1735_045:0848c02": "此菩薩摩訶薩已到普賢下。總結究竟。四何",
    "T35n1735_045:0848c03": "以下徵釋所由。徵意云。菩薩何以能滿爾",
    "T35n1735_045:0848c04": "所德耶。釋意可知。第三佛子至以此三昧",
    "T35n1735_045:0848c05": "下。上攝佛果益中三。初正明。次何以故徵。徵",
    "T35n1735_045:0848c06": "意云。上是佛德何能攝耶。後菩薩下釋意云。",
    "T35n1735_045:0848c07": "住此三昧能所作無餘同如來故。於中三。",
    "T35n1735_045:0848c08": "初正顯無餘之業。故皆云一切。二於此法中",
    "T35n1735_045:0848c09": "下明作業行相。初句總顯依前而作。更不",
    "T35n1735_045:0848c10": "作餘不足之業。住未足等顯其作義。如是",
    "T35n1735_045:0848c11": "已下總結前作。三佛子下逐難重釋。謂廣",
    "T35n1735_045:0848c12": "前作如是業不作餘業。文中三。初略標",
    "T35n1735_045:0848c13": "舉其中如作。通身及意。次徵。徵意云。何以",
    "T35n1735_045:0848c14": "不作餘耶。後廣釋。釋意云。若作異前非",
    "T35n1735_045:0848c15": "菩薩故。文有十喻即為十段。各自有合。",
    "T35n1735_045:0848c16": "一金剛不壞喻。喻行體堅牢。二真金妙色",
    "T35n1735_045:0848c17": "喻。喻善業外飾。三日輪光明喻。喻智慧",
    "T35n1735_045:0848c18": "圓明。四須彌四峯喻。喻善根超出。不合",
    "T35n1735_045:0848c19": "四峯。若合可以四菩薩行合也。五大地能",
    "T35n1735_045:0848c20": "持喻。喻大悲荷負六大海含水喻。喻大願",
    "T35n1735_045:0848c21": "普育。七軍將明戰喻。喻習定防怨。八輪王",
    "T35n1735_045:0848c22": "護世喻。喻定清物惑。九植種生長喻。喻行",
    "T35n1735_045:0848c23": "增物善。十時雨生種喻。喻法雨普成。先喻",
    "T35n1735_045:0848c24": "後合。合中二。先正合。後徵釋。前中云乃至",
    "T35n1735_045:0848c25": "者。越初生種直合終成故。由應時而降",
    "T35n1735_045:0848c26": "故。獲斯十四種益。一得智果淨二障故。二",
    "T35n1735_045:0848c27": "得斷果達無相法故。三得恩果住大悲",
    "T35n1735_045:0848c28": "故。四得所依清淨。究竟彼岸果。上四自利",
    "T35n1735_045:0848c29": "餘皆利他。五了有情行令他歡喜。自離十",
    "T35n1735_045:0849a01": "怖則自歡喜。六得斷疑。七成應供。次下諸",
    "T35n1735_045:0849a02": "句由此而成文並可知。後徵釋中。徵意云。",
    "T35n1735_045:0849a03": "菩薩依何行力說法。成斯大益。釋意云。由",
    "T35n1735_045:0849a04": "成大智證法界故。尚能淨無量行。豈止成",
    "T35n1735_045:0849a05": "眾生耶。文中二初標。後所謂下釋。釋中三。",
    "T35n1735_045:0849a06": "初列所淨功德。二佛子下結其廣多。以",
    "T35n1735_045:0849a07": "別說難盡故。三於如是等下顯能淨因。同",
    "T35n1735_045:0849a08": "分善根者。一一善根迴向法界成主伴故。",
    "T35n1735_045:0849a09": "超諸世間等者。法性相應所修之福故超於",
    "T35n1735_045:0849a10": "世。法性不並真故無有對。餘並易了。第四",
    "T35n1735_045:0849a11": "佛子菩薩摩訶薩住此三昧下。正同佛果益。",
    "T35n1735_045:0849a12": "於中二。初正顯同有標徵及列。等覺之名",
    "T35n1735_045:0849a13": "由此而立。二爾時普眼下問答料揀。於中",
    "T35n1735_045:0849a14": "先問後答。問中先牒前同佛。後何故下陳己",
    "T35n1735_045:0849a15": "所疑。於中初疑不名為果。後問不捨於",
    "T35n1735_045:0849a16": "因。後爾時普賢下答中二。初讚問牒疑。後",
    "T35n1735_045:0849a17": "佛子此菩薩下正答所問。於中三。一法說。",
    "T35n1735_045:0849a18": "二喻況。三法合。今初十一段。次第答前十",
    "T35n1735_045:0849a19": "一問。在文易了。意猶難見。謂何得已入十",
    "T35n1735_045:0849a20": "力而普行無息耶。今總以喻顯。如人習誦",
    "T35n1735_045:0849a21": "雖已得通。而數溫習不如久精。下香象喻",
    "T35n1735_045:0849a22": "顯相。雖相似而體不同故。瓔珞云。等覺照",
    "T35n1735_045:0849a23": "寂妙覺寂照。亦似功用滿位。此無功用也。",
    "T35n1735_045:0849a24": "亦顯得果不捨因。盡未來際。皆位後普賢",
    "T35n1735_045:0849a25": "故。喻中三。一舉象王依正勝嚴。伊羅鉢那",
    "T35n1735_045:0849a26": "此云香葉。常居第一金山之脇。二若天帝下",
    "T35n1735_045:0849a27": "明象王神變自在。言七牙者。準賢首品但",
    "T35n1735_045:0849a28": "有六牙。或是譯者類後三七便言七耳。若",
    "T35n1735_045:0849a29": "作表義于何不可。無能分別此象。此天者",
    "T35n1735_045:0849b01": "正意取此以喻菩薩等佛之義。三佛子彼伊",
    "T35n1735_045:0849b02": "羅下。明不壞本而能現。第三法合中分四。",
    "T35n1735_045:0849b03": "一具眾行嚴合前依正。二為欲安處下明因",
    "T35n1735_045:0849b04": "果無礙合前神變自在。三佛子菩薩摩訶薩",
    "T35n1735_045:0849b05": "本身下。結成不壞因而現果。合前不壞",
    "T35n1735_045:0849b06": "本而能現。四何以故下徵釋重合。初中可",
    "T35n1735_045:0849b07": "知。二中二。一明修無礙行所為。於中先",
    "T35n1735_045:0849b08": "為果。後增長下為因。二不捨普賢下正顯",
    "T35n1735_045:0849b09": "無礙行相。於中先總明。以法界因果無障",
    "T35n1735_045:0849b10": "礙故。後現不可說下別顯。於中分三。初顯",
    "T35n1735_045:0849b11": "因門果行。文有四果。一智果。二說法果。二",
    "T35n1735_045:0849b12": "般若相應果。四斷果。次而現受生下顯果",
    "T35n1735_045:0849b13": "從因行。及說得時不同隨物現故。後復於",
    "T35n1735_045:0849b14": "一切下顯果門因行。並可知。第三明不壞",
    "T35n1735_045:0849b15": "因而現果中。本身不壞即因不壞。合在窟",
    "T35n1735_045:0849b16": "無變。一切處變現即能現果。合在天神變。",
    "T35n1735_045:0849b17": "四徵釋重合中。先徵意云。因果相違云何因",
    "T35n1735_045:0849b18": "門現果。果復為因。釋意云。調眾生法應如",
    "T35n1735_045:0849b19": "是故。文中二。先釋果作因意十句可知。後",
    "T35n1735_045:0849b20": "佛子汝應下釋因現果意。於中四一法說",
    "T35n1735_045:0849b21": "謂不捨因而現果。二如伊羅下舉前喻顯。",
    "T35n1735_045:0849b22": "三佛子下重以法合。於中初明不捨因而",
    "T35n1735_045:0849b23": "現果。後雖知諸法平等下。不壞果而現因。",
    "T35n1735_045:0849b24": "四佛子至安住下歎勝。上來釋相竟。第三",
    "T35n1735_045:0849b25": "結名可知。上來別釋十定竟。最後佛子即",
    "T35n1735_045:0849b26": "大文第三總結十數。",
    "T35n1735_045:0849b27": "大方廣佛華嚴經疏卷第四十五"
}