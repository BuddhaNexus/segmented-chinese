{
    "X82n1571_074:0370a03": "五燈全書卷第七十四",
    "X82n1571_074:0370a05": "京都聖感禪寺住持(臣)僧　(超永)　編輯",
    "X82n1571_074:0370a06": "京都古華嚴寺住持(臣)僧　(超揆)　較閱　進",
    "X82n1571_074:0370a07": "呈",
    "X82n1571_074:0370a08": "　　臨濟宗",
    "X82n1571_074:0370a09": "　　　南嶽下三十五世隨錄",
    "X82n1571_074:0370a10": "廣東惠州曹源奯山本微禪師潮州傅氏子。上堂。諸",
    "X82n1571_074:0370a11": "方浩浩說禪。宛似畵梁春燕。古樹秋蟬。且道禪作麼",
    "X82n1571_074:0370a12": "生說。一僧出問。只如從上師僧。陞座入室。所為何事。",
    "X82n1571_074:0370a13": "師擲拄杖曰。看看。竟歸方丈　師一日赴齋歸。中途",
    "X82n1571_074:0370a14": "一僧問。檀越齋僧。還有功德也無。師曰。不可無心得。",
    "X82n1571_074:0370a15": "曰。只如梁武帝。五里一廟。十里一寺。為甚初祖道實",
    "X82n1571_074:0370a16": "無功德。師曰。不可有心求。曰除此二途。請道一句。師",
    "X82n1571_074:0370a17": "曰。大道透長安(山翁忞嗣)。",
    "X82n1571_074:0370a18": "鄂州獅巖蘧菴本元禪師上堂。諸方撾鼓陞堂。獅崖",
    "X82n1571_074:0370a19": "登座最苦。田禾遇著乾荒。僧房盡為賊擄。晨鐘暮鼓",
    "X82n1571_074:0370a20": "相催。要且難充饑火。畵○曰。大眾會麼。少間碗底箸",
    "X82n1571_074:0370a21": "頭薦取(山翁忞嗣)。",
    "X82n1571_074:0370a22": "金陵東山大咸本咸禪師川北廣安任氏子。幼閱楞",
    "X82n1571_074:0370a23": "嚴經。感發志求出家。年二十五。禮羊山總持。薙染完",
    "X82n1571_074:0370a24": "具。時值破山明。避兵石柱司。師往參扣。明問。你俗姓",
    "X82n1571_074:0370b01": "甚麼。師曰姓任。明曰。父母未生前。還姓甚麼。師不能",
    "X82n1571_074:0370b02": "答。禮請開示。明打曰參。師從此懷疑。猛力參究。再請",
    "X82n1571_074:0370b03": "開示。明復痛打。師益疑。偶聞講楞嚴有省。遂決志南",
    "X82n1571_074:0370b04": "詢。歷參龍池微古南門。後謁天童忞。忞舉僧問南臺。",
    "X82n1571_074:0370b05": "離地四指。為甚麼却有魚紋。臺曰。有聖量在因緣。掛",
    "X82n1571_074:0370b06": "牌令眾作頌。師屢頌不契。乃于三日中。寢食俱廢。目",
    "X82n1571_074:0370b07": "不交睫。坐起不知。忽下樓失足。豁然汗下。得大快爽。",
    "X82n1571_074:0370b08": "值忞上堂。師乃出問曰。昨日因南臺答聖量因緣。于",
    "X82n1571_074:0370b09": "下樓失足處。識破南臺。今對人天眾前。舉似和尚。忞",
    "X82n1571_074:0370b10": "曰。熟睡饒譫語。師曰。灼然明眼難瞞。忞便打。師便喝。",
    "X82n1571_074:0370b11": "忞又打。師又喝歸眾。忞又舉殃崛值產難因緣徵詰。",
    "X82n1571_074:0370b12": "師信口曰。雪裏梅開自有春。休將百卉較疎親。猿聲",
    "X82n1571_074:0370b13": "小是天邊雁。可信當年悞聽人。忞頷之　上堂。高聲",
    "X82n1571_074:0370b14": "曰。住住。但有聞法者。無一不成佛。便下座　上堂。良",
    "X82n1571_074:0370b15": "久曰。與麼會去。已陷情圍。不與麼會去。早沉識海。總",
    "X82n1571_074:0370b16": "不與麼如何。踏破草鞋赤脚走。好山猶在最高層",
    "X82n1571_074:0370b17": "　晚參。人人擡起頭。各各看山僧。且道是甚麼。眼裏有",
    "X82n1571_074:0370b18": "睛的。開眼也見。合眼也見。脚跟點地的。東也踏著。西",
    "X82n1571_074:0370b19": "也踏著。放之本不離。求之即蹉過。當體絕蹤由。物物",
    "X82n1571_074:0370b20": "憑渠播。好大哥。要行便行。要坐便坐　僧入。師拈拄",
    "X82n1571_074:0370b21": "杖。僧拂袖便出。師曰。良馬見鞭。僧回顧。師曰。物見主",
    "X82n1571_074:0370b22": "眼卓朔。僧喝。師曰。要草料那　師歷主采石寶積。太",
    "X82n1571_074:0370b23": "平白紵。金陵華藏。康熙丁巳八月初四日。師將示寂。",
    "X82n1571_074:0370b24": "眾請留偈。師點首微笑。而說偈曰。傾腸倒腹為人屙。",
    "X82n1571_074:0370c01": "屎溺連天不較多。屙到而今屙不得。原來肚裏一些",
    "X82n1571_074:0370c02": "無。阿呵呵。會也麼。良久曰。知恩不似負恩多。說畢趺",
    "X82n1571_074:0370c03": "坐而逝(山翁忞嗣)。",
    "X82n1571_074:0370c04": "韶州曹谿雪槱真樸禪師閩之漳州。徐孝廉也。得法",
    "X82n1571_074:0370c05": "于天童忞。初住福建太平。後主曹谿　上堂。浹旬寒",
    "X82n1571_074:0370c06": "雨落瀟瀟。凍得天王鼻孔焦。廠內碓頭花匼匝。庭前",
    "X82n1571_074:0370c07": "石柱筍橫標。空鍋溼菜和根煑。冷竈生柴帶葉燒。寒",
    "X82n1571_074:0370c08": "拾無端拍手笑。且道笑箇什麼。豐干何事舌頻饒。擊",
    "X82n1571_074:0370c09": "拂子下座　小參。舉花藥英云。十七十八。道著即瞎。",
    "X82n1571_074:0370c10": "十九二十。人信不及。更要待枯木生花。胡餅出汁。師",
    "X82n1571_074:0370c11": "曰。花藥老漢。雖則尅期取證。未免活逼生蛇。若是曹",
    "X82n1571_074:0370c12": "谿。也不教你胡餅出汁。只教你眼若不睡諸夢自除。",
    "X82n1571_074:0370c13": "何則。不見道。甕裏何曾走却鱉　僧問。威音王初出",
    "X82n1571_074:0370c14": "世時。參甚麼人。師豎拳曰。參見渠來(山翁忞嗣)。",
    "X82n1571_074:0370c15": "蘇州莫菴博凡潛可禪師小參。豎拂子曰。若也會得。",
    "X82n1571_074:0370c16": "向此一塵之上。便見千佛現前。若也不會。縱饒千佛",
    "X82n1571_074:0370c17": "出世。被者一塵遮却。且道畢竟如何。擲拂子曰。雖有",
    "X82n1571_074:0370c18": "一雙窮相手。不曾容易舞三臺(山翁忞嗣)。",
    "X82n1571_074:0370c19": "溧陽古木古拙本哲禪師僧問。如何是鬧市中佛法。",
    "X82n1571_074:0370c20": "師曰。挨擠不開。曰如何見得。師曰。猪肉案頭。茶鹽舖",
    "X82n1571_074:0370c21": "裏(山翁忞嗣)。",
    "X82n1571_074:0370c22": "越州老祖瞿菴浮弋本岑禪師僧問。如何是大歇場。",
    "X82n1571_074:0370c23": "師曰。大火聚中(山翁忞嗣)。",
    "X82n1571_074:0370c24": "金陵蔣山佩南本印禪師邗上名家吳氏子。偶以朝",
    "X82n1571_074:0371a01": "普陀遇太白。見山翁忞。言下投機。遂從芟染。嗣受記",
    "X82n1571_074:0371a02": "莂。命住廬山黃巖。七載後。主興善。開爐上堂。寒風蕭",
    "X82n1571_074:0371a03": "颯。山寺荒凉。開爐雖無柴炭。無烟火種煇煌。直得虗",
    "X82n1571_074:0371a04": "空消爍。萬物隱藏。祇如無角鐵牛。又作麼生煅煉。良",
    "X82n1571_074:0371a05": "久曰。遇賤即貴。遇貴即賤　上堂。節屆重陽。水落霜",
    "X82n1571_074:0371a06": "黃。籬菊叢邊。尋枝摘葉底。三三五五。茱萸酒畔。清歌",
    "X82n1571_074:0371a07": "妙舞的。逐隊成行。不是西來大意。亦非諸佛條章。驚",
    "X82n1571_074:0371a08": "風亂颭芙蓉水。細雨斜侵薜茘墻(山翁忞嗣)。",
    "X82n1571_074:0371a09": "安州大覺釆商本榮禪師上堂。說心論性。擎拳掉臂。",
    "X82n1571_074:0371a10": "揚眉瞬目。指東話西。總是寒潭潑月。卓拄杖曰。會也",
    "X82n1571_074:0371a11": "未。若會得。也是寒潭潑月　僧參。師曰。喚你作客作",
    "X82n1571_074:0371a12": "漢得麼。曰特來親近和尚。師曰。大妄語。曰果然大事",
    "X82n1571_074:0371a13": "未了。師曰。草鞋泥水太多。曰承和尚恩力去也。師曰。",
    "X82n1571_074:0371a14": "幾被你瞞。僧便喝。師打曰。也要分明(山翁忞嗣)。",
    "X82n1571_074:0371a15": "杭州橫山光明圓智本緣禪師上堂。說悟說迷。已成",
    "X82n1571_074:0371a16": "特地。煅凡煉聖。轉見不堪。若是利根上智。自然點頭",
    "X82n1571_074:0371a17": "知尾。假饒三搭不回。未免重費經畫。以拂子畫○曰。",
    "X82n1571_074:0371a18": "此乃是釋迦老子二千年底遺範。諸仁于中行住坐",
    "X82n1571_074:0371a19": "臥。切忌九十日內。不得動著。何故。心王一動。六國難",
    "X82n1571_074:0371a20": "通　晚參。清寥寥。白滴滴。佛祖門庭。冷如冰雪。趂此",
    "X82n1571_074:0371a21": "好安居。生死打教徹。徹不徹。結制已經三七日。水牯",
    "X82n1571_074:0371a22": "牛鼻孔要牢牽。寒山子面目須親識。大眾。寒山子作",
    "X82n1571_074:0371a23": "麼生識。莫是與你同門出入底是麼。喝一喝曰。切忌",
    "X82n1571_074:0371a24": "錯認驢鞍橋。作阿爺下頷　上堂。花開心地。證取無",
    "X82n1571_074:0371b01": "上菩提。眼具頂門。洞見諸佛源底。三千里外。不隔纖",
    "X82n1571_074:0371b02": "塵。一坐具地。包羅萬有。舉一明三。拈頭作尾。如是行",
    "X82n1571_074:0371b03": "如是持。全體戒乘。恁麼參恁麼究。通身作略。騎聖僧",
    "X82n1571_074:0371b04": "頸。不為分外。捋猛虎鬚。要在其人。眾中有不涉階梯。",
    "X82n1571_074:0371b05": "而高超極品者麼。卓拄杖曰。千花叢裏現全身　除",
    "X82n1571_074:0371b06": "夕小參。燒錢黃老絕廉纖。話歲烹牛強指南。爭似光",
    "X82n1571_074:0371b07": "明無量相。風前唱拍要空拳。阿呵呵。囉囉嗹。大家拾",
    "X82n1571_074:0371b08": "箇乾蘿蔔。豎嚼橫吞滋味全。復舉保寧勇示眾曰。一",
    "X82n1571_074:0371b09": "是一。二是二。三是三。四是四。數目甚分明。上下依資",
    "X82n1571_074:0371b10": "次。依資次有何事。以拄杖畫曰。一時把六十甲子撥",
    "X82n1571_074:0371b11": "亂了也。師曰。保寧善能提唱。爭奈忘前失後。若論六",
    "X82n1571_074:0371b12": "十甲子。未畫以前。早已撥動了也。光明則不然。一二",
    "X82n1571_074:0371b13": "三四五六七。七六五四三二一。數目更分明。顛倒還",
    "X82n1571_074:0371b14": "依次。雖依次無箇事。以拄杖。撥兩撥曰。一時將六十",
    "X82n1571_074:0371b15": "甲子。撥正了也。諸人還見麼。喝一喝曰。祇為分明極。",
    "X82n1571_074:0371b16": "翻令所得遲　上堂。剋期取證猶嫌鈍。如法甄陶轉",
    "X82n1571_074:0371b17": "見遲。安得超方伶俐客。輕輕點著即知歸。卓拄杖曰。",
    "X82n1571_074:0371b18": "如信得及。當下搆去。再若猶豫。白雲萬里。復舉洞山",
    "X82n1571_074:0371b19": "禪師曰。有一物。上拄天下拄地。常在動用中。動用中",
    "X82n1571_074:0371b20": "收不得。且道過在甚麼處。泰首座曰。過在動用處。洞",
    "X82n1571_074:0371b21": "山即掇退果桌。師曰。食到口邊。被人奪却。如今有道",
    "X82n1571_074:0371b22": "得恰好句。山僧者裏。和盤托出。不然。猢猻騎鱉背。心",
    "X82n1571_074:0371b23": "肚挂樹頭。參　上堂。天自清。地自寧。人自傑。物自靈。",
    "X82n1571_074:0371b24": "祥雲彌六合。瑞氣靄叢林。叢林何所重。眼目貴精明。",
    "X82n1571_074:0371c01": "若問佛法有。抖搜沒半痕。若問佛法無。滄海幾曾枯。",
    "X82n1571_074:0371c02": "佛法有無俱掃却。桂輪皎皎拂珊瑚　僧舉恕中慍",
    "X82n1571_074:0371c03": "禪師曰。穩坐家堂。因甚主人翁不識。師曰。腦後見腮。",
    "X82n1571_074:0371c04": "莫與往來。曰掀翻大海。摑碎須彌。因甚平地上擡脚",
    "X82n1571_074:0371c05": "不起。師曰。合眼跳黃河。眼光爍破四天下。曰自家眉",
    "X82n1571_074:0371c06": "毛落盡。因甚不見。師曰。伸脚原在縮脚裏　問僧。開",
    "X82n1571_074:0371c07": "口即錯。閉口即失。去此二途。如何通信。僧曰。兩眼對",
    "X82n1571_074:0371c08": "兩眼。師曰。瞎(山翁忞嗣)。",
    "X82n1571_074:0371c09": "龍舒紫林放菴本雲禪師長沙王氏子。幼聰慧。至成",
    "X82n1571_074:0371c10": "童時。每好禪坐。于時棄儒。詣淮安甘露。禮德弘薙髮",
    "X82n1571_074:0371c11": "受具。遍參叢席。後得法平陽忞。出住紫林　上堂。纔",
    "X82n1571_074:0371c12": "臨夏至。又值端陽。日月逝矣。歲不我將。江上龍舟競",
    "X82n1571_074:0371c13": "渡。只為屈子忠良。人間苦樂相聚。醉殺火酒雄黃。惟",
    "X82n1571_074:0371c14": "有衲僧煎茗。熱惱睡魔盡降。說甚蝦蟇蚯蚓。百恠千",
    "X82n1571_074:0371c15": "殃。不消彈指。瓦解冰洋。二六時。精勤辨道。念世無常。",
    "X82n1571_074:0371c16": "庶免後日披毛戴角。報答諸檀。顧眎左右曰。光陰倐",
    "X82n1571_074:0371c17": "忽催人老。嫩綠駸駸已過墻　小參。一二三四五六",
    "X82n1571_074:0371c18": "七。七六五四三二一。顛倒為君數不出。有口只堪挂",
    "X82n1571_074:0371c19": "東壁。拈却一休存七。眼裏瞳人吹觱栗。試問雪覆千",
    "X82n1571_074:0371c20": "山。為任孤峰不白。良久喝一喝曰。凍得鴨兒嘴。匾龜",
    "X82n1571_074:0371c21": "哥眼赤。喝一喝　示眾。舉牛過窗櫺公案。頌曰。一劈",
    "X82n1571_074:0371c22": "華山成兩路。萬年流水不知春。除却當時陳處士。何",
    "X82n1571_074:0371c23": "人不帶是非行　示眾。舉女子出定。頌曰。沒絃琴上",
    "X82n1571_074:0371c24": "知音少。休向宮商角徵調。縱使伯牙與子期。懵然錯",
    "X82n1571_074:0372a01": "會當陽竅。那一竅真好笑。毗婆尸佛早留心。直至如",
    "X82n1571_074:0372a02": "今不得妙　師住雲濤日。僧問。頭頭上了。物物上通。",
    "X82n1571_074:0372a03": "祇如鐵崑崙。作麼生通。師曰。雲濤山勢湧。不礙採樵",
    "X82n1571_074:0372a04": "人　康熈乙丑九月十五日子時示寂。書偈曰。一夢",
    "X82n1571_074:0372a05": "五十八年。法門深愧無補。翻身撞破虗空。夜半金烏",
    "X82n1571_074:0372a06": "正午。擲筆而逝(山翁忞嗣)。",
    "X82n1571_074:0372a07": "雲間華亭瑞應大淵本奫禪師楚之茶陵陳氏子。最",
    "X82n1571_074:0372a08": "初行脚。見箬菴問于夾山。便得立地穩當。復徧詢南",
    "X82n1571_074:0372a09": "浙諸老。後到虎巖室中。數載參隨。深得契入。乃于天",
    "X82n1571_074:0372a10": "童堂上。印證得法。辭隱蘇之陳溪。兩主華亭瑞應",
    "X82n1571_074:0372a11": "　上堂。休夏自恣。諸方舊例。當人拶著回頭。猶是循途",
    "X82n1571_074:0372a12": "守轍。太醒醒。何顛蹶。我愛夏日長。人皆苦炎熱　上",
    "X82n1571_074:0372a13": "堂。寺環流水木森陰。殿閣凉風倒影深。倐爾蟬鳴侵",
    "X82n1571_074:0372a14": "晝永。幾回驚覺祖師心。喝一喝曰。是何言歟　晚參。",
    "X82n1571_074:0372a15": "冰河發燄。石筍抽條。君子道長。小人道消。喝一喝。擲",
    "X82n1571_074:0372a16": "拄杖曰。我王庫內。無如是刀　師一日。于白晝然燭。",
    "X82n1571_074:0372a17": "插燈籠內。向外書屈屈二字。親持入僧堂。週旋數匝。",
    "X82n1571_074:0372a18": "尋復大呌曰。屈屈。少有契其旨。即曰。呀。今日不著便。",
    "X82n1571_074:0372a19": "擲燈籠。歸方丈　示眾。舉古德曰。日可冷。月可熱。眾",
    "X82n1571_074:0372a20": "魔不能壞真說。保寧勇曰。月可冷。日可熱。眾魔亦能",
    "X82n1571_074:0372a21": "壞真說。師曰。二大老。大似徐六擔板。各見一邊。普照",
    "X82n1571_074:0372a22": "要且不然。日原不冷。月原不熱。眾魔何處壞真說。諸",
    "X82n1571_074:0372a23": "仁者。真說且置。喚什麼作眾魔。拍膝一下曰。肚無偏",
    "X82n1571_074:0372a24": "僻病。那怕冷油虀　示眾。傍水經年住。談元口不開。",
    "X82n1571_074:0372b01": "鴉啞枝上噪。飛去復飛來。大眾且道。明什麼邊事。劈",
    "X82n1571_074:0372b02": "面霜風搜骨冷。堦前白石滑如苔。喝一喝(山翁忞嗣)。",
    "X82n1571_074:0372b03": "蘄州四祖破一本庸禪師上堂。法性無體。徧界無痕。",
    "X82n1571_074:0372b04": "舉目相看。歷歷分明。且道是宗耶是教耶。祇如宗教",
    "X82n1571_074:0372b05": "不立。事理俱冺。又且如何。露箇消息。良久揮拂子曰。",
    "X82n1571_074:0372b06": "蘇盧悉唎(山翁忞嗣)。",
    "X82n1571_074:0372b07": "韶州曹溪天拙本宗禪師上堂。如來禪。祖師禪。鼻孔",
    "X82n1571_074:0372b08": "兩竅。即此說。離此說。出氣同源。即與離且置。只如大",
    "X82n1571_074:0372b09": "佛頂。如何見。振威一喝　晚參。自從踏著曹溪路。了",
    "X82n1571_074:0372b10": "知生死不相干。汝等大眾。即今行住坐臥。為甚還在",
    "X82n1571_074:0372b11": "生死海中。頭出頭沒。復曰。自是諸人。二六時中。脚跟",
    "X82n1571_074:0372b12": "不曾點地。又說甚麼踏著(山翁忞嗣)。",
    "X82n1571_074:0372b13": "江西南源具準元發禪師小參。今朝二月初一。風雨",
    "X82n1571_074:0372b14": "庭前陡急。桃花銷落紅粉。好段春光打夫。歎天涯未",
    "X82n1571_074:0372b15": "歸客。驀地轉歡成戚。阿呵呵。休歡戚。馳求頓歇觸處",
    "X82n1571_074:0372b16": "安。須識從前錯費力(山翁忞嗣)。",
    "X82n1571_074:0372b17": "越州平水冰壑元禪師上堂。諸方說禪。掘地覓天。山",
    "X82n1571_074:0372b18": "中無事。一任隨緣。饑來喫飯。困來打眠。你若不會。蒼",
    "X82n1571_074:0372b19": "天蒼天　僧問。古人道。說取行不得的。行取說不得",
    "X82n1571_074:0372b20": "的。如何是說取行不得的。師曰。烏龜吞大象。曰如何",
    "X82n1571_074:0372b21": "是行取說不得的。師曰。家醜不可外揚　問。如何是",
    "X82n1571_074:0372b22": "不動尊。師曰。石敢當。曰如何是應化法身。師曰。長的",
    "X82n1571_074:0372b23": "長。短的短(山翁忞嗣)。",
    "X82n1571_074:0372b24": "金陵蔣山興善芥菴琛大禪師湘潭李氏子。幼業儒。",
    "X82n1571_074:0372c01": "因申酉鼎革之際。頓悟塵勞之幻。遂禮桃花山不韻",
    "X82n1571_074:0372c02": "薙染。遍參名宿。後依弘覺。為入室真子。記莂後。出住",
    "X82n1571_074:0372c03": "金陵興善。上堂。春風蕩蕩。春日融融。柳垂嫩綠。花發",
    "X82n1571_074:0372c04": "新紅。龍光峰說法。金水河流通。是汝諸人。十二時中。",
    "X82n1571_074:0372c05": "晨朝洗面。黃昏打鐘。也須知聲色俱透過。元關又一",
    "X82n1571_074:0372c06": "重。卓拄杖　晚參。海底泥牛吞却月。鐵鑄金剛肚皮",
    "X82n1571_074:0372c07": "裂。鷺鷥踢翻鸚鵡洲。舜若多神痛不徹。你也參不透。",
    "X82n1571_074:0372c08": "我也會不捷　上堂。舉白雲和尚道。禪禪。閻浮提在",
    "X82n1571_074:0372c09": "海南邊。近則不離方寸。遠則十萬八千。畢竟如何。禪",
    "X82n1571_074:0372c10": "禪。興善亦有箇見處。禪禪。紫金山在寺門前。聞道日",
    "X82n1571_074:0372c11": "日變現十二種色。于今松杉伐盡之後。惟見白日青",
    "X82n1571_074:0372c12": "天。山僧亦得登其頂。造其巔。遠觀東西南北。近看萬",
    "X82n1571_074:0372c13": "井千烟。畢竟如何。禪禪　晚參。舉眾賣花兮獨賣松。",
    "X82n1571_074:0372c14": "青青顏色不如紅。筭來終不與時合。歸去來兮翠靄",
    "X82n1571_074:0372c15": "中。古人恁麼告報。雖則高擡聲價。其奈己見猶存。興",
    "X82n1571_074:0372c16": "善未免也續貂一首。不賣花兮不賣松。夜眠直到日",
    "X82n1571_074:0372c17": "通紅。他非我是都拋却。萬事消歸一笑中。且道笑箇",
    "X82n1571_074:0372c18": "甚麼。喝一喝　晚參。舉僧問璣和尚。禪以何為義。璣",
    "X82n1571_074:0372c19": "曰。以謗為義。雪堂拈曰。三世諸佛是謗。西天二十八",
    "X82n1571_074:0372c20": "祖是謗。唐土六代祖師是謗。天下老和尚是謗。諸人",
    "X82n1571_074:0372c21": "是謗。山僧是謗。于中還有不謗者也無。談元說妙河",
    "X82n1571_074:0372c22": "沙數。爭似雙峰謗得親。若是興善。禪以何為義。以錯",
    "X82n1571_074:0372c23": "為義。三世諸佛是錯。西天四七是錯。東土二三是錯。",
    "X82n1571_074:0372c24": "天下老和尚是錯。諸人是錯。山僧是錯。還有不錯者",
    "X82n1571_074:0373a01": "也無。以手指其掌曰。知其說者之於天下也。其如示",
    "X82n1571_074:0373a02": "諸斯乎。大眾還會麼。良久曰。也是將錯就錯　示眾。",
    "X82n1571_074:0373a03": "衣成人。水成田。佛法元來在口邊。上是地。下是天。幾",
    "X82n1571_074:0373a04": "人到此總茫然。興善菜種屋裏。稻割門前。大家相聚",
    "X82n1571_074:0373a05": "喫了。終日語笑喧喧。總不念斷臂心安。春糠志堅。長",
    "X82n1571_074:0373a06": "慶坐破七箇蒲團。香林用力四十九年。上座贏得日",
    "X82n1571_074:0373a07": "高三丈。猶自伸脚打眠。行者來請赴堂喫粥。攔胸一",
    "X82n1571_074:0373a08": "摑麤拳。為甚如此。不合驚起我瞌睡。又使我好夢倣",
    "X82n1571_074:0373a09": "不週全　小參。即心即佛。過山尋蟻跡。非心非佛。渡",
    "X82n1571_074:0373a10": "水覓魚踪。不是心不是佛不是物。夾路桃花風雨後。",
    "X82n1571_074:0373a11": "馬蹄何處避殘紅　小參。秋山削玉。秋水磨銅。城吹",
    "X82n1571_074:0373a12": "寒角。樓打霜鐘。修行不到無心地。萬法樅然那得空。",
    "X82n1571_074:0373a13": "盡向鬼門貼卦。誰識虎咬大蟲。南泉打破粥鍋。甘贄",
    "X82n1571_074:0373a14": "禮拜蒸籠。泣露千般草。吟風一樣松。喝一喝曰。若不",
    "X82n1571_074:0373a15": "是山僧者一喝喝住。你諸人洎乎又尋過一東二冬",
    "X82n1571_074:0373a16": "　小參。前村紅葉落將盡。後院黃花開又殘。紙被夜",
    "X82n1571_074:0373a17": "烘剛覺暖。五更霜重又多寒。天何闊地何寬。裙子褊",
    "X82n1571_074:0373a18": "衫多破了。一箇渾身無處安。便恁麼太無端。剔起眉",
    "X82n1571_074:0373a19": "毛君自看。大事為你不得。小事自家支當　小參。語",
    "X82n1571_074:0373a20": "是謗。默是誑。不語不默。凍鎖寒江。雪埋青嶂。雪峰相",
    "X82n1571_074:0373a21": "見望州亭。德山未跨船舷。好與三十棒。何故。不待春",
    "X82n1571_074:0373a22": "風著意開。暗香已在梅梢上　小參。舉僧問趙州。真",
    "X82n1571_074:0373a23": "如凡聖。皆是夢言。如何是真言。州曰。唵部林[口*發]。師曰。",
    "X82n1571_074:0373a24": "趙州答話。如探囊取物。然未免索鹽奉馬。有問蔣山",
    "X82n1571_074:0373b01": "如何是真言。只向他道。草枯風勁。各寮謹慎火燭",
    "X82n1571_074:0373b02": "　小參。色空明暗遮雙眼。地水火風周一身。你若一念",
    "X82n1571_074:0373b03": "心疑被地礙。一念心喜被風飄。一念心嗔被火燒。一",
    "X82n1571_074:0373b04": "念心愛被水溺。只者地水火風。使得當人。二六時中。",
    "X82n1571_074:0373b05": "不得自由。惟有拄杖。聱聱橇橇。列列挈挈。地不能礙。",
    "X82n1571_074:0373b06": "風不能飄。火不能燒。水不能溺。王母晝下雲旗翻。寒",
    "X82n1571_074:0373b07": "猿啼落天邊月　晚參。道遠乎哉。觸事而真。聖遠乎",
    "X82n1571_074:0373b08": "哉。體之則神。驀豎拂子曰。山僧喚作拂子了也。諸人",
    "X82n1571_074:0373b09": "畢竟作麼生。良久曰。水流黃葉來何處。牛帶寒鴉過",
    "X82n1571_074:0373b10": "別村　小參。至道無難。惟嫌揀擇。但莫愛憎。洞然明",
    "X82n1571_074:0373b11": "白。白雪之白。白玉之白。白羽之白。趙州參見老南泉。",
    "X82n1571_074:0373b12": "解道鎮州出蘿蔔。就地拾得麗水金。元來又是并州",
    "X82n1571_074:0373b13": "鐵。八十村翁笑點頭。買得硃砂畵黑月。四句離百非",
    "X82n1571_074:0373b14": "絕。今日為君重剖決。天上無釋迦。地下無彌勒。達磨",
    "X82n1571_074:0373b15": "老臊胡。當門牙齒缺。十字街頭驀相逢。却是一枚無",
    "X82n1571_074:0373b16": "狀賊。擊拂子曰。賊賊　小參。南泉提起茅鐮。投子拈",
    "X82n1571_074:0373b17": "出油瓶。一大藏教註不得。三世諸佛言不及。說甚趙",
    "X82n1571_074:0373b18": "州佛性無。一箇葫蘆挂東壁　解制上堂。一不做。二",
    "X82n1571_074:0373b19": "不休。衲僧著力轉身句。嘉州大象陝府牛。獨有太原",
    "X82n1571_074:0373b20": "孚上座。五更聞畵角。屋裏販揚州。朝悠悠。暮悠悠。行",
    "X82n1571_074:0373b21": "脚挑包事遠遊。若是冷灰真豆爆。何須向外更馳求。",
    "X82n1571_074:0373b22": "說甚一拳拳倒黃鶴樓。一踢踢翻鸚鵡洲。也要紫金",
    "X82n1571_074:0373b23": "山子肯點頭。禾山鼓。雪峰毬。何似投子手中油。架箭",
    "X82n1571_074:0373b24": "張弓空費力。半箇聖人那見收。擲却絲。拋却鈎。夜靜",
    "X82n1571_074:0373c01": "水寒魚不餌。烟波空泛月明舟。擲拂子下座　僧問。",
    "X82n1571_074:0373c02": "如何是祖師西來意。師曰。七醋搗生薑。曰意旨如何。",
    "X82n1571_074:0373c03": "師曰。食者盡攢眉　問。如何是和尚家風。師曰。有米",
    "X82n1571_074:0373c04": "無柴。曰忽遇客來。將何欵待。師曰。快趕狗漫燒茶",
    "X82n1571_074:0373c05": "　問。鷄見相鬬。狗見相咬。鴟吻終日相對。為什麼不嗔。",
    "X82n1571_074:0373c06": "師曰。好與衲僧為榜樣　問。蚯蚓為什麼化為百合。",
    "X82n1571_074:0373c07": "師曰。量材補職　布袋和尚讚曰。一文乞與濟誰貧。",
    "X82n1571_074:0373c08": "浩浩塵中孰是親。自己慳囊放不下。又來開口笑何",
    "X82n1571_074:0373c09": "人(山翁忞嗣)。",
    "X82n1571_074:0373c10": "嘉興漏澤嶽來本衡禪師小參。鷲嶺拈花。眼中著楔。",
    "X82n1571_074:0373c11": "少室直指。曲順人情。二俱隨類示權。都則應機赴感。",
    "X82n1571_074:0373c12": "何故。時節若至。其理自彰。新漏澤不敢囊藏被葢。只",
    "X82n1571_074:0373c13": "得相席打令。此是我法叔箬老和尚。據曲彔木。與一",
    "X82n1571_074:0373c14": "切人。解粘去縛抽釘拔楔。施向上鉗鎚。碎衲僧窠臼",
    "X82n1571_074:0373c15": "之場。因虗席已久。百種全無。法幢寥落。堂供蕭疎。古",
    "X82n1571_074:0373c16": "人道。圓通不開生藥舖。單單只賣死猫頭。不知那箇",
    "X82n1571_074:0373c17": "無思筭。喫著通身冷汗流。新漏澤。亦有一偈。漏澤新",
    "X82n1571_074:0373c18": "開雜貨舖。更無一人來垂顧。可憐三尺貴龍鬚。剪碎",
    "X82n1571_074:0373c19": "綾羅喚作布。設有人問。長老綾羅。為甚剪碎作布賣。",
    "X82n1571_074:0373c20": "有時價重南金。有時分文不值。說貴也得。說賤也得。",
    "X82n1571_074:0373c21": "恁麼也得。不恁麼也得。恁麼不恁麼總得。然雖如是。",
    "X82n1571_074:0373c22": "且喜更點分明。卓拄杖　上堂。鶯老花殘。時逢初夏。",
    "X82n1571_074:0373c23": "呢喃燕語。舌覆大千。礙則涉有為之境。悟則離昏醉",
    "X82n1571_074:0373c24": "之鄉。截斷兩頭。莫存軌則。一性圓明。當陽薦取。既是",
    "X82n1571_074:0374a01": "莫存軌則。薦取箇甚麼。良久曰。剔起眉毛親證得。頭",
    "X82n1571_074:0374a02": "頭物物祖師心(山翁忞嗣)。",
    "X82n1571_074:0374a03": "江陰十方山燄杲禪師湖州施氏子。初參報恩琇。琇",
    "X82n1571_074:0374a04": "問。二六時中。可有雜念也無。師曰。連正念了不可得。",
    "X82n1571_074:0374a05": "琇曰。恁麼則業識茫茫。無本可據。師震聲一喝。琇曰。",
    "X82n1571_074:0374a06": "好喝。再喝喝看。師搖頭吐舌而出。再謁天童忞。結制。",
    "X82n1571_074:0374a07": "立師為維那。忞下堂。以杖指單票破處曰。這裏因甚",
    "X82n1571_074:0374a08": "如此。眾下語不契。忞問。維那作麼生。師曰。薄處先穿。",
    "X82n1571_074:0374a09": "忞曰。穿後如何。師曰。貴圖兩相見。忞舉拄杖曰。猶隔",
    "X82n1571_074:0374a10": "這箇在。師曰。也是和尚自生窒礙。忞打曰。何得觸忤",
    "X82n1571_074:0374a11": "老僧。師禮拜曰。今日得見和尚。忞頷之(山翁忞嗣)。",
    "X82n1571_074:0374a12": "燕京西山石香夙成本奯禪師荊州枝江王氏子。年",
    "X82n1571_074:0374a13": "十八歲。禮本郡菩提場白齋薙染。自知參究。刻苦用",
    "X82n1571_074:0374a14": "功。所悟親切。南詢福嚴天童報恩三大老。罔不契合。",
    "X82n1571_074:0374a15": "受囑。心印則稟平陽弘覺。師長身玉貌。皓齒朱唇。聲",
    "X82n1571_074:0374a16": "如洪鐘。讀內外典。經目不忘。日三食眠三覺。夜則雙",
    "X82n1571_074:0374a17": "趺一坐。兀然達旦。住嬾雲窩。後游京都。寓西山石香",
    "X82n1571_074:0374a18": "精舍。無何示寂。茶毗獲舍利無筭。大者如菽。寸光熠",
    "X82n1571_074:0374a19": "熠。塔于院之前山(山翁忞嗣)。",
    "X82n1571_074:0374a20": "湖州道場神山本瀛禪師示眾。舉南泉三不是話畢。",
    "X82n1571_074:0374a21": "頌曰。天外銀沙直下飛。謫仙題就已遲遲。何如擲筆",
    "X82n1571_074:0374a22": "懸崖畔。亂撒冰珠總是詩(山翁忞嗣)。",
    "X82n1571_074:0374a23": "寧波天童福泉直菴本浩禪師得法後。結茅天童之",
    "X82n1571_074:0374a24": "福泉絕頂。人跡罕至。有同門山曉晳。勸師出世。師笑",
    "X82n1571_074:0374b01": "曰。一般秀色湘谿裏。君自匡徒我自眠。古人已代我",
    "X82n1571_074:0374b02": "言之矣。他日望兄指一人接續。用報師恩。便一把火",
    "X82n1571_074:0374b03": "足矣。次年晳誕辰。師曳杖到天童。一見遽曰。浩志不",
    "X82n1571_074:0374b04": "下山。今日之來。一祝嵩齡。一果前約。惟勿我拒也。別",
    "X82n1571_074:0374b05": "不旬日。即跏趺化去。壁留船子覆舟頌曰。一月當天",
    "X82n1571_074:0374b06": "萬壑秋。蘆花深處任優游。波心幾度拋香餌。釣得蒼",
    "X82n1571_074:0374b07": "龍覆却舟(山翁忞嗣)。",
    "X82n1571_074:0374b08": "新州龍山曠圓本果禪師上堂。問祖道重開即不問。",
    "X82n1571_074:0374b09": "如何是主中賓。師曰。山僧為汝徹困。曰如何是賓中",
    "X82n1571_074:0374b10": "主。師曰。咨爾所問曰。如何是主中主。師曰。誰敢當鋒。",
    "X82n1571_074:0374b11": "曰如何是賓中賓。師曰。且立門外。問學人乍入叢林。",
    "X82n1571_074:0374b12": "請師指示。師曰。莫向佛邊求。僧禮拜。師曰。看脚下。乃",
    "X82n1571_074:0374b13": "曰。一箇兩箇三四箇。毗耶城中行且坐。看來曾不隔",
    "X82n1571_074:0374b14": "絲毫。何用當陽重說破。不說破。任縱橫。炊無米飯。煑",
    "X82n1571_074:0374b15": "不溼羹。共盛無底缽。呷得飽彭亨。薄暮小池雙鷺宿。",
    "X82n1571_074:0374b16": "清秋高柳亂蟬鳴　祖忌上堂。昔年八月三。祖師未",
    "X82n1571_074:0374b17": "出世。諸仁總不知。腦門不著地。今年八月三。腦門齊",
    "X82n1571_074:0374b18": "著地。諸仁既總知。祖師何者是。聽取一頌。雨過千峰",
    "X82n1571_074:0374b19": "色點蒼。麻衣松牖坐生凉。一聲幽鳥啼何處。明月滿",
    "X82n1571_074:0374b20": "山丹桂香　九日上堂。病起高登曲彔床。英英籬菊",
    "X82n1571_074:0374b21": "正披黃。龍山今古何同異。帽落從教風雨狂。誰識三",
    "X82n1571_074:0374b22": "元具一句。元來九日即重陽。糖糕栗粽俱無有。笑指",
    "X82n1571_074:0374b23": "雲天空渺茫。恁麼則僧厨齋寂。野客清寒。如此佳辰。",
    "X82n1571_074:0374b24": "將何供養。良久曰。幸自身輕餐脫粟。不須人佩紫萸",
    "X82n1571_074:0374c01": "囊　上堂。妙體明圓絕所因。本來端的見須親。還他",
    "X82n1571_074:0374c02": "一會靈山客。炎海堪同轉法輪。瓦礫荊榛。作獅子吼。",
    "X82n1571_074:0374c03": "石頭土塊。一齊翻身。三十年來未了之事。只此一事。",
    "X82n1571_074:0374c04": "二千里外難逢之人。只此數人。不用持道吾吉獠之",
    "X82n1571_074:0374c05": "棒。自然來甘贄藥山之銀。說甚南宗北教。休分東魯",
    "X82n1571_074:0374c06": "西秦。水松數株碧。引鷺池之月。木綿一樹紅。飛鹿苑",
    "X82n1571_074:0374c07": "之春。心境俱非。透過三句。剎海莫測。混入一塵。一塵",
    "X82n1571_074:0374c08": "含法界。法界渺無垠。非離真而立處。立處即真。且知",
    "X82n1571_074:0374c09": "恩報恩一句。作麼生道。良久喝一喝曰。當陽揮寶劍。",
    "X82n1571_074:0374c10": "捻土定千鈞(山翁忞嗣)。",
    "X82n1571_074:0374c11": "寧波錫山寶嚴爐雪慧禪師僧參。師問。那裏來。曰五",
    "X82n1571_074:0374c12": "磊。師曰。從九曲嶺過。曰是。師曰。一條大路如絃直。因",
    "X82n1571_074:0374c13": "甚從九曲。僧無語。師便打　頌楞嚴經不斷煩惱而",
    "X82n1571_074:0374c14": "入涅槃曰。滿園桃李呈春色。幾處笙歌揭畵樓。獨坐",
    "X82n1571_074:0374c15": "小窗閒不徹。倒騎驢子上揚州(山翁忞嗣)。",
    "X82n1571_074:0374c16": "金陵天寧古田達元禪師楚之黃陂傅氏子。初參雪",
    "X82n1571_074:0374c17": "竇雲。一日告假省親。雲曰。汝歸見母時。道箇甚麼。師",
    "X82n1571_074:0374c18": "曰。與他三十棒。雲曰。得與麼不孝。師曰。不作者箇見",
    "X82n1571_074:0374c19": "解。雲曰。更有箇甚麼聻。師便趨出。雲乃以偈送曰。越",
    "X82n1571_074:0374c20": "山楚水兩悠悠。盡在元禪拄杖頭。相見母親作麼道。",
    "X82n1571_074:0374c21": "報言三十為他酬　問。牛頭未見四祖時如何。師曰。",
    "X82n1571_074:0374c22": "瓦礫生光。曰見後如何。師曰。真金失色　問。如何是",
    "X82n1571_074:0374c23": "佛。師曰。脚蹋實地　問。如何是物不遷底意。師曰。雨",
    "X82n1571_074:0374c24": "墮花臨砌。風吹竹近樓　問。亡僧遷化。向甚麼處去。",
    "X82n1571_074:0375a01": "師曰。把火入牛闌　問。離一切相。即名諸佛。既離一",
    "X82n1571_074:0375a02": "切相。喚甚麼作諸佛。師曰。莫妄想　問。如何是佛。師",
    "X82n1571_074:0375a03": "曰。長江水上波。曰意旨如何。師曰。險　問。如何是堅",
    "X82n1571_074:0375a04": "固法身。師曰。驢屎似馬糞。會麼。曰不會。師曰。我說底",
    "X82n1571_074:0375a05": "尚不會。如何透得祖師關　居士呈偈次。師驀豎拳",
    "X82n1571_074:0375a06": "曰。我喚作拳頭。汝喚作甚麼。士擬議。師一掌曰。者裏",
    "X82n1571_074:0375a07": "去不得。有甚用處　師一日入城行次。侍者問。今生",
    "X82n1571_074:0375a08": "父母即不問。如何是最初底父母。師驀指曰。東邊是",
    "X82n1571_074:0375a09": "一羣牛。西邊是一羣驢　士問。把茅葢頭時如何。師",
    "X82n1571_074:0375a10": "曰。山鉏一把三斤半。曰寸絲不挂時如何。師曰。健即",
    "X82n1571_074:0375a11": "鋤雲倦即眠　問。如何是諸佛出身處。師曰。秋蟬鳴",
    "X82n1571_074:0375a12": "翠柳。不礙往來看　玉輪滿侍者。呈女子出定頌。師",
    "X82n1571_074:0375a13": "曰。文殊是七佛之師。為甚出女子定不得。曰棊逢敵",
    "X82n1571_074:0375a14": "手難藏拙。師曰。罔明是下方菩薩。因甚出得女子定。",
    "X82n1571_074:0375a15": "曰。琴遇知音始好彈。師復曰。女子出定意旨如何。滿",
    "X82n1571_074:0375a16": "抽身便出。師曰。汝祇解恁麼去。不解恁麼來。曰更要",
    "X82n1571_074:0375a17": "某甲禮拜那。師曰。好與三十棒。曰恩大難酬　問。釋",
    "X82n1571_074:0375a18": "迦佛治世。因甚教念阿彌陀佛。師曰。柳線共垂綠。桃",
    "X82n1571_074:0375a19": "花相映紅　問。如何是西來意。師曰。人貧智短　問。",
    "X82n1571_074:0375a20": "如何是天寧境。師曰。茅齋高對古皇城。曰如何是境",
    "X82n1571_074:0375a21": "中人。師曰。麤拳大脚。曰如何是和尚家風。師曰。木槌",
    "X82n1571_074:0375a22": "打鐵磬。曰為甚麼如此。師曰。露柱念摩訶　頌庭前",
    "X82n1571_074:0375a23": "柏樹子曰。趙州庭柏。斬釘截鐵。擬議思量。腦門著楔",
    "X82n1571_074:0375a24": "　頌首山示眾識得拄杖子行脚事畢。三角云。識得",
    "X82n1571_074:0375b01": "拄杖子入地獄如箭曰。等閒拈起乾坤黑。放下依然",
    "X82n1571_074:0375b02": "壁角頭。爭似衲僧都不識。鑊湯爐炭轉風流　頌洞",
    "X82n1571_074:0375b03": "山因僧問如何是空劫已前自己。山曰白鳥入蘆花",
    "X82n1571_074:0375b04": "曰。白鳥入蘆花。烟昏已日斜。一回尋得見。蹋著赤斑",
    "X82n1571_074:0375b05": "蛇　頌雲門乾屎橛曰。雲門乾屎橛。其氣毒如蠍。官",
    "X82n1571_074:0375b06": "法急如爐。人心冷似鐵　頌南泉三不是曰。不是心",
    "X82n1571_074:0375b07": "佛物。拶出虗空骨。忒殺更分明。衲僧多自屈　頌百",
    "X82n1571_074:0375b08": "丈野狐曰。不落不昧。失錢遭罪。不昧不落。砒霜毒藥。",
    "X82n1571_074:0375b09": "巍巍坐斷大雄峰。是聖是凡俱不著　頌趙州轉藏",
    "X82n1571_074:0375b10": "曰。一轉不須多一字。半藏何曾少一言。一遇知音便",
    "X82n1571_074:0375b11": "分付。不逢別者不開拳　頌殃崛救產難曰。聖法從",
    "X82n1571_074:0375b12": "來不殺生。壺中日月自分明。若言當下能分娩。蹉過",
    "X82n1571_074:0375b13": "如來正法輪　禮白門東山海舟慈寶峰瑄二祖塔",
    "X82n1571_074:0375b14": "偈曰。雙龕卓立老東山。徧界兒孫未易攀。特具瓣香",
    "X82n1571_074:0375b15": "瞻拜繞。瘦松蒼靄白雲間　祖道淵源勢豈休。壯觀",
    "X82n1571_074:0375b16": "今又動閻浮。欲知無縫團圝句。三四啼鴉上樹頭(山翁",
    "X82n1571_074:0375b17": "忞嗣)。",
    "X82n1571_074:0375b18": "寧州龍安兜率本圜禪師荊州人。無姓氏。一日至佛",
    "X82n1571_074:0375b19": "寺。見佛大喜嚮之笑。會崇禎末。獻賊破襄陽。兩湖皆",
    "X82n1571_074:0375b20": "震。避兵東下。隨母之浙。擇居蕭山之湘湖。師姿性超",
    "X82n1571_074:0375b21": "絕。就童學。不屑屑書卷。十六歲。決志出家。請母禮隆",
    "X82n1571_074:0375b22": "興明然薙落。既而三衣登具。出參諸方。福嚴容拈竹",
    "X82n1571_074:0375b23": "篦示之。有省。再詣報恩琇。留枯木堂。鉗錘凡十年。備",
    "X82n1571_074:0375b24": "歷苦毒。至有死而復甦者。師甞曰。吾能忘十年枯木",
    "X82n1571_074:0375c01": "堂哉。琇以虗空落地勘師。師應聲便喝。琇豎拳曰。因",
    "X82n1571_074:0375c02": "甚在我手裏。師曰。用盡自己心。笑破他人口。琇曰。解",
    "X82n1571_074:0375c03": "笑者是何人。師掩耳而出。會琇赴。",
    "X82n1571_074:0375c04": "世祖章皇帝召。攜師入京。侍萬善殿。每于。",
    "X82n1571_074:0375c05": "御前問答及師。師微言承應。輙當。",
    "X82n1571_074:0375c06": "聖意。暨平陽忞相繼赴。",
    "X82n1571_074:0375c07": "召。師隨報恩。謁平陽。甚喜欲留。師不得至。平陽還覓",
    "X82n1571_074:0375c08": "師于湘湖之濵。呼師入室。驗以機用。出。",
    "X82n1571_074:0375c09": "章皇帝所賜金襴袈裟。并白拂。手書歷代源流授師。",
    "X82n1571_074:0375c10": "出住寧州之龍安山兜率院。再住吳江之黎川羅漢",
    "X82n1571_074:0375c11": "寺　上堂。磨礱三尺。只知海上橫行。把定孤峰。不會",
    "X82n1571_074:0375c12": "下山教化。吞盡十方佛。吐出六代祖。印定一切法。闡",
    "X82n1571_074:0375c13": "揚一切義。二千餘年。單傳付囑有在。六十八葉。心髓",
    "X82n1571_074:0375c14": "次第流通。若能於此取證承當。赤肩擔荷。可以籠罩",
    "X82n1571_074:0375c15": "古今。蔭覆天下。便知聖智不可測。語言莫能到。單提",
    "X82n1571_074:0375c16": "向上一路。離却中下二機。新龍安。不去揮戈魯陽合",
    "X82n1571_074:0375c17": "符晉鄙。秦疆楚塞。拱手歸降。教伊從今日去不疑天",
    "X82n1571_074:0375c18": "下老和尚舌頭。還有臨危不變。見義勇為底麼。三十",
    "X82n1571_074:0375c19": "棒且待別時。復舉寶壽開堂三聖推出一僧。師曰。三",
    "X82n1571_074:0375c20": "聖股肱臨濟功高。贊佐寶壽險截。者僧無端喫他大",
    "X82n1571_074:0375c21": "棒。若果使鎮州一城人眼瞎。則二老無所逃命　上",
    "X82n1571_074:0375c22": "堂。問長廊下也喝。後架上也喝。置而不論。如何是一",
    "X82n1571_074:0375c23": "喝如金剛王寶劒。師曰。草木叢林皆盡。曰慈悲何在。",
    "X82n1571_074:0375c24": "師曰。髑髏裏瞠眼。曰如何是一喝如踞地獅子。師曰。",
    "X82n1571_074:0376a01": "妖狐絕影。曰忽遇龍生金鳳子。衝破碧琉璃時如何。",
    "X82n1571_074:0376a02": "師曰。闍黎不妨漏網。曰如何是一喝如探竿影草。師",
    "X82n1571_074:0376a03": "曰。江西子福建子。都來好與三十棒。曰早辯來風。師",
    "X82n1571_074:0376a04": "曰。著槽廠漢。數不到你。曰如何是一喝不作一喝用。",
    "X82n1571_074:0376a05": "師曰。不假三寸問將來。曰彼彼住山人。師曰。鈯斧子",
    "X82n1571_074:0376a06": "擲下好。乃旋顧左右曰。有千二百長隨眾。方可應天",
    "X82n1571_074:0376a07": "王人主之請。無分骨得髓兒孫。何以特地西來。滹沱",
    "X82n1571_074:0376a08": "小院。也要兩箇成褫。汾陽大眾。豈無六人大器。具啐",
    "X82n1571_074:0376a09": "啄同時眼。有啐啄同時用。文殊普賢。請處囊中。雲門",
    "X82n1571_074:0376a10": "趙州。姑自隗始。若據令而行。天下衲僧跳不出。連喝",
    "X82n1571_074:0376a11": "兩喝曰。買鐵得金。一場富貴　雨中同參至。上堂。密",
    "X82n1571_074:0376a12": "雨狂風趂出門。摩醯三眼耀乾坤。輸他帶水拖泥去。",
    "X82n1571_074:0376a13": "千古全無斧鑿痕。逐亦不惡。留亦非恩。靈山一會暗",
    "X82n1571_074:0376a14": "消魂　上堂。禍不入慎家之門。瑞不生庭前之草。善",
    "X82n1571_074:0376a15": "財通身是手。無下手處。文殊通身是口。無開口處。蜈",
    "X82n1571_074:0376a16": "蚣蜒蚰。蝦蟇蠍子。入隱身三昧去也。祇如天龍道和",
    "X82n1571_074:0376a17": "尚虎。玄沙曰是汝虎。是赤口。是自舌。良久擊拂子曰。",
    "X82n1571_074:0376a18": "消　上堂。不說破。免得後來之罵。不雕琢。方見現今",
    "X82n1571_074:0376a19": "好手。去此二途。任你讚。任你罵。且道有成褫。無成褫。",
    "X82n1571_074:0376a20": "非關諸人吝慈。却是龍安罪過　上堂。未到雪山。已",
    "X82n1571_074:0376a21": "到雪山。總百億須彌山。不如此山。未到此夜。已到此",
    "X82n1571_074:0376a22": "夜。總無量晝夜。不如此夜。未覩明星。已覩明星。總通",
    "X82n1571_074:0376a23": "身手眼。不如此眼。喝一喝曰。總百億須彌。百億晝夜。",
    "X82n1571_074:0376a24": "百億釋迦。于此夜覩星成道。不如我此一喝。復喝一",
    "X82n1571_074:0376b01": "喝曰。家家門前火把子　上堂。天左旋。地右轉。應機",
    "X82n1571_074:0376b02": "須定龍蛇眼。擊節衝關作者知。金椎擲下電光卷。多",
    "X82n1571_074:0376b03": "處添。少處減。一百五日春又晚。諦當靈雲陌上花。風",
    "X82n1571_074:0376b04": "光無限被渠翦　除夜小參。四百年為一晝夜。天親",
    "X82n1571_074:0376b05": "彌勒謾惺惺。雖然五百從中證。爭似人人眼帶青",
    "X82n1571_074:0376b06": "　病起上堂。拈拄杖曰。風也打。雨也打。佛也打。魔也打。",
    "X82n1571_074:0376b07": "東壁打到西壁。明頭打到暗頭。打得七穿八落。家私",
    "X82n1571_074:0376b08": "一些不留。猶嫌多箇維摩榻。直得和伊掀倒休　晚",
    "X82n1571_074:0376b09": "參。問三界大師。為甚喚作乾屎橛。師曰。量才補職。曰",
    "X82n1571_074:0376b10": "不喚作乾屎橛時如何。師曰。你置雲門大師于何地。",
    "X82n1571_074:0376b11": "曰眾生無分也。師曰。十號一不減。曰謝師指示。師曰。",
    "X82n1571_074:0376b12": "猶疑語話在他人。乃拈拄杖曰。雲門一條脊梁硬。似",
    "X82n1571_074:0376b13": "鐵抝不折。却被箇瞎漢鈍置。一上理該打。三十棒趂",
    "X82n1571_074:0376b14": "出。只為他管中窺豹。但見一斑。無喫棒分。要見雲門",
    "X82n1571_074:0376b15": "麼。上大人丘乙己　晚參。問三聖推出一僧。寶壽便",
    "X82n1571_074:0376b16": "打。二俱作家否。師曰。各不相借。曰三聖又道。瞎却一",
    "X82n1571_074:0376b17": "城人眼。師曰。善入音聲陀羅尼。曰寶壽休去。足可觀",
    "X82n1571_074:0376b18": "光。師曰。踞虎頭收虎尾。乃曰。夫山木為良匠所度。而",
    "X82n1571_074:0376b19": "定于斧斤。瞎却鎮州一城人眼。雖是魯班繩墨。其奈",
    "X82n1571_074:0376b20": "寶壽不雕之心何。問話僧。復出曰。和尚莫錯判古人。",
    "X82n1571_074:0376b21": "師隨聲便打。歸方丈　晚參士問。稱西方有聖。況老",
    "X82n1571_074:0376b22": "子為龍。喚孔子是箇甚麼。師曰。是箇丘乙己。士呵呵",
    "X82n1571_074:0376b23": "大笑。師便打。乃曰。帀帀風雲走電光。鳳毛麟角盡騰",
    "X82n1571_074:0376b24": "驤。須彌脚下烏龜子。猶拽泥沙舊處藏　上堂。入黃",
    "X82n1571_074:0376c01": "檗之室。太歲臨頭。造慈明之門。時命在坎。彌天鐵棘。",
    "X82n1571_074:0376c02": "帀地金錘。烏飛兔走機深。裂石崩巖語峻。正當交鋒",
    "X82n1571_074:0376c03": "無迹。物義不傷大家。遇境逢緣。宏通宗要。續此一派。",
    "X82n1571_074:0376c04": "名下無虗人。喝一喝曰。滅吾宗者。不知是誰　上堂。",
    "X82n1571_074:0376c05": "問一向灰頭土面。珍惜寶藏。今日四眾臨筵。敢請大",
    "X82n1571_074:0376c06": "開布施。師曰。羅漢也不敢草草。曰祇如臨濟綱宗。為",
    "X82n1571_074:0376c07": "甚麼捻聚得來底。却分疎不下。師曰。是誰之過。曰分",
    "X82n1571_074:0376c08": "疎得下底。為甚麼捻聚不來。師曰。莫謗臨濟好。曰今",
    "X82n1571_074:0376c09": "日又要分疎。又要捻聚。師曰。又謗山僧。曰如何是一",
    "X82n1571_074:0376c10": "句中具三元。師曰。古人面目現在。曰如何是一元中",
    "X82n1571_074:0376c11": "具三要。師曰。半幅全封。曰如何是第一元。師曰。鬼爭",
    "X82n1571_074:0376c12": "漆桶。曰如何是第二元。師曰。是甚破草鞵。曰如何是",
    "X82n1571_074:0376c13": "第三元。師曰。盞子撲落地。楪子成七片。曰如何是第",
    "X82n1571_074:0376c14": "一要。師曰。良馬見鞭影而行。曰如何是第二要。師曰。",
    "X82n1571_074:0376c15": "獅子一滴乳。迸散十斛驢乳。曰如何是第三要。師曰。",
    "X82n1571_074:0376c16": "一時點下。曰如是則臨濟宗風至今不墜。師連卓拄",
    "X82n1571_074:0376c17": "杖三下。問應時及節。懇乞提唱。師曰。天寒無被葢。曰",
    "X82n1571_074:0376c18": "承此恩力者誰。師曰。凍不殺即打殺。乃曰。正人說邪",
    "X82n1571_074:0376c19": "法。邪法悉皆正。邪人說正法。正法悉皆邪。直得剝盡",
    "X82n1571_074:0376c20": "羣陰。珠回玉轉。日南長至。草偃風行。任他輥出木毬。",
    "X82n1571_074:0376c21": "端的捉來。舊處安竟。雪庭心抽却。雲門顧莫把。香巖",
    "X82n1571_074:0376c22": "挂在樹　晚參。譏人說葛藤禪。罵人說無事禪。也須",
    "X82n1571_074:0376c23": "通身是眼。乃不失自家眼。驀拈拄杖。卓一卓。喝一喝",
    "X82n1571_074:0376c24": "曰。你要罵人麼。沒者閒工夫　住北京薦福山隆恩",
    "X82n1571_074:0377a01": "寺。康熈乙丑四月十三日。",
    "X82n1571_074:0377a02": "聖旨到山。至十四日。召入玉泉宮問道。回上堂。風生",
    "X82n1571_074:0377a03": "大野。日照巖廊。山河奏乾闥婆之琴聲。草木含祇陀",
    "X82n1571_074:0377a04": "林之金色。輝騰今古。蔭覆人天。展過量提持。蘊逸羣",
    "X82n1571_074:0377a05": "作略。聞聲悟道。單聞此道。見色明心。惟明此心。苟能",
    "X82n1571_074:0377a06": "撥草瞻風。乘時湊汩。五雲瑞彩咸彰。至化二曜長祥。",
    "X82n1571_074:0377a07": "並屬照臨。不須三印高懸。便見十身調御。百億國土。",
    "X82n1571_074:0377a08": "百億毫端。現無量無邊殊勝莊嚴。作無量無邊廣大",
    "X82n1571_074:0377a09": "佛事。俾一切人。各具金剛正體。一切物。同轉秘密法",
    "X82n1571_074:0377a10": "輪。生佛共樂堯年。世界全光舜德。逢人莫敢不出。傳",
    "X82n1571_074:0377a11": "法特救迷情。祇如上升梵世。高駕須彌。還落階級也",
    "X82n1571_074:0377a12": "無。天上有星皆拱北。人間無水不朝東　上堂。南泉",
    "X82n1571_074:0377a13": "一隻箭來也。雪峰一隻箭來也。隆恩一隻箭。大眾還",
    "X82n1571_074:0377a14": "見麼。將軍不好武。稚子總能文　上堂。放釋迦老子",
    "X82n1571_074:0377a15": "出氣。彌勒無容身之地。放彌勒出氣。釋迦老子無容",
    "X82n1571_074:0377a16": "身之地。文殊不解排難解紛。普賢掉頭而去。却被隆",
    "X82n1571_074:0377a17": "恩截住。若無近憂。不須遠慮　上堂。登絕頂於崑玉。",
    "X82n1571_074:0377a18": "觀滄海於截外。洋洋乎百谷之玉。杳杳乎九天之睹。",
    "X82n1571_074:0377a19": "擘開胸曰。淨五眼得五力。四維上下無倫匹。大都大",
    "X82n1571_074:0377a20": "用與大機。底事何能添一筆　七期晚參。好大眾。東",
    "X82n1571_074:0377a21": "邊立地。振鬣擺尾。西邊立地。衝波激浪。多是透網金",
    "X82n1571_074:0377a22": "鱗。話頭不識底是誰。按拄杖曰。把竿人　上堂。未屙",
    "X82n1571_074:0377a23": "已前。五千四十八卷。拈花已後。只有一箇頭陀。諸人",
    "X82n1571_074:0377a24": "請放過。隆恩却有箇相為處。拊掌一下曰。莫謗大般",
    "X82n1571_074:0377b01": "若　授顧溪翁居士法。上堂。不與萬法為侶。是無事",
    "X82n1571_074:0377b02": "不辦底人。能與天地同根。是鐵錘無孔底漢。有時染",
    "X82n1571_074:0377b03": "用染汙他。不得即塵勞而見佛。有時淨用淨潔他。不",
    "X82n1571_074:0377b04": "上過元途而抽身。以此為極。則青天也須喫棒。不以",
    "X82n1571_074:0377b05": "此為極。則明鏡何用當臺。大眾畢竟如何即得煩惱",
    "X82n1571_074:0377b06": "海中為雨露。無明山上作雲雷　晚參。有心不是道。",
    "X82n1571_074:0377b07": "無心豈是道。斬斷有無心。是道不是道。但憑枯木重",
    "X82n1571_074:0377b08": "生艶。莫被寒灰燒殺人　頌世尊初生曰。冷地生椎",
    "X82n1571_074:0377b09": "沒奈何。更加燒熱不增多。後來只管重添火。一塊無",
    "X82n1571_074:0377b10": "明煉不過　頌產難因緣曰。無量劫來未殺生。殺生",
    "X82n1571_074:0377b11": "真是殺生手。白血如脂沃野寒。子兮母兮復何有",
    "X82n1571_074:0377b12": "　頌趙州勘二菴主曰。能言能笑。穿窬小盜。兩箇拳頭。",
    "X82n1571_074:0377b13": "十箇孔竅　頌香嚴上樹曰。倒著烟簑立險灘。離鈎",
    "X82n1571_074:0377b14": "香餌透還難。神鯨自是衝波去。不向空江照影寒",
    "X82n1571_074:0377b15": "　師于乙丑年十月示疾。十一月朔。師作訣書示左右。",
    "X82n1571_074:0377b16": "為歌名咄咄歌。次日師問。明日幾時。左右以三對。師",
    "X82n1571_074:0377b17": "曰。三期至矣。晨起沐浴更衣。作辭疏謝　恩。乃作垂",
    "X82n1571_074:0377b18": "問法語。與示禪徒。語畢將逝。嗣法士顧元登。請曰。和",
    "X82n1571_074:0377b19": "尚可無偈耶。復甦索筆。手書偈畢。微笑而逝。世壽五",
    "X82n1571_074:0377b20": "十四。僧臘三十八。塔于兜率。師有三會語錄。并所著",
    "X82n1571_074:0377b21": "湘谿集。行世(弘覺忞嗣)。",
    "X82n1571_074:0377b23": "五燈全書卷第七十四"
}