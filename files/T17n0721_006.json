{
    "T17n0721_006:0029a18": "正法念處經卷第六",
    "T17n0721_006:0029a20": "元魏婆羅門瞿曇般若流支譯",
    "T17n0721_006:0029a21": "地獄品之二",
    "T17n0721_006:0029a22": "「◎又彼比丘觀活地獄，第六別處名不喜",
    "T17n0721_006:0029a23": "處。彼業果報，眾生何業生於彼處？彼見聞",
    "T17n0721_006:0029a24": "知：行惡之人，心常憶念欲殺眾生，為獵殺",
    "T17n0721_006:0029a25": "故，遊行林野、吹貝打鼓種種方便作大惡",
    "T17n0721_006:0029a26": "聲，聲甚可畏，林行眾生——鹿鳥師子虎豹熊",
    "T17n0721_006:0029a27": "羆猿猴等畜——遊行無畏，行惡業者為欲殺故，",
    "T17n0721_006:0029a28": "作彼畏聲，為獵殺故，遊行林野；為欲奉王、若",
    "T17n0721_006:0029a29": "奉王等。彼人以是惡業因緣，身壞命終墮活",
    "T17n0721_006:0029b01": "地獄，生不喜處。如彼業因相似受果，如作",
    "T17n0721_006:0029b02": "業時令他眾生心不生喜，墮在地獄，入火炎",
    "T17n0721_006:0029b03": "中，熱炎嘴鳥極大惡聲，獯狐烏鷲狗犬野",
    "T17n0721_006:0029b04": "干食其耳根，令心不喜；彼有惡聲，最為極",
    "T17n0721_006:0029b05": "惡，不可愛樂、心不喜聞，一切聲中最可怖",
    "T17n0721_006:0029b06": "畏；金剛嘴虫，入其骨裏、行其骨中、噉食其",
    "T17n0721_006:0029b07": "耳；如是乃至惡業未盡。心彌泥魚愛河中",
    "T17n0721_006:0029b08": "行，瞋心旋轉浚波漂流，生死山中常所止",
    "T17n0721_006:0029b09": "宿，欲瞋癡分，貪少味欲，為鉤所釣，常行邪",
    "T17n0721_006:0029b10": "見深水之處，於三界中若退若生，以為身",
    "T17n0721_006:0029b11": "滑，常渴聲、觸、味、色、香等如是罪業，作時喜",
    "T17n0721_006:0029b12": "笑，得殃報時號哭而受。」爾時，世尊而說偈",
    "T17n0721_006:0029b13": "言：",
    "T17n0721_006:0029b14": "「癡心彌泥魚，　　住於愛舍宅，",
    "T17n0721_006:0029b15": "　作業時喜笑，　　受苦時號哭。",
    "T17n0721_006:0029b16": "「若其惡業彼處受盡爾乃得出，復生餓鬼、畜",
    "T17n0721_006:0029b17": "生之中。若其前世過去久遠有少善業，若生",
    "T17n0721_006:0029b18": "人中，常懷愁苦，於一切時聞不吉聲，心不",
    "T17n0721_006:0029b19": "曾喜，所謂常聞不饒益事：妻子死亡、財物散",
    "T17n0721_006:0029b20": "失、眷屬有殃、若殺若縛、常懷悲惱、心初不",
    "T17n0721_006:0029b21": "喜。彼不善業，因果相似。",
    "T17n0721_006:0029b22": "「又彼比丘觀活地獄，第七別處名極苦處。眾",
    "T17n0721_006:0029b23": "生何業生於彼處？彼見聞知：行惡業者作惡",
    "T17n0721_006:0029b24": "業時，深厚結使、極深怨惡，多殺眾生而行",
    "T17n0721_006:0029b25": "放逸。彼人以是惡業因緣，身壞命終墮活",
    "T17n0721_006:0029b26": "地獄，生極苦處，受熱鐵火極重苦惱，墮嶮",
    "T17n0721_006:0029b27": "崖下，鐵鉤炎鬘；如是受苦，常不休息，日夜",
    "T17n0721_006:0029b28": "不停。「又彼比丘諦知業果，求涅槃城，諦知",
    "T17n0721_006:0029b29": "世間生死苦惱，觀察黑繩大地獄處。如是黑",
    "T17n0721_006:0029c01": "繩大地獄處，有何異處？彼見聞知：黑繩地",
    "T17n0721_006:0029c02": "獄，有處名曰等喚受苦，彼處惡燒，受苦無",
    "T17n0721_006:0029c03": "間。眾生何業生於彼處？彼見聞知：若人說",
    "T17n0721_006:0029c04": "法依惡見論，以因譬喻，一切不實；不顧一",
    "T17n0721_006:0029c05": "切投崖自殺；無正善戒。彼人以是惡業因",
    "T17n0721_006:0029c06": "緣，身壞命終墮在黑繩大地獄中，生等喚",
    "T17n0721_006:0029c07": "處受大苦惱，彼受極苦：舉在嶮崖，無量由",
    "T17n0721_006:0029c08": "旬，熱炎黑繩束縛繫已，然後推之墮利鐵刀",
    "T17n0721_006:0029c09": "熱地之上，鐵炎牙狗之所噉食，一切身分，分",
    "T17n0721_006:0029c10": "分分離；唱聲吼喚，無有救者、無有護者、無",
    "T17n0721_006:0029c11": "所歸訴、無有安慰令離苦者。自心所誑，在",
    "T17n0721_006:0029c12": "生死輪，常恒疾轉，癡闇盲冥，身如普燒黑",
    "T17n0721_006:0029c13": "林相似彼地獄地；見閻羅人，苦切偈語責",
    "T17n0721_006:0029c14": "疏之言：",
    "T17n0721_006:0029c15": "「『汝邪見愚癡，　　癡羂所縛人，",
    "T17n0721_006:0029c16": "　　今墮此地獄，　　在於大苦海，",
    "T17n0721_006:0029c17": "　　惡見燒福盡，　　人中最凡鄙，",
    "T17n0721_006:0029c18": "　　汝畏地獄縛，　　此是汝舍宅。",
    "T17n0721_006:0029c19": "　　若屬邪見者，　　彼人非黠慧，",
    "T17n0721_006:0029c20": "　　一切地獄行，　　怨家心所誑。",
    "T17n0721_006:0029c21": "　　心是第一怨，　　此怨最為惡，",
    "T17n0721_006:0029c22": "　　此怨能縛人，　　送到閻羅處。",
    "T17n0721_006:0029c23": "　　心常馳諸境，　　不曾行正法，",
    "T17n0721_006:0029c24": "　　迷謬正法道，　　送在地獄殺。",
    "T17n0721_006:0029c25": "　　心不可調御，　　甚於大猛火，",
    "T17n0721_006:0029c26": "　　速行不可調，　　牽人到地獄。",
    "T17n0721_006:0029c27": "　　心第一難調，　　此火甚於火，",
    "T17n0721_006:0029c28": "　　難調速疾行，　　地獄中地獄。",
    "T17n0721_006:0029c29": "　　若人心自在，　　則行於地獄；",
    "T17n0721_006:0030a01": "　　若人能制心，　　則不受苦惱。",
    "T17n0721_006:0030a02": "　　欲為第一火，　　癡為第一闇，",
    "T17n0721_006:0030a03": "　　瞋為第一怨，　　此三秉世間。",
    "T17n0721_006:0030a04": "　　汝前作惡時，　　自心思惟作，",
    "T17n0721_006:0030a05": "　　汝本癡心作，　　今受此惡報。",
    "T17n0721_006:0030a06": "　　心好偷他物，　　竊行他婦女，",
    "T17n0721_006:0030a07": "　　常殺害眾生，　　自心之所誑；",
    "T17n0721_006:0030a08": "　　如是業自在，　　將汝到此處，",
    "T17n0721_006:0030a09": "　　是汝本惡業，　　何故爾呻喚？",
    "T17n0721_006:0030a10": "　　若人作惡已，　　後懊惱則癡，",
    "T17n0721_006:0030a11": "　　彼不得果報，　　如下種醎地。",
    "T17n0721_006:0030a12": "　　欲者少味利，　　受苦報則多，",
    "T17n0721_006:0030a13": "　　癡人貪著欲，　　彼從闇入闇。",
    "T17n0721_006:0030a14": "　　癡人作諸惡，　　為饒益妻子，",
    "T17n0721_006:0030a15": "　　獨受地獄苦，　　自業之所誑。",
    "T17n0721_006:0030a16": "　　若為妻子故，　　造作諸惡業，",
    "T17n0721_006:0030a17": "　　則到此地獄，　　今受此苦惱。",
    "T17n0721_006:0030a18": "　　非妻子非物，　　非知識能救，",
    "T17n0721_006:0030a19": "　　人中欲死時，　　無能救護者。",
    "T17n0721_006:0030a20": "　　若人染欲心，　　為愛之所誑，",
    "T17n0721_006:0030a21": "　　而共相隨行，　　今得如是苦。",
    "T17n0721_006:0030a22": "　　本為境界劫，　　已為愛所誑，",
    "T17n0721_006:0030a23": "　　自作此惡業，　　今何故呻喚？』",
    "T17n0721_006:0030a24": "「於彼等喚受苦惱處如是受苦，閻魔羅人如",
    "T17n0721_006:0030a25": "是治罪，彼地獄人如是受苦，如是無量百",
    "T17n0721_006:0030a26": "千年歲受第一苦，如是乃至惡業離散、破",
    "T17n0721_006:0030a27": "壞爛盡，爾乃得脫。若於前世過去久遠，有",
    "T17n0721_006:0030a28": "善業熟，若生人中，不善業故，在於邊地——陀",
    "T17n0721_006:0030a29": "毘羅國、婆婆羅國、海畔境界、辛頭境界、洲",
    "T17n0721_006:0030b01": "潬境界——為人抄劫掠其財物，於極苦惱貧",
    "T17n0721_006:0030b02": "處為奴；若作門兵，身體癃殘；一切身分，鄙",
    "T17n0721_006:0030b03": "劣不具；飢渴燒惱、寒熱衝逼，如箭射埵，受",
    "T17n0721_006:0030b04": "極苦惱；常被誣枉，為諸小兒木石塼等之所",
    "T17n0721_006:0030b05": "打擲；為一切人之所嫌賤；無妻、無子；一切",
    "T17n0721_006:0030b06": "人中最為凡賤，受第一苦；餘業果報，與因相",
    "T17n0721_006:0030b07": "似，因緣相似，如本所作，後如是受。若彼比",
    "T17n0721_006:0030b08": "丘如是觀察地獄黑闇極苦惱業，於生死中",
    "T17n0721_006:0030b09": "得離欲縛。",
    "T17n0721_006:0030b10": "「又修行者觀彼比丘常勤精進、諦見業果、善",
    "T17n0721_006:0030b11": "行正行，厭離世間一切生死，斷絕第一堅牢",
    "T17n0721_006:0030b12": "魔縛，不肯住於魔之境界，於煩惱地不樂共",
    "T17n0721_006:0030b13": "住，心不喜樂染著垢愛。彼地夜叉見彼比",
    "T17n0721_006:0030b14": "丘有如是等功德相應，轉復上聞虛空夜叉，",
    "T17n0721_006:0030b15": "如前所說，次第乃至大梵身天，廣說如上。「又",
    "T17n0721_006:0030b16": "彼比丘觀察黑繩之大地獄，復有異處，彼",
    "T17n0721_006:0030b17": "見有處名曰旃荼黑繩地獄。眾生何業生於",
    "T17n0721_006:0030b18": "彼處？彼見：有人床臥敷具、病所須藥，非已",
    "T17n0721_006:0030b19": "所應而多食用；俗人愚癡覆藏惡業，若自殺",
    "T17n0721_006:0030b20": "羊、若他教殺，如婆羅門外道所誑。彼人以是",
    "T17n0721_006:0030b21": "惡業因緣，身壞命終墮於惡處黑繩地獄，生",
    "T17n0721_006:0030b22": "旃荼處，受大苦惱，所謂：惡鳥——若烏、若鷲、若惡",
    "T17n0721_006:0030b23": "猪等，拔其眼根；彼地獄主，若以杵枷、若以",
    "T17n0721_006:0030b24": "大斧、若以惡火，極怒急瞋，種種苦逼。既生",
    "T17n0721_006:0030b25": "如是地獄之中，復受種種極重苦惱，所謂：挑",
    "T17n0721_006:0030b26": "眼、若拔其舌，一切身分，分分皆拔；飲熱銅",
    "T17n0721_006:0030b27": "汁；三奇熱鐵，遍刺其身；削躄其足，烏鳥所",
    "T17n0721_006:0030b28": "食；一切病集，啼哭號咷，無主無伴；閻魔羅",
    "T17n0721_006:0030b29": "人瞋怒極打。如是黑繩地獄之處，乃至無",
    "T17n0721_006:0030c01": "量百千年歲，惡業壞爛爾乃得脫。若於前世",
    "T17n0721_006:0030c02": "過去久遠善業未熟，則生餓鬼、畜生之中；若",
    "T17n0721_006:0030c03": "生人中，瘻脊目盲、壽命短促，人中死已，復",
    "T17n0721_006:0030c04": "入惡道。如是眾生業鎖所縛，行善業者則",
    "T17n0721_006:0030c05": "得善報，作惡業者則得惡報，業果所縛，常在",
    "T17n0721_006:0030c06": "生死。",
    "T17n0721_006:0030c07": "「又彼比丘觀察黑繩大地獄處，名畏鷲處，眾",
    "T17n0721_006:0030c08": "生何業生於彼處？彼見：有人貪物因緣，而",
    "T17n0721_006:0030c09": "殺他人，若縛、若餓、若奪飲食。彼人以是惡",
    "T17n0721_006:0030c10": "業因緣，身壞命終墮於惡道黑繩地獄，生",
    "T17n0721_006:0030c11": "畏鷲處，受大苦惱。彼地獄處，鐵地火燃普",
    "T17n0721_006:0030c12": "皆水色，十千由旬周遍炎起，有鐵蒺[卄/梨]彼",
    "T17n0721_006:0030c13": "地獄人怒杖急打，晝夜常走；火炎刀枷挽",
    "T17n0721_006:0030c14": "弓弩箭，隨後走逐；鐵錐尋刺，恒常急走；閻",
    "T17n0721_006:0030c15": "魔羅人手執鐵刀鐵枷鐵箭，皆悉炎燃，斫",
    "T17n0721_006:0030c16": "打射之；唯行彼處，飢渴所逼，命常欲斷，無",
    "T17n0721_006:0030c17": "救無歸，氣息欲絕，有命而已，他人所秉，具",
    "T17n0721_006:0030c18": "受眾苦。」爾時，世尊而說偈言：",
    "T17n0721_006:0030c19": "「多人共相隨，　　造作不善業，",
    "T17n0721_006:0030c20": "　後惡業熟時，　　有生獨受果。",
    "T17n0721_006:0030c21": "　火刀怨毒等，　　雖害猶可忍，",
    "T17n0721_006:0030c22": "　若自造惡業，　　後苦過於是。",
    "T17n0721_006:0030c23": "　親眷皆分離，　　唯業不相捨，",
    "T17n0721_006:0030c24": "　善惡未來世，　　一切時隨逐。",
    "T17n0721_006:0030c25": "　隨花何處去，　　其香亦隨逐；",
    "T17n0721_006:0030c26": "　若作善惡業，　　隨逐亦如是。",
    "T17n0721_006:0030c27": "　眾鳥依樹林，　　旦去暮還集，",
    "T17n0721_006:0030c28": "　眾生亦如是，　　後時還合會。",
    "T17n0721_006:0030c29": "　毀滅他勝事，　　自取而陵他，",
    "T17n0721_006:0031a01": "　隨作何惡業，　　彼人癡所誑。",
    "T17n0721_006:0031a02": "　若不趣涅槃，　　復不向天處，",
    "T17n0721_006:0031a03": "　彼癡第一因，　　從闇復入闇。",
    "T17n0721_006:0031a04": "「彼人如是自作惡業，受地獄苦，乃經無量百",
    "T17n0721_006:0031a05": "千年歲地獄流轉，乃至惡業破壞爛盡爾",
    "T17n0721_006:0031a06": "乃得脫。然後復生畜生、餓鬼；若生人中，為放",
    "T17n0721_006:0031a07": "牧人，若放駱駝、若放餘畜、若放牛驢、若放",
    "T17n0721_006:0031a08": "草馬，當象、當狗常驅驢駝，處處治生以自",
    "T17n0721_006:0031a09": "存活；若作圍兵、圍兵主師，貧窮短命。鄙惡",
    "T17n0721_006:0031a10": "作業，餘殘業因，相似果報。",
    "T17n0721_006:0031a11": "「又彼比丘觀察黑繩大地獄處，普遍觀察十",
    "T17n0721_006:0031a12": "六別處，如活地獄。",
    "T17n0721_006:0031a13": "「又彼比丘觀活地獄、黑繩地獄，既觀察已，知",
    "T17n0721_006:0031a14": "業報法，一切惡業果報堅[革*卬]有：作而集、集",
    "T17n0721_006:0031a15": "而不作、作而不集。作而集者則決定受；集",
    "T17n0721_006:0031a16": "不作者不決定受；作不集者不決定受。彼",
    "T17n0721_006:0031a17": "見聞知三種惡業及業果報，如實知已，重生",
    "T17n0721_006:0031a18": "厭離，觀察業繩迭相縛處；又復觀察無量種",
    "T17n0721_006:0031a19": "業，又復觀察無量種心動轉攀緣。彼比丘如",
    "T17n0721_006:0031a20": "是觀察，見諸眾生心自在已，又復觀察餘諸",
    "T17n0721_006:0031a21": "地獄，彼見聞知：第三地獄名合地獄。眾生何",
    "T17n0721_006:0031a22": "業而生於彼？所謂作集惡不善業，燒煮眾生。",
    "T17n0721_006:0031a23": "彼見聞知：眾生三種作集惡業，生合地獄，受",
    "T17n0721_006:0031a24": "惡果報，所謂殺生、偷盜、邪行。如是三種惡不",
    "T17n0721_006:0031a25": "善業，生合地獄。彼上惡業，則生如是根本地",
    "T17n0721_006:0031a26": "獄，中、下惡業則生別處，有上中下三種苦受。",
    "T17n0721_006:0031a27": "又作業時，心力異故，彼中受命有上中下。又",
    "T17n0721_006:0031a28": "作業時，心力攀緣有上中下，於彼受苦有上",
    "T17n0721_006:0031a29": "中下。三種業定，身業三種，口、意三種，謂上中",
    "T17n0721_006:0031b01": "下；又復三種，謂：欲界生、色界中生、無色界",
    "T17n0721_006:0031b02": "生；又復三種，所謂過去、現在、未來；又復三",
    "T17n0721_006:0031b03": "種，所謂現受、生受、後受；又復三種，謂：善、不",
    "T17n0721_006:0031b04": "善及以無記；又復三種：現縛、中縛、異生處縛；",
    "T17n0721_006:0031b05": "又復三種，人非人縛、非人人縛、自處自縛，所",
    "T17n0721_006:0031b06": "謂捨人還得人身。作地獄業，是業勢力相似",
    "T17n0721_006:0031b07": "所作，業相似生。「如得解脫神通比丘，又復",
    "T17n0721_006:0031b08": "三種：一者作，二者不作，三者縛作。所言作",
    "T17n0721_006:0031b09": "者，初作沙門；言縛作者，後相續縛；言不作",
    "T17n0721_006:0031b10": "者，乃至獲得阿羅漢果。又復作者，作沙門",
    "T17n0721_006:0031b11": "已，作沙門行。又縛作者，此處退已，於異處",
    "T17n0721_006:0031b12": "生。又復三種：一者禪縛，二者非禪縛，三、無",
    "T17n0721_006:0031b13": "報縛。彼禪縛者如初禪地、二禪縛地，非第",
    "T17n0721_006:0031b14": "三禪、非第四禪；非禪縛者謂施戒等；無報",
    "T17n0721_006:0031b15": "縛者謂阿羅漢，諸漏既盡，決定受業，不得",
    "T17n0721_006:0031b16": "果報。彼比丘觀世間海業網繫縛，迭互因生",
    "T17n0721_006:0031b17": "行業果報，非有作者、非有受者、非無因緣，唯",
    "T17n0721_006:0031b18": "有業力。「彼比丘如是思惟，破壞魔軍，修集善",
    "T17n0721_006:0031b19": "法，更復勝上觀合地獄業因果報。云何眾生",
    "T17n0721_006:0031b20": "生於根本合大地獄？彼見：有人殺、盜、邪行，樂",
    "T17n0721_006:0031b21": "行多作；如是之業，普遍究竟，樂行多作，是",
    "T17n0721_006:0031b22": "業則生根本地獄并及別處。彼人於是根本",
    "T17n0721_006:0031b23": "地獄受大苦惱，作業如前，若人偷盜及作",
    "T17n0721_006:0031b24": "邪行，是人皆名邪行之人。云何名邪？如是異",
    "T17n0721_006:0031b25": "作，復異分別。若人邪行尊者之妻，彼人生",
    "T17n0721_006:0031b26": "於合大地獄受大苦惱，所謂苦者：鐵炎嘴",
    "T17n0721_006:0031b27": "鷲取其腸已，掛在樹頭而噉食之；彼有大",
    "T17n0721_006:0031b28": "河名饒鐵鉤，彼有鐵鉤皆悉火燃，閻魔羅",
    "T17n0721_006:0031b29": "人執地獄人擲彼河中墮鐵鉤上。又彼河",
    "T17n0721_006:0031c01": "中有熱炎刀，罪人於彼受大苦惱，彼苦無比，",
    "T17n0721_006:0031c02": "無有譬喻，所謂彼處受燃鉤苦，謂以燃鉤，鉤",
    "T17n0721_006:0031c03": "打其身；閻魔羅人取地獄人置彼河中，按",
    "T17n0721_006:0031c04": "令使沒，彼地獄人迭互相沈；既相沈已，唱",
    "T17n0721_006:0031c05": "喚號哭。河中非水，熱赤銅汁，漂彼罪人猶",
    "T17n0721_006:0031c06": "如漂木，流轉不停，如是漂燒受大苦惱。彼",
    "T17n0721_006:0031c07": "鐵鉤河既燒漂已，彼地獄人，或有身如日初",
    "T17n0721_006:0031c08": "出者；有身沈沒如重石者；有著河岸不沒入",
    "T17n0721_006:0031c09": "者；或有罪人身如水衣；有為炎嘴鐵鷲食",
    "T17n0721_006:0031c10": "之如食魚者；或有身洋，其身猶如生酥塊者；",
    "T17n0721_006:0031c11": "有以鐵塼而打之者；或有身破百千分數如",
    "T17n0721_006:0031c12": "沙摶者；有在河中如洋銅者；有以熱灰燒其",
    "T17n0721_006:0031c13": "身者；有以炎鉗鉗其身已置熱灰中，復以鐵",
    "T17n0721_006:0031c14": "鉗連劖刺者；有擘其身猶如細縷，挽而打",
    "T17n0721_006:0031c15": "者；有挽其頭，令頭在下，在上打者；有置鑊",
    "T17n0721_006:0031c16": "中湯火煮之如熱豆者；有在鑊中迭互上",
    "T17n0721_006:0031c17": "下速翻覆者。有置在鑊偏近一廂，舉手向",
    "T17n0721_006:0031c18": "天而號哭者，有共相近而號哭者，久受大苦",
    "T17n0721_006:0031c19": "無主無救。彼中多有炎嘴鷲鳥、野干狗等，",
    "T17n0721_006:0031c20": "在熱地上，不殺而食；屏處受苦，各不相見。種",
    "T17n0721_006:0031c21": "種因緣、種種受苦，彼受無量百千種苦，自",
    "T17n0721_006:0031c22": "心所誑，十不善本邪行所得，緣殺生得，緣",
    "T17n0721_006:0031c23": "偷盜得。",
    "T17n0721_006:0031c24": "「又復如是：閻魔羅人以鐵炎杵，築彼罪人，罪",
    "T17n0721_006:0031c25": "人怖走，四向顧望，望有歸救，作如是言：『何人",
    "T17n0721_006:0031c26": "救我？我何所歸？』四向走望，如是行已，炎杵",
    "T17n0721_006:0031c27": "築已，置炎燃河、若炎燃樹、山巖石間、窟穴",
    "T17n0721_006:0031c28": "等中極嶮惡處，受種種苦，謂著樹頭，復推",
    "T17n0721_006:0031c29": "令墮在鐵鉤地，彼身瘡裂如是千到、若百",
    "T17n0721_006:0032a01": "千到。「又復如是：閻魔羅人取地獄人，置刀",
    "T17n0721_006:0032a02": "葉林——刀葉甚多、火炎熾燃，而此罪人見彼",
    "T17n0721_006:0032a03": "樹頭有好端正嚴飾婦女，如是見已，極生",
    "T17n0721_006:0032a04": "愛染。如是婦女妙鬘莊嚴、末香坌身、塗香",
    "T17n0721_006:0032a05": "塗身，如是身形第一嚴飾，身極柔軟、指爪",
    "T17n0721_006:0032a06": "纖長、熈怡含笑，以種種寶莊嚴其身，種種",
    "T17n0721_006:0032a07": "欲媚，一切愚癡凡夫之人見則牽心。彼地獄",
    "T17n0721_006:0032a08": "人既見如是端正婦女在樹上已，生如是心：",
    "T17n0721_006:0032a09": "『是我人中本所見者，是我本時先所有者。』彼",
    "T17n0721_006:0032a10": "地獄人自業所誑故如是見；如是見已，即上",
    "T17n0721_006:0032a11": "彼樹，樹葉如刀，割其身肉；既割肉已，次割",
    "T17n0721_006:0032a12": "其筋；既割筋已，次割其骨；既割骨已，次劈",
    "T17n0721_006:0032a13": "其髓。如是劈割一切處已，乃得上樹，欲近婦",
    "T17n0721_006:0032a14": "女，心轉專念，自心所誑，在彼樹上如是受",
    "T17n0721_006:0032a15": "苦。既上樹已，見彼婦女復在於地。彼人見",
    "T17n0721_006:0032a16": "已，然彼婦女以欲媚眼上看彼人，美聲語",
    "T17n0721_006:0032a17": "喚，先以甜語作如是言：『念汝因緣，我到此",
    "T17n0721_006:0032a18": "處，汝今何故不來近我？何不抱我？』如是地",
    "T17n0721_006:0032a19": "獄，業化所作。罪人見已，欲心熾盛，刀葉樹",
    "T17n0721_006:0032a20": "頭次第復下。彼人既下，刀葉向上——炎火熾",
    "T17n0721_006:0032a21": "燃、利如剃刀，如是利刀先割其肉，次斷其",
    "T17n0721_006:0032a22": "筋，次割其骨，次割其脈，次割其髓，遍體作",
    "T17n0721_006:0032a23": "瘡。彼地獄人如是被割、如是被劈，脈脈斷",
    "T17n0721_006:0032a24": "已，看彼婦女，欲愛燒心；既如是看，炎嘴鷲",
    "T17n0721_006:0032a25": "鳥即啄其眼，火燃刀葉先割其耳，如是被",
    "T17n0721_006:0032a26": "割，唱聲吼喚；刀葉炎燃次割其舌，次割其",
    "T17n0721_006:0032a27": "鼻，如是遍割一切身分，欲愛牽心。如是到",
    "T17n0721_006:0032a28": "地，既到地已，而彼婦女復在樹頭，彼人見",
    "T17n0721_006:0032a29": "已，而復上樹，如前所說。彼業力故，如是無",
    "T17n0721_006:0032b01": "量百千年歲，如是無量百千億歲，自心所誑，",
    "T17n0721_006:0032b02": "彼地獄中如是轉行。彼地獄人如是被燒，何",
    "T17n0721_006:0032b03": "因故燒？邪欲為因。彼人如是猶不捨欲，無始",
    "T17n0721_006:0032b04": "來心，如是轉行，在於地獄、餓鬼、畜生。眾生之",
    "T17n0721_006:0032b05": "心不可調順，在地獄中猶故如是，當知是",
    "T17n0721_006:0032b06": "心不可信也。",
    "T17n0721_006:0032b07": "「又復如是合大地獄，彼中有山名為鷲遍，彼",
    "T17n0721_006:0032b08": "地獄人燒身飢渴走赴彼山，而彼山中處",
    "T17n0721_006:0032b09": "處皆有炎嘴鐵鷲，壯身大肚，而彼鐵鷲，身",
    "T17n0721_006:0032b10": "內肚中有地獄人名為火人。彼地獄人望",
    "T17n0721_006:0032b11": "救、望歸，故赴彼山；既到彼山，彼鐵鷲鳥先",
    "T17n0721_006:0032b12": "破其頭，開髑髏骨而取其腦，復挑其眼；彼",
    "T17n0721_006:0032b13": "地獄人號哭唱喚，然無救者；既破其頭，飲",
    "T17n0721_006:0032b14": "腦盡已，擲頭異處；彼地獄人無頭無眼，而",
    "T17n0721_006:0032b15": "復走向闇冥地獄，罪業力故。復有鐵鷲，其身",
    "T17n0721_006:0032b16": "極大，彼鷲腹中悉有火人，來向罪人，到即",
    "T17n0721_006:0032b17": "吞之。彼地獄人入鷲腹中，即為火人；本侵",
    "T17n0721_006:0032b18": "他妻罪業所致。",
    "T17n0721_006:0032b19": "「彼殺生因，樂行多作，乃經無量百千年歲，常",
    "T17n0721_006:0032b20": "被燒燃，而復不死。彼邪行因，樂行多作，則見",
    "T17n0721_006:0032b21": "婦女在刀葉林。彼偷盜因，樂行多作，入異",
    "T17n0721_006:0032b22": "地獄在於一處，彼處是河，其河名曰無邊彼",
    "T17n0721_006:0032b23": "岸，熱沸銅汁滿彼河中。地獄罪人見河彼",
    "T17n0721_006:0032b24": "岸，多有種種第一淨食、佉陀尼食、蒲闍尼",
    "T17n0721_006:0032b25": "食，有好敷具、有好樹林，林有邃影，復有陂",
    "T17n0721_006:0032b26": "池、河流清水。彼地獄人如是見已，即發大",
    "T17n0721_006:0032b27": "聲，迭相招喚，作如是言：『汝來，汝來！我今得",
    "T17n0721_006:0032b28": "樂。今有種種佉陀尼食、蒲闍尼食，有好敷",
    "T17n0721_006:0032b29": "具。』如前所說。彼地獄人如是唱喚，餘地獄",
    "T17n0721_006:0032c01": "人既聞聲已，皆共馳走，謂有能救、謂有可",
    "T17n0721_006:0032c02": "歸，和集一處，迭相問言：『我今當於何處得",
    "T17n0721_006:0032c03": "樂？何救何歸？』復有異人，不喚而來，指示之",
    "T17n0721_006:0032c04": "言：『汝今看此無邊彼岸、大河彼岸，如是多",
    "T17n0721_006:0032c05": "有佉陀尼食、蒲闍尼食、敷具樹林、蔭影清",
    "T17n0721_006:0032c06": "涼。』如前所說。彼地獄人，如是一切迭相和",
    "T17n0721_006:0032c07": "集，俱走往赴無邊彼岸、大河彼岸。如是河",
    "T17n0721_006:0032c08": "中熱白鑞汁、熱鉛錫汁沫覆其上。彼地獄",
    "T17n0721_006:0032c09": "人既如是走，墮在彼河；既墮彼已，其身有",
    "T17n0721_006:0032c10": "如生酥塊者，有消洋者，有炎嘴烏食噉之",
    "T17n0721_006:0032c11": "者，有熱炎口惡魚食者，有身分散而消洋者。",
    "T17n0721_006:0032c12": "彼地獄人在彼河中，如是一切如是受苦，是",
    "T17n0721_006:0032c13": "彼惡業因緣勢力作集所致，如是受苦。彼地",
    "T17n0721_006:0032c14": "獄人，如是無量百千年歲，燒煮熟爛、分散消",
    "T17n0721_006:0032c15": "洋，乃至作集惡業破壞、無氣腐爛，彼地獄",
    "T17n0721_006:0032c16": "中，爾乃得脫。「彼地獄中閻魔羅人，責疏罪",
    "T17n0721_006:0032c17": "人而說偈言：",
    "T17n0721_006:0032c18": "「『妻子羂所縛，　　將來地獄舍，",
    "T17n0721_006:0032c19": "　　何故為心誑，　　造作彼惡業？",
    "T17n0721_006:0032c20": "　　汝本為妻子、　　知識親眷等，",
    "T17n0721_006:0032c21": "　　造作諸惡業，　　非是黠慧人。",
    "T17n0721_006:0032c22": "　　汝實不自愛，　　今到地獄處，",
    "T17n0721_006:0032c23": "　　何故為兒子，　　作惡業至此？",
    "T17n0721_006:0032c24": "　　若為妻子誑，　　造作諸惡業，",
    "T17n0721_006:0032c25": "　　後心不生悔，　　彼人入地獄。",
    "T17n0721_006:0032c26": "　　汝獨地獄燒，　　為惡業所食，",
    "T17n0721_006:0032c27": "　　妻子兄弟等，　　親眷不能救。",
    "T17n0721_006:0032c28": "　　若為癡所誑，　　而不作善業，",
    "T17n0721_006:0032c29": "　　後則不得樂，　　汝今徒悔恨。",
    "T17n0721_006:0033a01": "　　若隨順欲瞋，　　癡心第一誑，",
    "T17n0721_006:0033a02": "　　為妻子樂故，　　一切向下行。",
    "T17n0721_006:0033a03": "　　自業自與果，　　眾生業至此，",
    "T17n0721_006:0033a04": "　　作善業生天，　　作惡來此處。』",
    "T17n0721_006:0033a05": "「如是彼處閻魔羅人，如是多多責地獄人，",
    "T17n0721_006:0033a06": "如是如是責疏之言：『若汝自身造作惡業，",
    "T17n0721_006:0033a07": "今欲令誰食如是食？若自作善，還自得善；若",
    "T17n0721_006:0033a08": "作不善，自得不善；不作不得，作則不失。汝",
    "T17n0721_006:0033a09": "本作業，今得此報。』彼地獄人如是久在合",
    "T17n0721_006:0033a10": "大地獄，乃經無量百千年中常被燒煮，乃",
    "T17n0721_006:0033a11": "至惡業未壞未爛、業氣未盡，如是殺生、偷盜、",
    "T17n0721_006:0033a12": "邪行，樂行多作，所得果報，於一切時與苦",
    "T17n0721_006:0033a13": "不止；若惡業盡，彼地獄中爾乃得脫。若於",
    "T17n0721_006:0033a14": "前世過去久遠有善業熟，不生餓鬼、畜生之",
    "T17n0721_006:0033a15": "道；若生人中貧窮短命，得下劣妻，設得好",
    "T17n0721_006:0033a16": "者，共異人通；若或無妻，得凡鄙身，為他所",
    "T17n0721_006:0033a17": "使。彼業勢力餘殘果報，得如是等如是惡業，",
    "T17n0721_006:0033a18": "能誑惑人令入地獄。「又彼比丘知業果報，次",
    "T17n0721_006:0033a19": "復觀察合大地獄十六別處，何等十六？一名",
    "T17n0721_006:0033a20": "大量受苦惱處；二名割刳處；三名脈脈斷處；",
    "T17n0721_006:0033a21": "四名惡見處；五名團處；六名多苦惱處；七名",
    "T17n0721_006:0033a22": "忍苦處；八名朱誅朱誅處；九名何何奚處；十",
    "T17n0721_006:0033a23": "名淚火出處；十一名一切根滅處；十二名無",
    "T17n0721_006:0033a24": "彼岸受苦處；十三名鉢頭摩處；十四名大鉢",
    "T17n0721_006:0033a25": "頭摩處；十五名火盆處；十六名鐵火末處。",
    "T17n0721_006:0033a26": "合大地獄有如是等十六別處，眾生何業生",
    "T17n0721_006:0033a27": "於彼處？彼比丘思惟觀察：若人三種惡不",
    "T17n0721_006:0033a28": "善業，所謂殺生、偷盜、邪行，樂行多作，彼決定",
    "T17n0721_006:0033a29": "受合大地獄，受苦惱處。「眾生何業生初大",
    "T17n0721_006:0033b01": "量受苦惱處？彼見：有人不應行婬、不正觀",
    "T17n0721_006:0033b02": "察、樂邪欲行，生彼大量受苦惱處地獄之中，",
    "T17n0721_006:0033b03": "受大苦惱，所謂：炎熱鋒利鐵[矛*(替曰+貝)]刺令穿徹，",
    "T17n0721_006:0033b04": "以彼鐵[矛*(替曰+貝)]從下刺之，背上而出；又復刺之，",
    "T17n0721_006:0033b05": "腹上而出；又復刺之，腰中而出；又復刺之，",
    "T17n0721_006:0033b06": "肩上而出；又復刺之，從脇而出；又復刺之，從",
    "T17n0721_006:0033b07": "咽而出；又復刺之，從口而出；復破髑髏而從",
    "T17n0721_006:0033b08": "其出；又復刺之，從耳而出。彼地獄人如是",
    "T17n0721_006:0033b09": "被[矛*(替曰+貝)]，一切身分皆悉穿破，受大苦惱，若燒",
    "T17n0721_006:0033b10": "若煮一切身分。彼受如是諸苦惱已，又復",
    "T17n0721_006:0033b11": "更與極重苦惱，所謂：復以熱炎鐵鉗，挾拔其",
    "T17n0721_006:0033b12": "卵；若鐵鷲鳥，挽拔其卵而食之者。如是乃",
    "T17n0721_006:0033b13": "至所作集業未壞未爛、業氣未盡，於一切時",
    "T17n0721_006:0033b14": "與苦不止；若惡業盡，彼地獄處爾乃得脫。若",
    "T17n0721_006:0033b15": "於前世過去久遠有善業熟，不生餓鬼、畜生",
    "T17n0721_006:0033b16": "之道；若生人中同業之處，為第三人，謂內官",
    "T17n0721_006:0033b17": "等，彼不善業餘殘果報。「又彼比丘知業果",
    "T17n0721_006:0033b18": "報，次復觀察合大地獄，復有何處？彼見聞",
    "T17n0721_006:0033b19": "知復有異處名割刳處，是合地獄第二別處。",
    "T17n0721_006:0033b20": "眾生何業生於彼處？彼見：有人殺、盜、邪行，樂",
    "T17n0721_006:0033b21": "行多作，墮合地獄，生割刳處。殺生、偷盜業",
    "T17n0721_006:0033b22": "及果報，如前所說。何者邪行？謂：於婦女不應",
    "T17n0721_006:0033b23": "行處，口中行婬。彼人以是惡業因緣，身壞",
    "T17n0721_006:0033b24": "命終墮於惡處合大地獄，生割刳處，受大苦",
    "T17n0721_006:0033b25": "惱，所謂苦者：閻魔羅人以熱鐵釘，釘其口",
    "T17n0721_006:0033b26": "中，從頭而出，出已急拔。又釘其口，耳中而",
    "T17n0721_006:0033b27": "出；復以鐵鉢盛熱銅汁，瀉其口中，銅汁熱",
    "T17n0721_006:0033b28": "炎燒燃其脣，次燒其舌；既燒舌已，次燒其",
    "T17n0721_006:0033b29": "眼，如是燒咽，次燒其心，次燒其肚，如是次",
    "T17n0721_006:0033c01": "第，乃至糞門，從下而出。如是邪行，樂行多",
    "T17n0721_006:0033c02": "作，惡業果報在於地獄，如是如是種種受",
    "T17n0721_006:0033c03": "苦，乃經無量百千億歲，常被燒煮，乃至惡",
    "T17n0721_006:0033c04": "業未壞未爛、業氣未盡，於一切時與苦不止；",
    "T17n0721_006:0033c05": "若惡業盡，彼地獄處爾乃得脫。若於前世過",
    "T17n0721_006:0033c06": "去久遠有善業熟，不生餓鬼、畜生之道；若",
    "T17n0721_006:0033c07": "生人中同業之處，口中常臭如爛氣臭，如是",
    "T17n0721_006:0033c08": "熏他一切所惡，是彼惡業餘殘果報。",
    "T17n0721_006:0033c09": "「又彼比丘知業果報，次復觀察合大地獄，復",
    "T17n0721_006:0033c10": "有何處？彼見聞知：復有異處，彼處名為脈脈",
    "T17n0721_006:0033c11": "斷處，是合地獄第三別處。眾生何業生於彼",
    "T17n0721_006:0033c12": "處？彼見：有人殺、盜、邪行，樂行多作，墮合地獄",
    "T17n0721_006:0033c13": "脈脈斷處。殺生、偷盜業及果報，如前所說。何",
    "T17n0721_006:0033c14": "者邪行？謂：於婦女非道行婬，彼不隨順，自力",
    "T17n0721_006:0033c15": "強逼。彼人以是惡業因緣，身壞命終墮於惡",
    "T17n0721_006:0033c16": "處合大地獄脈脈斷處，受大苦惱，所謂：熱筒",
    "T17n0721_006:0033c17": "盛熱銅汁，置口令滿，唱聲吼喚作如是言：『我",
    "T17n0721_006:0033c18": "今孤獨。』如是無量百千年歲，乃至惡業未壞",
    "T17n0721_006:0033c19": "未爛、業氣未盡，於一切時與苦不止；若惡",
    "T17n0721_006:0033c20": "業盡，彼地獄處爾乃得脫。若於前世過去久",
    "T17n0721_006:0033c21": "遠有善業熟，不生餓鬼、畜生之道；若生人",
    "T17n0721_006:0033c22": "中，所得妻婦貪愛他人，彼人見之，不能遮",
    "T17n0721_006:0033c23": "障，是彼惡業餘殘果報。彼作集業果報不失，",
    "T17n0721_006:0033c24": "猶故須受。「又彼比丘知業果報，次復觀察",
    "T17n0721_006:0033c25": "合大地獄，復有何處？彼見聞知：復有異處名",
    "T17n0721_006:0033c26": "惡見處，是合地獄第四別處。眾生何業生於",
    "T17n0721_006:0033c27": "彼處？彼見：有人殺、盜、邪行，樂行多作，墮合地",
    "T17n0721_006:0033c28": "獄生惡見處。殺生、偷盜業及果報，如前所說。",
    "T17n0721_006:0033c29": "何者邪行？所謂：有人取他兒子，強逼邪行，自",
    "T17n0721_006:0034a01": "既力多，令彼啼哭。彼人以是惡業因緣，身",
    "T17n0721_006:0034a02": "壞命終墮於惡處合大地獄，生惡見處，受大",
    "T17n0721_006:0034a03": "苦惱，所謂自見己之兒子：以惡業故，見自兒",
    "T17n0721_006:0034a04": "子在地獄中，於彼兒子生重愛心，如本人",
    "T17n0721_006:0034a05": "中。如是見已，閻魔羅人若以鐵杖、若以鐵",
    "T17n0721_006:0034a06": "錐刺其陰中，若以鐵鉤釘其陰中。既見自",
    "T17n0721_006:0034a07": "子如是苦事，自生大苦，愛心悲絕不可堪",
    "T17n0721_006:0034a08": "忍。此愛心苦，於火燒苦十六分中不及其",
    "T17n0721_006:0034a09": "一。彼人如是心苦逼已，復受身苦，所謂：彼",
    "T17n0721_006:0034a10": "處閻魔羅人之所執持，頭面在下，熱炎鐵鉢",
    "T17n0721_006:0034a11": "盛熱銅汁，灌其糞門入其身內、燒其熟藏；燒",
    "T17n0721_006:0034a12": "熟藏已，次燒大腸；燒大腸已，次燒小腸；燒",
    "T17n0721_006:0034a13": "小腸已，次燒其胃；既燒胃已，如是次第：次",
    "T17n0721_006:0034a14": "燒其咽；既燒咽已，次燒其喉；既燒喉已；次",
    "T17n0721_006:0034a15": "燒舌根；燒舌根已，次燒其舌；既燒舌已，次",
    "T17n0721_006:0034a16": "燒其齗；既燒齗已，次燒其頭；既燒頭已，次",
    "T17n0721_006:0034a17": "燒其腦；如是燒已，在下而出。彼邪行人受",
    "T17n0721_006:0034a18": "如是苦，如是無量百千年中，以業化故，見",
    "T17n0721_006:0034a19": "自兒子，自身心苦，具受如是身、心二苦，如",
    "T17n0721_006:0034a20": "是無量百千年中，常受大苦，乃至惡業未壞",
    "T17n0721_006:0034a21": "未爛、業氣未盡，於一切時與苦不止；若惡",
    "T17n0721_006:0034a22": "業盡，彼地獄處爾乃得脫。若於前世過去久",
    "T17n0721_006:0034a23": "遠有善業熟，不生餓鬼、畜生之道；若生人",
    "T17n0721_006:0034a24": "中則無兒息，雖有不淨，不成種子，世人皆",
    "T17n0721_006:0034a25": "言：『此人不男。』一切嫌賤，是彼惡業餘殘果",
    "T17n0721_006:0034a26": "報。◎",
    "T17n0721_006:0034a27": "「◎又彼比丘知業果報，次復觀察合大地獄，",
    "T17n0721_006:0034a28": "為當更有異處以不？彼見聞知：復有異處名",
    "T17n0721_006:0034a29": "為團處，急團相似，是合地獄第五別處。眾生",
    "T17n0721_006:0034b01": "何業生於彼處？彼見：有人殺、盜、邪行，樂行多",
    "T17n0721_006:0034b02": "作，墮合地獄，生於團處。殺生、偷盜及以果",
    "T17n0721_006:0034b03": "報，如前所說。何者邪行？所謂：有人若見牸",
    "T17n0721_006:0034b04": "牛、若草馬等婬道處已，心生分別：『此如是處，",
    "T17n0721_006:0034b05": "與人婦女不應有異。』如是念已，即便生於人",
    "T17n0721_006:0034b06": "婦女想而行婬欲。彼人以是惡業因緣，身壞",
    "T17n0721_006:0034b07": "命終，墮於惡處合大地獄，生於團處，受大",
    "T17n0721_006:0034b08": "苦惱，所謂：見彼若牛、若馬惡業因故，地獄中",
    "T17n0721_006:0034b09": "見，自心分別，如前憶念人婦女想，若本牸",
    "T17n0721_006:0034b10": "牛、若本草馬見已即生人婦女想，欲心熾",
    "T17n0721_006:0034b11": "盛，即便走向如是牛馬。有鐵炎火滿牛馬",
    "T17n0721_006:0034b12": "內，彼人既近牛馬根門，惡業因故，入彼根",
    "T17n0721_006:0034b13": "門，即入其腹，滿中熱火，彼處受苦，乃經無",
    "T17n0721_006:0034b14": "量百千年中常被燒煮，其身熟爛不能出聲。",
    "T17n0721_006:0034b15": "於彼腹中闇處苦逼，乃至惡業未壞未爛、業",
    "T17n0721_006:0034b16": "氣未盡，於一切時常被燒燃；若惡業盡，彼",
    "T17n0721_006:0034b17": "地獄處爾乃得脫。若於前世過去久遠有善",
    "T17n0721_006:0034b18": "業熟，不生餓鬼、畜生之道；若生人中同業之",
    "T17n0721_006:0034b19": "處，則生無禮非仁之國，以己之妻令他侵近，",
    "T17n0721_006:0034b20": "不生妬忌，邪行業因餘殘果報。",
    "T17n0721_006:0034b21": "「又彼比丘知業果報，次復觀察合大地獄，為",
    "T17n0721_006:0034b22": "當更有異處以不？彼見聞知：復有異處名",
    "T17n0721_006:0034b23": "多苦惱，是合地獄第六別處。眾生何業生於",
    "T17n0721_006:0034b24": "彼處？彼見：有人殺、盜、邪行，樂行多作，墮合",
    "T17n0721_006:0034b25": "地獄多苦惱處。殺生、偷盜業及果報，如前所",
    "T17n0721_006:0034b26": "說；何者邪行？謂：男行男。彼人以是惡業因",
    "T17n0721_006:0034b27": "緣，身壞命終墮於惡處——合大地獄多苦惱處，",
    "T17n0721_006:0034b28": "受大苦惱。作集業力，於地獄中見本男子，熱",
    "T17n0721_006:0034b29": "炎頭髮，一切身體皆悉熱炎，其身堅[革*卬]猶",
    "T17n0721_006:0034c01": "如金剛，來抱其身。既被抱已，一切身分皆",
    "T17n0721_006:0034c02": "悉解散，猶如沙摶；死已復活，以本不善惡",
    "T17n0721_006:0034c03": "業因故。於彼炎人，極生怖畏，走避而去，墮",
    "T17n0721_006:0034c04": "於嶮岸，下未至地，在於空中有炎嘴烏，分",
    "T17n0721_006:0034c05": "分攫斲，令如芥子，尋復還合，然後到地。既",
    "T17n0721_006:0034c06": "到地已，彼地復有炎口野干而噉食之，唯有",
    "T17n0721_006:0034c07": "骨在，復還生肉。既生肉已，閻魔羅人取置",
    "T17n0721_006:0034c08": "炎鼎而復煮之，如是無量百千年歲，煮之",
    "T17n0721_006:0034c09": "食之、分之散之，乃至惡業未壞未爛、業氣",
    "T17n0721_006:0034c10": "未盡，於一切時與苦不止；若惡業盡，於多",
    "T17n0721_006:0034c11": "苦處爾乃得脫。若於前世過去久遠有善業",
    "T17n0721_006:0034c12": "熟，不生餓鬼、畜生之道；若生人中同業之處，",
    "T17n0721_006:0034c13": "失無量妻，不得一妻，究竟如是。設自有妻，",
    "T17n0721_006:0034c14": "則厭離之，喜樂他人；邪行業因餘殘果報。「又",
    "T17n0721_006:0034c15": "彼比丘知業果報，次復觀察合大地獄，為",
    "T17n0721_006:0034c16": "當更有異處以不？彼見聞知：復有異處名",
    "T17n0721_006:0034c17": "忍苦處，是合地獄第七別處。眾生何業生於",
    "T17n0721_006:0034c18": "彼處？彼見：有人殺、盜、邪行，樂行多作，墮合地",
    "T17n0721_006:0034c19": "獄，生忍苦處。殺生、偷盜業及果報，如前所說。",
    "T17n0721_006:0034c20": "何者邪行？所謂：有人破他軍國，得婦女已，若",
    "T17n0721_006:0034c21": "或自行、若自取已給與他人，若依道行、若",
    "T17n0721_006:0034c22": "不依道。彼人以是惡業因緣，身壞命終墮",
    "T17n0721_006:0034c23": "於惡處合大地獄，生忍苦處，受大苦惱，所",
    "T17n0721_006:0034c24": "謂苦者：閻魔羅人懸之在樹，頭面在下，足",
    "T17n0721_006:0034c25": "在於上，下燃大火燒一切身，從面而起。彼",
    "T17n0721_006:0034c26": "地獄火，熱勢甚熾，彼罪人身，危脆衃軟，眼",
    "T17n0721_006:0034c27": "最軟故，燒盡無餘，彼罪人身燒盡復生。彼",
    "T17n0721_006:0034c28": "人如是受極苦惱，堅[革*卬]叵耐。彼人如是地獄",
    "T17n0721_006:0034c29": "中生，彼人如是受大苦惱，唱聲吼喚、呻號",
    "T17n0721_006:0035a01": "啼哭，唱喚口開，彼地獄火從口而入，火既",
    "T17n0721_006:0035a02": "入已，先燒其心；既燒心已，次燒其肺，如是",
    "T17n0721_006:0035a03": "次第至生、熟藏，根及糞門；如是燒已，次燒",
    "T17n0721_006:0035a04": "其足。既受如是被燒苦已，復有烏來噉食其",
    "T17n0721_006:0035a05": "身。彼受如是二種大苦，唱聲吼喚，而燒不",
    "T17n0721_006:0035a06": "止。如是無量百千年歲，於地獄中受極苦",
    "T17n0721_006:0035a07": "惱。如是苦惱，無異相似。如是無量百千年",
    "T17n0721_006:0035a08": "歲，乃至惡業未爛未壞、業氣未盡，於一切",
    "T17n0721_006:0035a09": "時與苦不止；若惡業盡，彼地獄處爾乃得脫。",
    "T17n0721_006:0035a10": "若於前世過去久遠有善業熟，不生餓鬼、畜",
    "T17n0721_006:0035a11": "生之道；若生人中同業之處，設得好婦端",
    "T17n0721_006:0035a12": "正無雙，則為官軍破壞劫奪，惡業力故，唱喚",
    "T17n0721_006:0035a13": "號哭，懊惱心碎。彼人如是地獄人中，二時、",
    "T17n0721_006:0035a14": "二處受大苦惱，唱喚號哭、懊惱等苦，邪行",
    "T17n0721_006:0035a15": "業因餘殘果報。◎",
    "T17n0721_006:0035a16": "正法念處經卷第六"
}