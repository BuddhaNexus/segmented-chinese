{
    "T21n1331_002:0499b07": "佛說灌頂十二萬神王護比丘尼",
    "T21n1331_002:0499b08": "經卷第二",
    "T21n1331_002:0499b10": "東晉天竺三藏帛尸梨蜜多羅譯",
    "T21n1331_002:0499b11": "聞如是。一時佛遊於舍衛祇樹給孤獨園。與",
    "T21n1331_002:0499b12": "大比丘眾千二百五十人俱。爾時有七比丘",
    "T21n1331_002:0499b13": "尼名修陀利。在山中塚墓間禪思一心。有諸",
    "T21n1331_002:0499b14": "惡鬼神噉人精氣者。嬈是比丘尼脫其衣裳。",
    "T21n1331_002:0499b15": "不聽遊行入村乞食。是時修陀利比丘尼。語",
    "T21n1331_002:0499b16": "同座諸比丘尼言。汝等當正心憶念我師釋",
    "T21n1331_002:0499b17": "迦牟尼多陀阿伽度阿羅訶三藐三佛陀。作",
    "T21n1331_002:0499b18": "是言已。是諸噉精氣鬼神退散馳走。於是修",
    "T21n1331_002:0499b19": "陀利比丘尼等。相將俱到佛所。稽首作禮白",
    "T21n1331_002:0499b20": "佛言。天尊我等七人受天中天無上真法。思",
    "T21n1331_002:0499b21": "惟一心求四道果。是諸噉精氣鬼神七萬餘",
    "T21n1331_002:0499b22": "頭。來亂我等不得正念。亦復遮圍不令行求",
    "T21n1331_002:0499b23": "飲食之具。現惱如是當奈之何。唯願天尊說",
    "T21n1331_002:0499b24": "於聖術而辟除之說是語時阿難在右邊。佛",
    "T21n1331_002:0499b25": "顧語阿難言。汝見是修陀利比丘尼七人等",
    "T21n1331_002:0499b26": "不。阿難答曰見。佛言阿難是諸比丘尼。常為",
    "T21n1331_002:0499b27": "七千萬鬼神所嬈。我今當為其。召須彌頂上",
    "T21n1331_002:0499b28": "及海中諸大神。當護是等諸比丘尼。不令諸",
    "T21n1331_002:0499b29": "小鬼神得其便也。",
    "T21n1331_002:0499c01": "佛於是便以神力。召須彌頂上諸鬼神王來",
    "T21n1331_002:0499c02": "已。是諸鬼神王將從七萬鬼神。來到佛所稽",
    "T21n1331_002:0499c03": "首禮足。",
    "T21n1331_002:0499c04": "佛告諸鬼神王等。我若在世及滅度後。在所",
    "T21n1331_002:0499c05": "國土城邑聚落。護諸比丘尼不令諸小鬼神",
    "T21n1331_002:0499c06": "之所得便。令諸比丘尼所到之處。常隨護助",
    "T21n1331_002:0499c07": "使得安隱。諸惡之鬼不得嬈近。",
    "T21n1331_002:0499c08": "佛復告勅大海居止水精山中龍宮所住處。",
    "T21n1331_002:0499c09": "有五萬鬼神將其營從。來到佛所各禮佛足",
    "T21n1331_002:0499c10": "却住一面。",
    "T21n1331_002:0499c11": "佛又告須彌頂上七萬神王。及海中五萬神",
    "T21n1331_002:0499c12": "王等。汝從今以後。當護諸比丘尼。令得安隱",
    "T21n1331_002:0499c13": "離諸恐怖。得定意得定行。令諸小鬼退散馳",
    "T21n1331_002:0499c14": "走。遠於是處百千由旬不得作害。佛說是已。",
    "T21n1331_002:0499c15": "賢者阿難長跪叉手前白佛言。是等神王其",
    "T21n1331_002:0499c16": "字云何。願為解說。佛言阿難其神名字我今",
    "T21n1331_002:0499c17": "說之。灌頂章句其名如是。",
    "T21n1331_002:0499c18": "神名枝活吒貨[椽/土]字淨自在此神主護某頭",
    "T21n1331_002:0499c19": "神名倪提惒和[椽/土]字妙善生此神主護某眼",
    "T21n1331_002:0499c20": "神名波羅惒和[椽/土]字暉日光此神主護某鼻",
    "T21n1331_002:0499c21": "神名和沙頭提手字信堅固此神主護某耳",
    "T21n1331_002:0499c22": "神名頭荷尼迦移字開疑惑此神主護某口",
    "T21n1331_002:0499c23": "神名臏迦利迦移字光普攝此神主護某頸",
    "T21n1331_002:0499c24": "神名沙提舍鳩羅字善安吉此神主護某肩",
    "T21n1331_002:0499c25": "神名波羅闍迦提字耀雪山此神主護某臂",
    "T21n1331_002:0499c26": "神名波羅頭阿銖字演光明此神主護某手",
    "T21n1331_002:0499c27": "神名迦摩隷吒遮字香珍寶此神主護某胸",
    "T21n1331_002:0499c28": "神名俱波婁閱叉字如福輪此神主護某背",
    "T21n1331_002:0499c29": "神名沙善般遮壚字清微徹此神主護某腹",
    "T21n1331_002:0500a01": "神名旃遮欶摩休字音和柔此神主護某脇",
    "T21n1331_002:0500a02": "神名遮揵陀利手字福德光此神主護某心",
    "T21n1331_002:0500a03": "神名遮羅揵波頭字真寶種此神主護某肝",
    "T21n1331_002:0500a04": "神名波羅斯奴遮字遠聞聲此神主護某肺",
    "T21n1331_002:0500a05": "神名蘇賀迦闍羅字建行至此神主護某脾",
    "T21n1331_002:0500a06": "神名劍浮耆梨惒字慈悲普此神主護某腎",
    "T21n1331_002:0500a07": "神名迦俱壚絺迦字越眾行此神主護某腸",
    "T21n1331_002:0500a08": "神名恒多羅菩提字威解振此神主護某胃",
    "T21n1331_002:0500a09": "神名摩多羅和提字真如天此神主護某臗",
    "T21n1331_002:0500a10": "神名至那比舍尸字愛事業此神主護某髀",
    "T21n1331_002:0500a11": "神名曼比舍尸羅字除恐畏此神主護某膝",
    "T21n1331_002:0500a12": "神名迦羅鋪阿尼字願施廣此神主護某脚",
    "T21n1331_002:0500a13": "神名阿沙耶迷和字消諸惡此神主護某出",
    "T21n1331_002:0500a14": "神名挱伊摩陀伊字護世王此神主護某入",
    "T21n1331_002:0500a15": "神名阿提摩陀伊字加諸願此神主護某坐",
    "T21n1331_002:0500a16": "神名阿奴摩陀伊字星中王此神主護某臥",
    "T21n1331_002:0500a17": "神名破仇摩陀陀字首安寂此神主護某夢",
    "T21n1331_002:0500a18": "神名蘭脾留波利字行寂然此神主護某起",
    "T21n1331_002:0500a19": "神名耶頭破那坻字德明遠此神主護某食",
    "T21n1331_002:0500a20": "神名比尼槃頭倚字蓋天地此神主護某飲",
    "T21n1331_002:0500a21": "神名波斯離次離字真不邪此神主護某語",
    "T21n1331_002:0500a22": "神名具梨揵陀離字施願普此神主護某笑",
    "T21n1331_002:0500a23": "神名跪離那波羅字快善意此神主護某戲",
    "T21n1331_002:0500a24": "神名末梨遊沙梨字頭高明此神主護某樂",
    "T21n1331_002:0500a25": "佛語阿難。是須彌頂上三十六神王名字。如",
    "T21n1331_002:0500a26": "是有七萬鬼神以為眷屬。當作擁護。令修陀",
    "T21n1331_002:0500a27": "利比丘尼。及未來末世中諸比丘尼等。若為",
    "T21n1331_002:0500a28": "邪鬼神所惱亂者不令得便。所到安寧不為",
    "T21n1331_002:0500a29": "邪惡所中。設有嬈者心當存呼灌頂章句三",
    "T21n1331_002:0500b01": "十六神王。應念即至導從左右。為諸比丘尼",
    "T21n1331_002:0500b02": "現威神力。攘諸魅魔使不得便。辟除兇惡消",
    "T21n1331_002:0500b03": "滅不善令得吉祥。佛復告賢者阿難。大海之",
    "T21n1331_002:0500b04": "中龍宮居止。有三七大神王之女。我昔得道",
    "T21n1331_002:0500b05": "與其眷屬。來到我所稽首作禮。說如是言當",
    "T21n1331_002:0500b06": "於佛滅度後五濁末世之中護佛弟子。我已",
    "T21n1331_002:0500b07": "面勅此諸神王。令當擁護修陀利及未來末",
    "T21n1331_002:0500b08": "世諸比丘尼等。此諸神王亦不違本誓。若有",
    "T21n1331_002:0500b09": "危厄禍害之日。常當淨心歸命三寶。然後呼",
    "T21n1331_002:0500b10": "其名字無不為護輒在左右。阿難白佛言。是",
    "T21n1331_002:0500b11": "諸神王有如是利益。唯願速說灌頂章句善",
    "T21n1331_002:0500b12": "神名字。為守護故。使諸比丘尼離諸恐懼。不",
    "T21n1331_002:0500b13": "為邪妖之所惱近。佛言阿難是大神王女名",
    "T21n1331_002:0500b14": "字如是。",
    "T21n1331_002:0500b15": "神王女藍婆惟藍波字珠瓔珞(此神女為某辟除邪惡魍魎媚",
    "T21n1331_002:0500b16": "鬼驅逐百千由旬不令得住)。",
    "T21n1331_002:0500b17": "神王女鴛那多烏那陀字摩尼寶(此神女除去鳥鳴野狐變怪因",
    "T21n1331_002:0500b18": "衰嬈人者不令住某舍屋之中)。",
    "T21n1331_002:0500b19": "神王女蘇貿迦羅闍字好莊嚴(此神女主夢寤顛倒。見諸先亡傷毀",
    "T21n1331_002:0500b20": "之鬼悉能消伏)。",
    "T21n1331_002:0500b21": "神王女摩奴羅摩遮字嚴飾妙(此神女若遊出時異道聚會。飲食有毒",
    "T21n1331_002:0500b22": "自然消化)。",
    "T21n1331_002:0500b23": "神王女劍浮耆梨惒字寶連珠(此神女護諸怨家若相見時起諸毒",
    "T21n1331_002:0500b24": "惡。即便和解相向)。",
    "T21n1331_002:0500b25": "神王女惟舍羅遮迦字流離光(此神女若嫉妬惡心相向者。",
    "T21n1331_002:0500b26": "以帶持故不生貪心)。",
    "T21n1331_002:0500b27": "神王女攎樓迦攎樓字身撤照(此神女若有債主求諸財寶。以",
    "T21n1331_002:0500c01": "神護故便寬賖消息)。",
    "T21n1331_002:0500c02": "神王女迦羅博多尼字華開敷(此神女某若為盜賊惡伴所引至縣",
    "T21n1331_002:0500c03": "時即便解脫)。",
    "T21n1331_002:0500c04": "神王女澠迦陀羅遮字香烟氣(此神女主治蜚尸客氣之鬼復連鬼",
    "T21n1331_002:0500c05": "神。即便磨滅不現)。",
    "T21n1331_002:0500c06": "神王女稜迦移陀羅那字妙王頂(此神女若為龍象所害種",
    "T21n1331_002:0500c07": "種恐畏。以其誦持自然消滅)。",
    "T21n1331_002:0500c08": "神王女劍蒱闍浮無耶字遊戲樂(此神女護某苞腫眾衰頭痛寒",
    "T21n1331_002:0500c09": "熱即便不行嬈害)。",
    "T21n1331_002:0500c10": "神王女迦俱攎絺迦字淨如梵(此神女護某不為山神樹神星死善",
    "T21n1331_002:0500c11": "死鬼神所嬈害)。",
    "T21n1331_002:0500c12": "神王女遮羅絺迦那字音深妙(此神女護某至大小便利之時。不為",
    "T21n1331_002:0500c13": "惡鬼神所觸嬈也)。",
    "T21n1331_002:0500c14": "神王女慢羅鳩梨陀字信善法(此神女護某屋舍床席帳幔。不",
    "T21n1331_002:0500c15": "使他餘鬼神留停宅中)。",
    "T21n1331_002:0500c16": "神王女臀頭梨架羅字師子音(此神女守護人門戶宅舍。四方",
    "T21n1331_002:0500c17": "八神之王勅令鎮護除去不祥)。",
    "T21n1331_002:0500c18": "神王女訶栗提羅伽字樂音樂(此神女典領八十億神諸神之母。護",
    "T21n1331_002:0500c19": "某使萬病除愈百事吉祥)。",
    "T21n1331_002:0500c20": "神王女薩遮摩陀利字聲清徹(此神女護某不令他人厭禱增疾之",
    "T21n1331_002:0500c21": "者。使厭禱不行害也)。",
    "T21n1331_002:0500c22": "神王女慢多羅阿佉尼字欣樂快(此神女使五溫疫毒",
    "T21n1331_002:0500c23": "若頭痛寒熱。某若呼名者即為作護)。",
    "T21n1331_002:0500c24": "神王女鳩蘭[單*舟]吒羅子字結明誓(此神女主諸毒蛇蚖蝮若",
    "T21n1331_002:0500c25": "嚙人者。存呼七遍毒即不行)。",
    "T21n1331_002:0501a01": "神王女抄多摩尼摸字柔軟音(此神女護某不令盜賊剝奪衣裳。呼",
    "T21n1331_002:0501a02": "其名賊退散去)。",
    "T21n1331_002:0501a03": "神王女沙﨟波提敷字心安詳(此神女護某牙齒若為蟲所嚙者。若",
    "T21n1331_002:0501a04": "存呼其名七遍蟲即消滅)。",
    "T21n1331_002:0501a05": "佛告阿難。我所說海中灌頂章句神王女。其",
    "T21n1331_002:0501a06": "名字如是。此諸神王女。與其眷屬五萬鬼神。",
    "T21n1331_002:0501a07": "遶海邊行一日一夜周匝八萬四千由旬。以",
    "T21n1331_002:0501a08": "血肉為食。今皆得道。末世比丘尼輩。現威",
    "T21n1331_002:0501a09": "神力作大護助。辟除邪惡萬毒不行。",
    "T21n1331_002:0501a10": "佛語修陀利及未來諸比丘尼等。若有能持",
    "T21n1331_002:0501a11": "是灌頂章句。則離一切無數恐懼。若持此神",
    "T21n1331_002:0501a12": "呪夢安覺歡。不畏縣官水火盜賊。怨家債主",
    "T21n1331_002:0501a13": "自然避去。鬼神羅剎妖魅魍魎邪惡薜荔厭",
    "T21n1331_002:0501a14": "鎮之鬼。樹木精神百蟲精神。畜生精魅溪谷",
    "T21n1331_002:0501a15": "精魅。門中內外鬼神戶中內外鬼神。舍宅四",
    "T21n1331_002:0501a16": "方井竈鬼神。洿池鬼神廁溷中鬼神。若比",
    "T21n1331_002:0501a17": "丘尼帶持經者。此諸惡鬼終不得便。若有厭",
    "T21n1331_002:0501a18": "禱呪咀之者。其人帶持神呪經故。自然辟除",
    "T21n1331_002:0501a19": "兩作和解。俱生慈心惡意悉滅。無復惱害諸",
    "T21n1331_002:0501a20": "比丘尼。若在山中溪谷曠路。抄賊劫掠自然",
    "T21n1331_002:0501a21": "不現。師子虎狼熊羆蚖蛇。悉自縮藏不害",
    "T21n1331_002:0501a22": "人也。何以故此十二萬神王大神呪經至尊",
    "T21n1331_002:0501a23": "至重。能為諸比丘尼作大利安。",
    "T21n1331_002:0501a24": "佛語修陀利及未來諸比丘尼等。說此灌",
    "T21n1331_002:0501a25": "頂無上章句。若後九百歲中。為諸邪惡魅鬼",
    "T21n1331_002:0501a26": "嬈人因衰作害。或有惡魔吐種種雜毒之氣",
    "T21n1331_002:0501a27": "以害汝等。復有鬼神吸汝五脈。又有鬼神噉",
    "T21n1331_002:0501a28": "汝精髓。如是惡鬼噉人肉者不可稱數。我今",
    "T21n1331_002:0501a29": "為汝略說少耳。",
    "T21n1331_002:0501b01": "佛告阿難。若後末世諸比丘尼。為惡鬼神所",
    "T21n1331_002:0501b02": "嬈惱者。當洗浴身體著鮮潔之衣。當專心一",
    "T21n1331_002:0501b03": "意讚詠此經。當以五色之綵作好幡蓋。香汁",
    "T21n1331_002:0501b04": "泥地縱廣七尺。然十方燈散雜色華。燒眾名",
    "T21n1331_002:0501b05": "香膠香婆香安息香等。禮拜十方。七日七夜。",
    "T21n1331_002:0501b06": "長齋菜食。不噉五辛審諦莫疑。是諸惡魔聞",
    "T21n1331_002:0501b07": "見此經神呪力故。即馳散而去遠百千由旬",
    "T21n1331_002:0501b08": "不能為害。消滅不善吉祥感應。",
    "T21n1331_002:0501b09": "於是以後修陀利及未來諸比丘尼等。悉共",
    "T21n1331_002:0501b10": "讀誦書持是典。而供養之中有闇鈍比丘尼",
    "T21n1331_002:0501b11": "輩。不能讀誦者但書持是典。以好繒綵作囊",
    "T21n1331_002:0501b12": "盛之。若欲行來出入之時。輒著衣前所往來",
    "T21n1331_002:0501b13": "處獲善吉安。若有惡魔自然消亡無敢當者。",
    "T21n1331_002:0501b14": "此大神典至尊至妙極有威神。若後末世書",
    "T21n1331_002:0501b15": "持此典佩帶在身。遊行十方無所復畏。以是",
    "T21n1331_002:0501b16": "因緣出此神呪。令人讀誦受持供養而帶佩",
    "T21n1331_002:0501b17": "之。佛說是語時。天帝釋如人屈申臂頃。從天",
    "T21n1331_002:0501b18": "來下往到佛所。稽首作禮長跪叉手。白佛言",
    "T21n1331_002:0501b19": "天尊。然諸佛至真德過須彌。智超江海慧踰",
    "T21n1331_002:0501b20": "虛空。獨步三界無能及者。十方一切莫不蒙",
    "T21n1331_002:0501b21": "度。天帝釋說此讚歎時。虛空中雨天香華以",
    "T21n1331_002:0501b22": "散佛上。諸天歡喜鬼神亦然。佛說經竟。阿難",
    "T21n1331_002:0501b23": "從坐而起長跪叉手白佛言。演說此經當何",
    "T21n1331_002:0501b24": "名之。佛言阿難及諸四輩。我說此經名十二",
    "T21n1331_002:0501b25": "萬鬼神之王灌頂章句。汝善持之於吾滅後。",
    "T21n1331_002:0501b26": "若有清信諸比丘尼。歸命求者應當授與。佛",
    "T21n1331_002:0501b27": "說經已。阿難叉手白佛言。設有諸比丘尼。",
    "T21n1331_002:0501b28": "若欲受者云何授與。佛言當如大比丘受七",
    "T21n1331_002:0501b29": "萬二千神王灌頂大法無有異也。佛說是已",
    "T21n1331_002:0501c01": "四輩弟子天龍八部。莫不歡喜作禮奉行。",
    "T21n1331_002:0501c02": "灌頂經卷第二"
}