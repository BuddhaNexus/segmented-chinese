{
    "X04n0223_058:0392b24": "大方廣佛新華嚴經合論卷第五十八",
    "X04n0223_058:0392c01": "唐于闐國三藏沙門實叉難陀譯經",
    "X04n0223_058:0392c02": "唐太原方山長者李通玄造論",
    "X04n0223_058:0392c03": "唐福州開元寺沙門志寧釐經合論",
    "X04n0223_058:0392c04": "十地品第二十六之六",
    "X04n0223_058:0392c05": "[0392c05] 【經】佛子菩薩住此離垢地以願力故得見多佛所謂",
    "X04n0223_058:0392c06": "見多百佛多千佛多百千佛多億佛多百億佛多千",
    "X04n0223_058:0392c07": "億佛多百千億佛如是乃至見多百千億那由他佛",
    "X04n0223_058:0392c08": "於諸佛所以廣大心深心恭敬尊重承事供養衣服",
    "X04n0223_058:0392c09": "飲食臥具醫藥一切資生悉以奉施亦以供養一切",
    "X04n0223_058:0392c10": "眾僧以此善根迴向阿耨多羅三藐三菩提於諸佛",
    "X04n0223_058:0392c11": "所以尊重心復更受行十善道法隨其所受乃至菩",
    "X04n0223_058:0392c12": "提終不忘失是菩薩於無量百千億那由他劫遠離",
    "X04n0223_058:0392c13": "慳嫉破戒垢故布施持戒清淨滿足譬如真金置礬",
    "X04n0223_058:0392c14": "石中如法鍊已離一切垢轉復明淨菩薩住此離垢",
    "X04n0223_058:0392c15": "地亦復如是於無量百千億那由他劫遠離慳嫉破",
    "X04n0223_058:0392c16": "戒垢故布施持戒清淨滿足佛子此菩薩四攝法中",
    "X04n0223_058:0392c17": "愛語偏多十波羅蜜中持戒偏多餘非不行但隨力",
    "X04n0223_058:0392c18": "隨分佛子是名略說菩薩摩訶薩第二離垢地菩薩",
    "X04n0223_058:0392c19": "住此地多作轉輪聖王為大法主具足七寶有自在",
    "X04n0223_058:0392c20": "力能除一切眾生慳貪破戒垢以善方便令其安住",
    "X04n0223_058:0392c21": "十善道中為大施主周給無盡布施愛語利益同事",
    "X04n0223_058:0392c22": "如是一切諸所作業皆不離念佛不離念法不離念",
    "X04n0223_058:0392c23": "僧乃至不離念具足一切種一切智智又作是念我",
    "X04n0223_058:0392c24": "當於一切眾生中為首為勝為殊勝為妙為微妙為",
    "X04n0223_058:0393a01": "上為無上乃至為一切智智依止者是菩薩若欲捨",
    "X04n0223_058:0393a02": "家於佛法中勤行精進便能捨家妻子五欲既出家",
    "X04n0223_058:0393a03": "已勤行精進於一念頃得千三昧得見千佛知千佛",
    "X04n0223_058:0393a04": "神力能動千世界乃至能示現千身於一一身能示",
    "X04n0223_058:0393a05": "現千菩薩以為眷屬若以菩薩殊勝願力自在示現",
    "X04n0223_058:0393a06": "過於是數百劫千劫乃至百千億那由他劫不能數",
    "X04n0223_058:0393a07": "知爾時金剛藏菩薩欲重宣其義而說頌曰。",
    "X04n0223_058:0393a08": "[0393a08] 【論】第五佛子已下一段有三十一行半經明正入",
    "X04n0223_058:0393a09": "第二離垢地得見多佛分釋義中明此地菩薩以",
    "X04n0223_058:0393a10": "願力得見多百千佛於此段中復分十段一佛子",
    "X04n0223_058:0393a11": "已下至那由他佛有三行半經明此位菩薩以願",
    "X04n0223_058:0393a12": "力得見多佛分二於諸佛所已下至亦以供養一",
    "X04n0223_058:0393a13": "切眾僧有兩行半經明以三心五事之供佛及僧",
    "X04n0223_058:0393a14": "分此中佛法僧者以毗盧遮那為佛寶文殊師利",
    "X04n0223_058:0393a15": "為法寶以普賢行為僧寶總攝三乘人天六道三",
    "X04n0223_058:0393a16": "寶總在此三寶中皆從普賢隨行教成故三以此",
    "X04n0223_058:0393a17": "善根已下至布施持戒清淨滿足有四行經明重",
    "X04n0223_058:0393a18": "受十善戒分此明初地亦受上上十善此更重明",
    "X04n0223_058:0393a19": "鍊磨四譬如真金已下至持戒清淨滿足有三行",
    "X04n0223_058:0393a20": "半經明舉鍊磨真金更加礬石更明淨喻五佛子",
    "X04n0223_058:0393a21": "已下至但隨力隨分有兩行半經明此位菩薩所",
    "X04n0223_058:0393a22": "行之行分六佛子已下至一切種一切智智有六",
    "X04n0223_058:0393a23": "行半經明此位菩薩受職分如云一切眾者以加",
    "X04n0223_058:0393a24": "行薰修種一切智即是根本智又智者明以根本",
    "X04n0223_058:0393b01": "智加行成差別智如根本智因三昧現故差別智",
    "X04n0223_058:0393b02": "由以根本智觀察加行力修成若不一一人以加",
    "X04n0223_058:0393b03": "行觀察力大願力即根本智滯寂聲聞同乘故無",
    "X04n0223_058:0393b04": "有用也七又作是念已下至一切智智依止者有",
    "X04n0223_058:0393b05": "兩行半經明此位菩薩自知道德殊勝分八是菩",
    "X04n0223_058:0393b06": "薩已下至以為眷屬有四行半經明此菩薩亦能",
    "X04n0223_058:0393b07": "捨家妻子出家得千三昧得見千佛分九若以菩",
    "X04n0223_058:0393b08": "薩殊勝願力已下至不能數知有兩行經明以勝",
    "X04n0223_058:0393b09": "願力見佛過前依報業力分十爾時已下明金剛",
    "X04n0223_058:0393b10": "藏說頌分。",
    "X04n0223_058:0393b11": "[0393b11] 【經】 質直柔耎及堪能  調伏寂靜與純善",
    "X04n0223_058:0393b12": " 速出生死廣大意  以此十心入二地",
    "X04n0223_058:0393b13": " 住此成就戒功德  遠離殺生不惱害",
    "X04n0223_058:0393b14": " 亦離偷盜及邪婬  妄惡乖離無義語",
    "X04n0223_058:0393b15": " 不貪財物常慈愍  正道直心無諂偽",
    "X04n0223_058:0393b16": " 離險捨慢極調柔  依教而行不放逸",
    "X04n0223_058:0393b17": " 地獄畜生受眾苦  餓鬼燒然出猛燄",
    "X04n0223_058:0393b18": " 一切皆由罪所致  我當離彼住實法",
    "X04n0223_058:0393b19": " 人中隨意得受生  乃至頂天禪定樂",
    "X04n0223_058:0393b20": " 獨覺聲聞佛乘道  皆由十善而成就",
    "X04n0223_058:0393b21": " 如是思惟不放逸  自持淨戒教他護",
    "X04n0223_058:0393b22": " 復見&#x7FA3;生受眾苦  轉更增益大悲心",
    "X04n0223_058:0393b23": " 凡愚邪智不正解  常懷&#x5FE9;恨多諍訟",
    "X04n0223_058:0393b24": " 貪求境界無足期  我應令彼除三毒",
    "X04n0223_058:0393c01": " 愚癡大闇所纏覆  入大險道邪見網",
    "X04n0223_058:0393c02": " 生死籠檻怨所拘  我應令彼摧魔賊",
    "X04n0223_058:0393c03": " 四流漂蕩心沒溺  三界焚如苦無量",
    "X04n0223_058:0393c04": " 計蘊為宅我在中  為欲度彼勤行道",
    "X04n0223_058:0393c05": " 設求出離心下劣  捨於最上佛智慧",
    "X04n0223_058:0393c06": " 我欲令彼住大乘  發勤精進無厭足",
    "X04n0223_058:0393c07": " 菩薩住此集功德  見無量佛咸供養",
    "X04n0223_058:0393c08": " 億劫修治善更明  如以好藥鍊真金",
    "X04n0223_058:0393c09": " 佛子住此作輪王  普化眾生行十善",
    "X04n0223_058:0393c10": " 所有善法皆修習  為成十力救於世",
    "X04n0223_058:0393c11": " 欲捨王位及財寶  即棄居家依佛教",
    "X04n0223_058:0393c12": " 勇猛精勤一念中  獲千三昧見千佛",
    "X04n0223_058:0393c13": " 所有種種神通力  此地菩薩皆能現",
    "X04n0223_058:0393c14": " 願力所作復過此  無量自在度&#x7FA3;生",
    "X04n0223_058:0393c15": " 一切世間利益者  所修菩薩最勝行",
    "X04n0223_058:0393c16": " 如是第二地功德  為諸佛子已開演",
    "X04n0223_058:0393c17": " 佛子得聞此地行  菩薩境界難思議",
    "X04n0223_058:0393c18": " 靡不恭敬心歡喜  散華空中為供養",
    "X04n0223_058:0393c19": " 讚言善哉大山王  慈心愍念諸眾生",
    "X04n0223_058:0393c20": " 善說智者律儀法  第二地中之行相",
    "X04n0223_058:0393c21": " 是諸菩薩微妙行  真實無異無差別",
    "X04n0223_058:0393c22": " 為欲利益諸&#x7FA3;生  如是演說最清淨",
    "X04n0223_058:0393c23": " 一切人天供養者  願為演說第三地",
    "X04n0223_058:0393c24": " 與法相應諸智業  如其境界希具闡",
    "X04n0223_058:0394a01": " 大仙所有施戒法  忍辱精進禪智慧",
    "X04n0223_058:0394a02": " 及以方便慈悲道  佛清淨行願皆說",
    "X04n0223_058:0394a03": " 時解脫月復請言  無畏大士金剛藏",
    "X04n0223_058:0394a04": " 願說趣入第三地  柔和心者諸功德",
    "X04n0223_058:0394a05": "[0394a05] 【論】第六說頌已下有四十二行頌明重頌前法及",
    "X04n0223_058:0394a06": "請說第三地分釋義中分為五段一質直柔耎及",
    "X04n0223_058:0394a07": "堪能已下至為諸佛子已開演有三十行頌明頌",
    "X04n0223_058:0394a08": "前十段法門兩行一頌如文自具二佛子已下至",
    "X04n0223_058:0394a09": "第二地中之行相有四行頌明大眾聞法興供分",
    "X04n0223_058:0394a10": "三是諸菩薩微妙行已下至願為演說第三地有",
    "X04n0223_058:0394a11": "三行頌明諸菩薩聞第二地又請說第三地法分",
    "X04n0223_058:0394a12": "四與法相應諸智業已下至佛清淨行願皆說有",
    "X04n0223_058:0394a13": "三行頌明諸菩薩同請說分五時解脫月已下有",
    "X04n0223_058:0394a14": "兩行頌明解脫月重請說第三地分。",
    "X04n0223_058:0394a15": "[0394a15] 第三發光地將釋此地五門如前一釋地名目者",
    "X04n0223_058:0394a16": "何故名為發光地明此地修色無色界八禪定善",
    "X04n0223_058:0394a17": "達色無色界世間禪體識相對治明達三界障惑",
    "X04n0223_058:0394a18": "分明益令智慧明淨故故名發光地為從初地二",
    "X04n0223_058:0394a19": "地以善達欲界中隨纏法於三地善達色無色界",
    "X04n0223_058:0394a20": "四禪八定法門得出三界智慧光明現前故故名",
    "X04n0223_058:0394a21": "發光地若但修治欲界煩惱不修八定達色無色",
    "X04n0223_058:0394a22": "界猶有上二界障在不名發光為此地修三界業",
    "X04n0223_058:0394a23": "障盡故故名發光地以定能發慧光故二明此地",
    "X04n0223_058:0394a24": "修何行門者以忍波羅蜜為體餘九為伴此明三",
    "X04n0223_058:0394b01": "界業障盡故以此忍名為得無生忍若也初發心",
    "X04n0223_058:0394b02": "住得佛智慧現前名初生諸佛智慧家以十住十",
    "X04n0223_058:0394b03": "行十迴向總得無生忍是總義若也麤細進修言",
    "X04n0223_058:0394b04": "之地前三賢名為以佛智慧調伏名為伏忍初地",
    "X04n0223_058:0394b05": "二地三地名順無生忍四五六地得出三界及世",
    "X04n0223_058:0394b06": "間障亡方得名無生忍七八九地方名無功用寂",
    "X04n0223_058:0394b07": "滅忍十地悲智圓該位同諸佛三明善財表法者",
    "X04n0223_058:0394b08": "善財於此位中得見喜目觀察眾生夜天神去菩",
    "X04n0223_058:0394b09": "提場不遠坐蓮華藏師子之座善財得大勢力普",
    "X04n0223_058:0394b10": "喜幢解脫門表初地初入地位初發心第二離垢",
    "X04n0223_058:0394b11": "地是初會菩提之體為戒體第三地是依菩提之",
    "X04n0223_058:0394b12": "理修忍忍是行首故故去菩提場不遠以菩提成",
    "X04n0223_058:0394b13": "忍行故坐蓮華藏師子之座蓮華表在行無染師",
    "X04n0223_058:0394b14": "子明依主義也號喜目觀察眾生者明法忍行慈",
    "X04n0223_058:0394b15": "也夜天神者如前釋也善財得大勢力普喜幢解",
    "X04n0223_058:0394b16": "脫者明出三界障盡法忍成滿貪瞋忿恨惑不能",
    "X04n0223_058:0394b17": "生故法忍現前有大勢力故普喜幢解脫者明能",
    "X04n0223_058:0394b18": "摧壞自他煩惱故於諸境界不傾動故於諸違順",
    "X04n0223_058:0394b19": "成法樂故四明於三界中此地得何界解脫者此",
    "X04n0223_058:0394b20": "得三界解脫為前二地對治欲界此三地以次對",
    "X04n0223_058:0394b21": "治上二界八禪總是三界障盡故以四地修三十",
    "X04n0223_058:0394b22": "七助道觀五地修十諦觀六地修十二緣生觀學",
    "X04n0223_058:0394b23": "出世中世間智慧故五隨文釋義中二義如前第",
    "X04n0223_058:0394b24": "一長科經意者於此發光地中長科為七段。",
    "X04n0223_058:0394c01": "[0394c01] 【經】爾時金剛藏菩薩告解脫月菩薩言佛子菩薩摩",
    "X04n0223_058:0394c02": "訶薩已淨第二地欲入第三地當起十種深心何等",
    "X04n0223_058:0394c03": "為十所謂清淨心安住心厭捨心離貪心不退心堅",
    "X04n0223_058:0394c04": "固心明盛心勇猛心廣心大心菩薩以是十心得入",
    "X04n0223_058:0394c05": "第三地。",
    "X04n0223_058:0394c06": "[0394c06] 【論】第一爾時金剛藏菩薩已下至得入第三地有",
    "X04n0223_058:0394c07": "五行經明從第二地修第三地向起十種心分如",
    "X04n0223_058:0394c08": "經自具。",
    "X04n0223_058:0394c09": "[0394c09] 【經】佛子菩薩摩訶薩住第三地已觀一切有為法如",
    "X04n0223_058:0394c10": "實相所謂無常苦不淨不安隱敗壞不久住剎那生",
    "X04n0223_058:0394c11": "滅非從前際生非向後際去非於現在住又觀此法",
    "X04n0223_058:0394c12": "無救無依與憂與悲苦惱同住愛憎所繫愁慼轉多",
    "X04n0223_058:0394c13": "無有停積貪恚癡火熾然不息眾患所纏日夜增長",
    "X04n0223_058:0394c14": "如幻不實見如是已於一切有為倍增厭離趣佛智",
    "X04n0223_058:0394c15": "慧見佛智慧不可思議無等無量難得無雜無惱無",
    "X04n0223_058:0394c16": "憂至無畏城不復退還能救無量苦難眾生菩薩如",
    "X04n0223_058:0394c17": "是見如來智慧無量利益見一切有為無量過患則",
    "X04n0223_058:0394c18": "於一切眾生生十種哀愍心何等為十所謂見諸眾",
    "X04n0223_058:0394c19": "生孤獨無依生哀愍心見諸眾生貧窮困乏生哀愍",
    "X04n0223_058:0394c20": "心見諸眾生三毒火然生哀愍心見諸眾生諸有牢",
    "X04n0223_058:0394c21": "獄之所禁閉生哀愍心見諸眾生煩惱稠林恒所覆",
    "X04n0223_058:0394c22": "障生哀愍心見諸眾生不善觀察生哀愍心見諸眾",
    "X04n0223_058:0394c23": "生無善法欲生哀愍心見諸眾生失諸佛法生哀愍",
    "X04n0223_058:0394c24": "心見諸眾生隨生死流生哀愍心見諸眾生失解脫",
    "X04n0223_058:0395a01": "方便生哀愍心是為十菩薩如是見眾生界無量苦",
    "X04n0223_058:0395a02": "惱發大精進作是念言此等眾生我應救我應脫我",
    "X04n0223_058:0395a03": "應淨我應度應著善處應令安住應令歡喜應令知",
    "X04n0223_058:0395a04": "見應令調伏應令涅槃菩薩如是厭離一切有為如",
    "X04n0223_058:0395a05": "是愍念一切眾生知一切智智有勝利益欲依如來",
    "X04n0223_058:0395a06": "智慧救度眾生作是思惟此諸眾生墮在煩惱大苦",
    "X04n0223_058:0395a07": "之中以何方便而能拔濟令住究竟涅槃之樂便作",
    "X04n0223_058:0395a08": "是念欲度眾生令住涅槃不離無障礙解脫智無障",
    "X04n0223_058:0395a09": "礙解脫智不離一切法如實覺一切法如實覺不離",
    "X04n0223_058:0395a10": "無行無生行慧光無行無生行慧光不離禪善巧決",
    "X04n0223_058:0395a11": "定觀察智禪善巧決定觀察智不離善巧多聞菩薩",
    "X04n0223_058:0395a12": "如是觀察了知已倍於正法勤求修習日夜唯願聞",
    "X04n0223_058:0395a13": "法喜法樂法依法隨法解法順法到法住法行法菩",
    "X04n0223_058:0395a14": "薩如是勤求佛法所有珍財皆無&#x6061;惜不見有物難",
    "X04n0223_058:0395a15": "得可重但於能說佛法之人生難遭想是故菩薩於",
    "X04n0223_058:0395a16": "內外財為求佛法悉能捨施無有恭敬而不能行無",
    "X04n0223_058:0395a17": "有憍慢而不能捨無有承事而不能作無有勤苦而",
    "X04n0223_058:0395a18": "不能受若聞一句未曾聞法生大歡喜勝得三千大",
    "X04n0223_058:0395a19": "千世界滿中珍寶若聞一偈未聞正法生大歡喜勝",
    "X04n0223_058:0395a20": "得轉輪聖王位若得一偈未曾聞法能淨菩薩行勝",
    "X04n0223_058:0395a21": "得帝釋梵王位住無量百千劫若有人言我有一句",
    "X04n0223_058:0395a22": "佛所說法能淨菩薩行汝今若能入大火坑受極大",
    "X04n0223_058:0395a23": "苦當以相與菩薩爾時作如是念我以一句佛所說",
    "X04n0223_058:0395a24": "法淨菩薩行故假使三千大千世界大火滿中尚欲",
    "X04n0223_058:0395b01": "從於梵天之上投身而下親自受取況小火坑而不",
    "X04n0223_058:0395b02": "能入然我今者為求佛法應受一切地獄眾苦何況",
    "X04n0223_058:0395b03": "人中諸小苦惱菩薩如是發勤精進求於佛法如其",
    "X04n0223_058:0395b04": "所聞觀察修行此菩薩得聞法已攝心安住於空閑",
    "X04n0223_058:0395b05": "處作是思惟如說修行乃得佛法非但口言而可清",
    "X04n0223_058:0395b06": "淨。",
    "X04n0223_058:0395b07": "[0395b07] 【論】第二佛子已下至非但口言而可清淨有五十",
    "X04n0223_058:0395b08": "二行半經明正住第三地&#x89A9;諸有為法及於一切",
    "X04n0223_058:0395b09": "眾生起慈悲并貴法重人能入火坑受苦樂聞法",
    "X04n0223_058:0395b10": "分第二隨文釋義中分為五段一佛子菩薩摩訶",
    "X04n0223_058:0395b11": "薩住第三地已下至是為十有十九行經明觀有",
    "X04n0223_058:0395b12": "為苦無常以十種哀愍眾生分二菩薩如是見眾",
    "X04n0223_058:0395b13": "生界已下至究竟涅槃之樂有七行半經明菩薩",
    "X04n0223_058:0395b14": "念度眾生以何方便安置何處令得究竟涅槃之",
    "X04n0223_058:0395b15": "樂分三便作是念已下至如是觀知已可五行經",
    "X04n0223_058:0395b16": "明菩薩所念知安置眾生之究竟處分四倍於正",
    "X04n0223_058:0395b17": "法已下至觀察修行可有十九行經明菩薩欲度",
    "X04n0223_058:0395b18": "眾生倍勤修習求法身命能捨入大火坑無苦分",
    "X04n0223_058:0395b19": "五此菩薩已下有兩行經明決定修行非但口言",
    "X04n0223_058:0395b20": "分如欲度眾生令住涅槃樂不離無障解脫智此",
    "X04n0223_058:0395b21": "是根本智乃至如是實覺無行無生慧光禪善巧",
    "X04n0223_058:0395b22": "決定觀察智善巧多聞如此五法總是一根本智",
    "X04n0223_058:0395b23": "之隨用修行者修方便定顯之可見如倍於正法",
    "X04n0223_058:0395b24": "勤求修習日夜唯願聞法者喜法者明智現無憂",
    "X04n0223_058:0395c01": "故樂法者無生死故依法者依如來智故隨法者",
    "X04n0223_058:0395c02": "隨順正解脫故解法者解第一義故順法者順正",
    "X04n0223_058:0395c03": "智故到法者自到涅槃能到入生死度眾生故亦",
    "X04n0223_058:0395c04": "令到涅槃故住法者住如來智慧中住故如得一",
    "X04n0223_058:0395c05": "偈法勝得大千世界寶及輪王位者明世法不免",
    "X04n0223_058:0395c06": "生死故已下准知。",
    "X04n0223_058:0395c07": "[0395c07] 【經】佛子是菩薩住此發光地時即離欲惡不善法有",
    "X04n0223_058:0395c08": "覺有觀離生喜樂住初禪滅覺觀內淨一心無覺無",
    "X04n0223_058:0395c09": "觀定生喜樂住第二禪離喜住捨有念正知身受樂",
    "X04n0223_058:0395c10": "諸聖所說能捨有念受樂住第三禪斷樂先除苦喜",
    "X04n0223_058:0395c11": "憂滅不苦不樂捨念清淨住第四禪超一切色想滅",
    "X04n0223_058:0395c12": "有對想不念種種想入無邊&#x8657;空住&#x8657;空無邊處超",
    "X04n0223_058:0395c13": "一切&#x8657;空無邊處入無邊識住識無邊處超一切識",
    "X04n0223_058:0395c14": "無邊處入無少所有住無所有處超一切無所有處",
    "X04n0223_058:0395c15": "住非有想非無想處但隨順法故行而無所樂著。",
    "X04n0223_058:0395c16": "[0395c16] 【論】第三佛子已下至而無所樂著有十行半經明",
    "X04n0223_058:0395c17": "住發光地修色無色界四禪八定隨順法性而行",
    "X04n0223_058:0395c18": "無所著分復分為九段一佛子已下至離生喜樂",
    "X04n0223_058:0395c19": "一行半經是住初禪分二滅覺觀已下至定生喜",
    "X04n0223_058:0395c20": "樂一行經住第二禪分三離喜住捨已下至捨有",
    "X04n0223_058:0395c21": "念受樂有兩行經是住第三禪分四斷樂已下至",
    "X04n0223_058:0395c22": "住第四禪有一行經是住第四禪分五超一切色",
    "X04n0223_058:0395c23": "想已下至住無邊&#x8657;空處有一行半經是空處定",
    "X04n0223_058:0395c24": "分六超一切&#x8657;空無邊處至住無邊識處有一行",
    "X04n0223_058:0396a01": "經是識處定分七超一切識無邊處已下至住無",
    "X04n0223_058:0396a02": "所有處一行經是無所有處定分八超一切無所",
    "X04n0223_058:0396a03": "有處已下至非有想非無想處一行經是非有想",
    "X04n0223_058:0396a04": "定分此是三界頂九但隨順法故而無所著是心",
    "X04n0223_058:0396a05": "無依定此是法界定體隨文釋義者明此發光地",
    "X04n0223_058:0396a06": "得出三界心入法界自體無作大三昧門雖修四",
    "X04n0223_058:0396a07": "禪八定恒隨法性而無所依但為鍊磨三界習氣",
    "X04n0223_058:0396a08": "令智明淨應如是進修故如善鍊金不失銖兩喻",
    "X04n0223_058:0396a09": "如是重重以戒定慧鍊磨不失法界大圓明智銖",
    "X04n0223_058:0396a10": "兩以此八種禪定鍊磨令智慧轉更明淨以法身",
    "X04n0223_058:0396a11": "智體本無增減故名發光地權教菩薩得出八禪",
    "X04n0223_058:0396a12": "超三界苦生於淨土有慈悲者留惑潤生住於世",
    "X04n0223_058:0396a13": "間聲聞羅漢出八禪定後入第九定依空智滅身",
    "X04n0223_058:0396a14": "智總無如一乘菩薩修習八禪善知世法無有體",
    "X04n0223_058:0396a15": "性成一切智之妙用故達三界體自無生滅故發",
    "X04n0223_058:0396a16": "起大智知世法故故名發光地明初地修檀住世",
    "X04n0223_058:0396a17": "間第二地修戒明能淨世間第三地修八定明得",
    "X04n0223_058:0396a18": "出世間四五六地明修出世間中世間之智七八",
    "X04n0223_058:0396a19": "九地明修入世間成悲智圓融第十地明修智悲",
    "X04n0223_058:0396a20": "圓滿成佛位故計其理智無有地體層級為治慣",
    "X04n0223_058:0396a21": "習及會融悲智生熟及修世間出世間差別智有",
    "X04n0223_058:0396a22": "淺深安立諸地設其軌度令使倣之。",
    "X04n0223_058:0396a23": "[0396a23] 【經】佛子此菩薩心隨於慈廣大無量不二無怨無對",
    "X04n0223_058:0396a24": "無障無惱&#x5FA7;至一切處盡法界&#x8657;空界&#x5FA7;一切世間",
    "X04n0223_058:0396b01": "住悲喜捨亦復如是。",
    "X04n0223_058:0396b02": "[0396b02] 【論】第四佛子已下至亦復如是有兩行半經明此",
    "X04n0223_058:0396b03": "位修慈悲喜捨四無量心以大慈為首分。",
    "X04n0223_058:0396b04": "[0396b04] 【經】佛子此菩薩得無量神通力能動大地以一身為",
    "X04n0223_058:0396b05": "多身多身為一身或隱或顯石壁山障所往無礙猶",
    "X04n0223_058:0396b06": "如&#x8657;空於&#x8657;空中跏趺而去同於飛鳥入地如水履",
    "X04n0223_058:0396b07": "水如地身出煙燄如大火聚復雨於水猶如大雲日",
    "X04n0223_058:0396b08": "月在空有大威力而能以手捫摸摩觸其身自在乃",
    "X04n0223_058:0396b09": "至梵世此菩薩天耳清淨過於人耳悉聞人天若近",
    "X04n0223_058:0396b10": "若遠所有音聲乃至蚊蚋虻蠅等聲亦悉能聞此菩",
    "X04n0223_058:0396b11": "薩以他心智如實而知他眾生心所謂有貪心如實",
    "X04n0223_058:0396b12": "知有貪心離貪心如實知離貪心有瞋心離瞋心有",
    "X04n0223_058:0396b13": "癡心離癡心有煩惱心無煩惱心小心廣心大心無",
    "X04n0223_058:0396b14": "量心略心非略心散心非散心定心非定心解脫心",
    "X04n0223_058:0396b15": "非解脫心有上心無上心雜染心非雜染心廣心非",
    "X04n0223_058:0396b16": "廣心皆如實知菩薩如是以他心智知眾生心此菩",
    "X04n0223_058:0396b17": "薩念知無量宿命差別所謂念知一生念知二生三",
    "X04n0223_058:0396b18": "生四生乃至十生二十三十乃至百生無量百生無",
    "X04n0223_058:0396b19": "量千生無量百千生成劫壞劫成壞劫無量成壞劫",
    "X04n0223_058:0396b20": "我曾在某處如是名如是姓如是種族如是飲食如",
    "X04n0223_058:0396b21": "是壽命如是久住如是苦樂我於彼死生於某處從",
    "X04n0223_058:0396b22": "某處死生於此處如是形狀如是相貌如是言音如",
    "X04n0223_058:0396b23": "是過去無量差別皆能憶念此菩薩天眼清淨過於",
    "X04n0223_058:0396b24": "人眼見諸眾生生時死時好色惡色善趣惡趣隨業",
    "X04n0223_058:0396c01": "而去若彼眾生成就身惡行成就語惡行成就意惡",
    "X04n0223_058:0396c02": "行誹謗賢聖具足邪見及邪見業因緣身壞命終必",
    "X04n0223_058:0396c03": "墮惡趣生地獄中若彼眾生成就身善行成就語善",
    "X04n0223_058:0396c04": "行成就意善行不謗賢聖具足正見正見業因緣身",
    "X04n0223_058:0396c05": "壞命終必生善趣諸天之中菩薩天眼皆如實知此",
    "X04n0223_058:0396c06": "菩薩於諸禪三昧三摩&#x9262;底能入能出然不隨其力",
    "X04n0223_058:0396c07": "受生但隨能滿菩提分處以意願力而生其中。",
    "X04n0223_058:0396c08": "[0396c08] 【論】第五佛子已下至以意願力而生其中有三十",
    "X04n0223_058:0396c09": "三行經明住此地以修禪定獲神通力六根清淨",
    "X04n0223_058:0396c10": "分於此段中復分六段一佛子此菩薩得無量神",
    "X04n0223_058:0396c11": "通力已下至於梵世有六行經明神足通分二此",
    "X04n0223_058:0396c12": "菩薩已下至亦悉能聞有兩行經明天耳通分三",
    "X04n0223_058:0396c13": "此菩薩已下至以他心智知眾生心有七行經明",
    "X04n0223_058:0396c14": "得他心智分四此菩薩已下至皆能憶念有八行",
    "X04n0223_058:0396c15": "經明得宿命分五此菩薩已下至皆如實知有七",
    "X04n0223_058:0396c16": "行半經明得天眼分此已上明菩薩五通自在為",
    "X04n0223_058:0396c17": "智悲未滿本願故具普賢行故異淨土菩薩故異",
    "X04n0223_058:0396c18": "二乘故不證漏盡通以智於生死隨行自在故如",
    "X04n0223_058:0396c19": "淨名經云雖行六通而不盡漏者是也六此菩薩",
    "X04n0223_058:0396c20": "已下至以意願力而生其中有兩行經明不隨三",
    "X04n0223_058:0396c21": "昧力受生分。",
    "X04n0223_058:0396c22": "[0396c22] 【經】佛子是菩薩住此發光地以願力故得見多佛所",
    "X04n0223_058:0396c23": "謂見多百佛見多千佛見多百千佛乃至見多百千",
    "X04n0223_058:0396c24": "億那由他佛悉以廣大心深心恭敬尊重承事供養",
    "X04n0223_058:0397a01": "衣服飲食臥具湯藥一切資生悉以奉施亦以供養",
    "X04n0223_058:0397a02": "一切眾僧以此善根迴向阿耨多羅三藐三菩提於",
    "X04n0223_058:0397a03": "其佛所恭敬聽法聞已受持隨力修行此菩薩觀一",
    "X04n0223_058:0397a04": "切法不生不滅因緣而有見縛先滅一切欲縛色縛",
    "X04n0223_058:0397a05": "有縛無明縛皆縛微薄於無量百千億那由他劫不",
    "X04n0223_058:0397a06": "積集故邪貪邪瞋及以邪癡悉得除斷所有善根轉",
    "X04n0223_058:0397a07": "更明淨佛子譬如真金善巧鍊治秤兩不減轉更明",
    "X04n0223_058:0397a08": "淨菩薩亦復如是住此發光地不積集故邪貪邪嗔",
    "X04n0223_058:0397a09": "及以邪癡皆得除斷所有善根轉更明淨此菩薩忍",
    "X04n0223_058:0397a10": "辱心柔和心諧順心悅美心不嗔心不動心不濁心",
    "X04n0223_058:0397a11": "無高下心不望報心報恩心不諂心不誑心無險詖",
    "X04n0223_058:0397a12": "心皆轉清淨此菩薩於四攝中利行偏多十波羅蜜",
    "X04n0223_058:0397a13": "中忍波羅蜜偏多餘非不修但隨力隨分佛子是名",
    "X04n0223_058:0397a14": "菩薩第三發光地菩薩住此地多作三十三天王能",
    "X04n0223_058:0397a15": "以方便令諸眾生捨離貪欲布施愛語利行同事如",
    "X04n0223_058:0397a16": "是一切諸所作業皆不離念佛不離念法不離念僧",
    "X04n0223_058:0397a17": "乃至不離念具足一切種一切智智復作是念我當",
    "X04n0223_058:0397a18": "於一切眾生中為首為勝為殊勝為妙為微妙為上",
    "X04n0223_058:0397a19": "為無上乃至為一切智智依止者若勤行精進於一",
    "X04n0223_058:0397a20": "念頃得百千三昧得見百千佛知百千佛神力能動",
    "X04n0223_058:0397a21": "百千佛世界乃至示現百千身一一身百千菩薩以",
    "X04n0223_058:0397a22": "為眷屬若以菩薩殊勝願力自在示現過於此數百",
    "X04n0223_058:0397a23": "劫千劫乃至百千億那由他劫不能數知爾時金剛",
    "X04n0223_058:0397a24": "藏菩薩欲重宣其義而說頌曰。",
    "X04n0223_058:0397b01": "[0397b01] 【論】第六佛子已下至而說頌曰有三十一行經明",
    "X04n0223_058:0397b02": "此位菩薩見佛廣狹及受職分於此段中復分七",
    "X04n0223_058:0397b03": "段一佛子已下至隨力修行有六行半經明此位",
    "X04n0223_058:0397b04": "菩薩以願力得見多佛及供養聞法分二此菩薩",
    "X04n0223_058:0397b05": "已下至轉更明淨有四行經明觀法解縛分三佛",
    "X04n0223_058:0397b06": "子已下至轉更明淨有三行經明喻鍊真金比菩",
    "X04n0223_058:0397b07": "薩地加行智轉明淨分四此菩薩已下至皆轉清",
    "X04n0223_058:0397b08": "淨有三行經明忍辱柔和十三種心轉明淨分五",
    "X04n0223_058:0397b09": "此菩薩已下至隨力隨分有兩行經明此位菩薩",
    "X04n0223_058:0397b10": "所行之法分六佛子已下至不能數知有十一行",
    "X04n0223_058:0397b11": "半經明此位菩薩授職依定見佛數量分七爾時",
    "X04n0223_058:0397b12": "已下明金剛藏說頌分。",
    "X04n0223_058:0397b13": "[0397b13] 【經】 清淨安住明盛心  厭離無貪無害心",
    "X04n0223_058:0397b14": " 堅固勇猛廣大心  智者以此入三地",
    "X04n0223_058:0397b15": " 菩薩住此發光地  觀諸行法苦無常",
    "X04n0223_058:0397b16": " 不淨敗壞速歸滅  無堅無住無來往",
    "X04n0223_058:0397b17": " 觀諸有為如重病  憂悲苦惱惑所纏",
    "X04n0223_058:0397b18": " 三毒猛火恒熾然  無始時來不休息",
    "X04n0223_058:0397b19": " 厭離三有不貪著  專求佛智無異念",
    "X04n0223_058:0397b20": " 難測難思無等倫  無量無邊無逼惱",
    "X04n0223_058:0397b21": " 見佛智已愍眾生  孤獨無依無救護",
    "X04n0223_058:0397b22": " 三毒熾然常困乏  住諸有獄恒受苦",
    "X04n0223_058:0397b23": " 煩惱纏覆盲無目  志樂下劣喪法寶",
    "X04n0223_058:0397b24": " 隨順生死怖涅槃  我應救彼勤精進",
    "X04n0223_058:0397c01": " 將求智慧益眾生  思何方便令解脫",
    "X04n0223_058:0397c02": " 不離如來無礙智  彼復無生慧所起",
    "X04n0223_058:0397c03": " 心念此慧從聞得  如是思惟自勤勵",
    "X04n0223_058:0397c04": " 日夜聽習無間然  唯以正法為尊重",
    "X04n0223_058:0397c05": " 國城財貝諸珍寶  妻子眷屬及王位",
    "X04n0223_058:0397c06": " 菩薩為法起敬心  如是一切皆能捨",
    "X04n0223_058:0397c07": " 頭目耳鼻舌牙齒  手足骨髓心血肉",
    "X04n0223_058:0397c08": " 此等皆捨未為難  但以聞法為最難",
    "X04n0223_058:0397c09": " 設有人來語菩薩  孰能投身大火聚",
    "X04n0223_058:0397c10": " 我當與汝佛法寶  聞已投之無怯懼",
    "X04n0223_058:0397c11": " 假使火滿三千界  身從梵世而投入",
    "X04n0223_058:0397c12": " 為求法故不為難  況復人間諸小苦",
    "X04n0223_058:0397c13": " 從初發意至得佛  其間所有阿鼻苦",
    "X04n0223_058:0397c14": " 為聞法故皆能受  何況人中諸苦事",
    "X04n0223_058:0397c15": " 聞已如理正思惟  獲得四禪無色定",
    "X04n0223_058:0397c16": " 四等五通次第起  不隨其力而受生",
    "X04n0223_058:0397c17": " 菩薩住此見多佛  供養聽聞心決定",
    "X04n0223_058:0397c18": " 斷諸邪惑轉清淨  如鍊真金體無減",
    "X04n0223_058:0397c19": " 住此多作忉利王  化導無量諸天眾",
    "X04n0223_058:0397c20": " 令捨貪心住善道  一向專求佛功德",
    "X04n0223_058:0397c21": " 佛子住此勤精進  百千三昧皆具足",
    "X04n0223_058:0397c22": " 見百千佛相嚴身  若以願力復過是",
    "X04n0223_058:0397c23": " 一切眾生普利益  彼諸菩薩最上行",
    "X04n0223_058:0397c24": " 如是所有第三地  我依其義已解釋",
    "X04n0223_058:0398a01": "[0398a01] 【論】第七於說頌中有三十六行頌兩行一頌重頌",
    "X04n0223_058:0398a02": "前法如文自具。",
    "X04n0223_058:0398a03": "[0398a03] 第四燄慧地將釋此地作五門如前一釋此地名",
    "X04n0223_058:0398a04": "目者何故名為燄慧地前地修上界八禪得出三",
    "X04n0223_058:0398a05": "界智慧故名發光地此修三十七助道觀門觀身",
    "X04n0223_058:0398a06": "受心法轉加明淨故名為燄慧地前地因定發故",
    "X04n0223_058:0398a07": "名發光地此地以三十七助道觀門觀身受心法",
    "X04n0223_058:0398a08": "自性無依慧加明淨故名燄慧二明此地修何行",
    "X04n0223_058:0398a09": "門者以精進波羅蜜為首餘九為伴三明善財表",
    "X04n0223_058:0398a10": "法者善財於此位中見普救眾生妙德夜神得菩",
    "X04n0223_058:0398a11": "薩普現一切世間調伏眾生解脫門此神住在此",
    "X04n0223_058:0398a12": "眾會中者即明與前喜目神同會為表前離垢地",
    "X04n0223_058:0398a13": "是以法身無作性戒是菩提體故忍波羅蜜精進",
    "X04n0223_058:0398a14": "波羅蜜是菩提行故是故普德淨光住道場之內",
    "X04n0223_058:0398a15": "喜目神住處去道場不遠此第四地中普救眾生",
    "X04n0223_058:0398a16": "夜天在此眾會中明以忍精進二位不離萬行故",
    "X04n0223_058:0398a17": "又明三十七助道行門是助菩提行故故言在此",
    "X04n0223_058:0398a18": "眾會此位明以菩提體&#x5374;觀身受心法成世間智",
    "X04n0223_058:0398a19": "慧故前之三地已求出世菩提心此四五六地以",
    "X04n0223_058:0398a20": "菩提心返修世間智慧故云在此眾會此位中見",
    "X04n0223_058:0398a21": "普救眾生夜天神者明三十七道品四念處觀是",
    "X04n0223_058:0398a22": "三世諸佛教化一切眾生助道方便一切諸佛從",
    "X04n0223_058:0398a23": "初發心至究竟智皆依此方便而增明諸智慧故",
    "X04n0223_058:0398a24": "是故此神名普救一切眾生妙德妙德者明三十",
    "X04n0223_058:0398b01": "七助道觀能顯自他妙慧故也明前三地修施戒",
    "X04n0223_058:0398b02": "忍得出世心此地重以三十七助道觀再更治之",
    "X04n0223_058:0398b03": "故名燄慧地得普現世間調伏一切眾生解脫門",
    "X04n0223_058:0398b04": "者為明此位三十七道品通三乘一乘共所修行",
    "X04n0223_058:0398b05": "調伏之大路故名普現調伏一切眾生解脫一一",
    "X04n0223_058:0398b06": "依善財表行中類之可見其意若不如是不可了",
    "X04n0223_058:0398b07": "知地位行門從至入法界品具明四明於三界中",
    "X04n0223_058:0398b08": "此得何界解脫者若以總相得三界一切解脫若",
    "X04n0223_058:0398b09": "別相昇進明此位中以修三十七道品觀得欲界",
    "X04n0223_058:0398b10": "中智慧解脫心多大意明重治前第三地中出三",
    "X04n0223_058:0398b11": "界餘習為明第五地修禪波羅蜜修十諦觀得上",
    "X04n0223_058:0398b12": "二界并欲界中世間世間中解脫皆須以總別同",
    "X04n0223_058:0398b13": "異成壞論之如初歡喜地表法神明初生佛家以",
    "X04n0223_058:0398b14": "檀波羅蜜能資生聖道故神名主當春生如第二",
    "X04n0223_058:0398b15": "離垢地戒波羅蜜以法身無作以為戒體故神名",
    "X04n0223_058:0398b16": "普德淨光明戒光也即住居道場之內表法身是",
    "X04n0223_058:0398b17": "道場體故身是菩提體故第三發光地以忍波羅",
    "X04n0223_058:0398b18": "蜜為體神名喜目觀察眾生以忍故無事不悅去",
    "X04n0223_058:0398b19": "道場不遠者明忍以法身無作為體故第四燄慧",
    "X04n0223_058:0398b20": "地以精進波羅蜜為體神名普救眾生以精進波",
    "X04n0223_058:0398b21": "羅蜜是普救義故又為普治前三地出三界習氣",
    "X04n0223_058:0398b22": "故住在此眾會者明不離法身及性戒忍行中行",
    "X04n0223_058:0398b23": "精進行故如是總約名及住處所表地位次第令",
    "X04n0223_058:0398b24": "易見故思之可見又入地中多以神為表法者明",
    "X04n0223_058:0398c01": "入地以聖智從行祐生名神故又以總別同異成",
    "X04n0223_058:0398c02": "壞之義六相法門思之方無有惑五隨文釋義者",
    "X04n0223_058:0398c03": "有二義一長科經意二隨文釋義一長科經意者",
    "X04n0223_058:0398c04": "於此燄慧地中長科為七段。",
    "X04n0223_058:0398c05": "[0398c05] 【經】 佛子聞此廣大行  可樂深妙殊勝地",
    "X04n0223_058:0398c06": " 心皆勇悅大歡喜  普散眾華供養佛",
    "X04n0223_058:0398c07": " 演說如是妙法時  大地海水皆震動",
    "X04n0223_058:0398c08": " 一切天女咸歡喜  悉吐妙音同讚歎",
    "X04n0223_058:0398c09": " 自在天王大欣慶  雨摩尼寶供養佛",
    "X04n0223_058:0398c10": " 讚言佛為我出興  演說第一功德行",
    "X04n0223_058:0398c11": " 如是智者諸地義  於百千劫甚難得",
    "X04n0223_058:0398c12": " 我今忽然而得聞  菩薩勝行妙法音",
    "X04n0223_058:0398c13": " 願更演說聰慧者  後地決定無餘道",
    "X04n0223_058:0398c14": " 利益一切諸天人  此諸佛子皆樂聞",
    "X04n0223_058:0398c15": " 勇猛大心解脫月  請金剛藏言佛子",
    "X04n0223_058:0398c16": " 從此轉入第四地  所有行相願宣說",
    "X04n0223_058:0398c17": "[0398c17] 【論】第一佛子已下有十二行頌明大眾聞前地歡",
    "X04n0223_058:0398c18": "喜復請後地法分第二隨文釋義中復分為兩段",
    "X04n0223_058:0398c19": "一佛子聞此廣大行已下至菩薩勝行妙法音有",
    "X04n0223_058:0398c20": "八行頌明大眾聞第三地法歡喜興供稱歎分二",
    "X04n0223_058:0398c21": "從願更演說聰慧者有四行頌明更請第四地法",
    "X04n0223_058:0398c22": "門分已上文義如文自具不煩更釋如大自在天",
    "X04n0223_058:0398c23": "王大忻慶者為此天是說十地處非餘天不說但",
    "X04n0223_058:0398c24": "舉說法處主故。",
    "X04n0223_058:0399a01": "[0399a01] 【經】爾時金剛藏菩薩告解脫月菩薩言佛子菩薩摩",
    "X04n0223_058:0399a02": "訶薩第三地善清淨已欲入第四燄慧地當修行十",
    "X04n0223_058:0399a03": "法明門何等為十所謂觀察眾生界觀察法界觀察",
    "X04n0223_058:0399a04": "世界觀察&#x8657;空界觀察識界觀察欲界觀察色界觀",
    "X04n0223_058:0399a05": "察無色界觀察廣心信解界觀察大心信解界菩薩",
    "X04n0223_058:0399a06": "以此十法明門得入第四燄慧地。",
    "X04n0223_058:0399a07": "[0399a07] 【論】第二爾時金剛藏已下一段有六行半經明以",
    "X04n0223_058:0399a08": "十法修入第四地向分釋義中分為兩段一爾時",
    "X04n0223_058:0399a09": "已下至當修十法明門有兩行半經明欲入第四",
    "X04n0223_058:0399a10": "地勸修十法名目觀察分二何等為十已下有四",
    "X04n0223_058:0399a11": "行經是正舉十法名目觀察分何故舉此十法重",
    "X04n0223_058:0399a12": "令觀音明於前三地得出世間智慧今重觀此十",
    "X04n0223_058:0399a13": "法明將出世間智慧返達世間同出世間故。",
    "X04n0223_058:0399a15": "大方廣佛新華嚴經合論卷第五十八",
    "X04n0223_058:0399a17": "音切"
}