{
    "T11n0316_006:0792b08": "佛說大乘菩薩藏正法經卷第六",
    "T11n0316_006:0792b10": "譯經三藏朝散大夫試光祿卿",
    "T11n0316_006:0792b11": "光梵大師賜紫沙門臣惟淨等",
    "T11n0316_006:0792b12": "奉 詔譯",
    "T11n0316_006:0792b13": "菩薩觀察品第三之一",
    "T11n0316_006:0792b14": "[0792b14] 爾時尊者舍利子即從座起，偏袒右肩右膝",
    "T11n0316_006:0792b15": "著地，合掌向佛而白佛言：「世尊！我有少疑欲",
    "T11n0316_006:0792b16": "當請問，惟願如來、應供、正等正覺善為宣說。",
    "T11n0316_006:0792b17": "若佛世尊聽許所請，我即當問。」[0792b17] 佛言：「舍利子！",
    "T11n0316_006:0792b18": "恣汝所問。如來、應供、正等正覺隨有問者即",
    "T11n0316_006:0792b19": "當為說，使其皆得開釋疑心。」",
    "T11n0316_006:0792b20": "[0792b20] 爾時尊者舍利子即白佛言：「世尊！菩薩摩訶",
    "T11n0316_006:0792b21": "薩成就幾法，即得身業無諸過失、語業無諸",
    "T11n0316_006:0792b22": "過失、意業無諸過失，身業清淨、語業清淨、意",
    "T11n0316_006:0792b23": "業清淨，身業無動、語業無動、意業無動，天魔",
    "T11n0316_006:0792b24": "外道力不能制，然後深發一切智心，地位諸",
    "T11n0316_006:0792b25": "善次第得成，能為一切眾生作所歸向、作光",
    "T11n0316_006:0792b26": "明炬、作大河流、作大橋梁、作大船筏，濟渡一",
    "T11n0316_006:0792b27": "切到於彼岸，為舍為救、為歸為趣，於一切智",
    "T11n0316_006:0792b28": "心而無動轉？」[0792b28] 爾時尊者舍利子為欲稱揚如",
    "T11n0316_006:0792b29": "是義故，以偈問佛：",
    "T11n0316_006:0792c01": "「以何義故勇智者，  而能安住大菩提，",
    "T11n0316_006:0792c02": " 宣揚功德妙法門，  成證無上菩提果？",
    "T11n0316_006:0792c03": " 諸勇智者何所行，  利益一切諸群品，",
    "T11n0316_006:0792c04": " 又復觀察何法門，  而能成佛無上道？",
    "T11n0316_006:0792c05": " 復以何法降魔眾，  安處菩提大道場，",
    "T11n0316_006:0792c06": " 振動俱胝剎土中，  圓證菩提勝妙果？",
    "T11n0316_006:0792c07": " 以何義故名菩薩，  如是之句復云何？",
    "T11n0316_006:0792c08": " 此中願說菩提門，  一切佛法中最上。",
    "T11n0316_006:0792c09": " 於諸世間何所行，  而能廣利諸眾生，",
    "T11n0316_006:0792c10": " 離諸染著如蓮花，  解脫俱胝諸群品。",
    "T11n0316_006:0792c11": " 云何應受彼供養，  諸天諸龍及智者，",
    "T11n0316_006:0792c12": " 乃至一切人非人？  今問斯義願宣說。」",
    "T11n0316_006:0792c13": "[0792c13] 爾時世尊告尊者舍利子言：「舍利子！汝今當",
    "T11n0316_006:0792c14": "知，菩薩若能成就一法，於一處於多處普能",
    "T11n0316_006:0792c15": "攝受無量佛法。何者一法？所謂發起深固大",
    "T11n0316_006:0792c16": "菩提心。此即是為菩薩成就一法，於一處於",
    "T11n0316_006:0792c17": "多處普能攝受無量佛法。」[0792c17] 舍利子白佛言：「世",
    "T11n0316_006:0792c18": "尊！云何名深固？云何名菩提心？」[0792c18] 佛告舍利子",
    "T11n0316_006:0792c19": "言：「深固者，即是真實不破壞故，堅固無動",
    "T11n0316_006:0792c20": "故，無動即無退屈故，無退屈即善安住故，",
    "T11n0316_006:0792c21": "善安住即無退轉故，無退轉即善觀察眾生",
    "T11n0316_006:0792c22": "故，善觀察眾生即大悲根本故，大悲根本即",
    "T11n0316_006:0792c23": "廣大心故，廣大心即善知成熟眾生法式故，",
    "T11n0316_006:0792c24": "善知成熟眾生法式即自在妙樂故，自在妙",
    "T11n0316_006:0792c25": "樂即無種類故，無種類即無愛著故，無愛著",
    "T11n0316_006:0792c26": "即攝受眾生故，攝受眾生即善能觀察劣弱",
    "T11n0316_006:0792c27": "眾生故，善能觀察劣弱眾生即為救為歸不",
    "T11n0316_006:0792c28": "起恚心故，不起恚心即善觀視故，善觀視即",
    "T11n0316_006:0792c29": "無所得故，無所得即善意樂故，善意樂即無",
    "T11n0316_006:0793a01": "所有故，無所有即善清淨故，善清淨即自潔",
    "T11n0316_006:0793a02": "白故，自潔白即內無垢故，內無垢即外清淨",
    "T11n0316_006:0793a03": "故。舍利子！此如是等，從真實、不破壞至內無",
    "T11n0316_006:0793a04": "垢、外清淨，斯諸法門乃名深固。[0793a04] 「又舍利子！菩",
    "T11n0316_006:0793a05": "提心者，謂即彼心無諸過失，一切煩惱不能",
    "T11n0316_006:0793a06": "隨逐；彼心不樂餘乘；彼心堅固，不為一切邪",
    "T11n0316_006:0793a07": "外語言之所壞亂；彼心不破，一切魔眾而不",
    "T11n0316_006:0793a08": "能動；彼心決定，長養一切善根本行；彼心",
    "T11n0316_006:0793a09": "不動，愛樂佛法故；彼心善住，登菩薩地故；彼",
    "T11n0316_006:0793a10": "心無上，無對治故；彼心如金剛，一切佛法善",
    "T11n0316_006:0793a11": "決擇故；彼心平等，無高下故；彼心於一切眾",
    "T11n0316_006:0793a12": "生意樂清淨，自性無染故；彼心無垢，慧光照",
    "T11n0316_006:0793a13": "故；彼心廣大，容受一切眾生故；彼心無染，如",
    "T11n0316_006:0793a14": "虛空故；彼心無障礙，觀無礙智故；彼心於一",
    "T11n0316_006:0793a15": "切處隨應了知，大悲無斷故；彼心現證，清",
    "T11n0316_006:0793a16": "淨稱讚故；彼心成就一切智種子，圓滿一切",
    "T11n0316_006:0793a17": "佛法故；彼心安住普施一切樂事，誓願最勝",
    "T11n0316_006:0793a18": "故；彼心圓具淨戒，無缺犯故；彼心修持忍辱，",
    "T11n0316_006:0793a19": "離諸恚故；彼心精進，不懈怠故；彼心禪定，",
    "T11n0316_006:0793a20": "近寂靜故；彼心無害，具慧行故。又復彼心是",
    "T11n0316_006:0793a21": "真實根本，成就如來戒蘊、定蘊、慧蘊、解脫蘊、",
    "T11n0316_006:0793a22": "解脫知見蘊；彼心是真實根本，圓滿如來十",
    "T11n0316_006:0793a23": "力、四無所畏、十八不共法故。",
    "T11n0316_006:0793a24": "[0793a24] 「又舍利子！菩提所成之心名菩提心，而此薩",
    "T11n0316_006:0793a25": "埵求菩提心深固具足，是故得名菩提薩埵。",
    "T11n0316_006:0793a26": "此亦說名廣大眾生、最上眾生、三界最勝眾",
    "T11n0316_006:0793a27": "生。此即身業無諸過失、語業無諸過失、意業",
    "T11n0316_006:0793a28": "無諸過失，身業清淨、語業清淨、意業清淨，身",
    "T11n0316_006:0793a29": "業無動、語業無動、意業無動，不為一切天魔",
    "T11n0316_006:0793b01": "外道而能動轉，深發一切智心，地位諸善次",
    "T11n0316_006:0793b02": "第當得，一切世法不能染污，能為一切眾生",
    "T11n0316_006:0793b03": "善作調伏、作遍調伏、作所歸向、作光明炬、",
    "T11n0316_006:0793b04": "作大河流、作大橋梁、作大船筏，濟渡一切到",
    "T11n0316_006:0793b05": "於彼岸，為舍為救、為歸為趣，深發一切智心，",
    "T11n0316_006:0793b06": "不為天魔外道之所動轉。此菩薩於阿耨多",
    "T11n0316_006:0793b07": "羅三藐三菩提心，淨信深固廣多清淨，樂見",
    "T11n0316_006:0793b08": "諸聖樂聞深法，心無慳惜廣行施捨，常樂出",
    "T11n0316_006:0793b09": "離心無障礙，於一切眾生無雜亂心，無退墮",
    "T11n0316_006:0793b10": "心無流散心，有業有報淨信無疑，諸所施作",
    "T11n0316_006:0793b11": "悉離疑惑，於善惡法不壞果報。此如是等善",
    "T11n0316_006:0793b12": "了知已，於身命緣不造罪業，遠離殺生、偷盜、",
    "T11n0316_006:0793b13": "邪染、妄言、綺語、兩舌、惡口、貪、瞋、邪見，如是十",
    "T11n0316_006:0793b14": "不善業皆悉斷除；十善之業常所修集，淨信",
    "T11n0316_006:0793b15": "諦理。於沙門婆羅門中常修正道具戒清淨，",
    "T11n0316_006:0793b16": "廣多聽受一切善法，聞已勤行深固作意，而",
    "T11n0316_006:0793b17": "善調伏遍寂近寂，離諸諍訟無非愛語，心意",
    "T11n0316_006:0793b18": "純善無不善意，勤行善法離不善法，無高無",
    "T11n0316_006:0793b19": "下亦不輕動，離諸讚毀安住正念，妙等引心",
    "T11n0316_006:0793b20": "斷三有縛，拔除毒箭去諸重擔，樂住寂靜度",
    "T11n0316_006:0793b21": "諸疑悔不受後有，常於諸佛世尊、菩薩摩訶",
    "T11n0316_006:0793b22": "薩及沙門婆羅門所親近恭敬隨順奉事無",
    "T11n0316_006:0793b23": "相違背，而常不離諸善知識。攝受正法，宣正",
    "T11n0316_006:0793b24": "法門示教利喜，謂布施大富、持戒生天、多聞",
    "T11n0316_006:0793b25": "大慧。修習相應如是宣說，此是布施得布施",
    "T11n0316_006:0793b26": "果，此是慳&#x608B;得慳&#x608B;果，此是持戒得持戒果，",
    "T11n0316_006:0793b27": "此是犯戒得犯戒果，此是忍辱得忍辱果，此",
    "T11n0316_006:0793b28": "是瞋恚得瞋恚果，此是精進得精進果，此是",
    "T11n0316_006:0793b29": "懈怠得懈怠果，此是禪定得禪定果，此是散",
    "T11n0316_006:0793c01": "亂得散亂果，此是智慧得智慧果，此是愚癡",
    "T11n0316_006:0793c02": "得愚癡果，此身善所行得身善所行果，此身",
    "T11n0316_006:0793c03": "惡所行得身惡所行果，此語善所行得語善",
    "T11n0316_006:0793c04": "所行果，此語惡所行得語惡所行果，此意善",
    "T11n0316_006:0793c05": "所行得意善所行果，此意惡所行得意惡所",
    "T11n0316_006:0793c06": "行果，此是善、此是不善，此所應作、此不應作。",
    "T11n0316_006:0793c07": "此所施作，於長夜中利益安樂一切眾生；此",
    "T11n0316_006:0793c08": "所施作，於長夜中而不利樂一切眾生。此如",
    "T11n0316_006:0793c09": "是等，於善知識所宣說正法示教利喜。[0793c09] 「知是",
    "T11n0316_006:0793c10": "大法器者，即當宣說甚深法門，謂空解脫門、",
    "T11n0316_006:0793c11": "無相解脫門、無願解脫門，無造無作、無生無",
    "T11n0316_006:0793c12": "起、無我無人、無眾生無壽者，及說甚深緣生",
    "T11n0316_006:0793c13": "之法，所謂有法有故有生，即無明緣行、行緣",
    "T11n0316_006:0793c14": "識、識緣名色、名色緣六處、六處緣觸、觸緣",
    "T11n0316_006:0793c15": "受、受緣愛、愛緣取、取緣有、有緣生、生緣老",
    "T11n0316_006:0793c16": "死憂悲苦惱，如是即一大苦蘊集。以不有故",
    "T11n0316_006:0793c17": "即無所生，無生即滅，謂無明滅即行滅、行滅",
    "T11n0316_006:0793c18": "即識滅、識滅即名色滅、名色滅即六處滅、六",
    "T11n0316_006:0793c19": "處滅即觸滅、觸滅即受滅、受滅即愛滅、愛滅",
    "T11n0316_006:0793c20": "即取滅、取滅即有滅、有滅即生滅、生滅即老",
    "T11n0316_006:0793c21": "死憂悲苦惱滅，如是即一大苦蘊滅。然於是",
    "T11n0316_006:0793c22": "中無有少法若生若滅而實可得。何以故？一",
    "T11n0316_006:0793c23": "切法緣生故，無主宰、無作者、無受者，因緣所",
    "T11n0316_006:0793c24": "轉，是故此中無法可轉，亦非無轉亦非隨轉。",
    "T11n0316_006:0793c25": "無實所生三界施設，從煩惱轉、從苦所轉故",
    "T11n0316_006:0793c26": "有施設，一切皆是無實所生。若於此中如實",
    "T11n0316_006:0793c27": "觀察，即無有少法而為作者，若無作者即無",
    "T11n0316_006:0793c28": "所作，於勝義諦中都無所得。如是所說無法",
    "T11n0316_006:0793c29": "可轉亦非無轉。菩薩摩訶薩於如是等甚深",
    "T11n0316_006:0794a01": "之法，聞已信解不生疑悔，入一切法無礙智",
    "T11n0316_006:0794a02": "門。是故不著色受想行識，不著眼耳鼻舌身",
    "T11n0316_006:0794a03": "意、色聲香味觸法，不著眼界色界眼識界乃",
    "T11n0316_006:0794a04": "至意界法界意識界，如是信解一切法自性",
    "T11n0316_006:0794a05": "皆空。[0794a05] 「舍利子！菩薩若住如是信解即不減失，",
    "T11n0316_006:0794a06": "常見諸佛亦不減失，常聞正法復不減失，常",
    "T11n0316_006:0794a07": "承事眾。世世所生不離見佛、不離聞法、不離",
    "T11n0316_006:0794a08": "承事清淨之眾。現前值遇諸佛出世，在在所",
    "T11n0316_006:0794a09": "生發大精進勤求善法，所發精進不為無義利",
    "T11n0316_006:0794a10": "事。謂舍宅居止無義利事，妻子眷屬財寶受",
    "T11n0316_006:0794a11": "用及奴婢等無義利事，及餘一切欲樂遊戲",
    "T11n0316_006:0794a12": "取著過失無義利事，善能棄捨，於佛如來正",
    "T11n0316_006:0794a13": "法之中淨信出家。以彼清淨出家心故，近善",
    "T11n0316_006:0794a14": "知識而常不壞，思惟善法得善意樂，所聞善",
    "T11n0316_006:0794a15": "法真實修行。不著文字所成勝慧，深心具足",
    "T11n0316_006:0794a16": "樂法無厭，勤求多聞。如所聞法為他廣說，無",
    "T11n0316_006:0794a17": "愛著心，不為悕求名聞利養，為他說法不背",
    "T11n0316_006:0794a18": "自語，為他說法如其所聞如其所住，一一",
    "T11n0316_006:0794a19": "隨應為他廣說。如所聞法起大慈心，不越一",
    "T11n0316_006:0794a20": "切眾生大悲之心。為多聞故不惜身命，少欲",
    "T11n0316_006:0794a21": "喜足樂寂靜處，離諸憒&#x9599;善能資養。隨所聞",
    "T11n0316_006:0794a22": "法善觀察義，攝受正義不著於文。隨所攝受，",
    "T11n0316_006:0794a23": "於一切世間天、人、阿修羅眾中，不獨行於自",
    "T11n0316_006:0794a24": "利益事，但為勤求無上大乘、利樂一切眾生，",
    "T11n0316_006:0794a25": "所謂佛智、無等等智、一切三界最勝智，於他",
    "T11n0316_006:0794a26": "所作而不放逸。」"
}