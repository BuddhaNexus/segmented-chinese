{
    "T02n0099_043:0310b17": "雜阿含經卷第四十三",
    "T02n0099_043:0310b19": "宋天竺三藏求那跋陀羅譯",
    "T02n0099_043:0310b20": "（一一六四）如是我聞：一時，佛住波羅[木*奈]國仙",
    "T02n0099_043:0310b21": "人住處鹿野苑中。時，有眾多比丘集於講",
    "T02n0099_043:0310b22": "堂，作如是論：「諸尊！如世尊說波羅延低",
    "T02n0099_043:0310b23": "舍彌德勒所問：",
    "T02n0099_043:0310b24": "「『若知二邊者，　　於中永無著，",
    "T02n0099_043:0310b25": "　　說名大丈夫，　　不顧於五欲，",
    "T02n0099_043:0310b26": "　　無有煩惱鏁，　　超出縫紩憂。』",
    "T02n0099_043:0310b27": "「諸尊！此有何義？云何邊？云何二邊？云何為",
    "T02n0099_043:0310b28": "中？云何為縫紩？云何思？以智知，以了了；智",
    "T02n0099_043:0310b29": "所知，了所了，作苦邊，脫於苦。」有一答言：",
    "T02n0099_043:0310c01": "「六內入處是一邊，六外入處是二邊，受是其",
    "T02n0099_043:0310c02": "中，愛為縫紩。習於受者，得彼彼因，身漸",
    "T02n0099_043:0310c03": "轉增長出生，於此即法，以智知，以了了，",
    "T02n0099_043:0310c04": "智所知，了所了，作苦邊，脫於苦。」復有說",
    "T02n0099_043:0310c05": "言：「過去世是一邊，未來世是二邊，現在世名",
    "T02n0099_043:0310c06": "為中，愛為縫紩。習近此愛，彼彼所因，身",
    "T02n0099_043:0310c07": "漸觸增長出生，乃至脫苦。」復有說言：「樂受",
    "T02n0099_043:0310c08": "者是一邊，苦受者是二邊，不苦不樂是其中，",
    "T02n0099_043:0310c09": "愛為縫紩，習近此愛，彼彼所得，自身漸觸",
    "T02n0099_043:0310c10": "增長出生，乃至作苦。」復有說言：「有者是一",
    "T02n0099_043:0310c11": "邊，集是二邊，受是其中，愛為縫紩……」如是廣",
    "T02n0099_043:0310c12": "說，乃至「脫苦。」復有說言：「身者是一邊，身集",
    "T02n0099_043:0310c13": "是二邊，愛為縫紩……」如是廣說，乃至「脫苦。」復",
    "T02n0099_043:0310c14": "有說言：「我等一切所說不同，所謂向來種種",
    "T02n0099_043:0310c15": "異說，要不望知。云何世尊有餘之說，波羅",
    "T02n0099_043:0310c16": "延低舍彌德勒所問經？我等應往具問世尊，",
    "T02n0099_043:0310c17": "如世尊所說，我等奉持。」爾時，眾多比丘詣世",
    "T02n0099_043:0310c18": "尊所，稽首禮足，退坐一面，白佛言：「世尊！向",
    "T02n0099_043:0310c19": "諸比丘集於講堂，作如是言：『於世尊所說",
    "T02n0099_043:0310c20": "波羅延低舍彌德勒所問經，所謂二邊，乃至",
    "T02n0099_043:0310c21": "脫苦。』有人說言：『內六入處是說一邊，外六",
    "T02n0099_043:0310c22": "入處是說二邊，受是其中，愛為縫紩……』如前",
    "T02n0099_043:0310c23": "廣說，悉不決定，今日故來請問世尊，具問",
    "T02n0099_043:0310c24": "斯義，我等所說，誰得其義？」佛告諸比丘：「汝",
    "T02n0099_043:0310c25": "等所說，皆是善說，我今當為汝等說有餘",
    "T02n0099_043:0310c26": "經。我為波羅延低舍彌德勒有餘經說，謂觸",
    "T02n0099_043:0310c27": "是一邊，觸集是二邊，受是其中，愛為縫紩。",
    "T02n0099_043:0310c28": "習近愛已，彼彼所得，身緣觸增長出生，於",
    "T02n0099_043:0310c29": "此法，以智知，以了了；智所知，了所了，作苦",
    "T02n0099_043:0311a01": "邊，脫於苦。」佛說此經已，諸比丘聞佛所說，",
    "T02n0099_043:0311a02": "歡喜奉行。",
    "T02n0099_043:0311a03": "（一一六五）如是我聞：一時，尊者賓頭盧住拘",
    "T02n0099_043:0311a04": "睒彌國瞿師羅園。時，有婆蹉國王，名優陀",
    "T02n0099_043:0311a05": "延那，詣尊者賓頭盧所，共相問訊；問訊已，",
    "T02n0099_043:0311a06": "退坐一面。婆蹉王優陀延那白尊者賓頭盧",
    "T02n0099_043:0311a07": "言：「欲有所問，寧有閑睱見答已不？」尊者",
    "T02n0099_043:0311a08": "賓頭盧答言：「大王！大王且問，知者當答。」婆",
    "T02n0099_043:0311a09": "蹉王優陀延那問尊者賓頭盧：「何因何緣，新",
    "T02n0099_043:0311a10": "學年少比丘於此法、律，出家未久，極安樂",
    "T02n0099_043:0311a11": "住，諸根欣悅，顏貌清淨，膚色鮮白，樂靜少動，",
    "T02n0099_043:0311a12": "任他而活，野獸其心，堪能盡壽，修持梵",
    "T02n0099_043:0311a13": "行，純一清淨？」尊者賓頭盧答言：「如佛所說，",
    "T02n0099_043:0311a14": "如來、應、等正覺所知所見，為比丘說：『汝諸",
    "T02n0099_043:0311a15": "比丘！若見宿人，當作母想；見中間者，作",
    "T02n0099_043:0311a16": "姊妹想；見幼稚者，當作女想。以是因緣，年",
    "T02n0099_043:0311a17": "少比丘於此法、律，出家未久，安隱樂住，諸",
    "T02n0099_043:0311a18": "根敷悅，顏貌清淨，膚色鮮白，樂靜少動，任他",
    "T02n0099_043:0311a19": "而活，野獸其心，堪能盡壽，修持梵行，純一",
    "T02n0099_043:0311a20": "清淨。』」婆蹉王優陀延那語尊者賓頭盧言：",
    "T02n0099_043:0311a21": "「今諸世間貪求之心，若見宿人，而作母想；",
    "T02n0099_043:0311a22": "見中年者，作姊妹想；見幼稚者，而作女想。",
    "T02n0099_043:0311a23": "當於爾時，心亦隨起，貪欲燒燃、瞋恚燒燃、",
    "T02n0099_043:0311a24": "愚癡燒燃，要當更有勝因緣不？」尊者賓",
    "T02n0099_043:0311a25": "頭盧語婆蹉王優陀延那：「更有因緣，如世",
    "T02n0099_043:0311a26": "尊說，如來、應、等正覺所知所見，為比丘說：",
    "T02n0099_043:0311a27": "『此身從足至頂，骨幹肉塗，覆以薄皮，種種",
    "T02n0099_043:0311a28": "不淨充滿其中；周遍觀察，髮、毛、爪、齒、塵垢、流",
    "T02n0099_043:0311a29": "唌、皮、肉、白骨、筋、脈、心、肝、肺、脾、腎、腸、肚、生藏、",
    "T02n0099_043:0311b01": "熟藏、胞、淚、汗、涕、沫、肪、脂、髓、痰、癊、膿、血、腦、",
    "T02n0099_043:0311b02": "汁、屎、溺。』大王！此因此緣故，年少比丘於此",
    "T02n0099_043:0311b03": "法、律，出家未久，安隱樂住，乃至純一滿淨。」",
    "T02n0099_043:0311b04": "婆蹉王優陀延那語尊者賓頭盧：「人心飄",
    "T02n0099_043:0311b05": "疾，若觀不淨，隨淨想現。頗更有因緣，令年",
    "T02n0099_043:0311b06": "少比丘於此法、律，出家未久，安隱樂住，乃至",
    "T02n0099_043:0311b07": "純一滿淨不？」尊者賓頭盧言：「大王！有因有",
    "T02n0099_043:0311b08": "緣，如世尊說，如來、應、等正覺所知所見，告",
    "T02n0099_043:0311b09": "諸比丘：『汝等應當守護根門，善攝其心。若",
    "T02n0099_043:0311b10": "眼見色時，莫取色相，莫取隨形好，增上執",
    "T02n0099_043:0311b11": "持。若於眼根不攝斂住，則世間貪、愛、惡",
    "T02n0099_043:0311b12": "不善法則漏其心，是故此等當受持眼律",
    "T02n0099_043:0311b13": "儀。耳聲、鼻香、舌味、身觸、意法亦復如是。乃至",
    "T02n0099_043:0311b14": "受持意律儀。』」爾時，婆蹉王優陀延那語尊",
    "T02n0099_043:0311b15": "者賓頭盧：「善哉！善說法，乃至受持諸根律儀。",
    "T02n0099_043:0311b16": "尊者賓頭盧！我亦如是，有時不守護身，不",
    "T02n0099_043:0311b17": "持諸根律儀，不一其念，入於宮中，其心極",
    "T02n0099_043:0311b18": "生貪欲熾燃、愚癡燒燃；正使閑房獨處，亦復",
    "T02n0099_043:0311b19": "三毒燒燃其心，況復宮中！又我有時善護",
    "T02n0099_043:0311b20": "其身，善攝諸根，專一其念，入於宮中，貪欲、",
    "T02n0099_043:0311b21": "恚、癡不起燒燃其心，於內宮中尚不燒身，",
    "T02n0099_043:0311b22": "亦不燒心，況復閑獨！以是之故，此因此緣，",
    "T02n0099_043:0311b23": "能令年少比丘於此法、律，出家未久，安隱樂",
    "T02n0099_043:0311b24": "住，乃至純一滿淨。」時，婆蹉王優陀延那聞尊",
    "T02n0099_043:0311b25": "者賓頭盧所說，歡喜隨喜，從坐起去。",
    "T02n0099_043:0311b26": "（一一六六）如是我聞：一時，佛住拘睒彌國瞿師",
    "T02n0099_043:0311b27": "羅園。爾時，世尊告諸比丘：「有手故知有取",
    "T02n0099_043:0311b28": "捨，有足故知有往來，有關節故知有屈",
    "T02n0099_043:0311b29": "伸，有腹故知有飢渴。如是，比丘！有眼故眼",
    "T02n0099_043:0311c01": "觸因緣生受，內覺若苦、若樂、不苦不樂。耳、",
    "T02n0099_043:0311c02": "鼻、舌、身、意亦復如是。「諸比丘！若無手則不",
    "T02n0099_043:0311c03": "知取捨，若無足則不知往來，若無關節",
    "T02n0099_043:0311c04": "則不知有屈伸，若無腹則不知有飢渴。",
    "T02n0099_043:0311c05": "如是，諸比丘！若無眼則無眼觸因緣生受，",
    "T02n0099_043:0311c06": "內覺若苦、若樂、不苦不樂；耳、鼻、舌、身、意亦復",
    "T02n0099_043:0311c07": "如是。」佛說此經已，諸比丘聞佛所說，歡喜",
    "T02n0099_043:0311c08": "奉行。",
    "T02n0099_043:0311c09": "（一一六七）如是我聞：一時，佛住拘睒彌國瞿師",
    "T02n0099_043:0311c10": "羅園。爾時，世尊告諸比丘：「過去世時有河中",
    "T02n0099_043:0311c11": "草，有龜於中住止。時，有野干飢行覓食，",
    "T02n0099_043:0311c12": "遙見龜蟲，疾來捉取。龜蟲見來，即便藏六，野",
    "T02n0099_043:0311c13": "干守伺，冀出頭足，欲取食之。久守，龜蟲永",
    "T02n0099_043:0311c14": "不出頭，亦不出足；野干飢乏，瞋恚而去。「諸",
    "T02n0099_043:0311c15": "比丘！汝等今日亦復如是。知魔波旬常伺",
    "T02n0099_043:0311c16": "汝便，冀汝眼著於色、耳聞聲、鼻嗅香、舌",
    "T02n0099_043:0311c17": "甞味、身覺觸、意念法，欲令出生染著六",
    "T02n0099_043:0311c18": "境。是故，比丘！汝等今日常當執持眼律儀",
    "T02n0099_043:0311c19": "住，執持眼根律儀住，惡魔波旬不得其便，",
    "T02n0099_043:0311c20": "隨出隨緣；耳、鼻、舌、身、意亦復如是。於其六",
    "T02n0099_043:0311c21": "根若出若緣，不得其便，猶如龜蟲，野干",
    "T02n0099_043:0311c22": "不得其便。」爾時，世尊即說偈言：",
    "T02n0099_043:0311c23": "「龜蟲畏野干，　　藏六於殼內，",
    "T02n0099_043:0311c24": "　比丘善攝心，　　密藏諸覺想。",
    "T02n0099_043:0311c25": "　不依不怖彼，　　覆心勿言說。」",
    "T02n0099_043:0311c26": "佛說此經已，諸比丘聞佛所說，歡喜奉行。",
    "T02n0099_043:0311c27": "（一一六八）如是我聞：一時，佛住拘睒彌國瞿師",
    "T02n0099_043:0311c28": "羅園。爾時，世尊告諸比丘：「譬如[麩夫+黃]麥著四",
    "T02n0099_043:0311c29": "衢道頭，有六壯夫執杖共打，須臾塵碎，有",
    "T02n0099_043:0312a01": "第七人執杖重打。諸比丘！於意云何？如",
    "T02n0099_043:0312a02": "[麩夫+黃]麥聚，六人共打，七人重打，當極碎不？」",
    "T02n0099_043:0312a03": "諸比丘白佛言：「如是，世尊！」佛告諸比丘：「如",
    "T02n0099_043:0312a04": "是愚癡士夫六觸入處之所搥打。何等為",
    "T02n0099_043:0312a05": "六？謂眼觸入處，常所搥打。耳、鼻、舌、身、意",
    "T02n0099_043:0312a06": "觸入處，常所搥打，彼愚癡士夫為六觸",
    "T02n0099_043:0312a07": "入處之所搥打，猶復念求當來世有，如",
    "T02n0099_043:0312a08": "第七人重打令碎。「比丘！若言是我，是則動",
    "T02n0099_043:0312a09": "搖；言是我所，是則動搖。未來當有，是則動",
    "T02n0099_043:0312a10": "搖；未來當無，是則動搖。當復有色，是則動",
    "T02n0099_043:0312a11": "搖；當復無色，是則動搖。當復有想，是則動",
    "T02n0099_043:0312a12": "搖；當復無想，是則動搖；當復非有想非無",
    "T02n0099_043:0312a13": "想，是則動搖。動搖故病，動搖故癰，動搖故",
    "T02n0099_043:0312a14": "刺，動搖故著。正觀察動搖故苦者，得不動搖",
    "T02n0099_043:0312a15": "心，多修習住，繫念正知。「如動搖。如是思量",
    "T02n0099_043:0312a16": "虛誑，有行因愛。言我，是則為愛；言我所，是",
    "T02n0099_043:0312a17": "則為愛。言當來有，是則為愛；言當來無，是",
    "T02n0099_043:0312a18": "則為愛。當有色，是則為愛；當無色，是則為",
    "T02n0099_043:0312a19": "愛。當有想，是則為愛；當無想，是則為愛；當",
    "T02n0099_043:0312a20": "非想非非想，是則為愛。愛故為病，愛故為",
    "T02n0099_043:0312a21": "癰，愛故為刺。若善思觀察愛生苦者，當多",
    "T02n0099_043:0312a22": "住離愛心，正念正智。「諸比丘！過去世時，阿",
    "T02n0099_043:0312a23": "修羅興軍與帝釋鬪。時，天帝釋告三十三",
    "T02n0099_043:0312a24": "天：『今日諸天、阿修羅苦戰，若諸天勝，阿修",
    "T02n0099_043:0312a25": "羅不如者，當生執阿修羅，縛以五繫，送還",
    "T02n0099_043:0312a26": "天宮。』阿修羅語其眾言：『今阿修羅軍與諸",
    "T02n0099_043:0312a27": "天戰，若阿修羅勝，諸天不如者，當生執帝",
    "T02n0099_043:0312a28": "釋，縛以五繫，還歸阿修羅宮。』當其戰諍，諸",
    "T02n0099_043:0312a29": "天得勝，阿修羅不如。時，三十三天生執毘",
    "T02n0099_043:0312b01": "摩質多羅阿修羅王，縛以五繫，還歸天宮。",
    "T02n0099_043:0312b02": "「爾時，毘摩質多羅阿修羅王身被五繫，置於",
    "T02n0099_043:0312b03": "正法殿上，以種種天五欲樂而娛樂之。毘",
    "T02n0099_043:0312b04": "摩質多羅阿修羅王作是念：『唯阿修羅賢善",
    "T02n0099_043:0312b05": "聰慧，諸天雖善，我今且當還歸阿修羅宮。』",
    "T02n0099_043:0312b06": "作是念時，即自見身被五繫縛，諸天五欲",
    "T02n0099_043:0312b07": "自然化沒。「毘摩質多羅阿修羅王復作是念：",
    "T02n0099_043:0312b08": "『諸天賢善，智慧明徹，阿修羅雖善，我今且",
    "T02n0099_043:0312b09": "當住此天宮。』作是念時，即自見身五縛得",
    "T02n0099_043:0312b10": "解，諸天五欲自然還出。「毘摩質多羅阿修羅",
    "T02n0099_043:0312b11": "王乃至有如是微細之縛，魔波旬縛轉細。於",
    "T02n0099_043:0312b12": "是心動搖時，魔即隨縛；心不動搖，魔即隨解。",
    "T02n0099_043:0312b13": "是故，諸比丘！多住不動搖心，正念正智，應",
    "T02n0099_043:0312b14": "當學！」佛說此經已，諸比丘聞佛所說，歡喜",
    "T02n0099_043:0312b15": "奉行。",
    "T02n0099_043:0312b16": "（一一六九）如是我聞：一時，佛住拘睒彌國瞿師",
    "T02n0099_043:0312b17": "羅園。爾時，世尊告諸比丘：「若有比丘、比丘",
    "T02n0099_043:0312b18": "尼，眼色識因緣生，若欲、若貪、若昵、若念、若",
    "T02n0099_043:0312b19": "決定著處，於彼諸心善自防護。所以者何？",
    "T02n0099_043:0312b20": "此等皆是恐畏之道，有礙、有難，此惡人所",
    "T02n0099_043:0312b21": "依，非善人所依，是故應自防護。耳、鼻、舌、身、",
    "T02n0099_043:0312b22": "意亦復如是。譬如田夫有好田苗，其守田",
    "T02n0099_043:0312b23": "者懶惰放逸，欄牛噉食；愚癡凡夫亦復如",
    "T02n0099_043:0312b24": "是。六觸入處，乃至放逸亦復如是。「若好田",
    "T02n0099_043:0312b25": "苗，其守田者心不放逸，欄牛不暴，設復入",
    "T02n0099_043:0312b26": "田，盡驅令出；所謂若心、若意、若識，多聞聖弟",
    "T02n0099_043:0312b27": "子於五欲功德善自攝護，盡心令滅。若好",
    "T02n0099_043:0312b28": "田苗，其守護田者不自放逸，欄牛入境，左",
    "T02n0099_043:0312b29": "手牽鼻，右手執杖，遍身搥打，驅出其田。諸",
    "T02n0099_043:0312c01": "比丘！於意云何？彼牛遭苦痛已，從村至",
    "T02n0099_043:0312c02": "宅，從宅至村，復當如前過食田苗不？」答",
    "T02n0099_043:0312c03": "言：「不也，世尊！所以者何？憶先入田遭捶杖",
    "T02n0099_043:0312c04": "苦故。」「如是，比丘！若心、若意、若識，多聞聖弟",
    "T02n0099_043:0312c05": "子於六觸入處極生厭離、恐怖，內心安住，",
    "T02n0099_043:0312c06": "制令一意。諸比丘！過去世時，有王聞未曾",
    "T02n0099_043:0312c07": "有好彈琴聲，極生愛樂，耽湎染著，問諸大",
    "T02n0099_043:0312c08": "臣：『此何等聲？甚可愛樂！』大臣答言：『此是琴",
    "T02n0099_043:0312c09": "聲。』語大臣：『取彼聲來。』大臣受教，即往取",
    "T02n0099_043:0312c10": "琴來，白言：『大王！此是琴作好聲者。』王語大",
    "T02n0099_043:0312c11": "臣：『我不用琴，取其先聞可愛樂聲來。』大臣",
    "T02n0099_043:0312c12": "答言：『如此之琴，有眾多種具，謂有柄、有槽、",
    "T02n0099_043:0312c13": "有麗、有絃、有皮，巧方便人彈之，得眾具",
    "T02n0099_043:0312c14": "因緣乃成音聲，非不得眾具而有音聲，",
    "T02n0099_043:0312c15": "前所聞聲，久已過去，轉亦盡滅，不可持來。』",
    "T02n0099_043:0312c16": "「爾時，大王作是念言：『咄！何用此虛偽物為？",
    "T02n0099_043:0312c17": "世間琴者是虛偽物，而令世人耽湎染著；",
    "T02n0099_043:0312c18": "汝今持去，片片析破，棄於十方。』大臣受教，",
    "T02n0099_043:0312c19": "析為百分，棄於處處。如是，比丘！若色、受、",
    "T02n0099_043:0312c20": "想、思、欲，知此諸法無常、有為、心因緣生，而便",
    "T02n0099_043:0312c21": "說言：『是我、我所。』彼於異時，一切悉無。諸比",
    "T02n0099_043:0312c22": "丘！應作如是平等正智，如實觀察。」佛說此",
    "T02n0099_043:0312c23": "經已，諸比丘聞佛所說，歡喜奉行。",
    "T02n0099_043:0312c24": "（一一七〇）如是我聞：一時，佛住拘睒彌國瞿師",
    "T02n0099_043:0312c25": "羅園。爾時，世尊告諸比丘：「如癩病人，四體",
    "T02n0099_043:0312c26": "瘡壞，入茅荻中，為諸刺葉針刺所傷，倍增",
    "T02n0099_043:0312c27": "苦痛；如是愚癡凡夫六觸入處受諸苦痛",
    "T02n0099_043:0312c28": "亦復如是。如彼癩人，為草葉針刺所傷，",
    "T02n0099_043:0312c29": "膿血流出；如是愚癡凡夫，其性弊暴，六觸",
    "T02n0099_043:0313a01": "入處所觸則起瞋恚，惡聲流出，如彼癩人。",
    "T02n0099_043:0313a02": "所以者何？愚癡無聞凡夫心如癩瘡。「我今",
    "T02n0099_043:0313a03": "當說律儀、不律儀。云何律儀？云何不律儀？",
    "T02n0099_043:0313a04": "愚癡無聞凡夫眼見色已，於可念色而起",
    "T02n0099_043:0313a05": "貪著，不可念色而起瞋恚，於彼次第隨生",
    "T02n0099_043:0313a06": "眾多覺想相續，不見過患；復見過患，不",
    "T02n0099_043:0313a07": "能除滅。耳、鼻、舌、身、意亦復如是。比丘！是名",
    "T02n0099_043:0313a08": "不律儀。云何律儀？多聞聖弟子若眼見色，",
    "T02n0099_043:0313a09": "於可念色不起欲想，不可念色不起恚想，",
    "T02n0099_043:0313a10": "次第不起眾多覺想相續住，見色過患；見",
    "T02n0099_043:0313a11": "過患已，能捨離。耳、鼻、舌、身、意亦復如是。是",
    "T02n0099_043:0313a12": "名律儀。」佛說此經已，諸比丘聞佛所說，歡",
    "T02n0099_043:0313a13": "喜奉行！",
    "T02n0099_043:0313a14": "（一一七一）如是我聞：一時，佛住拘睒彌國瞿師",
    "T02n0099_043:0313a15": "羅園。爾時，世尊告諸比丘：「譬如士夫遊空",
    "T02n0099_043:0313a16": "宅中，得六種眾生。一者得狗，即執其狗，繫",
    "T02n0099_043:0313a17": "著一處。次得其鳥，次得毒蛇，次得野干，次",
    "T02n0099_043:0313a18": "得失收摩羅，次得獼猴。得斯眾生，悉縛一",
    "T02n0099_043:0313a19": "處。其狗者，樂欲入村。其鳥者，常欲飛空。其",
    "T02n0099_043:0313a20": "蛇者，常欲入穴。其野干者，樂向塚間。失收",
    "T02n0099_043:0313a21": "摩羅者，長欲入海。獼猴者，欲入山林。此六",
    "T02n0099_043:0313a22": "眾生悉繫一處，所樂不同，各各嗜欲到所",
    "T02n0099_043:0313a23": "安處，各各不相樂於他處；而繫縛故，各用",
    "T02n0099_043:0313a24": "其力，向所樂方，而不能脫。「如是六根種種",
    "T02n0099_043:0313a25": "境界，各各自求所樂境界，不樂餘境界。眼",
    "T02n0099_043:0313a26": "根常求可愛之色，不可意色則生其厭。耳根",
    "T02n0099_043:0313a27": "常求可意之聲，不可意聲則生其厭。鼻根常",
    "T02n0099_043:0313a28": "求可意之香，不可意香則生其厭。舌根常",
    "T02n0099_043:0313a29": "求可意之味，不可意味則生其厭。身根常",
    "T02n0099_043:0313b01": "求可意之觸，不可意觸則生其厭。意根常",
    "T02n0099_043:0313b02": "求可意之法，不可意法則生其厭。此六種根",
    "T02n0099_043:0313b03": "種種行處，種種境界，各各不求異根境界。",
    "T02n0099_043:0313b04": "此六種根其有力者，堪能自在，隨覺境界。",
    "T02n0099_043:0313b05": "如彼士夫繫六眾生於其堅柱，正出用力隨",
    "T02n0099_043:0313b06": "意而去，往反疲極，以繩繫故，終依於柱。「諸",
    "T02n0099_043:0313b07": "比丘！我說此譬，欲為汝等顯示其義。六眾",
    "T02n0099_043:0313b08": "生者，譬猶六根；堅柱者，譬身念處。若善修",
    "T02n0099_043:0313b09": "習身念處，有念、不念色，見可愛色則不生",
    "T02n0099_043:0313b10": "著，不可愛色則不生厭；耳聲、鼻香、舌味、身",
    "T02n0099_043:0313b11": "觸、意法，於可意法則不求欲，不可意法則",
    "T02n0099_043:0313b12": "不生厭。是故，比丘！當勤修習，多住身念處。」",
    "T02n0099_043:0313b13": "佛說此經已，諸比丘聞佛所說，歡喜奉行！",
    "T02n0099_043:0313b14": "（一一七二）如是我聞：一時，佛住拘睒彌國瞿師",
    "T02n0099_043:0313b15": "羅園。爾時，世尊告諸比丘：「譬如有四蚖蛇，",
    "T02n0099_043:0313b16": "凶惡毒虐，盛一篋中。時，有士夫聰明不愚，",
    "T02n0099_043:0313b17": "有智慧，求樂厭苦，求生厭死。時，有一士",
    "T02n0099_043:0313b18": "夫語向士夫言：『汝今取此篋盛毒蛇，摩",
    "T02n0099_043:0313b19": "拭洗浴，恩親養食，出內以時。若四毒蛇脫有",
    "T02n0099_043:0313b20": "惱者，或能殺汝，或令近死，汝當防護。』爾",
    "T02n0099_043:0313b21": "時，士夫恐怖馳走。『忽有五怨，拔刀隨逐，要",
    "T02n0099_043:0313b22": "求欲殺，汝當防護。』爾時，士夫畏四毒蛇及",
    "T02n0099_043:0313b23": "五拔刀怨，驅馳而走。「人復語言：『士夫！內有",
    "T02n0099_043:0313b24": "六賊，隨逐伺汝，得便當殺，汝當防護。』爾",
    "T02n0099_043:0313b25": "時，士夫畏四毒蛇、五拔刀怨及內六賊，恐怖",
    "T02n0099_043:0313b26": "馳走，還入空村，見彼空舍，危朽腐毀，有諸",
    "T02n0099_043:0313b27": "惡物，捉皆危脆，無有堅固。「人復語言：『士夫！",
    "T02n0099_043:0313b28": "是空聚落當有群賊，來必奄害汝。』爾時，",
    "T02n0099_043:0313b29": "士夫畏四毒蛇、五拔刀賊、內六惡賊、空村群",
    "T02n0099_043:0313c01": "賊，而復馳走。忽爾道路臨一大河，其水浚",
    "T02n0099_043:0313c02": "急，但見此岸有諸怖畏，而見彼岸安隱快",
    "T02n0099_043:0313c03": "樂，清涼無畏，無橋船可渡得至彼岸，作",
    "T02n0099_043:0313c04": "是思惟：『我取諸草木，縛束成栰，手足方便，",
    "T02n0099_043:0313c05": "渡至彼岸。』作是念已，即拾草木，依於岸",
    "T02n0099_043:0313c06": "傍，縛束成栰，手足方便，截流橫渡。「如是士",
    "T02n0099_043:0313c07": "夫免四毒蛇、五拔刀怨、六內惡賊，復得脫",
    "T02n0099_043:0313c08": "於空村群賊，渡於浚流，離於此岸種種怖",
    "T02n0099_043:0313c09": "畏，得至彼岸安隱快樂。我說此譬，當解其",
    "T02n0099_043:0313c10": "義。比丘！篋者，譬此身色麁四大，四大所造精",
    "T02n0099_043:0313c11": "血之體，穢食長養，沐浴衣服，無常變壞危脆",
    "T02n0099_043:0313c12": "之法。毒蛇者，譬四大——地界、水界、火界、風界。地",
    "T02n0099_043:0313c13": "界若諍，能令身死，及以近死；水、火、風諍亦復",
    "T02n0099_043:0313c14": "如是。五拔刀怨者，譬五受陰。六內賊者，譬",
    "T02n0099_043:0313c15": "六愛喜。空村者，譬六內入。善男子！觀察眼",
    "T02n0099_043:0313c16": "入處，是無常變壞，執持眼者，亦是無常虛偽",
    "T02n0099_043:0313c17": "之法；耳、鼻、舌、身、意入處亦復如是。空村群",
    "T02n0099_043:0313c18": "賊者，譬外六入處。眼為可意、不可意色所",
    "T02n0099_043:0313c19": "害；耳聲、鼻香、舌味、身觸、意，為可意、不可意法",
    "T02n0099_043:0313c20": "所害。浚流者，譬四流——欲流、有流、見流、無明",
    "T02n0099_043:0313c21": "流。河者，譬三愛——欲愛、色愛、無色愛。此岸多",
    "T02n0099_043:0313c22": "恐怖者，譬有身。彼岸清涼安樂者，譬無餘涅",
    "T02n0099_043:0313c23": "槃。栰者，譬八正道。手足方便截流渡者，",
    "T02n0099_043:0313c24": "譬精進勇猛到彼岸。婆羅門住處者，譬如",
    "T02n0099_043:0313c25": "來、應、等正覺。「如是，比丘！大師慈悲安慰弟",
    "T02n0099_043:0313c26": "子，為其所作；我今已作，汝今亦當作其所",
    "T02n0099_043:0313c27": "作，於空閑樹下，房舍清淨，敷草為座，露地、",
    "T02n0099_043:0313c28": "塚間，遠離邊坐，精勤禪思，慎莫放逸，令後",
    "T02n0099_043:0313c29": "悔恨！此則是我教授之法。」佛說此經已，諸",
    "T02n0099_043:0314a01": "比丘聞佛所說，歡喜奉行！",
    "T02n0099_043:0314a02": "（一一七三）如是我聞：一時，佛住拘睒彌國瞿師",
    "T02n0099_043:0314a03": "羅園。爾時，世尊告諸比丘：「多聞聖弟子於",
    "T02n0099_043:0314a04": "一切苦法集、滅、味、患、離如實知見，見五欲猶",
    "T02n0099_043:0314a05": "如火坑。如是觀察五欲已，於五欲貪、欲愛、",
    "T02n0099_043:0314a06": "欲念、欲著不永覆心，知其欲心行處、住處，",
    "T02n0099_043:0314a07": "而自防閉；行處、住處逆防閉已，隨其行處、住",
    "T02n0099_043:0314a08": "處，世間貪、憂、惡不善法不漏其心。「云何名",
    "T02n0099_043:0314a09": "為多聞聖弟子於一切苦法集、滅、味、患、離如",
    "T02n0099_043:0314a10": "實知見？多聞聖弟子於此苦聖諦如實知，此",
    "T02n0099_043:0314a11": "苦集、此苦滅、此苦滅道跡聖諦如實知，是名",
    "T02n0099_043:0314a12": "多聞聖弟子於一切苦法集、滅、味、患、離如實知",
    "T02n0099_043:0314a13": "見。「云何多聞聖弟子見五欲如火坑，乃至",
    "T02n0099_043:0314a14": "世間貪、憂、惡不善法不永覆心？譬如近一聚",
    "T02n0099_043:0314a15": "落，邊有深坑，滿中盛火，無有烟焰。時，有士",
    "T02n0099_043:0314a16": "夫不愚不癡，聰明黠慧，樂樂厭苦，樂生惡",
    "T02n0099_043:0314a17": "死。彼作是念：『此有火坑，滿中盛火，我若墮",
    "T02n0099_043:0314a18": "中，必死無疑。』於彼生遠、思遠、欲遠。如是多",
    "T02n0099_043:0314a19": "聞聖弟子見五欲如火坑，乃至世間貪、憂、惡",
    "T02n0099_043:0314a20": "不善法不永覆心；若行處、住處逆防逆知，",
    "T02n0099_043:0314a21": "乃至世間貪、憂、惡不善法不漏其心。「譬如",
    "T02n0099_043:0314a22": "聚落邊有[木*奈]林，多諸棘刺，時，有士夫入",
    "T02n0099_043:0314a23": "於林中，有所營作。入林中已，前後左右上",
    "T02n0099_043:0314a24": "下盡有棘刺。爾時，士夫正念而行、正念來去、",
    "T02n0099_043:0314a25": "正念明目、正念端視、正念屈身。所以者何？莫",
    "T02n0099_043:0314a26": "令利刺傷壞身故。多聞聖弟子亦復如是，",
    "T02n0099_043:0314a27": "若依聚落城邑而住，晨朝著衣持鉢，入村",
    "T02n0099_043:0314a28": "乞食，善護其身，善執其心，正念安住、正念",
    "T02n0099_043:0314a29": "而行、正念明目、正念觀察。所以者何？莫令",
    "T02n0099_043:0314b01": "利刺傷聖法、律。「云何利刺傷聖法、律？謂可意",
    "T02n0099_043:0314b02": "愛念之色，是名利刺傷聖法、律。云何是可意",
    "T02n0099_043:0314b03": "愛念之色傷聖法、律？謂五欲功德，眼識色",
    "T02n0099_043:0314b04": "生愛念，長養欲樂；耳識聲、鼻識香、舌識味、",
    "T02n0099_043:0314b05": "身識觸生愛念，長養欲樂，是名可愛念色",
    "T02n0099_043:0314b06": "傷聖法、律；是名多聞聖弟子所行處、所住處",
    "T02n0099_043:0314b07": "逆防逆知，乃至不令世間貪、憂、不善法以",
    "T02n0099_043:0314b08": "漏其心。「或時多聞聖弟子生於正念，生惡",
    "T02n0099_043:0314b09": "不善覺，長養欲、長養恚、長養癡，是鈍根；多",
    "T02n0099_043:0314b10": "聞聖弟子雖起集滅，以欲覆心。譬如鐵",
    "T02n0099_043:0314b11": "丸，燒令極熱，以少水灑，尋即乾消，如是多",
    "T02n0099_043:0314b12": "聞聖弟子鈍根生念，尋滅如是。多聞聖弟子",
    "T02n0099_043:0314b13": "如是行，如是住。若王、大臣若親往詣其所，",
    "T02n0099_043:0314b14": "請以俸祿，語言：『男子！何用剃髮，執持瓦器，",
    "T02n0099_043:0314b15": "身著袈裟，家家乞食為？不如安慰服五欲",
    "T02n0099_043:0314b16": "樂，行施作福。』云何？比丘！多聞聖弟子，國王、",
    "T02n0099_043:0314b17": "大臣、諸親檀越請以俸祿，彼當還戒退減",
    "T02n0099_043:0314b18": "以不？」答曰：「不也。所以者何？多聞聖弟子於",
    "T02n0099_043:0314b19": "一切苦法集、滅、味、患、離如實知見故，見火坑，",
    "T02n0099_043:0314b20": "譬五欲，乃至世間貪、憂、惡不善法不永覆",
    "T02n0099_043:0314b21": "心，行處、住處逆防逆知，乃至世間貪、憂、惡不",
    "T02n0099_043:0314b22": "善法不漏其心。若復為國王、大臣、親族請",
    "T02n0099_043:0314b23": "以俸祿，還戒退減，無有是處！」佛告諸比丘：",
    "T02n0099_043:0314b24": "「善哉！善哉！彼多聞聖弟子其心長夜臨趣、流",
    "T02n0099_043:0314b25": "注、浚輸，向於遠離，向於離欲，而於涅槃，",
    "T02n0099_043:0314b26": "寂靜捨離，樂於涅槃；於有漏處，寂滅清涼。",
    "T02n0099_043:0314b27": "若為國王、長者、親族所請，還戒退減者，無",
    "T02n0099_043:0314b28": "有是處！餘得大苦。譬如恒河，長夜臨趣、流",
    "T02n0099_043:0314b29": "注、浚輸東方，多眾斷截，欲令臨趣、流注、浚",
    "T02n0099_043:0314c01": "輸西方，寧能得不？」答言：「不能。世尊！所以",
    "T02n0099_043:0314c02": "者何？恒水長夜流注東方，欲令西流，未而",
    "T02n0099_043:0314c03": "可得，彼諸大眾徒辛苦耳！如是多聞聖弟",
    "T02n0099_043:0314c04": "子長夜臨趣、流注、浚輸，向於遠離，乃至欲",
    "T02n0099_043:0314c05": "令退減，無有是處，徒辛苦耳！」佛說此經",
    "T02n0099_043:0314c06": "已，諸比丘聞佛所說，歡喜奉行！",
    "T02n0099_043:0314c07": "（一一七四）如是我聞：一時，佛住阿毘闍恒水邊。",
    "T02n0099_043:0314c08": "時，有比丘來詣佛所，稽首佛足，退住一",
    "T02n0099_043:0314c09": "面，白佛言：「善哉！世尊！為我說法，我聞法已，",
    "T02n0099_043:0314c10": "獨一靜處，專精思惟，不放逸住：『所以族姓子",
    "T02n0099_043:0314c11": "剃除鬚髮，正信非家，出家學道，於上增修梵",
    "T02n0099_043:0314c12": "行，見法自知作證：「我生已盡，梵行已立，所作",
    "T02n0099_043:0314c13": "已作，自知不受後有。」』」爾時，世尊觀察水，",
    "T02n0099_043:0314c14": "見恒水中有一大樹，隨流而下，語彼比丘：",
    "T02n0099_043:0314c15": "「汝見此恒水中大樹流不？」答言：「已見。世尊！」",
    "T02n0099_043:0314c16": "佛告比丘：「此大樹不著此岸，不著彼岸，不",
    "T02n0099_043:0314c17": "沈水底，不閡洲渚，不入洄澓，人亦不",
    "T02n0099_043:0314c18": "取，非人不取，又不腐敗，當隨水流，順趣、流",
    "T02n0099_043:0314c19": "注、浚輸大海不？」比丘白佛：「如是。世尊！」",
    "T02n0099_043:0314c20": "佛言：「比丘亦復如是。亦不著此岸，不著彼",
    "T02n0099_043:0314c21": "岸，不沈水底，不閡洲渚，不入洄澓，人亦",
    "T02n0099_043:0314c22": "不取，非人不取，又不腐敗，臨趣、流注、浚",
    "T02n0099_043:0314c23": "輸涅槃。」比丘白佛：「云何此岸？云何彼岸？云",
    "T02n0099_043:0314c24": "何沈沒？云何洲渚？云何洄澓？云何人取？云",
    "T02n0099_043:0314c25": "何非人取？云何腐敗？善哉世尊！為我廣說，",
    "T02n0099_043:0314c26": "我聞法已，當獨一靜處，專精思惟，不放逸",
    "T02n0099_043:0314c27": "住，乃至自知不受後有。」",
    "T02n0099_043:0314c28": "佛告比丘：「此岸者，謂六入處。彼岸者，謂六",
    "T02n0099_043:0314c29": "外入處。人取者，猶如有一習近俗人及出",
    "T02n0099_043:0315a01": "家者，若喜、若憂、若苦、若樂，彼彼所作，悉與共",
    "T02n0099_043:0315a02": "同，始終相隨，是名人取。非人取者，猶如有",
    "T02n0099_043:0315a03": "人願修梵行，我今持戒、苦行、修諸梵行，當生",
    "T02n0099_043:0315a04": "在處，在處天上，是非人取。洄澓者，猶如有",
    "T02n0099_043:0315a05": "一還戒退轉。腐敗者，犯戒行惡不善法，腐敗",
    "T02n0099_043:0315a06": "寡聞，猶莠稗、吹貝之聲，非沙門為沙門像，",
    "T02n0099_043:0315a07": "非梵行為梵行像。如是，比丘！是名不著此",
    "T02n0099_043:0315a08": "彼岸，乃至浚輸涅槃。」時，彼比丘聞佛所說，",
    "T02n0099_043:0315a09": "歡喜隨喜，作禮而去。",
    "T02n0099_043:0315a10": "時，彼比丘獨一靜處，思惟佛所說水流大樹",
    "T02n0099_043:0315a11": "經教，乃至自知不受後有，得阿羅漢。時，有",
    "T02n0099_043:0315a12": "牧牛人，名難屠，去佛不遠，執杖牧牛。比",
    "T02n0099_043:0315a13": "丘去已，詣世尊所，稽首禮足，於一面住，白",
    "T02n0099_043:0315a14": "佛言：「世尊！我今堪能不著此岸，不著彼",
    "T02n0099_043:0315a15": "岸，不沈沒，不閡洲渚，非人所取，不非人",
    "T02n0099_043:0315a16": "取，不入洄澓，亦不腐敗，我得於世尊正",
    "T02n0099_043:0315a17": "法、律中出家修梵行不？」佛告牧牛者：「汝送",
    "T02n0099_043:0315a18": "牛還主不？」牧牛者言：「諸牛中悉有犢牛，自",
    "T02n0099_043:0315a19": "能還歸，不須送也，但當聽我出家學道。」佛",
    "T02n0099_043:0315a20": "告牧牛者：「牛雖能還家，汝今已受食人",
    "T02n0099_043:0315a21": "衣食，要當還報其家主。」時，牧牛者聞佛教",
    "T02n0099_043:0315a22": "已，歡喜隨喜，作禮而去。",
    "T02n0099_043:0315a23": "時，尊者舍利弗在此會中，牧牛者去不久，",
    "T02n0099_043:0315a24": "白佛言：「世尊！難屠牧牛者求欲出家，世尊",
    "T02n0099_043:0315a25": "何故遣還歸家？」佛告舍利弗：「難屠牧牛者",
    "T02n0099_043:0315a26": "若還住家受五欲者，無有是處！牛付主",
    "T02n0099_043:0315a27": "人已，輒自當還，於此法，律出家學道，淨修",
    "T02n0099_043:0315a28": "梵行，乃至自知不受後有，得阿羅漢。」時，難",
    "T02n0099_043:0315a29": "屠牧牛者以牛付主人已，還至佛所，稽首",
    "T02n0099_043:0315b01": "禮足，退住一面，白佛言：「世尊！牛已付主，",
    "T02n0099_043:0315b02": "聽我於正法、律出家學道。」佛告難屠牧牛",
    "T02n0099_043:0315b03": "者：「汝得於此法、律出家、受具足，得比丘分。」",
    "T02n0099_043:0315b04": "出家已，思惟：「所以族姓子剃除鬚髮，著袈",
    "T02n0099_043:0315b05": "裟衣，正信非家，出家學道，增修梵行，乃至自",
    "T02n0099_043:0315b06": "知不受後有。」成阿羅漢。",
    "T02n0099_043:0315b07": "（一一七五）如是我聞：一時，佛住舍衛國祇樹給",
    "T02n0099_043:0315b08": "孤獨園。時，有異比丘獨處坐禪，作是思惟：",
    "T02n0099_043:0315b09": "「比丘云何知、云何見，得見清淨？」作是念已，",
    "T02n0099_043:0315b10": "詣諸比丘，語諸比丘言：「諸尊比丘！云何知、",
    "T02n0099_043:0315b11": "云何見，令見清淨？」比丘答言：「尊者！於六觸",
    "T02n0099_043:0315b12": "入處集滅、味、患、離如實正知。比丘！作如是",
    "T02n0099_043:0315b13": "知、如是見者，得見清淨。」是比丘聞彼比丘",
    "T02n0099_043:0315b14": "記說，心不歡喜，復詣餘比丘所，問彼比丘",
    "T02n0099_043:0315b15": "言：「諸尊比丘！云何知、云何見，得見清淨？」彼",
    "T02n0099_043:0315b16": "比丘答言：「於六界集、滅、味、患、離如實正知。如",
    "T02n0099_043:0315b17": "是，比丘！如是知、如是見，得見清淨。」時，比丘",
    "T02n0099_043:0315b18": "聞其記說，心亦不喜，復詣餘比丘，作是問",
    "T02n0099_043:0315b19": "言：「比丘！云何知、云何見，得見清淨？」彼比丘",
    "T02n0099_043:0315b20": "答言：「於五受陰觀察，如病、如癰、如刺、如",
    "T02n0099_043:0315b21": "殺，無常、苦、空、非我；作如是知、如是見，得",
    "T02n0099_043:0315b22": "見清淨。」是比丘聞諸比丘記說，心亦不喜，",
    "T02n0099_043:0315b23": "往詣佛所，稽首禮足，退坐一面，白佛言：「世",
    "T02n0099_043:0315b24": "尊！我獨靜思惟：『比丘云何知、云何見，得見",
    "T02n0099_043:0315b25": "清淨？』作是念已，詣諸比丘，三處所說，具白",
    "T02n0099_043:0315b26": "世尊，我聞彼說，心不歡喜，來詣世尊。故以",
    "T02n0099_043:0315b27": "此義請問世尊：『比丘云何知、云何見，得見",
    "T02n0099_043:0315b28": "清淨？』」佛告比丘：「過去世時，有一士夫，未曾",
    "T02n0099_043:0315b29": "見緊獸，往詣曾見緊獸者，問曾見緊獸",
    "T02n0099_043:0315c01": "士夫言：『汝知緊獸不？』答言：『知。』復問：『其狀云",
    "T02n0099_043:0315c02": "何？』答言：『其色黑如火燒柱。』當彼見時，緊獸",
    "T02n0099_043:0315c03": "黑色，如火燒柱。「時，彼士夫聞緊獸黑色如火",
    "T02n0099_043:0315c04": "燒柱，不大歡喜，復更詣一曾見緊獸士夫，",
    "T02n0099_043:0315c05": "復問彼言：『汝知緊獸不？』彼答言：『知。』復問：『其",
    "T02n0099_043:0315c06": "狀云何？』彼曾見緊獸士夫答言：『其色赤而",
    "T02n0099_043:0315c07": "開敷，狀似肉段。』彼人見時，緊獸開敷，實似肉",
    "T02n0099_043:0315c08": "段。「是士夫聞彼所說，猶復不喜，復更詣餘",
    "T02n0099_043:0315c09": "曾見緊獸士夫，問：『汝知緊獸不？』答言：『知。』復",
    "T02n0099_043:0315c10": "問：『其狀云何？』答言：『毿毿下垂，如尸利沙",
    "T02n0099_043:0315c11": "果。』「是人聞已，心復不喜，復行問餘知緊獸",
    "T02n0099_043:0315c12": "者，問：『汝知緊獸不？』彼答言：『知。』又問：『其狀云",
    "T02n0099_043:0315c13": "何？』彼復答言：『其葉青、其葉滑、其葉長廣，如",
    "T02n0099_043:0315c14": "尼拘婁陀樹。』如彼士夫問其緊獸，聞則不",
    "T02n0099_043:0315c15": "喜，處處更求，而彼諸人見緊獸者，隨時所",
    "T02n0099_043:0315c16": "見，而為記說，是故不同。「如是，諸比丘！若於",
    "T02n0099_043:0315c17": "獨處專精思惟，不放逸住，所因思惟法不起",
    "T02n0099_043:0315c18": "諸漏，心得解脫，隨彼所見，而為記說。汝今",
    "T02n0099_043:0315c19": "復聽我說譬，其智者以譬喻得解。「譬如有",
    "T02n0099_043:0315c20": "邊國王，善治城壁，門下堅固，交道平正，",
    "T02n0099_043:0315c21": "於四城門置四守護，悉皆聰慧，知其來去。",
    "T02n0099_043:0315c22": "當其城中，有四交道，安置床榻，城主坐上。",
    "T02n0099_043:0315c23": "若東方使來，問守門者：『城主何在？』彼即答",
    "T02n0099_043:0315c24": "言：『主在城中四交道頭，床上而坐。』彼使",
    "T02n0099_043:0315c25": "聞已，往詣城主，受其教令，復道而還。南、",
    "T02n0099_043:0315c26": "西、北方遠使來人，問守門者：『城主何在？』彼",
    "T02n0099_043:0315c27": "亦答言：『在其城中四交道頭。』彼使聞已，悉",
    "T02n0099_043:0315c28": "詣城主，受其教令，各還本處。」佛告比丘：「我",
    "T02n0099_043:0315c29": "說斯譬，今當說義。所謂城者，以譬人身麁",
    "T02n0099_043:0316a01": "色，如篋毒蛇譬經說。善治城壁者，謂之正",
    "T02n0099_043:0316a02": "見。交道平正者，謂內六入處。四門者，謂四",
    "T02n0099_043:0316a03": "識住。四守門者，謂四念處。城主者，謂識受陰。",
    "T02n0099_043:0316a04": "使者，謂止、觀。如實言者，謂四真諦。復道還",
    "T02n0099_043:0316a05": "者，以八聖道。」佛告比丘：「若大師為弟子所",
    "T02n0099_043:0316a06": "作，我今已作，以哀愍故，如篋毒蛇譬經說。」",
    "T02n0099_043:0316a07": "爾時，比丘聞佛說已，專精思惟，不放逸住，",
    "T02n0099_043:0316a08": "增修梵行，乃至不受後有，成阿羅漢。",
    "T02n0099_043:0316a09": "（一一七六）如是我聞：一時，世尊釋氏人間遊行，",
    "T02n0099_043:0316a10": "至迦毘羅衛國，住尼拘婁陀園。爾時，迦毘",
    "T02n0099_043:0316a11": "羅衛釋氏作新講堂，未有諸沙門、婆羅門、釋",
    "T02n0099_043:0316a12": "迦年少及諸人民在中住者，聞世尊來至釋",
    "T02n0099_043:0316a13": "氏迦毘羅衛人間遊行，住尼拘婁陀園，論",
    "T02n0099_043:0316a14": "苦樂義。此堂新成，未有住者，可請世尊與",
    "T02n0099_043:0316a15": "諸大眾於中供養，得功德福報，長夜安隱，",
    "T02n0099_043:0316a16": "然復我等當隨受用。作是議已，悉共出城，",
    "T02n0099_043:0316a17": "詣世尊所，稽首禮足，退坐一面。爾時，世尊",
    "T02n0099_043:0316a18": "為諸釋氏演說要法，示、教、照、喜已，默然而",
    "T02n0099_043:0316a19": "住。時，諸釋氏從座起，整衣服，為佛作禮，",
    "T02n0099_043:0316a20": "右膝著地，合掌白佛言：「世尊！我等釋氏新",
    "T02n0099_043:0316a21": "作講堂，未有住者，今請世尊及諸大眾於",
    "T02n0099_043:0316a22": "中供養，得功德福利，長夜安隱，然後我等當",
    "T02n0099_043:0316a23": "隨受用。」爾時，世尊默然受請。時，諸釋氏知世",
    "T02n0099_043:0316a24": "尊受請已，稽首佛足，各還其所，即以其",
    "T02n0099_043:0316a25": "日，以車輿經紀，運其眾具，莊嚴新堂，敷",
    "T02n0099_043:0316a26": "置床座，軟草布地，備香油燈。眾事辦已，往",
    "T02n0099_043:0316a27": "詣佛所，稽首白言：「眾事辦已，惟聖知時。」爾",
    "T02n0099_043:0316a28": "時，世尊與諸大眾前後圍繞，至新堂外，洗足",
    "T02n0099_043:0316a29": "已，然後上堂，於中柱下，東向而坐。時，諸比丘",
    "T02n0099_043:0316b01": "亦洗足已，隨入講堂，於世尊後，西面東向，",
    "T02n0099_043:0316b02": "次第而坐。時，諸釋氏即於東面西向而坐。",
    "T02n0099_043:0316b03": "爾時，世尊為諸釋氏廣說要法，示、教、照、喜",
    "T02n0099_043:0316b04": "已，語諸釋氏：「瞿曇！初夜已過，於時可還",
    "T02n0099_043:0316b05": "迦毘羅越。」時，諸釋氏聞佛所說，歡喜隨喜，",
    "T02n0099_043:0316b06": "作禮而去。爾時，世尊知釋氏去已，告大目",
    "T02n0099_043:0316b07": "揵連：「汝當為諸比丘說法，我今背疾，當自",
    "T02n0099_043:0316b08": "消息。」時，大目揵連默然受教。爾時，世尊四",
    "T02n0099_043:0316b09": "褻欝多羅僧安置脇下，卷襞僧伽梨，置",
    "T02n0099_043:0316b10": "於頭下，右脇而臥，屈膝累足，係念明相，",
    "T02n0099_043:0316b11": "作起想思惟。爾時，大目揵連語諸比丘：「佛",
    "T02n0099_043:0316b12": "所說法，初、中、後善，善義善味，純一滿淨，清白",
    "T02n0099_043:0316b13": "梵行。我今當說漏、不漏法，汝等諦聽！云何",
    "T02n0099_043:0316b14": "為漏法？愚癡無聞凡夫眼見色已，於可念",
    "T02n0099_043:0316b15": "色而起樂著，不可念色而起憎惡，不住身",
    "T02n0099_043:0316b16": "念處，於心解脫、慧解脫無少分智，而起種",
    "T02n0099_043:0316b17": "種惡不善法，不無餘滅，不無餘永盡；耳、鼻、",
    "T02n0099_043:0316b18": "舌、身、意亦復如是。比丘！如是者，天魔波旬",
    "T02n0099_043:0316b19": "往詣其所，伺其虛短，於其眼色，即得其闕；",
    "T02n0099_043:0316b20": "耳聲、鼻香、舌味、身觸、意法亦復如是，即得其",
    "T02n0099_043:0316b21": "闕。「譬如枯乾草積，四方火起，尋時即燒。如",
    "T02n0099_043:0316b22": "是，比丘！於其眼色，天魔波旬即得其闕。如",
    "T02n0099_043:0316b23": "是，比丘！不勝於色，於耳聲、鼻香、舌味、身觸、",
    "T02n0099_043:0316b24": "意法，受制於法，不能勝法，不勝色，不勝",
    "T02n0099_043:0316b25": "聲、香、味、觸、法，亦復不勝意不善法、諸煩惱熾",
    "T02n0099_043:0316b26": "然苦報，及未來世生、老、病、死。諸尊！我從世",
    "T02n0099_043:0316b27": "尊親受於此諸有漏法，是名有漏法經。「云",
    "T02n0099_043:0316b28": "何無漏法經？多聞聖弟子眼見色，於可念",
    "T02n0099_043:0316b29": "色不起樂著，不可念色不起憎惡，繫念而",
    "T02n0099_043:0316c01": "住，無量心解脫、慧解脫如實知，於彼已起",
    "T02n0099_043:0316c02": "惡不善法無餘滅盡；耳、鼻、舌、身、意亦復如",
    "T02n0099_043:0316c03": "是。「如是像類比丘，弊魔波旬往詣其所，於",
    "T02n0099_043:0316c04": "其眼色伺求其短，不得其短；於耳聲、鼻香、",
    "T02n0099_043:0316c05": "舌味、身觸、意法伺求其短，不得其短。譬如",
    "T02n0099_043:0316c06": "樓閣，墻壁牢固，窓戶重閉，埿塗厚密，四方火",
    "T02n0099_043:0316c07": "起，不能燒然。斯等比丘亦復如是，弊魔波",
    "T02n0099_043:0316c08": "旬往詣其所，伺求其短，不得其短。如是比",
    "T02n0099_043:0316c09": "丘能勝彼色，不為彼色之所勝也；勝於聲、",
    "T02n0099_043:0316c10": "香、味、觸、法，不為彼法之所勝也。若勝於色，",
    "T02n0099_043:0316c11": "勝於聲、香、味、觸、法已，亦復勝於惡不善法、",
    "T02n0099_043:0316c12": "煩惱熾燃苦報，及未來世生、老、病、死。我親從",
    "T02n0099_043:0316c13": "世尊面受此法，是名無漏法經。」爾時，世尊",
    "T02n0099_043:0316c14": "知大目揵連說法竟，起正身坐，繫念在前，",
    "T02n0099_043:0316c15": "告大目揵連：「善哉！善哉！目揵連！為人說此",
    "T02n0099_043:0316c16": "經法，多所饒益，多所過度，長夜安樂諸天",
    "T02n0099_043:0316c17": "世人。」爾時，世尊告諸比丘：「汝當受持漏、無",
    "T02n0099_043:0316c18": "漏法經，廣為人說。所以者何？義具足故，法",
    "T02n0099_043:0316c19": "具足故，梵行具足故，開發神通，正向涅槃；",
    "T02n0099_043:0316c20": "乃至信心善男子，在家、出家，當受持讀誦，廣",
    "T02n0099_043:0316c21": "為人說。」佛說此經已，諸比丘聞佛所說，歡",
    "T02n0099_043:0316c22": "喜奉行。",
    "T02n0099_043:0316c23": "（一一七七）如是我聞：一時，佛住舍衛國祇樹給孤",
    "T02n0099_043:0316c24": "獨園。爾時，世尊告諸比丘：「譬如灰河，兩岸",
    "T02n0099_043:0316c25": "極熱，多諸利刺，在於闇處，眾多罪人在於河",
    "T02n0099_043:0316c26": "中隨流漂沒。中有一人，不愚不癡，聰明黠",
    "T02n0099_043:0316c27": "慧，樂樂厭苦，樂生厭死，作如是念：『我今",
    "T02n0099_043:0316c28": "何緣在此灰河，兩岸極熱，又多利刺，在闇",
    "T02n0099_043:0316c29": "冥處隨流漂沒？我當以手足方便，逆流而",
    "T02n0099_043:0317a01": "上。』漸見小明。其人默念：『今已疾強見此小",
    "T02n0099_043:0317a02": "明。』復運手足，勤加方便，遂見平地，即住",
    "T02n0099_043:0317a03": "於彼，觀察四方，見大石山，不斷不壞，亦不",
    "T02n0099_043:0317a04": "穿穴，即登而上。復見清涼八分之水，所謂",
    "T02n0099_043:0317a05": "冷、美、輕、軟、香、淨，飲時不噎，咽中不閡。飲已",
    "T02n0099_043:0317a06": "安身，即入其中，若浴若飲，離諸惱熱。「然後",
    "T02n0099_043:0317a07": "復進大山上，見七種華，謂優鉢羅華、鉢曇",
    "T02n0099_043:0317a08": "摩華、拘牟頭華、分陀利華、修揵提華、彌離",
    "T02n0099_043:0317a09": "頭揵提花、阿提目多花。聞花香已，復上石",
    "T02n0099_043:0317a10": "山，見四層階堂，即坐其上；見五柱帳，即",
    "T02n0099_043:0317a11": "入其中，斂身正坐，種種枕褥，散花遍布，莊嚴",
    "T02n0099_043:0317a12": "妙好；而於其中自恣坐臥，涼風四湊，令身安",
    "T02n0099_043:0317a13": "隱，坐高林下，高聲唱言：『灰河眾生諸賢正",
    "T02n0099_043:0317a14": "士！如彼灰河，兩岸極熱，多諸利刺，其處闇",
    "T02n0099_043:0317a15": "冥，求出於彼。』「河中有聞聲者，乘聲問言：",
    "T02n0099_043:0317a16": "『何方得出？從何處出？』其中有言：『汝何須",
    "T02n0099_043:0317a17": "問何處得出？彼喚聲者亦自不知、不見從",
    "T02n0099_043:0317a18": "何而出，彼亦當復在此灰河，兩岸極熱，多",
    "T02n0099_043:0317a19": "諸利刺，於闇冥中隨流來下，用問彼為？』「如",
    "T02n0099_043:0317a20": "是，比丘！我說此譬，今當說義。灰者，謂三",
    "T02n0099_043:0317a21": "惡不善覺。云何三？欲覺、恚覺、害覺。河者，謂三",
    "T02n0099_043:0317a22": "愛——欲愛、色愛、無色愛。兩岸極熱者，謂內、外",
    "T02n0099_043:0317a23": "六入處。多諸利刺者，謂五欲功德。闇冥處",
    "T02n0099_043:0317a24": "者，謂無明障閉慧眼。眾多人者，謂愚癡凡",
    "T02n0099_043:0317a25": "夫。流，謂生死河。中有一人不愚不癡者，謂",
    "T02n0099_043:0317a26": "菩薩摩訶薩。手足方便，逆流上者，謂精勤修",
    "T02n0099_043:0317a27": "學。微見小明者，謂得法忍。得平地者，謂",
    "T02n0099_043:0317a28": "持戒。觀四方者，謂見四真諦。大石山者，謂",
    "T02n0099_043:0317a29": "正見。八分水者，謂八聖道。七種花者，謂七",
    "T02n0099_043:0317b01": "覺分。四層堂者，謂四如意足。五柱悵者，謂",
    "T02n0099_043:0317b02": "信等五根。正身坐者，謂無餘涅槃。散花遍布",
    "T02n0099_043:0317b03": "者，謂諸禪、解脫、三昧、正受。自恣坐臥者，謂",
    "T02n0099_043:0317b04": "如來、應、等正覺。四方風吹者，謂四增心見法",
    "T02n0099_043:0317b05": "安樂住。舉聲唱喚者，謂轉法輪。彼有人問",
    "T02n0099_043:0317b06": "『諸賢正士何處去？何處出』者，謂舍利弗、目揵",
    "T02n0099_043:0317b07": "連等諸賢坐比丘。於中有言『汝何所問？",
    "T02n0099_043:0317b08": "彼亦不知不見有所出處，彼亦當復於此",
    "T02n0099_043:0317b09": "灰河，兩岸極熱，多諸利刺，於闇冥處隨流",
    "T02n0099_043:0317b10": "來下』者，謂六師等諸邪見輩，所謂富蘭那迦",
    "T02n0099_043:0317b11": "葉、末伽梨瞿舍梨子、散闍耶毘羅胝子、阿",
    "T02n0099_043:0317b12": "耆多枳舍欽婆羅、伽拘羅迦氈延、尼揵連",
    "T02n0099_043:0317b13": "陀闍提弗多羅，及餘邪見輩。如是，比丘！大師",
    "T02n0099_043:0317b14": "為諸聲聞所作，我今已作，汝今當作所作，",
    "T02n0099_043:0317b15": "如前篋毒蛇說。」佛說此經已，諸比丘聞佛",
    "T02n0099_043:0317b16": "所說，歡喜奉行。",
    "T02n0099_043:0317b17": "雜阿含經卷第四十三"
}