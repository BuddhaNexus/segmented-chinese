{
    "T45n1853_001:0015a07": "大乘玄論卷第一",
    "T45n1853_001:0015a09": "胡吉藏撰",
    "T45n1853_001:0015a10": "二諦義有十重。",
    "T45n1853_001:0015a11": "　第一標大意　第二釋名　第三立名　第",
    "T45n1853_001:0015a12": "四有無　第五二諦體　第六中道　第七",
    "T45n1853_001:0015a13": "相即　第八攝法　第九辨教　第十同異",
    "T45n1853_001:0015a14": "二諦者。蓋是言教之通詮。相待之假稱。虛寂",
    "T45n1853_001:0015a15": "之妙實。窮中道之極號。明如來常依二諦說",
    "T45n1853_001:0015a16": "法。一者世諦。二者第一義諦。故二諦唯是教",
    "T45n1853_001:0015a17": "門不關境理。而學者有其巧拙。遂有得失之",
    "T45n1853_001:0015a18": "異。所以若有巧方便慧。學此二諦。成無所得。",
    "T45n1853_001:0015a19": "無巧方便慧學教。即成有所得。故常途三師",
    "T45n1853_001:0015a20": "置辭各異。開善云。二諦者法性之旨歸。一真",
    "T45n1853_001:0015a21": "不二之極理。莊嚴云。二諦者蓋是祛惑之勝",
    "T45n1853_001:0015a22": "境。入道之實津。光宅云。二諦者蓋是聖教之",
    "T45n1853_001:0015a23": "遙泉。靈智之淵府。三說雖復不同。或言含智",
    "T45n1853_001:0015a24": "解。或辭兼聖教。同以境理為諦。若依廣州大",
    "T45n1853_001:0015a25": "亮法師。定以言教為諦。今不同此等諸師。問",
    "T45n1853_001:0015a26": "攝嶺興皇何以言教為諦耶。答其有深意。為",
    "T45n1853_001:0015a27": "對由來以理為諦故。對緣假說。問中論云諸",
    "T45n1853_001:0015a28": "佛依二諦說法。涅槃經云隨順眾生故說二",
    "T45n1853_001:0015a29": "諦。是何諦耶。答能依是教諦所依是於諦。問",
    "T45n1853_001:0015b01": "於諦為失教諦為得不。答凡夫於為失如來",
    "T45n1853_001:0015b02": "於為得。聖人於亦得亦失。而師云。於諦為失",
    "T45n1853_001:0015b03": "教諦為得者。乃是學教成迷。本於是通迷學",
    "T45n1853_001:0015b04": "教於別迷。通迷是本別迷末。本是前迷末是",
    "T45n1853_001:0015b05": "後迷。問何意開凡聖二於諦耶。答云。示凡聖",
    "T45n1853_001:0015b06": "得失。令轉凡成聖。問於諦為失者何以言諦",
    "T45n1853_001:0015b07": "耶。答論文自解。諸法性空。世間顛倒謂有。於",
    "T45n1853_001:0015b08": "世人為實。名之為諦。諸賢聖真知顛倒性空。",
    "T45n1853_001:0015b09": "於聖人是實名之為諦。此即二於諦。諸佛依",
    "T45n1853_001:0015b10": "此而說。名為教諦耳。問教若為名諦耶。答有",
    "T45n1853_001:0015b11": "數意。一者依實而說故所說亦實。是故名諦。",
    "T45n1853_001:0015b12": "二者如來誠諦之言。是故名諦。三者說有無",
    "T45n1853_001:0015b13": "教實能表道。是故名諦。四者說法實能利緣。",
    "T45n1853_001:0015b14": "是故名諦。五者說不顛倒。是故名諦。與他家",
    "T45n1853_001:0015b15": "異有十種異。一者理教異。彼明。二諦是理。",
    "T45n1853_001:0015b16": "三假是俗。四絕是真。今明。二是教。不二是",
    "T45n1853_001:0015b17": "理。他家有理無教。今明。有教有理。二者相無",
    "T45n1853_001:0015b18": "相異。他家住有無故是有相。今明。有表不有",
    "T45n1853_001:0015b19": "無表不無。不住有無故名無相。三者得無得",
    "T45n1853_001:0015b20": "異。他家住有無故名有得。今明。不住有無故",
    "T45n1853_001:0015b21": "名無得。四者理內外異。他家住有無故名理",
    "T45n1853_001:0015b22": "外。今明。不住有無故名理內。五者開覆異。他",
    "T45n1853_001:0015b23": "有住有無住無。此有無覆如來因緣有無。今",
    "T45n1853_001:0015b24": "明。二諦是教。是有表不有無表不無。即開如",
    "T45n1853_001:0015b25": "來教無有壅滯。六者半滿異。他家唯有二無",
    "T45n1853_001:0015b26": "不二。故唯教無理名為半字。今明。具足理教",
    "T45n1853_001:0015b27": "名為滿字。七者愚智異。涅槃云。明無明愚者",
    "T45n1853_001:0015b28": "謂二。智者了達無二。真俗二者即愚。不二者",
    "T45n1853_001:0015b29": "即智。故知。不二是理二是教。八者體用異。彼",
    "T45n1853_001:0015c01": "有用無體。今即具有體用。九者本末異。不二",
    "T45n1853_001:0015c02": "是本二是末。他但有末無本。今具有本末。十",
    "T45n1853_001:0015c03": "者了不了異。他家二諦。住有無故名不了。今",
    "T45n1853_001:0015c04": "明。說有欲顯不有。說無欲顯不無。有無顯不",
    "T45n1853_001:0015c05": "有不無。故名了義。他但以有為世諦。空為真",
    "T45n1853_001:0015c06": "諦。今明。若有若空皆是世諦。非空非有始名",
    "T45n1853_001:0015c07": "真諦。三者空有為二。非空有為不二。二與不",
    "T45n1853_001:0015c08": "二皆是世諦。非二非不二名為真諦。四者此",
    "T45n1853_001:0015c09": "三種二諦皆是教門。說此三門。為令悟不三。",
    "T45n1853_001:0015c10": "無所依得始名為理。問前三皆是世諦不三",
    "T45n1853_001:0015c11": "為真諦。答如此。問若爾理與教何異。答自有",
    "T45n1853_001:0015c12": "二諦為教不二為理。皆是轉側適緣無所防",
    "T45n1853_001:0015c13": "也。問何故作此四重二諦耶。答對毘曇事理",
    "T45n1853_001:0015c14": "二諦。明第一重空有二諦。二者對成論師空",
    "T45n1853_001:0015c15": "有二諦。汝空有二諦是我俗諦。非空非有方",
    "T45n1853_001:0015c16": "是真諦。故有第二重二諦也。三者對大乘師",
    "T45n1853_001:0015c17": "依他分別二為俗諦。依他無生分別無相不",
    "T45n1853_001:0015c18": "二真實性為真諦。今明。若二若不二。皆是我",
    "T45n1853_001:0015c19": "家俗諦。非二非不二。方是真諦。故有第三重",
    "T45n1853_001:0015c20": "二諦。四者大乘師復言。三性是俗。三無性非",
    "T45n1853_001:0015c21": "安立諦為真諦。故今明。汝依他分別二真實",
    "T45n1853_001:0015c22": "不二是安立諦。非二非不二三無性非安立",
    "T45n1853_001:0015c23": "諦皆是我俗諦。言忘慮絕方是真諦。文含多",
    "T45n1853_001:0015c24": "義。後文當釋。問若以有無為教表非有非無",
    "T45n1853_001:0015c25": "理者。何不以非有非無之教表非有非無之",
    "T45n1853_001:0015c26": "理。必以有無之教表非有非無理耶。答不可",
    "T45n1853_001:0015c27": "以月指月。應以指指月。若利根菩薩。應如是",
    "T45n1853_001:0015c28": "說。但凡夫著有無故。以有無表非有非無。問",
    "T45n1853_001:0015c29": "若以於諦為眾生說者更增其患。何以依二於",
    "T45n1853_001:0016a01": "諦說法耶。答曰。凡夫著有二乘滯空。今明。如",
    "T45n1853_001:0016a02": "來因緣有無假有假無。假有故不有。假無故",
    "T45n1853_001:0016a03": "不無。云何增患耶。問成論師云。十六知見非",
    "T45n1853_001:0016a04": "二諦所攝。十六知見道理無。此出自外道橫",
    "T45n1853_001:0016a05": "計。故非世諦。既非世諦。其即空亦非真諦。此",
    "T45n1853_001:0016a06": "義云何。答若言十六知見出外道橫計非二",
    "T45n1853_001:0016a07": "諦所攝者。陰界入等亦出凡夫橫計。何得云",
    "T45n1853_001:0016a08": "二諦所攝。若凡夫所見即是世諦者。凡夫人",
    "T45n1853_001:0016a09": "應是聖人。",
    "T45n1853_001:0016a10": "釋名第二。若如他釋。俗以浮虛為義。真以真",
    "T45n1853_001:0016a11": "固為名。世是隔別為義。第一莫過為旨。此是",
    "T45n1853_001:0016a12": "隨名釋義。非是以義釋名。若爾可謂世間諸",
    "T45n1853_001:0016a13": "法者有字無義。今明。俗以不俗為義。真以不",
    "T45n1853_001:0016a14": "真為義。若具足論之。應以非俗非不俗遣四",
    "T45n1853_001:0016a15": "句為俗義。但今對他浮虛是俗義。今明。不俗",
    "T45n1853_001:0016a16": "為義。是名出世法者。有字有義。今引淨名經。",
    "T45n1853_001:0016a17": "不生不滅是無常義。五陰空無所有是苦義。",
    "T45n1853_001:0016a18": "常途真實是諦義。還以諦釋諦。義例前可見。",
    "T45n1853_001:0016a19": "解諦義有四家不同。一云四諦理實是為諦。",
    "T45n1853_001:0016a20": "遺教經云。日可令冷月可令熱。佛說苦諦真",
    "T45n1853_001:0016a21": "實是苦。不可令樂故。以理實為諦。第二家云。",
    "T45n1853_001:0016a22": "境理非諦。能觀智為諦。大經云。若苦是聖諦",
    "T45n1853_001:0016a23": "者。地獄眾生有苦。應是苦聖諦。而今地獄等",
    "T45n1853_001:0016a24": "苦。非聖諦。豈得前境為諦。第三解。取能詮理",
    "T45n1853_001:0016a25": "之文言為諦。第四家云。合取境智文理為諦。",
    "T45n1853_001:0016a26": "若單境不智亦非諦。單取智文理亦非諦。今",
    "T45n1853_001:0016a27": "明。四解並是並非。如眾盲摸象不得象體。然",
    "T45n1853_001:0016a28": "不離象。經中非無此釋。諸佛方便隨從眾生。",
    "T45n1853_001:0016a29": "故作此說。今還一一難之。第一解云境理審",
    "T45n1853_001:0016b01": "實名諦者。地獄畜生應是苦聖諦。毒蛇瞋雀",
    "T45n1853_001:0016b02": "多欲應是集聖諦。第二解云以智為諦者。應",
    "T45n1853_001:0016b03": "名權實諦。第三解云文言詮審實為諦者。文",
    "T45n1853_001:0016b04": "言終不得理。那得為諦。第四解云若以境智",
    "T45n1853_001:0016b05": "合為諦者。境智既其非諦。今合那得為諦。如",
    "T45n1853_001:0016b06": "一沙不能出油合二沙不得油也。今明。此真",
    "T45n1853_001:0016b07": "俗是如來二種教門。能表為名則有二諦。若",
    "T45n1853_001:0016b08": "從所表為名則唯一諦。故非只以審實為義。",
    "T45n1853_001:0016b09": "若二於諦。即以審實為諦。若就因緣教諦即",
    "T45n1853_001:0016b10": "有多義。或以誠諦之言釋諦。此二教表不二",
    "T45n1853_001:0016b11": "之道。教必不差違即是諦義。依名釋諦如是。",
    "T45n1853_001:0016b12": "若依義釋諦。諦以不諦為義。此是竪論。若橫",
    "T45n1853_001:0016b13": "論。諦以諸法為義。例如真俗義中說。俗以浮",
    "T45n1853_001:0016b14": "虛為義。俗以真為義。俗以不俗為義。真亦然。",
    "T45n1853_001:0016b15": "更料簡諦待不諦有五條意。一者二諦相望",
    "T45n1853_001:0016b16": "是二不諦。俗非真真非俗。故二諦成二不諦。",
    "T45n1853_001:0016b17": "二者非有非無。是二不諦義。能表是有無。所",
    "T45n1853_001:0016b18": "表非有無。故成二不諦。三者二智是二不諦",
    "T45n1853_001:0016b19": "義。真俗既二境。境自待不境。不境即是智。四",
    "T45n1853_001:0016b20": "者義有三種。一者就理外凡聖二緣二境。二",
    "T45n1853_001:0016b21": "者就理內凡聖二緣二境。三者竪理內外相",
    "T45n1853_001:0016b22": "望。有凡聖諦不諦義。理外凡聖者。如有於凡",
    "T45n1853_001:0016b23": "實。所以為諦。空於凡不實。即是不諦。空於聖",
    "T45n1853_001:0016b24": "亦然。凡聖二人各行一實一虛。故有諦不諦",
    "T45n1853_001:0016b25": "義。理內凡聖亦然。次竪論者。若理外凡聖。皆",
    "T45n1853_001:0016b26": "是顛倒有所得行。俱是凡夫理內若凡若聖。",
    "T45n1853_001:0016b27": "皆名為聖。二諦亦然。理外若真若俗。俱是俗",
    "T45n1853_001:0016b28": "諦。理內若真若俗。皆是真諦。理內所行。非外",
    "T45n1853_001:0016b29": "所行。理外所行。非內所行。有諦不諦義。五者",
    "T45n1853_001:0016c01": "直就凡聖各自有諦不諦。如有於凡是實。即",
    "T45n1853_001:0016c02": "此有於聖為不實。只此一有自有實不實。不",
    "T45n1853_001:0016c03": "須他釋。次更明於諦教諦合論有三句。一者",
    "T45n1853_001:0016c04": "能諦所非諦。二者所諦能非諦。三者亦能亦",
    "T45n1853_001:0016c05": "所諦。能諦所非諦者。即是於諦。有於凡實。空",
    "T45n1853_001:0016c06": "於聖實。取兩情為諦。不取空有二境為諦。言",
    "T45n1853_001:0016c07": "教諦是所非能者。二智是能說。二諦是所說。",
    "T45n1853_001:0016c08": "此就境智判能所。亦能亦所諦者。合取於教",
    "T45n1853_001:0016c09": "二諦。更就教諦中復有三句。一能名諦。二所",
    "T45n1853_001:0016c10": "名諦。三亦能亦所名諦。言能名諦者。即是真",
    "T45n1853_001:0016c11": "俗二教。以能表道故名諦。言所名諦者。真俗",
    "T45n1853_001:0016c12": "所表理實故。能表之教亦實。此從表實為名。",
    "T45n1853_001:0016c13": "亦能亦所者。即理教合說。非理即不教。非教",
    "T45n1853_001:0016c14": "即不理。理教因緣。此二皆實。故能所皆諦。於",
    "T45n1853_001:0016c15": "諦有三句。一皆得二皆失三亦得亦失。言亦",
    "T45n1853_001:0016c16": "得亦失者。凡於是有。此有為失。諸賢聖真知",
    "T45n1853_001:0016c17": "性空。此空為得。二皆失者。二皆是於故二皆",
    "T45n1853_001:0016c18": "失。二皆得者。只知於二即知不二。既非二非",
    "T45n1853_001:0016c19": "不二。五句皆淨。然此三句。前二句即於諦。後",
    "T45n1853_001:0016c20": "一句即教諦。前二句即於境。後一句教境。於",
    "T45n1853_001:0016c21": "境即不轉。教境即轉也。",
    "T45n1853_001:0016c22": "立名第三。三門分別。前辨立名。次辨絕名。後",
    "T45n1853_001:0016c23": "辨借名。立名者不真不俗。亦是中道。亦名無",
    "T45n1853_001:0016c24": "所有。亦名正法。亦名無住。此非真非俗無名。",
    "T45n1853_001:0016c25": "今假為立名。此名以無名之所立名。如提羅",
    "T45n1853_001:0016c26": "波夷真不食油強為食油。二諦亦爾。以其真",
    "T45n1853_001:0016c27": "表不真俗表不俗。假言真俗。以其假言。名無",
    "T45n1853_001:0016c28": "得物之功。物無應名之實。淨名經云。從無住",
    "T45n1853_001:0016c29": "本立一切法。無住即無本。故云。若能若所。皆",
    "T45n1853_001:0017a01": "以無住為本。大品云。般若猶如大地。出生萬",
    "T45n1853_001:0017a02": "物。波若正法無住。此三眼目之異名。若就用",
    "T45n1853_001:0017a03": "中。辨二諦反覆得立名。俗為真立名。世為第",
    "T45n1853_001:0017a04": "一立名。如言由世故第一。真俗亦如是。真應",
    "T45n1853_001:0017a05": "對世。第一對第二。而今真對俗。世對第一。非",
    "T45n1853_001:0017a06": "正相待義。聖人未必以對立名。故經云。法無",
    "T45n1853_001:0017a07": "有彼此。離相待故。次明相待者。真俗當體受",
    "T45n1853_001:0017a08": "名。世與第一。用中褒貶為稱也。第二辨絕名。",
    "T45n1853_001:0017a09": "常途相傳。世諦不絕名。引成論文。劫初時物",
    "T45n1853_001:0017a10": "未有名。聖人立名字。如瓶衣等物故。世諦不",
    "T45n1853_001:0017a11": "絕名。真諦與佛果三師不同。光宅云。此二皆",
    "T45n1853_001:0017a12": "不絕名。真諦有真如實際之名。佛果有常樂",
    "T45n1853_001:0017a13": "我淨之名。但絕麁名不絕細名。莊嚴云。此二",
    "T45n1853_001:0017a14": "皆絕名。佛果出於二諦外。是故絕名。真諦本",
    "T45n1853_001:0017a15": "來自虛。忘四句絕百非故絕名。開善云。真諦",
    "T45n1853_001:0017a16": "絕名。佛果不絕名。真諦之理絕四句百非。故",
    "T45n1853_001:0017a17": "是絕名。佛果此世諦。所以不絕名。若佛智冥",
    "T45n1853_001:0017a18": "如絕名。今明。一往為論何為不得。然非理實",
    "T45n1853_001:0017a19": "說。今問。若劫初物作名銘者。以真諦無名。假",
    "T45n1853_001:0017a20": "名銘者與真何異。又問。火名為當即火離火。",
    "T45n1853_001:0017a21": "若使此火名即火。呼火即燒口。若使火名離",
    "T45n1853_001:0017a22": "火。何故不得水耶。故知。非即離體有名。若在",
    "T45n1853_001:0017a23": "口中不在火上。是即火絕名。且復從來蛇床",
    "T45n1853_001:0017a24": "虎杖世諦絕名。復問。人是何物。人頭手等何",
    "T45n1853_001:0017a25": "意呼人耶。強為立名。豈非皆絕。次難佛果有",
    "T45n1853_001:0017a26": "三家。今先難初家。若使言真諦與佛果但絕",
    "T45n1853_001:0017a27": "麁名不絕細名者。今難。本以絕故妙。若不",
    "T45n1853_001:0017a28": "絕即不妙。難第二家。真諦與佛果俱絕名者。",
    "T45n1853_001:0017a29": "今難。若以名求真不得真者。此名便有文爾",
    "T45n1853_001:0017b01": "無理。真諦有文無理。如私陀言涅槃。佛果有",
    "T45n1853_001:0017b02": "理無文。如犢子存焉。難第三家。佛果不絕真",
    "T45n1853_001:0017b03": "諦絕名。同前二家所見。不具辨也。今明。以四",
    "T45n1853_001:0017b04": "句辨之。一者俱絕。二者俱不絕。三者真絕俗",
    "T45n1853_001:0017b05": "不絕。四者俗絕真不絕。所言二諦俱絕者。二",
    "T45n1853_001:0017b06": "諦皆如。奈得皆不絕。二諦俱不絕者。得是如",
    "T45n1853_001:0017b07": "相名為如來。得是二如相所以皆不絕。又言。",
    "T45n1853_001:0017b08": "如來常依二諦說法。大論云。如瓶衣等法。世",
    "T45n1853_001:0017b09": "界悉檀即有。第一義悉檀即無。真如實際等。",
    "T45n1853_001:0017b10": "於第一義悉檀即有。世界悉檀即無。此名字",
    "T45n1853_001:0017b11": "互有互無。故知。二種俱絕俱不絕。三者真絕",
    "T45n1853_001:0017b12": "俗不絕。此文即多。經云。以世諦法故說。非第",
    "T45n1853_001:0017b13": "一義。四俗絕真不絕。如言生不可說不生亦",
    "T45n1853_001:0017b14": "不可說生不生亦不可說不生非不生亦不可",
    "T45n1853_001:0017b15": "說。四句皆不可說。即是世諦絕名。今更作一",
    "T45n1853_001:0017b16": "種方言。世諦即絕實不絕假。真諦即絕假復",
    "T45n1853_001:0017b17": "絕實。何者眾生計有為有。計無為無。此之有",
    "T45n1853_001:0017b18": "無。是斷常二見。即是性實。今破有故言不有。",
    "T45n1853_001:0017b19": "破無故言不無。所以明。佛說假有假無為世",
    "T45n1853_001:0017b20": "諦。此假有不名有。此假無不名無。問此假有",
    "T45n1853_001:0017b21": "何物有。明此假有不名實有。假無亦是不名",
    "T45n1853_001:0017b22": "實無。是即此假有假無名為世諦。所以其不",
    "T45n1853_001:0017b23": "名實有實無。故言絕。而此不有。為成假有。不",
    "T45n1853_001:0017b24": "無為成假無。此即是不絕假義。若言二諦俱",
    "T45n1853_001:0017b25": "絕者。真諦絕四句。離百非。世諦亦絕四句離",
    "T45n1853_001:0017b26": "百非。然此義從來所無。唯今家有也。言二諦",
    "T45n1853_001:0017b27": "皆絕四句離百非者。俗不定俗。俗名真俗。真",
    "T45n1853_001:0017b28": "不定真。真名俗真。真俗假俗。俗真假真。假俗",
    "T45n1853_001:0017b29": "即百是不能是。百非不能非。假真亦爾。何者",
    "T45n1853_001:0017c01": "假俗即是是不能是。百是亦不能是。非非不",
    "T45n1853_001:0017c02": "能非。百非亦不非。假真即非是不能是。百是",
    "T45n1853_001:0017c03": "亦不是。是非不能非。百非亦不非。是故皆離",
    "T45n1853_001:0017c04": "四句。絕百非也。雖二諦皆離四句絕百非。然",
    "T45n1853_001:0017c05": "二諦俱絕爾大異。何者俗諦絕即絕實。真諦",
    "T45n1853_001:0017c06": "絕即絕假。俗諦絕實者。是是即是實是。非非",
    "T45n1853_001:0017c07": "即是性非。以俗諦絕實故。是是不能是。百是",
    "T45n1853_001:0017c08": "亦不是。非非不能非。百非不能非也。真諦絕",
    "T45n1853_001:0017c09": "假者。非是是與假是非非與假非。真諦絕性",
    "T45n1853_001:0017c10": "假故。非但是是不能是。非是亦不是。非但非",
    "T45n1853_001:0017c11": "非不能非。是非亦不非。是是與非是。一切不",
    "T45n1853_001:0017c12": "能是。非非與是非。一切不能非。真諦雙絕世",
    "T45n1853_001:0017c13": "諦絕實。此即漸捨明二諦皆絕義。俗諦絕實",
    "T45n1853_001:0017c14": "真諦絕假實。第二次就平道明二諦俱絕義。",
    "T45n1853_001:0017c15": "俗不定俗。由真故俗。真不定真。由俗故真。由",
    "T45n1853_001:0017c16": "真故俗。俗是假俗也。由假俗故真。真是假真。",
    "T45n1853_001:0017c17": "既云假俗。即四句皆絕。假俗非俗。假俗非不",
    "T45n1853_001:0017c18": "俗。假俗非亦俗亦不俗。假俗非非俗非不俗。",
    "T45n1853_001:0017c19": "假真亦爾。第三論借名。就借與不借故。是絕",
    "T45n1853_001:0017c20": "不絕耳。若二諦俱絕。即是兩種皆借名。二俱",
    "T45n1853_001:0017c21": "不絕。即相與不借。今亦次還辨前三家所說。",
    "T45n1853_001:0017c22": "彼三家同明。世諦有物有名以名召物。即得",
    "T45n1853_001:0017c23": "來故不借名。真諦佛果。解有三家。今先難世",
    "T45n1853_001:0017c24": "諦不絕。若世諦有物即有名者。劫初時便應",
    "T45n1853_001:0017c25": "有名。不須聖人為立名耶。若物本無名。何異",
    "T45n1853_001:0017c26": "真諦本無名後為真立名。問是假借名者後",
    "T45n1853_001:0017c27": "為物立名。何故非借名耶。汝若以名求真。去",
    "T45n1853_001:0017c28": "真遠矣。我亦以名求物。去物遠矣。又問。今世",
    "T45n1853_001:0017c29": "諦以名求物物得應名者。今且問。以瓶名為",
    "T45n1853_001:0018a01": "在瓶上為在口中。具如先難。若在瓶上何處",
    "T45n1853_001:0018a02": "有名。若在口中瓶即無名。豈非是絕名。此即",
    "T45n1853_001:0018a03": "與真何異。若言真本無名就世諦借者。今世",
    "T45n1853_001:0018a04": "諦中。若有真名可言其借。而今世諦中。無有",
    "T45n1853_001:0018a05": "法名真如絕離可得言借。且復經言。第一義",
    "T45n1853_001:0018a06": "諦有名有實。何時噵無名。經又云。一切諸法。",
    "T45n1853_001:0018a07": "但有假名。但有名無實故言絕。但有名字故",
    "T45n1853_001:0018a08": "謂為借。若有名但假設。何意空就有借名而",
    "T45n1853_001:0018a09": "有不就空借名也。故若言真諦無名就世諦",
    "T45n1853_001:0018a10": "借名。其義不可。今問。若以名求真去真遠者。",
    "T45n1853_001:0018a11": "此真名為表真理不耶。若使此名表理。依名",
    "T45n1853_001:0018a12": "得理。何謂真理絕名名即無用。此名既其不",
    "T45n1853_001:0018a13": "得理。此名終此浪說。可謂有理而無文。常途",
    "T45n1853_001:0018a14": "解真諦佛果有三家。光宅二種俱不絕妙名。",
    "T45n1853_001:0018a15": "即不須借。莊嚴云。二種俱絕。所以須借。若是",
    "T45n1853_001:0018a16": "開善明。佛果是世諦。有名故不須借。真諦無",
    "T45n1853_001:0018a17": "名。所以須借。此三解依前而難之。此不復重",
    "T45n1853_001:0018a18": "出。望前可見。今明。借此假之異名。然此經論",
    "T45n1853_001:0018a19": "所無。大小乘經。不載此說。恐不應借語。而今",
    "T45n1853_001:0018a20": "言借者。只是隨他意語耳。今明。借此假之異",
    "T45n1853_001:0018a21": "名。今二諦既有四句。辨絕不絕義。今借與不",
    "T45n1853_001:0018a22": "借。准此可知。若二俱絕。即二諦俱不借。二諦",
    "T45n1853_001:0018a23": "不絕。即二俱借。若一絕一不絕。即一借一不",
    "T45n1853_001:0018a24": "借。若言二諦俱絕而論其借義。明真不可說",
    "T45n1853_001:0018a25": "名。二諦之名。無法可說。二諦俱絕故不明借。",
    "T45n1853_001:0018a26": "今以非真假言真。非俗可言俗。俗待真故說。",
    "T45n1853_001:0018a27": "俗從真借名。真待俗故說。真從俗借名。所以",
    "T45n1853_001:0018a28": "二諦俱不絕。假論借名。然此借名亦是不借。",
    "T45n1853_001:0018a29": "今以真不自真。由俗故說。真不自故。所以須",
    "T45n1853_001:0018b01": "他。故言借。若不借者。明若由真故說真。可得",
    "T45n1853_001:0018b02": "是借。由真故俗。那得是借也。故言此俗亦是",
    "T45n1853_001:0018b03": "不借也。橫論借名如此。若竪論。真從不真以",
    "T45n1853_001:0018b04": "借名。俗從不俗以借名。又問言。若從不真借",
    "T45n1853_001:0018b05": "名。只應真名不真。那得名為真。俗亦如是。答",
    "T45n1853_001:0018b06": "今明。真不真一。亦不得借。異亦不得借。因緣",
    "T45n1853_001:0018b07": "假名字故言借。借是待之異名。若不待不真",
    "T45n1853_001:0018b08": "不得說真。由不真故真。由真故不真。真不真",
    "T45n1853_001:0018b09": "因緣假說。故言借。",
    "T45n1853_001:0018b10": "有無第四。今先辨假有。後辨假無。常途所明。",
    "T45n1853_001:0018b11": "凡有三種假名。一者因成假。以四微成柱。五",
    "T45n1853_001:0018b12": "陰成人。故言因成。二者相續假。前念自滅續",
    "T45n1853_001:0018b13": "成後念。兩念接連。故言相續假。三者相待假。",
    "T45n1853_001:0018b14": "如君臣父子大小。名字不定。皆相隨待故言",
    "T45n1853_001:0018b15": "相待假。若入道所捉三乘不同。聲聞用因成。",
    "T45n1853_001:0018b16": "緣覺用相續。菩薩用相待。而成論三藏為宗。",
    "T45n1853_001:0018b17": "多明因成。以入道。所以然者。凡有二義。一者",
    "T45n1853_001:0018b18": "因成是世諦體。續待為用。若體已空。用即自",
    "T45n1853_001:0018b19": "遣。二者因成多重數。觀行自淺至深。初捉五",
    "T45n1853_001:0018b20": "根以空眾生。次捉四大四微以折法。所以多",
    "T45n1853_001:0018b21": "捉因成。若是續待二假。即無此重故不用。今",
    "T45n1853_001:0018b22": "明。正大品中三假為宗。一者法二者受三名。",
    "T45n1853_001:0018b23": "解三假不同。今所用者。以四微成根大並法",
    "T45n1853_001:0018b24": "假。眾生假人。此是受假。一切名皆是名假。名",
    "T45n1853_001:0018b25": "假本通。就名假中。取能成義為法假。所成義",
    "T45n1853_001:0018b26": "為受假。不如他家法假為體餘二為用。故大",
    "T45n1853_001:0018b27": "品云。波若及五陰為法假。菩薩為受假。一切",
    "T45n1853_001:0018b28": "名字為名假。內法如此。外法可知。四微四大",
    "T45n1853_001:0018b29": "為法假。世界為受假。一切名字為名假。今明。",
    "T45n1853_001:0018c01": "相待為本者。欲明大士觀行。凡有三義。一者",
    "T45n1853_001:0018c02": "相待假通。無非是待。因續二假未必盡假。二",
    "T45n1853_001:0018c03": "者相待假。無有實法。遣病即淨。因續二假。即",
    "T45n1853_001:0018c04": "有實法。遣病有餘。三者相待假無礙。長既待",
    "T45n1853_001:0018c05": "短。短還待長。因續二假。即成義有礙。唯以四",
    "T45n1853_001:0018c06": "微成大。不以大成四微。唯得續前不得續後。",
    "T45n1853_001:0018c07": "故用相待假。若是聲聞因成為體。續待為用。",
    "T45n1853_001:0018c08": "體空用自去。今觀相待體本來不生今亦無",
    "T45n1853_001:0018c09": "滅。因續用去。從來有通別相待。通是開避相",
    "T45n1853_001:0018c10": "待。別是相集相待。如人瓶衣柱。是通相待。長",
    "T45n1853_001:0018c11": "短方圓等是別相待。問若相待空因續自去",
    "T45n1853_001:0018c12": "者。觀相待時觀何物相待。豈非先有因成後",
    "T45n1853_001:0018c13": "有續待。答不然。小乘觀行。先有法體折法入",
    "T45n1853_001:0018c14": "空。故但見於空不見不空。今大乘觀相待者。",
    "T45n1853_001:0018c15": "不立法體。諸法本來不生。今即無滅。初念為",
    "T45n1853_001:0018c16": "無礙道。後念為解脫道。是故經言。不但見空。",
    "T45n1853_001:0018c17": "亦見佛性不空。問曰。非有非無而有而無為",
    "T45n1853_001:0018c18": "疎假為是密假。答曰。此是疎假。何故爾。以其",
    "T45n1853_001:0018c19": "兩來就有無二法辨故是疎假。若辨密假。非",
    "T45n1853_001:0018c20": "有非不有而有而不有。以其就一法明義。是",
    "T45n1853_001:0018c21": "即兩法為疎。一法故密。今何故辨此疎密。疎",
    "T45n1853_001:0018c22": "密者。為明經中兩種百非兩種對治。若言苦",
    "T45n1853_001:0018c23": "樂無我等。此是疎對治。若言實不實眾生非",
    "T45n1853_001:0018c24": "眾生安非安等密對治。若言如來涅槃非有",
    "T45n1853_001:0018c25": "非無。此是疎百非。若言非因非不因非果非",
    "T45n1853_001:0018c26": "不果。此是密義辨非。此明假有疎密。問前言",
    "T45n1853_001:0018c27": "非有非無。何物非有非無耶。答前非有非無。",
    "T45n1853_001:0018c28": "非性有無。為成世諦如義。問後明非有非不",
    "T45n1853_001:0018c29": "有。何物有不有耶。答今如是假有不有故。言",
    "T45n1853_001:0019a01": "非有非不有。言非有者。非不有有。言非不有",
    "T45n1853_001:0019a02": "者。非有不有。此既壞假成真諦如。問有不有",
    "T45n1853_001:0019a03": "是何物。答諸法本從無生。皆以阿字為本。是",
    "T45n1853_001:0019a04": "即諸法皆歸阿字一無生門。故經言。四十二",
    "T45n1853_001:0019a05": "字皆歸阿字也。",
    "T45n1853_001:0019a06": "二諦體第五。常解不同。有五家。初家明。有為",
    "T45n1853_001:0019a07": "體空為用。何故爾明世諦是有。行者折有入",
    "T45n1853_001:0019a08": "空。無有因空入有。故有是其本。空為其末。第",
    "T45n1853_001:0019a09": "二家云。以空為體。有是其用。何以故明。空為",
    "T45n1853_001:0019a10": "理本。古今常定。有是世間法。皆從空而生。故",
    "T45n1853_001:0019a11": "空為其本。有是其用。第三云。二諦各自有體。",
    "T45n1853_001:0019a12": "以世諦假有是世諦體假有即空無相是真諦",
    "T45n1853_001:0019a13": "體故。言二諦各有體。第四云。二諦雖是一體。",
    "T45n1853_001:0019a14": "以義約之為異。若以有來約之。即名俗諦。以",
    "T45n1853_001:0019a15": "空約之。名為真諦。而今此二諦唯一。約用有",
    "T45n1853_001:0019a16": "二。第五云。二諦以中道為體。故云。不二而二",
    "T45n1853_001:0019a17": "二諦理明。二而不二中道義立。彼家有時亦",
    "T45n1853_001:0019a18": "作體用相即。今皆不然。問第一解。若言以有",
    "T45n1853_001:0019a19": "為體空為用者。可以有為理空為用不。體是",
    "T45n1853_001:0019a20": "理之異名。既言有為體。是即有為理。然皆見",
    "T45n1853_001:0019a21": "理得道。今若以有為理。即見有得道。今聖人",
    "T45n1853_001:0019a22": "皆見空斷結。明知。空是理。問第二解。空為體",
    "T45n1853_001:0019a23": "有為用者。是即成一諦。何謂二諦。汝今指空",
    "T45n1853_001:0019a24": "當體。是即但空是諦有非諦。若空有俱諦。何",
    "T45n1853_001:0019a25": "得偏用一空為體。故不然。問第三解。假有是",
    "T45n1853_001:0019a26": "世諦體假有即空為真諦體。若二諦各有體。",
    "T45n1853_001:0019a27": "即應成兩理。有自有為理。空自空為理。碩反。",
    "T45n1853_001:0019a28": "何得辨其相即。問第四解。二諦唯一體以義",
    "T45n1853_001:0019a29": "約之為異者。今何以二諦唯是一體。是何物",
    "T45n1853_001:0019b01": "體。為當一有體為當一空體。何處離此空有",
    "T45n1853_001:0019b02": "別有一體。而言以空有約之故二諦之別。問",
    "T45n1853_001:0019b03": "第五解。二諦同中道為體者。今問。汝言若用",
    "T45n1853_001:0019b04": "中道為體。為是二諦攝為是二諦外物。彼解",
    "T45n1853_001:0019b05": "云。終是一無名無相。還是二諦攝。此是開善",
    "T45n1853_001:0019b06": "所用。攝山高麗朗大師。本是遼東城人。從北",
    "T45n1853_001:0019b07": "土遠習羅什師義。來入南土。住鍾山草堂寺。",
    "T45n1853_001:0019b08": "值隱士周顒。周顒因就師學。次梁武帝。敬信",
    "T45n1853_001:0019b09": "三寶。聞大師來。遣僧正智寂十師。往山受學。",
    "T45n1853_001:0019b10": "梁武天子。得師意捨本成論。依大乘作章疏。",
    "T45n1853_001:0019b11": "開善亦聞此義。得語不得意。今意有第三諦。",
    "T45n1853_001:0019b12": "彼無第三諦。彼以理為諦。今以教為諦。彼以",
    "T45n1853_001:0019b13": "二諦為天然之理。今明。唯一實諦方便說二。",
    "T45n1853_001:0019b14": "如唯一乘方便說三。故言異。雖復有五解。不",
    "T45n1853_001:0019b15": "出四句之計。初一有句。第二無句。第三第四",
    "T45n1853_001:0019b16": "亦有亦無句。第五解非有非無。既束為四句。",
    "T45n1853_001:0019b17": "是橫計。何得扶道。問何處經文中道為二諦",
    "T45n1853_001:0019b18": "體也。答中論云。因緣所生法我說即是空。亦",
    "T45n1853_001:0019b19": "為是假名。亦是中道義。因緣生法是俗諦。即",
    "T45n1853_001:0019b20": "是空是真諦。亦是中道義是體。華嚴云。一切",
    "T45n1853_001:0019b21": "有無法。了達非有非無。故有無為二諦。非有",
    "T45n1853_001:0019b22": "非無為體。經云。非有非無假說有無。涅槃經",
    "T45n1853_001:0019b23": "云。隨順眾生說有二諦。故以教門為諦。仁王",
    "T45n1853_001:0019b24": "經云。有諦無諦中道第一義諦。故知。有第三",
    "T45n1853_001:0019b25": "諦。問教諦為是一體為是異體。答如前言。中",
    "T45n1853_001:0019b26": "道為體故是一體。若約用為論。亦得假為二",
    "T45n1853_001:0019b27": "體。但非正義。問若言一體者。與他家一體何",
    "T45n1853_001:0019b28": "異。答他家定一定異定亦一亦異。今明。約第",
    "T45n1853_001:0019b29": "一重故作此語。至第二第三第四重。不可言",
    "T45n1853_001:0019c01": "一。不可言異。問於諦為是一體為是異體。答",
    "T45n1853_001:0019c02": "約二妄情為二體。爾終無有兩物。如眼病空",
    "T45n1853_001:0019c03": "華異空無華故。以一中道為體問假有假無",
    "T45n1853_001:0019c04": "為二諦。非有非無為中道也。答一往開中假",
    "T45n1853_001:0019c05": "義故。假非中中非假也。究竟而言。假亦是中。",
    "T45n1853_001:0019c06": "故涅槃經文。有無即是非有非無。亦得中為",
    "T45n1853_001:0019c07": "假。一切言說皆是假故。問何物是體假用假。",
    "T45n1853_001:0019c08": "何為體中用中耶。答假有假無是用假。非有",
    "T45n1853_001:0019c09": "非無是體假。有無是用中。非有非無是體中。",
    "T45n1853_001:0019c10": "復言。有無非有非無皆是用中用假。非二非",
    "T45n1853_001:0019c11": "不二。方是體假體中。合有四假四中。方是圓",
    "T45n1853_001:0019c12": "假圓中耳。",
    "T45n1853_001:0019c13": "明中道第六。初就八不明中道。後就二諦明",
    "T45n1853_001:0019c14": "中道。初中師有三種方言。第一方言云。所以",
    "T45n1853_001:0019c15": "牒八不在初者。欲洗淨一切有所得心。有得",
    "T45n1853_001:0019c16": "之徒。無不墮此八計中。如小乘人言。謂有解",
    "T45n1853_001:0019c17": "之可生惑之可滅。乃至眾生。從無明流來反",
    "T45n1853_001:0019c18": "本還源。故去。今八不。橫破八迷。竪窮五句。",
    "T45n1853_001:0019c19": "以求彼生滅不得故。言不生不滅。生滅既去。",
    "T45n1853_001:0019c20": "不生不滅亦生滅亦不生滅非生滅非不生滅",
    "T45n1853_001:0019c21": "五句自崩。然非生非不生既是中道。而生而",
    "T45n1853_001:0019c22": "不生即是假名。假生不可言生。不可言不生。",
    "T45n1853_001:0019c23": "即是世諦中道。假不生不可言不生。不可言",
    "T45n1853_001:0019c24": "非不生。名為真諦中道。此是二諦各論中道。",
    "T45n1853_001:0019c25": "然世諦生滅是無生滅生滅。第一義無生滅。",
    "T45n1853_001:0019c26": "是生滅無生滅。然無生滅生滅。豈是生滅。生",
    "T45n1853_001:0019c27": "滅無生滅。豈是無生滅。故非生滅非無生滅",
    "T45n1853_001:0019c28": "名二諦。合明中道。第二方言云。所以明三種",
    "T45n1853_001:0019c29": "中道者。為顯如來從得道夜至涅槃夜常說",
    "T45n1853_001:0020a01": "中道。又學佛教人。作三中不成故墮在偏病。",
    "T45n1853_001:0020a02": "今對彼中義不成故辨三中。問云何學佛教",
    "T45n1853_001:0020a03": "人三中不成。答他云。實法滅故不常。假名相",
    "T45n1853_001:0020a04": "續故不斷。今謂。不常猶是斷。不斷猶是常。唯",
    "T45n1853_001:0020a05": "見斷常。何中之有。為對此三中不成。明三種",
    "T45n1853_001:0020a06": "中道。今明。中道者。無生滅生滅為俗諦中。生",
    "T45n1853_001:0020a07": "滅無生滅為真諦中。無生滅生滅。豈是生滅。",
    "T45n1853_001:0020a08": "生滅無生滅。豈是無生滅。故非生滅非無生",
    "T45n1853_001:0020a09": "滅。二諦合明中道。問後明三中與前何異。答",
    "T45n1853_001:0020a10": "前明二諦中道。是因緣假。名破性中。第三雙",
    "T45n1853_001:0020a11": "泯二假稱為體中。亦名因緣表中道。故前語",
    "T45n1853_001:0020a12": "有四重階級。一者初章四句求性有無不可",
    "T45n1853_001:0020a13": "得故。言非有非無名為中道。外人既聞非有",
    "T45n1853_001:0020a14": "非無。即謂無復真俗二諦。便起斷見。是故第",
    "T45n1853_001:0020a15": "二說而有而無以為二諦。接其斷心。第三欲",
    "T45n1853_001:0020a16": "顯而有而無明其是中道是因緣有無。不同汝",
    "T45n1853_001:0020a17": "性有無義故。第三明二諦用中。雙彈兩性。第",
    "T45n1853_001:0020a18": "四次欲轉假有無二故明體中。初明性空。次",
    "T45n1853_001:0020a19": "後明假。第三明用中。第四明體中故有四階。",
    "T45n1853_001:0020a20": "此是攝嶺興皇始末對由來義有此四重階",
    "T45n1853_001:0020a21": "級。得此意者。解一師立中假體用四種意也。",
    "T45n1853_001:0020a22": "又初非性有無以為中者。此是假前中義。次",
    "T45n1853_001:0020a23": "而有而無名為二諦。是中後假義。次假有非",
    "T45n1853_001:0020a24": "有。假無非無。二諦合明中道者。此是假後中",
    "T45n1853_001:0020a25": "義。問破性中因緣表中道者。云何中前假中",
    "T45n1853_001:0020a26": "後假耶。答中前假者。未說體中。前明於假。即",
    "T45n1853_001:0020a27": "上破性中後而有而無是也。中後假者。說用",
    "T45n1853_001:0020a28": "中體中竟。方說而有而無。正是動而常寂。寂",
    "T45n1853_001:0020a29": "而常用。乃是方便智化眾生。又中前假。從用",
    "T45n1853_001:0020b01": "入體。中後假從體起用。問第一方言出諸師",
    "T45n1853_001:0020b02": "計。後方言出諸師三中不成。云何異耶。答第",
    "T45n1853_001:0020b03": "一方言。破性外道八迷。破性明中。但出諸師",
    "T45n1853_001:0020b04": "計。諸法師計亦有性義。亦言。正破外傍破內。",
    "T45n1853_001:0020b05": "故出諸師計。第三方言云。世諦即假生假滅。",
    "T45n1853_001:0020b06": "假生不生。假滅不滅。不生不滅。為世諦中道。",
    "T45n1853_001:0020b07": "非不生非不滅為真諦中道。二諦合明中道",
    "T45n1853_001:0020b08": "者。非生滅非不生滅。問此與上何異。答此有",
    "T45n1853_001:0020b09": "二意。一者即世諦生是不生。如色即是空故。",
    "T45n1853_001:0020b10": "不生即是世諦。真諦不生者。此即相因義。因",
    "T45n1853_001:0020b11": "世諦生明真諦不生。二者世諦中不生不滅。",
    "T45n1853_001:0020b12": "即是真諦假。非是破性明中。為明世諦假生",
    "T45n1853_001:0020b13": "雖生不起。世諦假滅雖滅不失。故生滅宛然",
    "T45n1853_001:0020b14": "而未曾生滅。故世諦中即是真諦假。問此與",
    "T45n1853_001:0020b15": "上何異。答雖同生滅為俗不生滅為真。但不",
    "T45n1853_001:0020b16": "生有三種。初方言破定性生明不生。第二方",
    "T45n1853_001:0020b17": "言破假生明不生。此中有異。破定性生但破",
    "T45n1853_001:0020b18": "不收。破假生亦破亦收。第三方言。約平道門",
    "T45n1853_001:0020b19": "本來不生故言不生。不言破病也。第二就二",
    "T45n1853_001:0020b20": "諦明中道。此中有三意。第一單義論單複。第",
    "T45n1853_001:0020b21": "二複義論單複。第三就二諦論單複。就初有",
    "T45n1853_001:0020b22": "兩。初正明單複。後明互相出入。今先正論單",
    "T45n1853_001:0020b23": "複中假義。偏說一假有不說無。是單假。偏說",
    "T45n1853_001:0020b24": "一假無不說有。亦是單假。偏說一非有即是",
    "T45n1853_001:0020b25": "單中。非無亦爾。雙說假有假無。是複假。雙說",
    "T45n1853_001:0020b26": "非有非無。是複中。次釋其所以。凡有二義。一",
    "T45n1853_001:0020b27": "者為利根人說單假。約鈍根人說複假。正言。",
    "T45n1853_001:0020b28": "利根之者聞一悟十故。若聞說假有即解假",
    "T45n1853_001:0020b29": "無。乃至聞說非有即解非無。所以不勞具明",
    "T45n1853_001:0020c01": "兩義。為鈍根之人隨言得解。若不具說。無有",
    "T45n1853_001:0020c02": "玄悟。所以雙明兩義也。二者為鈍根人說單。",
    "T45n1853_001:0020c03": "為利根人說複。為鈍根之人不堪受圓教。所",
    "T45n1853_001:0020c04": "以且說單義破其執。若利根人堪受圓教。所",
    "T45n1853_001:0020c05": "以為說複義。便皆領受。次明互相出入有八",
    "T45n1853_001:0020c06": "句。第一從單假入單中。或言。假有不名有。從",
    "T45n1853_001:0020c07": "有入非有。無亦例爾。第二從單中出單假。或",
    "T45n1853_001:0020c08": "言。非有假說有。非無假說無。第三從複假入",
    "T45n1853_001:0020c09": "複中。假有不名有。假無不名無。有無入非有",
    "T45n1853_001:0020c10": "無。第四從複中出複假。非有非無假說有無。",
    "T45n1853_001:0020c11": "第五從單假入複中。或言。假有不名有。假有",
    "T45n1853_001:0020c12": "不名無。從假有入非有非無。假無亦例爾。第",
    "T45n1853_001:0020c13": "六從複中出單假。或言。非有非無假說有。非",
    "T45n1853_001:0020c14": "無非有假說無之。第七從複假入單中。有無",
    "T45n1853_001:0020c15": "即非有。第八從單中出複假。非有假說有不",
    "T45n1853_001:0020c16": "有。非無假說無不無。次釋所以有二義。一者",
    "T45n1853_001:0020c17": "破眾生執實之病。隨計隨遣。所以遂有多句。",
    "T45n1853_001:0020c18": "二者大士觀行神通自在。無有隔礙故。或眼",
    "T45n1853_001:0020c19": "根入正受等。不復委釋。大品云。或從散心中",
    "T45n1853_001:0020c20": "起入滅受定。滅受定起入散心中也。第二就",
    "T45n1853_001:0020c21": "複義論單複亦有二。初正明單複。二明出入。",
    "T45n1853_001:0020c22": "初正明單複中假。假有是俗諦。假無是真諦。",
    "T45n1853_001:0020c23": "此是單假。非有非無是中道。此是單中。假有",
    "T45n1853_001:0020c24": "假無為二。是俗諦。非有非無不二為真諦。此",
    "T45n1853_001:0020c25": "是複假。非二非不二是中道。此是複中。正言。",
    "T45n1853_001:0020c26": "非二盡有無。非不二盡非有非無。所以是複",
    "T45n1853_001:0020c27": "中。次釋其所以有二義。一往為言。單中單假",
    "T45n1853_001:0020c28": "明義即淺。複中複假明義即深。所以然者。單",
    "T45n1853_001:0020c29": "家之二諦。至複義時。還是俗諦。單家之中道。",
    "T45n1853_001:0021a01": "至複義時。還成真諦。單家之中道。正盡有無",
    "T45n1853_001:0021a02": "二。未能盡不二。複家之中道。盡不二也。二者",
    "T45n1853_001:0021a03": "單明義即勝。複明義悉劣。所以然者。複假之",
    "T45n1853_001:0021a04": "有無。猶是前單假之有義。複中之非有非無。",
    "T45n1853_001:0021a05": "猶是前單假之無義。複之非二非不二。猶是",
    "T45n1853_001:0021a06": "前單中之非有非無也。但前直言有。便攝得",
    "T45n1853_001:0021a07": "有無。只直言無。攝得非有非無。只言非有非",
    "T45n1853_001:0021a08": "無。便攝得非二非不二。言略意廣。所以為勝。",
    "T45n1853_001:0021a09": "複家中假。言廣意劣。所以有勝劣。次明互相",
    "T45n1853_001:0021a10": "出入有八句。第一從單假入單中。假有不名",
    "T45n1853_001:0021a11": "有。假無不名無。入非有非無中道。第二從單",
    "T45n1853_001:0021a12": "中出單假。非有假說有為俗。非無假說無為",
    "T45n1853_001:0021a13": "真。第三從複假入複中。假二不名二。假不二",
    "T45n1853_001:0021a14": "不名不二。入非二非不二中道。第四從複中",
    "T45n1853_001:0021a15": "出複假。非二假說二為俗。非不二假說不二",
    "T45n1853_001:0021a16": "為真。第五從單假入複中。假有不名二。假無",
    "T45n1853_001:0021a17": "不名不二。從假有無入非二非不二中道。第",
    "T45n1853_001:0021a18": "六從複中出單假。非二假說有為俗。非不二",
    "T45n1853_001:0021a19": "假說無為真。第七從複假入單中。假二不名",
    "T45n1853_001:0021a20": "有。假不二不名無。從二不二入非有非無中",
    "T45n1853_001:0021a21": "道。第八從單中出複假。非有假說二為俗。非",
    "T45n1853_001:0021a22": "無假說不二為真。第三階就二諦論單複有",
    "T45n1853_001:0021a23": "兩。一正明單複。二出入。一者俗諦明單複。二",
    "T45n1853_001:0021a24": "者真諦明單複。假有是俗諦。假無是真諦。是",
    "T45n1853_001:0021a25": "單假。複者假有假不有。是俗諦複假。假無假",
    "T45n1853_001:0021a26": "不無。真諦複假。非有為中道。此是俗諦單中。",
    "T45n1853_001:0021a27": "以非無為中道。此是真諦單中。非有非不有。",
    "T45n1853_001:0021a28": "此是俗諦複中。非無非不無。此是真諦複中。",
    "T45n1853_001:0021a29": "第二明出入有三。一就俗二就真三交絡。先",
    "T45n1853_001:0021b01": "就世諦明有八句。第一從俗諦單假入俗諦單",
    "T45n1853_001:0021b02": "中。假有不名有。即是假有入非有。第二從俗",
    "T45n1853_001:0021b03": "諦單中出俗諦單假。非有假說有。第三從俗",
    "T45n1853_001:0021b04": "諦複假入俗諦複中。假有假不有入非有非",
    "T45n1853_001:0021b05": "不有。第四從俗諦複中出俗諦複假。非有非",
    "T45n1853_001:0021b06": "不有假說有非有。第五從俗諦單假入複中。",
    "T45n1853_001:0021b07": "假有入非有非不有。第六從俗諦複中出單",
    "T45n1853_001:0021b08": "假。非有非不有。假說為假有。第七從俗諦複",
    "T45n1853_001:0021b09": "假入單中。假有不有入非有。第八從俗諦單",
    "T45n1853_001:0021b10": "中出複假。非有假說有不有。第二就真諦辨",
    "T45n1853_001:0021b11": "有八句。第一從真諦單假入單中。假無不名",
    "T45n1853_001:0021b12": "無也。第二從真諦單中出單假。非無假說無。",
    "T45n1853_001:0021b13": "第三從真諦複假入複中。假無假不無。非無",
    "T45n1853_001:0021b14": "非不無。第四從真諦複中出複假。非無非不",
    "T45n1853_001:0021b15": "無假說無不無。第五從真諦單假入複中。假",
    "T45n1853_001:0021b16": "無非無。假無非不無。第六從真諦複中出單",
    "T45n1853_001:0021b17": "假。非無非不無。假說為無。第七從真諦複假",
    "T45n1853_001:0021b18": "入單中。假無不無入非無。第八從真諦單中",
    "T45n1853_001:0021b19": "出複假。非無假說無不無。交絡明出入有十",
    "T45n1853_001:0021b20": "二句。第一從俗諦單假入真諦單中。假有不",
    "T45n1853_001:0021b21": "名無。壞有入非無。第二從真諦單中出俗諦",
    "T45n1853_001:0021b22": "單假。非無假說有。第三從真諦單假入俗諦",
    "T45n1853_001:0021b23": "單中。假無不名有。壞無入非有。第四從俗諦",
    "T45n1853_001:0021b24": "單中出真諦單假。非有假說無。第五從俗諦",
    "T45n1853_001:0021b25": "複假入真諦複中。假有假不有。入非無非不",
    "T45n1853_001:0021b26": "無。第六從真諦複中出俗諦複假。非無非不",
    "T45n1853_001:0021b27": "無。假說有不有。第七從真諦複假入俗諦複",
    "T45n1853_001:0021b28": "中。假無假不無入非有非不有。第八從俗諦",
    "T45n1853_001:0021b29": "複中出真諦複假。非有非不有。假說無不無。",
    "T45n1853_001:0021c01": "第九從真諦單假入俗諦複中。假無不名有。亦",
    "T45n1853_001:0021c02": "不名不有。即是非有非不有。第十從俗諦複",
    "T45n1853_001:0021c03": "中出真諦單假。非有非不有。假說名為無。第",
    "T45n1853_001:0021c04": "十一從俗諦單假入真諦複中。假有不名無。亦",
    "T45n1853_001:0021c05": "不名非無。即是非無非不無。第十二從真諦",
    "T45n1853_001:0021c06": "複中出俗諦單假。非無非不無假說名為有。",
    "T45n1853_001:0021c07": "第七重明相即。次辨二諦相即。經有兩文。若",
    "T45n1853_001:0021c08": "使大經云世諦者即第一義諦。第一義諦即",
    "T45n1853_001:0021c09": "是世諦。此直道即作不相離。故言即。此語小",
    "T45n1853_001:0021c10": "寬。若如波若經空即是色色即是空。此意為",
    "T45n1853_001:0021c11": "切也。開善明。二諦一體。用即是即。龍光明。",
    "T45n1853_001:0021c12": "二諦各體。用不相離即。眾師雖多不出此二。",
    "T45n1853_001:0021c13": "今難。若二諦各體如牛角。并違諸經論。不足",
    "T45n1853_001:0021c14": "難也。今問。開善色即空時。為色起時空與色",
    "T45n1853_001:0021c15": "同起故言色即空。為當色未起已有此空故",
    "T45n1853_001:0021c16": "言色即空耶。若使色未起時。已有即色之空",
    "T45n1853_001:0021c17": "者。即空本有。色即始生。本與始為異。云何相",
    "T45n1853_001:0021c18": "即。本有是常始有無常。常無常異。不得即也。",
    "T45n1853_001:0021c19": "若言常無常一體者。燒俗時應燒真諦。俗生",
    "T45n1853_001:0021c20": "滅時。真應生滅。若言一體者。俗即真時。俗應",
    "T45n1853_001:0021c21": "是常。二諦但常。若真即俗時。真應無常。二諦",
    "T45n1853_001:0021c22": "俱無常。若是一體而言俗無常真常者。我亦",
    "T45n1853_001:0021c23": "言。一體故俗常真無常。次難。汝色即空。為有",
    "T45n1853_001:0021c24": "分際為無分際。若有分際。異體不得相即。若",
    "T45n1853_001:0021c25": "無分際。即混成一體。皆常皆無常。無分際得",
    "T45n1853_001:0021c26": "一即失二諦。有分際得二諦失相即。若為通",
    "T45n1853_001:0021c27": "耶。龍光二諦異體。開善一體。今明。二諦非一",
    "T45n1853_001:0021c28": "非異。離四句為體。亦明。非一非異非不相離",
    "T45n1853_001:0021c29": "即非即是即。離四句為即。若於諦為論。謂二",
    "T45n1853_001:0022a01": "諦各體。約兩情為異若約無所有為論。空有",
    "T45n1853_001:0022a02": "皆無所有。故言一體。若教諦為論。約用有二",
    "T45n1853_001:0022a03": "體。約中道為論。終是一體。問若爾與他一異",
    "T45n1853_001:0022a04": "有何異耶。答曰。他人二諦定境定理定一定",
    "T45n1853_001:0022a05": "異。今明。於諦如空華。眼病故見空華。無有一",
    "T45n1853_001:0022a06": "異。無華故不得言與空一體。教諦者。非有非",
    "T45n1853_001:0022a07": "無假說有無。未曾有無。不得有二體。亦不得",
    "T45n1853_001:0022a08": "言一體故與他人異。既無有無。論何物即不",
    "T45n1853_001:0022a09": "即。四句皆流。彼有色有空。以色即空故著前",
    "T45n1853_001:0022a10": "難。今明。色畢竟空。將何物即空耶。為眾生見",
    "T45n1853_001:0022a11": "色故。言色即空耳。有一方言云。假名說有為",
    "T45n1853_001:0022a12": "世諦。假名說空為真諦。既明假有。即非有為",
    "T45n1853_001:0022a13": "有。既明假空。即非空為空。非有為有。非異空",
    "T45n1853_001:0022a14": "之有。非空為空。非異有之空。非異空之有。有",
    "T45n1853_001:0022a15": "名空有。非異有之空。空名有空。有名空有。故",
    "T45n1853_001:0022a16": "空有即有空。空名有空故。有空即空有。",
    "T45n1853_001:0022a17": "攝法第八。論二諦攝法。為當盡不盡耶。常有",
    "T45n1853_001:0022a18": "三解。第一莊嚴云。二諦攝法不盡。所以然者。",
    "T45n1853_001:0022a19": "若是惑因感虛果。此即是世諦。虛果故可空。",
    "T45n1853_001:0022a20": "即是真諦。而常住佛果體非虛假。故非世諦。",
    "T45n1853_001:0022a21": "不復可空。故非真諦。引仁王般若云。超出二",
    "T45n1853_001:0022a22": "諦外。第二開善解。二諦攝盡。故云。法無不總",
    "T45n1853_001:0022a23": "義無不該者。真俗之理。舒之即無法不是。卷",
    "T45n1853_001:0022a24": "之即二諦爾已。故大品云。設有一法出過涅",
    "T45n1853_001:0022a25": "槃者。我亦說如幻如夢。大涅槃空如來空。第",
    "T45n1853_001:0022a26": "三冶城解云。佛果為真諦所攝而非俗諦。所",
    "T45n1853_001:0022a27": "以然者。佛果是真實之法。無復虛假舉體妙",
    "T45n1853_001:0022a28": "絕。故真諦。舉譬如水本澄渟以風潮因緣故",
    "T45n1853_001:0022a29": "生波浪。若風息浪靜還復本水之清。內合本",
    "T45n1853_001:0022b01": "唯真諦之理顯。煩惱之風起致生死之浪。生",
    "T45n1853_001:0022b02": "死既息。還一真之理故。大經云。世諦生死時",
    "T45n1853_001:0022b03": "名生不生死者盡也。不生死即是佛果。生滅",
    "T45n1853_001:0022b04": "言世諦。今並不同。第一解佛果出二諦外者。",
    "T45n1853_001:0022b05": "大品云。不見有法出法性者。是名與般若相",
    "T45n1853_001:0022b06": "應。今還有一法出二諦外。即非相應也。不同",
    "T45n1853_001:0022b07": "第二解者。若言佛果為二諦攝。即佛果定在",
    "T45n1853_001:0022b08": "二諦之內。定是有無。成論云。佛雖在世不攝",
    "T45n1853_001:0022b09": "有無。況滅後耶。中論云。如來在世不言有與",
    "T45n1853_001:0022b10": "無。如來滅後不言有與無。云何有無所攝也。",
    "T45n1853_001:0022b11": "不同第三解者。若言佛果唯是真諦無世諦",
    "T45n1853_001:0022b12": "者。即失機照之能也。問今時所明二諦攝法",
    "T45n1853_001:0022b13": "盡不盡耶。解云。大乘經具有二文。此並是如",
    "T45n1853_001:0022b14": "來方便為緣之說。有時為緣說二諦攝法盡。",
    "T45n1853_001:0022b15": "有時為緣說攝法不盡。具有盡不盡二種法",
    "T45n1853_001:0022b16": "門也。又欲令攝盡即盡。欲令攝不盡即不盡。",
    "T45n1853_001:0022b17": "無所妨礙。何者一家有單複六種二諦。前後",
    "T45n1853_001:0022b18": "明三種二諦。有時有三諦。有諦無諦非有非",
    "T45n1853_001:0022b19": "無中道第一義諦。有時攝三諦為二諦。有無",
    "T45n1853_001:0022b20": "並世諦。非有非無為第一義諦。乃至二不二",
    "T45n1853_001:0022b21": "為世諦。非二非不二為第一義諦。就此義得",
    "T45n1853_001:0022b22": "無有出二諦。問學佛二諦云何得失。請為陳",
    "T45n1853_001:0022b23": "之。答有十句。一者定性二諦為失。因緣假名",
    "T45n1853_001:0022b24": "二諦為得。問今只舉成論明三假義不墮失",
    "T45n1853_001:0022b25": "門。彼明。三假為世諦。三假空為真諦。即三假",
    "T45n1853_001:0022b26": "而常四忘。即四忘而常三假。即三假而常四",
    "T45n1853_001:0022b27": "絕故。有不自有。即四絕而常三假故。空不自",
    "T45n1853_001:0022b28": "空故非性義。今問。三假為世諦四絕為真諦",
    "T45n1853_001:0022b29": "者。世諦之有為待真空。彼答云。世諦待真諦",
    "T45n1853_001:0022c01": "者。即世諦為能待。真諦為所待。二諦便是相",
    "T45n1853_001:0022c02": "待假。何得云三假為世諦四絕為真耶。若三",
    "T45n1853_001:0022c03": "假世諦之有不待真空者。既不相待。便成自",
    "T45n1853_001:0022c04": "性故不可答也。真諦之名為是世諦攝為真",
    "T45n1853_001:0022c05": "諦攝。若是世諦攝者。即世諦還待世諦。長還",
    "T45n1853_001:0022c06": "待長。若真諦之名為真諦攝者。真諦無名。何",
    "T45n1853_001:0022c07": "得攝名。問相待假者。成實師云。成已而待。中",
    "T45n1853_001:0022c08": "假師云。待已而成。此云何答。不然。論文自破",
    "T45n1853_001:0022c09": "云。未成云何待。成已云何待。今義待時即是",
    "T45n1853_001:0022c10": "成。成時即是待。故無前後之失。二者有無門。",
    "T45n1853_001:0022c11": "山中興皇和上述攝嶺大朗師言。二諦是教。",
    "T45n1853_001:0022c12": "又言。五眼不見理外眾生及一切法。此是二",
    "T45n1853_001:0022c13": "諦外。二諦不攝。理內二諦。宛然而有。不解大",
    "T45n1853_001:0022c14": "師意。執理內理外有異。三者有本無本門明",
    "T45n1853_001:0022c15": "得失。他無本今義有本。不二正道。是有無之",
    "T45n1853_001:0022c16": "本。華嚴云。正法性遠離一切言語道。一切趣",
    "T45n1853_001:0022c17": "不趣。悉皆寂滅性。故非有非無非亦有亦無",
    "T45n1853_001:0022c18": "非非有非非無。故言遠離一切趣。問何故以",
    "T45n1853_001:0022c19": "二諦為教門。答以有無為教略有五義。一對",
    "T45n1853_001:0022c20": "理明二諦是教。以理無二故非有非無。今說",
    "T45n1853_001:0022c21": "有說無故有無為教。二者望聖人體。有無未",
    "T45n1853_001:0022c22": "曾有無。今說有無。此為教緣。故有無為教。三",
    "T45n1853_001:0022c23": "者為拔見。舊義執有無是理。由來既久。即二",
    "T45n1853_001:0022c24": "見根深難可傾拔。攝嶺大師。對緣斥病。欲拔",
    "T45n1853_001:0022c25": "二見之根令捨有無兩執故。說有無能通不",
    "T45n1853_001:0022c26": "二理。有無非是畢竟。不應住有無中。有無為",
    "T45n1853_001:0022c27": "教。四者以有無是諸見根。一切經論盛呵二",
    "T45n1853_001:0022c28": "見。斥於有無。如凡夫著有二乘著無。又愛多",
    "T45n1853_001:0022c29": "者著有。見多者著無。又四見多者著有。邪見",
    "T45n1853_001:0023a01": "多者執無。又佛法中。五百論師。執有聞畢竟",
    "T45n1853_001:0023a02": "空。如刀傷心。方廣執無不信因果。又為九十",
    "T45n1853_001:0023a03": "六種外道所執不出有無。諸佛出世復云有",
    "T45n1853_001:0023a04": "無是二理者。便增諸見心。何由可拔。故今明",
    "T45n1853_001:0023a05": "有無是教門。能通不二之理。不應住有無中。",
    "T45n1853_001:0023a06": "以欲息諸見故。經論明有無是教門。五者稟",
    "T45n1853_001:0023a07": "教之徒。聞有無是教。能通正道。超凡成聖。故",
    "T45n1853_001:0023a08": "有無是教。問以何文證二諦是教。答文處甚",
    "T45n1853_001:0023a09": "多。舉一經一論。論云。佛依二諦說法。故二諦",
    "T45n1853_001:0023a10": "為教。大品云。菩薩住二諦中。為眾生說法。為",
    "T45n1853_001:0023a11": "著有者說空。為著空者說有。經論佛菩薩皆",
    "T45n1853_001:0023a12": "明二諦是教。問若以五義二文證二諦為教",
    "T45n1853_001:0023a13": "者。今亦以五難二文明二諦非教。一者若二",
    "T45n1853_001:0023a14": "諦是教者。佛說時即有。不說即應無二諦。若",
    "T45n1853_001:0023a15": "爾本以二諦生於二智。佛不說二即無二智。",
    "T45n1853_001:0023a16": "既無二諦。佛何所照有二智。二者若世諦是",
    "T45n1853_001:0023a17": "教。六度等行皆是世諦。佛不說世諦即無世",
    "T45n1853_001:0023a18": "諦。便無六度等行。若爾但有詮教法寶。便無",
    "T45n1853_001:0023a19": "涅槃法寶。三者二諦為境發生二智。二諦名",
    "T45n1853_001:0023a20": "境界法寶。若二諦是教。但有詮教法寶。亦無",
    "T45n1853_001:0023a21": "境界法寶。若言教生智故轉名境者。佛不說",
    "T45n1853_001:0023a22": "教即無教可轉。便無有境。四者若二諦是教。",
    "T45n1853_001:0023a23": "色等萬法皆是世諦。世諦既是教者。色等萬",
    "T45n1853_001:0023a24": "法亦應是教。若爾佛不說世諦。即無色等萬",
    "T45n1853_001:0023a25": "法。五者世諦是教者。世諦唯有教火應無實",
    "T45n1853_001:0023a26": "火用。若火唯是教。口中說火即應燒口。次二",
    "T45n1853_001:0023a27": "文證二諦非教。若言真諦是教者。經云有佛",
    "T45n1853_001:0023a28": "無佛性相常住。而教即有佛方有。無佛即無。",
    "T45n1853_001:0023a29": "何即得常住。經云十二因緣有佛無佛常自",
    "T45n1853_001:0023b01": "有之。故知。世諦非教。答諦有二種。一於諦二",
    "T45n1853_001:0023b02": "教諦。於諦者。色等未曾有無。而於凡是有名",
    "T45n1853_001:0023b03": "俗諦。約聖是空名真諦。於凡是有名俗諦故。",
    "T45n1853_001:0023b04": "萬法不失。於聖是空名真諦故。有佛無佛性",
    "T45n1853_001:0023b05": "相常住。教諦者。諸佛菩薩了色未曾有無。為",
    "T45n1853_001:0023b06": "化眾生故說有無。為二諦教。欲令因此有無",
    "T45n1853_001:0023b07": "悟不有無故。有無是教。而舊義明二諦是理",
    "T45n1853_001:0023b08": "者。此是於諦耳。於諦望教諦。非但失不二理。",
    "T45n1853_001:0023b09": "亦失能表之教。問於凡是有既失者。於聖是",
    "T45n1853_001:0023b10": "空亦是失不。答一往對凡夫明聖為得。若望",
    "T45n1853_001:0023b11": "教諦皆是失也。以色未曾有無而作有無解",
    "T45n1853_001:0023b12": "故為失。問經云。一切世諦若於如來即是第",
    "T45n1853_001:0023b13": "一義諦。亦是失耶。答一往於諦非但不得表",
    "T45n1853_001:0023b14": "不二理。亦不得能表之教。但是謂情所見耳。",
    "T45n1853_001:0023b15": "若識兩種二諦。即五難自祛。問雖有此通。猶",
    "T45n1853_001:0023b16": "未可見今說色有無是教諦者。不說有無即",
    "T45n1853_001:0023b17": "無教諦。答以說為教者。佛不說即無教諦也。",
    "T45n1853_001:0023b18": "問若爾者唯恒有二於諦耳。即無因緣有無。",
    "T45n1853_001:0023b19": "答一切法常是二於諦有無。亦恒是因緣有",
    "T45n1853_001:0023b20": "無。若於二緣即是二於諦有無。諸佛菩薩了",
    "T45n1853_001:0023b21": "此色即因緣有無。然於與教未曾二於二教。",
    "T45n1853_001:0023b22": "若因緣有無未曾有無。如此有無能不有不",
    "T45n1853_001:0023b23": "無。故名為教。問他亦云因緣有無。與今何異。",
    "T45n1853_001:0023b24": "答今言因緣有無。此是方便說耳。聖為教化",
    "T45n1853_001:0023b25": "眾生故。說是有無。敘此有無為教也。他明道",
    "T45n1853_001:0023b26": "理既是有無。故今不同。但取此一意為正答",
    "T45n1853_001:0023b27": "也。問有無望佛菩薩即是因緣有無。即是因",
    "T45n1853_001:0023b28": "緣境。云何言是教。答是因緣有無可兩望之。",
    "T45n1853_001:0023b29": "發智即境。能開不有不無不二即是教也。問",
    "T45n1853_001:0023c01": "佛照有無有無名境。佛說有無有無是教門。",
    "T45n1853_001:0023c02": "他亦云。照有無有無是境。說有無有無亦是",
    "T45n1853_001:0023c03": "教。與今何異。答他但得二於定性有無。此有",
    "T45n1853_001:0023c04": "無不得開不有不無故不教也。又因緣有無",
    "T45n1853_001:0023c05": "是境耳。定性有無非境也。何者有不自有。由",
    "T45n1853_001:0023c06": "無故有。無不自無。由有故無。是有由無故有。",
    "T45n1853_001:0023c07": "有是無有。悟此因緣有無。能生二慧。既是定",
    "T45n1853_001:0023c08": "性有無。即生斷常二見故不得名境也。次說",
    "T45n1853_001:0023c09": "不說門明得失。他但明世諦說真諦不說。世",
    "T45n1853_001:0023c10": "諦是三假。假故可說。真諦是四絕。絕不可說。",
    "T45n1853_001:0023c11": "眾師同此一解。今問。世諦唯可說真諦不可",
    "T45n1853_001:0023c12": "說。豈非定性耶也。答今義世諦雖可說。說即",
    "T45n1853_001:0023c13": "真不可說。真不可說即俗可說故。非是定性。",
    "T45n1853_001:0023c14": "問俗即真故不可說。此為是俗不可說為是",
    "T45n1853_001:0023c15": "真不可說。還是真不可說者。若爾即俗無不",
    "T45n1853_001:0023c16": "可說義。豈非定性耶。答今總觀經論。具有四",
    "T45n1853_001:0023c17": "句。一世諦說真不說。二真說世不說。三俱說。",
    "T45n1853_001:0023c18": "四俱不說。此四句有多門。今具敘之。一者世",
    "T45n1853_001:0023c19": "諦說生滅。真諦不說生滅。故云世諦說真諦",
    "T45n1853_001:0023c20": "不說也。二真諦說不生滅俗不說不生滅。故",
    "T45n1853_001:0023c21": "真諦說世諦不說也。三世諦說生滅真諦說",
    "T45n1853_001:0023c22": "無生滅。故二諦俱說。四世諦不說無生滅真",
    "T45n1853_001:0023c23": "諦不說生滅。故二諦俱不說也。問此四句出",
    "T45n1853_001:0023c24": "何處。答釋論初卷云。人等世諦故有。第一義",
    "T45n1853_001:0023c25": "故無。如法性等。第一義故有。世諦故無。即是",
    "T45n1853_001:0023c26": "斯義。二者明生滅。此是世諦說。不生滅是世",
    "T45n1853_001:0023c27": "諦不說。不生不滅是真諦說。非不生非不滅",
    "T45n1853_001:0023c28": "是真諦不說。是即二諦俱說俱不說也。三者",
    "T45n1853_001:0023c29": "說生滅說不生滅。皆是世諦故說。真諦不說",
    "T45n1853_001:0024a01": "生滅。亦不說不生不滅。故云。世諦說真諦不",
    "T45n1853_001:0024a02": "說也。四真諦說世諦不說者。世諦雖說生滅",
    "T45n1853_001:0024a03": "不生滅。實無所說。真諦雖無所說。而無所不",
    "T45n1853_001:0024a04": "說。問世諦雖說而無所說。無所說即入真諦。",
    "T45n1853_001:0024a05": "真諦無所說。而無所不說。還是世諦。何處有",
    "T45n1853_001:0024a06": "世諦不說真諦說耶。答有所得定性義如此",
    "T45n1853_001:0024a07": "耳。世諦自是說。若無所說即屬真諦。真諦自",
    "T45n1853_001:0024a08": "無所說。若有說還屬世諦。如此真俗皆是障",
    "T45n1853_001:0024a09": "礙法門。今明。諸佛菩薩無所得空有。因緣無",
    "T45n1853_001:0024a10": "礙故。空是有空。有是空有。空是有空。雖空而",
    "T45n1853_001:0024a11": "有。有是空有。雖有是空。說是不說說。不說是",
    "T45n1853_001:0024a12": "說不說。說是不說說故。雖說而不說。不說是",
    "T45n1853_001:0024a13": "說不說故。雖不說而常說。故得世諦不說而",
    "T45n1853_001:0024a14": "真說也。問中論云。俗諦有言說。第一義諦無",
    "T45n1853_001:0024a15": "言說。諸人言。真諦無名言。一切名言皆是世",
    "T45n1853_001:0024a16": "諦。若言教為真諦者。言教生滅故真諦應生",
    "T45n1853_001:0024a17": "滅。若真無生滅。汝今何以言真諦並是教耶。",
    "T45n1853_001:0024a18": "答不以言教為真諦。乃言。說真說俗故言真",
    "T45n1853_001:0024a19": "俗耳。四者顯不顯明得失。有所得有無。定住",
    "T45n1853_001:0024a20": "有無。不能顯道。無所得有無。方能顯道故言",
    "T45n1853_001:0024a21": "顯不顯門。五者理教得失門。他但有理無教。",
    "T45n1853_001:0024a22": "今有理教。六者淺深門明得失。他但明空有",
    "T45n1853_001:0024a23": "為二諦故淺。今明四重二諦故言深。七者理",
    "T45n1853_001:0024a24": "內外門明得失。一理外義。二理內義。若心行",
    "T45n1853_001:0024a25": "理外故云理外。心行理內故云理內。八者無",
    "T45n1853_001:0024a26": "定性門明得失。如一色未曾自性。亦非是假。",
    "T45n1853_001:0024a27": "於性緣成性。於假緣成假。理內外得無得亦",
    "T45n1853_001:0024a28": "然。如一色未曾真俗。貪人見色為淨。不淨觀",
    "T45n1853_001:0024a29": "人。色為不淨也。九者約相待門明得失。問此",
    "T45n1853_001:0024b01": "對治何人耶。答凡有三義。一為學攝論人不",
    "T45n1853_001:0024b02": "執三性存三無性理。三性者依他分別真實。",
    "T45n1853_001:0024b03": "分別性者。即是六塵為識。所分別故言分別",
    "T45n1853_001:0024b04": "性。依他性者。本識為種子所依故名依他。真",
    "T45n1853_001:0024b05": "實性者。二無我真如。三無性者。知塵無相故。",
    "T45n1853_001:0024b06": "言分別無相性。依他無生性者。知本識無生",
    "T45n1853_001:0024b07": "故言無生性。知無我理無性故真實無生性。",
    "T45n1853_001:0024b08": "三論云無性法亦無。他家不遣三無性。今論",
    "T45n1853_001:0024b09": "遣三無性故。言皆得相待也。十者泯得失門。",
    "T45n1853_001:0024b10": "若見上來諸義為失。以無內外泯性假為得。",
    "T45n1853_001:0024b11": "故皆為失。若能無得無失。不知何以目之。強",
    "T45n1853_001:0024b12": "稱為得。故以十門分別他今二義也。",
    "T45n1853_001:0024b13": "辨教第九。常途諸師。頓漸無方三種判教。於",
    "T45n1853_001:0024b14": "漸教中有五時二諦。初四諦教時。事理二諦。",
    "T45n1853_001:0024b15": "般若教時。空有二諦。淨名經褒貶二諦。法華",
    "T45n1853_001:0024b16": "經三一二諦。涅槃教常無常二諦也。今義菩",
    "T45n1853_001:0024b17": "薩聲聞藏判於佛教。今明。小乘明事理二諦。",
    "T45n1853_001:0024b18": "一切大乘經。通明空有二諦。問若爾者涅槃",
    "T45n1853_001:0024b19": "經明。空者二十五有。不空者大涅槃。以空為",
    "T45n1853_001:0024b20": "世諦。以妙有不空為第一義諦耶。答此對三",
    "T45n1853_001:0024b21": "修比丘昔日灰身滅智為無餘涅槃。今日妙",
    "T45n1853_001:0024b22": "有不空。非是判於二諦。若汝所問。何故經云",
    "T45n1853_001:0024b23": "迦毘羅城空大涅槃亦空。亦空并空。豈非空",
    "T45n1853_001:0024b24": "為第一義有為世諦耶。問四重二諦有文證",
    "T45n1853_001:0024b25": "耶。答文證甚多。經云。或說世諦為第一義諦。",
    "T45n1853_001:0024b26": "或說第一義為世諦。或說空有為世諦。非有",
    "T45n1853_001:0024b27": "非無為第一義諦。問華嚴經為是釋迦所說",
    "T45n1853_001:0024b28": "耶。答釋迦有兩名。盧舍那釋迦。盧舍那名普",
    "T45n1853_001:0024b29": "遍淨。乃是功德之名。釋迦性名。又見者不同",
    "T45n1853_001:0024c01": "有二佛。故舍那在淨土說法。釋迦在穢土說",
    "T45n1853_001:0024c02": "法。故約見者。修者為報佛短者化佛。乃如此",
    "T45n1853_001:0024c03": "方釋迦為本。十方分身釋迦為迹。故言。舍那",
    "T45n1853_001:0024c04": "為本釋迦是迹耳。",
    "T45n1853_001:0024c05": "明同異第十。有兩師。一者空假名。二者不空",
    "T45n1853_001:0024c06": "假名。不空假名者。但無性實有。假世諦不可",
    "T45n1853_001:0024c07": "全無。如鼠嘍栗。第二空假名。謂此世諦舉體",
    "T45n1853_001:0024c08": "不可得。若作假有觀。舉體世諦。作無觀之舉",
    "T45n1853_001:0024c09": "體是真諦。如水中案爪手舉爪令體出。是世",
    "T45n1853_001:0024c10": "諦。手案爪令體沒是真諦。今明義。就此兩義",
    "T45n1853_001:0024c11": "為三階。一往俱非前二解。不同食栗者。假有",
    "T45n1853_001:0024c12": "法恒不空。假壁內空無性。豈非即有是空耶。",
    "T45n1853_001:0024c13": "所以亦不同第二解者。若沒舉體空。即無復",
    "T45n1853_001:0024c14": "世諦。若出時舉體俗有。無復真諦。亦不得並",
    "T45n1853_001:0024c15": "有時便空空時便有。第二階會時。亦並得會。",
    "T45n1853_001:0024c16": "雖復有而空。即空而有。但言空時。亦不失有。",
    "T45n1853_001:0024c17": "言有時。亦不傷空。還同第一不空世諦義。而",
    "T45n1853_001:0024c18": "未始有一有而不空。無有一空而不有。空時",
    "T45n1853_001:0024c19": "舉體空。有時一切有。亦得還同第二空世諦",
    "T45n1853_001:0024c20": "義。第三階一取一捨。碩乖食栗。取用案爪。從",
    "T45n1853_001:0024c21": "來二諦。不成案爪義。從來有二理各別。豈得",
    "T45n1853_001:0024c22": "稱為案爪二諦。今始得用此義。以唯是一爪",
    "T45n1853_001:0024c23": "本非出沒。譬如唯是一道非有非無。而爪用",
    "T45n1853_001:0024c24": "中有時而出。有時而沒。譬二諦用。或時說俗。",
    "T45n1853_001:0024c25": "或時說真。所以始是案爪義。此譬亦小分之",
    "T45n1853_001:0024c26": "說。爪沒時不出。出時不沒。今無有有時不空",
    "T45n1853_001:0024c27": "空時不有。此處不齊。不得舉出沒為譬。今出",
    "T45n1853_001:0024c28": "無別出。還是沒者出。沒無別沒。還是出者沒。",
    "T45n1853_001:0024c29": "故空無別空。說有者為空。有無別有。說空為",
    "T45n1853_001:0025a01": "有故也。次周顒明三宗二諦。一不空假二空",
    "T45n1853_001:0025a02": "假三假空。空假者。開善等用。假空者。四重二",
    "T45n1853_001:0025a03": "諦中初重二諦。雖空而宛然假。雖假而宛然",
    "T45n1853_001:0025a04": "空。空有無礙。問若假空者。假生不生時。為當",
    "T45n1853_001:0025a05": "不於實生不假生耶。答不生有三種。若假生",
    "T45n1853_001:0025a06": "不生。此無性實生義。二者自有假生不生不",
    "T45n1853_001:0025a07": "於假生為世諦中道。用真諦之假為世諦中。",
    "T45n1853_001:0025a08": "三者明假生即不生。安不生置真諦。若不生",
    "T45n1853_001:0025a09": "不滅合論有三種不生不滅。一者不性生滅",
    "T45n1853_001:0025a10": "明於俗諦。二者不假生滅明真諦。三者俗諦",
    "T45n1853_001:0025a11": "為有故明不生。真諦無故明不滅。二諦合論",
    "T45n1853_001:0025a12": "故言不生不滅。",
    "T45n1853_001:0025a13": "大乘玄論卷第一(終)"
}