{
    "T15n0639_010:0611c20": "月燈三昧經卷第十",
    "T15n0639_010:0611c22": "高齊天竺三藏那連提耶舍譯",
    "T15n0639_010:0611c23": "「童子！是故，菩薩應當具足修學身戒。云何菩",
    "T15n0639_010:0611c24": "薩具足身戒？若菩薩具足身戒，於一切法得",
    "T15n0639_010:0611c25": "無礙智，謂身善修行。若身善修行者，於一切",
    "T15n0639_010:0611c26": "法得無礙智，是名菩薩具足身戒。",
    "T15n0639_010:0611c27": "「復次，童子！若具足身戒菩薩，能獲三十二大",
    "T15n0639_010:0611c28": "人之相、得如來十力、四無所畏、四無礙智、十",
    "T15n0639_010:0611c29": "八不共法。童子！是名菩薩具足身戒。",
    "T15n0639_010:0612a01": "「復次，童子！具足身戒菩薩，能獲三解脫門。何",
    "T15n0639_010:0612a02": "者為三？謂空解脫門、無相解脫門、無願解脫",
    "T15n0639_010:0612a03": "門，是名具足身戒。",
    "T15n0639_010:0612a04": "「復次，童子！若具足身戒菩薩，能得具足四梵",
    "T15n0639_010:0612a05": "住。何等為四？謂慈念一切眾生，悲、喜、捨心亦",
    "T15n0639_010:0612a06": "復如是。童子！是名菩薩具足身戒。",
    "T15n0639_010:0612a07": "「復次，童子！云何菩薩修身善行？謂四念處、四",
    "T15n0639_010:0612a08": "正勤、四如意足、五根、五力、七覺分、八聖道分，",
    "T15n0639_010:0612a09": "是名菩薩身戒具足。",
    "T15n0639_010:0612a10": "「復次，童子！具足身戒菩薩，能得四禪及四正",
    "T15n0639_010:0612a11": "受、能住大悲，得善覺觀、得寂滅覺觀，是名菩",
    "T15n0639_010:0612a12": "薩具足身戒。",
    "T15n0639_010:0612a13": "「復次，童子！若菩薩具足身戒，遠離殺生、偷盜、",
    "T15n0639_010:0612a14": "邪婬、妄語、兩舌、惡口、綺語、貪、瞋、邪見十不善",
    "T15n0639_010:0612a15": "業。斗秤欺誑、語言欺誑、衣服欺誑、因官形勢",
    "T15n0639_010:0612a16": "割截、破壞、凌押、繫縛、邪曲、虛妄、與貪共行，一",
    "T15n0639_010:0612a17": "切惡業悉皆遠離，自禁防制，無貪、無取，悉皆",
    "T15n0639_010:0612a18": "斷除；猶如斷截多羅樹頭，於未來世不復更",
    "T15n0639_010:0612a19": "起，無有生法。童子應知：此法是為菩薩具足",
    "T15n0639_010:0612a20": "身戒。「童子！乃於往昔過阿僧祇阿僧祇廣",
    "T15n0639_010:0612a21": "大無量無邊不可思議劫，",
    "T15n0639_010:0612a22": "爾時有佛號曰智光如來、應供、正遍知、明行",
    "T15n0639_010:0612a23": "足、善逝、世間解、無上士、調御丈夫、天人師、佛、世",
    "T15n0639_010:0612a24": "尊，於時住世六十億歲。「爾時，有王號曰勝",
    "T15n0639_010:0612a25": "思惟，與其眷屬八萬億人俱，往智光如來所，",
    "T15n0639_010:0612a26": "頂禮佛足，右遶三匝，退坐一面。「爾時，智光如",
    "T15n0639_010:0612a27": "來即以偈頌說身律儀：",
    "T15n0639_010:0612a28": "「『猶如虛空無垢穢，　　自性光潔畢竟淨；",
    "T15n0639_010:0612a29": "　　如斯身戒亦如是，　　不可音聲而演說。",
    "T15n0639_010:0612b01": "　　音聲與空不可知，　　如是二種同一相。",
    "T15n0639_010:0612b02": "　　說於虛空無相貌，　　彼相便同於身戒；",
    "T15n0639_010:0612b03": "　　若知其戒惟一相，　　彼便具足戒律儀。",
    "T15n0639_010:0612b04": "　　智性無生境亦寂，　　真無漏中妄想盡，",
    "T15n0639_010:0612b05": "　　亦無貪著及愛欲，　　不於財色起渴愛。",
    "T15n0639_010:0612b06": "　　若不見於諸有過，　　終不能知是身戒；",
    "T15n0639_010:0612b07": "　　若有能知無漏戒，　　彼便無復一切生。",
    "T15n0639_010:0612b08": "　　當知羅漢法如是，　　非諸外道之所知。",
    "T15n0639_010:0612b09": "　　於諸三界心怖畏、　　於欲資產無貪愛，",
    "T15n0639_010:0612b10": "　　不悕王位及資財，　　彼能具足此身戒；",
    "T15n0639_010:0612b11": "　　我今說此身戒義，　　此義聲教不能說，",
    "T15n0639_010:0612b12": "　　若能知是法母者，　　是人常能住身戒；",
    "T15n0639_010:0612b13": "　　智者愛樂是義母，　　信樂是義故我說，",
    "T15n0639_010:0612b14": "　　遠離非義應真義，　　斯則常名住身戒；",
    "T15n0639_010:0612b15": "　　諸佛法中說何義？　　云何善能知是義？",
    "T15n0639_010:0612b16": "　　若能知於相應義，　　是即名為住身戒。",
    "T15n0639_010:0612b17": "　　若有觀察於無相，　　一切無我悉空無，",
    "T15n0639_010:0612b18": "　　彼人不名無戒者，　　是人修學實際故。",
    "T15n0639_010:0612b19": "　　觀一切有知非有，　　是人恒住非有際；",
    "T15n0639_010:0612b20": "　　於一切有無所著，　　是人能證無相定。",
    "T15n0639_010:0612b21": "　　若人知於無我法，　　自體空無性非有，",
    "T15n0639_010:0612b22": "　　是人不名無戒者，　　已覺決定真實故；",
    "T15n0639_010:0612b23": "　　若人能知五陰空，　　諸法寂滅無神我，",
    "T15n0639_010:0612b24": "　　彼便名為持戒者，　　其身不復行惡業。",
    "T15n0639_010:0612b25": "　　無有律儀取相者，　　存於我想心執著，",
    "T15n0639_010:0612b26": "　　若取色相執著人，　　起於愛欲無律儀。",
    "T15n0639_010:0612b27": "　　若常修學於實際，　　是人究竟真妙空，",
    "T15n0639_010:0612b28": "　　彼不更起於愛欲，　　不為無戒墮惡道。",
    "T15n0639_010:0612b29": "　　蟻子堪能動虛空、　　須彌安固復令動，",
    "T15n0639_010:0612c01": "　　若有善學實法者，　　諸天妙色不能動；",
    "T15n0639_010:0612c02": "　　彩色可以畫虛空、　　亦可手執於太虛，",
    "T15n0639_010:0612c03": "　　一切諸魔愛、欲等，　　無有能得動搖者；",
    "T15n0639_010:0612c04": "　　呼響音聲猶可捉、　　大石沈水亦可浮，",
    "T15n0639_010:0612c05": "　　如是學於身戒者，　　無有能知彼心念；",
    "T15n0639_010:0612c06": "　　所有一切諸音聲，　　悉皆盛內於篋中，",
    "T15n0639_010:0612c07": "　　若住如是身戒者，　　無有能知彼住所；",
    "T15n0639_010:0612c08": "　　所有雲、雷及電光、　　日、月明等悉可執，",
    "T15n0639_010:0612c09": "　　若有住於身戒者，　　無能知彼身自性；",
    "T15n0639_010:0612c10": "　　四方所有諸風輪，　　羅網、鈎羂可繫縛，",
    "T15n0639_010:0612c11": "　　若有住於身戒者，　　無有能知彼身量。",
    "T15n0639_010:0612c12": "　　其有住於制心者，　　非諸眾生之境界，",
    "T15n0639_010:0612c13": "　　能善修習身戒者，　　猶如虛空無能染。",
    "T15n0639_010:0612c14": "　　於其四方風行道，　　虛空鳥迹猶可見，",
    "T15n0639_010:0612c15": "　　彼之身量不可測，　　及心所行難可思。",
    "T15n0639_010:0612c16": "　　若住如是身戒者，　　彼無一切諸過惡，",
    "T15n0639_010:0612c17": "　　遠離一切煩惱聚，　　由學如是身戒故；",
    "T15n0639_010:0612c18": "　　住於清淨寂滅定，　　不為刀、火之所害，",
    "T15n0639_010:0612c19": "　　彼身無能執捉者，　　由常修學身戒故；",
    "T15n0639_010:0612c20": "　　如是住者無怖畏，　　心無紛動、無嫉妬，",
    "T15n0639_010:0612c21": "　　遠離一切諸厄難，　　修學如是身戒故；",
    "T15n0639_010:0612c22": "　　不畏刀杖及毒藥，　　亦不怖畏水、火災，",
    "T15n0639_010:0612c23": "　　遠離一切諸厄難，　　修學如是身戒故。",
    "T15n0639_010:0612c24": "　　不畏雨雹及盜賊、　　所有一切毒害等，",
    "T15n0639_010:0612c25": "　　彼離一切我想故，　　以離想故無怖畏；",
    "T15n0639_010:0612c26": "　　遠離怖畏及恐懼，　　以無怖畏心不動，",
    "T15n0639_010:0612c27": "　　心不動轉無怖畏，　　億諸魔眾不能怖。",
    "T15n0639_010:0612c28": "　　若於菩薩身戒所，　　演說開曉及顯示，",
    "T15n0639_010:0612c29": "　　若有學是身戒者，　　諸億魔眾不能擾；",
    "T15n0639_010:0613a01": "　　若有欲知諸佛法，　　當知無有其限齊，",
    "T15n0639_010:0613a02": "　　若有修學身戒者，　　是人能為三界塔；",
    "T15n0639_010:0613a03": "　　若有欲知是佛法，　　不可思議寂滅眾，",
    "T15n0639_010:0613a04": "　　若學如是身戒者，　　其行堅固速成佛；",
    "T15n0639_010:0613a05": "　　若有欲得大仙法，　　不可思議佛十力，",
    "T15n0639_010:0613a06": "　　若學如是身戒者，　　修習佛力得不難；",
    "T15n0639_010:0613a07": "　　十八最勝不共法，　　諸佛、如來所安住，",
    "T15n0639_010:0613a08": "　　若有修學是身戒，　　彼得此法不為難；",
    "T15n0639_010:0613a09": "　　若於七覺支寶所，　　及與神足、辯才等，",
    "T15n0639_010:0613a10": "　　若有修學身戒者，　　獲彼妙果不為難；",
    "T15n0639_010:0613a11": "　　於其梵住及四禪，　　及以三種解脫門、",
    "T15n0639_010:0613a12": "　　安隱覺觀及寂滅，　　住身戒者得不難；",
    "T15n0639_010:0613a13": "　　四念處等及正勤，　　大仙五根及五力，",
    "T15n0639_010:0613a14": "　　亦於聖寶八正道，　　住身戒者得不難；",
    "T15n0639_010:0613a15": "　　於餘諸佛所有法，　　不可思議無限量，",
    "T15n0639_010:0613a16": "　　彼得此法悉不難，　　以學如是身戒故。』",
    "T15n0639_010:0613a17": "　　得聞如是身戒已，　　是王獲得最勝利，",
    "T15n0639_010:0613a18": "　　歡喜踊躍而愛樂，　　於彼佛法便出家。",
    "T15n0639_010:0613a19": "　　出家已經十億歲，　　修行最勝淨梵行，",
    "T15n0639_010:0613a20": "　　恒常修行四梵住，　　利益世間諸天人。",
    "T15n0639_010:0613a21": "　　善修清淨梵住已，　　便得如是勝身戒，",
    "T15n0639_010:0613a22": "　　復見十方億千佛，　　修行如是菩提行。",
    "T15n0639_010:0613a23": "　　於彼勝法出家已，　　修行最勝淨梵行，",
    "T15n0639_010:0613a24": "　　具足多聞妙辯才，　　是名聰慧大法師。",
    "T15n0639_010:0613a25": "　　堅持禁戒無缺漏，　　戒身清淨無瑕穢，",
    "T15n0639_010:0613a26": "　　所謂聖戒無漏戒，　　當知聖戒是常住。",
    "T15n0639_010:0613a27": "　　童子！我昔修菩提，　　爾時化作勝思王，",
    "T15n0639_010:0613a28": "　　汝勿致疑為異人，　　當知即是我身也。",
    "T15n0639_010:0613a29": "　　童子！汝應隨順學，　　安住如是勝身戒，",
    "T15n0639_010:0613b01": "　　當為億眾廣宣說，　　不久亦當得如我。",
    "T15n0639_010:0613b02": "「童子！是故，菩薩當修行清淨身業。何以故？修",
    "T15n0639_010:0613b03": "行淨業菩薩摩訶薩，不畏墮於地獄、畜生、餓",
    "T15n0639_010:0613b04": "鬼、閻魔羅等，亦不畏八難、五趣苦厄，又不畏",
    "T15n0639_010:0613b05": "水、火、五兵、毒藥、王賊、師子、虎、豹、豺狼、犀、象、熊、",
    "T15n0639_010:0613b06": "羆一切惡獸、毒蟲食肉之屬，亦復不畏人非",
    "T15n0639_010:0613b07": "人難。「童子！修行清淨身行菩薩摩訶薩，欲以",
    "T15n0639_010:0613b08": "手掌舉此三千大千世界，若高一多羅乃至",
    "T15n0639_010:0613b09": "十多羅，隨其所欲悉能舉之。「童子！淨身行菩",
    "T15n0639_010:0613b10": "薩摩訶薩能達究竟神通彼岸。彼以報得神",
    "T15n0639_010:0613b11": "足福德力故，攝取遠離隨順無染寂滅之定，",
    "T15n0639_010:0613b12": "悉皆能入；依是定故，無漏成就得一切世間",
    "T15n0639_010:0613b13": "無礙之眼。云何神足？謂隨念能為威力自在",
    "T15n0639_010:0613b14": "解了無滯，隨欲能成故名神足。",
    "T15n0639_010:0613b15": "「復次，童子！住神足菩薩摩訶薩能為種種神",
    "T15n0639_010:0613b16": "變之事，所謂一能為多、多能為一，隱顯自在，",
    "T15n0639_010:0613b17": "石壁諸山徹過無礙如風行空，在於空中加",
    "T15n0639_010:0613b18": "趺而坐猶如飛鳥，履水如地，出沒地中如水",
    "T15n0639_010:0613b19": "無異，身出煙焰如大火聚，日月有大威德而",
    "T15n0639_010:0613b20": "能捫摸，欲為大身自在無礙乃至梵天。」爾時，",
    "T15n0639_010:0613b21": "世尊即說偈言：",
    "T15n0639_010:0613b22": "「神通自在遊十方，　　於諸石壁及諸山，",
    "T15n0639_010:0613b23": "　隨意徹過無有礙；　　猶如飛鳥順風行，",
    "T15n0639_010:0613b24": "　履於大地猶如水，　　出沒自在無所礙；",
    "T15n0639_010:0613b25": "　遊行於水不沈沒，　　猶若履於堅[革*卬]地；",
    "T15n0639_010:0613b26": "　一身能現於千身，　　無量多身能為一，",
    "T15n0639_010:0613b27": "　隨意能現種種色，　　智者為渡眾生故；",
    "T15n0639_010:0613b28": "　遊行空中如飛鳥，　　身出煙焰如火聚，",
    "T15n0639_010:0613b29": "　復能己身悉流出，　　清淨涼冷香美水。",
    "T15n0639_010:0613c01": "　智者端坐於此地，　　而能以手摩日、月，",
    "T15n0639_010:0613c02": "　一念能往梵天所，　　而為梵眾演勝法；",
    "T15n0639_010:0613c03": "　千億梵眾聞法已，　　樂求無上獲勝利，",
    "T15n0639_010:0613c04": "　復能往餘勝天處，　　而為演說最勝法。",
    "T15n0639_010:0613c05": "　若其意欲說法時，　　便能震動大千界，",
    "T15n0639_010:0613c06": "　又令無量億佛剎，　　微妙音聲悉充滿。",
    "T15n0639_010:0613c07": "「童子！是故，菩薩應當修學清淨身行。何以故？",
    "T15n0639_010:0613c08": "修行清淨身行菩薩摩訶薩，天耳界清淨過",
    "T15n0639_010:0613c09": "人聞於音聲——若地獄、畜生、閻魔羅處，天上、人",
    "T15n0639_010:0613c10": "中，若近、若遠——是名天耳通。「童子！菩薩復應修",
    "T15n0639_010:0613c11": "學清淨身行。何以故？修行清淨身行菩薩摩",
    "T15n0639_010:0613c12": "訶薩，常能知他心：有欲心如實知有欲心、",
    "T15n0639_010:0613c13": "無欲心如實知無欲心、有瞋心如實知有瞋",
    "T15n0639_010:0613c14": "心、無瞋心如實知無瞋心、有癡心如實知",
    "T15n0639_010:0613c15": "有癡心、無癡心如實知無癡心、有取心如實",
    "T15n0639_010:0613c16": "知有取心、無取心如實知無取心、有顛倒心",
    "T15n0639_010:0613c17": "如實知有顛倒心、無顛倒心如實知無顛倒",
    "T15n0639_010:0613c18": "心、有小心如實知有小心、無小心如實知無",
    "T15n0639_010:0613c19": "小心、有大心如實知有大心、無大心如實知",
    "T15n0639_010:0613c20": "無大心、有光潔心如實知有光潔心、無光潔",
    "T15n0639_010:0613c21": "心如實知無光潔心、無量心如實知無量心、",
    "T15n0639_010:0613c22": "有量心如實知有量心、總心如實知總心、無",
    "T15n0639_010:0613c23": "總心如實知無總心、亂心如實知亂心、無亂",
    "T15n0639_010:0613c24": "心如實知無亂心、定心如實知定心、非定心",
    "T15n0639_010:0613c25": "如實知非定心、上心如實知上心、無上心如",
    "T15n0639_010:0613c26": "實知無上心、解脫心如實知解脫心、非解脫",
    "T15n0639_010:0613c27": "心如實知非解脫心、無學心如實知無學心、",
    "T15n0639_010:0613c28": "學心如實知學心。童子！是名菩薩於他眾生",
    "T15n0639_010:0613c29": "心如實了知。",
    "T15n0639_010:0614a01": "「復次，童子！菩薩應當修學清淨身行。何者菩",
    "T15n0639_010:0614a02": "薩清淨身行？所謂念知種種宿命之事，若一",
    "T15n0639_010:0614a03": "生、二生、三生，乃至十生、二十生、三十生，百生、",
    "T15n0639_010:0614a04": "千生、萬生、十萬生、百萬生、千萬生、萬萬生，復",
    "T15n0639_010:0614a05": "念知一劫、百劫，乃至千、萬劫事，知劫成、知劫",
    "T15n0639_010:0614a06": "壞、及知劫成壞、乃至知於無量劫成壞事，",
    "T15n0639_010:0614a07": "及知劫中彼曾有眾生如是名、如是姓、如是",
    "T15n0639_010:0614a08": "生處、如是飲食、如是長壽、如是短壽、如是久",
    "T15n0639_010:0614a09": "住、如是壽盡、知如是受苦、如是受樂、若於此",
    "T15n0639_010:0614a10": "處死彼處生、彼處死此處生、如是狀貌、如是",
    "T15n0639_010:0614a11": "國土，如是往事悉皆憶知，是名菩薩宿命",
    "T15n0639_010:0614a12": "智通。",
    "T15n0639_010:0614a13": "「復次，童子！菩薩應當修習清淨身行。何者菩",
    "T15n0639_010:0614a14": "薩清淨身行？所謂天眼界清淨過於人眼，見",
    "T15n0639_010:0614a15": "諸眾生往來生死——若好色、若惡色，若趣善道、",
    "T15n0639_010:0614a16": "若趣惡道，若住善道、若住惡道，若苦、若樂，若",
    "T15n0639_010:0614a17": "勝、若劣——如自作業皆悉了知。是諸眾生成就",
    "T15n0639_010:0614a18": "身惡行、成就口惡行、成就意惡行、毀謗賢聖、",
    "T15n0639_010:0614a19": "邪見業因緣故，身壞命終墮於地獄；是諸眾",
    "T15n0639_010:0614a20": "生若成就身善行、成就口善行、成就意善行、",
    "T15n0639_010:0614a21": "不謗賢聖、正見因緣故，身壞命終趣於善處，",
    "T15n0639_010:0614a22": "生於天上。童子！是名菩薩天眼界清淨過於",
    "T15n0639_010:0614a23": "人眼，見諸眾生往來生死——若好色、若惡色，",
    "T15n0639_010:0614a24": "若趣善道、若趣惡道，若住善道、若住惡道，若",
    "T15n0639_010:0614a25": "苦、若樂，若勝、若劣——如自己業皆悉了知，是名",
    "T15n0639_010:0614a26": "天眼通。",
    "T15n0639_010:0614a27": "「復次，童子！若修行清淨身行菩薩摩訶薩，以",
    "T15n0639_010:0614a28": "一念三世相應智慧，所有若知、若見、若得、若",
    "T15n0639_010:0614a29": "證、應當了知，彼一切悉知、悉見、悉得、悉證、悉",
    "T15n0639_010:0614b01": "皆了達。彼法云何？所謂無明緣行、行緣識、識",
    "T15n0639_010:0614b02": "緣名色、名色緣六入、六入緣觸、觸緣受、受緣",
    "T15n0639_010:0614b03": "愛、愛緣取、取緣有、有緣生、生緣老、死、憂悲、苦",
    "T15n0639_010:0614b04": "惱。如是，十二因緣應知、應見、應得、應證、應當",
    "T15n0639_010:0614b05": "覺了。如是，無明滅故行滅、行滅故識滅、識滅",
    "T15n0639_010:0614b06": "故名色滅、名色滅故六入滅、六入滅故觸滅、",
    "T15n0639_010:0614b07": "觸滅故受滅、受滅故愛滅、愛滅故取滅、取滅",
    "T15n0639_010:0614b08": "故有滅、有滅故生滅、生滅故老、死滅、憂悲、苦",
    "T15n0639_010:0614b09": "惱一切皆滅，如實知見、如實得證、如實覺了。",
    "T15n0639_010:0614b10": "於四聖諦亦如實了知，是名漏盡通。」爾時，世",
    "T15n0639_010:0614b11": "尊而說偈言：",
    "T15n0639_010:0614b12": "「菩薩已顯示，　　神通之次第，",
    "T15n0639_010:0614b13": "　安住三昧中，　　悉能隨意到。",
    "T15n0639_010:0614b14": "　善修其耳根，　　得難思天耳，",
    "T15n0639_010:0614b15": "　其耳能得聞，　　導師所說法。",
    "T15n0639_010:0614b16": "　能知眾生心，　　有欲及離欲，",
    "T15n0639_010:0614b17": "　有瞋及無瞋，　　有癡及無癡。",
    "T15n0639_010:0614b18": "　了知宿世事，　　本昔所居處，",
    "T15n0639_010:0614b19": "　於其千億劫，　　智慧能照達。",
    "T15n0639_010:0614b20": "　善修於眼根，　　得難思天眼，",
    "T15n0639_010:0614b21": "　以眼見眾生，　　死此生於彼。",
    "T15n0639_010:0614b22": "　一念能悉知，　　一切眾生念，",
    "T15n0639_010:0614b23": "　如是悉了知，　　彼智不思議。",
    "T15n0639_010:0614b24": "「童子！云何口戒？菩薩摩訶薩若成就口戒，",
    "T15n0639_010:0614b25": "則得佛六十種無礙清淨美妙音聲不可思",
    "T15n0639_010:0614b26": "議，是名口戒。",
    "T15n0639_010:0614b27": "「復次，童子！若具足口戒菩薩摩訶薩有所言",
    "T15n0639_010:0614b28": "說，人皆信受，是名口戒。",
    "T15n0639_010:0614b29": "「復次，童子！具足口戒菩薩摩訶薩得三十二",
    "T15n0639_010:0614c01": "大人相、得如來十力——所謂是處非處智力、知",
    "T15n0639_010:0614c02": "諸眾生過去未來現在業處因果智力、知諸",
    "T15n0639_010:0614c03": "禪定解脫三昧正受有煩惱無煩惱智力、知",
    "T15n0639_010:0614c04": "他壽命知他眾生根差別智力、知眾生種種",
    "T15n0639_010:0614c05": "無量欲智力、知諸眾生種種無量性智力、知",
    "T15n0639_010:0614c06": "一切至處道智力、知宿命智力、知一切眾生",
    "T15n0639_010:0614c07": "生死智力、知漏盡智力。",
    "T15n0639_010:0614c08": "「復次，童子！若具足口戒菩薩摩訶薩能得四",
    "T15n0639_010:0614c09": "無畏、十八不共法，是名口戒具足。",
    "T15n0639_010:0614c10": "「復次，童子！若具足口戒菩薩摩訶薩得三解",
    "T15n0639_010:0614c11": "脫門、得四梵住，是名具足口戒。",
    "T15n0639_010:0614c12": "「復次，童子！具足口戒菩薩摩訶薩，略而言之，",
    "T15n0639_010:0614c13": "得四念處、四正勤、四如意足、五根、五力、七覺分、",
    "T15n0639_010:0614c14": "八聖道分，是名菩薩具足口戒。",
    "T15n0639_010:0614c15": "「復次，童子！若具足口戒菩薩摩訶薩得大悲",
    "T15n0639_010:0614c16": "梵住、得大捨梵住、得安隱覺、得寂滅覺，是名",
    "T15n0639_010:0614c17": "菩薩具足口戒。",
    "T15n0639_010:0614c18": "「復次，童子！若菩薩摩訶薩具足口戒者，得遠",
    "T15n0639_010:0614c19": "離妄語、兩舌、惡口、綺語，於父母師長所不出",
    "T15n0639_010:0614c20": "麁言，一切過惡之言菩薩悉皆遠離。於彼言",
    "T15n0639_010:0614c21": "說，如實了知如響、如夢、如幻、如化、如陽焰、如",
    "T15n0639_010:0614c22": "光影，於此響聲乃至光影悉無所得、無分別、",
    "T15n0639_010:0614c23": "無取、無緣、無執著，是名菩薩具足口戒。「童子！",
    "T15n0639_010:0614c24": "清淨口戒菩薩摩訶薩得一切佛語、得一切",
    "T15n0639_010:0614c25": "佛神足、得一切佛神通。」爾時，世尊而說頌",
    "T15n0639_010:0614c26": "曰：",
    "T15n0639_010:0614c27": "「若與口戒相應者，　　是諸菩薩必獲得，",
    "T15n0639_010:0614c28": "　一切諸法無礙智，　　是名具足於口戒；",
    "T15n0639_010:0615a01": "　若與口戒相應者，　　獲三十二大人相、",
    "T15n0639_010:0615a02": "　得佛十力、不共法，　　是名具足於口戒；",
    "T15n0639_010:0615a03": "　若與口戒相應者，　　能得一切諸佛法，",
    "T15n0639_010:0615a04": "　謂我已說諸佛法，　　是名具足於口戒；",
    "T15n0639_010:0615a05": "　若與口戒相應者，　　能獲梵住及辯才，",
    "T15n0639_010:0615a06": "　逮不思議希有法，　　是名具足於口戒；",
    "T15n0639_010:0615a07": "　若與口戒相應者，　　得四念處及正勤，",
    "T15n0639_010:0615a08": "　具四神足、根、力等，　　是名具足於口戒；",
    "T15n0639_010:0615a09": "　若與口戒相應者，　　得於大捨無所畏，",
    "T15n0639_010:0615a10": "　得大悲愍清淨住，　　是名具足於口戒；",
    "T15n0639_010:0615a11": "　若與口戒相應者，　　能得清淨安隱覺，",
    "T15n0639_010:0615a12": "　及得寂靜覺觀等，　　是名具足於口戒；",
    "T15n0639_010:0615a13": "　若與口戒相應者，　　遠離妄語及兩舌，",
    "T15n0639_010:0615a14": "　復離惡口及綺語，　　是名具足於口戒；",
    "T15n0639_010:0615a15": "　若與口戒相應者，　　終不誹謗於正法，",
    "T15n0639_010:0615a16": "　亦不毀訾於如來，　　是名具足於口戒；",
    "T15n0639_010:0615a17": "　若與口戒相應者，　　於其父母、師長所，",
    "T15n0639_010:0615a18": "　不作非法麁惡言，　　是名具足於口戒；",
    "T15n0639_010:0615a19": "　若與口戒相應者，　　終不起口一切過，",
    "T15n0639_010:0615a20": "　彼能悉離無有餘，　　是名具足於口戒；",
    "T15n0639_010:0615a21": "　若與口戒相應者，　　能知語言猶如響，",
    "T15n0639_010:0615a22": "　覺了音聲猶如夢，　　是名具足於口戒；",
    "T15n0639_010:0615a23": "　了知無我及壽命，　　緣起虛妄猶如夢，",
    "T15n0639_010:0615a24": "　能知語言如是者，　　是名具足於口戒；",
    "T15n0639_010:0615a25": "　滅諦不實猶如夢，　　涅槃之體如夢性，",
    "T15n0639_010:0615a26": "　菩薩知言如是者，　　是名具足於口戒；",
    "T15n0639_010:0615a27": "　諸餘語言不可得，　　無有分別、無滯著、",
    "T15n0639_010:0615a28": "　無有攀緣、無取執，　　是名具足於口戒。",
    "T15n0639_010:0615a29": "「童子！云何名意戒？若具足意戒菩薩摩訶",
    "T15n0639_010:0615b01": "薩，得一切佛法、得一切神通、心得不動解脫，",
    "T15n0639_010:0615b02": "若具足意戒菩薩摩訶薩得金剛三昧定，是",
    "T15n0639_010:0615b03": "名意戒成就。",
    "T15n0639_010:0615b04": "「復次，童子！若具足意戒菩薩摩訶薩得熾然",
    "T15n0639_010:0615b05": "光明，是名具足意戒；若具足意戒菩薩摩訶",
    "T15n0639_010:0615b06": "薩得六十種美妙音聲相應，是名具足意戒。",
    "T15n0639_010:0615b07": "「復次，童子！若具足意戒菩薩摩訶薩得三十",
    "T15n0639_010:0615b08": "二大人相、十力、四無畏、四無礙智、十八不共",
    "T15n0639_010:0615b09": "法，是名具足意戒。",
    "T15n0639_010:0615b10": "「復次，童子！具足意戒菩薩摩訶薩得三解脫",
    "T15n0639_010:0615b11": "門——謂空、無相、無願——是名具足意戒。",
    "T15n0639_010:0615b12": "「復次，童子！具足意戒菩薩摩訶薩得四梵",
    "T15n0639_010:0615b13": "住——謂大慈、大悲、大喜、大捨——是名具足意戒。",
    "T15n0639_010:0615b14": "「復次，童子！具足意戒菩薩摩訶薩得四念",
    "T15n0639_010:0615b15": "處、四正勤、四如意足、五根、五力、七覺分、八聖道",
    "T15n0639_010:0615b16": "分，是名具足意戒。",
    "T15n0639_010:0615b17": "「復次，童子！若具足意戒菩薩摩訶薩得住大",
    "T15n0639_010:0615b18": "悲、得住大捨、得安隱覺、得寂滅覺、得利益、",
    "T15n0639_010:0615b19": "得威儀、得勝行，是名具足意戒。",
    "T15n0639_010:0615b20": "「復次，童子！若菩薩摩訶薩棄捨邪見，不與邪",
    "T15n0639_010:0615b21": "見俱；斷除瞋恚，不與瞋恚俱；斷除慳貪，不與",
    "T15n0639_010:0615b22": "慳貪俱；棄捨懈怠，不與懈怠俱；於父母師長",
    "T15n0639_010:0615b23": "所不起諂曲心、貪瞋癡心，亦不與俱；不捨",
    "T15n0639_010:0615b24": "菩提心、不捨信樂心，諸餘過惡覺觀心悉皆",
    "T15n0639_010:0615b25": "捨離，亦不與俱，是名具足意戒。「善知諸法如",
    "T15n0639_010:0615b26": "幻、如夢、如化、如焰、如響、如光影，無去、無來，亦",
    "T15n0639_010:0615b27": "復知苦如夢、知無我如夢、知無常如夢、知無",
    "T15n0639_010:0615b28": "眾生如夢、知空如夢，意無所得、無分別、無滯",
    "T15n0639_010:0615b29": "著、無攀緣、無取執。童子！是名菩薩具足意戒。",
    "T15n0639_010:0615c01": "「若菩薩具足清淨意戒法者便遠離一切諸",
    "T15n0639_010:0615c02": "難，得不可思議一切諸佛法、得一切諸佛神",
    "T15n0639_010:0615c03": "通、得心解脫不動。童子！是名具足意戒。」爾時，",
    "T15n0639_010:0615c04": "世尊而說頌曰：",
    "T15n0639_010:0615c05": "「一心諦聽勿亂想，　　所說意戒淨無垢，",
    "T15n0639_010:0615c06": "　得聞法已起諸行，　　便能速悟於菩提。",
    "T15n0639_010:0615c07": "　智者若持於意戒，　　第一寂靜廣不動，",
    "T15n0639_010:0615c08": "　佛法難思未曾有，　　是則名為意戒淨；",
    "T15n0639_010:0615c09": "　智者若持於意戒，　　心得解脫常不動，",
    "T15n0639_010:0615c10": "　得如金剛最勝定，　　是則名為意戒淨；",
    "T15n0639_010:0615c11": "　智者若能發起此，　　稱欲敷演廣利益，",
    "T15n0639_010:0615c12": "　獲得六十微妙聲，　　是則名為意戒淨；",
    "T15n0639_010:0615c13": "　智者意戒最為上，　　得三十二大人相，",
    "T15n0639_010:0615c14": "　得佛十力、諸功德，　　是則名說勝意戒；",
    "T15n0639_010:0615c15": "　智者若持於意戒，　　獲得辯才及無畏、",
    "T15n0639_010:0615c16": "　得勝希有難思法，　　是則名為勝意戒；",
    "T15n0639_010:0615c17": "　智者若持於意戒，　　得四念處及神足，",
    "T15n0639_010:0615c18": "　復獲正勤及根、力，　　是名已說勝意戒；",
    "T15n0639_010:0615c19": "　智者若持於意戒，　　能得清淨七覺支，",
    "T15n0639_010:0615c20": "　亦能獲得八聖道，　　是則已說勝意戒；",
    "T15n0639_010:0615c21": "　智者若持於意戒，　　獲得最勝大捨住，",
    "T15n0639_010:0615c22": "　及大悲住淨無垢，　　是名已說勝意戒；",
    "T15n0639_010:0615c23": "　智者若持於意戒，　　得安隱覺淨無垢，",
    "T15n0639_010:0615c24": "　得遠離覺諸功德，　　是則名說勝意戒；",
    "T15n0639_010:0615c25": "　智者若持於意戒，　　不與一切邪見居，",
    "T15n0639_010:0615c26": "　恒常不起無明恚，　　是則名為意戒淨。",
    "T15n0639_010:0615c27": "　若能具足意戒者，　　乃至少時不諂曲，",
    "T15n0639_010:0615c28": "　父母、師所無諂偽，　　是則已說意戒淨；",
    "T15n0639_010:0615c29": "　智者若具於意戒，　　貪、瞋等事悉永離，",
    "T15n0639_010:0616a01": "　愚癡之法亦皆斷，　　是則已說勝意戒；",
    "T15n0639_010:0616a02": "　智者若具於意戒，　　恒常不捨菩提心，",
    "T15n0639_010:0616a03": "　信心決定終不壞，　　是則已說勝意戒；",
    "T15n0639_010:0616a04": "　智者若具於意戒，　　所有一切諸過惡，",
    "T15n0639_010:0616a05": "　皆悉遠離不與居，　　是則已說勝意戒；",
    "T15n0639_010:0616a06": "　心能入於如幻法，　　猶如睡夢、陽焰等，",
    "T15n0639_010:0616a07": "　亦如光影、呼聲響，　　是則已說勝意戒；",
    "T15n0639_010:0616a08": "　知苦惱事猶如夢，　　及與無常、空無我，",
    "T15n0639_010:0616a09": "　心意能知如是者，　　是則已說勝意戒；",
    "T15n0639_010:0616a10": "　知無眾生、無壽命，　　悟諸因緣如輪轉，",
    "T15n0639_010:0616a11": "　無所從來、無去處，　　是則已說勝意戒；",
    "T15n0639_010:0616a12": "　推求彼意無可得，　　亦無分別、無滯著、",
    "T15n0639_010:0616a13": "　無有攀緣、無取執，　　是則已說勝意戒；",
    "T15n0639_010:0616a14": "　第一義諦猶如夢，　　觀知涅槃亦復然，",
    "T15n0639_010:0616a15": "　智者若了意如是，　　是則已說勝意戒。",
    "T15n0639_010:0616a16": "「童子！彼云何名業清淨？見於三有猶如夢想，",
    "T15n0639_010:0616a17": "於彼厭離不起貪愛，是名業清淨。「云何名過",
    "T15n0639_010:0616a18": "於攀緣？謂知陰界入如幻而遠離故。「云何名",
    "T15n0639_010:0616a19": "了知諸陰？謂悟知諸陰猶如陽焰故。「云何得",
    "T15n0639_010:0616a20": "諸界平等？謂知界等如化而棄捨故。「云何遣",
    "T15n0639_010:0616a21": "除諸入？謂入如光影而棄捐故。「云何名斷除",
    "T15n0639_010:0616a22": "渴愛？謂於一切法無諸攀緣故。「云何名證於",
    "T15n0639_010:0616a23": "無生忍？於一切法無所得故。「云何名知於諸",
    "T15n0639_010:0616a24": "業？謂發起精進斷除諸苦故。「云何名顯示諸",
    "T15n0639_010:0616a25": "因？謂陰如響，無有生故。「云何名不壞於果？謂",
    "T15n0639_010:0616a26": "業果如夢而無所壞故。「云何名現見諸法？謂",
    "T15n0639_010:0616a27": "諸法中得無生忍故。「云何名修集於道？於",
    "T15n0639_010:0616a28": "一切法無所修故。「云何名值遇諸佛？謂具一",
    "T15n0639_010:0616a29": "切諸佛戒行故。「云何名智慧明利？謂於一切",
    "T15n0639_010:0616b01": "法獲無生忍故。「云何名入諸眾生樂欲？謂知",
    "T15n0639_010:0616b02": "諸眾生前後根差別故。「云何名得於法智？謂",
    "T15n0639_010:0616b03": "於一切法無所得故。「云何名無礙辯智？謂能",
    "T15n0639_010:0616b04": "達如實法式故。「云何名善知文字差別智？謂",
    "T15n0639_010:0616b05": "知三種語言差別故。「云何名過於諸事？謂悟",
    "T15n0639_010:0616b06": "解無事故。「云何名知於音聲？謂入音聲如響",
    "T15n0639_010:0616b07": "智故。「云何名得歡喜？謂於一切法無所得，",
    "T15n0639_010:0616b08": "遠離苦惱、棄捨重擔而出離故。「云何名得於",
    "T15n0639_010:0616b09": "愛喜？謂於乞求者令得歡喜，知施時見利益",
    "T15n0639_010:0616b10": "故。「云何名心調正直？謂能了知四真諦故。",
    "T15n0639_010:0616b11": "「云何名正直威儀？謂調均身故。「云何名遠離",
    "T15n0639_010:0616b12": "怒色？謂斷諸瞋過故。「云何名面常怡悅？謂善",
    "T15n0639_010:0616b13": "戒共住安隱故。「云何名美妙言？謂與他人說",
    "T15n0639_010:0616b14": "利益事故。「云何名先言慰喻？謂先言：『善來。』速",
    "T15n0639_010:0616b15": "起迎接故。「云何名不懈怠？謂不捨策勤故。「云",
    "T15n0639_010:0616b16": "何名恭敬尊長？謂敬懼尊長如善知識想故。",
    "T15n0639_010:0616b17": "「云何名供養尊長？謂隨所侍養從教故。「云何",
    "T15n0639_010:0616b18": "名生便知足？謂於一切資生而不樂著故。「云",
    "T15n0639_010:0616b19": "何名求白法無厭？謂集諸善法故。「云何名命",
    "T15n0639_010:0616b20": "清淨？謂隨宜所得便生知足，若不知足便生",
    "T15n0639_010:0616b21": "諂曲、誇談、誑誘、激發他人、以利求利，是事",
    "T15n0639_010:0616b22": "悉捨故。「云何名不捨住阿蘭若處？所謂不棄",
    "T15n0639_010:0616b23": "策勤，樂於邊閑及以叢林、巖穴、澗谷，愛樂於",
    "T15n0639_010:0616b24": "法，不與在家、出家交遊，不著利養，斷除渴",
    "T15n0639_010:0616b25": "愛，受禪定喜故。「云何名地地住處智？謂聲聞",
    "T15n0639_010:0616b26": "果處智、辟支佛果處智，菩薩地住處智故。",
    "T15n0639_010:0616b27": "「云何名憶念不忘？謂念無常、苦、空、無我故。「云",
    "T15n0639_010:0616b28": "何名得陰巧便智？謂知陰、界、入差別而無所",
    "T15n0639_010:0616b29": "得故。「云何名證於神通？謂獲四神足能為變",
    "T15n0639_010:0616c01": "現故。「云何名滅諸煩惱？謂斷除貪、瞋、癡故。",
    "T15n0639_010:0616c02": "「云何名斷除習氣？謂厭昔愚行，不樂聲聞、辟",
    "T15n0639_010:0616c03": "支佛地故。「云何名為轉勝行？謂能起如來力、",
    "T15n0639_010:0616c04": "無畏、四無礙辯故。「云何名修習因？謂斷除憎",
    "T15n0639_010:0616c05": "愛故。「云何名知犯方便？謂知波羅提木叉、知",
    "T15n0639_010:0616c06": "毘尼、知戒故。「云何名斷諸悔惱？於諸罪過至",
    "T15n0639_010:0616c07": "誠懺悔，更不重造，修諸善法故。「云何名斷除",
    "T15n0639_010:0616c08": "愛戀？拔於三界渴愛枝條，發生未起之善、已",
    "T15n0639_010:0616c09": "生之善令不壞失故。「云何名越過諸有？謂",
    "T15n0639_010:0616c10": "於諸三界而無所得又不顧念，是名過於諸",
    "T15n0639_010:0616c11": "有。「云何名明達宿命？謂憶知過去世事故。",
    "T15n0639_010:0616c12": "「云何名於業果無疑？謂離諸斷常故。「云何名",
    "T15n0639_010:0616c13": "思惟於法？謂思念如實之法故。「云何名習於",
    "T15n0639_010:0616c14": "多聞？謂修習、受持聲聞藏、辟支佛藏、菩薩藏",
    "T15n0639_010:0616c15": "故。「云何名得捷利智？謂觀無生智猶如夢故。",
    "T15n0639_010:0616c16": "「云何名樂欲於智？所謂常習智慧故。「云何名",
    "T15n0639_010:0616c17": "通達智慧？所謂起於阿耨多羅三藐三菩提",
    "T15n0639_010:0616c18": "故。「云何名得調伏地？謂菩薩所修學處故。「云",
    "T15n0639_010:0616c19": "何名譬如於山？所謂不捨菩提心故。「云何不",
    "T15n0639_010:0616c20": "動？所謂無分別，不為煩惱所奪故。「云何名不",
    "T15n0639_010:0616c21": "躁動？所謂於一切相無緣念故。「云何名不退",
    "T15n0639_010:0616c22": "相？謂於六波羅蜜無所缺減，恒常得見他剎",
    "T15n0639_010:0616c23": "諸佛故。「云何名出生善法？謂親近阿耨多羅",
    "T15n0639_010:0616c24": "三藐三菩提故。「云何名厭離惡業？所謂堅持",
    "T15n0639_010:0616c25": "禁戒，更不起惡故。「云何名不行煩惱？所謂不",
    "T15n0639_010:0616c26": "起無明、有愛及瞋故。「云何名不捨於戒？所謂",
    "T15n0639_010:0616c27": "信因果、恭敬如來故。「云何名分別諸禪？所謂",
    "T15n0639_010:0616c28": "知心及數，善巧方便而得一心故。「云何名知",
    "T15n0639_010:0616c29": "一切眾生樂欲？所謂知根差別故。「云何名善",
    "T15n0639_010:0617a01": "分別生處智？所謂知五趣差別故。「云何名無",
    "T15n0639_010:0617a02": "邊智？所謂自然知於世間、出世間法故。「云何",
    "T15n0639_010:0617a03": "名言語次第智？所謂能知如來權密言說故。",
    "T15n0639_010:0617a04": "「云何名棄捨俗緣？所謂身心遠離而出家故。",
    "T15n0639_010:0617a05": "「云何名不樂三界？所謂於三界如實見過故。",
    "T15n0639_010:0617a06": "「云何名不下劣心？所謂不捨於心，若入正受",
    "T15n0639_010:0617a07": "亦復不捨故。「云何名於諸法無執著？所謂於",
    "T15n0639_010:0617a08": "一切法棄捨愛故。「云何名攝受正法？所謂護",
    "T15n0639_010:0617a09": "佛如是修多羅故，是名攝受正法。「云何名守",
    "T15n0639_010:0617a10": "護正法？所謂一切謗法眾生以法降伏，是",
    "T15n0639_010:0617a11": "名護法。「云何名信於業報？所謂於諸惡業羞",
    "T15n0639_010:0617a12": "恥厭離，修習善法故。「云何名知律方便？所謂",
    "T15n0639_010:0617a13": "知自性犯不犯、知性罪犯不犯故。「云何名滅",
    "T15n0639_010:0617a14": "諸違諍？所謂棄捨眾閙故。「云何名不相違",
    "T15n0639_010:0617a15": "返？所謂不憙一切世間語言故。「云何名忍",
    "T15n0639_010:0617a16": "地？所謂忍於身心逼惱故。「云何名攝受於忍？",
    "T15n0639_010:0617a17": "所謂於他所說麁惡語言悉能棄捨，忍辱無減",
    "T15n0639_010:0617a18": "故。「云何名選擇於法？所謂知陰界入差別，",
    "T15n0639_010:0617a19": "知有漏助道、清淨助道，於彼法而無所得",
    "T15n0639_010:0617a20": "故。「云何名決定巧便？所謂於一切法無所",
    "T15n0639_010:0617a21": "言說故。「云何名善知句義差別智？所謂通達",
    "T15n0639_010:0617a22": "一切諸法故。「云何名法句出生善巧智？所謂",
    "T15n0639_010:0617a23": "說於如實法故。「云何名知義非義差別智？所",
    "T15n0639_010:0617a24": "謂知法性無增、無減故。「云何名前際智？所謂",
    "T15n0639_010:0617a25": "因智故。「云何名後際智？所謂緣智故。「云何",
    "T15n0639_010:0617a26": "名三世平等智？所謂於一切事法了知無有",
    "T15n0639_010:0617a27": "差別，安住無事法故。「云何名知三世差別",
    "T15n0639_010:0617a28": "智？所謂於三世法無所得，亦無思念故。「云",
    "T15n0639_010:0617a29": "何名心住？所謂不得於心故。「云何名身住？",
    "T15n0639_010:0617b01": "所謂身念處，是名身住。「云何名護威儀？所謂",
    "T15n0639_010:0617b02": "威儀無有錯亂故。「云何名不壞威儀？所謂覆",
    "T15n0639_010:0617b03": "藏善事故。「云何名不分別威儀？所謂離樂欲",
    "T15n0639_010:0617b04": "惡心故。「云何名諸根端嚴？所謂思量法趣，所",
    "T15n0639_010:0617b05": "說相應、能知時節，於如實法如實演說故。「云",
    "T15n0639_010:0617b06": "何名世諦智？善知去來法故，是名世智。「云",
    "T15n0639_010:0617b07": "何名解脫捨？所謂隨所有財不隱藏、不慳嫉",
    "T15n0639_010:0617b08": "故。「云何名常舒施手？所謂善共同戒故。「云",
    "T15n0639_010:0617b09": "何名無有悋心？所謂信心盡施故。「云何名",
    "T15n0639_010:0617b10": "慚？所謂恥諸暴惡故。「云何名愧？所謂羞",
    "T15n0639_010:0617b11": "諸愚害故。「云何名憎棄惡心？所謂知愚癡法，",
    "T15n0639_010:0617b12": "棄之不與共俱故。「云何名不捨頭陀？所謂要",
    "T15n0639_010:0617b13": "期堅固而無退轉故。「云何名受於信義？所謂",
    "T15n0639_010:0617b14": "如言所作故。「云何名起於喜行？所謂思念善",
    "T15n0639_010:0617b15": "法利益故。「云何名近尊長住？所謂棄捨憍慢，",
    "T15n0639_010:0617b16": "離懈怠事故。「云何名降伏憍慢？所謂我不可",
    "T15n0639_010:0617b17": "得，無攀緣故。「云何名攝伏於心？所謂思念一",
    "T15n0639_010:0617b18": "切白法不失利益智故。「云何名策舉心智？所",
    "T15n0639_010:0617b19": "謂知精進果不失智故。「云何名知義辯智？所",
    "T15n0639_010:0617b20": "謂通達如實智故。「云何名了知於智？所謂知",
    "T15n0639_010:0617b21": "世間法、出世法故。「云何名遠離非智智？所謂",
    "T15n0639_010:0617b22": "於如實法遠離取執故。「云何名入心智？所",
    "T15n0639_010:0617b23": "謂不生滅智故。「云何名部分別巧便智？所謂",
    "T15n0639_010:0617b24": "明利差別智故。「云何名知諸言音智？所謂示",
    "T15n0639_010:0617b25": "如實法智故。「云何名知處所智？所謂入於",
    "T15n0639_010:0617b26": "如實智故。「云何名義決定方便智？所謂奉覲",
    "T15n0639_010:0617b27": "一切諸佛、菩薩、聲聞故。「云何名棄捨非義？所",
    "T15n0639_010:0617b28": "謂善入過彼諸有故。「云何名親近善人與共",
    "T15n0639_010:0617b29": "同事？所謂親覲諸佛、菩薩、聲聞故。「云何名遠",
    "T15n0639_010:0617c01": "離惡人？所謂遠離取我、懈怠故。「云何名修禪",
    "T15n0639_010:0617c02": "發通？所謂離於欲刺、不捨禪喜故。「云何名不",
    "T15n0639_010:0617c03": "著禪味？所謂欲出三界故。「云何名神通自在？",
    "T15n0639_010:0617c04": "謂住五通，佛法難知而能為他顯示故。「云何",
    "T15n0639_010:0617c05": "名解假名？所謂了知名不究竟故。「云何名了",
    "T15n0639_010:0617c06": "言說施設？所謂知世俗名數、文字故。「云何名",
    "T15n0639_010:0617c07": "出過假名？謂了知無言說智故。「云何名離世",
    "T15n0639_010:0617c08": "間？所謂先觀世間過惡故。「云何不欣名利？",
    "T15n0639_010:0617c09": "所謂自性少欲故。「云何不著利養？所謂無諸",
    "T15n0639_010:0617c10": "貪求、離惡欲故。「云何聞人譏罵不生瞋嫌？所",
    "T15n0639_010:0617c11": "謂體知諸陰界故。「云何聞歎實德不生欣悅？",
    "T15n0639_010:0617c12": "所謂隱覆善法功德，知利養過故。「云何不悕",
    "T15n0639_010:0617c13": "恭敬？體知因果故。「云何不得恭敬心不嫌",
    "T15n0639_010:0617c14": "恨？所謂不捨禪定心故。「云何毀辱不恚？所",
    "T15n0639_010:0617c15": "謂觀察世法悟因果故。「云何聞讚譽不高？為",
    "T15n0639_010:0617c16": "求善法出家故。「云何名無諸利養心不憂慼？",
    "T15n0639_010:0617c17": "所謂觀察昔所作業故。「云何不與俗人交通？",
    "T15n0639_010:0617c18": "所謂不悕資生故。「云何名不樂非法出家人",
    "T15n0639_010:0617c19": "同止？所謂親近如法人、不近非法人故。「云何",
    "T15n0639_010:0617c20": "遠離非境界處？所謂棄捨五蓋故。「云何名住",
    "T15n0639_010:0617c21": "所行境界？謂修四念處故。「云何成就法式？",
    "T15n0639_010:0617c22": "所謂將護彼故。「云何遠離非法？為自護善法",
    "T15n0639_010:0617c23": "故。「云何不污他家？所謂離於親知過故。「云",
    "T15n0639_010:0617c24": "何名護法？所謂具足求法，如法作故。「云何名",
    "T15n0639_010:0617c25": "宴默少言？所謂得寂滅智故。「云何名善巧",
    "T15n0639_010:0617c26": "問答？所謂隨問能答智故。「云何名降伏怨",
    "T15n0639_010:0617c27": "讎？所謂分別顯示如實法，遠離取著故。「云何",
    "T15n0639_010:0617c28": "知時？所謂能知歲月時故。「云何不親凡愚？",
    "T15n0639_010:0617c29": "所謂見愚法過故。「云何不輕凌貧賤者？所",
    "T15n0639_010:0618a01": "謂於一切眾生起平等心故。「云何以財速施",
    "T15n0639_010:0618a02": "貧苦？所謂有乞求者即令施財、施法故。「云何",
    "T15n0639_010:0618a03": "於貧窮所能無礙施？所謂於彼眾生起於悲",
    "T15n0639_010:0618a04": "愍，任乞求意捨內、外物故。「云何救濟破戒？",
    "T15n0639_010:0618a05": "所謂除犯戒業，安置淨戒中故。「云何名為",
    "T15n0639_010:0618a06": "利益之事？謂能長養眾生故。「云何名悲智？",
    "T15n0639_010:0618a07": "能見眾生未來苦惱故。「云何名攝受於法？",
    "T15n0639_010:0618a08": "謂能令眾生入於如實法故。「云何棄捨資財？",
    "T15n0639_010:0618a09": "所謂捨離諸陰，以財惠彼故。「云何不營積聚？",
    "T15n0639_010:0618a10": "所謂厭離資生，見守護過故。「云何讚述持戒？",
    "T15n0639_010:0618a11": "所謂善知持戒果報故。「云何訶責毀戒？所謂",
    "T15n0639_010:0618a12": "善解犯戒過故。「云何以無諂心奉事持戒？所",
    "T15n0639_010:0618a13": "謂於持戒者生難遭想故。「云何名一切棄捨？",
    "T15n0639_010:0618a14": "所謂善信樂故。「云何名增上信誠心勸請？所",
    "T15n0639_010:0618a15": "謂為他求樂，利眾生故。「云何如說能行？所",
    "T15n0639_010:0618a16": "謂具足善信，聞即受行故。「云何奉事比丘智",
    "T15n0639_010:0618a17": "人？所謂請問善事故。「云何共他言論能生愛",
    "T15n0639_010:0618a18": "樂？所謂有證智教智故。「云何名譬喻智？所",
    "T15n0639_010:0618a19": "謂以喻曉知法相本末故。「云何名前際善",
    "T15n0639_010:0618a20": "巧？所謂自識宿命多聞故。「云何名以善根為",
    "T15n0639_010:0618a21": "首？所謂於菩提起增上信復勸他故。「云何",
    "T15n0639_010:0618a22": "名善巧方便？所謂懺悔、隨喜、勸請，所作善根",
    "T15n0639_010:0618a23": "悉善迴向故。「云何名斷除有相？所謂觀察諸",
    "T15n0639_010:0618a24": "事，見諸法如夢故。「云何名斷除於想？所謂遠",
    "T15n0639_010:0618a25": "離顛倒想故。「云何名善觀事相？所謂得無相",
    "T15n0639_010:0618a26": "智故。「云何名善說諸經？所謂能顯示譬喻",
    "T15n0639_010:0618a27": "本事，善非善法故。「云何名分別於諦？滅無明",
    "T15n0639_010:0618a28": "已，名色不起故。「云何名證於解脫？所謂得",
    "T15n0639_010:0618a29": "金剛三昧不動，無分別故。「云何名但說一言？",
    "T15n0639_010:0618b01": "所謂厭惡外道，證於無生智故。「云何名得於",
    "T15n0639_010:0618b02": "無畏？所謂知佛法力故。「云何名安住於戒？",
    "T15n0639_010:0618b03": "所謂禁防身、口，波羅提木叉戒故。「云何名入",
    "T15n0639_010:0618b04": "於三昧？所謂不染三界故。「云何名得於智慧？",
    "T15n0639_010:0618b05": "所謂善得無功用智故。「云何名樂於獨靜？",
    "T15n0639_010:0618b06": "所謂遠離憒閙之過，常不捨空閑故。「云何名",
    "T15n0639_010:0618b07": "憙少親知？所謂少欲知足故。「云何名不濁心？",
    "T15n0639_010:0618b08": "所謂入禪定除諸蓋故。「云何名棄捨諸見？",
    "T15n0639_010:0618b09": "所謂遠離取著見故。「云何名得陀羅尼？所謂",
    "T15n0639_010:0618b10": "隨所見法如實不忘顯示故。「云何名得智照",
    "T15n0639_010:0618b11": "明？所謂知自性入故。「云何名處？所謂心處",
    "T15n0639_010:0618b12": "所故。「云何名安住？所謂信心所住故。「云何",
    "T15n0639_010:0618b13": "名行？所謂住信行法故。「云何名辯智？所謂知",
    "T15n0639_010:0618b14": "辯道故。「云何名因？所謂無明因生諸行故。「云",
    "T15n0639_010:0618b15": "何名相應？所謂應解脫法故。「云何名法？所",
    "T15n0639_010:0618b16": "謂斷除渴愛故。「云何名門？所謂斷除諸過",
    "T15n0639_010:0618b17": "故。「云何名道？所謂無常、苦、空、無我智故。「云",
    "T15n0639_010:0618b18": "何名地？所謂十種無願地故。「云何遠離於",
    "T15n0639_010:0618b19": "生？所謂斷除生法故。「云何名智地？所謂不",
    "T15n0639_010:0618b20": "忘智故。「云何捨離無知？所謂斷除愚故。「云",
    "T15n0639_010:0618b21": "何安住於智？所謂智無所住故。「云何名方便",
    "T15n0639_010:0618b22": "地？所謂修三十七助菩提法故。「云何名菩薩",
    "T15n0639_010:0618b23": "境界？所謂行六波羅蜜故。「云何親近善人？",
    "T15n0639_010:0618b24": "所謂近諸佛故。「云何遠離惡人？所謂離於外",
    "T15n0639_010:0618b25": "道見取故。「云何名如來所說？謂住如來力、",
    "T15n0639_010:0618b26": "智，自性解脫故。「云何名佛地？謂得一切善法",
    "T15n0639_010:0618b27": "故。「云何名智者隨喜？所謂過去、未來、現在",
    "T15n0639_010:0618b28": "諸佛、聲聞、辟支佛隨喜故。「云何名愚者所謗？",
    "T15n0639_010:0618b29": "所謂一切愚者不能知故。「云何名聲聞不能",
    "T15n0639_010:0618c01": "知？謂佛法不可思議故。「云何名外道地？謂",
    "T15n0639_010:0618c02": "外道見慢方便故。「云何名為如來所攝？所謂",
    "T15n0639_010:0618c03": "為大醫王難可得故。「云何名速得十力？所謂",
    "T15n0639_010:0618c04": "勤修方便故。「云何名為一切諸天供養？所謂",
    "T15n0639_010:0618c05": "善能出生一切樂故。「云何名梵王禮拜？所謂",
    "T15n0639_010:0618c06": "從彼出生解脫故。「云何名龍禮拜？所謂能斷",
    "T15n0639_010:0618c07": "一切惡道及諸見故。「云何名野叉隨喜？所",
    "T15n0639_010:0618c08": "謂蔽諸惡道故。「云何名甄陀羅讚歎？所謂",
    "T15n0639_010:0618c09": "能致歡喜解脫故。「云何名羅睺羅歎美？所",
    "T15n0639_010:0618c10": "謂斷除生死故。「云何名菩薩所修？所謂能獲",
    "T15n0639_010:0618c11": "一切智故。「云何名智者所求？謂為得不退轉",
    "T15n0639_010:0618c12": "地故。「云何名得無上財？所謂能得人天果",
    "T15n0639_010:0618c13": "報及解脫故。「云何名非財施？所謂能除一切",
    "T15n0639_010:0618c14": "煩惱病故。「云何名病患良藥？所謂滅貪、瞋、癡",
    "T15n0639_010:0618c15": "患故。「云何名智藏？所謂常樂修習智故。「云",
    "T15n0639_010:0618c16": "何名無盡辯？所謂見如實智故。「云何名遠離",
    "T15n0639_010:0618c17": "憂愁？所謂知虛妄苦而棄捐之，悟無我故。",
    "T15n0639_010:0618c18": "「云何名知於三界？所謂了知三界如夢幻故。",
    "T15n0639_010:0618c19": "「云何名舟筏渡於彼岸？所謂信樂入般涅",
    "T15n0639_010:0618c20": "槃，修無常、苦、空無我智故。「云何名渡四流",
    "T15n0639_010:0618c21": "舡？所謂速得涅槃故。「云何名求稱譽者？所",
    "T15n0639_010:0618c22": "謂能獲廣大法故。「云何名讚顯如來功德？稱",
    "T15n0639_010:0618c23": "言施無量功德法藥故。「云何名美歎如來名",
    "T15n0639_010:0618c24": "稱？謂言施一切功德解脫，樂施主故。「云何讚",
    "T15n0639_010:0618c25": "歎十力？謂稱言：『能施難得之法是大法寶主。』",
    "T15n0639_010:0618c26": "故。「云何名菩薩功德？所謂能學此經三昧法",
    "T15n0639_010:0618c27": "故。「云何名慈滅瞋恚？所謂對治瞋恚故。「云",
    "T15n0639_010:0618c28": "何名為悲？謂滅除一切眾生苦惱故。「云何名",
    "T15n0639_010:0618c29": "為喜？謂於一切眾生所生歡喜故。「云何名",
    "T15n0639_010:0619a01": "為捨？謂無緣之悲，能作佛所作故。「云何名為",
    "T15n0639_010:0619a02": "安慰大乘人？隨所樂求，一切佛法悉皆能與",
    "T15n0639_010:0619a03": "充足故。「云何名為發行師子吼？所謂能致最",
    "T15n0639_010:0619a04": "上法故。「云何名為佛智慧道？所謂於一切善",
    "T15n0639_010:0619a05": "法無所取著而得善法故。「云何名為解脫",
    "T15n0639_010:0619a06": "一切眾生？所謂能知從此岸到彼岸故。「云何",
    "T15n0639_010:0619a07": "名為獲得一切智智？所謂斷除一切不善法",
    "T15n0639_010:0619a08": "故，集一切善法及一切解脫故。「云何名菩",
    "T15n0639_010:0619a09": "薩園苑？能得喜悅自身安樂，亦令一切眾",
    "T15n0639_010:0619a10": "生安樂故。「云何名降伏魔軍？所謂能獲一切",
    "T15n0639_010:0619a11": "力、能滅一切煩惱故。「云何名安隱行呪術？",
    "T15n0639_010:0619a12": "所謂能盡一切苦難故。「云何成就吉祥事？所",
    "T15n0639_010:0619a13": "謂能獲一切果報故。「云何名為防捍怨敵？",
    "T15n0639_010:0619a14": "所謂斷除一切邪見及取著見故。「云何名為",
    "T15n0639_010:0619a15": "降伏怨家？所謂以正法降伏諸外道故。「云何",
    "T15n0639_010:0619a16": "得無所畏？謂於一切法能善觀察、溫習故。",
    "T15n0639_010:0619a17": "「云何求如實力？所謂求不顛倒法力故。「云",
    "T15n0639_010:0619a18": "何名為十八不共法初相？所謂作一切善法故。",
    "T15n0639_010:0619a19": "「云何莊嚴法身？所謂得三十二相莊嚴故。「云",
    "T15n0639_010:0619a20": "何樂於解脫？所謂得初、中、後善故。「云何名為",
    "T15n0639_010:0619a21": "所愛長子？謂能獲諸佛父之餘財故。「云何名",
    "T15n0639_010:0619a22": "為滿足佛智？所謂惟長養一切白法故。「云何",
    "T15n0639_010:0619a23": "名為非辟支佛地？所謂能獲最上無邊佛法",
    "T15n0639_010:0619a24": "故。「云何名為清淨心？謂能斷除一切垢穢",
    "T15n0639_010:0619a25": "故。「云何名為身清淨？所謂滅一切病患故。",
    "T15n0639_010:0619a26": "「云何成就解脫門？觀察無常、苦、空、無我寂滅",
    "T15n0639_010:0619a27": "故。「云何名為離諸雜欲？所謂能得甘露法句",
    "T15n0639_010:0619a28": "故。「云何名離於瞋恚？所謂獲得大慈、大悲",
    "T15n0639_010:0619a29": "故。「云何名為非愚癡地？所謂得如實明故。「云",
    "T15n0639_010:0619b01": "何名為阿含智？所謂知一切世間、出世間所",
    "T15n0639_010:0619b02": "作業智故。「云何名為能發起於明？所謂惟憶",
    "T15n0639_010:0619b03": "念趣一切善道故。「云何名為斷除無明？謂滅",
    "T15n0639_010:0619b04": "一切非善趣憶想故。「云何名為滿足解脫？",
    "T15n0639_010:0619b05": "所謂得大聖法故。「云何名為修禪者猗悅？所",
    "T15n0639_010:0619b06": "謂能得喜樂一心故。「云何名為眼見者？所謂",
    "T15n0639_010:0619b07": "見於實義無所見故。「云何名為神通變現？所",
    "T15n0639_010:0619b08": "謂善修無障法故。「云何名為神足現前？謂能",
    "T15n0639_010:0619b09": "獲一切法無分別智，無有障礙故。「云何名為",
    "T15n0639_010:0619b10": "樂聞陀羅尼？所謂了知一切法，於一切法能",
    "T15n0639_010:0619b11": "趣向涅槃平等故。「云何念持不忘？謂一切攀",
    "T15n0639_010:0619b12": "緣自性滅故。「云何名為如來住持？謂出生諸",
    "T15n0639_010:0619b13": "功德、智慧不可壞故。「云何名為方便善巧導",
    "T15n0639_010:0619b14": "師？謂令他趣向安隱快樂大城故。「云何名為",
    "T15n0639_010:0619b15": "微細智猶如毛端？謂難可測知故。「云何難知、",
    "T15n0639_010:0619b16": "難可相應？謂昔所未曾得故。「云何遠離文",
    "T15n0639_010:0619b17": "字？謂言語道不可得故。「云何名為音聲難",
    "T15n0639_010:0619b18": "知？謂一切法不可思議故。「云何名為智人能",
    "T15n0639_010:0619b19": "知？謂知法是無價寶故。「云何名為已知調伏",
    "T15n0639_010:0619b20": "智所知？謂如言而作故。「云何名為知於少",
    "T15n0639_010:0619b21": "欲？謂知多欲過故。「云何名為勇猛精進？謂知",
    "T15n0639_010:0619b22": "不捨要期故。「云何名為憶念總持？謂隨所",
    "T15n0639_010:0619b23": "為作不失故。「云何名為窮盡於苦？謂斷除貪、",
    "T15n0639_010:0619b24": "恚、癡故。「云何名為一切法無生？謂滅一切識、",
    "T15n0639_010:0619b25": "一切願故。「云何名為一言演說能知一切生",
    "T15n0639_010:0619b26": "死諸趣？謂觀一切法猶如夢幻，以不取著故。",
    "T15n0639_010:0619b27": "「童子！是名解釋三百句法門義了矣。童子！是",
    "T15n0639_010:0619b28": "為一切諸法體性平等無戲論三昧。」爾時，世",
    "T15n0639_010:0619b29": "尊而說偈言：",
    "T15n0639_010:0619c01": "「佛法智無量，　　演說無窮盡，",
    "T15n0639_010:0619c02": "　廣說諸法已，　　普獲諸功德。",
    "T15n0639_010:0619c03": "　廣大如虛空，　　是法相如是，",
    "T15n0639_010:0619c04": "　此為究竟寶，　　故名為方廣；",
    "T15n0639_010:0619c05": "　眾生行無邊，　　為說法亦廣，",
    "T15n0639_010:0619c06": "　無盡阿含義，　　故號為方廣。」",
    "T15n0639_010:0619c07": "說此法時，無量眾生悉發阿耨多羅三藐三",
    "T15n0639_010:0619c08": "菩提心、無量眾生於菩提得不退轉、無量",
    "T15n0639_010:0619c09": "眾生發辟支佛心、無量眾生證於三果。復",
    "T15n0639_010:0619c10": "於此三千大千世界六種震動，雨天妙香、灑",
    "T15n0639_010:0619c11": "散天花、擊作百千萬種諸天音樂、於虛空中",
    "T15n0639_010:0619c12": "雨諸天衣，旋轉而下作如是言：「是諸眾生",
    "T15n0639_010:0619c13": "聞此法故，獲大善利；是諸眾生於無量佛所",
    "T15n0639_010:0619c14": "宿殖善本故，聞此法歡喜受持、讀誦、書寫、為",
    "T15n0639_010:0619c15": "人解說，與一切眾生作上福田、成就利益一",
    "T15n0639_010:0619c16": "切眾生，不斷佛種；是諸眾生決定能為菩提",
    "T15n0639_010:0619c17": "先道，聞是法門起如實行。」",
    "T15n0639_010:0619c18": "爾時，佛告阿難：「汝當受持如是法門，讀誦、受",
    "T15n0639_010:0619c19": "持、書寫、為人廣說。」阿難白佛言：「當何名斯經？",
    "T15n0639_010:0619c20": "云何奉持？」佛告阿難：「是經名為『入於大悲』，",
    "T15n0639_010:0619c21": "汝當受持；名為『一切諸法體性平等無戲論",
    "T15n0639_010:0619c22": "三昧』，汝當受持。」阿難白佛言：「如佛勅旨，我當",
    "T15n0639_010:0619c23": "受持此法門。」說此經已，爾時月光童子歡喜",
    "T15n0639_010:0619c24": "踊躍，阿逸多菩薩等八十億那由他菩薩，長",
    "T15n0639_010:0619c25": "老阿難及諸四眾——比丘、比丘尼、優婆塞、優婆",
    "T15n0639_010:0619c26": "夷——淨居天子、娑婆世界主梵天王，及天帝釋、",
    "T15n0639_010:0619c27": "四天王等諸天、世人、阿修羅眾，聞佛所說，歡",
    "T15n0639_010:0619c28": "喜奉行。",
    "T15n0639_010:0619c29": "月燈三昧經卷第十"
}