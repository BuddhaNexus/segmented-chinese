{
    "T33n1704_002:0246c25": "佛說金剛般若波羅蜜經略疏",
    "T33n1704_002:0246c26": "卷下",
    "T33n1704_002:0246c28": "唐至相寺沙門智儼述",
    "T33n1704_002:0246c29": "[0246c29] 就大段第二約彼行相顯三種般若。問此下",
    "T33n1704_002:0247a01": "明行教。與前行教何別。答。前文約見聞已去",
    "T33n1704_002:0247a02": "說。此約成觀已去說也。文中大分有三。初陳",
    "T33n1704_002:0247a03": "四疑。問三種般若體相。二佛告須菩提菩薩",
    "T33n1704_002:0247a04": "發下。廣答顯相。三須菩提發阿耨已下。結成",
    "T33n1704_002:0247a05": "前義。",
    "T33n1704_002:0247a06": "[0247a06] 爾時須菩提白佛言世尊云何菩薩發阿耨多",
    "T33n1704_002:0247a07": "羅三藐三菩提心云何住云何修行云何降伏",
    "T33n1704_002:0247a08": "其心 問。何故須約行說。答。學者於聞思雖",
    "T33n1704_002:0247a09": "復明了。於修不進不發有迷。故須重明也。就",
    "T33n1704_002:0247a10": "第二段廣答顯相文中。大分有二。初約行釋",
    "T33n1704_002:0247a11": "三種般若體相。二佛言須菩提如來得阿耨",
    "T33n1704_002:0247a12": "菩提已下。約行釋其餘疑。就初文中。大分有",
    "T33n1704_002:0247a13": "五。初約眾生界釋三種般若。二須菩提於意",
    "T33n1704_002:0247a14": "云何如來於然燈佛所已下。引彼往昔行事",
    "T33n1704_002:0247a15": "證成。第三須菩提若有人言已下。辨行真偽。",
    "T33n1704_002:0247a16": "四須菩提譬如有人已下。顯行分量。五須菩",
    "T33n1704_002:0247a17": "提若菩薩作是言我莊嚴佛土下。會相入實。",
    "T33n1704_002:0247a18": "今此所以對行廣明三種修行者。為前起解",
    "T33n1704_002:0247a19": "我能如是修三種行。不免喧雜分別。為除此",
    "T33n1704_002:0247a20": "惑。故須約行辨三種也。",
    "T33n1704_002:0247a21": "[0247a21] 佛告須菩提菩薩發阿耨多羅三藐三菩提心",
    "T33n1704_002:0247a22": "者當生如是心我應滅度一切眾生令入無餘",
    "T33n1704_002:0247a23": "涅槃界如是滅度一切眾生已而無一眾生實",
    "T33n1704_002:0247a24": "滅度者何以故須菩提若菩薩有眾生相人相",
    "T33n1704_002:0247a25": "壽者相則非菩薩何以故須菩提實無有法名",
    "T33n1704_002:0247a26": "為菩薩發阿耨多羅三藐三菩提心者 就初",
    "T33n1704_002:0247a27": "行體相門中有五。初總辨生起菩提心。二我",
    "T33n1704_002:0247a28": "應滅度下。明心所趣。三如是滅度下。顯其實",
    "T33n1704_002:0247a29": "相。四何以故下。問答顯過。五何以故下。舉實",
    "T33n1704_002:0247b01": "結成。問。此文內辨三修行及以發心。何故一",
    "T33n1704_002:0247b02": "處通釋而不別明者。答。前是解法。須約別論",
    "T33n1704_002:0247b03": "之。今就行門。不得分別。由眾生即無。與佛不",
    "T33n1704_002:0247b04": "異。解此法故。即名菩提心。由知眾生即無我",
    "T33n1704_002:0247b05": "空故。即名如是住。成無分別智證。即名如實",
    "T33n1704_002:0247b06": "修行。本來無煩惱。即名降伏其心也。",
    "T33n1704_002:0247b07": "[0247b07] 須菩提。於意云何。如來於然燈佛所有法得阿",
    "T33n1704_002:0247b08": "耨多羅三藐三菩提不。須菩提白佛言。不也世",
    "T33n1704_002:0247b09": "尊。如我解佛所說義。佛於然燈佛所無有法得",
    "T33n1704_002:0247b10": "阿耨多羅三藐三菩提。佛言。如是如是。須菩提。",
    "T33n1704_002:0247b11": "實無有法如來於然燈佛所得阿耨多羅三藐",
    "T33n1704_002:0247b12": "三菩提。須菩提。若有法如來得阿耨多羅三藐",
    "T33n1704_002:0247b13": "三菩提者。然燈佛則不與我受記。汝於來世當",
    "T33n1704_002:0247b14": "得作佛。號釋迦牟尼。以實無有法得阿耨多羅",
    "T33n1704_002:0247b15": "三藐三菩提。是故然燈佛與我受記。作如是言。",
    "T33n1704_002:0247b16": "摩那婆。汝於來世當得作佛。號釋迦牟尼。何以",
    "T33n1704_002:0247b17": "故。須菩提。言如來者即實真如 就第二引往",
    "T33n1704_002:0247b18": "事為證內。大分有六。初審定可不。二須菩提",
    "T33n1704_002:0247b19": "白佛言下。有二句。答顯實相。三佛言如是下。",
    "T33n1704_002:0247b20": "述成正義。四須菩提若有法已下。反成其失。",
    "T33n1704_002:0247b21": "五以實無有法已下。以理成事有二句。六何",
    "T33n1704_002:0247b22": "以故已下。問答約佛顯成行相。亦即兼釋伏",
    "T33n1704_002:0247b23": "疑云若無菩提即無諸佛如來。為決此疑。故",
    "T33n1704_002:0247b24": "文云即實真如也。",
    "T33n1704_002:0247b25": "[0247b25] 須菩提若有人言如來得阿耨多羅三藐三菩",
    "T33n1704_002:0247b26": "提者是人不實語須菩提實無有法佛得阿耨",
    "T33n1704_002:0247b27": "多羅三藐三菩提須菩提如來所得阿耨多羅",
    "T33n1704_002:0247b28": "三藐三菩提於是中不實不妄語是故如來說",
    "T33n1704_002:0247b29": "一切法皆是佛法須菩提所言一切法一切法",
    "T33n1704_002:0247c01": "者即非一切法是故名一切法 就第三段辨",
    "T33n1704_002:0247c02": "行真偽中有五句。初明言不稱實。二舉義證",
    "T33n1704_002:0247c03": "言。三須菩提如來所得下。顯法同異。不同有",
    "T33n1704_002:0247c04": "為五陰相故。文言不實。無色等相即菩提相",
    "T33n1704_002:0247c05": "故。文言不妄語。四是故如來說一切法。類成",
    "T33n1704_002:0247c06": "正義。五須菩提所言一切法。結成正義。文言",
    "T33n1704_002:0247c07": "一切法。即真如體故。復一切法。即如來證故。",
    "T33n1704_002:0247c08": "即非一切法。色等相不住故。故名一切法者。",
    "T33n1704_002:0247c09": "即諸法非法。是諸法法。就第四顯行分量中。",
    "T33n1704_002:0247c10": "大分有二。初舉事顯成分量。二佛言須菩提",
    "T33n1704_002:0247c11": "菩薩亦如是下。結成分量廣大。",
    "T33n1704_002:0247c12": "[0247c12] 須菩提。譬如有人其身妙大。須菩提言。世尊。如",
    "T33n1704_002:0247c13": "來說人身妙大。即非大身。是故如來說名大身。",
    "T33n1704_002:0247c14": "佛言須菩提。菩薩亦如是。若作是言我當滅度",
    "T33n1704_002:0247c15": "無量眾生。則非菩薩。佛言須菩提。於意云何。頗",
    "T33n1704_002:0247c16": "有實法名為菩薩不。須菩提言。不也世尊。實無",
    "T33n1704_002:0247c17": "有法名為菩薩。是故佛說一切法無眾生無人",
    "T33n1704_002:0247c18": "無壽者 前文有三句可知。所以成法分量",
    "T33n1704_002:0247c19": "者。為其行體離煩惱障及智障。畢竟具足法",
    "T33n1704_002:0247c20": "身故。此中妙大有二種。一者遍一切處。二者",
    "T33n1704_002:0247c21": "功德大。是故名大身。遍一切大者。真如一切",
    "T33n1704_002:0247c22": "法不差別故。文言即非大身者。離諸相身。名",
    "T33n1704_002:0247c23": "大身者。是真如體。就第二結成大身內有四。",
    "T33n1704_002:0247c24": "初結成大義。二佛言下。審定可不。三世尊已",
    "T33n1704_002:0247c25": "下。顯成正義。四是故佛說下。舉聖教結成正",
    "T33n1704_002:0247c26": "義也。就第五會相入實中。大分有四。初正",
    "T33n1704_002:0247c27": "明會依正二相。二佛言須菩提於意云何如恒",
    "T33n1704_002:0247c28": "河中下。明行德分量。三須菩提於意云何佛",
    "T33n1704_002:0247c29": "可以具足相下。辨行離相。四爾時慧命須菩",
    "T33n1704_002:0248a01": "提白佛言已下。顯行殊勝。就初文中。大分有",
    "T33n1704_002:0248a02": "二。初會依報相以從實行。二須菩提於意云",
    "T33n1704_002:0248a03": "何如來有肉眼已下。會其正報以從行實。",
    "T33n1704_002:0248a04": "[0248a04] 須菩提若菩薩作是言我莊嚴佛國土是不名",
    "T33n1704_002:0248a05": "菩薩何以故如來說莊嚴佛土莊嚴佛土者即",
    "T33n1704_002:0248a06": "非莊嚴是名莊嚴佛國土須菩提若菩薩通達",
    "T33n1704_002:0248a07": "無我無我法者如來說名真實菩薩菩薩 就",
    "T33n1704_002:0248a08": "初文中。大分有四。初總顯過。二責所以。三",
    "T33n1704_002:0248a09": "答以顯是。四舉觀通達。以結成行相。文云莊",
    "T33n1704_002:0248a10": "嚴佛國土是不名菩薩者。論偈云。不達真法",
    "T33n1704_002:0248a11": "界。起度眾生意。及清淨國土。生心即是倒。故",
    "T33n1704_002:0248a12": "不名菩薩也。又文云莊嚴佛國土即非莊嚴",
    "T33n1704_002:0248a13": "者。若菩薩通達無我法。起自智信心。故此信",
    "T33n1704_002:0248a14": "智。通攝世諦菩薩起。及出世菩薩起。是故經",
    "T33n1704_002:0248a15": "文重說菩薩菩薩。",
    "T33n1704_002:0248a16": "[0248a16] 須菩提。於意云何。如來有肉眼不。須菩提言。如",
    "T33n1704_002:0248a17": "是世尊。如來有肉眼。佛言須菩提。於意云何。如",
    "T33n1704_002:0248a18": "來有天眼不。須菩提言。如是世尊。如來有天眼。",
    "T33n1704_002:0248a19": "佛言須菩提。於意云何。如來有慧眼不。須菩提",
    "T33n1704_002:0248a20": "言。如是世尊。如來有慧眼。佛言須菩提。於意云",
    "T33n1704_002:0248a21": "何。如來有法眼不。須菩提言。如是世尊。如來有",
    "T33n1704_002:0248a22": "法眼。佛言須菩提。於意云何。如來有佛眼不。須",
    "T33n1704_002:0248a23": "菩提言。如是世尊。如來有佛眼 就會正報文",
    "T33n1704_002:0248a24": "中。五眼即為五段。一一段中。各有二句可知。",
    "T33n1704_002:0248a25": "所以有此教興。若菩薩不見。即無勝能。為答",
    "T33n1704_002:0248a26": "此疑。故文云。如來有五眼。能了別諸法。見彼",
    "T33n1704_002:0248a27": "顛倒相。畢竟無為。故名五眼。",
    "T33n1704_002:0248a28": "[0248a28] 佛言須菩提。於意云何。如恒河中所有沙。佛說",
    "T33n1704_002:0248a29": "是沙不。須菩提言。如是世尊。如來說是沙。佛言",
    "T33n1704_002:0248b01": "須菩提。於意云何。如一恒河中所有沙。有如是",
    "T33n1704_002:0248b02": "等恒河。是諸恒河所有沙數佛世界。如是世界",
    "T33n1704_002:0248b03": "寧為多不。須菩提言。彼世界甚多。世尊。佛言須",
    "T33n1704_002:0248b04": "菩提。爾所世界中所有眾生若干種心住。如來",
    "T33n1704_002:0248b05": "悉知。何以故。如來說諸心住皆為非心住是名",
    "T33n1704_002:0248b06": "為心住。何以故。須菩提。過去心不可得。現在心",
    "T33n1704_002:0248b07": "不可得。未來心不可得。須菩提。於意云何。若有",
    "T33n1704_002:0248b08": "人以滿三千大千世界七寶持用布施。是善男",
    "T33n1704_002:0248b09": "子善女人以是因緣得福多不。須菩提言。如是",
    "T33n1704_002:0248b10": "世尊。此人以是因緣得福甚多。佛言如是如是。",
    "T33n1704_002:0248b11": "須菩提。彼善男子善女人以是因緣得福德聚",
    "T33n1704_002:0248b12": "多。須菩提。若福德聚有實。如來則不說福德聚",
    "T33n1704_002:0248b13": "福德聚 就第二行德分量文中有五初問答",
    "T33n1704_002:0248b14": "定其法數。二佛言須菩提下。問答現世多少。",
    "T33n1704_002:0248b15": "三佛告須菩提下。類成心數分齊。有三句可",
    "T33n1704_002:0248b16": "知。四須菩提於意云何下對境成行。有四句",
    "T33n1704_002:0248b17": "可知。五須菩提若福聚有實下。成行分量。文",
    "T33n1704_002:0248b18": "言如來說諸心住皆為非心住者。此句示現",
    "T33n1704_002:0248b19": "遠離四念處故。此以何義。心住者住彼念處",
    "T33n1704_002:0248b20": "故。又文言若福德聚有實如來即不說者。有",
    "T33n1704_002:0248b21": "實福德聚。是有漏故。是其顛倒。故不說也。福",
    "T33n1704_002:0248b22": "德聚福德聚者。無漏福德聚。為智慧根本故。",
    "T33n1704_002:0248b23": "即為福德聚。",
    "T33n1704_002:0248b24": "[0248b24] 須菩提。於意云何。佛可以具足色身見不。須菩",
    "T33n1704_002:0248b25": "提言。不也世尊。如來不應以色身見。何以故。如",
    "T33n1704_002:0248b26": "來說具足色身即非具足色身。是故如來說名",
    "T33n1704_002:0248b27": "具足色身。佛言須菩提。於意云何。如來可以具",
    "T33n1704_002:0248b28": "足諸相見不。須菩提言。不也世尊。如來不應以",
    "T33n1704_002:0248b29": "具足諸相見。何以故如來說諸相具足即非具",
    "T33n1704_002:0248c01": "足。是故如來說名諸相具足。佛言須菩提。於意",
    "T33n1704_002:0248c02": "云何。汝謂如來作是念。我當有所說法耶。須菩",
    "T33n1704_002:0248c03": "提。莫作是念。何以故。若人言如來有所說法。即",
    "T33n1704_002:0248c04": "為謗佛。不能解我所說故。何以故。須菩提。如來",
    "T33n1704_002:0248c05": "說法說法者。無法可說是名說法 就第三行",
    "T33n1704_002:0248c06": "德離相文中。大分有三。初有四句。約色身辨",
    "T33n1704_002:0248c07": "離相。有六句可知。二佛告須菩提下有四句。",
    "T33n1704_002:0248c08": "約意業功德辨離相。三佛言須菩提於意云",
    "T33n1704_002:0248c09": "何下。約口業說法辨離相。於中有七句。文言",
    "T33n1704_002:0248c10": "說諸相具足即非具足者。色身具足。非法身",
    "T33n1704_002:0248c11": "具足。色身及相身。不離於法身。故文言說名",
    "T33n1704_002:0248c12": "諸相具足。又文言說法說法有二種。一者所",
    "T33n1704_002:0248c13": "說法。二者所有義。故言說法說法。又文言",
    "T33n1704_002:0248c14": "無法可說是名說法者。說法不離於法界。說",
    "T33n1704_002:0248c15": "法無自相。故言無說為說法也。",
    "T33n1704_002:0248c16": "[0248c16] 爾時慧命須菩提白佛言世尊頗有眾生於未",
    "T33n1704_002:0248c17": "來世聞說是法生信心不佛言須菩提彼非眾",
    "T33n1704_002:0248c18": "生非不眾生何以故須菩提眾生眾生者如來",
    "T33n1704_002:0248c19": "說非眾生是名眾生 就第四顯法殊勝文中。",
    "T33n1704_002:0248c20": "大分有四可知。又言非眾生非不眾生者。若",
    "T33n1704_002:0248c21": "有信此經。彼人即非眾生。非不聖體故也。非",
    "T33n1704_002:0248c22": "不眾生者。以有聖體故。彼人非凡夫眾生。非",
    "T33n1704_002:0248c23": "不是聖體眾生。又言眾生眾生者。如來說非",
    "T33n1704_002:0248c24": "眾生。是名眾生故。如來說非眾生者。非凡夫",
    "T33n1704_002:0248c25": "眾生也 就大段第二釋餘行疑中有二。初",
    "T33n1704_002:0248c26": "釋餘疑。二須菩提於意云何汝謂如來下。會",
    "T33n1704_002:0248c27": "相入實。就初文中。大分有二。初正釋餘疑。二",
    "T33n1704_002:0248c28": "三千大千世界下。校量顯勝。",
    "T33n1704_002:0248c29": "[0248c29] 佛言須菩提。於意云何。如來得阿耨多羅三藐",
    "T33n1704_002:0249a01": "三菩提耶。須菩提言。不也世尊。世尊。無有少法",
    "T33n1704_002:0249a02": "如來得阿耨多羅三藐三菩提。佛言如是如是。",
    "T33n1704_002:0249a03": "須菩提。我於阿耨多羅三藐三菩提乃至無有",
    "T33n1704_002:0249a04": "少法可得。是名阿耨多羅三藐三菩提。復次須",
    "T33n1704_002:0249a05": "菩提。是法平等無有高下。是名阿耨多羅三藐",
    "T33n1704_002:0249a06": "三菩提。以無眾生無人無壽者得平等阿耨多",
    "T33n1704_002:0249a07": "羅三藐三菩提。一切善法得阿耨多羅三藐三",
    "T33n1704_002:0249a08": "菩提。須菩提。所言善法善法者。如來說非善法。",
    "T33n1704_002:0249a09": "是名善法 初文有五。初審定可不。二須菩",
    "T33n1704_002:0249a10": "提下。答顯成正義。有二句。三佛言下。如來述",
    "T33n1704_002:0249a11": "成正義。四復次須菩提下。顯正義相。有三文。",
    "T33n1704_002:0249a12": "即為三義也。五須菩提所言善法者下。揀非",
    "T33n1704_002:0249a13": "顯是。此義云何。以法界不增減。是法平等。故",
    "T33n1704_002:0249a14": "無證得菩提者。文言善法善法者。初善法者。",
    "T33n1704_002:0249a15": "是有漏善法。非無漏淨善法。後善法者是無",
    "T33n1704_002:0249a16": "漏善法。非有漏善法。故名善法也。",
    "T33n1704_002:0249a17": "[0249a17] 須菩提三千大千世界中所有諸須彌山王如",
    "T33n1704_002:0249a18": "是等七寶聚有人持用布施若人以此般若波",
    "T33n1704_002:0249a19": "羅蜜經乃至四句偈等受持讀誦為他人說於",
    "T33n1704_002:0249a20": "前福德百分不及一千分不及一百千萬分不",
    "T33n1704_002:0249a21": "及一歌羅分不及一數分不及一優波尼沙陀",
    "T33n1704_002:0249a22": "分不及一乃至算數譬喻所不能及 就第二",
    "T33n1704_002:0249a23": "校量文中。大分有三。所以教興者。疑者云。若",
    "T33n1704_002:0249a24": "一切善法得菩提。即所說法不能得成佛。以無",
    "T33n1704_002:0249a25": "記法故。為斷此疑。故今教興。雖所說法是無",
    "T33n1704_002:0249a26": "記而能成佛。以遠離所說法。不能得佛故。又",
    "T33n1704_002:0249a27": "此無記語。同小乘說。今此大乘。是善非無記。",
    "T33n1704_002:0249a28": "汎言校量勝者有四種。一數勝。二力勝。三不",
    "T33n1704_002:0249a29": "相似勝。四因勝也。數勝者。如文百千分不及",
    "T33n1704_002:0249b01": "一等也。力勝者。如經歌羅分不及也。不相似",
    "T33n1704_002:0249b02": "勝者。此福德中數不似也。因勝者。因果不相",
    "T33n1704_002:0249b03": "似。如經乃至優波尼沙陀分不及一也。就",
    "T33n1704_002:0249b04": "大段第二會相入實門中。大分有四。初會三",
    "T33n1704_002:0249b05": "相以從實。二須菩提若善男子善女人下。校",
    "T33n1704_002:0249b06": "量其德。三須菩提若有人下。顯行體深。四須",
    "T33n1704_002:0249b07": "菩提若善男子善女人下。顯行德分量。所以",
    "T33n1704_002:0249b08": "有此教興者。疑者云謂行觀外解相不入行",
    "T33n1704_002:0249b09": "理故也。就初會三相中。大分有三。一約度眾",
    "T33n1704_002:0249b10": "生相會從行理。二須菩提於意云何可以相",
    "T33n1704_002:0249b11": "成就下。約其身相會從行體。三須菩提於意",
    "T33n1704_002:0249b12": "云何如來下。約因成果相會從行理。",
    "T33n1704_002:0249b13": "[0249b13] 須菩提。於意云何。汝謂如來作是念。我度眾生",
    "T33n1704_002:0249b14": "耶。須菩提。莫作是念。何以故。實無有眾生如來",
    "T33n1704_002:0249b15": "度者。佛言須菩提。若有實眾生如來度者。如來",
    "T33n1704_002:0249b16": "則有我人眾生壽者相。須菩提如來說有我者",
    "T33n1704_002:0249b17": "則非有我。而毛道凡夫生者以為有我。須菩提",
    "T33n1704_002:0249b18": "毛道凡夫生者。如來說名非生。是故言毛道凡",
    "T33n1704_002:0249b19": "夫生 就初文中大分有五。初有四句。顯成",
    "T33n1704_002:0249b20": "實義。二佛言須菩提下。反以顯過。三須菩提",
    "T33n1704_002:0249b21": "如來說下。會其聖意。四而毛道下。明妄不識",
    "T33n1704_002:0249b22": "真。五須菩提毛道下。明會述從正。故論偈云。",
    "T33n1704_002:0249b23": "平等真法界。佛不度眾生。以名共彼陰。不離",
    "T33n1704_002:0249b24": "於法界。假名與法界無差別故。如來不度一",
    "T33n1704_002:0249b25": "眾生。若度眾生者。即是五陰中取相故。文言",
    "T33n1704_002:0249b26": "說非生者。不生聖法。故言非生也。就大段",
    "T33n1704_002:0249b27": "第二會身相文中。大分有二。初長行總顯。第",
    "T33n1704_002:0249b28": "二爾時世尊下。說偈別明。",
    "T33n1704_002:0249b29": "[0249b29] 須菩提於意云何可以相成就得見如來不須",
    "T33n1704_002:0249c01": "菩提言如我解如來所說義不以相成就得見",
    "T33n1704_002:0249c02": "如來佛言如是如是須菩提不以相成就得見",
    "T33n1704_002:0249c03": "如來佛言須菩提若以相成就觀如來者轉輪",
    "T33n1704_002:0249c04": "聖王應是如來是故非以相成就得見如來",
    "T33n1704_002:0249c05": " 初文有五。初審定可不。二須菩提下。答顯實",
    "T33n1704_002:0249c06": "義。三佛言如是下。述成正義。四佛言須菩提",
    "T33n1704_002:0249c07": "下。反成顯過。五是故非以相下。順結也。",
    "T33n1704_002:0249c08": "[0249c08] 爾時世尊而說偈言若以色見我以音聲求",
    "T33n1704_002:0249c09": "我是人行邪道不能見如來 彼如來妙體即法",
    "T33n1704_002:0249c10": "身諸佛法體不可見彼識不能知偈文有",
    "T33n1704_002:0249c11": "四。初半行。舉過體。次半行。顯過義。次半行。",
    "T33n1704_002:0249c12": "舉法體。次半行。顯法德義。言彼識不能知者。",
    "T33n1704_002:0249c13": "彼凡夫識也。",
    "T33n1704_002:0249c14": "[0249c14] 須菩提。於意云何。如來可以相成就得阿耨多",
    "T33n1704_002:0249c15": "羅三藐三菩提耶。須菩提。莫作是念。如來以相",
    "T33n1704_002:0249c16": "成就得阿耨多羅三藐三菩提。須菩提。汝若作",
    "T33n1704_002:0249c17": "是念。菩薩發阿耨多羅三藐三菩提心者說諸",
    "T33n1704_002:0249c18": "法斷滅相。須菩提。莫作是念。菩薩發阿耨多羅",
    "T33n1704_002:0249c19": "三藐三菩提心說諸法斷滅相。何以故。菩薩摩",
    "T33n1704_002:0249c20": "訶薩發阿耨多羅三藐三菩提心者於法不說",
    "T33n1704_002:0249c21": "斷滅相故 就第三會因成果相文中有五。",
    "T33n1704_002:0249c22": "初審定可不。二須菩提莫作是念下。抑見菩",
    "T33n1704_002:0249c23": "提成熟之相。三須菩提汝若作是念已下。成",
    "T33n1704_002:0249c24": "其能感發心過相。四須菩提莫作是念下。呵",
    "T33n1704_002:0249c25": "其謂情。五何以故已下。問答顯德。外人疑云。",
    "T33n1704_002:0249c26": "若菩提心不感於果。即謂不依福德得真菩",
    "T33n1704_002:0249c27": "提。為去此疑。故經云。菩薩發菩提心者。於法",
    "T33n1704_002:0249c28": "不說斷滅相。以能成就智慧莊嚴功德莊嚴",
    "T33n1704_002:0249c29": "故。",
    "T33n1704_002:0250a01": "[0250a01] 須菩提若善男子善女人以滿恒河沙等世界",
    "T33n1704_002:0250a02": "七寶持用布施若有菩薩知一切法無我得無",
    "T33n1704_002:0250a03": "生法忍此功德勝前所得福德須菩提以諸菩",
    "T33n1704_002:0250a04": "薩不取福德故須菩提白佛言世尊菩薩不取",
    "T33n1704_002:0250a05": "福德佛言須菩提菩薩受福德不取福德是故",
    "T33n1704_002:0250a06": "菩薩取福德 就第二校量其德內。大分有",
    "T33n1704_002:0250a07": "五。初舉能校量法。二若有菩薩已下。對校量",
    "T33n1704_002:0250a08": "顯勝。三須菩提下。顯離取德。四須菩提白佛",
    "T33n1704_002:0250a09": "言下。述成前義。五佛言須菩提下。顯法同異。",
    "T33n1704_002:0250a10": "結成正義。文言得無生法忍者。有二種無我。",
    "T33n1704_002:0250a11": "不生二種無我相。是故文云受而不取者。彼",
    "T33n1704_002:0250a12": "福德得有漏果報故。彼福德可呵。此福德無",
    "T33n1704_002:0250a13": "有漏報。是故此福德受而不取。",
    "T33n1704_002:0250a14": "[0250a14] 須菩提若有人言如來若去若來若住若坐若",
    "T33n1704_002:0250a15": "臥是人不解我所說義何以故如來者無所至",
    "T33n1704_002:0250a16": "去無所從來故名如來 就第三顯行體深文",
    "T33n1704_002:0250a17": "有三可知。初應報化身有用。彼法身諸佛不",
    "T33n1704_002:0250a18": "來不去。故凡夫不解。二何以故。責。第三顯法",
    "T33n1704_002:0250a19": "身相常如是住。不變不異。故是深也。故論偈",
    "T33n1704_002:0250a20": "云。去來化身佛。如來常不動。於是法界處。非",
    "T33n1704_002:0250a21": "一亦不異。",
    "T33n1704_002:0250a22": "[0250a22] 須菩提。若善男子善女人以三千大千世界微",
    "T33n1704_002:0250a23": "塵。復以爾許微塵世界碎為微塵阿僧祇。須菩",
    "T33n1704_002:0250a24": "提。於意云何。是微塵眾寧為多不。須菩提言。彼",
    "T33n1704_002:0250a25": "微塵眾甚多世尊。何以故。若是微塵眾實有者。",
    "T33n1704_002:0250a26": "佛則不說是微塵眾。何以故。佛說微塵眾。則非",
    "T33n1704_002:0250a27": "微塵眾。是故佛說微塵眾。世尊。如來所說三千",
    "T33n1704_002:0250a28": "大千世界。則非世界。是故佛說三千大千世界。",
    "T33n1704_002:0250a29": "何以故。若世界實有者。則是一合相。如來說一",
    "T33n1704_002:0250b01": "合相。則非一合相。是故佛說一合相。佛言須菩",
    "T33n1704_002:0250b02": "提。一合相者則是不可說。但凡夫之人貪著其",
    "T33n1704_002:0250b03": "事。何以故。須菩提。若人如是言。佛說我見人見",
    "T33n1704_002:0250b04": "眾生見壽者見。須菩提。於意云何。是人所說為",
    "T33n1704_002:0250b05": "正語不。須菩提言。不也世尊。何以故。世尊。如來",
    "T33n1704_002:0250b06": "說我見人見眾生見壽者見。即非我見人見眾",
    "T33n1704_002:0250b07": "生見壽者見。是名我見人見眾生見壽者見",
    "T33n1704_002:0250b08": " 就第四顯行德分量文中有五。初有四句。舉",
    "T33n1704_002:0250b09": "碎微塵末之數。顯染盡淨。於法界中無一住",
    "T33n1704_002:0250b10": "相故。微塵眾者。示現非一喻故。二何以故。問",
    "T33n1704_002:0250b11": "答釋教興意。三復何以已下。明聖教所趣。於",
    "T33n1704_002:0250b12": "中展轉有五句可知。四佛言須菩提下。顯其",
    "T33n1704_002:0250b13": "正義。五但凡夫之人下。會其聖意。於中有八",
    "T33n1704_002:0250b14": "句相生可知。文言若世界及一合相實有者。",
    "T33n1704_002:0250b15": "如來即不說。何以故。凡夫應是。聖人應非故。",
    "T33n1704_002:0250b16": "餘者準之。文言一合相者。如分別見一實相也。",
    "T33n1704_002:0250b17": "若欲識其文意。先對文言。約凡聖二位。開其",
    "T33n1704_002:0250b18": "二相。一約眾生。見一合相。即是一合相。即非",
    "T33n1704_002:0250b19": "一合相。二約聖者。說一合相。即非一合相。是",
    "T33n1704_002:0250b20": "名一合相。依此二門。取解即易。其義云何。眾",
    "T33n1704_002:0250b21": "生見一合相者。由依似作實塵解。即不見似",
    "T33n1704_002:0250b22": "塵藉於眾緣。及作時不住故。不成合相。迷見",
    "T33n1704_002:0250b23": "實塵唯見一有故。是一合相者。由見實塵定",
    "T33n1704_002:0250b24": "有性。故是合也。即非一合相者。由見塵實即",
    "T33n1704_002:0250b25": "無實理。與無不異故。即非合故。佛說一合相",
    "T33n1704_002:0250b26": "者。佛知似塵假合而成。非有似有。故說合相。",
    "T33n1704_002:0250b27": "即非一合相者。此有二義非一合相。第一非",
    "T33n1704_002:0250b28": "彼凡夫所謂實塵一合相。第二由彼諸緣作",
    "T33n1704_002:0250b29": "時不住不作故故非似合也。是名一合相者。",
    "T33n1704_002:0250c01": "由彼諸緣似合成塵。故非是無。名一合相也。",
    "T33n1704_002:0250c02": "今聖意說一合相。顯凡分別是其失明。聖人",
    "T33n1704_002:0250c03": "所見一合相者。是離分別順其正理。故有此",
    "T33n1704_002:0250c04": "二言。趣入方便。其義云何。有二種方便。一由",
    "T33n1704_002:0250c05": "似作故。離無分別。以見似有。不得是無。若見",
    "T33n1704_002:0250c06": "是無。即是分別。由似不作故。離有分別。以見",
    "T33n1704_002:0250c07": "似無。不得是有。若見是有。即是分別。二由似",
    "T33n1704_002:0250c08": "作故。離無分別。以見似有。不得是無。若見是",
    "T33n1704_002:0250c09": "無。即是分別。由似作故。離有分別。今見似有。",
    "T33n1704_002:0250c10": "非是實有。若見實有。即是分別。由似不作故。",
    "T33n1704_002:0250c11": "離有分別。以見似無。不是實有。若見實有。即",
    "T33n1704_002:0250c12": "是分別。由似不作故。離無分別。以見似無。不",
    "T33n1704_002:0250c13": "是實無若見實無。即是分別。此可思。何以故。",
    "T33n1704_002:0250c14": "由此中義。與後八喻有不同故。就大段。第",
    "T33n1704_002:0250c15": "三結文有五。初正結前分。二何以故。責。三答",
    "T33n1704_002:0250c16": "顯正義。四須菩提若有菩薩下。校其德。五云",
    "T33n1704_002:0250c17": "何為人演說下。福德利他。明行勝用。",
    "T33n1704_002:0250c18": "[0250c18] 須菩提。菩薩發阿耨多羅三藐三菩提心者。於",
    "T33n1704_002:0250c19": "一切法應如是知如是見如是信如是不住法",
    "T33n1704_002:0250c20": "相。何以故。須菩提。所言法相法相者。如來說即",
    "T33n1704_002:0250c21": "非法相。是名法相。須菩提。若有菩薩摩訶薩以",
    "T33n1704_002:0250c22": "滿無量阿僧祇世界七寶持用布施。若有善男",
    "T33n1704_002:0250c23": "子善女人發菩薩心者。於此般若波羅蜜經乃",
    "T33n1704_002:0250c24": "至四句偈等受持讀誦為他人說。其福勝彼無",
    "T33n1704_002:0250c25": "量阿僧祇 前文云如是知者。如是知法不",
    "T33n1704_002:0250c26": "生故。即結前行發心。如是見者。即見實相即",
    "T33n1704_002:0250c27": "結前行中如是住。如是信者。信行可成。即結",
    "T33n1704_002:0250c28": "前行中如是修行。如是不住法相者。即離分",
    "T33n1704_002:0250c29": "別故。即結前行中降伏其心也。",
    "T33n1704_002:0251a01": "[0251a01] 云何為人演說而不名說是名為說爾時世尊",
    "T33n1704_002:0251a02": "而說偈言一切有為法如星翳燈幻露泡夢",
    "T33n1704_002:0251a03": "電雲應作如是觀 就第五利他說法勝用文",
    "T33n1704_002:0251a04": "中有二。初長行總說生起。二偈頌釋成。就偈",
    "T33n1704_002:0251a05": "文中有三段經。初一句舉其法。次有二句九義",
    "T33n1704_002:0251a06": "顯其觀相。三有一句結以觀成。言九義者。一",
    "T33n1704_002:0251a07": "星映不見。喻能見心法有而不見。二翳者。見",
    "T33n1704_002:0251a08": "毛輪等色。有為法亦爾。以顛倒見故。三燈者。",
    "T33n1704_002:0251a09": "識亦如是。依止貪愛法住故。四幻者。所依住",
    "T33n1704_002:0251a10": "處亦如是。以器世間種種差別無一體實故。",
    "T33n1704_002:0251a11": "五露者。身亦如是。以少時住故。六泡者。所愛",
    "T33n1704_002:0251a12": "事亦如是。以受想行三法不定故。七夢者。過",
    "T33n1704_002:0251a13": "去法亦如是。以唯有念故。八電者。現在法亦",
    "T33n1704_002:0251a14": "如是。剎那不住故。九雲者。未來法亦如是。以",
    "T33n1704_002:0251a15": "於種子時阿梨耶識與。一切法為種子根本。",
    "T33n1704_002:0251a16": "無先因相。故如雲。餘文可知。異現如星。無實",
    "T33n1704_002:0251a17": "如翳。速滅剎那若燈。緣成比幻。無常喻露。體",
    "T33n1704_002:0251a18": "空況泡。見實如夢。有用象電。無本並雲。二法",
    "T33n1704_002:0251a19": "中皆有九義不成實耳。",
    "T33n1704_002:0251a20": "[0251a20] 佛說是經已長老須菩提及諸比丘比丘尼優",
    "T33n1704_002:0251a21": "婆塞優婆夷菩薩摩訶薩一切世間天人阿脩",
    "T33n1704_002:0251a22": "羅乾闥婆等聞佛所說皆大歡喜信受奉行",
    "T33n1704_002:0251a23": " 就第三流通文有二。初舉十眾為受益者。第",
    "T33n1704_002:0251a24": "二聞佛所說下。正明益相耳。",
    "T33n1704_002:0251a25": "佛說金剛般若波羅蜜經略疏卷下",
    "T33n1704_002:0251a26": "[0251a26] 石埭除子靜施洋銀四十圓敬刻此經連圈",
    "T33n1704_002:0251a27": "計字二萬零一百九十一箇。"
}