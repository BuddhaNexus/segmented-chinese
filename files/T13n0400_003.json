{
    "T13n0400_003:0479b23": "佛說海意菩薩所問淨印法門經",
    "T13n0400_003:0479b24": "卷第三",
    "T13n0400_003:0479b26": "譯經三藏朝散大夫試鴻臚卿光梵大師",
    "T13n0400_003:0479b27": "賜紫沙門臣惟淨等奉　詔譯",
    "T13n0400_003:0479b28": "「復次，海意！云何是為菩薩堪任摧壓於身？謂",
    "T13n0400_003:0479b29": "若菩薩或遇身分欲斷壞時，菩薩應當依法",
    "T13n0400_003:0479c01": "觀察餘諸眾生。又若有具善巧方便菩薩，即",
    "T13n0400_003:0479c02": "能修行圓滿六波羅蜜。何等行相是為善巧",
    "T13n0400_003:0479c03": "方便菩薩圓滿六波羅蜜？所謂菩薩或遇己",
    "T13n0400_003:0479c04": "身欲斷壞時，若不惜其身，棄捨其身亦不愛",
    "T13n0400_003:0479c05": "樂，此即能修施波羅蜜。又復若遇身欲壞",
    "T13n0400_003:0479c06": "時，於一切眾生起大慈心而不棄捨，此即能",
    "T13n0400_003:0479c07": "修戒波羅蜜。又復若遇身欲壞時，菩薩為度",
    "T13n0400_003:0479c08": "一切眾生故，設身斷壞堪任忍受，其心不",
    "T13n0400_003:0479c09": "動忍力發現，此即能修忍波羅蜜。又復若遇",
    "T13n0400_003:0479c10": "身欲壞時，不捨一切智心，發大精進勇力攝",
    "T13n0400_003:0479c11": "受，於生死中起諸善根，此即能修精進波羅",
    "T13n0400_003:0479c12": "蜜。又復若遇身欲壞時，於其所發一切智心",
    "T13n0400_003:0479c13": "寶而不棄捨，當善伺察大菩提心，如是伺察",
    "T13n0400_003:0479c14": "內外寂靜，此即能修定波羅蜜。又復若遇身",
    "T13n0400_003:0479c15": "欲壞時，菩薩應當伺察其身，猶如草、木、土、石",
    "T13n0400_003:0479c16": "等類，悟了己身不實如幻；如實義者，諸行無",
    "T13n0400_003:0479c17": "常，諸行是苦，諸法無我，涅槃寂靜。若能如",
    "T13n0400_003:0479c18": "是諦察其身，此即能修慧波羅蜜。如是行相，",
    "T13n0400_003:0479c19": "是為菩薩修行圓滿六波羅蜜，乃得不退轉",
    "T13n0400_003:0479c20": "於大乘之法，此等名為菩薩堪任摧壓於身。",
    "T13n0400_003:0479c21": "「復次，海意！云何是為菩薩堪任摧壓於語？謂",
    "T13n0400_003:0479c22": "若菩薩，或有人來若虛、若實惡言、譏毀、瞋恚、罵",
    "T13n0400_003:0479c23": "辱。菩薩爾時堪任容受，不起瞋恚斷彼怨縛。",
    "T13n0400_003:0479c24": "又若有具善巧方便菩薩，或遇他來惡言譏",
    "T13n0400_003:0479c25": "毀罵辱之時，菩薩聞已，應當修行圓滿六波",
    "T13n0400_003:0479c26": "羅蜜。何等行相是為善巧方便菩薩圓滿六",
    "T13n0400_003:0479c27": "波羅蜜？所謂菩薩，或遇他來惡言、譏毀、罵辱",
    "T13n0400_003:0479c28": "之時，菩薩聞已即作是念：『此人先世造慳",
    "T13n0400_003:0479c29": "吝因，由如是故慳吝垢染，今所發現亦復不",
    "T13n0400_003:0480a01": "曾親近善友，是故此人不捨於瞋。我今為說",
    "T13n0400_003:0480a02": "斷瞋之法。何以故？我能信解施捨法故，不",
    "T13n0400_003:0480a03": "慳吝故，亦曾親近諸善知識，是故我今護其",
    "T13n0400_003:0480a04": "惡語捨離瞋恚。』此即能修施波羅蜜。又復他",
    "T13n0400_003:0480a05": "來譏毀罵辱，菩薩爾時即作是念：『此人破戒",
    "T13n0400_003:0480a06": "惡業發現，故來瞋恚、罵辱於我。我今修集清",
    "T13n0400_003:0480a07": "淨禁戒，故我於彼不生瞋恚。我復守護菩提",
    "T13n0400_003:0480a08": "心故，念業報故。』此即能修戒波羅蜜。又復他",
    "T13n0400_003:0480a09": "來譏毀罵辱，菩薩爾時即作是念：『此人麁猛",
    "T13n0400_003:0480a10": "過失多所瞋恚，故來譏毀、罵辱於我。我今具",
    "T13n0400_003:0480a11": "其忍辱之力廣修慈行，故我於彼不生瞋恚。』",
    "T13n0400_003:0480a12": "此即能修忍波羅蜜。又復他來譏毀罵辱，菩",
    "T13n0400_003:0480a13": "薩爾時即作是念：『此人懈怠遠離善法，故來",
    "T13n0400_003:0480a14": "於我瞋恚、罵辱。今我發起廣大精進，勤行修",
    "T13n0400_003:0480a15": "習植諸善本曾無厭足，我願此人先得坐於",
    "T13n0400_003:0480a16": "菩提道場，我乃最後取證阿耨多羅三藐三",
    "T13n0400_003:0480a17": "菩提果。』若被如是精進鎧者，此即能修精進",
    "T13n0400_003:0480a18": "波羅蜜。又復他來譏毀罵辱，菩薩爾時即作",
    "T13n0400_003:0480a19": "是念：『此人失念復不正知，而亦不能止息煩",
    "T13n0400_003:0480a20": "惱，故來於我瞋恚、罵辱。今我止息煩惱，正",
    "T13n0400_003:0480a21": "念正知專注一境，復不忘失大菩提心。我今",
    "T13n0400_003:0480a22": "應為此等眾生不調伏者、不寂靜者、不護諸根",
    "T13n0400_003:0480a23": "者、不止息者，作利益故被大乘鎧。』若能如是",
    "T13n0400_003:0480a24": "安定心者，此即能修定波羅蜜。又復他來譏",
    "T13n0400_003:0480a25": "毀、罵辱，菩薩爾時即作是念：『此人執著我相",
    "T13n0400_003:0480a26": "情見有所得境，故來於我譏毀、罵辱。今我依",
    "T13n0400_003:0480a27": "法，於已起瞋若未起瞋，二種之中如實伺",
    "T13n0400_003:0480a28": "察，瞋者、瞋法皆不可得。如理推求，若自若",
    "T13n0400_003:0480a29": "他而悉遠離，有所得見故能堪任。』此即能修",
    "T13n0400_003:0480b01": "慧波羅蜜。海意！如是行相是為善巧方便菩",
    "T13n0400_003:0480b02": "薩修行圓滿六波羅蜜，乃得不退轉於大乘",
    "T13n0400_003:0480b03": "之法，此等名為菩薩堪任摧壓於語。",
    "T13n0400_003:0480b04": "「復次，海意！云何是為菩薩堪任摧壓於心？謂",
    "T13n0400_003:0480b05": "若菩薩，遇諸魔來相嬈壞時，菩薩應當堅固",
    "T13n0400_003:0480b06": "不動大菩提心。又復一切邪異之語，以有所",
    "T13n0400_003:0480b07": "得、有所著相來相嬈時，亦應如實安住內心，",
    "T13n0400_003:0480b08": "於一切智心勿當忘失。何以故？彼魔有大",
    "T13n0400_003:0480b09": "威力，乃至最後變佛形像來現汝前，作如是",
    "T13n0400_003:0480b10": "言：『汝於大乘法中何有力能？汝宜棄捨如是",
    "T13n0400_003:0480b11": "重擔，止息所行勤苦精進。菩提難得，佛法",
    "T13n0400_003:0480b12": "難得，於生死中徒歷多苦。今汝大士，若欲",
    "T13n0400_003:0480b13": "息其苦者，宜速取證聲聞涅槃。』若諸菩薩，",
    "T13n0400_003:0480b14": "或遇魔來，以如是相固嬈壞時，當被如先堅",
    "T13n0400_003:0480b15": "固之鎧不應棄捨，亦當內心無動無壞。若如",
    "T13n0400_003:0480b16": "是者，即於無等等心不能減沒。菩薩爾時乃",
    "T13n0400_003:0480b17": "作是念：『我當決定詣菩提場，我當決定以大",
    "T13n0400_003:0480b18": "智力摧魔軍已，然後取證阿耨多羅三藐三",
    "T13n0400_003:0480b19": "菩提果。我當決定轉妙法輪，我當決定普於",
    "T13n0400_003:0480b20": "三千大千世界說廣大法，我當邀以一切眾",
    "T13n0400_003:0480b21": "生普與法施悉令滿足。一切諸佛以他心智",
    "T13n0400_003:0480b22": "照明於我，一切賢聖證知我此大菩提心，實",
    "T13n0400_003:0480b23": "能堪任諸所摧壓。我不虛誑一切諸佛、一切",
    "T13n0400_003:0480b24": "賢聖、一切眾生，乃至亦不自為虛誑。』海意！",
    "T13n0400_003:0480b25": "若諸菩薩如是修者，即能堪任摧壓於心，乃",
    "T13n0400_003:0480b26": "得不退轉於大乘之法。此等行相，是為菩薩",
    "T13n0400_003:0480b27": "於其所發一切智心寶堪任摧壓。若於忍辱",
    "T13n0400_003:0480b28": "波羅蜜被堅固鎧，即於精進波羅蜜而不懈",
    "T13n0400_003:0480b29": "退。若復此二波羅蜜中能圓滿者，是即菩薩",
    "T13n0400_003:0480c01": "摩訶薩於一切智心寶，堪任摧壓。」",
    "T13n0400_003:0480c02": "爾時，世尊重說頌曰：",
    "T13n0400_003:0480c03": "「大菩提道心不壞，　　亦復不壞大悲心；",
    "T13n0400_003:0480c04": "　於三寶中善護持，　　積集佛法亦無失。",
    "T13n0400_003:0480c05": "　三十二相、八十好，　　十力莊嚴妙相身；",
    "T13n0400_003:0480c06": "　多種修作福智圓，　　堪任摧壓故無退。",
    "T13n0400_003:0480c07": "　佛土功德無邊量，　　我願力故悉嚴淨；",
    "T13n0400_003:0480c08": "　法寶無上最勝門，　　我願堅固常守護。",
    "T13n0400_003:0480c09": "　多百眾生無邊際，　　我願普令得度脫；",
    "T13n0400_003:0480c10": "　內心不壞利樂因，　　是故堪任於摧壓。",
    "T13n0400_003:0480c11": "　所有十方世界中，　　乃至無邊眾生界；",
    "T13n0400_003:0480c12": "　普盡一切諸眾生，　　各執器仗來逼惱。",
    "T13n0400_003:0480c13": "　作大恐怖生瞋恚，　　如是期剋而打擲；",
    "T13n0400_003:0480c14": "　菩薩為修功德因，　　起勇勝心能堪忍。",
    "T13n0400_003:0480c15": "　經歷無邊多百劫，　　從本生死先際來；",
    "T13n0400_003:0480c16": "　眾生惡言罵辱時，　　彼菩薩心無惱害。",
    "T13n0400_003:0480c17": "　為大智故能堪忍，　　不生忿怒不生瞋；",
    "T13n0400_003:0480c18": "　如是摧壓隨了知，　　故能忍受得清淨。",
    "T13n0400_003:0480c19": "　又復普盡諸眾生，　　各執器仗來加害；",
    "T13n0400_003:0480c20": "　於我身分悉支離，　　乃至叚叚而破析。",
    "T13n0400_003:0480c21": "　菩薩爾時心無動，　　不生少分瞋恚心；",
    "T13n0400_003:0480c22": "　大菩提意堅固持，　　堪任摧壓此清淨。",
    "T13n0400_003:0480c23": "　菩薩若行、若復住，　　坐、臥威儀他所隨；",
    "T13n0400_003:0480c24": "　於中伺求或有人，　　大菩提心不捨者。",
    "T13n0400_003:0480c25": "　或行布施等諸行，　　或復發起餘善心；",
    "T13n0400_003:0480c26": "　即當斷割彼人身，　　節節支解而離散。",
    "T13n0400_003:0480c27": "　菩薩設遇此苦時，　　亦於此人心生喜；",
    "T13n0400_003:0480c28": "　思念無邊百劫來，　　遍歷諸趣靡不作。",
    "T13n0400_003:0480c29": "　地獄、鬼、畜三塗界，　　乃至今得生人中；",
    "T13n0400_003:0481a01": "　身雖破壞果利無，　　為求佛智身棄捨。",
    "T13n0400_003:0481a02": "　今我雖得於人身，　　無數眾苦常逼迫；",
    "T13n0400_003:0481a03": "　若比阿鼻地獄中，　　此苦百分不及一。",
    "T13n0400_003:0481a04": "　我寧處彼地獄中，　　忍受其苦經百劫；",
    "T13n0400_003:0481a05": "　佛及正法與眾生，　　此三我終不棄捨。",
    "T13n0400_003:0481a06": "　我觀此身無常法，　　剎那謝滅猶如幻；",
    "T13n0400_003:0481a07": "　四界虛假共合成，　　佛說此四如蛇毒。",
    "T13n0400_003:0481a08": "　我若棄捨於此身，　　速離身中諸毒害；",
    "T13n0400_003:0481a09": "　彼煩惱毒欲消除，　　自他成佛自然智。",
    "T13n0400_003:0481a10": "　今我此身處世間，　　多怖畏事生恐怖；",
    "T13n0400_003:0481a11": "　為求身諸安樂緣，　　因諸所欲飲食等。",
    "T13n0400_003:0481a12": "　我若棄捨於此身，　　止息諸緣離諸怖；",
    "T13n0400_003:0481a13": "　若能解入此思惟，　　即能堪任諸摧壓。",
    "T13n0400_003:0481a14": "　世間眾生多百千，　　不善法中常營助；",
    "T13n0400_003:0481a15": "　少人能於善法中，　　隨應勤力而營助。",
    "T13n0400_003:0481a16": "　故我於諸不善法，　　是中不復助其力；",
    "T13n0400_003:0481a17": "　我當助修忍辱門，　　忍辱之言佛所說。",
    "T13n0400_003:0481a18": "　所有十方一切佛，　　一一皆為證明我；",
    "T13n0400_003:0481a19": "　如我所起決定心，　　於佛乘中永不壞。",
    "T13n0400_003:0481a20": "　彼大威力諸賢聖，　　亦悉證我堪忍心；",
    "T13n0400_003:0481a21": "　我所堪任摧壓因，　　是中不作諸過失。",
    "T13n0400_003:0481a22": "　如佛所說身、語、意，　　此三摧壓有多種；",
    "T13n0400_003:0481a23": "　彼彼勇猛悉堪任，　　如先所說皆不壞。",
    "T13n0400_003:0481a24": "　是身具有多種苦，　　彼一一苦無邊際；",
    "T13n0400_003:0481a25": "　於如是苦若堪任，　　此身摧壓而清淨。",
    "T13n0400_003:0481a26": "　若身遭苦而離散，　　節節支解斷壞時；",
    "T13n0400_003:0481a27": "　六波羅蜜若圓成，　　彼善方便大智德。",
    "T13n0400_003:0481a28": "　所謂布施及持戒，　　忍辱、精進與禪定；",
    "T13n0400_003:0481a29": "　最勝慧等若同修，　　須臾攝受皆圓滿。",
    "T13n0400_003:0481b01": "　或時若能棄捨身，　　亦復不愛而不惜；",
    "T13n0400_003:0481b02": "　爾時應當如是修，　　圓滿布施波羅蜜。",
    "T13n0400_003:0481b03": "　若於眾生廣行慈，　　即不破毀淨戒行；",
    "T13n0400_003:0481b04": "　現證菩提攝受因，　　圓滿淨戒波羅蜜。",
    "T13n0400_003:0481b05": "　其身設欲斷壞時，　　應當堅固忍辱力；",
    "T13n0400_003:0481b06": "　由斯忍力若勤行，　　圓滿忍辱波羅蜜。",
    "T13n0400_003:0481b07": "　精進重擔荷無倦，　　內心亦復不生厭；",
    "T13n0400_003:0481b08": "　身雖破壞力堅持，　　圓滿精進波羅蜜。",
    "T13n0400_003:0481b09": "　其身設欲斷壞時，　　不念棄捨菩提心；",
    "T13n0400_003:0481b10": "　於諸煩惱塵暗中，　　勤力為令皆消滅。",
    "T13n0400_003:0481b11": "　為修禪定解脫力，　　寧當破壞於己身；",
    "T13n0400_003:0481b12": "　普令眾生得離塵，　　圓滿禪定波羅蜜。",
    "T13n0400_003:0481b13": "　我觀此身實無我，　　是身如幻復如電；",
    "T13n0400_003:0481b14": "　作者受者二俱無，　　是中實無有少法。",
    "T13n0400_003:0481b15": "　於身艱苦纏縛中，　　善為眾生作度脫；",
    "T13n0400_003:0481b16": "　到勝彼岸自他圓，　　圓滿勝慧波羅蜜。",
    "T13n0400_003:0481b17": "　若能於此深固法，　　方便思惟常善修；",
    "T13n0400_003:0481b18": "　彼能堪任摧壓身，　　是中不起諸過失。",
    "T13n0400_003:0481b19": "　菩薩若時聞惡言，　　不善譏毀而輕謗；",
    "T13n0400_003:0481b20": "　聞已不生瞋恚心，　　能起慈心善調伏。",
    "T13n0400_003:0481b21": "　棄捨瞋恚諸過失，　　清淨布施波羅蜜；",
    "T13n0400_003:0481b22": "　慈心廣大普運行，　　清淨持戒波羅蜜；",
    "T13n0400_003:0481b23": "　忍力發現彼對治，　　清淨忍辱波羅蜜；",
    "T13n0400_003:0481b24": "　數起精進佛智求，　　清淨精進波羅蜜；",
    "T13n0400_003:0481b25": "　於諸境中定其心，　　清淨禪定波羅蜜；",
    "T13n0400_003:0481b26": "　了不可得諸音聲，　　清淨勝慧波羅蜜。",
    "T13n0400_003:0481b27": "　菩薩聞諸惡言已，　　應當思惟於深法；",
    "T13n0400_003:0481b28": "　堪任摧壓於語言，　　是故不著諸過失。",
    "T13n0400_003:0481b29": "　假使百千諸魔眾，　　邪異外見悉從來；",
    "T13n0400_003:0481c01": "　勸令棄捨方便修，　　菩提分位言難得。",
    "T13n0400_003:0481c02": "　菩薩爾時心不動，　　勢力增進轉精修；",
    "T13n0400_003:0481c03": "　是故堪任摧壓心，　　多種摧壓皆無壞。",
    "T13n0400_003:0481c04": "　忍辱、精進此二行，　　善修安住如山王；",
    "T13n0400_003:0481c05": "　諸所摧壓悉堪任，　　諸眾生同一勇猛。",
    "T13n0400_003:0481c06": "　磨治心寶摧壓者，　　如來十力悉能知；",
    "T13n0400_003:0481c07": "　得見現證菩提尊，　　亦復得受成佛記。",
    "T13n0400_003:0481c08": "「復次，海意！云何是為菩薩於其所發一切智",
    "T13n0400_003:0481c09": "心寶穿亦不壞？謂若菩薩於彼一切智心，無",
    "T13n0400_003:0481c10": "所領納、無所依著，亦無所住、不出不入，無戲",
    "T13n0400_003:0481c11": "論、無分別，壞諸分別無所安立，當以正智於",
    "T13n0400_003:0481c12": "甚深法如實伺察。何等是為彼甚深法？所謂",
    "T13n0400_003:0481c13": "隨順緣生之法。如實覺了，無因所緣不斷、不",
    "T13n0400_003:0481c14": "常，遠離邊見，自性無我、我無自性，故一切法",
    "T13n0400_003:0481c15": "亦無自性。諸法本來生無所生，解了於空，信",
    "T13n0400_003:0481c16": "順無相、無願、無求，於真實慧無所造作。畢竟",
    "T13n0400_003:0481c17": "無常，色如聚沫，受如浮泡，想如陽焰，行如芭",
    "T13n0400_003:0481c18": "蕉，識如幻法，諸界無所動，諸入互相生，心",
    "T13n0400_003:0481c19": "無所住亦無作意，於增上所作非增上所作，",
    "T13n0400_003:0481c20": "於平等法如實覺了，無種種行相等同一味，",
    "T13n0400_003:0481c21": "而悉同住一乘之道。修道行智依於勝義，以",
    "T13n0400_003:0481c22": "智了知於義無著。彼一切聲悟入非聲，智知",
    "T13n0400_003:0481c23": "一切聲，前後際斷故。文義二種智入無二，",
    "T13n0400_003:0481c24": "現證諸法不可說義，無我義是苦智，畢竟義",
    "T13n0400_003:0481c25": "是集智，不和合義是滅智，有為無為平等悟",
    "T13n0400_003:0481c26": "入是道智。離前後際是身念處，生滅無住是",
    "T13n0400_003:0481c27": "受念處，觀無所緣是心念處，法界非界性平",
    "T13n0400_003:0481c28": "等平等義是法念處。心自在義是四正斷，離",
    "T13n0400_003:0481c29": "諸障礙是四神足。出生義是信根，無念是精",
    "T13n0400_003:0482a01": "進根，無作意是念根，超越戲論是定根，無",
    "T13n0400_003:0482a02": "他信是慧根。所緣無障礙是信力，通達諸力",
    "T13n0400_003:0482a03": "是精進力，心止息住是念力，無所動轉是定",
    "T13n0400_003:0482a04": "力，於念隨念是慧力。於一切法平等相應是",
    "T13n0400_003:0482a05": "念覺分，不出不入是擇法覺分，無我所是精",
    "T13n0400_003:0482a06": "進覺分，身心善住是喜覺分，平等覺悟是輕",
    "T13n0400_003:0482a07": "安覺分，離二法是定覺分，遠離諸見是捨覺",
    "T13n0400_003:0482a08": "分。一切分別無分別中離諸遍計是正見，一",
    "T13n0400_003:0482a09": "切音聲平等悟入是正思惟，離身心法是正",
    "T13n0400_003:0482a10": "語，一切所作悉得輕安名為正業，無高無下",
    "T13n0400_003:0482a11": "是正命，若善不善隨施設已平等而住是正",
    "T13n0400_003:0482a12": "勤，於心所緣平等悟入是正念，寂靜安住妙",
    "T13n0400_003:0482a13": "奢摩他是正定。於見非見而悉清淨無所生",
    "T13n0400_003:0482a14": "義是無常義，本來不生義是苦義，無所行義",
    "T13n0400_003:0482a15": "是無我義，止息義是寂滅義。善調伏心是布",
    "T13n0400_003:0482a16": "施義，住清涼性是持戒義，隨知盡法是忍辱",
    "T13n0400_003:0482a17": "義，於一切法能善決擇是精進義，止息內心",
    "T13n0400_003:0482a18": "是禪定義，如實了知諸法無相是勝慧義。一",
    "T13n0400_003:0482a19": "切眾生本來清淨是慈義，與虛空等是悲義，",
    "T13n0400_003:0482a20": "喜無所得是喜義，一切發行皆悉究竟是捨",
    "T13n0400_003:0482a21": "義。一切諸法先際已來三輪清淨是空義，後",
    "T13n0400_003:0482a22": "際清淨是離義，現在清淨是無我義。「海意！",
    "T13n0400_003:0482a23": "若諸菩薩，於如是等諸甚深法，無起、無滅，離",
    "T13n0400_003:0482a24": "諸文字與虛空等，於順於違智入平等。若能",
    "T13n0400_003:0482a25": "如是思惟觀察如實所行，而彼菩薩即能於",
    "T13n0400_003:0482a26": "其所發一切智心寶穿亦不壞。雖復如是穿",
    "T13n0400_003:0482a27": "彼一切智心而無發悟，即於諸法自在理中",
    "T13n0400_003:0482a28": "乃能現證。海意！譬如日月各處自宮，於四",
    "T13n0400_003:0482a29": "大洲周遍普照，而彼日月天子都無發悟，亦",
    "T13n0400_003:0482b01": "不作是念我能往諸方處，或復不往而為照",
    "T13n0400_003:0482b02": "曜，但由一切眾生福果報力照明如是。海意！",
    "T13n0400_003:0482b03": "彼具善決擇智菩薩，亦復如是。雖於無量諸",
    "T13n0400_003:0482b04": "佛剎中廣為眾生作大利益，而彼菩薩都無",
    "T13n0400_003:0482b05": "發悟，未甞數起諸作意想，然彼所作隨應發",
    "T13n0400_003:0482b06": "現。",
    "T13n0400_003:0482b07": "「復次，海意！若具決擇智菩薩，應於定波羅蜜",
    "T13n0400_003:0482b08": "及慧波羅蜜中，如理伺察。何以故？住等引",
    "T13n0400_003:0482b09": "心菩薩不修觀法，修觀行菩薩不住等引",
    "T13n0400_003:0482b10": "心。若復修觀行者彼即有慧，由有慧故能善",
    "T13n0400_003:0482b11": "觀察。何所觀察？所謂觀於諸法實相。云何是",
    "T13n0400_003:0482b12": "為諸法實相？若於諸相而無所行，此即是為",
    "T13n0400_003:0482b13": "諸法實相。何等是諸法相？謂有所表即諸法",
    "T13n0400_003:0482b14": "相。如是表中如實之相，此亦說名諸法實",
    "T13n0400_003:0482b15": "相。若復如是一切了知，即能悟達無相無無",
    "T13n0400_003:0482b16": "相。何者是相？何者是無相？相即是生，無相",
    "T13n0400_003:0482b17": "是滅，若無相、無無相，即無生亦無滅。若法",
    "T13n0400_003:0482b18": "無生亦無滅者，即諸法性本來常住、法界無",
    "T13n0400_003:0482b19": "壞、真如無動、實際不變。如是法性，此即說",
    "T13n0400_003:0482b20": "名如實解了緣生之法。覺悟諸法真實之相，",
    "T13n0400_003:0482b21": "現證實際無二真理，如是乃以現量智知。",
    "T13n0400_003:0482b22": "海意！此即名為具決擇智菩薩摩訶薩。」當佛",
    "T13n0400_003:0482b23": "世尊宣說如是容受磨治堪任摧壓穿亦不壞",
    "T13n0400_003:0482b24": "法時，此會中有十那庾多天人，悉發阿耨多",
    "T13n0400_003:0482b25": "羅三藐三菩提心，萬六千菩薩皆得無生法",
    "T13n0400_003:0482b26": "忍。◎",
    "T13n0400_003:0482b27": "佛說海意菩薩所問淨印法門經卷第三"
}