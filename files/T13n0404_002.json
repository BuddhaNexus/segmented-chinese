{
    "T13n0404_002:0617b16": "大集大虛空藏菩薩所問經卷第",
    "T13n0404_002:0617b17": "二",
    "T13n0404_002:0617b19": "開府儀同三司特進試鴻臚卿肅國",
    "T13n0404_002:0617b20": "公食邑三千戶賜紫贈司空謚大鑑",
    "T13n0404_002:0617b21": "正號大廣智大興善寺三藏沙門",
    "T13n0404_002:0617b22": "不空奉 詔譯",
    "T13n0404_002:0617b23": "[0617b23] 爾時，世尊復告大虛空藏菩薩摩訶薩言：「善",
    "T13n0404_002:0617b24": "男子！菩薩成就四法，修行淨戒波羅蜜多猶",
    "T13n0404_002:0617b25": "若虛空。云何為四？所謂：知身如影像；知聲",
    "T13n0404_002:0617b26": "如谷響；知心如幻化；知慧如虛空。是為菩",
    "T13n0404_002:0617b27": "薩成就四法，修行淨戒波羅蜜多猶若虛空。",
    "T13n0404_002:0617b28": "[0617b28] 「復次，若菩薩成就八法，能淨修行淨戒波羅",
    "T13n0404_002:0617b29": "蜜多。云何為八？所謂：不離菩提心，戒清淨故；",
    "T13n0404_002:0617c01": "離聲聞、緣覺心得無限量心，戒清淨故；不捨",
    "T13n0404_002:0617c02": "一切學處，智慧清淨故；於一切處受生，願清",
    "T13n0404_002:0617c03": "淨故；於戒不緩任運無作，行清淨故；迴向菩",
    "T13n0404_002:0617c04": "提，魔羅心清淨故；心無熱惱，煩惱清淨故；大",
    "T13n0404_002:0617c05": "願圓滿，菩提清淨故。是為菩薩成就八法，能",
    "T13n0404_002:0617c06": "淨修行淨戒波羅蜜多。[0617c06] 「善男子！譬如虛空清",
    "T13n0404_002:0617c07": "淨，菩薩持戒清淨亦爾；譬如虛空無有垢穢，",
    "T13n0404_002:0617c08": "菩薩持戒無垢亦爾；譬如虛空寂靜不亂，菩",
    "T13n0404_002:0617c09": "薩持戒寂靜亦爾；譬如虛空無有邊際，菩薩",
    "T13n0404_002:0617c10": "持戒無邊亦爾；譬如虛空無有繫屬，菩薩持",
    "T13n0404_002:0617c11": "戒無繫亦爾；譬如虛空無有執著，菩薩持戒",
    "T13n0404_002:0617c12": "離著亦爾；譬如虛空無可積集，菩薩持戒無",
    "T13n0404_002:0617c13": "積亦爾；譬如虛空不離於性，菩薩持戒不離",
    "T13n0404_002:0617c14": "亦爾；譬如虛空其性常住，菩薩持戒常住亦",
    "T13n0404_002:0617c15": "爾；譬如虛空究竟無盡，菩薩持戒無盡亦爾；",
    "T13n0404_002:0617c16": "譬如虛空無有形相，菩薩持戒離相亦爾；譬",
    "T13n0404_002:0617c17": "如虛空無有來、往，菩薩持戒無動亦爾；譬如",
    "T13n0404_002:0617c18": "虛空無有戲論，菩薩持戒離戲亦爾；譬如虛",
    "T13n0404_002:0617c19": "空遠離諸漏，菩薩持戒無漏亦爾；譬如虛空",
    "T13n0404_002:0617c20": "無所為作，菩薩持戒無為亦爾；譬如虛空無",
    "T13n0404_002:0617c21": "有變易，菩薩持戒不變亦爾；譬如虛空無有",
    "T13n0404_002:0617c22": "分別，菩薩持戒無取亦爾；譬如虛空遍一切",
    "T13n0404_002:0617c23": "處，菩薩持戒周遍亦爾；譬如虛空無有破壞，",
    "T13n0404_002:0617c24": "菩薩持戒無犯亦爾；譬如虛空無有高下，菩",
    "T13n0404_002:0617c25": "薩持戒平等亦爾；譬如虛空性離於染，菩薩",
    "T13n0404_002:0617c26": "持戒無染亦爾。善男子！是為菩薩修行淨戒",
    "T13n0404_002:0617c27": "波羅蜜多猶若虛空。」[0617c27] 爾時，世尊說伽他曰：",
    "T13n0404_002:0617c28": "「護戒寂靜心無垢，  能除熱惱無所得；",
    "T13n0404_002:0617c29": " 身、語、意業無瑕疵，  一切律儀皆具足。",
    "T13n0404_002:0618a01": " 智者不以戒憍逸，  內心恒寂而無亂；",
    "T13n0404_002:0618a02": " 智者常依菩提心，  而於心意不染著。",
    "T13n0404_002:0618a03": " 遠離諸業無思慮，  如是不生諸分別；",
    "T13n0404_002:0618a04": " 既離青、黃及赤、白，  亦不住於名色中。",
    "T13n0404_002:0618a05": " 無取、無捨、無染心，  譬如虛空無障礙；",
    "T13n0404_002:0618a06": " 此戒智者所稱讚，  不見所讚諸句義。",
    "T13n0404_002:0618a07": " 是戒能令心寂靜，  亦能寂靜諸煩惱；",
    "T13n0404_002:0618a08": " 悉得止觀之邊際，  了然顯現得解脫。",
    "T13n0404_002:0618a09": " 解脫諸縛之聖者，  悉皆安住於尸羅；",
    "T13n0404_002:0618a10": " 是故戒為勝解脫，  亦為菩提根本句。",
    "T13n0404_002:0618a11": " 諸有杜多居蘭若，  小欲喜足絕貪求；",
    "T13n0404_002:0618a12": " 遠離憒&#x9599;而住禪，  心獲輕安離煩惱。",
    "T13n0404_002:0618a13": " 如是戒是為根本，  思惟寂靜解脫句；",
    "T13n0404_002:0618a14": " 是故尸羅為莊嚴，  一切處為安樂道。",
    "T13n0404_002:0618a15": " 亦令遠離於散動，  斷諸煩惱及諸見；",
    "T13n0404_002:0618a16": " 慈心遍布如虛空，  能靜邊執令清淨。",
    "T13n0404_002:0618a17": " 決定不捨菩提故，  而於菩提無分別；",
    "T13n0404_002:0618a18": " 智者若具如是德，  皆由於戒到彼岸。",
    "T13n0404_002:0618a19": "[0618a19] 「善男子！若菩薩成就四法，修行忍辱波羅蜜",
    "T13n0404_002:0618a20": "多猶若虛空。云何為四？所謂：他罵不報，知",
    "T13n0404_002:0618a21": "語如虛空；他打不報，知身如虛空；他瞋不報，",
    "T13n0404_002:0618a22": "知心如虛空；掉戲不報，知意如虛空。是為菩",
    "T13n0404_002:0618a23": "薩成就四法，修行忍辱波羅蜜多猶若虛空。",
    "T13n0404_002:0618a24": "[0618a24] 「復次，若菩薩成就八法，能淨修行忍辱波羅",
    "T13n0404_002:0618a25": "蜜多。云何為八？所謂：於諸有情心無限礙猶",
    "T13n0404_002:0618a26": "若虛空，修行忍辱得清淨故；於諸利養不生",
    "T13n0404_002:0618a27": "貪著猶若虛空，修行忍辱得清淨故；於諸有",
    "T13n0404_002:0618a28": "情利益平等猶若虛空，修行忍辱得清淨故；",
    "T13n0404_002:0618a29": "身、心無壞猶若虛空，修行忍辱得清淨故；離",
    "T13n0404_002:0618b01": "諸惑結猶若虛空，修行忍辱得清淨故；離所",
    "T13n0404_002:0618b02": "觀境猶若虛空，修行忍辱得清淨故；觀諸法",
    "T13n0404_002:0618b03": "性不生、不滅猶若虛空，修行忍辱得清淨故；",
    "T13n0404_002:0618b04": "於色、無色以慈遍緣猶若虛空，修行忍辱得",
    "T13n0404_002:0618b05": "清淨故。是為菩薩成就八法，能淨修行忍辱",
    "T13n0404_002:0618b06": "波羅蜜多猶若虛空。[0618b06] 「善男子！復有八法，能諦",
    "T13n0404_002:0618b07": "觀察修行忍辱波羅蜜多。云何為八？所謂性",
    "T13n0404_002:0618b08": "空忍辱，不壞諸見故；無相忍辱，不遣於相故；",
    "T13n0404_002:0618b09": "無願忍辱，不捨菩提故；無行忍辱，不盡有為",
    "T13n0404_002:0618b10": "故；無生忍辱，不住無為故；無起忍辱，不住生",
    "T13n0404_002:0618b11": "滅故；無有情忍辱，不壞體性故；如如忍辱，不",
    "T13n0404_002:0618b12": "壞三世故。如是，善男子！是為八種諦察法忍",
    "T13n0404_002:0618b13": "能修忍辱波羅蜜多。[0618b13] 「又，善男子！行忍辱波羅",
    "T13n0404_002:0618b14": "蜜多時，若有毀罵於我，我當忍受，名我忍辱，",
    "T13n0404_002:0618b15": "非忍辱波羅蜜多。若見罵者及以罵法，我當",
    "T13n0404_002:0618b16": "忍受，名我忍辱，非忍辱波羅蜜多。住無諍行",
    "T13n0404_002:0618b17": "是音聲忍辱，非忍辱波羅蜜多。作是加行彼",
    "T13n0404_002:0618b18": "我俱空，思惟忍受彼我無常，思惟忍受，此名",
    "T13n0404_002:0618b19": "施設忍辱，非忍辱波羅蜜多。善男子！都不見",
    "T13n0404_002:0618b20": "有能行、所行。譬如大娑羅林，若復有人手持",
    "T13n0404_002:0618b21": "利斧，入彼林中斫其枝葉，彼樹終無一念之",
    "T13n0404_002:0618b22": "心，彼為能斫、此為所斫，不生憎愛。善男子！菩",
    "T13n0404_002:0618b23": "薩摩訶薩行忍辱波羅蜜多時，亦復如是無",
    "T13n0404_002:0618b24": "有憎愛，無能分別、無所分別，是為菩薩修行",
    "T13n0404_002:0618b25": "忍辱波羅蜜多猶若虛空。」[0618b25] 爾時，世尊說伽他",
    "T13n0404_002:0618b26": "曰：",
    "T13n0404_002:0618b27": "「盡智無生清淨忍，  於境不染意成就；",
    "T13n0404_002:0618b28": " 內、外寂靜無所依，  心淨忍辱虛空等。",
    "T13n0404_002:0618b29": " 是身如影、如草木，  心形如幻無真實；",
    "T13n0404_002:0618c01": " 是法性空無所見，  身、心變異等於彼。",
    "T13n0404_002:0618c02": " 設有毀、譽無喜、怒，  無所分別、無高下；",
    "T13n0404_002:0618c03": " 知忍如地、如門閫，  依教忍辱度有情。",
    "T13n0404_002:0618c04": " 雖知一切法性空，  無人、無我、無壽命；",
    "T13n0404_002:0618c05": " 不違因緣及造作，  此忍最為真實行。",
    "T13n0404_002:0618c06": " 聞彼惡言不瞋恚，  知語言性如虛空；",
    "T13n0404_002:0618c07": " 修習身、心空亦然，  當淨有情修此忍。",
    "T13n0404_002:0618c08": "[0618c08] 「善男子！云何菩薩修行精進波羅蜜多猶若虛",
    "T13n0404_002:0618c09": "空？若菩薩成就四法，修行精進波羅蜜多猶",
    "T13n0404_002:0618c10": "若虛空。云何為四？所謂：勤修善根，知一切法",
    "T13n0404_002:0618c11": "未成就故；於諸佛所作大供養，了知如來身",
    "T13n0404_002:0618c12": "平等故；常樂成就無量有情，知諸有情無所",
    "T13n0404_002:0618c13": "得故；從諸佛所受持正法，不見諸法所厭離",
    "T13n0404_002:0618c14": "故。是為菩薩成就四法，修行精進波羅蜜多",
    "T13n0404_002:0618c15": "猶若虛空。[0618c15] 「復次，善男子！若菩薩成就八法，能",
    "T13n0404_002:0618c16": "淨修行精進波羅蜜多。云何為八？由莊嚴身，",
    "T13n0404_002:0618c17": "勤行精進，知身如影，像無所得故；由莊嚴語，",
    "T13n0404_002:0618c18": "勤行精進，知語如露，性無所得故；由莊嚴心，",
    "T13n0404_002:0618c19": "勤行精進，得致於定，知心無所得故；為具",
    "T13n0404_002:0618c20": "諸波羅蜜分，勤行精進，展轉修習，思惟無所",
    "T13n0404_002:0618c21": "得故；由成就一切菩提分法，勤行精進，菩",
    "T13n0404_002:0618c22": "提性相，思惟無所得故；為淨佛土，勤行精進，",
    "T13n0404_002:0618c23": "知諸佛國等於虛空，無所得故；為成就一切",
    "T13n0404_002:0618c24": "所聞悉皆能持，勤行精進，知所聞法猶如響",
    "T13n0404_002:0618c25": "應，究竟無所得故；為成就一切佛法故，勤行",
    "T13n0404_002:0618c26": "精進，知諸法界平等一相，思惟無所得故。是",
    "T13n0404_002:0618c27": "為菩薩成就八法，能淨修行精進波羅蜜多。",
    "T13n0404_002:0618c28": "[0618c28] 「善男子！菩薩復有二種精進，所謂：加行精進；",
    "T13n0404_002:0618c29": "限齊精進。以加行精進策身、口、意，修習成就",
    "T13n0404_002:0619a01": "一切善法，無有所住，思惟無所得故。以限齊",
    "T13n0404_002:0619a02": "精進應住不出、不入，隨順法界無所去來，則",
    "T13n0404_002:0619a03": "如虛空，無所得故。如虛空無色於諸有情成",
    "T13n0404_002:0619a04": "就所作，菩薩精進亦復如是，依諸佛法成",
    "T13n0404_002:0619a05": "就一切有情事故。如虛空含容一切色，菩",
    "T13n0404_002:0619a06": "薩精進含容一切有情，離一切見亦復如是。",
    "T13n0404_002:0619a07": "如虛空一切草木生長無根、無住，菩薩精進",
    "T13n0404_002:0619a08": "生長一切佛法，不住我見亦復如是。如虛空",
    "T13n0404_002:0619a09": "遍一切處無所動搖，菩薩精進遍一切善法，",
    "T13n0404_002:0619a10": "無所動相亦復如是。如虛空等現種種色，菩",
    "T13n0404_002:0619a11": "薩精進等為有情，示現修習平等思惟，皆無",
    "T13n0404_002:0619a12": "所得亦復如是。善男子！是為菩薩修行精進",
    "T13n0404_002:0619a13": "波羅蜜多猶若虛空。」[0619a13] 爾時，世尊說伽他曰：",
    "T13n0404_002:0619a14": "「勇猛所生精進力，  無&#x608B;於身及命財；",
    "T13n0404_002:0619a15": " 能行威德大菩提，  於諸有情恒利益。",
    "T13n0404_002:0619a16": " 往昔所修功德利，  不生厭倦常修習；",
    "T13n0404_002:0619a17": " 愛樂解脫諸有情，  於諸如來常供養。",
    "T13n0404_002:0619a18": " 願遊無量諸佛剎，  推伏一切諸魔羅；",
    "T13n0404_002:0619a19": " 常樂給施一切人，  常樂護持於淨戒，",
    "T13n0404_002:0619a20": " 常樂大慈相應忍，  常樂勤集諸善根，",
    "T13n0404_002:0619a21": " 思惟無量禪定心，  以大智慧常觀察，",
    "T13n0404_002:0619a22": " 無量慈心捨瞋恚，  功德利益正修行；",
    "T13n0404_002:0619a23": " 於身、於命無所慳，  善能解脫諸煩惱。",
    "T13n0404_002:0619a24": " 常修無我空解脫，  離相、無相大威德；",
    "T13n0404_002:0619a25": " 永離諸見修菩提，  如幻、陽焰觀自性。",
    "T13n0404_002:0619a26": " 樂說空法無思慮，  依世淨行讀諸經；",
    "T13n0404_002:0619a27": " 於法、無法二俱亡，  不捨音聲及文字。",
    "T13n0404_002:0619a28": " 於世常說諸經典，  讚佛功德亦無邊；",
    "T13n0404_002:0619a29": " 有情心行既難量，  智者應生大精進。",
    "T13n0404_002:0619b01": " 悟於無量有情性，  不滯於生及不生；",
    "T13n0404_002:0619b02": " 能以無邊精進心，  常習度生諸淨法。",
    "T13n0404_002:0619b03": "[0619b03] 「善男子！云何菩薩修行禪定波羅蜜多猶若虛",
    "T13n0404_002:0619b04": "空？若菩薩成就四法，修行禪定波羅蜜多猶",
    "T13n0404_002:0619b05": "若虛空。云何為四？所謂：安心於內，內心無所",
    "T13n0404_002:0619b06": "見；制心於外，外心無所得；由自心平等故，知",
    "T13n0404_002:0619b07": "一切有情心亦平等；彼心及平等思惟，證知",
    "T13n0404_002:0619b08": "皆如幻化。是為菩薩成就四法，修行禪定波",
    "T13n0404_002:0619b09": "羅蜜多猶若虛空。[0619b09] 「復次，善男子！若菩薩成就",
    "T13n0404_002:0619b10": "八法，能淨修行禪定波羅蜜多。云何為八？所",
    "T13n0404_002:0619b11": "謂：不依蘊而修禪定；不依處而修禪定；不依",
    "T13n0404_002:0619b12": "界而修禪定；不依現世而修禪定；不依他世",
    "T13n0404_002:0619b13": "而修禪定；不依欲界而修禪定；不依色界而",
    "T13n0404_002:0619b14": "修禪定；不依無色界而修禪定。是為菩薩成",
    "T13n0404_002:0619b15": "就八法，能淨修行禪定波羅蜜多猶若虛空。",
    "T13n0404_002:0619b16": "[0619b16] 「復次，善男子！菩薩以專注心禪定清淨。云何",
    "T13n0404_002:0619b17": "專注？於法名字不除、不加，無變異、無差別，無",
    "T13n0404_002:0619b18": "損、無益，無取、無捨，無暗、無明，無分別、非不分",
    "T13n0404_002:0619b19": "別，無想、無作意，無一、無二亦無無一二，無動、",
    "T13n0404_002:0619b20": "無思、無戲論，無積聚亦無無積聚，不思惟一",
    "T13n0404_002:0619b21": "切相，心無所住，名為專注。專注心不流散，於",
    "T13n0404_002:0619b22": "色、眼、色識遠離故自相清淨；觀行專注心不",
    "T13n0404_002:0619b23": "流散，於聲、耳、聲識遠離故自相清淨；專注心",
    "T13n0404_002:0619b24": "不流散，於香、鼻、香識遠離故自相清淨；專注",
    "T13n0404_002:0619b25": "心不流散，於味、舌、味識遠離故自相清淨；專",
    "T13n0404_002:0619b26": "注心不流散，於觸、身、觸識遠離故自相清淨；",
    "T13n0404_002:0619b27": "專注心不流散，於法、意、法識遠離故自相清",
    "T13n0404_002:0619b28": "淨。[0619b28] 「善男子！譬如虛空，於劫燒時不為所燒，",
    "T13n0404_002:0619b29": "於水災時不為所濕。如是菩薩修習禪定，不",
    "T13n0404_002:0619c01": "為一切諸煩惱火之所焚燒；一切解脫等持、",
    "T13n0404_002:0619c02": "等至，諸禪定水之所漂溺。常無間雜，令散動",
    "T13n0404_002:0619c03": "有情安住禪定，而於禪定不生愛味，出定亦",
    "T13n0404_002:0619c04": "然，無復障礙。於諸聖人常現寂靜，非聖人所",
    "T13n0404_002:0619c05": "勤成就之。常令定心住於平等，不平等者說",
    "T13n0404_002:0619c06": "法化導。不見平等及不平等，於等、不等亦不",
    "T13n0404_002:0619c07": "相違。心無有礙猶如虛空，是故名為修禪定",
    "T13n0404_002:0619c08": "者；亦名勝慧修禪定者；亦名不住識修禪定",
    "T13n0404_002:0619c09": "者。由此定故，而彼菩薩獲得如是無住禪定",
    "T13n0404_002:0619c10": "猶若虛空。」",
    "T13n0404_002:0619c11": "[0619c11] 爾時，世尊說伽他曰：",
    "T13n0404_002:0619c12": "「善護諸根修靜慮，  常定不著於有情；",
    "T13n0404_002:0619c13": " 等引平等度世間，  於內、於外常安住。",
    "T13n0404_002:0619c14": " 不依於蘊及處、界，  遠離境界住寂靜；",
    "T13n0404_002:0619c15": " 智者其心常在禪，  於等、不等皆平等。",
    "T13n0404_002:0619c16": " 達於法界無高下，  見心與意皆寂靜；",
    "T13n0404_002:0619c17": " 為令世間成就故，  示現諸禪及變易。",
    "T13n0404_002:0619c18": " 彼無變易及禪定，  自在心趣亦復然；",
    "T13n0404_002:0619c19": " 現境無色禪定中，  示現欲界亦如是。",
    "T13n0404_002:0619c20": " 皆為有情成就故，  彼復不著於有情；",
    "T13n0404_002:0619c21": " 境界如空、如幻化，  陽炎、水月、夢及雲。",
    "T13n0404_002:0619c22": " 已知禪定及世間，  即轉世心成智慧；",
    "T13n0404_002:0619c23": " 不能覆蔽於心故，  則得生於自在心。",
    "T13n0404_002:0619c24": " 了達禪定及神通，  遊歷遍於俱胝剎；",
    "T13n0404_002:0619c25": " 普能供養於諸佛，  無知惑障悉斷除。",
    "T13n0404_002:0619c26": " 諸根調伏意寂然，  度奢摩他無分別；",
    "T13n0404_002:0619c27": " 世間及意俱清淨，  常恒智力寂亦然。",
    "T13n0404_002:0619c28": " 以無所得住平等，  故名平等遍無相；",
    "T13n0404_002:0619c29": " 若於平等無所住，  是故名為得定者。",
    "T13n0404_002:0620a01": "[0620a01] 「善男子！云何菩薩修行般若波羅蜜多猶若虛",
    "T13n0404_002:0620a02": "空？若菩薩成就四法，修行般若波羅蜜多猶",
    "T13n0404_002:0620a03": "若虛空。云何為四？所謂：由虛空清淨故，入一",
    "T13n0404_002:0620a04": "切有情清淨；由智清淨故，入一切識清淨；由",
    "T13n0404_002:0620a05": "法界清淨故，入我、人、有情、壽者清淨；由義清",
    "T13n0404_002:0620a06": "淨故，入一切文字清淨。是為菩薩成就四法，",
    "T13n0404_002:0620a07": "修行般若波羅蜜多猶若虛空。",
    "T13n0404_002:0620a08": "[0620a08] 「復次，善男子！若菩薩成就八法，能淨修行般",
    "T13n0404_002:0620a09": "若波羅蜜多。云何為八？所謂：勤集一切善法，",
    "T13n0404_002:0620a10": "不著常見；勤斷一切不善法，不著斷見；知緣",
    "T13n0404_002:0620a11": "起法而不違於無生法忍；現四無礙解而不",
    "T13n0404_002:0620a12": "著於四辯；善能決擇四鄔馱南，不見無常、苦、",
    "T13n0404_002:0620a13": "無我、寂靜；善說業果而亦不動；於無業果住",
    "T13n0404_002:0620a14": "無戲論；智常顯說一切法句差別之相；善得",
    "T13n0404_002:0620a15": "一切淨法光明；於諸有情說於清淨及雜染",
    "T13n0404_002:0620a16": "法。是為菩薩成就八法能淨修行般若波羅",
    "T13n0404_002:0620a17": "蜜多。[0620a17] 「善男子！當知般若是清淨句，能摧惡覺",
    "T13n0404_002:0620a18": "故；是無變異句，自相清淨故；是無分別句，無",
    "T13n0404_002:0620a19": "可限齊故；是如實句，性真實故；是諦句，無動",
    "T13n0404_002:0620a20": "搖故；是誠實句，無虛誑故；是聰慧句，解諸縛",
    "T13n0404_002:0620a21": "故；是滿足句，聖者功德故；是通達句，善能觀",
    "T13n0404_002:0620a22": "察故；是第一義句，無所言說故；是平等句，無",
    "T13n0404_002:0620a23": "差別故；是堅牢句，不可壞故；是不動句，無所",
    "T13n0404_002:0620a24": "依故；是金剛句，能穿鑿故；是濟度句，所作已",
    "T13n0404_002:0620a25": "辦故；是清淨句，性無染故；是無暗句，明無所",
    "T13n0404_002:0620a26": "得故；是無二句，無有建立故；是盡句，究竟盡",
    "T13n0404_002:0620a27": "滅故；是無盡句，無為常住故；是無為句，非生、",
    "T13n0404_002:0620a28": "滅所攝故；是空句，最清淨故；是虛空句，無障",
    "T13n0404_002:0620a29": "礙故；是虛空道句，無行&#x8FF9;故；是無所得句，自",
    "T13n0404_002:0620b01": "性無故；是智句，智、識無二故；是無摧句，離對",
    "T13n0404_002:0620b02": "治故；是無身句，無轉易故；是苦遍知句，離遍",
    "T13n0404_002:0620b03": "計苦故；是集斷句，害貪欲故；是證滅句，究竟",
    "T13n0404_002:0620b04": "無生故；是修道句，入無二道故；是佛陀句，能",
    "T13n0404_002:0620b05": "生正覺故；是達摩句，究竟離欲故。善男子！如",
    "T13n0404_002:0620b06": "是等類句義差別，智慧光明不屬於他，於所",
    "T13n0404_002:0620b07": "說法隨入少分，都無分別及所分別，是名修",
    "T13n0404_002:0620b08": "行般若波羅蜜多猶若虛空。」[0620b08] 爾時世尊說伽",
    "T13n0404_002:0620b09": "他曰：",
    "T13n0404_002:0620b10": "「明慧能斷煩惱習，  示現作業及因緣，",
    "T13n0404_002:0620b11": " 不依我見及有情，  不住壽者并人相，",
    "T13n0404_002:0620b12": " 於我、無我二俱離，  顯說般若到真源。",
    "T13n0404_002:0620b13": " 般若能摧於所有，  般若能度於瀑流，",
    "T13n0404_002:0620b14": " 般若能作清淨因，  般若能安勝解脫，",
    "T13n0404_002:0620b15": " 淨慧能離諸纏蓋，  於蘊、處、界悉遍知。",
    "T13n0404_002:0620b16": " 明慧照曜三界空，  於能、所相皆解脫；",
    "T13n0404_002:0620b17": " 修行般若令清淨，  一切世間無所著；",
    "T13n0404_002:0620b18": " 通達能行般若行，  常修淨慧照真空。",
    "T13n0404_002:0620b19": " 五眼清淨五根明，  能除五趣淨五蘊；",
    "T13n0404_002:0620b20": " 至於彼岸常安住，  入於法界亦復然；",
    "T13n0404_002:0620b21": " 平等猶若大虛空，  高廣善順於佛智。",
    "T13n0404_002:0620b22": " 於得、無得二俱離，  能示中道甘露門；",
    "T13n0404_002:0620b23": " 隨順聖人之所行，  善能分別、無分別。",
    "T13n0404_002:0620b24": " 能知苦、集斷貪愛，  修道、示滅顯無為；",
    "T13n0404_002:0620b25": " 成就實智慧光明，  故了三世無來、去。",
    "T13n0404_002:0620b26": " 於諸剎土皆平等，  諸法寂靜等亦然；",
    "T13n0404_002:0620b27": " 了諸有情無我、人，  是則真修智慧者。",
    "T13n0404_002:0620b28": "[0620b28] 「善男子！云何菩薩修行福德猶若虛空？善男",
    "T13n0404_002:0620b29": "子！一切法性猶如虛空，以菩提心而為種子，",
    "T13n0404_002:0620c01": "所修福聚皆不捨離於菩提心；積集善根而",
    "T13n0404_002:0620c02": "皆迴向薩婆若海，由是獲得無量福德皆如",
    "T13n0404_002:0620c03": "虛空。善男子！菩薩應當發如是心，虛空無量",
    "T13n0404_002:0620c04": "故，感招福聚亦復無量。何以故？由意無量故",
    "T13n0404_002:0620c05": "福亦無量；菩薩於彼應作是觀。[0620c05] 「善男子！復有",
    "T13n0404_002:0620c06": "十種無量莊嚴，菩薩應滿如是福聚。云何為",
    "T13n0404_002:0620c07": "十？所謂：無量身莊嚴，相好圓滿故；無量語莊",
    "T13n0404_002:0620c08": "嚴，隨說法輪皆清淨故；無量心莊嚴，通達一",
    "T13n0404_002:0620c09": "切有情心故；無量行智莊嚴，成熟無量諸有",
    "T13n0404_002:0620c10": "情故；無量行相莊嚴，淨無量佛剎故；無量福",
    "T13n0404_002:0620c11": "德、禪定、精進莊嚴，成滿無量佛威儀故；無量",
    "T13n0404_002:0620c12": "大菩提場莊嚴，應滿一切相及行故；無量無",
    "T13n0404_002:0620c13": "遮施會莊嚴，成滿無量佛毫相故；無量恭敬",
    "T13n0404_002:0620c14": "無我莊嚴，成滿如來無見頂相故；無量無間",
    "T13n0404_002:0620c15": "定心莊嚴，成滿無量無諂曲心順淨意故。善",
    "T13n0404_002:0620c16": "男子！是為十種無量莊嚴。菩薩若能如是發",
    "T13n0404_002:0620c17": "廣大心猶如虛空，所獲福德如虛空故。",
    "T13n0404_002:0620c18": "[0620c18] 「善男子！云何菩薩修行智慧猶如虛空？若菩",
    "T13n0404_002:0620c19": "薩遍緣一切有情，有欲心、無欲心如實知；有",
    "T13n0404_002:0620c20": "瞋心、無瞋心如實知；有癡心、無癡心如實知；",
    "T13n0404_002:0620c21": "有雜染心、無雜染心如實知；自既離欲，復能",
    "T13n0404_002:0620c22": "為他補特伽羅說調伏欲法；自既離瞋，復能",
    "T13n0404_002:0620c23": "為他補特伽羅說調伏瞋法；自既離癡，復能",
    "T13n0404_002:0620c24": "為他補特伽羅說調伏癡法；自離雜染，復能",
    "T13n0404_002:0620c25": "為他說調伏一切諸煩惱法；不見有貪、瞋、癡",
    "T13n0404_002:0620c26": "煩惱者為下劣心，離貪、瞋、癡煩惱者為勝上",
    "T13n0404_002:0620c27": "心。何以故？以彼菩薩於不二法界清淨法門",
    "T13n0404_002:0620c28": "以證知故；如是法界即貪、瞋、癡界；如是法界",
    "T13n0404_002:0620c29": "即離染界。是故法界與一切法互相涉入，法",
    "T13n0404_002:0621a01": "界即法、法即法界，無所不遍。若知我界即知",
    "T13n0404_002:0621a02": "法界，法界、我界無有二故。所以者何？我清淨",
    "T13n0404_002:0621a03": "故法界清淨，如是一切法清淨故。光顯容受",
    "T13n0404_002:0621a04": "亦無容受，離於一切相無相故。無所安立，猶",
    "T13n0404_002:0621a05": "如虛空，名無礙智。由無礙智了一切法無所障",
    "T13n0404_002:0621a06": "礙，是為菩薩修行智慧猶如虛空。",
    "T13n0404_002:0621a07": "[0621a07] 「善男子！云何菩薩佛所印可佛隨念？所謂：念",
    "T13n0404_002:0621a08": "無漏戒，是戒佛隨念；一切法平等不散，是定",
    "T13n0404_002:0621a09": "佛隨念；一切法無所分別，是慧佛隨念；不住",
    "T13n0404_002:0621a10": "於二心，是解脫佛隨念；不著一切智，是解脫",
    "T13n0404_002:0621a11": "知見佛隨念；三世平等不動，是力佛隨念；不",
    "T13n0404_002:0621a12": "住一切漏，是無所畏佛隨念；如是當念佛身",
    "T13n0404_002:0621a13": "所有一切功德，皆是佛隨念，法界平等無所",
    "T13n0404_002:0621a14": "分別。[0621a14] 「復次，佛隨念，念佛所有色自性清淨，由",
    "T13n0404_002:0621a15": "見色自性清淨故，無念智隨至，乃至受、想、行、",
    "T13n0404_002:0621a16": "識，見識自性清淨故，無念智隨至。如是十二",
    "T13n0404_002:0621a17": "處、十八界亦復如是。由一切法自性智故，最",
    "T13n0404_002:0621a18": "殊勝慧一切作意，遠離一切見纏。遠離如是，",
    "T13n0404_002:0621a19": "知色無垢濁，念無垢濁，是謂佛所印可佛隨",
    "T13n0404_002:0621a20": "念。[0621a20] 「復次，佛隨念，謂念於佛行、住、坐、臥一切威",
    "T13n0404_002:0621a21": "儀，不生執著；於佛說法、於佛寂嘿不生執著，",
    "T13n0404_002:0621a22": "亦不執著念與非念。所以者何？佛無念、無作",
    "T13n0404_002:0621a23": "意、非色、非相、非法、非非法，由一切相緣慮不",
    "T13n0404_002:0621a24": "現行故。善男子！是名佛所印可佛隨念。",
    "T13n0404_002:0621a25": "[0621a25] 「善男子！云何菩薩佛所印可法隨念？法名離",
    "T13n0404_002:0621a26": "欲，於法無染故，亦無法隨念。法名無阿賴耶，",
    "T13n0404_002:0621a27": "於法無隱沒故，亦無法隨念。法名寂靜，以",
    "T13n0404_002:0621a28": "無心、意、識染著故，亦無法隨念。法名無相，",
    "T13n0404_002:0621a29": "於法無隨相識故，亦無法隨念。法名無為，",
    "T13n0404_002:0621b01": "於法無施設住故，亦無法隨念。[0621b01] 「復次，法隨念，",
    "T13n0404_002:0621b02": "若念無間斷不起法想，即入正位證無生忍，",
    "T13n0404_002:0621b03": "觀一切法本來不生無法可證，即是一切學、",
    "T13n0404_002:0621b04": "無學、緣覺、菩薩，正等菩提所證之處。如是一",
    "T13n0404_002:0621b05": "切聖所證解脫法，亦無自性。是為菩薩佛所",
    "T13n0404_002:0621b06": "印可法隨念。",
    "T13n0404_002:0621b07": "[0621b07] 「善男子！云何菩薩佛所印可僧伽隨念？僧名",
    "T13n0404_002:0621b08": "無為，彼不可以造作而作，而無現行身、語、意",
    "T13n0404_002:0621b09": "業，但是施設而有所行。是無為僧，離施設住、",
    "T13n0404_002:0621b10": "超諸言論。善男子！是為佛所印可僧伽隨念。",
    "T13n0404_002:0621b11": "[0621b11] 「善男子！云何菩薩佛所印可捨隨念？所謂捨",
    "T13n0404_002:0621b12": "於一切所依資具，及捨於法亦無所捨，此名",
    "T13n0404_002:0621b13": "最勝捨。於一切法無取、無捨亦無所求，無有",
    "T13n0404_002:0621b14": "緣慮、非無緣慮，彼無心行亦無施設，亦不住",
    "T13n0404_002:0621b15": "於識，不生於心以無住心故；名為佛所印可",
    "T13n0404_002:0621b16": "捨隨念。復次，菩薩捨隨念者，以所修行迴向",
    "T13n0404_002:0621b17": "平等薩婆若智，不見菩提為所隨念。何以故？",
    "T13n0404_002:0621b18": "以薩婆若與彼隨念性無二故。善男子！如是",
    "T13n0404_002:0621b19": "法智相應，是名菩薩佛所印可捨隨念。[0621b19] 「善男",
    "T13n0404_002:0621b20": "子！云何菩薩佛所印可戒隨念？戒名無為，",
    "T13n0404_002:0621b21": "無漏、無礙，永息功用成就一切禁戒，無識、無",
    "T13n0404_002:0621b22": "相亦不住心作三摩地，最勝所依亦是發生",
    "T13n0404_002:0621b23": "淨慧根本。離於戲論及解脫相，亦無二種分",
    "T13n0404_002:0621b24": "別之相。智者所讚，無有現色，能息煩惱亦無",
    "T13n0404_002:0621b25": "施設，安樂隨行，亦無對治一切分別。菩薩常",
    "T13n0404_002:0621b26": "於如是類戒無有垢濁，是名菩薩佛所印可",
    "T13n0404_002:0621b27": "戒隨念。",
    "T13n0404_002:0621b28": "[0621b28] 「善男子！云何菩薩佛所印可天隨念？應隨念",
    "T13n0404_002:0621b29": "二種天：一者、五淨居天，有聖者故；二者、&#x89A9;",
    "T13n0404_002:0621c01": "史多天，以一生補處菩薩在彼天故。[0621c01] 「復次，此",
    "T13n0404_002:0621c02": "一生補處菩薩住彼天宮，有十種頂法。何者",
    "T13n0404_002:0621c03": "為十？所謂：一切波羅蜜中，般若波羅蜜多而",
    "T13n0404_002:0621c04": "為其頂；一切神通之中，不退神通而為其頂；",
    "T13n0404_002:0621c05": "一切地中，唯灌頂地而為其頂；一切菩提分",
    "T13n0404_002:0621c06": "法之中，不退正見勝三摩地而為其頂；一切",
    "T13n0404_002:0621c07": "無礙解中，義辯無礙而為其頂；一切智中，",
    "T13n0404_002:0621c08": "無著、無礙智而為其頂；一切根中，知上、中、下",
    "T13n0404_002:0621c09": "根無礙智而為其頂；一切力無畏中，照耀隨",
    "T13n0404_002:0621c10": "入智而為其頂；一切眼中，佛眼觀察一切佛",
    "T13n0404_002:0621c11": "法，了如掌內而為其頂；坐菩提場中當成正",
    "T13n0404_002:0621c12": "覺，一剎那心相應正慧而為其頂。是為十種",
    "T13n0404_002:0621c13": "頂法之相，應隨念之。若菩薩得是念已，見",
    "T13n0404_002:0621c14": "則不亂隨眠纏，不亂作意戲論，不亂於如是",
    "T13n0404_002:0621c15": "類。念無垢濁，應當如是隨念彼天。善男子！",
    "T13n0404_002:0621c16": "是名菩薩佛所印可天隨念。",
    "T13n0404_002:0621c17": "[0621c17] 「善男子！云何菩薩所行諸行等於涅槃？涅槃",
    "T13n0404_002:0621c18": "名寂靜，悉除一切煩惱，滅一切受，離一切所",
    "T13n0404_002:0621c19": "緣，出蘊、處、界，即彼正士獲得涅槃平等。以本",
    "T13n0404_002:0621c20": "願力遊戲大悲，方便智慧得如來加持故，善",
    "T13n0404_002:0621c21": "修智慧意樂清淨，住於如幻妙三摩地，悉知",
    "T13n0404_002:0621c22": "有情煩惱生死皆如幻化，示現受生，由此能",
    "T13n0404_002:0621c23": "斷諸生死縛，無所染污，名曰涅槃。既得自在，",
    "T13n0404_002:0621c24": "不生而生，無所不生亦無所生，常在涅槃不",
    "T13n0404_002:0621c25": "斷生死，而成熟有情無有休息。善男子！此名",
    "T13n0404_002:0621c26": "菩薩大悲方便雙智慧門。若菩薩住此門者，",
    "T13n0404_002:0621c27": "獲得涅槃平等行菩薩行。[0621c27] 「善男子！云何菩薩，",
    "T13n0404_002:0621c28": "善知一切有情行相？善男子！菩薩有八萬四",
    "T13n0404_002:0621c29": "千行，是於根本鄔馱南句。有情行相，無量差",
    "T13n0404_002:0622a01": "別、不可思議、不可言說，唯佛能知，非諸聲聞、",
    "T13n0404_002:0622a02": "緣覺所了，亦非菩薩之所能了。彼菩薩蒙佛",
    "T13n0404_002:0622a03": "加持及自智力，隨知一切有情行相。所謂：如",
    "T13n0404_002:0622a04": "是自性相，如是行相，如是因相，如是緣相，如",
    "T13n0404_002:0622a05": "是作相，如是和合相，或種種相離相、欲相，瞋",
    "T13n0404_002:0622a06": "相、癡相、等分相，地獄相、傍生相、琰魔界相、天",
    "T13n0404_002:0622a07": "相、人相，或聲聞尼夜摩相、或緣覺尼夜摩相、",
    "T13n0404_002:0622a08": "或佛尼夜摩相，或遠因相、中因相、近因相，如",
    "T13n0404_002:0622a09": "是有情一切行相如實知之，除一切智不被",
    "T13n0404_002:0622a10": "摧伏。善男子！是為菩薩善知一切有情行相。",
    "T13n0404_002:0622a11": "大集虛空藏菩薩所問經卷第二"
}