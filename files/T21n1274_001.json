{
    "T21n1274_001:0323b03": "大聖歡喜雙身毘那夜迦天形像",
    "T21n1274_001:0323b04": "品儀軌一卷",
    "T21n1274_001:0323b06": "憬瑟撰集",
    "T21n1274_001:0323b07": "我今於含光口傳。制此祕密儀軌。其雙身天",
    "T21n1274_001:0323b08": "王形像。夫婦二天令相抱立。其長七寸或五",
    "T21n1274_001:0323b09": "寸作之。二天俱象頭人身。但男天面繫女天",
    "T21n1274_001:0323b10": "右肩。而令現女天背。亦女天面繫男天右肩",
    "T21n1274_001:0323b11": "而令視男天背。足踵皆俱露現。手足柔軟猶",
    "T21n1274_001:0323b12": "如壯肥端正女人。男天頭無華鬘。肩係赤色",
    "T21n1274_001:0323b13": "袈裟。女天頭有華鬘。而不著袈裟。手足有瓔",
    "T21n1274_001:0323b14": "珞環。亦用其兩足蹈男天足端。此二天俱",
    "T21n1274_001:0323b15": "白肉色著赤色裙。各以二手互抱腰上。其右",
    "T21n1274_001:0323b16": "手覆左手背。二天右手中指端。令至左手中",
    "T21n1274_001:0323b17": "指中節背上。此相抱像表六處之愛。六處之",
    "T21n1274_001:0323b18": "愛者。一者以鼻各觸愛背。二者以臆合愛。三",
    "T21n1274_001:0323b19": "者以手抱愛腰。四者以腹合愛。五者以二足",
    "T21n1274_001:0323b20": "蹈愛。六者著赤色裙。是偏表敬愛故。有行",
    "T21n1274_001:0323b21": "者造供六愛敬像。此人必得國王大臣后妃",
    "T21n1274_001:0323b22": "婇女及以一切諸人敬愛。發勇猛信心。莫生",
    "T21n1274_001:0323b23": "一念疑滯。往往證驗甚以多多　若欲修調",
    "T21n1274_001:0323b24": "和法除障難者。應造供六臂天像。其形象頭",
    "T21n1274_001:0323b25": "人身具足六臂。六臂者。所謂左上手把刀。次",
    "T21n1274_001:0323b26": "手把果盤。下手把輪。右上手把棒。次手把跛",
    "T21n1274_001:0323b27": "折羅。下手把索。復有四臂像。其形象頭人身",
    "T21n1274_001:0323b28": "具足四臂。所謂右第一手執鉞斧。第二手把",
    "T21n1274_001:0323b29": "歡喜團盤。左第一手把牙(或執杵)第二手執寶",
    "T21n1274_001:0323c01": "棒。復依不空奮怒王觀自在菩薩經。明四臂",
    "T21n1274_001:0323c02": "天相者。此毘那夜迦金剛。其形象頭人身具",
    "T21n1274_001:0323c03": "足四臂。左一手執金剛杵。次手持鉞斧。右一",
    "T21n1274_001:0323c04": "手執羂索。次手持三叉戟。此形像品儀軌。",
    "T21n1274_001:0323c05": "能祕擇器授。此大聖天王。大自在天變化自",
    "T21n1274_001:0323c06": "在身故。祕法云。六通自在故名聖天。智慧自",
    "T21n1274_001:0323c07": "在故名大自在天。成就敬愛故名雙身毘那",
    "T21n1274_001:0323c08": "夜迦王。成就五穀故名六臂天。又如經所說。",
    "T21n1274_001:0323c09": "魔醯首羅智自在。大海龍王降雨時。悉能分",
    "T21n1274_001:0323c10": "別數其渧。於一念中皆明了。依此聖說以智",
    "T21n1274_001:0323c11": "慧自在故。以名大自在天　復次明四方六臂",
    "T21n1274_001:0323c12": "毘那夜迦形像者。東方摧碎天亦名無臺大",
    "T21n1274_001:0323c13": "將。其形如天人。天冠之上安象頭。左手執傘",
    "T21n1274_001:0323c14": "蓋。右手持劍。南方飲食天亦名嚴髻大將。其",
    "T21n1274_001:0323c15": "形如天人。天冠之上安象頭。左手執索。右手",
    "T21n1274_001:0323c16": "執華鬘。西方衣服天亦名頂行大將。其形如",
    "T21n1274_001:0323c17": "天人。冠之上安龍頭。左手執弓。右手把箭。",
    "T21n1274_001:0323c18": "北方象頭天亦名金色伽那鉢底。其形象頭",
    "T21n1274_001:0323c19": "人身。左手持白瑠璃珠。右手執寶棒。或具足",
    "T21n1274_001:0323c20": "六臂如前所明　復六面六臂像如經所說。",
    "T21n1274_001:0323c21": "此法祕之(滿賢右手執寶棒。愛子左手把三股杵)。",
    "T21n1274_001:0323c22": "雙身毘那夜迦天形像品儀軌"
}