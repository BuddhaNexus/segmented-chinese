{
    "X64n1260_028:0218a01": "列祖提綱錄卷第二十八",
    "X64n1260_028:0218a02": "武林十八澗理安禪寺住持婁東行悅集",
    "X64n1260_028:0218a03": "  報謝回寺提綱",
    "X64n1260_028:0218a04": "[0218a04] 五祖演禪師郡中回上堂。船上無散工。時時事不同。",
    "X64n1260_028:0218a05": "昨朝城郭裏。今日白雲中。且道不動尊在什麼處。自",
    "X64n1260_028:0218a06": "云。氣似&#x97DB;袋。令人可愛。",
    "X64n1260_028:0218a07": "[0218a07] 密庵傑禪師府中歸上堂。一出一入。一動一靜。酒肆",
    "X64n1260_028:0218a08": "茶坊。紅塵鬧市。&#x732A;肉案頭驀然築著磕著。如虎帶角",
    "X64n1260_028:0218a09": "凜凜風生。及乎歸來相見。依舊眉毛鳥&#x5D2A;嵂地。且道",
    "X64n1260_028:0218a10": "是佛法耶世法耶。記得修山主云。具足凡夫法。凡夫",
    "X64n1260_028:0218a11": "不知。具足聖人法。聖人不會。卓拄杖云。一不知。二不",
    "X64n1260_028:0218a12": "會。東西南北轉&#x9736;霈。",
    "X64n1260_028:0218a13": "[0218a13] 夢庵信禪師出外歸上堂。多日出郊說盡天寒日暖。",
    "X64n1260_028:0218a14": "今朝歸院又豈免漢語胡言。既知句句見諦朝宗。方",
    "X64n1260_028:0218a15": "信道言言斬釘截鐵。若也領略去。說者聽者功不唐",
    "X64n1260_028:0218a16": "捐。苟或未然。乃主乃賓二俱失利。下座。",
    "X64n1260_028:0218a17": "[0218a17] 元叟端禪師城歸上堂。去時夏暑侵衣熱。歸日秋風",
    "X64n1260_028:0218a18": "滿面涼。彈指聲中便差別。百年能得幾時長。",
    "X64n1260_028:0218a19": "[0218a19] 城歸上堂。華街柳巷恢張本地風光。酒肆茶坊突出",
    "X64n1260_028:0218a20": "衲僧巴鼻。人人八面玲瓏。箇箇十方通暢。何必覺城",
    "X64n1260_028:0218a21": "東際始見文殊。樓閣門開方參慈氏。拈拄杖云。三箇",
    "X64n1260_028:0218a22": "童兒抱花&#x76B7;。莫來闌我毬門路。",
    "X64n1260_028:0218a23": "[0218a23] 楚石琦禪師省中把茶回上堂。舉風穴在郢州衙內",
    "X64n1260_028:0218a24": "上堂云。祖師心印狀似鐵牛之機。去即印住。住即印",
    "X64n1260_028:0218b01": "破。只如不去不住。印即是不印即是。時有盧陂長老",
    "X64n1260_028:0218b02": "出問。某甲有鐵牛之機請師不搭印。風穴云。慣釣鯨",
    "X64n1260_028:0218b03": "鯢澄巨浸。&#x5374;嗟蛙步輾泥沙。陂佇思。穴喝云長老何",
    "X64n1260_028:0218b04": "不進語。陂擬議。穴打一拂子云。還記得話頭麼試舉",
    "X64n1260_028:0218b05": "看。陂擬開口。穴又打一拂子。牧主云將知佛法與王",
    "X64n1260_028:0218b06": "法一般。穴云見箇什麼道理。牧主云當斷不斷反招",
    "X64n1260_028:0218b07": "其亂。穴便下座。師云。擊石火閃電光。搆得搆不得未",
    "X64n1260_028:0218b08": "免喪身失命。風穴壁立千仞。坐斷盧陂舌頭。盧陂若",
    "X64n1260_028:0218b09": "是箇人。未到牧主檢責。纔見他道祖師心印狀似鐵",
    "X64n1260_028:0218b10": "牛之機。呵呵大笑。若擬議。拍一拍便行。無端請師不",
    "X64n1260_028:0218b11": "搭印。倚他門戶傍他牆。剛被時人喚作郎。如今有人",
    "X64n1260_028:0218b12": "與風穴作主。我要問他。心印在什麼處。",
    "X64n1260_028:0218b13": "[0218b13] 同諸山探院官回上堂。舉石門聰和尚入州看官。路",
    "X64n1260_028:0218b14": "逢延慶長老問云。中路相逢一句作麼生道。門云某",
    "X64n1260_028:0218b15": "甲禮拜和尚有分。明日到院茶話次。慶云。昨日聞學",
    "X64n1260_028:0218b16": "士說新石門和尚。和尚久在石門。為什麼&#x5374;新去。門",
    "X64n1260_028:0218b17": "云腦後合掌。問云。來時無物去時空。二路都迷。且如",
    "X64n1260_028:0218b18": "何得不迷去。門云秤頭半斤秤尾八兩。師云。石門道",
    "X64n1260_028:0218b19": "某甲禮拜和尚有分。延慶著賊也不知。要識石門麼。",
    "X64n1260_028:0218b20": "李靖三兄久經行陣。雖然如是。未免倚勢欺人。",
    "X64n1260_028:0218b21": "[0218b21] 探元帥回上堂。兵隨印轉。紀信登九龍之輦。將逐符",
    "X64n1260_028:0218b22": "行。霍光賣假銀之城。然則有符必有將。有印必有兵。",
    "X64n1260_028:0218b23": "兵在者裏。印在什麼處。良久云。報恩今日小出大遇。",
    "X64n1260_028:0218b24": "[0218b24] 初冬回寺上堂。一毫吞&#x5374;山河大地則易。山河大地",
    "X64n1260_028:0218c01": "吞&#x5374;一毫則難。也不難也不易。鋪箇破席日裏睡。料",
    "X64n1260_028:0218c02": "想上方兜率宮。也無如此日炙背。復舉青蘿夤緣直",
    "X64n1260_028:0218c03": "上寒松之頂。白雲淡泞出沒太&#x8657;之中。萬法本閒而",
    "X64n1260_028:0218c04": "人自&#x9599;。黃龍云&#x9599;箇什麼。師云。莫道無事好。",
    "X64n1260_028:0218c05": "[0218c05] 朝京回上堂。風不鳴條。雨不破塊。民不失所。路不拾",
    "X64n1260_028:0218c06": "遺。正恁麼時。好箇太平時節。山僧近承使命遠屆上",
    "X64n1260_028:0218c07": "京。面對龍顏親聞詔旨。風雲慶會千載一時。及此還",
    "X64n1260_028:0218c08": "山將何報答。也不出者箇時節。諸佛出世祖師西來",
    "X64n1260_028:0218c09": "天下老和尚直指曲說。總不出者箇時節。所以道。欲",
    "X64n1260_028:0218c10": "識佛性義。當觀時節因緣。時節若至。其理自彰。且作",
    "X64n1260_028:0218c11": "麼生是自彰底理。皇圖齊北極。聖壽等南山。",
    "X64n1260_028:0218c12": "[0218c12] 石屋珙禪師回院上堂。老牯偷閒去半年。祖翁田地",
    "X64n1260_028:0218c13": "草芊芊。歸來嬾更重還債。犁耙春風又上肩。是即是。",
    "X64n1260_028:0218c14": "祖禰不了。難逃宿業拘牽。四蹄耕白水。兩角指青天。",
    "X64n1260_028:0218c15": "拍膝一下云。可惜無人知此意。風前令我憶南泉。",
    "X64n1260_028:0218c16": "[0218c16] 愚庵及禪師出莊歸請知客上堂。昨日過南莊。今朝",
    "X64n1260_028:0218c17": "又東郭。動靜與去來。何曾有間隔。然動則涉塵勞之",
    "X64n1260_028:0218c18": "境。靜則沉昏醉之鄉。動靜雙泯則落空亡。動靜雙行",
    "X64n1260_028:0218c19": "則顢頇佛性。七十三八十四。途路之樂不如在家。喝",
    "X64n1260_028:0218c20": "一喝云。誰在畫樓沽酒處。相邀來喫趙州茶。",
    "X64n1260_028:0218c21": "[0218c21] 無文璨禪師入浙歸上堂。一出五六月。往返三千里。",
    "X64n1260_028:0218c22": "信&#x811A;踢得著。信手提得起。不曾輕示人。深藏懷袖裏。",
    "X64n1260_028:0218c23": "歸來普請大眾做箇入門歡。是甚麼。浙東山浙西水。",
    "X64n1260_028:0218c24": "[0218c24] 了庵欲禪師上堂。入城思量上堂。歸來舉似大眾。只",
    "X64n1260_028:0219a01": "恐聽事不真。未免喚鐘作甕。便下座。",
    "X64n1260_028:0219a02": "[0219a02] 南石琇禪師京都回兼謝書記知事上堂。動若行雲。",
    "X64n1260_028:0219a03": "止猶谷神。既無心於彼此。寧有象於去來。山野去年",
    "X64n1260_028:0219a04": "五月初赴召入文淵閣圈點永樂大典。出入禁庭波",
    "X64n1260_028:0219a05": "波挈挈。繼預大會蒙賜華嚴大經。動經八月。回來姑",
    "X64n1260_028:0219a06": "蘇訪舊又過兩月。及到山中恰值仲春。且道有心於",
    "X64n1260_028:0219a07": "彼此耶。無心於彼此耶。有象於去來耶。無象於去來",
    "X64n1260_028:0219a08": "耶。靈利衲僧未言先領未舉先知。便能伸出佛手抹",
    "X64n1260_028:0219a09": "過祖關。滅&#x5374;老胡種族。扶起千古叢林。雖然。國恩深",
    "X64n1260_028:0219a10": "重。言思莫窮。敬成一偈。以述鄙懷。經從內府特頒賜。",
    "X64n1260_028:0219a11": "人自九重城裏歸。五髻峰頭春日暖。山林泉石盡光",
    "X64n1260_028:0219a12": "輝。",
    "X64n1260_028:0219a13": "[0219a13] 箬庵問禪師還山上堂。威音王已前。涅槃心易曉。威",
    "X64n1260_028:0219a14": "音王已後。差別智難明。如何是涅槃心。今日雨。昨日",
    "X64n1260_028:0219a15": "晴。如何是差別智。昨日晴。今日雨。忽有箇衲僧出來",
    "X64n1260_028:0219a16": "道。和尚恁麼說話。於唱教門中則不無。未夢見衲僧",
    "X64n1260_028:0219a17": "本分事在。且作麼生是衲僧本分事。歸來庭院閒方",
    "X64n1260_028:0219a18": "得。嫩綠駸駸已過牆。",
    "X64n1260_028:0219a19": "[0219a19] 牧雲門禪師參假歸上堂。去去實不去。途中好善為。",
    "X64n1260_028:0219a20": "來來實不來。路上莫虧危。山僧出外五六日。恭惟頭",
    "X64n1260_028:0219a21": "首執事大眾尊慈各各萬福。記得前晚在檀越家。一",
    "X64n1260_028:0219a22": "陽將復未復之際。桑林閒曠星漢寥廓。幽懷頗愜。不",
    "X64n1260_028:0219a23": "覺口占半偈。此夜月殊好。輕雲薄似秋。說猶未了。只",
    "X64n1260_028:0219a24": "見大風從西北來。忽然一陣大雨。轟兩箇霹靂。未審",
    "X64n1260_028:0219b01": "此間還有者箇消息麼。有僧便喝。師云為汝徹困。便",
    "X64n1260_028:0219b02": "下座。",
    "X64n1260_028:0219b03": "白眾出隊提綱",
    "X64n1260_028:0219b04": "[0219b04] 五祖演禪師白眾出隊上堂。明日疋馬單鎗為國出",
    "X64n1260_028:0219b05": "戰。得勝回戈之日滿路歌謠。大眾。作麼生是歌謠一",
    "X64n1260_028:0219b06": "曲。乃云。囉邏哩囉邏哩。還有和得麼。良久云。鴛鴦繡",
    "X64n1260_028:0219b07": "了從君看。莫把金針度與人。",
    "X64n1260_028:0219b08": "[0219b08] 圓悟勤禪師出隊小參。開佛祖鑪&#x97DB;。用向上鉗鎚。擬",
    "X64n1260_028:0219b09": "議不來則千里萬里。當鋒薦得則坐斷要津。此猶是",
    "X64n1260_028:0219b10": "化門之說。若確實而論。山僧有口無說處。諸人有耳",
    "X64n1260_028:0219b11": "無側聆處。乃至日月未足為明。&#x8657;空未足為廣。乾坤",
    "X64n1260_028:0219b12": "未足為大。萬象未足為眾。到者裏。一搓一捺一挨一",
    "X64n1260_028:0219b13": "拶要見本分事。且問如何是本分事。大千沙界海中",
    "X64n1260_028:0219b14": "漚。一切聖賢如電拂。",
    "X64n1260_028:0219b15": "[0219b15] 夢庵信禪師出隊白眾上堂。長街短巷裏轉大法輪。",
    "X64n1260_028:0219b16": "須是大家出手。酒肆魚行中建立佛事。不可獨自趨",
    "X64n1260_028:0219b17": "前。如今同共入廛中。願見懽喜牟尼寶積佛。下座。",
    "X64n1260_028:0219b18": "[0219b18] 密庵傑禪師出鄉上堂。六月炎炎如火熱。誰知冷處",
    "X64n1260_028:0219b19": "勝&#x6C37;雪。紅塵&#x9599;市等箇人。七佛軌儀都漏泄。報龍王。",
    "X64n1260_028:0219b20": "須福護。大千&#x63D1;聚為檀度。一言劄住萬機通。自然光",
    "X64n1260_028:0219b21": "壯少林風。復舉世尊&#x52C5;阿難持&#x9262;公案。師云。大小世",
    "X64n1260_028:0219b22": "尊被阿難輕輕靠著。未免喚鐘作甕。",
    "X64n1260_028:0219b23": "[0219b23] 月江印禪師七月旦行道上堂。三十年來住子胡。二",
    "X64n1260_028:0219b24": "時粥飯氣力麤。無事下山行一轉。借問時人會也無。",
    "X64n1260_028:0219c01": "子胡大似年老心孤。雲峰則不然。三四年來住道場。",
    "X64n1260_028:0219c02": "二時粥飯氣力強。普請下山行一轉。萬頃田疇耙&#x7A0F;",
    "X64n1260_028:0219c03": "香。",
    "X64n1260_028:0219c04": "[0219c04] 玉林琇禪師白眾出隊上堂。西天佛祖多行化而不",
    "X64n1260_028:0219c05": "興道場。東土知識多興道場而不行化。雖是殊方合",
    "X64n1260_028:0219c06": "天。仔細簡點將來。也是各守一隅不善通變。新報恩",
    "X64n1260_028:0219c07": "則不然。興道場不妨隨時行化。隨時行化原為興道",
    "X64n1260_028:0219c08": "場。且道新報恩是什麼人。有恁麼力量。惟憑一點報",
    "X64n1260_028:0219c09": "恩心。身命全將奉塵剎。拈杖竟行。",
    "X64n1260_028:0219c10": "[0219c10] 劍門分禪師行化上堂。架造劍門庵。老僧自行疏。慳",
    "X64n1260_028:0219c11": "鬼絕蹤由。施主開門戶。佛國共安居。大哉永堅固。利",
    "X64n1260_028:0219c12": "益無有窮。古今無別路。多時不下山。明日下山去。從",
    "X64n1260_028:0219c13": "他富與貧。拈出無回互。下座。",
    "X64n1260_028:0219c14": "[0219c14] 五祖演禪師出隊歸上堂。出隊半箇月。眼不見鼻孔。",
    "X64n1260_028:0219c15": "忘&#x5374;祖師禪。拾得箇骨董。且道向什麼處著。一分奉",
    "X64n1260_028:0219c16": "釋迦牟尼佛。一分奉多寶佛塔。",
    "X64n1260_028:0219c17": "[0219c17] 緣化回上堂。白雲海會院。足水兼柴炭。惟少麻與麥。",
    "X64n1260_028:0219c18": "眾人皆盡見。親去化檀那。&#x758E;&#x5374;阿羅漢。且望大慈悲。",
    "X64n1260_028:0219c19": "一一看佛面。大眾。佛身充滿於法界。且作麼生看。我",
    "X64n1260_028:0219c20": "道不隔一條線。",
    "X64n1260_028:0219c21": "[0219c21] 佛眼遠禪師出隊歸上堂。迎日出門去。已覺披煙霧。",
    "X64n1260_028:0219c22": "&#x5190;月望山歸。重露濕禪衣。心悄悄。步遲遲。無孔篴再",
    "X64n1260_028:0219c23": "三吹。哩哩囉囉囉哩。遊子乍聞征袖濕。佳人猶唱翠",
    "X64n1260_028:0219c24": "眉低。君更聽。莫狐疑。是何曲。歸堂去。",
    "X64n1260_028:0220a01": "[0220a01] 大慧杲禪師出鄉歸上堂。舉肇法師道。動若行雲。止",
    "X64n1260_028:0220a02": "猶谷神。既無心於彼此。豈有象於去來。修山主道。去",
    "X64n1260_028:0220a03": "去實不去。途中好善為。來來實不來。路上莫虧危。師",
    "X64n1260_028:0220a04": "云。者二老漢惜乎不與徑山同時。若也同時。便與縛",
    "X64n1260_028:0220a05": "作一束送在錢塘江裏。何故。古今山河古今日月古",
    "X64n1260_028:0220a06": "今人倫。寒則普天普地寒。熱則普天普地熱。去去來",
    "X64n1260_028:0220a07": "來動動靜靜又有什麼過。或有箇衲僧出來道。徑山",
    "X64n1260_028:0220a08": "恁麼說話。也好縛作一束送在錢塘江裏。山僧&#x5374;熱",
    "X64n1260_028:0220a09": "炙盞子點茶與伊喫。為什麼如此。大丈夫兒捋虎鬚",
    "X64n1260_028:0220a10": "豈是分外。",
    "X64n1260_028:0220a11": "[0220a11] 出鄉歸上堂。舉五祖師翁出隊歸示眾云。出隊半箇",
    "X64n1260_028:0220a12": "月。眼不見鼻孔。失&#x5374;祖師禪。拾得箇骨董。且道向甚",
    "X64n1260_028:0220a13": "處著。一分奉釋迦牟尼佛。一分奉多寶佛塔。徑山法",
    "X64n1260_028:0220a14": "孫出隊八十餘日。鼻孔常與眼睛相見。亦無祖師禪",
    "X64n1260_028:0220a15": "可失。亦不曾拾得骨董。既無骨董。則無以奉釋迦牟",
    "X64n1260_028:0220a16": "尼佛。亦無以奉多寶佛塔。畢竟得箇什麼。夜靜水寒",
    "X64n1260_028:0220a17": "魚不食。滿船空載月明歸。",
    "X64n1260_028:0220a18": "[0220a18] 應庵華禪師出隊歸上堂。透過鐵壁銀山。紅塵&#x9599;市",
    "X64n1260_028:0220a19": "全彰古佛家風。經過酒肆茶坊。突出衲僧巴鼻。冷笑",
    "X64n1260_028:0220a20": "諸方寒&#x7070;枯木坐在無魂必死之地。妙嚴有些子神",
    "X64n1260_028:0220a21": "通。為汝諸人出氣。卓拄杖云。三十年弄馬騎。&#x5374;被瞎",
    "X64n1260_028:0220a22": "驢受記。又卓一下下座。",
    "X64n1260_028:0220a23": "[0220a23] 密庵傑禪師出鄉歸上堂。持&#x9262;去。持&#x9262;歸。草鞋根斷",
    "X64n1260_028:0220a24": "通消息。玲瓏八面盡光輝。遊魔宮。入虎穴。當機撞著",
    "X64n1260_028:0220b01": "惡聱頭。直教心地盡休歇。且據箇什麼道理便乃如",
    "X64n1260_028:0220b02": "是。老不以筋力為能。",
    "X64n1260_028:0220b03": "[0220b03] 天目禮禪師出隊歸上堂。移舟行化水雲鄉。逆順風",
    "X64n1260_028:0220b04": "波已慣&#x751E;。今日歸來湖上寺。更無一法可商量。既無",
    "X64n1260_028:0220b05": "一法商量。且將什麼供養大眾。俞任袁柳。豐鮑史唐。",
    "X64n1260_028:0220b06": "[0220b06] 雲外岫禪師出隊歸上堂。&#x9599;市紅塵裏有&#x9599;市紅塵",
    "X64n1260_028:0220b07": "裏佛法。深山巖崖中有深山巖崖中佛法。山僧昨日",
    "X64n1260_028:0220b08": "出城門。&#x9599;市紅塵裏佛法一時忘&#x5374;了也。行到二十",
    "X64n1260_028:0220b09": "里松雲。便見深山巖崖中佛法。大眾。且道如何是深",
    "X64n1260_028:0220b10": "山巖崖中佛法。良久云。白雲淡泞出沒太&#x8657;之中。青",
    "X64n1260_028:0220b11": "蘿夤緣直上寒松之頂。",
    "X64n1260_028:0220b12": "[0220b12] 師子端禪師化緣回上堂。元豐七年中秋上旬。忽因",
    "X64n1260_028:0220b13": "四大相逼。思昔日之願心。換寶殿之大柱。修僧堂之",
    "X64n1260_028:0220b14": "正門。箱無一寸之帛。囊無挑藥之金。不免入城乞化。",
    "X64n1260_028:0220b15": "&#x5FA7;叩豪門。莫非人人歡喜處處相忻。盡道承長老親",
    "X64n1260_028:0220b16": "自到及拈捨五文十文。纔問求千錢百貫一似抽筋。",
    "X64n1260_028:0220b17": "&#x8462;是我福緣淺薄莫怨他人。自知蒲繩子短。爭嫌枯",
    "X64n1260_028:0220b18": "井源深。不如早歸巖畔作箇閒人。觀月色之清輝。望",
    "X64n1260_028:0220b19": "孤鶴以為&#x96A3;。誓弘般若報佛深恩。奉勸後代兒孫。莫",
    "X64n1260_028:0220b20": "打此般&#x76B7;笛聒噪他人。",
    "X64n1260_028:0220b21": "[0220b21] 月江印禪師行化歸上堂。有佛處不得住。無佛處急",
    "X64n1260_028:0220b22": "走過。三千里外逢人不得錯舉。趙州老人大似抱橋",
    "X64n1260_028:0220b23": "柱洗澡。把纜放船。山僧一出四十餘日。有佛處與他",
    "X64n1260_028:0220b24": "錐破卦文。無佛處也曾勘過。歷了三州五縣。逢人也",
    "X64n1260_028:0220c01": "曾錯舉來。只是土曠人稀知音者少。摘楊花。摘楊花。",
    "X64n1260_028:0220c02": "青山忽憶便歸去。塵世要看還下來。",
    "X64n1260_028:0220c03": "[0220c03] 重建上塔緣化歸上堂。鐵輪王使鬼神功。靈塔飛來",
    "X64n1260_028:0220c04": "鄮嶺東。有客不隨流水去。磬敲&#x758E;雪細雲中。乃&#x7AEA;拂",
    "X64n1260_028:0220c05": "子云。看看。大權菩薩歸也。與耶舍尊者只今在山僧",
    "X64n1260_028:0220c06": "拂子頭上相見。尊者云。菩薩一出月餘。四大輕安否。",
    "X64n1260_028:0220c07": "世事可忍否。眾生易度否。菩薩云。你在屋裏受人天",
    "X64n1260_028:0220c08": "供養。坐致太平。茄子瓠子那得知。阿育王聞得出來",
    "X64n1260_028:0220c09": "道。你二人何必之乎者也。若無我釋迦如來真身舍",
    "X64n1260_028:0220c10": "利寶塔。縱有神通妙用也無施展處。三人撫掌呵呵",
    "X64n1260_028:0220c11": "大笑。且道笑箇什麼。夜靜水寒魚不食。滿船空載月",
    "X64n1260_028:0220c12": "明歸。",
    "X64n1260_028:0220c13": "[0220c13] 佛朗性禪師化緣歸上堂。一切破慳貪。真人赤骨律。",
    "X64n1260_028:0220c14": "生死為活計。赤手拏飛日。撲碎鐵心肝。推倒銀山壁。",
    "X64n1260_028:0220c15": "金穀寶鈔綾羅緞匹索取無厭。真白拈賊。囊括一布",
    "X64n1260_028:0220c16": "袋。大地總收拾。不獨成我法堂。且要散汝牢宅。化得",
    "X64n1260_028:0220c17": "眾生世界空。管甚檀度波羅密。擲拄杖下座。",
    "X64n1260_028:0220c18": "[0220c18] 修&#x8462;萬佛閣重裝佛像化緣歸上堂。不動雙足踏遍",
    "X64n1260_028:0220c19": "娑婆。壁立萬仞和和囉囉。拋三放兩減少添多。聖主",
    "X64n1260_028:0220c20": "冥符剎土恩波。十方圓鑑融徹太和。大眾會麼。卓拄",
    "X64n1260_028:0220c21": "杖云。化得大千無一物。情與無情證佛陀。",
    "X64n1260_028:0220c22": "[0220c22] 南石琇禪師行化歸上堂。教中道。無所從來亦無所",
    "X64n1260_028:0220c23": "去。故名如來。山僧出去已得兩箇月。歸來恰值殘冬。",
    "X64n1260_028:0220c24": "且道有去來相也無。眾中忽有箇英靈底出來道。長",
    "X64n1260_028:0221a01": "老長老。者箇是三家村裏十字街頭欺謾胡漢誑諕",
    "X64n1260_028:0221a02": "閭閻底說話。人天眾前不勞拈出。山僧便須分付明",
    "X64n1260_028:0221a03": "&#x7ABB;下如法安排。何故。不貪香餌味。可謂碧潭龍。",
    "X64n1260_028:0221a04": "立聖像胎骨法語",
    "X64n1260_028:0221a05": "[0221a05] 無用寬禪師立金剛胎骨。一對大漢。生得大善。鼻孔",
    "X64n1260_028:0221a06": "吞&#x5374;須彌。驚得&#x8657;空慄戰。良久。露。捉住清風剝了皮。",
    "X64n1260_028:0221a07": "[0221a07] 立伽藍胎骨。會得瞿曇那一通。幾乎蹉過主人翁。本",
    "X64n1260_028:0221a08": "來骨格天然別。永護伽藍振祖風。",
    "X64n1260_028:0221a09": "[0221a09] 立羅漢胎骨。十六應真。萬斧千斤。銅頭鐵額。鶻眼鷹",
    "X64n1260_028:0221a10": "睛。喝一喝云。&#x7AEA;起脊梁。火急翻身。雨順風調祝聖恩。",
    "X64n1260_028:0221a11": "[0221a11] 立佛胎骨。潦倒瞿曇不識羞。通身擔版逞風流。香嚴",
    "X64n1260_028:0221a12": "寺裏重持起。坐斷毗盧頂[寧*頁]頭。",
    "X64n1260_028:0221a13": "入聖像腹臟提綱",
    "X64n1260_028:0221a14": "[0221a14] 應庵華禪師入羅漢五臟示眾云。黃面老人乾屎橛。",
    "X64n1260_028:0221a15": "參隨一火爛泥團。心肝腸胃皆條直。蔬飯茶華照膽",
    "X64n1260_028:0221a16": "寒。佛法雖然未夢見。神通&#x5374;許入雲端。應須痛念歸",
    "X64n1260_028:0221a17": "宗寺。時復持盂下翠巒。",
    "X64n1260_028:0221a18": "[0221a18] 密庵傑禪師寶鑑大師請入金剛五臟。師指金剛云。",
    "X64n1260_028:0221a19": "賢劫千佛數。末後最慇懃。倒握降魔杵。高標利物拳。",
    "X64n1260_028:0221a20": "心肝無屈曲。腸胃有區分。神通願力雖無盡。且為山",
    "X64n1260_028:0221a21": "僧護法門。",
    "X64n1260_028:0221a22": "[0221a22] 佛朗性禪師靈山一會湧壁觀音羅漢祖師諸天聖",
    "X64n1260_028:0221a23": "眾同入腹藏上堂。實際理地不受一塵。萬行門中不",
    "X64n1260_028:0221a24": "捨一法。如是薦得。摩醯三眼高低普矚。無法不圓無",
    "X64n1260_028:0221b01": "功不周。坐大道場。應微塵國演色演空。為一切有情",
    "X64n1260_028:0221b02": "轉大法輪。淫坊酒肆奴呼文殊普賢。柳巷花衢婢使",
    "X64n1260_028:0221b03": "釋迦觀音。祖師羅漢到處做驢做馬。諸天龍神隨身",
    "X64n1260_028:0221b04": "執鞭墜凳。無明三毒恣訶叱。熱喝嗔拳常逼拶。盡十",
    "X64n1260_028:0221b05": "方&#x8657;空撮來置毛端。極無邊法界一撚投于針鋒。有",
    "X64n1260_028:0221b06": "時諸佛菩薩祖師羅漢。無自無他無取無捨無彼無",
    "X64n1260_028:0221b07": "此無內無外。法法全彰正體。頭頭妙化莊嚴。普薰諸",
    "X64n1260_028:0221b08": "聖凡。平等真寂滅。共成無上覺。圓明一切智。其或未",
    "X64n1260_028:0221b09": "然。更聽一偈。大千俱入如來腹。銷盡眾生界即休。過",
    "X64n1260_028:0221b10": "現未來同授記。萬象森羅笑點頭。卓拄杖下座。",
    "X64n1260_028:0221b11": "聖像開光明提綱",
    "X64n1260_028:0221b12": "[0221b12] 大慧杲禪師江給事請開佛光明。師執筆云。教中道。",
    "X64n1260_028:0221b13": "清淨慈門剎塵數。共生如來一妙相。一一諸相莫不",
    "X64n1260_028:0221b14": "然。是故見者無厭足。又道。如來眼有大人相。名自在",
    "X64n1260_028:0221b15": "普見雲。以眾妙寶而為莊嚴。摩尼寶光清淨瑩徹。普",
    "X64n1260_028:0221b16": "見一切皆無障礙。既然如是。為甚麼&#x5374;要他人點眼。",
    "X64n1260_028:0221b17": "還有道得底麼。若也道得。非獨為黃面老子出氣。亦",
    "X64n1260_028:0221b18": "使&#x5FA7;法界眾生悉沾利益。若道不得。聽取一頌。舉頭",
    "X64n1260_028:0221b19": "忽&#x89A9;明星現。因茲病眼見空華。遂以筆點云。今日還",
    "X64n1260_028:0221b20": "渠舊光彩。碧眸&#x70F1;&#x70F1;照塵沙。",
    "X64n1260_028:0221b21": "[0221b21] 應庵華禪師塑佛開光明示眾云。達之居士以無礙",
    "X64n1260_028:0221b22": "智力洞明吾佛相好。以無礙辯才成就一切奇特殊",
    "X64n1260_028:0221b23": "勝不可思議解脫門。設使&#x8657;空為口江海為舌。盡塵",
    "X64n1260_028:0221b24": "沙劫讚歎而莫得其彷彿矣。且道釋迦老子是有光",
    "X64n1260_028:0221c01": "明可開。是無光明可開。若道有光明可開。歸宗當墮",
    "X64n1260_028:0221c02": "五無間獄。若道無光明可開。盡乾坤大地無一人發",
    "X64n1260_028:0221c03": "菩提心。到箇裏。苟非契證從上諸佛妙心。又焉能觀",
    "X64n1260_028:0221c04": "瞻如來勝妙頂相。正當恁麼時如何。當陽拈出真消",
    "X64n1260_028:0221c05": "息。豈教辜負釋迦文。",
    "X64n1260_028:0221c06": "[0221c06] 法舟濟禪師精嚴寺佛開光示眾。南寺佛點眼。北寺",
    "X64n1260_028:0221c07": "佛放光。若作奇特商量。大似白日著鬼。咄。且置是事。",
    "X64n1260_028:0221c08": "只如教中道。佛真法身猶若&#x8657;空。應物現形如水中",
    "X64n1260_028:0221c09": "月。又云。佛身充滿於法界。且道者光明向甚麼處點",
    "X64n1260_028:0221c10": "即是。以拄杖作點勢云。今佛放光明。助發實相義。",
    "X64n1260_028:0221c11": "[0221c11] 南石琇禪師粧達磨百丈國一三祖師像完開光明。",
    "X64n1260_028:0221c12": "拈筆示眾云。達磨大師與大智國一即今在毫端上",
    "X64n1260_028:0221c13": "現大人相。大眾還見麼。若道見。向甚麼處見。若道不",
    "X64n1260_028:0221c14": "見。蹉過三大祖師。畢竟作麼生。海神知貴不知價。留",
    "X64n1260_028:0221c15": "與人間光照夜。",
    "X64n1260_028:0221c16": "[0221c16] 元叟端禪師為佛開光。云。我如來以清淨天眼普觀",
    "X64n1260_028:0221c17": "大地眾生。去劫已前來劫已後。纖塵無有障礙。徑山",
    "X64n1260_028:0221c18": "今日因甚為他重新點出。只恐諸人昧其所自。",
    "X64n1260_028:0221c19": "[0221c19] 千巖長禪師檀越樓清翁一得建山門塑金剛開光",
    "X64n1260_028:0221c20": "明示眾。以筆點一點云。者一箇莫道不曾相識好。又",
    "X64n1260_028:0221c21": "點一點云。者一箇&#x5374;即是樓一得外護山門內承佛",
    "X64n1260_028:0221c22": "記。金剛正體洞徹十&#x8657;。大用現前威而不猛。有為界",
    "X64n1260_028:0221c23": "中不壞無為之相。無為界上不宰有為之功。爾能借",
    "X64n1260_028:0221c24": "我神通。我亦助君精彩。所以道。眼眼相&#x89B7;。面面相對。",
    "X64n1260_028:0222a01": "灼然不在筆尖頭。自有光明動天地。",
    "X64n1260_028:0222a02": "[0222a02] 檀越樓文翁造殿又塑佛開光明示眾云。德山拆&#x5374;",
    "X64n1260_028:0222a03": "殿。丹霞燒&#x5374;佛。樓文翁造殿又塑佛。且道拆殿燒佛",
    "X64n1260_028:0222a04": "底是。起殿塑佛底是。以筆點云。者裏見得。靈山一會",
    "X64n1260_028:0222a05": "儼然未散。若也不見。是真精進。是名真法供養如來。",
    "X64n1260_028:0222a06": "若要分明。更下註&#x811A;。作福者作福。造罪者造罪。張公",
    "X64n1260_028:0222a07": "喫酒李公醉。總不干無明一星子事。乃呵呵大笑。",
    "X64n1260_028:0222a08": "[0222a08] 天衣聰禪師因裝普賢大士開光明次。師登梯秉筆",
    "X64n1260_028:0222a09": "顧大眾曰。道得即為下筆。眾無對。師召侍者。與老僧",
    "X64n1260_028:0222a10": "牢扶梯子。遂點之。",
    "X64n1260_028:0222a11": "[0222a11] 笑隱訢禪師開佛光明示眾云。體&#x8657;常照。現毗盧頂",
    "X64n1260_028:0222a12": "後神光。妙應無私。開舜若身中正眼。密覆千華羅網。",
    "X64n1260_028:0222a13": "光生七寶金山。九重之尊貴難名。萬德之莊嚴莫及。",
    "X64n1260_028:0222a14": "而憫物願深利生情急。示同居土隱尊特軀。一身變",
    "X64n1260_028:0222a15": "現百千萬億應身。八十相好塵塵具足。一目普攝八",
    "X64n1260_028:0222a16": "萬四千寶目。八百功德法法圓通。恢恢焉有願皆從。",
    "X64n1260_028:0222a17": "晃晃焉無幽不燭。且道今日因甚&#x5374;要重新點眼。於",
    "X64n1260_028:0222a18": "斯明得。便見欽奉聖旨鑄造佛像圓成。臺官慶讚。皇",
    "X64n1260_028:0222a19": "恩佛恩報畢。倘或未明。更看山僧筆頭點出。頂門正",
    "X64n1260_028:0222a20": "眼明如日。覿面當機見得親。正法萬年宣聖化。山河",
    "X64n1260_028:0222a21": "國土現全身。",
    "X64n1260_028:0222a22": "[0222a22] 箬庵問禪師盛川到岸菴佛開光請小參。佛真法身",
    "X64n1260_028:0222a23": "猶如&#x8657;空。應物現形如水中月。拈筆云。大眾。此豈不",
    "X64n1260_028:0222a24": "是法身。作麼生說箇應物現形之理。莫是秋水長天",
    "X64n1260_028:0222b01": "落霞孤鶩是應物現形麼。莫是鐘魚互答梵唄交加",
    "X64n1260_028:0222b02": "是應物現形麼。莫是緇素駢臻人天聚會是應物現",
    "X64n1260_028:0222b03": "形麼。若也是去。則一切色是佛色。一切聲是佛聲。一",
    "X64n1260_028:0222b04": "切若色若聲若有若無若隱若現。咸是佛光之所顯",
    "X64n1260_028:0222b05": "煥。諸人於佛光中影現。諸佛于諸人影中發光。彼彼",
    "X64n1260_028:0222b06": "無雜彼彼無壞彼彼圓滿彼彼充足。又教山僧向什",
    "X64n1260_028:0222b07": "麼處點出。若不點出。諸人有眼共見有耳共聞。若點",
    "X64n1260_028:0222b08": "出。諸人又向什麼處見。若以眼見。眼不可見。若以耳",
    "X64n1260_028:0222b09": "聞。耳不可聞。若以智知。智不可知。若以識識。識不可",
    "X64n1260_028:0222b10": "識。山僧不惜眉毛為諸人竭力去也。乃點云。普令今",
    "X64n1260_028:0222b11": "佛放光明。助發如來實相義。喝。",
    "X64n1260_028:0222b12": "像成檀越請提綱",
    "X64n1260_028:0222b13": "[0222b13] 應庵華禪師檀越裝佛上堂云。正眼洞明。十&#x8657;無間。",
    "X64n1260_028:0222b14": "直下坐斷情塵意想。不落玄妙機關。只向生佛已前",
    "X64n1260_028:0222b15": "識取本來面目。不是心不是佛不是物。恁麼中不恁",
    "X64n1260_028:0222b16": "麼。&#x5257;草除根。不恁麼中&#x5374;恁麼。同生同死。正如壯士",
    "X64n1260_028:0222b17": "展臂不假他力。又如師子王游戲得大自在。有時拈",
    "X64n1260_028:0222b18": "一莖草作丈六金身。有時將丈六金身作一莖草。亦",
    "X64n1260_028:0222b19": "能殺人亦能活人。正恁麼時。歸宗如何折合。百寶莊",
    "X64n1260_028:0222b20": "嚴無相身。一超直入如來地。復舉昔毗藍園裏摩耶",
    "X64n1260_028:0222b21": "聖母左手攀枝。釋迦老子右&#x8107;降誕。九龍吐水沐金",
    "X64n1260_028:0222b22": "軀。四顧周行各七步。作大獅子吼。天上天下唯我獨",
    "X64n1260_028:0222b23": "尊。後來雲門大師道。我當時若見。一棒打殺與狗子",
    "X64n1260_028:0222b24": "喫。&#x5374;貴圖天下太平。師云。達之居士打開無盡寶藏。",
    "X64n1260_028:0222c01": "運出自己家珍。裝嚴釋迦老子。且道與雲門是同是",
    "X64n1260_028:0222c02": "別。若道是同。一人打殺一人成就。若道是別。佛法豈",
    "X64n1260_028:0222c03": "有兩般。者裏&#x89B7;得透去。堪為如來種草。苟或未然。山",
    "X64n1260_028:0222c04": "僧有一頌舉似諸人。跛&#x811A;雲門言打殺。達之居士示",
    "X64n1260_028:0222c05": "全身。當陽出格無多子。報佛深恩只兩人。",
    "X64n1260_028:0222c06": "[0222c06] 檀越張子明裝佛慶懺請小參。示眾云。如來密語初",
    "X64n1260_028:0222c07": "不覆藏。覿體無私當陽顯示。祇如一大藏教從甚處",
    "X64n1260_028:0222c08": "得來。非頂門具眼肘後有符。又安能洞明者一著子。",
    "X64n1260_028:0222c09": "祇今坐立儼然。各各頂天立地含齒戴髮。且作麼生",
    "X64n1260_028:0222c10": "說箇初不覆藏底道理。莫是一動一靜告往知來是",
    "X64n1260_028:0222c11": "麼。莫是折旋俯仰周&#x5FA7;一切處是麼。莫是一語一默",
    "X64n1260_028:0222c12": "坐臥談笑是麼。若把者箇作不覆藏底。無異吹毛覓",
    "X64n1260_028:0222c13": "縫撥火求漚。殊不知正是業識茫茫無本可據。豈不",
    "X64n1260_028:0222c14": "見長沙和尚道。學道之人不識真。祇為從前認識神。",
    "X64n1260_028:0222c15": "無量劫來生死本。癡人喚作本來人。是他古人見得",
    "X64n1260_028:0222c16": "如來密語徹底無疑。等閒拈一機示一境。無不透頂",
    "X64n1260_028:0222c17": "透底。終不向夢幻&#x6BBB;子裏顛倒。肉團心識上&#x63D1;怪也。",
    "X64n1260_028:0222c18": "又有僧問古德。學人有一問在和尚處時如何。古德",
    "X64n1260_028:0222c19": "云設有也斬為三段。看他得底人趯出來。不妨烜赫。",
    "X64n1260_028:0222c20": "何&#x751E;有一絲頭許與學者作道理。直是乾嚗嚗地如",
    "X64n1260_028:0222c21": "一座須彌山相似。世間一切逆順境界搖撼不動。善",
    "X64n1260_028:0222c22": "惡因緣籠罩無門。豈不是大丈夫格外道人也。敢問",
    "X64n1260_028:0222c23": "諸人。祇如釋迦老子未入母胎時。三十二相八十種",
    "X64n1260_028:0222c24": "好又向什麼處塑裝。者裏見得徹去。便見得大心檀",
    "X64n1260_028:0223a01": "越張子明同妻趙氏裝嚴釋迦老子最初一念起處。",
    "X64n1260_028:0223a02": "祇如子明未起裝嚴最初一念。釋迦老子又在甚處。",
    "X64n1260_028:0223a03": "切忌向夢幻&#x6BBB;子裏顛倒。肉團心識上&#x63D1;怪。到者裏",
    "X64n1260_028:0223a04": "莫問釋迦老子如之若何。但直下了&#x5374;最初一念。此",
    "X64n1260_028:0223a05": "念若了未。入母胎底也不是。入母胎後底也不是。從",
    "X64n1260_028:0223a06": "母胎出底也不是。塑底也不是。裝底也不是。最初一",
    "X64n1260_028:0223a07": "念也不是。了&#x5374;最初一念也不是。然後張子明與妻",
    "X64n1260_028:0223a08": "趙氏男宗朝舉家眷等&#x5374;有與釋迦老子相見分。既",
    "X64n1260_028:0223a09": "是從頭俱不是了。又向什麼處相見。還委悉麼。將此",
    "X64n1260_028:0223a10": "身心奉塵剎。是則名為報佛恩。喝一喝下座。",
    "X64n1260_028:0223a11": "[0223a11] 無用寬禪師金牛離相寺塑佛請陞座。大寶華王座",
    "X64n1260_028:0223a12": "從地湧出。法報化三身自天降下。大眾。釋迦老子來",
    "X64n1260_028:0223a13": "也。急著眼看。靈山一會泥團土塊。明月清風威音劫",
    "X64n1260_028:0223a14": "外。喝一喝云。離相離名萬年千載。下座。",
    "X64n1260_028:0223a15": "[0223a15] 楚石琦禪師施主裝佛上堂。舉昔有秀才問長沙。某",
    "X64n1260_028:0223a16": "甲曾看千佛名經。百千諸佛但見其名。未審居何國",
    "X64n1260_028:0223a17": "土。長沙召秀才。才應諾。沙云。黃鶴樓崔顥題後。秀才",
    "X64n1260_028:0223a18": "還曾題否。才云不曾題。沙云得閒題取一篇好。師頌",
    "X64n1260_028:0223a19": "云。百千諸佛但聞名。國土從來作麼生。黃鶴樓中詩",
    "X64n1260_028:0223a20": "一首。任教今古競頭爭。",
    "X64n1260_028:0223a21": "[0223a21] 鑄佛上堂。僧問如何是金佛不度鑪。師云填溝塞壑。",
    "X64n1260_028:0223a22": "進云如何是木佛不度火。師云正是時。進云如何是",
    "X64n1260_028:0223a23": "泥佛不度水。師云東西南北十萬八千。乃云。泥佛浸",
    "X64n1260_028:0223a24": "了也。木佛燒了也。金佛鎔了也。真佛勘破了也。趙州",
    "X64n1260_028:0223b01": "老漢&#x8D82;出院了也。一去更不再來。咄。",
    "X64n1260_028:0223b02": "[0223b02] 造萬佛上堂。夜夜抱佛眠。喚什麼作佛。朝朝還共起。",
    "X64n1260_028:0223b03": "莫錯認定盤星。起坐鎮相隨。畢竟是阿誰。語默同居",
    "X64n1260_028:0223b04": "止。非一亦非二。纖毫不相離。如身影相似。只者一段",
    "X64n1260_028:0223b05": "&#x8657;空。多少人摸索不著。任是精金百煉巧計千般。鑄",
    "X64n1260_028:0223b06": "也鑄不成。雕也雕不就。傅大士纔開橐籥便見精神。",
    "X64n1260_028:0223b07": "直得鑑地煇天騰今耀古。雖然。也祇寫得一半。你諸",
    "X64n1260_028:0223b08": "人從朝至暮陞堂入戶開單展&#x9262;。本來面目有甚掩",
    "X64n1260_028:0223b09": "處。還見麼。如今若不究根源。直待當年問彌勒。",
    "X64n1260_028:0223b10": "[0223b10] 雕千手千眼大悲像上堂。舉南泉喚院主。主應諾。泉",
    "X64n1260_028:0223b11": "云。佛昔九十日在忉利天為母說法時。優填王思佛。",
    "X64n1260_028:0223b12": "請目連運神通三轉攝匠人往彼雕佛像。只雕得三",
    "X64n1260_028:0223b13": "十一相。為什麼梵音相雕不得。院主問云如何是梵",
    "X64n1260_028:0223b14": "音相。泉召院主。主應諾。泉云賺殺人。師召眾云。若識",
    "X64n1260_028:0223b15": "得梵音相。應以佛身得度者即現佛身而為說法。乃",
    "X64n1260_028:0223b16": "至應以天．龍．夜叉．乾闥婆．阿修羅．迦樓羅．緊那羅．摩",
    "X64n1260_028:0223b17": "&#x777A;羅伽人非人等身得度者。即皆現之而為說法。且",
    "X64n1260_028:0223b18": "道說什麼法。便下座。",
    "X64n1260_028:0223b19": "[0223b19] 鑄千手大悲像上堂。據教中道。眾生妄見不離前塵。",
    "X64n1260_028:0223b20": "開眼見明。明不是明。合眼見暗。暗不是暗。在佛殿前",
    "X64n1260_028:0223b21": "過不見佛殿後事。在佛殿後過不見佛殿前事。皆屬",
    "X64n1260_028:0223b22": "妄見前塵所遮。若離前塵無佛可見。約永祚見處。大",
    "X64n1260_028:0223b23": "悲菩薩本自無身亦無手眼。有底便道我會也我會",
    "X64n1260_028:0223b24": "也。打二十九棒&#x8D82;出。留一棒自喫。莫有人下得手麼。",
    "X64n1260_028:0223c01": "如無。今日失利。舉麻谷問臨濟。大悲千手眼阿那箇",
    "X64n1260_028:0223c02": "是正眼。濟云。大悲千手眼阿那箇是正眼。速道速道。",
    "X64n1260_028:0223c03": "谷拽濟下禪床谷&#x5374;坐。濟云不審。谷便喝。濟拽谷下",
    "X64n1260_028:0223c04": "禪床濟便坐。谷便出去。濟歸方丈。師云。二大老主賓",
    "X64n1260_028:0223c05": "互換縱奪可觀。如猛焰燒空忽雷震地相似。雖然。與",
    "X64n1260_028:0223c06": "他大悲千手眼有何交涉。只見波濤湧。不見龍王宮。",
    "X64n1260_028:0223c07": "[0223c07] 雪關誾禪師栴檀像成檀越請上堂。趙州云。我有時",
    "X64n1260_028:0223c08": "將一莖艸作丈六金身用。有時將丈六金身當一莖",
    "X64n1260_028:0223c09": "艸用。曹山問僧云。佛真法身猶若&#x8657;空。應物現形如",
    "X64n1260_028:0223c10": "水中月。作麼生說個應底道理。僧云如驢&#x89B0;井。山云。",
    "X64n1260_028:0223c11": "道也太煞道。祇道得八成。僧云和尚作麼生。山云如",
    "X64n1260_028:0223c12": "井&#x89B0;驢。山僧道。善塑無如曹山。善彫無如趙老。不露",
    "X64n1260_028:0223c13": "些子刀痕。真個手段高妙。若會得如驢&#x89B0;井。便曉莖",
    "X64n1260_028:0223c14": "草化作金身。若會得如井&#x89B0;驢。便曉丈六金身當草。",
    "X64n1260_028:0223c15": "目犍連枉運神通。優填王徒煩匠巧。丹霞正令劈頭",
    "X64n1260_028:0223c16": "行。誰道子孫賢不肖。然則理無二般。爭奈法無一向。",
    "X64n1260_028:0223c17": "丁蘭刻木事親。鍼刺血流。異樣忉利天宮轉下來。像",
    "X64n1260_028:0223c18": "迎佛兮佛迎像。若將情識妄分&#x758E;。隔靴搔癢徒瞻仰。",
    "X64n1260_028:0223c19": "今日是新安洪惟心居士設齋為報薦先慈。敬塑栴",
    "X64n1260_028:0223c20": "檀尊像一軀。送入先師塔院供養。仍勞書幣殷勤。以",
    "X64n1260_028:0223c21": "山僧誕辰懇請為眾說法。說法且置。畢竟造像齋僧",
    "X64n1260_028:0223c22": "有何功德。卓拄杖云。不求有漏人天福。大孝全彰古",
    "X64n1260_028:0223c23": "佛心。",
    "X64n1260_028:0223c24": "[0223c24] 嵩乳密禪師大士誕日像成開光上堂。春氣晴和眾",
    "X64n1260_028:0224a01": "鳥鳴。煙&#x90A8;一帶柳拖青。色聲堆裏分明現。觸著通身",
    "X64n1260_028:0224a02": "是眼睛。諸人。若恁麼會得。聞聲時妙智降生。見色處",
    "X64n1260_028:0224a03": "圓通示現。總持權柄密運大機。通乎上徹乎下。天地",
    "X64n1260_028:0224a04": "不能&#x8462;載。萬物豈能覆藏。顯而不露隱而彌彰。古今",
    "X64n1260_028:0224a05": "不異達者同途。諸人要知同途底事麼。良久云。伯樂",
    "X64n1260_028:0224a06": "一過。駑馬皆嘶。下座。"
}