{
    "X09n0240_057:0109c08": "大方廣佛華嚴經綱要卷第五十七",
    "X09n0240_057:0109c09": "于闐國三藏沙門實叉難陀　譯經",
    "X09n0240_057:0109c10": "清涼山大華嚴寺沙門澄觀　疏義",
    "X09n0240_057:0109c11": "明匡山法雲寺憨山沙門德清提挈",
    "X09n0240_057:0109c12": "上答前五十句問十地行相竟。下五十一門答前",
    "X09n0240_057:0109c13": "因果圓滿五十一句問。",
    "X09n0240_057:0109c14": "離世間品第三十八之五",
    "X09n0240_057:0109c15": "佛子。菩薩摩訶薩有十種觀察。何等為十。所謂知諸",
    "X09n0240_057:0109c16": "業觀察。微細悉見故。知諸趣觀察。不取眾生故。知諸",
    "X09n0240_057:0109c17": "根觀察了達無根故。知諸法觀察不壞法界故。見佛",
    "X09n0240_057:0109c18": "法觀察勤修佛眼故。得智慧觀察如理說法故。無生",
    "X09n0240_057:0109c19": "忍觀察決了佛法故。不退地觀察滅一切煩惱超出",
    "X09n0240_057:0109c20": "三界二乘地故。灌頂地觀察於一切佛法自在不動",
    "X09n0240_057:0109c21": "故。善覺智三昧觀察於一切十方施作佛事故。是為",
    "X09n0240_057:0109c22": "十。若諸菩薩安住此法。則得如來無上大觀察智。佛",
    "X09n0240_057:0109c23": "子。菩薩摩訶薩有十種普觀察。何等為十。所謂普觀",
    "X09n0240_057:0109c24": "一切諸來求者。以無違心滿其意故。普觀一切犯戒",
    "X09n0240_057:0110a01": "眾生。安置如來淨戒中故。普觀一切害心眾生。安置",
    "X09n0240_057:0110a02": "如來忍力中故。普觀一切懈怠眾生。勸令精勤不捨",
    "X09n0240_057:0110a03": "荷負大乘擔故。普觀一切亂心眾生。令住如來一切",
    "X09n0240_057:0110a04": "智地無散動故。普觀一切惡慧眾生。令除疑惑破有",
    "X09n0240_057:0110a05": "見故。普觀一切平等善友。順其教命住佛法故。普觀",
    "X09n0240_057:0110a06": "一切所聞之法。疾得證見最上義故。普觀一切無邊",
    "X09n0240_057:0110a07": "眾生。常不捨離大悲力故。普觀一切諸佛之法。速得",
    "X09n0240_057:0110a08": "成就一切智故。是為十。若諸菩薩安住此法。則得如",
    "X09n0240_057:0110a09": "來無上大智慧普觀察。佛子。菩薩摩訶薩有十種奮",
    "X09n0240_057:0110a10": "迅。何等為十。所謂牛王奮迅。暎蔽一切天龍夜叉乾",
    "X09n0240_057:0110a11": "闥婆等諸大眾故。象王奮迅。心善調柔荷負一切諸",
    "X09n0240_057:0110a12": "眾生故。龍王奮迅。興大法密雲。耀解脫電光。震如實",
    "X09n0240_057:0110a13": "義雷。降諸根力覺分禪定解脫三昧甘露雨故。大金",
    "X09n0240_057:0110a14": "翅鳥王奮迅。竭貪愛水破愚癡[穀禾+卵]。博撮煩惱諸惡毒",
    "X09n0240_057:0110a15": "龍。令出生死大苦海故。大師子王奮迅。安住無畏平",
    "X09n0240_057:0110a16": "等大智以為器仗摧伏眾魔及外道故。勇健奮迅。能",
    "X09n0240_057:0110a17": "於生死大戰陣中摧滅一切煩惱冤故。大智奮迅。知",
    "X09n0240_057:0110a18": "蘊界處及諸緣起。自在開示一切法故。陀羅尼奮迅。",
    "X09n0240_057:0110a19": "以念慧力持法不忘。隨眾生根為宣說故。辯才奮迅。",
    "X09n0240_057:0110a20": "無礙迅疾分別一切。咸令受益心歡喜故。如來奮迅。",
    "X09n0240_057:0110a21": "一切智智助道之法皆悉成滿。以一念相應慧。所應",
    "X09n0240_057:0110a22": "得者一切皆得。所應悟者一切皆悟。坐師子座降魔",
    "X09n0240_057:0110a23": "冤敵。成阿耨多羅三藐三菩提故。是為十。若諸菩薩",
    "X09n0240_057:0110a24": "安住此法。則得諸佛於一切法無上自在奮迅。佛子。",
    "X09n0240_057:0110b01": "菩薩摩訶薩有十種師子吼。何等為十。所謂唱言我",
    "X09n0240_057:0110b02": "當必定成等正覺。是菩提心大師子吼。我當令一切",
    "X09n0240_057:0110b03": "眾生未度者度。未脫者脫。未安者安。未涅槃者令得",
    "X09n0240_057:0110b04": "涅槃。是大悲大師子吼。我當令佛法僧種無有斷絕。",
    "X09n0240_057:0110b05": "是報如來恩大師子吼。我當嚴淨一切佛剎。是究竟",
    "X09n0240_057:0110b06": "堅誓大師子吼。我當除滅一切惡道及諸難處。是自",
    "X09n0240_057:0110b07": "持淨戒大師子吼。我當滿足一切諸佛身語及意相",
    "X09n0240_057:0110b08": "好莊嚴。是求福無厭大師子吼。我當成滿一切諸佛",
    "X09n0240_057:0110b09": "所有智慧。是求智無厭大師子吼。我當除滅一切眾",
    "X09n0240_057:0110b10": "魔及諸魔業。是修正行斷諸煩惱大師子吼。我當了",
    "X09n0240_057:0110b11": "知一切諸法無我。無眾生。無壽命。無補伽羅。空無相",
    "X09n0240_057:0110b12": "無願。淨如虗空。是無生法忍大師子吼。最後生菩薩",
    "X09n0240_057:0110b13": "震動一切諸佛國土悉令嚴淨。是時一切釋梵四王",
    "X09n0240_057:0110b14": "咸來讚請。唯願菩薩以無生法而現受生。菩薩則以",
    "X09n0240_057:0110b15": "無礙慧眼普觀世間一切眾生無如我者。即於王宮",
    "X09n0240_057:0110b16": "示現誕生。自行七步大師子孔我於世間最勝第一。",
    "X09n0240_057:0110b17": "我當永盡生死邊際。是如說而作大師子吼。是為十。",
    "X09n0240_057:0110b18": "若諸菩薩安住此法。則得如來無上大師子吼。佛子。",
    "X09n0240_057:0110b19": "菩薩摩訶薩有十種清淨施。何等為十。所謂平等施。",
    "X09n0240_057:0110b20": "不揀眾生故。隨意施。滿其所願故。不亂施令得利益",
    "X09n0240_057:0110b21": "故。隨宜施知上中下故。不住施不求果報故。開捨施",
    "X09n0240_057:0110b22": "心不戀著故。一切施究竟清淨故。迴向菩提施遠離",
    "X09n0240_057:0110b23": "有為無為故。教化眾生施乃至道場不捨故。三輪清",
    "X09n0240_057:0110b24": "淨施於施者受者及以施物正念觀察如虗空故。是",
    "X09n0240_057:0110c01": "為十。若諸菩薩安住此法。則得如來無上清淨廣大",
    "X09n0240_057:0110c02": "施。佛子。菩薩摩訶薩有十種清淨戒。何等為十。所謂",
    "X09n0240_057:0110c03": "身清淨戒。護身三惡故。語清淨戒。離語四過故。心清",
    "X09n0240_057:0110c04": "淨戒永離貪瞋邪見故。不破一切學處清淨戒於一",
    "X09n0240_057:0110c05": "切人天中作尊主故。守護菩提心清淨戒不樂小乘",
    "X09n0240_057:0110c06": "故。守護如來所制清淨戒乃至微細罪生大怖畏故。",
    "X09n0240_057:0110c07": "隱密護持清淨戒善拔犯戒眾生故。不作一切惡清",
    "X09n0240_057:0110c08": "淨戒誓修一切善法故。遠離一切有見清淨戒於戒",
    "X09n0240_057:0110c09": "無著故。守護一切眾生清淨戒發起大悲故。是為十。",
    "X09n0240_057:0110c10": "若諸菩薩安住此法。則得如來無上無過失清淨戒。",
    "X09n0240_057:0110c11": "佛子。菩薩摩訶薩有十種清淨忍。何等為十。所謂安",
    "X09n0240_057:0110c12": "受呰辱清淨忍。護諸眾生故。安受刀杖清淨忍。善護",
    "X09n0240_057:0110c13": "自他故。不生恚害清淨忍其心不動故。不責卑賤清",
    "X09n0240_057:0110c14": "淨忍為上能寬故。有歸咸救清淨忍捨自身命故。遠",
    "X09n0240_057:0110c15": "離我慢清淨忍不輕末學故。殘毀不瞋清淨忍觀察",
    "X09n0240_057:0110c16": "如幻故。有犯無報清淨忍不見自他故。不隨煩惱清",
    "X09n0240_057:0110c17": "淨忍離諸境界故。隨順菩薩真實智知一切法無生",
    "X09n0240_057:0110c18": "清淨忍不由他教入一切智境界故。是為十。若諸菩",
    "X09n0240_057:0110c19": "薩安住其中。則得一切諸佛不由他悟無上法忍。佛",
    "X09n0240_057:0110c20": "子。菩薩摩訶薩有十種清淨精進。何等為十。所謂身",
    "X09n0240_057:0110c21": "清淨精進。承事供養諸佛菩薩及諸師長尊重福田",
    "X09n0240_057:0110c22": "不退轉故。語清淨精進。隨所聞法廣為他說讚佛功",
    "X09n0240_057:0110c23": "德無疲倦故。意清淨精進。善能入出慈悲喜捨禪定",
    "X09n0240_057:0110c24": "解脫及諸三昧無休息故。正真心清淨精進。無誑無",
    "X09n0240_057:0111a01": "諂無曲無偽一切勤修無退轉故。增勝心清淨精進。",
    "X09n0240_057:0111a02": "志常趣求上上智慧。願具一切白淨法故。不唐捐清",
    "X09n0240_057:0111a03": "淨精進。攝取布施戒忍多聞及不放逸。乃至菩提無",
    "X09n0240_057:0111a04": "中息故。摧伏一切魔清淨精進。悉能除滅貪欲瞋恚",
    "X09n0240_057:0111a05": "愚癡邪見一切煩惱諸纏蓋故。成滿智慧光清淨精",
    "X09n0240_057:0111a06": "進。有所施為悉善觀察。咸使究竟不令後悔。得一切",
    "X09n0240_057:0111a07": "佛不共法故。無來無去清淨精進。得如實智入法界",
    "X09n0240_057:0111a08": "門。身語及心皆悉平等。了相非相無所著故。成就法",
    "X09n0240_057:0111a09": "光清淨精進。超過諸地得佛灌頂。以無漏身而示歿",
    "X09n0240_057:0111a10": "生。出家成道說法滅度。具足如是普賢事故。是為十。",
    "X09n0240_057:0111a11": "若諸菩薩安住此法。則得如來無上大清淨精進。佛",
    "X09n0240_057:0111a12": "子。菩薩摩訶薩有十種清淨禪。何等為十。所謂常樂",
    "X09n0240_057:0111a13": "出家清淨禪。捨一切所有故。得真善友清淨禪。示教",
    "X09n0240_057:0111a14": "正道故。住阿蘭若忍風雨等清淨禪離我我所故。離",
    "X09n0240_057:0111a15": "憒閙眾生清淨禪常樂寂靜故。心業調柔清淨禪守",
    "X09n0240_057:0111a16": "護諸根故。心智寂滅清淨禪一切音聲皆禪定刺不",
    "X09n0240_057:0111a17": "能亂故。覺道方便清淨禪觀察一切皆現證故。離於",
    "X09n0240_057:0111a18": "味著清淨禪不捨欲界故。發起通明清淨禪知一切",
    "X09n0240_057:0111a19": "眾生根性故。自在遊戲清淨禪入佛三昧知無我故。",
    "X09n0240_057:0111a20": "是為十。若諸菩薩安住其中。則得如來無上大清淨",
    "X09n0240_057:0111a21": "禪。佛子。菩薩摩訶薩有十種清淨慧。何等為十。所謂",
    "X09n0240_057:0111a22": "知一切因清淨慧。不壞果報故。知一切緣清淨慧。不",
    "X09n0240_057:0111a23": "違和合故。知不斷不常清淨慧。了達緣起皆如實故。",
    "X09n0240_057:0111a24": "拔一切見清淨慧。於眾生相無取捨故。觀一切眾生",
    "X09n0240_057:0111b01": "心行清淨慧。了知如幻故。廣大辯才清淨慧。分別諸",
    "X09n0240_057:0111b02": "法問答無礙故。一切諸魔外道聲聞獨覺所不能知",
    "X09n0240_057:0111b03": "清淨慧。深入一切如來智故。見一切佛微妙法身。見",
    "X09n0240_057:0111b04": "一切眾生本性清淨。見一切法皆悉寂滅。見一切剎",
    "X09n0240_057:0111b05": "同於虗空清淨慧。知一切相皆無礙故。一切總持辯",
    "X09n0240_057:0111b06": "才方便波羅蜜清淨慧。令得一切最勝智故。一念相",
    "X09n0240_057:0111b07": "應金剛智了一切法平等清淨慧。得一切法最尊智",
    "X09n0240_057:0111b08": "故。是為十。若諸菩薩安住其中。則得如來無障礙大",
    "X09n0240_057:0111b09": "智慧。佛子。菩薩摩訶薩有十種清淨慈。何等為十。所",
    "X09n0240_057:0111b10": "謂等心清淨慈。普攝眾生無所揀擇故。饒益清淨慈。",
    "X09n0240_057:0111b11": "隨有所作皆令歡喜故。攝物同己清淨慈。究竟皆令",
    "X09n0240_057:0111b12": "出生死故。不捨世間清淨慈。心常緣念集善根故。能",
    "X09n0240_057:0111b13": "至解脫清淨慈。普使眾生除滅一切諸煩惱故。出生",
    "X09n0240_057:0111b14": "菩提清淨慈。普使眾生發求一切智心故。世間無礙",
    "X09n0240_057:0111b15": "清淨慈。放大光明平等普照故。充滿虗空清淨慈。救",
    "X09n0240_057:0111b16": "護眾生無處不至故。法緣清淨慈。證於如如真實法",
    "X09n0240_057:0111b17": "故。無緣清淨慈。入於菩薩離生性故。是為十。若諸菩",
    "X09n0240_057:0111b18": "薩安住此法。則得如來無上廣大清淨慈。佛子。菩薩",
    "X09n0240_057:0111b19": "摩訶薩有十種清淨悲。何等為十。所謂無儔伴清淨",
    "X09n0240_057:0111b20": "悲。獨發其心故。無疲厭清淨悲。代一切眾生受苦不",
    "X09n0240_057:0111b21": "以為勞故。難處受生清淨悲。為度眾生故。善趣受生",
    "X09n0240_057:0111b22": "清淨悲。示現無常故。為邪定眾生清淨悲。歷劫不捨",
    "X09n0240_057:0111b23": "弘誓故。不著己樂清淨悲。普與眾生快樂故。不求恩",
    "X09n0240_057:0111b24": "報清淨悲。修潔其心故。能除顛倒清淨悲。說如實法",
    "X09n0240_057:0111c01": "故。菩薩摩訶薩知一切法本性清淨。無染著。無熱惱。",
    "X09n0240_057:0111c02": "以客塵煩惱故而受眾苦。如是知已。於諸眾生而起",
    "X09n0240_057:0111c03": "大悲。名本性清淨。為說無垢清淨光明法故。菩薩摩",
    "X09n0240_057:0111c04": "訶薩知一切法如空中鳥跡。眾生癡翳不能照了。觀",
    "X09n0240_057:0111c05": "察於彼起大悲心名真實智。為其開示涅槃法故。是",
    "X09n0240_057:0111c06": "為十。若諸菩薩安住此法。則得如來無上廣大清淨",
    "X09n0240_057:0111c07": "悲。佛子。菩薩摩訶薩有十種清淨喜。何等為十。所謂",
    "X09n0240_057:0111c08": "發菩提心清淨喜。悉捨所有清淨喜。不嫌棄破戒眾",
    "X09n0240_057:0111c09": "生而教化成就清淨喜。能忍受造惡眾生誓願救度",
    "X09n0240_057:0111c10": "清淨喜。捨身求法不生悔心清淨喜。自捨欲樂常樂",
    "X09n0240_057:0111c11": "法樂清淨喜。令一切眾生捨資生樂常樂法樂清淨",
    "X09n0240_057:0111c12": "喜。見一切佛恭敬供養無有厭足法界平等清淨喜。",
    "X09n0240_057:0111c13": "令一切眾生愛樂禪定解脫三昧遊戲入出清淨喜。",
    "X09n0240_057:0111c14": "心樂具行順菩薩道一切苦行證得摩尼寂靜不動",
    "X09n0240_057:0111c15": "無上定慧清淨喜。是為十。若諸菩薩安住此法。則得",
    "X09n0240_057:0111c16": "如來無上廣大清淨喜。佛子。菩薩摩訶薩有十種清",
    "X09n0240_057:0111c17": "淨捨。何等為十。所謂一切眾生恭敬供養不生愛著",
    "X09n0240_057:0111c18": "清淨捨。一切眾生輕慢毀辱不生瞋恚清淨捨。常行",
    "X09n0240_057:0111c19": "世間不為世間八法所染清淨捨。於法器眾生待時",
    "X09n0240_057:0111c20": "而化。於無法器亦不生嫌清淨捨。不求二乘學無學",
    "X09n0240_057:0111c21": "法清淨捨。心常遠離一切欲樂順煩惱法清淨捨。不",
    "X09n0240_057:0111c22": "歎二乘厭離生死清淨捨。遠離一切世間語。非涅槃",
    "X09n0240_057:0111c23": "語。非離欲語。不順理語。惱亂他語。聲聞獨覺語。略說",
    "X09n0240_057:0111c24": "乃至一切障菩薩道語。皆悉遠離清淨捨。或有眾生",
    "X09n0240_057:0112a01": "根已成熟發生念慧而未能知最上之法。待時方化",
    "X09n0240_057:0112a02": "清淨捨。或有眾生菩薩往昔已曾教化。至於佛地方",
    "X09n0240_057:0112a03": "可調伏。彼亦待時清淨捨。菩薩摩訶薩於彼二人無",
    "X09n0240_057:0112a04": "高無下。無取無捨。遠離一切種種分別。恒住正定。入",
    "X09n0240_057:0112a05": "如實法。心得堪忍清淨捨。是為十。若諸菩薩安住其",
    "X09n0240_057:0112a06": "中。則得如來無上廣大清淨捨。佛子。菩薩摩訶薩有",
    "X09n0240_057:0112a07": "十種義。何等為十。所謂多聞義。堅固修行故。法義。善",
    "X09n0240_057:0112a08": "巧思擇故。空義第一義空故。寂靜義離諸眾生諠憒",
    "X09n0240_057:0112a09": "故。不可說義不著一切語言故。如實義了達三世平",
    "X09n0240_057:0112a10": "等故。法界義一切諸法一味故。真如義一切如來順",
    "X09n0240_057:0112a11": "入故。實際義了知究竟如實故。大般涅槃義滅一切",
    "X09n0240_057:0112a12": "苦而修菩薩諸行故。是為十。若諸菩薩安住此法。則",
    "X09n0240_057:0112a13": "得一切智無上義。佛子。菩薩摩訶薩有十種法。何等",
    "X09n0240_057:0112a14": "為十。所謂真實法。如說修行故。離取法。能取所取悉",
    "X09n0240_057:0112a15": "離故。無諍法無有一切惑諍故。寂滅法滅除一切熱",
    "X09n0240_057:0112a16": "惱故。離欲法一切貪欲皆斷故。無分別法攀緣分別",
    "X09n0240_057:0112a17": "永息故。無生法猶如虗空不動故。無為法離生住滅",
    "X09n0240_057:0112a18": "諸相故。本性法自性無染清淨故。捨一切鳥波提涅",
    "X09n0240_057:0112a19": "槃法能生一切菩薩行修習不斷故。是為十。若諸菩",
    "X09n0240_057:0112a20": "薩安住其中。則得如來無上廣大法。佛子。菩薩摩訶",
    "X09n0240_057:0112a21": "薩有十種福德助道具。何等為十。所謂勸眾生起菩",
    "X09n0240_057:0112a22": "提心是菩薩福德助道具。不斷三寶種故。隨順十種",
    "X09n0240_057:0112a23": "迴向是菩薩福德助道具。斷一切不善法。集一切善",
    "X09n0240_057:0112a24": "法故。智慧誘誨是菩薩福德助道具。超過三界福德",
    "X09n0240_057:0112b01": "故。心無疲倦是菩薩福德助道具。究竟度脫一切眾",
    "X09n0240_057:0112b02": "生故。悉捨內外一切所有是菩薩福德助道具。於一",
    "X09n0240_057:0112b03": "切物無所著故。為滿足相好精進不退是菩薩福德",
    "X09n0240_057:0112b04": "助道具。開門大施無所限故。上中下三品善根悉以",
    "X09n0240_057:0112b05": "迴向無上菩提。心無所輕。是菩薩福德助道具。善巧",
    "X09n0240_057:0112b06": "方便相應故。於邪定下劣不善眾生皆生大悲不懷",
    "X09n0240_057:0112b07": "輕賤。是菩薩福德助道具。常起大人弘誓心故。恭敬",
    "X09n0240_057:0112b08": "供養一切如來。於一切菩薩起如來想。令一切眾生",
    "X09n0240_057:0112b09": "皆生歡喜。是菩薩福德助道具。守本志願極堅牢故。",
    "X09n0240_057:0112b10": "菩薩摩訶薩於阿僧祇劫積集善根。自欲取證無上",
    "X09n0240_057:0112b11": "菩提如在掌中。然悉捨與一切眾生心無憂惱亦無",
    "X09n0240_057:0112b12": "悔恨。其心廣大等虗空界。此是菩薩福德助道具。起",
    "X09n0240_057:0112b13": "大智慧證大法故。是為十。若諸菩薩安住其中。則具",
    "X09n0240_057:0112b14": "足如來無上廣大福德聚。佛子。菩薩摩訶薩有十種",
    "X09n0240_057:0112b15": "智慧助道具。何等為十。所謂親近多聞真善知識恭",
    "X09n0240_057:0112b16": "敬供養尊重禮拜。種種隨順不違其教。是為一。一切",
    "X09n0240_057:0112b17": "正直無虗矯故。永離憍慢常行謙敬。身語意業無有",
    "X09n0240_057:0112b18": "麤獷。柔和善順不偽不曲。是為二。其身堪作佛法器",
    "X09n0240_057:0112b19": "故。念慧隨覺未曾散亂。慚愧柔和心安不動。常憶六",
    "X09n0240_057:0112b20": "念常行六敬。常隨順住六堅固法是為三。與十種智",
    "X09n0240_057:0112b21": "為方便故。樂法樂義以法為樂。常樂聽聞無有厭足。",
    "X09n0240_057:0112b22": "捨離世論及世言說。專心聽受出世間語。遠離小乘",
    "X09n0240_057:0112b23": "入大乘慧是為四。一心憶念無散動故。六波羅蜜心",
    "X09n0240_057:0112b24": "專荷負。四種梵住行已成熟。隨順明法悉善修行。聰",
    "X09n0240_057:0112c01": "敏智人皆勤請問。遠離惡趣歸向善道。心常愛樂正",
    "X09n0240_057:0112c02": "念觀察。調伏己情守護他意是為五。堅固修行真實",
    "X09n0240_057:0112c03": "行故常樂出離不著三有。恒覺自心曾無惡念三覺",
    "X09n0240_057:0112c04": "已絕三業皆善。決定了知心之自性是為六。能令自",
    "X09n0240_057:0112c05": "他心清淨故。觀察五蘊皆如幻事。界如毒蛇處如空",
    "X09n0240_057:0112c06": "聚。一切諸法如幻如燄如水中月如夢如影如響如",
    "X09n0240_057:0112c07": "像如空中畫如旋火輪如虹蜺色如日月光。無相無",
    "X09n0240_057:0112c08": "形。非常非斷。不來不去。亦無所住。如是觀察知一切",
    "X09n0240_057:0112c09": "法無生無滅是為七。知一切法性空寂故。善薩摩訶",
    "X09n0240_057:0112c10": "薩聞一切法無我。無眾生。無壽者。無補伽羅。無心無",
    "X09n0240_057:0112c11": "境。無貪瞋癡。無身無物。無主無待。無著無行。如是一",
    "X09n0240_057:0112c12": "切皆無所有悉歸寂滅。聞已深信不疑不謗是為八。",
    "X09n0240_057:0112c13": "以能成就圓滿解故。菩薩摩訶薩善調諸根如理修",
    "X09n0240_057:0112c14": "行。恒住止觀心意寂靜。一切動念皆悉不生。無我無",
    "X09n0240_057:0112c15": "人無作無行。無計我想無計我業。無有瘡疣無有瘢",
    "X09n0240_057:0112c16": "痕。亦無於此所得之忍。身語意業無來無去。無有精",
    "X09n0240_057:0112c17": "進亦無勇猛。觀一切眾生一切諸法。心皆平等而無",
    "X09n0240_057:0112c18": "所住。非此岸非彼岸。此彼性離。無所從來無所至去。",
    "X09n0240_057:0112c19": "常以智慧如是思惟是為九。到分別相彼岸處故。菩",
    "X09n0240_057:0112c20": "薩摩訶薩見緣起法故見法清淨。見法清淨故見國",
    "X09n0240_057:0112c21": "土清淨。見國土清淨故見虗空清淨。見虗空清淨故",
    "X09n0240_057:0112c22": "見法界清淨。見法界清淨故見智慧清淨。是為十。修",
    "X09n0240_057:0112c23": "行積集一切智故。佛子。是為菩薩摩訶薩十種智慧",
    "X09n0240_057:0112c24": "助道具。若諸菩薩安住此法。則得如來一切法無障",
    "X09n0240_057:0113a01": "礙清淨微妙智慧聚。佛子。菩薩摩訶薩有十種明足。",
    "X09n0240_057:0113a02": "何等為十。所謂善分別諸法明足。不取著諸法明足。",
    "X09n0240_057:0113a03": "離顛倒見明足。智慧光照諸根明足。巧發起正精進",
    "X09n0240_057:0113a04": "明足。能深入真謗智明足。滅煩惱業成就盡智無生",
    "X09n0240_057:0113a05": "智明足。天眼智普觀察明足。宿住念知前際清淨明",
    "X09n0240_057:0113a06": "足。漏盡神通智斷眾生諸漏明足。是為十。若諸菩薩",
    "X09n0240_057:0113a07": "安住此法。則得如來於一切佛法無上大光明。佛子。",
    "X09n0240_057:0113a08": "菩薩摩訶薩有十種求法。何等為十。所謂直心求法。",
    "X09n0240_057:0113a09": "無有諂誑故。精進求法。遠離懈慢故。一向求法不惜",
    "X09n0240_057:0113a10": "身命故。為除一切眾生煩惱求法不為名利恭敬故。",
    "X09n0240_057:0113a11": "為饒益自他一切眾生求法不但自利故。為入智慧",
    "X09n0240_057:0113a12": "求法不樂文字故。為出生死求法不貪世樂故。為度",
    "X09n0240_057:0113a13": "眾生求法發菩提心故。為斷一切眾生疑求法令無",
    "X09n0240_057:0113a14": "猶豫故。為滿足佛法求法不樂餘乘故。是為十。若諸",
    "X09n0240_057:0113a15": "菩薩安住此法。則得不由他教一切佛法大智慧。佛",
    "X09n0240_057:0113a16": "子。菩薩摩訶薩有十種明了法。何等為十。所謂隨順",
    "X09n0240_057:0113a17": "世俗生長善根。是童蒙凡夫明了法。得無礙不壞信",
    "X09n0240_057:0113a18": "覺法自性。是隨信行人明了法。勤修習法隨順法住。",
    "X09n0240_057:0113a19": "是隨法行人明了法。遠離八邪向八正道。是第八人",
    "X09n0240_057:0113a20": "明了法。除滅眾結斷生死漏見真實諦。是須陀洹人",
    "X09n0240_057:0113a21": "明了法。觀味是患知無往來。是斯陀含人明了法。不",
    "X09n0240_057:0113a22": "樂三界求盡有漏於受生法乃至一念不生愛著。是",
    "X09n0240_057:0113a23": "阿那含人明了法。獲六神通得八解脫。九定四辯悉",
    "X09n0240_057:0113a24": "皆成就。是阿羅漢人明了法。性樂觀察一味緣起。心",
    "X09n0240_057:0113b01": "常寂靜知足少事。解因自得悟不由他。成就種種神",
    "X09n0240_057:0113b02": "通智慧。是辟支佛人明了法。智慧廣大諸根明利常",
    "X09n0240_057:0113b03": "樂度脫一切眾生。勤修福智助道之法。如來所有十",
    "X09n0240_057:0113b04": "力無畏一切功德具足圓滿。是菩薩人明了法。是為",
    "X09n0240_057:0113b05": "十。若諸菩薩安住此法。則得如來無上大智明了法。",
    "X09n0240_057:0113b06": "佛子。菩薩摩訶薩有十種修行法。何等為十。所謂恭",
    "X09n0240_057:0113b07": "敬尊重諸善知識修行法。常為諸天之所覺悟修行",
    "X09n0240_057:0113b08": "法。於諸佛所常懷慚愧修行法。哀愍眾生不捨生死",
    "X09n0240_057:0113b09": "修行法。事必究竟心無變動修行法。專念隨逐發大",
    "X09n0240_057:0113b10": "乘心諸菩薩眾精勤修學修行法。遠離邪見勤求正",
    "X09n0240_057:0113b11": "道修行法。摧破眾魔及煩惱業修行法。知諸眾生根",
    "X09n0240_057:0113b12": "性勝劣。而為說法令住佛地修行法。安住無邊廣大",
    "X09n0240_057:0113b13": "法界。除滅煩惱令身清淨修行法。是為十。若諸菩薩",
    "X09n0240_057:0113b14": "安住此法。則得如來無上修行法。佛子。菩薩摩訶薩",
    "X09n0240_057:0113b15": "有十種魔。何等為十。所謂蘊魔。生諸取故。煩惱魔恒",
    "X09n0240_057:0113b16": "雜染故。業魔能障礙故。心魔起高慢故。死魔捨生處",
    "X09n0240_057:0113b17": "故。天魔自憍縱故。善根魔恒執取故。三昧魔久耽味",
    "X09n0240_057:0113b18": "故。善知識魔起著心故。菩提法智魔不願捨離故。是",
    "X09n0240_057:0113b19": "為十。菩薩摩訶薩應作方便速求遠離。佛子。菩薩摩",
    "X09n0240_057:0113b20": "訶薩有十種魔業。何等為十。所謂忘失菩提心修諸",
    "X09n0240_057:0113b21": "善根是為魔業。惡心布施瞋心持戒。捨惡性人遠懈",
    "X09n0240_057:0113b22": "怠者。輕慢亂意譏嫌惡慧是為魔業。於甚深法心生",
    "X09n0240_057:0113b23": "慳悋。有堪化者而不為說。若得財利恭敬供養雖非",
    "X09n0240_057:0113b24": "法器而強為說。是為魔業。不樂聽聞諸波羅蜜。假使",
    "X09n0240_057:0113c01": "聞說而不修行。雖亦修行多生懈怠。以懈怠故志意",
    "X09n0240_057:0113c02": "狹劣。不求無上大菩提法是為魔業。遠善知識近惡",
    "X09n0240_057:0113c03": "知識。樂求二乘不樂受生。志尚涅槃離欲寂靜是為",
    "X09n0240_057:0113c04": "魔業。於菩薩所起瞋恚心惡眼視之。求其罪釁說其",
    "X09n0240_057:0113c05": "過惡。斷彼所有財利供養是為魔業。誹謗正法不樂",
    "X09n0240_057:0113c06": "聽聞。假使得聞便生毀呰。見人說法不生尊重。言自",
    "X09n0240_057:0113c07": "說是餘說悉非是為魔業。樂學世論巧述文詞。開闡",
    "X09n0240_057:0113c08": "二乘隱覆深法。或以妙義授非其人。遠離菩提住於",
    "X09n0240_057:0113c09": "邪道。是為魔業。已得解脫已安隱者常樂親近而供",
    "X09n0240_057:0113c10": "養之。未得解脫未安隱者不肯親近亦不教化。是為",
    "X09n0240_057:0113c11": "魔業。增長我慢無有恭敬。於諸眾生多行惱害。不求",
    "X09n0240_057:0113c12": "正法真實智慧。其心弊惡難可開悟是為魔業。是為",
    "X09n0240_057:0113c13": "十。菩薩摩訶薩應速遠離勤求佛業。佛子。菩薩摩訶",
    "X09n0240_057:0113c14": "薩有十種捨離魔業。何等為十。所謂近善知識恭敬",
    "X09n0240_057:0113c15": "供養捨離魔業。不自尊舉不自讚歎捨離魔業。於佛",
    "X09n0240_057:0113c16": "深法信解不謗捨離魔業。未曾忘失一切智心捨離",
    "X09n0240_057:0113c17": "魔業。勤修妙行恒不放逸捨離魔業。常求一切菩薩",
    "X09n0240_057:0113c18": "藏法捨離魔業。恒演說法心無疲倦捨離處業。歸依",
    "X09n0240_057:0113c19": "十方一切諸佛起救護想捨離魔業。信受憶念一切",
    "X09n0240_057:0113c20": "諸佛神力加持捨離魔業。與一切菩薩同種善根平",
    "X09n0240_057:0113c21": "等無二捨離魔業。是為十。若諸菩薩安住此法。則能",
    "X09n0240_057:0113c22": "出離一切魔道。佛子。菩薩摩訶薩有十種見佛。何等",
    "X09n0240_057:0113c23": "為十。所謂於安住世間成正覺佛無著見。願佛出生",
    "X09n0240_057:0113c24": "見。業報佛深信見。住持佛隨順見。涅槃佛深入見。法",
    "X09n0240_057:0114a01": "界佛普至見。心佛安住見。三昧佛無量無依見。本性",
    "X09n0240_057:0114a02": "佛明了見。隨樂佛普受見。是為十。若諸菩薩安住此",
    "X09n0240_057:0114a03": "法。則常得見無上如來。佛子。菩薩摩訶薩有十種佛",
    "X09n0240_057:0114a04": "業。何等為十。所謂隨時開導是佛業。令正修行故。夢",
    "X09n0240_057:0114a05": "中令見是佛業。覺昔善根故。為他演說所未聞經是",
    "X09n0240_057:0114a06": "佛業。令生智斷疑故。為悔纏所纏者說出離法是佛",
    "X09n0240_057:0114a07": "業。令離疑心故。若有眾生起慳悋心乃至惡慧心。二",
    "X09n0240_057:0114a08": "乘心。損害心。疑惑心。散動心。憍慢心。為現如來眾相",
    "X09n0240_057:0114a09": "莊嚴身是佛業。生長過去善根故。於正法難遇時廣",
    "X09n0240_057:0114a10": "為說法。令其聞已得陀羅尼智神通智。普能利益無",
    "X09n0240_057:0114a11": "量眾生是佛業。勝解清淨故。若有魔事起。能以方便",
    "X09n0240_057:0114a12": "現虗空界等聲說不損惱他法。以為對治令其開悟。",
    "X09n0240_057:0114a13": "眾魔聞已威光歇滅是佛業。志樂殊勝威德大故。其",
    "X09n0240_057:0114a14": "心無間常自守護。不令證入二乘正位。若有眾生根",
    "X09n0240_057:0114a15": "性未熟。終不為說解脫境界是佛業。本願所作故。生",
    "X09n0240_057:0114a16": "死結漏一切皆離。修菩薩行相續不斷。以大悲心攝",
    "X09n0240_057:0114a17": "取眾生。令其起行究竟解脫是佛業。不斷修行菩薩",
    "X09n0240_057:0114a18": "行故。菩薩摩訶薩了達自身及以眾生本來寂滅不",
    "X09n0240_057:0114a19": "驚不怖。而勤修福智無有厭足。雖知一切法無有造",
    "X09n0240_057:0114a20": "作而亦不捨諸法自相。雖於諸境界永離貪欲而常",
    "X09n0240_057:0114a21": "樂瞻奉諸佛色身。雖知不由他悟入於法而種種方",
    "X09n0240_057:0114a22": "便求一切智。雖知諸國土皆如虗空而常樂莊嚴一",
    "X09n0240_057:0114a23": "切佛剎。雖恒觀察無人無我而教化眾生無有疲厭。",
    "X09n0240_057:0114a24": "雖於法界本來不動而以神通智力現眾變化。雖已",
    "X09n0240_057:0114b01": "成就一切智智而修菩薩行無有休息。雖知諸法不",
    "X09n0240_057:0114b02": "可言說。而轉淨法輪令眾心喜。雖能示現諸佛神力",
    "X09n0240_057:0114b03": "而不厭捨菩薩之身。雖現入於大般涅槃而一切處",
    "X09n0240_057:0114b04": "示現受生。能作如是權實雙行法是佛業。是為十。若",
    "X09n0240_057:0114b05": "諸菩薩安住其中。則得不由他教無上無師廣大業。",
    "X09n0240_057:0114b06": "佛子。菩薩摩訶薩有十種慢業。何等為十。所謂於師",
    "X09n0240_057:0114b07": "僧父母沙門婆羅門住於正道向正道者尊重福田",
    "X09n0240_057:0114b08": "所而不恭敬。是慢業。或有法師或最勝法。乘於大乘。",
    "X09n0240_057:0114b09": "知出要道得陀羅尼。演說契經廣大之法無有休息。",
    "X09n0240_057:0114b10": "而於其所起高慢心。及於所說法不生恭敬是慢業。",
    "X09n0240_057:0114b11": "於眾會中聞說妙法。不肯歎美令人信受是慢業。好",
    "X09n0240_057:0114b12": "起過慢。自高陵物。不見己失不知自短是慢業。好起",
    "X09n0240_057:0114b13": "過過慢。見有德人應讚不讚。見他讚歎不生歡喜是",
    "X09n0240_057:0114b14": "慢業。見有法師為人說法。知是法是律是真實是佛",
    "X09n0240_057:0114b15": "語。為嫌其人亦嫌其法。自起誹謗亦令他謗是慢業。",
    "X09n0240_057:0114b16": "自求高座自稱法師。應受供給。不應執事。見有耆舊",
    "X09n0240_057:0114b17": "久修行人不起逢迎不敢承事是慢業。見有德人顰",
    "X09n0240_057:0114b18": "蹙不喜。言辭麤獷伺其過失是慢業。見有聰慧知法",
    "X09n0240_057:0114b19": "之人不肯親近恭敬供養。不肯諮問何等為善何等",
    "X09n0240_057:0114b20": "不善。何等應作何等不應作。作何等業於長夜中而",
    "X09n0240_057:0114b21": "得種種利益安樂。愚癡頑很我慢所吞。終不能見出",
    "X09n0240_057:0114b22": "要之道是慢業。復有眾生慢心所覆。諸佛出世不能",
    "X09n0240_057:0114b23": "親近恭敬供養。新善不起。舊善消滅。不應說而說。不",
    "X09n0240_057:0114b24": "應諍而諍。未來必墮險難深坑。於百千劫尚不值佛。",
    "X09n0240_057:0114c01": "何況聞法。但以曾發菩提心故終自醒悟是慢業。是",
    "X09n0240_057:0114c02": "為十。若諸菩薩離此慢業。則得十種智業。何等為十。",
    "X09n0240_057:0114c03": "所謂信解業報不壞因果。是智業。不捨菩提心常念",
    "X09n0240_057:0114c04": "諸佛。是智業。近善知識恭敬供養。其心尊重終無厭",
    "X09n0240_057:0114c05": "怠是智業。樂法樂義無有厭足。遠離邪念勤修正念",
    "X09n0240_057:0114c06": "是智業。於一切眾生離於我慢。於諸菩薩起如來應。",
    "X09n0240_057:0114c07": "愛重正法如惜己身。尊奉如來如護己命。於修行者",
    "X09n0240_057:0114c08": "生諸佛想是智業。身語意業無諸不善。讚美賢聖隨",
    "X09n0240_057:0114c09": "順菩提是智業。不壞緣起離諸邪見。破暗得明照一",
    "X09n0240_057:0114c10": "切法是智業。十種迴向隨順修行於諸波羅蜜起慈",
    "X09n0240_057:0114c11": "母想。於善巧方便起慈父想。以深淨心入菩提舍是",
    "X09n0240_057:0114c12": "智業。施戒多聞止觀福慧如是一切助道之法。常勤",
    "X09n0240_057:0114c13": "積集無有厭倦是智業。若有一業為佛所讚。能破眾",
    "X09n0240_057:0114c14": "魔煩惱鬬諍。能離一切障蓋纏縛。能教化調伏一切",
    "X09n0240_057:0114c15": "眾生。能隨順智慧攝取正法。能嚴淨佛剎。能發起通",
    "X09n0240_057:0114c16": "明。皆勤修習無有懈退是智業。是為十。若諸菩薩安",
    "X09n0240_057:0114c17": "住其中。則得如來一切善巧方便無上大智業。佛子。",
    "X09n0240_057:0114c18": "菩薩摩訶薩有十種魔所攝持。何等為十。所謂懈怠",
    "X09n0240_057:0114c19": "心魔所攝持。志樂狹劣魔所攝持。於少行生足魔所",
    "X09n0240_057:0114c20": "攝持。受一非餘魔所攝持。不發大願魔所攝持。樂處",
    "X09n0240_057:0114c21": "寂滅斷除煩惱魔所攝持。永斷生死魔所攝持。捨菩",
    "X09n0240_057:0114c22": "薩行魔所攝持。不化眾生魔所攝持。疑謗正法魔所",
    "X09n0240_057:0114c23": "攝持。是為十。若諸菩薩能棄捨此魔所攝持。則得十",
    "X09n0240_057:0114c24": "種佛所攝持。何等為十。所謂初始能發菩提之心佛",
    "X09n0240_057:0115a01": "所攝持。於生生中持菩提心不令忘失佛所攝持。覺",
    "X09n0240_057:0115a02": "諸魔事悉能遠離佛所攝持。聞諸波羅蜜如說修行",
    "X09n0240_057:0115a03": "佛所攝持。知生死苦而不厭惡佛所攝持。觀甚深法",
    "X09n0240_057:0115a04": "得無量果佛所攝持。為諸眾生說二乘法而不證取",
    "X09n0240_057:0115a05": "彼乘解脫佛所攝持。樂觀無為法而不住其中。於有",
    "X09n0240_057:0115a06": "為無為不生二想佛所攝持。至無生處而現受生佛",
    "X09n0240_057:0115a07": "所攝持。雖證得一切智而起菩薩行不斷菩薩種佛",
    "X09n0240_057:0115a08": "所攝持。是為十。若諸菩薩安住其中。則得諸佛無上",
    "X09n0240_057:0115a09": "攝持力。佛子。菩薩摩訶薩有十種法所攝持。何等為",
    "X09n0240_057:0115a10": "十。所謂知一切行無常法所攝持。知一切行苦法所",
    "X09n0240_057:0115a11": "攝持。知一切行無我法所攝持。知一切法寂滅涅槃",
    "X09n0240_057:0115a12": "法所攝持。知諸法從緣起無緣則不起法所攝持。知",
    "X09n0240_057:0115a13": "不正思惟故起於無明無明起故乃至老死起。不正",
    "X09n0240_057:0115a14": "思惟滅故無明滅無明滅故乃至老死滅法所攝持。",
    "X09n0240_057:0115a15": "知三解脫門出生聲聞乘。證無諍法出生獨覺乘法",
    "X09n0240_057:0115a16": "所攝持。知六波羅蜜四攝法出生大乘法所攝持。知",
    "X09n0240_057:0115a17": "一切剎一切法一切眾生一切世是佛智境界法所",
    "X09n0240_057:0115a18": "攝持。知斷一切念。捨一切取。離前後際。隨順涅槃法",
    "X09n0240_057:0115a19": "所攝持。是為十。若諸菩薩安住其中。則得一切諸佛",
    "X09n0240_057:0115a20": "無上法所攝持。",
    "X09n0240_057:0115a21": "大文第六觀察下五十一門答前因圓果滿五十",
    "X09n0240_057:0115a22": "一句問。即分為二。初三十二門明因圓究竟。即明",
    "X09n0240_057:0115a23": "等覺位行。後十種住兜率下一十九門明現果圓",
    "X09n0240_057:0115a24": "滿行。即妙覺位。前中分三。初一十四門明因行體",
    "X09n0240_057:0115b01": "性。二十種義下八門明方便造修。三十種魔下十",
    "X09n0240_057:0115b02": "門明因行除障。初四門起行方便。二十種施下十",
    "X09n0240_057:0115b03": "度行體。前中初二門意業觀察。次一門身業自在。",
    "X09n0240_057:0115b04": "後一門語業宣暢。然等覺之初。首明三業者。以十",
    "X09n0240_057:0115b05": "地位滿。以圓報身之體。當紹佛位。但未盡知佛之",
    "X09n0240_057:0115b06": "行事。故此等覺位中猶用方便造修者。乃習佛果",
    "X09n0240_057:0115b07": "位中利生事業。譬如太子儲君必習幹國之事也。",
    "X09n0240_057:0115b08": "初中四門為起行方便者。以佛現高大身。王法國",
    "X09n0240_057:0115b09": "土。必先三業以為表率。故先以意業觀察。解其方",
    "X09n0240_057:0115b10": "便。達其通塞。知其可否。初但觀察。乃觀己分中事",
    "X09n0240_057:0115b11": "業。如太子但知太子分中之事。次普觀察者。乃觀",
    "X09n0240_057:0115b12": "察佛果位中利生之事。窮盡法界無所不知。一一",
    "X09n0240_057:0115b13": "審慮周徧。方明利生之事。廣行六度攝生而治其",
    "X09n0240_057:0115b14": "蔽。猶如盡知天下國家之事業。用人之賢否。然後",
    "X09n0240_057:0115b15": "乃得君聖臣良而無壅蔽。故曰普觀察。次身業奮",
    "X09n0240_057:0115b16": "迅者。謂如王自在。謂內德充實。威德外溢。如太子",
    "X09n0240_057:0115b17": "監國。率土瞻仰也。後師子吼語業宣暢者。謂身既",
    "X09n0240_057:0115b18": "勇徤無畏。則語宣暢說無畏法。故如大師子吼也。",
    "X09n0240_057:0115b19": "第二十門明行體者。謂六度四等。此蓋前因中差",
    "X09n0240_057:0115b20": "別之行。今於等覺位中更無別行。即以此十以為",
    "X09n0240_057:0115b21": "行體。但以法界圓融。融成一味。將入果海。轉為果",
    "X09n0240_057:0115b22": "中因行。將為利生之用故。以此行為體。故疏通以",
    "X09n0240_057:0115b23": "三緣攝其四等。三緣者。謂眾生緣。法緣。無緣。此顯",
    "X09n0240_057:0115b24": "果中以此三緣為起行之用耳。故此名同義別。故",
    "X09n0240_057:0115c01": "皆以無上廣大清淨結之。正指果上之用。非前因",
    "X09n0240_057:0115c02": "也。二十義下八門明造修方便。於中前五門明自",
    "X09n0240_057:0115c03": "分行。後三門明勝進行。前五門中。初二門謂修法",
    "X09n0240_057:0115c04": "義。法謂諸法。任持自性。軌生物解。謂但是法皆具",
    "X09n0240_057:0115c05": "此二。所言義者。謂法各有義。謂此位中所修。以觀",
    "X09n0240_057:0115c06": "法義為首。以觀諸法。法無不窮。以觀其義。義無不",
    "X09n0240_057:0115c07": "徹。若事若理無不證入源底。以佛果位中說法以",
    "X09n0240_057:0115c08": "此為首。故先修之。次二門修福智二嚴。以前諸位",
    "X09n0240_057:0115c09": "所修皆隨位漫修。今將會入果海以成二嚴。故福",
    "X09n0240_057:0115c10": "智為助道具。謂此福智為助菩提正道之緣故。是",
    "X09n0240_057:0115c11": "在觀雙運成一切種智故。後一門明足者。謂修福",
    "X09n0240_057:0115c12": "智以趣果海。至此已圓。為明行足。故稱佛為兩足",
    "X09n0240_057:0115c13": "尊。又云明行足。於此位中以此五門為正行故。五",
    "X09n0240_057:0115c14": "種種集一切智圓。然此所修不同前諸位。前但云",
    "X09n0240_057:0115c15": "菩薩法。至此一一結云如來無上法。以前所修皆",
    "X09n0240_057:0115c16": "積習於此。故云修集種智。然皆果中利生之行。二",
    "X09n0240_057:0115c17": "十義下八門明造修方便行。謂此等覺位中。依前",
    "X09n0240_057:0115c18": "法體。以普賢智起行造修。以為入妙之方便故。八",
    "X09n0240_057:0115c19": "中前五門為自分正行。然正行中所修者。初修法",
    "X09n0240_057:0115c20": "義。以滿果海中知法知義。一一證窮。次二明福智。",
    "X09n0240_057:0115c21": "以果滿上福智二嚴。成兩足尊故。後一圓足。稱明",
    "X09n0240_057:0115c22": "行足。此乃正屬等覺自分之行。後三為勝進。以前",
    "X09n0240_057:0115c23": "所修之行圓滿。盡法界量。將入果海。故為勝進。三",
    "X09n0240_057:0115c24": "者一更求法要。以彰法行無盡。二得已明了。故從",
    "X09n0240_057:0116a01": "凡小以至菩薩一切諸行。一一明了以便利生。若",
    "X09n0240_057:0116a02": "不明了。求之何用。三如說修行。方得佛法。一一如",
    "X09n0240_057:0116a03": "法造修。以成一切種智。故云勝進。三有十種魔下",
    "X09n0240_057:0116a04": "十門明離障行。前五門明離障行。後五門明離障",
    "X09n0240_057:0116a05": "加持。然十種魔者。謂蘊魔。煩惱魔。業魔。心魔。死魔。",
    "X09n0240_057:0116a06": "天魔。善根魔。三昧魔。善知識魔。菩提法智魔。然此",
    "X09n0240_057:0116a07": "十種魔。在等覺高位猶作障道因緣。所以楞嚴云。",
    "X09n0240_057:0116a08": "將躋覺位而淪之者。甚可懼也。然此十魔。於法界",
    "X09n0240_057:0116a09": "性中何所不融。普賢觀智何所不照。而猶作障道",
    "X09n0240_057:0116a10": "耶。其實法界無所不融。但未見法界性。於此事起",
    "X09n0240_057:0116a11": "執著見。故不順法性。所以作障耳。此十種通為障",
    "X09n0240_057:0116a12": "體。次十種魔業。正成魔之業用。壞法界家。喪失法",
    "X09n0240_057:0116a13": "身。夭折慧命。皆此十魔之業用。第一忘失菩提心",
    "X09n0240_057:0116a14": "而修諸善根。二惡心布施。瞋心持戒。捨惡性人。遠",
    "X09n0240_057:0116a15": "懈怠者。輕慢亂意。譏嫌惡慧。三於甚深法心生慳",
    "X09n0240_057:0116a16": "吝。有堪化者而不為說。若得財利恭敬供養雖非",
    "X09n0240_057:0116a17": "法器而強為說。四不樂聽聞諸波羅蜜。假使聞說",
    "X09n0240_057:0116a18": "而不修行。雖亦修行多生懈怠。以懈怠故志意狹",
    "X09n0240_057:0116a19": "劣不求無上大菩提法。五遠善知識。近惡知識。樂",
    "X09n0240_057:0116a20": "求二乘不樂受生。志尚涅槃離欲寂靜。六於菩薩",
    "X09n0240_057:0116a21": "所起瞋恚心。惡眼視之。求其罪釁說其過惡。斷彼",
    "X09n0240_057:0116a22": "所有財利供養。七誹謗正法不樂聽聞。假使得聞",
    "X09n0240_057:0116a23": "便生毀呰。見人說法不生尊重。言自說是餘說悉",
    "X09n0240_057:0116a24": "非。八樂學世論巧述文詞。開闡二乘。隱覆深法。或",
    "X09n0240_057:0116b01": "以妙義授非其人。遠離菩提住於邪道。九已得解",
    "X09n0240_057:0116b02": "脫已安隱者。常樂親近而供養之。未得解脫未安",
    "X09n0240_057:0116b03": "隱者。不肯親近亦不教化。十增長我慢。無有恭敬",
    "X09n0240_057:0116b04": "於諸眾生多行惱害。不求正法真實智慧。其心弊",
    "X09n0240_057:0116b05": "惡難可開悟等。一一皆云是為魔業。而破壞正法",
    "X09n0240_057:0116b06": "無出此者。即已入正覺。萬一有此一法。亦成破壞。",
    "X09n0240_057:0116b07": "所以此位重當遠離。所以捨離此魔。當修十種正",
    "X09n0240_057:0116b08": "行以為方便。其十行者。所謂一近善知識恭敬供",
    "X09n0240_057:0116b09": "養。二不自尊大不自讚歎。三於佛深法信解不謗。",
    "X09n0240_057:0116b10": "四不忘智心。五勤修妙行恒不放逸。六常求一切",
    "X09n0240_057:0116b11": "法藏。七恒演說法心無疲厭。八歸依十方一切諸",
    "X09n0240_057:0116b12": "佛。九憶念一切諸佛神力加持。十與一切菩薩同",
    "X09n0240_057:0116b13": "種善根平等無二。非此十行決不離魔業。故應常",
    "X09n0240_057:0116b14": "勤修習以對修治。故云捨離。然迷法界故。十身佛",
    "X09n0240_057:0116b15": "盡變為魔。而法界大用盡為魔業。今悟法界。則見",
    "X09n0240_057:0116b16": "佛十身。故魔盡是佛。斯則佛魔同體。邪正相依。端",
    "X09n0240_057:0116b17": "在著與不著。而魔佛於是乎辨矣。此雖修離障之",
    "X09n0240_057:0116b18": "行。若不明見佛十身窮盡法界之理。亦不能離。故",
    "X09n0240_057:0116b19": "下顯能捨魔業。即得見佛十身。以成究竟之行。為",
    "X09n0240_057:0116b20": "入妙之方便也。二有十種佛業。即是成行。以前見",
    "X09n0240_057:0116b21": "佛體故。行順佛行。故名佛業。佛以利生為事業故。",
    "X09n0240_057:0116b22": "迷時轉法界大用。而魔造生死業。今悟見佛身。則",
    "X09n0240_057:0116b23": "轉一切魔業盡作佛利生事業矣。故由此離障行",
    "X09n0240_057:0116b24": "成。二有十慢下五門明離障加持行。初二門內成",
    "X09n0240_057:0116c01": "離障行。後三門外得加持行。前中初門正舉障。所",
    "X09n0240_057:0116c02": "言障者乃慢也。此慢論說有多種。謂七慢。八慢。九",
    "X09n0240_057:0116c03": "慢。今經中義開十慢。此慢正障等覺高位。不得入",
    "X09n0240_057:0116c04": "妙。故應離之。問曰。起信論說等覺後心。斷最初一",
    "X09n0240_057:0116c05": "念不覺。為生相無明。斷此無明。即入妙覺。何以今",
    "X09n0240_057:0116c06": "經說斷慢障。且慢乃麤惑。何以障此高位耶。答曰。",
    "X09n0240_057:0116c07": "此經不同他宗。說次第斷惑亦不說斷無明。以無",
    "X09n0240_057:0116c08": "明即是普光明智。更無可斷。然所修行。但以普賢",
    "X09n0240_057:0116c09": "妙行融成一味。以一切煩惱即法界性故。其所斷",
    "X09n0240_057:0116c10": "者。唯嗔與慢二種而已。以普賢行為眾生故。運稱",
    "X09n0240_057:0116c11": "性大悲。以度自性之眾生。若起一念嗔心。則盡障",
    "X09n0240_057:0116c12": "大悲。故經云。一念嗔心起。百萬障門開。故嗔正障",
    "X09n0240_057:0116c13": "悲。妨普賢行。故須斷之。然慢障等覺後心。不得入",
    "X09n0240_057:0116c14": "妙者。以慢雖多種但以我慢為主。然以一我。則上",
    "X09n0240_057:0116c15": "不見佛。下不見眾生。故與佛作對。故圓覺經云。乃",
    "X09n0240_057:0116c16": "至證於無上涅槃皆名我相。由是觀之。則生相無",
    "X09n0240_057:0116c17": "明。正是我相根本。以有此慢。故不得入妙。既存一",
    "X09n0240_057:0116c18": "我。則種種諸慢皆依之而起。故此高位所斷。唯此",
    "X09n0240_057:0116c19": "一惑。此未得未證故。應大懼者。此見佛後所起之",
    "X09n0240_057:0116c20": "障也。是則前十種魔但是障理。此十種慢正是障",
    "X09n0240_057:0116c21": "智。故在見佛後起。顯智未融理。故不得入妙耳。故",
    "X09n0240_057:0116c22": "次門有十種智業以為對治。然經未顯一一敵體",
    "X09n0240_057:0116c23": "對治。然意在但能修此十智則一切慢障自然遠",
    "X09n0240_057:0116c24": "離矣。二魔攝持下三門辨外加持行。問然上十魔",
    "X09n0240_057:0117a01": "已有對治。何以又說魔所攝持。答此魔所攝持。從",
    "X09n0240_057:0117a02": "前慢障起。意謂雖以十智治其慢障。若慢障不淨。",
    "X09n0240_057:0117a03": "則內行乖理。則外魔得便。即為魔所攝持矣。是則",
    "X09n0240_057:0117a04": "慢為內魔故。內以智治之。今外魔得便。為其攝持。",
    "X09n0240_057:0117a05": "己力不能治。必外仗佛力法力二種加持。乃能破",
    "X09n0240_057:0117a06": "也。故楞伽云。等覺後心若不蒙佛加持。不得入妙。",
    "X09n0240_057:0117a07": "正此意也。故此障一離。則究竟因圓。有深旨矣。修",
    "X09n0240_057:0117a08": "行之士。可不懼哉。上三十二門通辨因圓。明等",
    "X09n0240_057:0117a09": "覺位行竟。下十九門通辨果滿。",
    "X09n0240_057:0117a11": "大方廣佛華嚴經綱要卷第五十七"
}