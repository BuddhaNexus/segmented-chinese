{
    "T45n1896_002:0862a06": "釋門歸敬儀(卷下)",
    "T45n1896_002:0862a08": "威容有儀篇第八(謂斂束形儀敬道順俗。內長信心外生物善故)",
    "T45n1896_002:0862a09": "序曰。聖者立儀同法齊觀。道宗乃異形敬畢",
    "T45n1896_002:0862a10": "通。備列群經無宜不用。如有乖軌亂倫自招",
    "T45n1896_002:0862a11": "殃咎。故違明誥罪深難宥。今生居叔世。代稱",
    "T45n1896_002:0862a12": "滓濁煩惑日增。何時傾蕩。如不篤課於何成",
    "T45n1896_002:0862a13": "濟。所以寄此形骸澄練性識。屈折柔軟慢我",
    "T45n1896_002:0862a14": "將摧。必若縱緩憍高彌增故習。此語繁矣。無",
    "T45n1896_002:0862a15": "奈患深。徒施攻擊膏盲難及。如不信此言可",
    "T45n1896_002:0862a16": "試讀此文。撿此心行鏗然不動可謂上智。下",
    "T45n1896_002:0862a17": "愚中流之人義有向背。故經云。今以若干苦",
    "T45n1896_002:0862a18": "切之言乃可入律。此真用行供養佛人。經云。",
    "T45n1896_002:0862a19": "隨順我語名供養佛。書云。聞諫如流。斯言",
    "T45n1896_002:0862a20": "可錄。狠戾不信。惡馬難調。命盡計窮。會思此",
    "T45n1896_002:0862a21": "告撫膺多愧。常以自箴。庶有同倫致序心曲。",
    "T45n1896_002:0862a22": "今明諸經所敘威儀相狀。中邊時俗各有異",
    "T45n1896_002:0862a23": "儀。隨國行之以敬為本。此乃初心非學不解。",
    "T45n1896_002:0862a24": "故須季歷用曉未聞。久行碩德固非所望。然",
    "T45n1896_002:0862a25": "中天虔敬震旦不同。彼則拜少而遶多。此則",
    "T45n1896_002:0862a26": "不遶而饒拜。彼則肉袒露足而為恭。此則巾",
    "T45n1896_002:0862a27": "屨備整而稱敬。誠道俗之殊容乃方土之異",
    "T45n1896_002:0862a28": "等。且自統詳儀節事有機緣。容預朝覲則三",
    "T45n1896_002:0862a29": "業殷勤。時序忽切則四支削略。斯竝行藏在",
    "T45n1896_002:0862b01": "要。智出不思。足使加敬盡衷彼我通意可也。",
    "T45n1896_002:0862b02": "故出曜經曰。有信士威儀。有出家威儀大道",
    "T45n1896_002:0862b03": "人威儀。由是善行趣道之基故生善處。以此",
    "T45n1896_002:0862b04": "文證明知。歸信威儀入道之始。不可隱略。故",
    "T45n1896_002:0862b05": "敘以命之。俗中周禮有九品之拜。出自太祝",
    "T45n1896_002:0862b06": "之官。斯非內教。然禮貴從俗故也。一曰稽首",
    "T45n1896_002:0862b07": "拜。謂臣拜君之拜也。稽訓為稽(計奚反)即久稽",
    "T45n1896_002:0862b08": "留停頭至地少久也。二曰頓首拜。謂平敵者",
    "T45n1896_002:0862b09": "如諸候相拜也。即以頭叩地虛搖而不至地",
    "T45n1896_002:0862b10": "也。三曰空首拜。此君答臣下之一拜。即以",
    "T45n1896_002:0862b11": "頭至手。所謂拜手者。四曰振動拜。謂敬重之",
    "T45n1896_002:0862b12": "戰慄動變之拜也。五曰吉拜者。謂拜而後稽",
    "T45n1896_002:0862b13": "顙。謂齊衰不杖以下也。言吉者此殷之凶拜",
    "T45n1896_002:0862b14": "也。周以其與吉拜頓首相近故謂之吉拜。即",
    "T45n1896_002:0862b15": "先作稽首拜後作稽顙。顙是額也。以額觸地",
    "T45n1896_002:0862b16": "無容儀也。六曰凶拜者。稽顙而後頓首拜。謂",
    "T45n1896_002:0862b17": "三年服者拜也。七曰奇拜者。謂先屈一膝。即",
    "T45n1896_002:0862b18": "今時所謂雅拜也。一說奇拜但一拜以答臣",
    "T45n1896_002:0862b19": "下之拜也。八曰褒拜者。褒讀為報。報拜者。再",
    "T45n1896_002:0862b20": "拜是也。又云。褒拜今時持節之拜也。即再",
    "T45n1896_002:0862b21": "拜於神與尸也。九曰肅拜者。但俯下手今時",
    "T45n1896_002:0862b22": "揖者是也。亦指婦人拜。又肅或至三也。空首",
    "T45n1896_002:0862b23": "奇拜唯一。餘則再拜之。上竝俗禮正文。鄭",
    "T45n1896_002:0862b24": "康成依位釋之如此。今據內教以禮敬為初。",
    "T45n1896_002:0862b25": "大略為二即身心也。佛法以心為其本。身為",
    "T45n1896_002:0862b26": "其末。故須菩提靜觀室內。如來歎為禮見法",
    "T45n1896_002:0862b27": "身。華色初至寶階。如來毀為拜於化佛。故",
    "T45n1896_002:0862b28": "知。靜處思微念念趣道。觀形鑒貌新新在俗。",
    "T45n1896_002:0862b29": "能所未免想見齊生。我倒現前即為障道。故",
    "T45n1896_002:0862c01": "佛約此而分身心敬也。如能即色緣空觀境",
    "T45n1896_002:0862c02": "心造。紛紛集起不無染淨。知識妄念未可清",
    "T45n1896_002:0862c03": "澄。想倒空時緣念斯絕。今居凡地力極制御。",
    "T45n1896_002:0862c04": "止得如斯念念自然漸能清淨。常起兩觀不",
    "T45n1896_002:0862c05": "得單行。謂知無境是漸向真。謂知唯識是漸",
    "T45n1896_002:0862c06": "背俗。如此策修長時不已。分分增明三祇方",
    "T45n1896_002:0862c07": "就。前已明訖數數須知。經中明敬有眾位之",
    "T45n1896_002:0862c08": "差。故先目錄後依具解(謂初識敬事之儀。然後依之而隨接)。",
    "T45n1896_002:0862c09": "南無　稽首　敷坐具　脫革屣",
    "T45n1896_002:0862c10": "　偏袒　五輪著地　頭面禮足　右膝著地",
    "T45n1896_002:0862c11": "　胡跪　一心合掌　右繞　曲身瞻仰。",
    "T45n1896_002:0862c12": "初言南無者。經中云那謨婆南等。傳梵訛僻。",
    "T45n1896_002:0862c13": "正音槃淡。唐言我禮也。或云歸禮。歸亦我之",
    "T45n1896_002:0862c14": "本情。禮是敬之宗致也。或云歸命者。此義立",
    "T45n1896_002:0862c15": "代於南無也。理事符同表情得盡。俗有重南",
    "T45n1896_002:0862c16": "無而輕敬禮者。不委唐梵之交譯也。況復加",
    "T45n1896_002:0862c17": "以和南諸佛迷生彌復大笑。言和南者謂度",
    "T45n1896_002:0862c18": "我也。今流溺生死河。念依拯濟而得出也。準",
    "T45n1896_002:0862c19": "此以言豈非和南先在尊師。義通上聖念救",
    "T45n1896_002:0862c20": "拔也。故經中來至佛所。云南無無所著至真",
    "T45n1896_002:0862c21": "等正覺等。是名口業稱讚如來德也。且夫貴",
    "T45n1896_002:0862c22": "賤不同尊敬致異。天竺設敬先以身禮後以",
    "T45n1896_002:0862c23": "頌歎。如無量義經。八萬菩薩來詣佛所。頭面",
    "T45n1896_002:0862c24": "禮足遶百千匝散華燒香。以衣寶瓔珞并鉢",
    "T45n1896_002:0862c25": "器百味。充滿盈溢色香具足。又設幢幡軒蓋",
    "T45n1896_002:0862c26": "眾妙妓樂。處處安置鼓作眾器而供養佛。即",
    "T45n1896_002:0862c27": "前互跪合掌一心。俱共同聲說頌讚曰。大哉",
    "T45n1896_002:0862c28": "大悟大聖主無垢無染無所著。天人象馬調",
    "T45n1896_002:0862c29": "御師。道風德香熏一切。如是等頌有三十餘",
    "T45n1896_002:0863a01": "章。例諸大經竝有讚頌。如唐境俗中天子以",
    "T45n1896_002:0863a02": "下美敦盛德。其流極廣。或以聲歎或以文頌。",
    "T45n1896_002:0863a03": "時俗敬尚其風彌遠。所以香口比丘報。由歎",
    "T45n1896_002:0863a04": "佛正業所感為人所名。據其行事應在拜後。",
    "T45n1896_002:0863a05": "因此稱揚遂及歎耳。二明稽首者古文為[(巢果+百)*旨]。",
    "T45n1896_002:0863a06": "今則為稽。俗所常行不必從古。白虎通云。稽",
    "T45n1896_002:0863a07": "者至也。首者頭也。言下拜於前頭至地。即",
    "T45n1896_002:0863a08": "說文云。謂下首者為稽也。三蒼云。稽首頓首",
    "T45n1896_002:0863a09": "也。謂以頭頓於地也。然今行事頓首為輕。謂",
    "T45n1896_002:0863a10": "長立頓首於空也。故晉時釋慧遠與俗士書。",
    "T45n1896_002:0863a11": "但云頓首而不揖也。謂非是曲身而但立也。",
    "T45n1896_002:0863a12": "故長揖司空不必身曲。然頓首頓顙俗中恒",
    "T45n1896_002:0863a13": "度。首頭之總名顙額之別目。然古儀有稽首",
    "T45n1896_002:0863a14": "稽首頓顙頓顙。上敬天子殷重之謂。故重言",
    "T45n1896_002:0863a15": "之準此。頓顙以額至地而拜也。三明敷坐具",
    "T45n1896_002:0863a16": "四明脫革屣者。中梵極敬。此土群臣朝謁之",
    "T45n1896_002:0863a17": "儀皆在殿庭。故履屣不脫。有時上殿則劍履",
    "T45n1896_002:0863a18": "皆捨。此古法也。天竺國中地多濕熱。以革",
    "T45n1896_002:0863a19": "為屣制令服之。如見上尊即令脫却。自餘寒",
    "T45n1896_002:0863a20": "國隨有履之。行事之時既脫足。已可踐土地",
    "T45n1896_002:0863a21": "應在坐具。尋討經律無敷坐具之文。但云脫",
    "T45n1896_002:0863a22": "屣禮足。今據事用理須坐具。故制坐具緣云。",
    "T45n1896_002:0863a23": "為身為衣為僧臥具。既為身衣明知前設。又",
    "T45n1896_002:0863a24": "坐具之目本是坐時之具。所以禮拜之中無",
    "T45n1896_002:0863a25": "文敷者。故如來將坐如常自敷。準此比丘自",
    "T45n1896_002:0863a26": "敷而坐。不合餘人為敷。今見梵僧來至佛前",
    "T45n1896_002:0863a27": "禮者。必先褰裙以膝拄地。合掌長跪口讚於",
    "T45n1896_002:0863a28": "佛然後頂禮。此乃遺風猶在。可準用之。無坐",
    "T45n1896_002:0863a29": "具明矣。比有行敬在佛僧前。仍令侍者為敷",
    "T45n1896_002:0863b01": "坐具。此乃行憍未是致敬。又有要待設席方",
    "T45n1896_002:0863b02": "始禮者。亦不可也。如見尊長即須下拜安待",
    "T45n1896_002:0863b03": "覓席耶。以事詳準隨時設禮。不可待席。有則",
    "T45n1896_002:0863b04": "從席。無則從地可也。如在清廟闕庭公衙之",
    "T45n1896_002:0863b05": "所何有設席。以此準例則敬慢兩分。五明偏",
    "T45n1896_002:0863b06": "袒右肩。或云偏露右肩。或偏露一膊者。所言",
    "T45n1896_002:0863b07": "袒者謂肉袒也。示從依學有執作之務。俗中",
    "T45n1896_002:0863b08": "短右袂。便於事是也。今諸沙門通著衫襦。少",
    "T45n1896_002:0863b09": "袒三衣者。遂割破襦子以為兩片。號為襦袒。",
    "T45n1896_002:0863b10": "此則名義俱失。不可尋之。故行事時袒出",
    "T45n1896_002:0863b11": "一肩。仍有衫襦非袒露法。故大莊嚴論云。沙",
    "T45n1896_002:0863b12": "門釋子者右肩黑是也。外道通黑。沙門露右",
    "T45n1896_002:0863b13": "故有不同。律中但有三衣通肩被服。如見長",
    "T45n1896_002:0863b14": "老乃偏袒之。安以衣遮名為偏袒。一何可歎",
    "T45n1896_002:0863b15": "也。故知。肉袒肩露乃是立敬之極也。六明五",
    "T45n1896_002:0863b16": "輪著地者。亦云五體投地者。地持亦云當五",
    "T45n1896_002:0863b17": "輪著地而作禮也。阿含云。二肘二膝并頂名",
    "T45n1896_002:0863b18": "為五輪。輪為圓相。五處皆圓。今有梵僧禮拜",
    "T45n1896_002:0863b19": "者。多褰衣露膝。先下至地然後以肘按地。兩",
    "T45n1896_002:0863b20": "掌承空示有接足之相。今時行禮觀時進退。",
    "T45n1896_002:0863b21": "若佛像尊師却坐垂足。方可如上五輪接足。",
    "T45n1896_002:0863b22": "如其加坐則隨時而已。亦見有人聞有頂足",
    "T45n1896_002:0863b23": "之相。遂致就坐拔他足。出云我欲頂戴。一",
    "T45n1896_002:0863b24": "何觸惱。又是呈拙。故知折旋俯仰意在設敬。",
    "T45n1896_002:0863b25": "如是例知。七明頭面禮足者。正是拜首之正",
    "T45n1896_002:0863b26": "儀也。經律文中多云頭面禮足。或云頂禮佛",
    "T45n1896_002:0863b27": "足者。我所高者頂也。彼所卑者足也。以我",
    "T45n1896_002:0863b28": "所尊敬彼所卑者。禮之極也。如俗中重尊友",
    "T45n1896_002:0863b29": "者。不斥其名字相名為足下者。義類同也。又",
    "T45n1896_002:0863c01": "如天子太子有所稱謂。不敢及形或稱乘輿",
    "T45n1896_002:0863c02": "車駕。或云陛下殿下。皆敬儀一也。然中邊行",
    "T45n1896_002:0863c03": "敬其家不同。此土設敬遠拜為重。天竺設敬",
    "T45n1896_002:0863c04": "近形接足拜乃為至極。故經中陳如久不見",
    "T45n1896_002:0863c05": "佛。來禮佛已以面掩佛足上。斯則頭面禮足",
    "T45n1896_002:0863c06": "之相具也。善見云。辭佛法遶佛三匝已四方",
    "T45n1896_002:0863c07": "作禮而去。合十指爪掌叉手頂上。却行絕不",
    "T45n1896_002:0863c08": "見佛。更作禮迴前而去。智度論其禮有三。初",
    "T45n1896_002:0863c09": "謂口禮。二屈膝頭不至地。三頭至地是為",
    "T45n1896_002:0863c10": "上禮。若聞諸佛功德。心敬尊重恭敬讚歎。知",
    "T45n1896_002:0863c11": "一切眾生中德無過上。故言尊也。敬畏之心",
    "T45n1896_002:0863c12": "過於父母師長君主。利益重故故云重也。謙",
    "T45n1896_002:0863c13": "遜畏難故云恭也。推其至德故云敬也。美其",
    "T45n1896_002:0863c14": "功德為讚。讚之不足又稱揚之為歎。隨以一",
    "T45n1896_002:0863c15": "事至佛。其功不可盡也。八明右膝著地者。經",
    "T45n1896_002:0863c16": "中多明胡跪互跪長跪。斯竝天竺敬儀屈膝",
    "T45n1896_002:0863c17": "拄地之相也。如經中明。俗多左道所行皆左",
    "T45n1896_002:0863c18": "故。佛右手按地以降天魔。令諸弟子右膝著",
    "T45n1896_002:0863c19": "地。言互跪者左右兩膝交互跪地。此謂有所",
    "T45n1896_002:0863c20": "啟請。悔過授受之儀也。佛法順右即以右膝",
    "T45n1896_002:0863c21": "拄地。右[骨*委](退罪反)在空右指拄地。又左膝上戴",
    "T45n1896_002:0863c22": "左指拄地。使三處翹翹曲身前就。故得心有",
    "T45n1896_002:0863c23": "專志請悔方極。此謂心隨其身。行慢失矣。今",
    "T45n1896_002:0863c24": "行事者都無思審。徑至佛前加趺坐地者。右",
    "T45n1896_002:0863c25": "[骨*委]著地者。兩膝竝坐者。經中名為駱駝坐也。",
    "T45n1896_002:0863c26": "此竝身既慢惰心亦從之。來欲請福反收慢",
    "T45n1896_002:0863c27": "罪。既乖禮意又增慢習一成苦業。獸中報受",
    "T45n1896_002:0863c28": "可不思哉。故律中請悔或蹲或跪。文自解云",
    "T45n1896_002:0863c29": "跪者。謂尻(苦高反)不至地斯正量也。僧是丈夫",
    "T45n1896_002:0864a01": "剛幹事立故制互跪。尼是女弱翹苦易勞故",
    "T45n1896_002:0864a02": "令長跪。兩膝據地兩脛翹空。兩足指指地挺",
    "T45n1896_002:0864a03": "身而立者是也。經中以行事經久苦弊集身。",
    "T45n1896_002:0864a04": "左右兩膝交互而跪。經中比丘亦有兩膝至",
    "T45n1896_002:0864a05": "地白佛者。言胡跪者胡人敬相。此方所無存",
    "T45n1896_002:0864a06": "其本緣。故云胡也。或作胡跽者。撿諸字書",
    "T45n1896_002:0864a07": "跽即天竺國屈膝之相也。俗禮云。授立不跪",
    "T45n1896_002:0864a08": "跪謂屈膝俗所諱之。凡有所授膝須起立。九",
    "T45n1896_002:0864a09": "明一心合掌。律文或合十指爪掌供養釋師",
    "T45n1896_002:0864a10": "子者。或云叉手白佛者。皆謂隨前緣而行事",
    "T45n1896_002:0864a11": "也。莫不斂束其心不令馳散。然心使難防",
    "T45n1896_002:0864a12": "故制掌合而心一也。今行事者掌合不得。以",
    "T45n1896_002:0864a13": "事校量心堅硬而散亂也。將欲反源更始須",
    "T45n1896_002:0864a14": "加功用。當開指而合掌修善行。不得合指而",
    "T45n1896_002:0864a15": "開掌從惡習也。又兩足據地多乖儀節。敬俗",
    "T45n1896_002:0864a16": "不立況行道乎。亦須準前十倍努力。當斂指",
    "T45n1896_002:0864a17": "而開跟如敬俗流。不得斂跟而開指作八字",
    "T45n1896_002:0864a18": "立。令無識者笑也。斯言苦楚斯事現行。萬",
    "T45n1896_002:0864a19": "失不覺不抂濫也。有心行者既覩斯文。撫臆",
    "T45n1896_002:0864a20": "論心一何縱誕。固當如上。準酌漸漸依行。心",
    "T45n1896_002:0864a21": "性調柔方可論道。道在清通無繫無我。如何",
    "T45n1896_002:0864a22": "存著反立慢根。用此日生深非生寄。門門指",
    "T45n1896_002:0864a23": "掌庶或可觀。十明在繞恭敬者。經律之中制",
    "T45n1896_002:0864a24": "令右遶。故左行繞塔為神所訶。左遶麥[卄/積]為",
    "T45n1896_002:0864a25": "俗所責其徒眾矣。且述知之。今行事者順於",
    "T45n1896_002:0864a26": "天時。面西而北轉。右肩袒侍而為敬也。比",
    "T45n1896_002:0864a27": "見有僧非於此法。便面東而北轉為右繞也。",
    "T45n1896_002:0864a28": "天竺梵僧填聚京邑經行旋繞。目閱其蹤竝",
    "T45n1896_002:0864a29": "從西迴而名右轉。以順天道如日月焉。然撿",
    "T45n1896_002:0864b01": "經中匝數無定。或云一匝三匝七匝百匝千",
    "T45n1896_002:0864b02": "匝無數匝者斯何故耶。皆謂隨務緩急致有",
    "T45n1896_002:0864b03": "不同。莫不身曲掌合徘徊瞻不不能已已。周",
    "T45n1896_002:0864b04": "旋敬重申己信重之心也。故內外清信來至",
    "T45n1896_002:0864b05": "佛前。禮而後遶遶已復禮。加敬重沓無得恒",
    "T45n1896_002:0864b06": "準。總而言之以敬為本。故語曰。禮與其奢",
    "T45n1896_002:0864b07": "也寧儉。故知。禮與其敬寧重。重則隨心。顯晦",
    "T45n1896_002:0864b08": "萬途其致一矣。故孔門贊素王。曰仰之彌高",
    "T45n1896_002:0864b09": "鑽之彌堅。瞻之在前忽焉在後是也。已前約",
    "T45n1896_002:0864b10": "相且列十條。餘有曲身低頭注目瞻仰隨心",
    "T45n1896_002:0864b11": "機用。何可備之。然一以貫之多陷前列。至",
    "T45n1896_002:0864b12": "於律制頗亦殊倫。故下座之禮先備五法。一",
    "T45n1896_002:0864b13": "偏袒。二脫屣。三禮足。四互跪。五合掌也。上",
    "T45n1896_002:0864b14": "座於下座前悔。則有四法除其禮足。是知。餘",
    "T45n1896_002:0864b15": "四通於尊卑。禮足一法不行下位。此謂懺罪",
    "T45n1896_002:0864b16": "故立四儀。自餘常時四法都削(下座互跪亦據請悔之儀。常途修",
    "T45n1896_002:0864b17": "承理不行也)。上總明禮相策撿心行。文事備矣。方",
    "T45n1896_002:0864b18": "便成矣。禮儀既具。引至像前身不妄起。起必",
    "T45n1896_002:0864b19": "加敬。目不妄禮視必瞻顏。口不妄語語必歎",
    "T45n1896_002:0864b20": "德。如前所顯甚易可知。若至臨陣多負重責。",
    "T45n1896_002:0864b21": "故論云。佛世尊前無異言也。可不思哉可不",
    "T45n1896_002:0864b22": "思哉。今此之目目彼初心。素未經懷無由鏡",
    "T45n1896_002:0864b23": "曉。勿怪覼縷事義須之。諺云。教兒嬰孩教",
    "T45n1896_002:0864b24": "婦初來。言雖淺俗其喻深遠。故阿難白首而",
    "T45n1896_002:0864b25": "迦葉呼為少年。非謂歲積而為老也。以不善",
    "T45n1896_002:0864b26": "教誨而非老也。理固隱審觀行如何。然三寶",
    "T45n1896_002:0864b27": "為敬謁之尊。是以明其相狀(古德遺告云)行者云何",
    "T45n1896_002:0864b28": "至心歸命常住法身。所謂如來成就十力四",
    "T45n1896_002:0864b29": "無所畏。五眼六通十八不共法。大慈大悲三",
    "T45n1896_002:0864c01": "念處等。一切種智無上調御。功德智慧微妙",
    "T45n1896_002:0864c02": "清淨廣大如法界。究竟如虛空。安慰世間普",
    "T45n1896_002:0864c03": "覆一切。無障無礙無所分別。不可以智知。不",
    "T45n1896_002:0864c04": "可以識識。而能示現三十二相八十種好。常",
    "T45n1896_002:0864c05": "舉右手安接眾生。放大光明除無明暗。百福",
    "T45n1896_002:0864c06": "莊嚴萬德圓滿。雨甘露雨轉正法輪。濟益眾",
    "T45n1896_002:0864c07": "生出生死海。是故號佛眾聖中尊無上法王。",
    "T45n1896_002:0864c08": "我今歸命。次又歸命十二部經。上中下善義",
    "T45n1896_002:0864c09": "味清淨。自然具足開現梵行。最上第一度於",
    "T45n1896_002:0864c10": "彼岸。甚深實相平等大慧。自性清淨。心行",
    "T45n1896_002:0864c11": "處滅言語道斷。而此正法境界無礙。為眾生",
    "T45n1896_002:0864c12": "說不違實義。由是無上出世良藥破滅眾生",
    "T45n1896_002:0864c13": "無始煩惱。故我今日至心頂禮。次又歸命三",
    "T45n1896_002:0864c14": "乘淨僧。所行三慧是菩薩道。披弘誓鎧策精",
    "T45n1896_002:0864c15": "進馬。執忍辱弓放智慧箭殺煩惱賊。直心深",
    "T45n1896_002:0864c16": "心決定正趣無上第一平等正道。不離念佛",
    "T45n1896_002:0864c17": "念法念僧。受行諸佛一切言教。常以六度度",
    "T45n1896_002:0864c18": "諸眾生。常以四攝攝諸含識。為尊為導為依",
    "T45n1896_002:0864c19": "為救。定置眾生佛菩提道。是故號僧法朋善",
    "T45n1896_002:0864c20": "友。常以方便利益世間。是良福田真供養者。",
    "T45n1896_002:0864c21": "故我頂禮清淨僧海。今所撰集為始行人。若",
    "T45n1896_002:0864c22": "不標顯起心無寄。若語令念佛則落漠煩拏。",
    "T45n1896_002:0864c23": "故曲示相起心標意。如此專注永絕遲疑。心",
    "T45n1896_002:0864c24": "性醒悟作業清白。不爾順舊癡鈍無明。雖加",
    "T45n1896_002:0864c25": "箴艾病深不覺。有人聞余此告掉笑輕之。余",
    "T45n1896_002:0864c26": "云不。要必捉探收束聞名即禮。作意策御方",
    "T45n1896_002:0864c27": "可及耳。現見俗人禮佛拜拜不虧。道人在道",
    "T45n1896_002:0864c28": "趂拜希有。其人聞此猶故不信。及禮五十三",
    "T45n1896_002:0864c29": "佛情露慢散都不聞之。事竟乃悟方始慚恥。",
    "T45n1896_002:0865a01": "余又告曰。止得自叩努力裁割。酷當奈何當",
    "T45n1896_002:0865a02": "復奈何。如怪此言對陣方委。勒那三藏見此",
    "T45n1896_002:0865a03": "下凡悲心內充。為出七種禮法。文極周委。鈔",
    "T45n1896_002:0865a04": "略出之。初名我慢禮者。謂依次位心無恭敬。",
    "T45n1896_002:0865a05": "高尊自德無師仰意。恥於下問諮受無所。心",
    "T45n1896_002:0865a06": "無法據如碓上下。一形所作無境住心。輕生",
    "T45n1896_002:0865a07": "薄道徒勞無益。外覩似禮內增慢惑。猶如木",
    "T45n1896_002:0865a08": "人。情不殷重手不至地。五輪不具。此是慢業。",
    "T45n1896_002:0865a09": "名我慢禮。二唱和禮者。雖非慢高心無淨想。",
    "T45n1896_002:0865a10": "粗正威儀身心虔敬起伏相順。片有相扶其",
    "T45n1896_002:0865a11": "福薄少。非真供養。三身心恭敬禮者。聞唱",
    "T45n1896_002:0865a12": "佛名便念佛身。如在目前相好具足莊嚴晃",
    "T45n1896_002:0865a13": "曜。心相成就實對三身。申手摩頂除我罪業。",
    "T45n1896_002:0865a14": "是以形心恭敬無有異念。供養恭敬情無厭",
    "T45n1896_002:0865a15": "足。是名境界禮佛心。眼現前專注無昧。此人",
    "T45n1896_002:0865a16": "導利人天為上為最。功德雖大未是智心後",
    "T45n1896_002:0865a17": "多退沒。四發智清淨解達佛境界禮佛者。行",
    "T45n1896_002:0865a18": "者慧心明利深知法界本無有礙。由我無始",
    "T45n1896_002:0865a19": "順於凡俗非有。有想非礙礙想。今達自心虛",
    "T45n1896_002:0865a20": "通無礙。故行禮佛。隨心現量禮於一佛即一",
    "T45n1896_002:0865a21": "切佛。一切佛即一佛。以佛法身通同無礙。故",
    "T45n1896_002:0865a22": "禮一佛遍通一切。如是種種香華供養例同",
    "T45n1896_002:0865a23": "於此。法僧加敬義亦同之。以三寶同性理無",
    "T45n1896_002:0865a24": "異故。三乘名異解脫床同。故知。一禮則一",
    "T45n1896_002:0865a25": "切禮。一切禮則一禮。如是三寶既能通達。一",
    "T45n1896_002:0865a26": "切三界六道四生同作佛想。供養禮拜自淨",
    "T45n1896_002:0865a27": "身心蕩蕩無障。念佛境界心相轉明。一拜一",
    "T45n1896_002:0865a28": "起為尊為勝。是名真實果報殊大。由心無限",
    "T45n1896_002:0865a29": "故使淨業無窮。五明遍入法界禮敬供養者。",
    "T45n1896_002:0865a30": "行者想觀。自己身心法從本已來。不在法界",
    "T45n1896_002:0865b01": "佛法身外。亦知。諸佛身心法不在我身外。發",
    "T45n1896_002:0865b02": "解冠達自身一切身遍滿法界。是名法界不",
    "T45n1896_002:0865b03": "增不減清淨法門。如是解了。故知。我今禮",
    "T45n1896_002:0865b04": "於一佛。一佛之身遍於法界。法界之中所有",
    "T45n1896_002:0865b05": "三界位地無漏法身皆有佛身。佛身既遍一",
    "T45n1896_002:0865b06": "切。我身隨佛亦遍一切。所以禮敬供養一切",
    "T45n1896_002:0865b07": "身中具足莊嚴。然此法界性常寂然隨緣遍",
    "T45n1896_002:0865b08": "滿。乃至行住坐臥因緣果報不離法界。身隨",
    "T45n1896_002:0865b09": "於心故解無礙。法界緣起一切事成。如一室",
    "T45n1896_002:0865b10": "中懸百千鏡。有人獨見鏡。鏡之中皆有像現。",
    "T45n1896_002:0865b11": "佛身清淨明逾彼鏡。一切法界悉現身中。故",
    "T45n1896_002:0865b12": "我供養一切凡聖。凡聖之身皆同供養。有目",
    "T45n1896_002:0865b13": "者見盲者不覩。如此行學法界法門。大有利",
    "T45n1896_002:0865b14": "益終至此解。不學不知。是故行人常須緣觀。",
    "T45n1896_002:0865b15": "所得功德不可校量。既知我身在佛身內。如",
    "T45n1896_002:0865b16": "何顛倒妄造業耶。六明正觀禮自身佛。不外",
    "T45n1896_002:0865b17": "緣境他佛他身。何以故一切眾生自有佛性",
    "T45n1896_002:0865b18": "平等滿足。隨順法界緣起熾然。但為迷解有",
    "T45n1896_002:0865b19": "外可觀。所以妄倒常淪生死。若能返照解脫",
    "T45n1896_002:0865b20": "有期。若向他境謂有可觀邪人邪行。經教不",
    "T45n1896_002:0865b21": "許。故云。不觀佛不觀法不觀僧。以見自己",
    "T45n1896_002:0865b22": "正法性故。又云。色聲見我名行邪道。是故行",
    "T45n1896_002:0865b23": "人常行禮拜但見身心。有禮有敬未能通解。",
    "T45n1896_002:0865b24": "常厭常行。後一通達知心無外。方識自心清",
    "T45n1896_002:0865b25": "淨本性。此即自性住佛性也。隨力修明引出",
    "T45n1896_002:0865b26": "佛性也。三祇果圓十地位極。至得果佛性也。",
    "T45n1896_002:0865b27": "此解微妙。唯聖達之。位在下凡不宜不解不",
    "T45n1896_002:0865b28": "修習也。七明實相三寶自他平等禮者。大意",
    "T45n1896_002:0865b29": "同前。前猶有禮有觀自他兩異。今此無自無",
    "T45n1896_002:0865b30": "他。佛凡一如古今無別。見佛可禮大邪見人。",
    "T45n1896_002:0865c01": "經云。觀身實相。觀佛亦然。以實相離念不",
    "T45n1896_002:0865c02": "可以心取。不可以相求。不可以禮敬。不可不",
    "T45n1896_002:0865c03": "禮敬。禮不禮等供不供等。安心寂滅名平等",
    "T45n1896_002:0865c04": "禮。故文殊十禮云。不生不滅故敬禮無所觀。",
    "T45n1896_002:0865c05": "此後二禮寂而能通。福而行道。故使止觀雙",
    "T45n1896_002:0865c06": "遊真俗竝運。心乃虛蕩身實累緣。在凡行學",
    "T45n1896_002:0865c07": "其相齊此。過此不行下愚妄習不足問也。然",
    "T45n1896_002:0865c08": "以隨相者多止得自解。故文云。凡夫淺識深",
    "T45n1896_002:0865c09": "著五欲。計我見者莫說此經。以聞不解重增",
    "T45n1896_002:0865c10": "謗毀。不如不聞行凡事福。",
    "T45n1896_002:0865c11": "功用顯迹篇第九(勤惰雖殊無非功用。勤則聖美。惰則凡非)",
    "T45n1896_002:0865c12": "上備明其勤惰。其相備矣。下濁迷凡多懷曲",
    "T45n1896_002:0865c13": "見未能行用。先出謗疑故列群經。用杜氷執。",
    "T45n1896_002:0865c14": "庶有心行者知予意之在斯焉。是知。初心後",
    "T45n1896_002:0865c15": "進必須憑師善友。今依止三寶常樂親近。故",
    "T45n1896_002:0865c16": "大智度論云。若菩薩未入法位遠離諸佛。壞",
    "T45n1896_002:0865c17": "諸善根。沒在煩惱自不能度。安能度人。是",
    "T45n1896_002:0865c18": "故不應遠離諸佛。譬如嬰兒不離其母。行道",
    "T45n1896_002:0865c19": "不離糧食。熱時不離涼風。寒時不欲離火。度",
    "T45n1896_002:0865c20": "水不離好船。病苦不離良醫。是故菩薩常不",
    "T45n1896_002:0865c21": "離佛。何以故父母親友人天王等。不能益我",
    "T45n1896_002:0865c22": "度諸苦海。唯佛世尊令我出苦。是故常念不",
    "T45n1896_002:0865c23": "離諸佛。今欲親覲諸佛聞出世法。作何方便",
    "T45n1896_002:0865c24": "修行正行。以凡無始約相修福。故還約相行",
    "T45n1896_002:0865c25": "遠離法。論云。未位大清淨已來終無住故。所",
    "T45n1896_002:0865c26": "以先置道場。安設尊像幡蓋華香隨力供養。",
    "T45n1896_002:0865c27": "有十種相見佛善根。一者禮拜。二者讚歎。三",
    "T45n1896_002:0865c28": "者發願迴向。四者觀佛相好。五者專念修慈。",
    "T45n1896_002:0865c29": "六者三歸十善。七者發菩提心。八者讀誦經",
    "T45n1896_002:0865c30": "戒。九者供養舍利造佛形像。十者修行正觀",
    "T45n1896_002:0866a01": "(萬行雖殊據理唯一)今以釋尊遺法所修行者。竝付慈佛",
    "T45n1896_002:0866a02": "令悟聖果。文相既廣理固難違。或願生淨土。",
    "T45n1896_002:0866a03": "例亦無壅。以正覺義齊拯濟情一解脫便止。",
    "T45n1896_002:0866a04": "何有乖離。且以慈氏標宗。餘則十方準例。初",
    "T45n1896_002:0866a05": "明禮拜得見佛者。行者以至誠心質直心。專",
    "T45n1896_002:0866a06": "注心敬重心深心信心。如敬父母。禮拜彌勒",
    "T45n1896_002:0866a07": "等十方佛者。能除重障生彼佛前。故上生經",
    "T45n1896_002:0866a08": "云。若有敬禮彌勒佛者。除却百億劫生死之",
    "T45n1896_002:0866a09": "罪。乃至來世龍華樹下亦得見佛。又云。我",
    "T45n1896_002:0866a10": "滅度後四眾八部聞名禮拜。命終往生兜率",
    "T45n1896_002:0866a11": "天中。若有男女。犯諸禁戒造眾惡業。聞是菩",
    "T45n1896_002:0866a12": "薩大悲名字。五體投地誠心懺悔。一切惡業",
    "T45n1896_002:0866a13": "速得清淨。若有歸依彌勒菩薩。當知。是人",
    "T45n1896_002:0866a14": "得不退轉。彌勒成佛。見佛光明即時授記。增",
    "T45n1896_002:0866a15": "一云。禮佛有五功德。一者端正(以見相好生尊上故)二得",
    "T45n1896_002:0866a16": "好聲(以見佛時。三自稱曰南無如來真等正覺故)三多饒財(以其花香燈明隨力供養故)",
    "T45n1896_002:0866a17": "四生處高貴(以見佛時心無染著。又能右膝著地長跪叉手禮故)五生天上",
    "T45n1896_002:0866a18": "(以念佛功德法爾故)二明讚歎佛德者。以清淨心口業加",
    "T45n1896_002:0866a19": "歎。如成佛經梵王讚曰。",
    "T45n1896_002:0866a20": "　正遍知者二足尊　　天人世間無與等",
    "T45n1896_002:0866a21": "　十力世尊甚希有　　無上最勝良福田",
    "T45n1896_002:0866a22": "　其供養者生天上　　稽首無比大精進",
    "T45n1896_002:0866a23": "又如文殊問經讚佛曰。",
    "T45n1896_002:0866a24": "　我禮一切佛　　調御無等雙",
    "T45n1896_002:0866a25": "　丈六真法身　　亦禮於佛塔",
    "T45n1896_002:0866a26": "　生處得道處　　法輪涅槃處",
    "T45n1896_002:0866a27": "　行住坐臥處　　一切皆悉禮",
    "T45n1896_002:0866a28": "　諸佛不思議　　妙法亦如是",
    "T45n1896_002:0866a29": "　能信及果報　　亦不可思議",
    "T45n1896_002:0866a30": "　能以此祇夜　　讚歎如來者",
    "T45n1896_002:0866b01": "　於千萬億劫　　不墮於惡趣",
    "T45n1896_002:0866b02": "如菩薩本行經曰。正使無數億計人成辟支",
    "T45n1896_002:0866b03": "佛。有人百歲四事供養。功德甚多。不如有",
    "T45n1896_002:0866b04": "人以歡喜心。一四句偈讚歎如來功德無量。",
    "T45n1896_002:0866b05": "又如善生經云。以四天下寶供養於佛。又以",
    "T45n1896_002:0866b06": "重心讚歎如來。是二福德等無差別。大悲經",
    "T45n1896_002:0866b07": "云。一稱佛名南無佛者。以是善根入涅槃界",
    "T45n1896_002:0866b08": "不可盡也。三明發願迴向者。行者善根力劣。",
    "T45n1896_002:0866b09": "以願扶持。如行無目平地顛仆。故須願行相",
    "T45n1896_002:0866b10": "須如輪涉遠。應作是言。願我先世及以今身。",
    "T45n1896_002:0866b11": "所修善根施諸眾生。皆共迴向無上佛道。生",
    "T45n1896_002:0866b12": "彌勒前聞清淨法。悟無生忍。願命終時心無",
    "T45n1896_002:0866b13": "障惱。隨善根力自在往生一切佛前。故智度",
    "T45n1896_002:0866b14": "論云。有人修少福業。聞有樂處常願往生。及",
    "T45n1896_002:0866b15": "至命終各生其中。又莊嚴佛國事大。獨行功",
    "T45n1896_002:0866b16": "德不能成就。要須願力。如牛雖力挽車。要須",
    "T45n1896_002:0866b17": "御者能有所至。淨佛國土由願引成。以願力",
    "T45n1896_002:0866b18": "故福德增長不失不壞。常見佛故。四明修念",
    "T45n1896_002:0866b19": "佛相好者。行者專心閑室端坐。正念如來身",
    "T45n1896_002:0866b20": "相。閉目開目了了分明。罪業重者多時乃見。",
    "T45n1896_002:0866b21": "以此想觀知惡重輕。俱是妄想而善惡天別。",
    "T45n1896_002:0866b22": "不可思議。生死切人不容自怠。若素不作意",
    "T45n1896_002:0866b23": "後遭重病。周慞困悶寄心無地。一切惡業自",
    "T45n1896_002:0866b24": "從心生。無善種子如何排業。若素懷善常念",
    "T45n1896_002:0866b25": "佛故。隨其心相須見即見。故觀佛三昧經云。",
    "T45n1896_002:0866b26": "我滅度後。佛諸弟子捨惡去閙少語省事。晝",
    "T45n1896_002:0866b27": "夜六時乃至須臾念佛白毫。了了不亂注意",
    "T45n1896_002:0866b28": "不息。若見殊相或不見者。是人除却九十六",
    "T45n1896_002:0866b29": "億那由他。恒河沙微塵劫數生死之罪。設復",
    "T45n1896_002:0866b30": "有人但聞白毫。心不驚疑歡喜信受。此人亦",
    "T45n1896_002:0866c01": "除八十億劫生死之罪。佛言。如來相好八萬",
    "T45n1896_002:0866c02": "四千。不及白毫少分功德。是故我今為來世",
    "T45n1896_002:0866c03": "人說白毫相。大慧光明消惡觀法。若有惡人。",
    "T45n1896_002:0866c04": "聞此毫觀生瞋恨者。白毫相光亦覆護之。除",
    "T45n1896_002:0866c05": "三劫罪後生佛前。五明專念佛德。修習慈悲",
    "T45n1896_002:0866c06": "名真供養者。行者以清淨深心於一切時。念",
    "T45n1896_002:0866c07": "佛大恩令出生死。如念父母此但生身一世",
    "T45n1896_002:0866c08": "之養。佛恩深重。為諸眾生入三有獄。殷勤",
    "T45n1896_002:0866c09": "教誡令修正行得出生死。無數劫苦。故我今",
    "T45n1896_002:0866c10": "日常念佛恩。況念佛故生善種子。功德果報",
    "T45n1896_002:0866c11": "不可窮盡。故金光明經云。於佛起業果報無",
    "T45n1896_002:0866c12": "邊。又如觀佛三昧經云。佛人中寶祐利處多。",
    "T45n1896_002:0866c13": "聞名禮拜供養者尚獲重報。何況繫念思佛",
    "T45n1896_002:0866c14": "正相。又上生經曰。佛滅度後。若有精勤修諸",
    "T45n1896_002:0866c15": "功德。威儀不缺掃塔塗地華香供養。行諸三",
    "T45n1896_002:0866c16": "昧讀誦經典。如是等人雖不斷結如得六通。",
    "T45n1896_002:0866c17": "應當繫念念佛形像。稱彌勒名。若一念頃受",
    "T45n1896_002:0866c18": "八戒齋修諸淨業。命終之時即往生於兜率",
    "T45n1896_002:0866c19": "天上蓮華臺中。應時見佛白毫相光。超越九",
    "T45n1896_002:0866c20": "十億劫生死之罪。隨其宿緣為說妙法令得",
    "T45n1896_002:0866c21": "不退。大悲經云。若志誠心念佛功德。乃至",
    "T45n1896_002:0866c22": "一華散於空中。於未來世諸天梵王其福不",
    "T45n1896_002:0866c23": "盡。以其不盡終至涅槃。增一云。眾生三業",
    "T45n1896_002:0866c24": "造惡。臨終憶如來功德者。必離惡趣得生天",
    "T45n1896_002:0866c25": "上。正使極惡之人。以念佛故亦得生天。又華",
    "T45n1896_002:0866c26": "嚴云。若能須臾念佛者。智慧光明滅癡暗也。",
    "T45n1896_002:0866c27": "又智論云。菩薩常愛念佛故。捨身受身恒值",
    "T45n1896_002:0866c28": "諸佛。大悲經云。假使三千世界滿中。聲聞辟",
    "T45n1896_002:0866c29": "支佛有人。於一劫中一切樂具供養。乃至滅",
    "T45n1896_002:0866c30": "後起塔。盡形供養功德雖多。不如有人於如",
    "T45n1896_002:0867a01": "來所起一淨信。思惟信解諸佛智慧不可思",
    "T45n1896_002:0867a02": "議。以此善根勝前無比。何以故。如來功德大",
    "T45n1896_002:0867a03": "慈大悲五分法身無量無礙。由是境界不可",
    "T45n1896_002:0867a04": "思議。若有敬養亦不可思議。是故果報亦不",
    "T45n1896_002:0867a05": "可思議。次又依教修習慈悲四無量心。何故",
    "T45n1896_002:0867a06": "如是。以諸佛心所謂大慈。今不修習行不同",
    "T45n1896_002:0867a07": "佛。無由得見。故念佛時行修慈觀。行者初",
    "T45n1896_002:0867a08": "心欲修慈時。閑處端坐繫念十方一切眾生。",
    "T45n1896_002:0867a09": "皆如己親無恚礙想。以上妙具四事供給。或",
    "T45n1896_002:0867a10": "一念頃一時一日。能生功德。隨心分量不可",
    "T45n1896_002:0867a11": "限故。大集經云。若修慈者當捨命時。見十方",
    "T45n1896_002:0867a12": "佛手摩其頂。蒙手觸故心安快樂。尋得往生",
    "T45n1896_002:0867a13": "清淨佛土。余見世間性行柔軟。臨於安隱如",
    "T45n1896_002:0867a14": "意自在。本性麁疎臨終荒忽。眼光先落失音",
    "T45n1896_002:0867a15": "不語。雖有善教不相領解。即事以求行慈為",
    "T45n1896_002:0867a16": "極。今忽不行。止是惡業無慈悲心。須投惡道。",
    "T45n1896_002:0867a17": "故經云。如是修慈見無量佛。若修法緣無緣",
    "T45n1896_002:0867a18": "慈者。具四無量獲得佛道。六明受三自歸并",
    "T45n1896_002:0867a19": "十善戒者。以諸道俗有識之徒。皆須歸依三",
    "T45n1896_002:0867a20": "寶請求加護。所得功德無有限量。七眾約戒。",
    "T45n1896_002:0867a21": "前已受歸不妨重受重感無作。善惡既爾戒",
    "T45n1896_002:0867a22": "亦通之。若未受戒止得但受飜邪三歸。日別",
    "T45n1896_002:0867a23": "六時隨時便受。顯歸三寶自誓不迴。其受法",
    "T45n1896_002:0867a24": "云。我某甲盡形壽歸依佛歸依法歸依僧(心生口言",
    "T45n1896_002:0867a25": "一心向佛。如上三說名得歸法)我某甲盡形壽歸依佛竟歸依",
    "T45n1896_002:0867a26": "法竟歸依僧竟(如此三說自誓受訖)。如善生經云。若人",
    "T45n1896_002:0867a27": "受三自歸。所得果報不可窮盡。如四大寶藏。",
    "T45n1896_002:0867a28": "舉國人民七年之中運出不盡。受三歸者其",
    "T45n1896_002:0867a29": "福過彼。不可稱計。又挍量功德經云。四有",
    "T45n1896_002:0867a30": "州中滿。二乘果有人盡形供養。乃至起塔不",
    "T45n1896_002:0867b01": "如。男子女人作如是言。我某甲歸依佛法僧。",
    "T45n1896_002:0867b02": "所得功德不可思議。以諸福中惟三寶勝故。",
    "T45n1896_002:0867b03": "若起謗毀獲罪無邊。以善惡例同故。耆域調",
    "T45n1896_002:0867b04": "達同出佛血。以心有善惡。致使劫壽獲於苦",
    "T45n1896_002:0867b05": "樂。又雜含經云。與須達交者。令受三歸終生",
    "T45n1896_002:0867b06": "天上。有懷妊者。為其胎子受三自歸。生已復",
    "T45n1896_002:0867b07": "受。後有知見復教三歸。設有奴婢客人。懷妊",
    "T45n1896_002:0867b08": "生子亦如是教。若買奴婢受三歸及以五戒",
    "T45n1896_002:0867b09": "然後買之。不能不買乃至乞貸。舉息要受三",
    "T45n1896_002:0867b10": "歸然後與之。若有施三寶物者。從世尊聞稱",
    "T45n1896_002:0867b11": "名。呪願乃得生天。佛言。善哉如來有無上知",
    "T45n1896_002:0867b12": "見。審知方便皆得生天。故處胎經云。佛告",
    "T45n1896_002:0867b13": "彌勒偈曰。汝所三會人是吾先所化。九十六",
    "T45n1896_002:0867b14": "億人受我五戒者。次是三歸人。九十二億者",
    "T45n1896_002:0867b15": "一稱南無佛。餘廣如正念經。受歸果報生天",
    "T45n1896_002:0867b16": "樂相。次明受十善法者。謂身三口四意三善",
    "T45n1896_002:0867b17": "行。此之十業戒善之宗。今多依相罕有受者。",
    "T45n1896_002:0867b18": "比有愚夫不肯受之云。不作惡即名為善。今",
    "T45n1896_002:0867b19": "謂不然。先須願祈不造眾惡。依願起行有可",
    "T45n1896_002:0867b20": "承準。若不預作輒然起善內無軌轄。後遇罪",
    "T45n1896_002:0867b21": "緣便造不止。由先無願故造眾惡。大聖知機",
    "T45n1896_002:0867b22": "故令受善。若謂我不作惡便是善者。汝不作",
    "T45n1896_002:0867b23": "善亦應是惡。如是牛馬驢騾亦不殺生。豈是",
    "T45n1896_002:0867b24": "善耶。此乃心在無記。無罪福業故須起念專",
    "T45n1896_002:0867b25": "至深重方成業道。故未曾有經云。下品十善",
    "T45n1896_002:0867b26": "謂一念頃。中品十善謂一食頃。上品十善謂",
    "T45n1896_002:0867b27": "旦至午。於此時中心念十善止於十惡。故野",
    "T45n1896_002:0867b28": "干心念十善。七日不食生兜率天。又上生經",
    "T45n1896_002:0867b29": "云。我滅度後四眾八部欲生第四天。當於一",
    "T45n1896_002:0867b30": "日至第七日。繫念彼天持佛禁戒。思念十善",
    "T45n1896_002:0867c01": "行十善道。以此功德迴向願生彌勒佛前。隨",
    "T45n1896_002:0867c02": "念往生。言七日者且從近說。尚感彼天何況",
    "T45n1896_002:0867c03": "一生而不剋獲。問曰。天上勝報不可思議。如",
    "T45n1896_002:0867c04": "何七日便感大福。答善因雖微獲果甚大。如",
    "T45n1896_002:0867c05": "小火所起能燒大山。一善乃微能破大惡。又",
    "T45n1896_002:0867c06": "一念邪見誹謗大乘時。雖極短長劫受苦。因",
    "T45n1896_002:0867c07": "果道理業不思議。不可以凡情臆度。次明受",
    "T45n1896_002:0867c08": "法有師從受。無師自誓如上三歸。三自歸已",
    "T45n1896_002:0867c09": "口自發言。我某甲盡形壽於一切眾生。起慈",
    "T45n1896_002:0867c10": "仁意不起殺心。如後九善例此。而不復繁文。",
    "T45n1896_002:0867c11": "七明發菩提心者。菩提云覺。自覺覺他故名",
    "T45n1896_002:0867c12": "佛也。行者既在佛法即佛種子。須發覺求作",
    "T45n1896_002:0867c13": "意觀度。此乃趣佛果之津梁。成萬行之根本。",
    "T45n1896_002:0867c14": "如空之含萬像。若海之納百川。若不先建此",
    "T45n1896_002:0867c15": "心。起行則便迷沒。是菩提者其相如何。今欲",
    "T45n1896_002:0867c16": "發心有理有行。在緣乃二於義則通。不爾真",
    "T45n1896_002:0867c17": "俗兩乖。非正法義。言理發者。即是自心五",
    "T45n1896_002:0867c18": "陰諸法本性無我。深知此要名菩提心。故淨",
    "T45n1896_002:0867c19": "名云。寂滅是菩提。離諸相故假名是菩提。名",
    "T45n1896_002:0867c20": "字空故又如問菩提經云。菩提相者出三界",
    "T45n1896_002:0867c21": "過俗法。言語斷滅諸發無發。是名發菩提心。",
    "T45n1896_002:0867c22": "如是眾經例遣想故名發心。謂此心體本清",
    "T45n1896_002:0867c23": "淨。究達此理作業令淨。故曰發心。即名行也。",
    "T45n1896_002:0867c24": "行者如上安止心。已生大欲心。我入佛道廣",
    "T45n1896_002:0867c25": "度眾生。所修善根皆悉迴向無上正覺。故智",
    "T45n1896_002:0867c26": "論云。若人發心言我定當作佛。已過諸世間",
    "T45n1896_002:0867c27": "應受勝供養。又十住論云。若人發心求佛不",
    "T45n1896_002:0867c28": "休不息。有人以指舉大千世界。在空劫住不",
    "T45n1896_002:0867c29": "足為難。若發願言我當作佛是人希有。何以",
    "T45n1896_002:0867c30": "故世人心劣無大志故。發菩提心論云。有十",
    "T45n1896_002:0868a01": "大正願常志修行。一願我先世及以今身所",
    "T45n1896_002:0868a02": "種善根。施與眾生迴向佛道。令我此願念念",
    "T45n1896_002:0868a03": "增長生生所生終不忘失。為陀羅尼之所守",
    "T45n1896_002:0868a04": "護。二願以此善根生處。值佛常得供養。不",
    "T45n1896_002:0868a05": "生無佛國中。三願我親近諸佛。隨侍左右如",
    "T45n1896_002:0868a06": "影隨形。既得親近為我說法成就五通。四願",
    "T45n1896_002:0868a07": "通達世諦假名。流布解第一義。得正法智。五",
    "T45n1896_002:0868a08": "願以無厭心。為眾生說示教利喜。皆令開解。",
    "T45n1896_002:0868a09": "六願以佛神力。遍至十方一切世界。供養諸",
    "T45n1896_002:0868a10": "佛聽受正法。廣攝眾生。七願我隨順清淨法",
    "T45n1896_002:0868a11": "輪。一切眾生聽我法者。聞我名者即得捨離",
    "T45n1896_002:0868a12": "一切煩惱。八願隨逐眾生。將護與樂捨身命",
    "T45n1896_002:0868a13": "財。荷負正法除無利益。九願我雖行正法。心",
    "T45n1896_002:0868a14": "無所行亦無不行。為化眾生不捨正願。十願",
    "T45n1896_002:0868a15": "我此十大願遍眾生界。攝受一切恒沙諸願。",
    "T45n1896_002:0868a16": "若眾生界有盡我願乃盡。然眾生界不可盡",
    "T45n1896_002:0868a17": "故。我此大願亦不可盡。行者如是發正願。已",
    "T45n1896_002:0868a18": "次受菩薩三聚淨戒。其文易了故不備之。須",
    "T45n1896_002:0868a19": "見者如正行儀下卷。八明讀誦佛正經典者。",
    "T45n1896_002:0868a20": "以此大乘了義經教。宣說甚深清淨空法。由",
    "T45n1896_002:0868a21": "從如來法身所流。行者以清淨心愛重大乘。",
    "T45n1896_002:0868a22": "受持讀誦書寫供養。乃至餘乘所有經典皆",
    "T45n1896_002:0868a23": "是大乘之所流故。我亦受持無相違背。是故",
    "T45n1896_002:0868a24": "功德得見諸佛。如大品說。若有受持般若文",
    "T45n1896_002:0868a25": "字。親近讀誦憶念書持種種供養。不墮惡趣",
    "T45n1896_002:0868a26": "常見諸佛。從一佛國至一佛國。亦以供養諸",
    "T45n1896_002:0868a27": "佛。涅槃云。若為恐怖故利養及福德。書是",
    "T45n1896_002:0868a28": "經一偈。則生不動國。若為希福利一日讀誦",
    "T45n1896_002:0868a29": "經。或自身財寶施於說法者。若能聽書寫受",
    "T45n1896_002:0868a30": "持及讀誦諸佛之祕藏。則生不動國。又金剛",
    "T45n1896_002:0868b01": "三昧經云。若有暫聞佛勝智慧。深心隨喜不",
    "T45n1896_002:0868b02": "起誹謗者。於百千劫不墮惡道。生處值佛乃",
    "T45n1896_002:0868b03": "至念佛法身。功德無邊。九明供養舍利造佛",
    "T45n1896_002:0868b04": "形像者。如大品云。佛見是利故入金剛三昧。",
    "T45n1896_002:0868b05": "碎身如芥子。若有得佛舍利隨力供養者。是",
    "T45n1896_002:0868b06": "人天上人中受樂。乃至苦盡福猶不盡。又無",
    "T45n1896_002:0868b07": "上依經云。假使娑婆世界碎為微塵。皆是四",
    "T45n1896_002:0868b08": "果辟支佛等。有人盡形供養乃至起塔。其福",
    "T45n1896_002:0868b09": "雖多不如。男子女人取佛舍利如芥子造塔。",
    "T45n1896_002:0868b10": "如阿摩勒大。戴剎如針大。露盤如棗葉大。造",
    "T45n1896_002:0868b11": "像如麥大。此之功德勝前無量不可思議。若",
    "T45n1896_002:0868b12": "不迴向無上道者。以此功德聚盡娑婆世界",
    "T45n1896_002:0868b13": "微塵數。作六欲天王轉輪聖王不可說盡。又",
    "T45n1896_002:0868b14": "涅槃云。若於佛法僧供養一香燈。乃至獻一",
    "T45n1896_002:0868b15": "華則生不動國。善守佛僧物塗掃佛僧地。像",
    "T45n1896_002:0868b16": "塔如母指。常生歡喜心亦生不動國。此即淨",
    "T45n1896_002:0868b17": "土常嚴不為三災所動。十明修習正觀者。至",
    "T45n1896_002:0868b18": "理真極不越人法二空。唯佛道有餘道則無。",
    "T45n1896_002:0868b19": "由人法二空則二執斯斷。一切煩惱無因得",
    "T45n1896_002:0868b20": "生。故金剛般若云。一切聖人皆以無為得名。",
    "T45n1896_002:0868b21": "此謂三乘聖賢深淺有異。至於入證唯在二",
    "T45n1896_002:0868b22": "空。行者修學當依地持。論云。修行法者託虛",
    "T45n1896_002:0868b23": "寂靜身不遊行。口默少言。少睡多覺。常一",
    "T45n1896_002:0868b24": "坐食不雜種食。思量如來所說諸法。知非有",
    "T45n1896_002:0868b25": "無。以其所知遍通諸法令得善解。以此文證",
    "T45n1896_002:0868b26": "行者須知。觀察自心從本已來自性清淨。非",
    "T45n1896_002:0868b27": "空非有非染非淨。離諸分別但為妄想。致有",
    "T45n1896_002:0868b28": "是非得失罪福因之增長。今達本性可謂還",
    "T45n1896_002:0868b29": "源。常作此觀不見人法即是達空。空本無形",
    "T45n1896_002:0868b30": "如何起妄。如是一切作業動身運想不得失",
    "T45n1896_002:0868c01": "念。如上已明。此是實觀。餘名虛解。華嚴經",
    "T45n1896_002:0868c02": "云。觀察諸法及眾生國土世間悉寂滅。心無",
    "T45n1896_002:0868c03": "所依無妄想。是名正念佛菩提。又云。若欲得",
    "T45n1896_002:0868c04": "佛智當離諸妄想。有無俱通達疾作天人師。",
    "T45n1896_002:0868c05": "行者修行此觀一時一念。功德無邊。故迦葉",
    "T45n1896_002:0868c06": "經云。大千眾生所有福德如彌尼王不如。有",
    "T45n1896_002:0868c07": "人修遠離法。淨心相應解諸法空無來無去。",
    "T45n1896_002:0868c08": "如是少忍功德非譬喻所能及之。又普賢觀",
    "T45n1896_002:0868c09": "經云。若有晝夜六時禮十方佛。誦大乘經思",
    "T45n1896_002:0868c10": "第一義甚深空法。一彈指頃除百萬億那由",
    "T45n1896_002:0868c11": "他恒河沙劫生死之罪。行此法者真是佛子。",
    "T45n1896_002:0868c12": "從諸佛生。十方諸佛及諸菩薩為其和尚。是",
    "T45n1896_002:0868c13": "名具足菩薩戒者。不須羯磨自然成就。應受",
    "T45n1896_002:0868c14": "一切人天供養。",
    "T45n1896_002:0868c15": "程器陳迹篇第十(謂表心因觀形沐道。內省自疾託事興詞)",
    "T45n1896_002:0868c16": "余年侵蒲柳。旦夕待盡。非業莊嚴何假傍及。",
    "T45n1896_002:0868c17": "又述撰行相其徒寔繁。隨時救急總撮亦備。",
    "T45n1896_002:0868c18": "今有觀方志道相從問津。季代常徒禮敬為",
    "T45n1896_002:0868c19": "切。領余撰銀擬用箴銘。不堪苦及。遂復陳",
    "T45n1896_002:0868c20": "敘。凡此十篇止存三業。上弘佛道下攝自他。",
    "T45n1896_002:0868c21": "詞甚丁寧。義存遣著。庶其覽者知其意焉。如",
    "T45n1896_002:0868c22": "或有虧請俟箴誨。",
    "T45n1896_002:0868c23": "釋門歸敬儀(下卷)"
}