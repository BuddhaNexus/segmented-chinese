{
    "T13n0400_002:0476c02": "佛說海意菩薩所問淨印法門經",
    "T13n0400_002:0476c03": "卷第二",
    "T13n0400_002:0476c05": "譯經三藏朝散大夫試鴻臚卿光梵大師",
    "T13n0400_002:0476c06": "賜紫沙門臣惟淨等奉 詔譯",
    "T13n0400_002:0476c07": "[0476c07] ◎爾時，海意菩薩摩訶薩說是伽陀已，從空",
    "T13n0400_002:0476c08": "而下，向佛合掌恭敬頂禮，前白佛言：「世尊！我",
    "T13n0400_002:0476c09": "於如來、應供、正等正覺，今有所問。若佛世",
    "T13n0400_002:0476c10": "尊，聽許我者，我即當問。」[0476c10] 佛告海意菩薩言：「善",
    "T13n0400_002:0476c11": "男子！恣汝所問。如來、應供、正等正覺，隨有疑",
    "T13n0400_002:0476c12": "者，一一能為宣示演說，令心開曉。」[0476c12] 海意菩薩",
    "T13n0400_002:0476c13": "乃白佛言：「世尊！我先聞有諸菩薩自說淨印",
    "T13n0400_002:0476c14": "三摩地法門，若有菩薩摩訶薩住是三摩地",
    "T13n0400_002:0476c15": "者，而能速證阿耨多羅三藐三菩提。菩薩應",
    "T13n0400_002:0476c16": "當云何獲得如是淨印三摩地門？又復以何",
    "T13n0400_002:0476c17": "行相名為自說？云何是淨印？何能得入彼境",
    "T13n0400_002:0476c18": "界門？又諸菩薩若得聞是三摩地已，云何速",
    "T13n0400_002:0476c19": "證阿耨多羅三藐三菩提？唯願世尊善為宣",
    "T13n0400_002:0476c20": "說。」",
    "T13n0400_002:0476c21": "[0476c21] 爾時，佛告海意菩薩摩訶薩言：「善哉，善哉！菩",
    "T13n0400_002:0476c22": "薩大士！今汝所問極為賢善。善男子！汝應",
    "T13n0400_002:0476c23": "專一深固作意，諦聽、諦受，今為汝說。若諸菩",
    "T13n0400_002:0476c24": "薩得是自說淨印三摩地者，即能速證阿耨",
    "T13n0400_002:0476c25": "多羅三藐三菩提。」[0476c25] 海意菩薩白佛言：「唯然，世",
    "T13n0400_002:0476c26": "尊！願樂欲聞。」於是海意菩薩受教而聽。[0476c26] 佛",
    "T13n0400_002:0476c27": "言：「海意！若有菩薩於諸善根發勤精進，善心",
    "T13n0400_002:0476c28": "具足住正定聚，於生死中能以利根積集諸",
    "T13n0400_002:0476c29": "善，為善知識之所攝受，諸佛威神之所建立，",
    "T13n0400_002:0477a01": "因力具足，常當親近諸佛世尊，尊重恭敬，以",
    "T13n0400_002:0477a02": "妙香花、塗香、抹香、花鬘、衣服、繒蓋、幢幡，而供",
    "T13n0400_002:0477a03": "養之。若復得見諸佛如來具足相已，或聞",
    "T13n0400_002:0477a04": "正法美妙言已，或見圓滿清淨眾已；又復得",
    "T13n0400_002:0477a05": "聞無礙之智，或見如來神境智通；或見如來",
    "T13n0400_002:0477a06": "調伏眾生諸變化事，或教誡神變，或讚歎神",
    "T13n0400_002:0477a07": "變。如是見已，於眾生所，常以大悲發阿耨",
    "T13n0400_002:0477a08": "多羅三藐三菩提心，起大精進勤求善法，於",
    "T13n0400_002:0477a09": "一切智心而不忘失，以相應行清淨初心，初",
    "T13n0400_002:0477a10": "心淨已，即得清淨彼三摩地。[0477a10] 「海意！譬如種",
    "T13n0400_002:0477a11": "性所出大摩尼寶，善治寶人授其掌中，妙",
    "T13n0400_002:0477a12": "巧修治復加磨瑩；乃至其寶得清淨已，彼治",
    "T13n0400_002:0477a13": "寶人即自說言：『此摩尼寶去除虛假，離諸瑕",
    "T13n0400_002:0477a14": "[醫-酉+土]，是為清淨大摩尼寶，諸有智者共所愛",
    "T13n0400_002:0477a15": "樂。』海意！從菩薩種性，發一切智心寶，亦",
    "T13n0400_002:0477a16": "復如是，畢竟能成阿耨多羅三藐三菩提故。",
    "T13n0400_002:0477a17": "由彼菩薩，初以宿世善根，及現聞善法，而",
    "T13n0400_002:0477a18": "用磨治彼一切智心寶，乃至是寶去除意中",
    "T13n0400_002:0477a19": "諸虛假法，遠離過失，十方三世諸佛世尊共",
    "T13n0400_002:0477a20": "所愛樂，而彼菩薩乃可自說，獲得淨印三摩",
    "T13n0400_002:0477a21": "地門。[0477a21] 「海意！又如清淨大摩尼寶，離九種寶",
    "T13n0400_002:0477a22": "性。何等為九？一者、金性；二者、銀性；三者、",
    "T13n0400_002:0477a23": "頗胝迦性；四者、吠&#x7460;璃性；五者、馬瑙性；六",
    "T13n0400_002:0477a24": "者、珊瑚性；七者、赤珠性；八者、&#x9DC4;薩梨寶性；九",
    "T13n0400_002:0477a25": "者、吉祥藏寶性。離如是等九種寶性已，乃名",
    "T13n0400_002:0477a26": "悅意清淨光明大摩尼寶，最勝無價，轉輪聖",
    "T13n0400_002:0477a27": "王之所受用，乃非餘王而受用之。又彼大摩",
    "T13n0400_002:0477a28": "尼寶光明殊妙，亦非餘寶光明等比。海意！",
    "T13n0400_002:0477a29": "諸菩薩一切智心寶，亦復如是，而能超越九",
    "T13n0400_002:0477b01": "種寶性。何等為九？一者、異生性善寶性；二者、",
    "T13n0400_002:0477b02": "隨信行人寶性；三者、隨法行人寶性；四者、無",
    "T13n0400_002:0477b03": "相行寶性；五者、須陀洹寶性；六者、斯陀含寶",
    "T13n0400_002:0477b04": "性；七者、阿那含寶性；八者、阿羅漢寶性；九者、",
    "T13n0400_002:0477b05": "緣覺寶性。超越如是九寶性已，第十乃名一",
    "T13n0400_002:0477b06": "切諸佛共所加持深心堅固大悲寶性。菩薩",
    "T13n0400_002:0477b07": "如是磨治，所發一切智心寶時，超勝一切聲",
    "T13n0400_002:0477b08": "聞、緣覺，而能照明一切眾生相續種子。[0477b08] 「海意！",
    "T13n0400_002:0477b09": "又如真實大摩尼寶，而能容受磨治，堪任摧",
    "T13n0400_002:0477b10": "壓穿亦不壞。彼摩尼寶能於世間善所作用，",
    "T13n0400_002:0477b11": "為諸眾生施作福事。菩薩久植諸善根者，亦",
    "T13n0400_002:0477b12": "復如是。而彼所發一切智心寶，容受磨治堪",
    "T13n0400_002:0477b13": "任摧壓，穿亦不壞。是寶真實離諸過失，而",
    "T13n0400_002:0477b14": "彼一切智心寶，能為一切眾生作大饒益。",
    "T13n0400_002:0477b15": "[0477b15] 「復次，海意！云何是為能善磨治一切智心寶？",
    "T13n0400_002:0477b16": "所謂先當具修三戒、淨十善業，慈心隨轉故，",
    "T13n0400_002:0477b17": "以清淨心觀視一切眾生；悲心隨轉故，隨諸",
    "T13n0400_002:0477b18": "眾生何所作事皆往營助；喜心隨轉故，一切",
    "T13n0400_002:0477b19": "眾生諸有善法悉為成辦；捨心隨轉故，於一",
    "T13n0400_002:0477b20": "切眾生而無損害。無諂誑故其心正直，無怠",
    "T13n0400_002:0477b21": "墮故於利益事深心勤行，心自在故即能發",
    "T13n0400_002:0477b22": "起一切善根，得正念正知善伏心故其心調",
    "T13n0400_002:0477b23": "暢，常少欲故而能&#x5FA7;修頭陀功德，能善資",
    "T13n0400_002:0477b24": "養生喜足故即不斷聖種。於師尊聖賢之所",
    "T13n0400_002:0477b25": "不生侮慢故，即能謙下常起恭敬。心安定故",
    "T13n0400_002:0477b26": "能離我慢及增上慢，無濁亂故無不清淨心，",
    "T13n0400_002:0477b27": "不恃己故能知自行，不毀他故能護眾生，離",
    "T13n0400_002:0477b28": "增上慢故，能親近正法隨授法藥。於諸義中",
    "T13n0400_002:0477b29": "能領解故，是求法者於諸法中初淺次深漸",
    "T13n0400_002:0477c01": "增廣故，能具法欲修無諍行故，即常得法樂。",
    "T13n0400_002:0477c02": "遠離非法故能勤求正法，於三寶中常慚愧",
    "T13n0400_002:0477c03": "故能不斷淨信，信業報故於一切善法中如",
    "T13n0400_002:0477c04": "理作意，修正行故於威儀道隱密寂靜。心不",
    "T13n0400_002:0477c05": "高故而常柔軟，勤行奢摩他故能離掉舉，慧",
    "T13n0400_002:0477c06": "善安住故無毀無譽，安然不動故心如山王。",
    "T13n0400_002:0477c07": "能離高下諸對礙故其心如地，內意清淨故",
    "T13n0400_002:0477c08": "其心如水，無異想故其心如火，無繫著故其",
    "T13n0400_002:0477c09": "心如風，妙無垢故心如虛空。勤求出家故能",
    "T13n0400_002:0477c10": "令佛眼永不喪失，身能離故樂修寂靜之行，",
    "T13n0400_002:0477c11": "心能離故常修正法之行。於諸所行不為塵",
    "T13n0400_002:0477c12": "境之所盜故，說真實語誓願昭明故，如說能",
    "T13n0400_002:0477c13": "行。不為煩惱所摧伏故心常清淨，畢竟無破",
    "T13n0400_002:0477c14": "壞故能修集淨戒，乃至小罪猶懷懼故即能",
    "T13n0400_002:0477c15": "於戒無缺無壞，不為求生天故於戒不斷，純",
    "T13n0400_002:0477c16": "一潔白行故戒無濁染，常能親近善知識故",
    "T13n0400_002:0477c17": "而得開明大菩提道。眼清淨故得無礙光，耳",
    "T13n0400_002:0477c18": "清淨故得無礙聲，鼻清淨故得無礙香，舌清",
    "T13n0400_002:0477c19": "淨故得無礙味，身清淨故得無礙觸，意清淨",
    "T13n0400_002:0477c20": "故得無礙法。[0477c20] 「復次，海意菩薩！若欲離貪結者，",
    "T13n0400_002:0477c21": "應當常修不淨之觀，欲離瞋結修慈心觀，欲",
    "T13n0400_002:0477c22": "離癡結修緣生觀，欲除五蓋善觀五根，欲",
    "T13n0400_002:0477c23": "拔諸障清淨五力，欲蠲現起諸煩惱故於出",
    "T13n0400_002:0477c24": "離道應常清淨；修正行故能離貪、瞋、癡、慢等",
    "T13n0400_002:0477c25": "怖，無慳心故能行法施，無&#x608B;攝故能行財",
    "T13n0400_002:0477c26": "施，大菩提心常堅固故不樂餘乘之法，內心",
    "T13n0400_002:0477c27": "寂靜故能隱密諸根，外境寂靜故善觀諸過",
    "T13n0400_002:0477c28": "失，於生死中常怖畏故不作諸罪，心無懈倦",
    "T13n0400_002:0477c29": "故積集善根而無厭足；為渡四流故常善修",
    "T13n0400_002:0478a01": "治大乘法船，為令眾生到彼岸故善作橋",
    "T13n0400_002:0478a02": "梁。菩薩常以不懈退心，拔諸眾生出生死泥",
    "T13n0400_002:0478a03": "到安隱處。[0478a03] 「海意！菩薩若能具修如是諸行相",
    "T13n0400_002:0478a04": "者，即得圓滿布施之行，亦能清淨持戒之行，",
    "T13n0400_002:0478a05": "此為菩薩能善磨治所發一切智心寶。」[0478a05] 爾時，",
    "T13n0400_002:0478a06": "世尊，重說頌曰：",
    "T13n0400_002:0478a07": "「先當善戒身、語、心，  防護十種清淨業；",
    "T13n0400_002:0478a08": " 慈心觀視諸眾生，  一切智心此磨瑩。",
    "T13n0400_002:0478a09": " 悲心助營他所作，  喜心他法為成辦；",
    "T13n0400_002:0478a10": " 捨心不害諸眾生，  一切智心此磨瑩。",
    "T13n0400_002:0478a11": " 無諂誑故心常正，  止罪能修利益事；",
    "T13n0400_002:0478a12": " 深心增長諸善根，  一切智心此磨瑩。",
    "T13n0400_002:0478a13": " 心自在故念正知，  善伏心故心調暢；",
    "T13n0400_002:0478a14": " 少欲能修頭陀因，  一切智心此磨瑩。",
    "T13n0400_002:0478a15": " 喜足善行於聖種，  復常恭敬於師尊；",
    "T13n0400_002:0478a16": " 而能不生輕侮心，  我慢、邪慢皆遠離。",
    "T13n0400_002:0478a17": " 定心不起增上慢，  無濁亂故心清淨；",
    "T13n0400_002:0478a18": " 不恃己故自了知，  不毀他故為他護。",
    "T13n0400_002:0478a19": " 親近深固妙法藥，  離增上慢治諸病；",
    "T13n0400_002:0478a20": " 希法名為求法人，  勤求法乃具法欲。",
    "T13n0400_002:0478a21": " 修無諍行名樂法，  離非法故能求法；",
    "T13n0400_002:0478a22": " 不壞三寶具信心，  一切智心此磨瑩。",
    "T13n0400_002:0478a23": " 於不善中心懷愧，  於諸如來起慚心；",
    "T13n0400_002:0478a24": " 慚愧具足護諸根，  一切智心此磨瑩。",
    "T13n0400_002:0478a25": " 明了業報勝所作，  信解不著邊執心；",
    "T13n0400_002:0478a26": " 於緣生法不相違，  一切智心此磨瑩。",
    "T13n0400_002:0478a27": " 善護威儀修正行，  心無高故常柔軟；",
    "T13n0400_002:0478a28": " 掉舉不生止行修，  一切智心此磨瑩。",
    "T13n0400_002:0478a29": " 慧善住故無毀譽，  安然眾&#x89A9;如山王；",
    "T13n0400_002:0478b01": " 堅固願中無退心，  一切智心此磨瑩。",
    "T13n0400_002:0478b02": " 苦樂無動心如地，  意淨如水滌塵勞；",
    "T13n0400_002:0478b03": " 心如火無異想生，  心如風行無繫著。",
    "T13n0400_002:0478b04": " 心如虛空妙無垢，  勤求出家佛眼明；",
    "T13n0400_002:0478b05": " 身離能修寂靜心，  心離常依正法行。",
    "T13n0400_002:0478b06": " 所行常說真實語，  如說能行誓願明；",
    "T13n0400_002:0478b07": " 清淨不為染所摧，  無破毀故修戒行。",
    "T13n0400_002:0478b08": " 於戒無缺亦無壞，  小罪能懷大懼心；",
    "T13n0400_002:0478b09": " 護戒亦不求生天，  戒常潔白無濁染。",
    "T13n0400_002:0478b10": " 常能親近善知識，  悉為開明菩提心；",
    "T13n0400_002:0478b11": " 無礙光明照世間，  斯由獲得清淨眼。",
    "T13n0400_002:0478b12": " 智者隨聞種種聲，  不生欣樂、不生厭；",
    "T13n0400_002:0478b13": " 一切聲中表義無，  斯由獲得清淨耳。",
    "T13n0400_002:0478b14": " 鼻香、舌味皆如是，  身觸、意法亦復然；",
    "T13n0400_002:0478b15": " 觸等高下想不生，  斯由獲得諸根淨。",
    "T13n0400_002:0478b16": " 欲離貪染及瞋、癡，  當修不淨慈心觀；",
    "T13n0400_002:0478b17": " 於緣生法復善修，  一切智心此磨瑩。",
    "T13n0400_002:0478b18": " 若欲除去五種蓋，  應當善觀於五根；",
    "T13n0400_002:0478b19": " 欲拔諸障之所纏，  善住清淨於五力。",
    "T13n0400_002:0478b20": " 知出離道除現障，  離不深固住深固；",
    "T13n0400_002:0478b21": " 於四念處常勤修，  正斷、神足亦如是。",
    "T13n0400_002:0478b22": " 復常增進七覺分，  聖八正道亦增修；",
    "T13n0400_002:0478b23": " 無貪、無瞋怖不生，  善護諸根離癡結。",
    "T13n0400_002:0478b24": " 無慳能行於法施，  不生鄙吝愛護心；",
    "T13n0400_002:0478b25": " 於財無攝常施他，  彼菩提心此成就。",
    "T13n0400_002:0478b26": " 於諸財寶無希取，  不捨菩提不求報；",
    "T13n0400_002:0478b27": " 為攝眾生故常行，  布施、愛語、利、同事。",
    "T13n0400_002:0478b28": " 於菩提心不捨離，  亦不愛樂於餘乘；",
    "T13n0400_002:0478b29": " 隨觀如來功德門，  如須彌山心堅固。",
    "T13n0400_002:0478c01": " 內心寂靜省己過，  外護他非不譏毀；",
    "T13n0400_002:0478c02": " 諸所作中離瑕疵，  怖生死故不造罪。",
    "T13n0400_002:0478c03": " 勤行善法無懈倦，  嚴淨佛土不疲勞；",
    "T13n0400_002:0478c04": " 護法不生減失心，  度脫眾生無退墮。",
    "T13n0400_002:0478c05": " 常勤修治大法船，  濟渡四流生死海；",
    "T13n0400_002:0478c06": " 復為橋梁接眾生，  引到涅槃安隱地。",
    "T13n0400_002:0478c07": " 拔眾生出深淤泥，  致於清潔無畏處；",
    "T13n0400_002:0478c08": " 怖畏眾生施慰安，  自渡渡他到彼岸。",
    "T13n0400_002:0478c09": " 若於此法善成就，  即諸菩薩大無畏；",
    "T13n0400_002:0478c10": " 彼能常淨菩提心，  諸煩惱垢不能染。",
    "T13n0400_002:0478c11": " 虛空無垢尚能染，  空中鳥跡尚可見；",
    "T13n0400_002:0478c12": " 煩惱不染菩提心，  自性本來常清淨。",
    "T13n0400_002:0478c13": "[0478c13] 「復次，海意！云何是為菩薩於其所發一切智",
    "T13n0400_002:0478c14": "心寶，堪任摧壓？又復何謂摧壓行相？海意！",
    "T13n0400_002:0478c15": "若此菩薩，於其一切智心寶中，或有破戒不",
    "T13n0400_002:0478c16": "可意人，或復諸魔或魔徒眾，或魔力所加魔",
    "T13n0400_002:0478c17": "宮賢聖，或魔使者固來嬈惱，振擊動搖期",
    "T13n0400_002:0478c18": "剋打擲，當於爾時，菩薩堅固大菩提心令無",
    "T13n0400_002:0478c19": "所壞，亦復不壞度脫一切眾生大悲精進，亦",
    "T13n0400_002:0478c20": "復不壞勤力護持令三寶種不斷不絕，亦復",
    "T13n0400_002:0478c21": "不壞諸佛法中勤行積集一切善根，亦復不",
    "T13n0400_002:0478c22": "壞為成辦相好故積修福行，亦復不壞為嚴",
    "T13n0400_002:0478c23": "淨佛土故勇力增進，亦復不壞為護正法故",
    "T13n0400_002:0478c24": "不惜身命，亦復不壞普為度脫諸眾生故不",
    "T13n0400_002:0478c25": "著己樂。菩薩若能如是深心具足，起如是意，",
    "T13n0400_002:0478c26": "乃能於彼諸眾生所，或遇瞋恚打擲罵辱譏",
    "T13n0400_002:0478c27": "毀之者，菩薩爾時悉能忍受。或為一切眾生",
    "T13n0400_002:0478c28": "之所摧壓，亦悉堪任，以其菩薩普為救度一",
    "T13n0400_002:0478c29": "切眾生，不疲不懈，不退不沒，增發勢力，勇",
    "T13n0400_002:0479a01": "起精進，捍勞忍苦，攝受心故。若有他人固",
    "T13n0400_002:0479a02": "來起瞋，菩薩爾時不以瞋對。他來打擲或",
    "T13n0400_002:0479a03": "復破毀，菩薩爾時皆不以對，作是思惟：『我今",
    "T13n0400_002:0479a04": "應被大乘忍鎧。何以故？此大乘法，與諸世",
    "T13n0400_002:0479a05": "間極相違故。世間眾生順生死流，我大乘法",
    "T13n0400_002:0479a06": "逆生死流。世間眾生互相違背，我大乘法，",
    "T13n0400_002:0479a07": "令諸眾生斷相違故。世間眾生瞋恚熾盛，我",
    "T13n0400_002:0479a08": "大乘法忍力增強。世間眾生互相欺誑，我大",
    "T13n0400_002:0479a09": "乘法令諸眾生慧心圓滿。』又復世間，或有眾",
    "T13n0400_002:0479a10": "生周行十方，執持器仗隨逐菩薩，於諸方處，",
    "T13n0400_002:0479a11": "若行、若住、若坐、若臥，或有一人發大菩提心",
    "T13n0400_002:0479a12": "者，或修布施心者，或修持戒、忍辱、精進、禪定、",
    "T13n0400_002:0479a13": "智慧心者，乃至或聞發一善根心者，我當隨",
    "T13n0400_002:0479a14": "於彼彼方處，斷割其身節節支解猶如棗葉。",
    "T13n0400_002:0479a15": "菩薩設遇如是等事，悉能堪忍。又若世間一",
    "T13n0400_002:0479a16": "切眾生，皆起瞋恚，巧出惡言罵辱譏毀。菩薩",
    "T13n0400_002:0479a17": "爾時，於諸眾生不起少分嬈動之心。所以者",
    "T13n0400_002:0479a18": "何？今我此身於無量無數生死之中，先際已",
    "T13n0400_002:0479a19": "來遍歷諸趣無所不作，或在地獄，或在餓鬼",
    "T13n0400_002:0479a20": "畜生等趣，乃至今在人趣之中，耽味飲食諸",
    "T13n0400_002:0479a21": "欲受用，聽受非法，艱苦追求，邪命資養多",
    "T13n0400_002:0479a22": "種逼迫，於己身命都無果利。雖復多所營",
    "T13n0400_002:0479a23": "作，不能自利亦不利他，是故我今乃至生死",
    "T13n0400_002:0479a24": "後際之中，設使一切眾生於我身分斷割支",
    "T13n0400_002:0479a25": "解，寧受眾苦我終不捨一切智心，亦復不捨",
    "T13n0400_002:0479a26": "一切眾生，亦復不捨諸善法欲。何以故？今",
    "T13n0400_002:0479a27": "我此身，多種逼惱苦切殘毀，比地獄中所",
    "T13n0400_002:0479a28": "受之苦，百分千分乃至優波尼殺曇分皆不",
    "T13n0400_002:0479a29": "及一。是故我於佛法之中，永不捨離，亦復",
    "T13n0400_002:0479b01": "不捨度脫眾生所緣大悲。何以故？如佛所",
    "T13n0400_002:0479b02": "說，一切善法多諸障難，世間眾生多於不善",
    "T13n0400_002:0479b03": "法中而能營助，少能營助於諸善法。是故我",
    "T13n0400_002:0479b04": "今於善法中發勤精進營助修習，非於不善",
    "T13n0400_002:0479b05": "法中而助其力。故我於彼一切眾生瞋恚等",
    "T13n0400_002:0479b06": "事，悉能堪忍。若諸眾生隨所起事，我即旋",
    "T13n0400_002:0479b07": "當施所對治。若有眾生於我起瞋加復嫌恨，",
    "T13n0400_002:0479b08": "我即施其辱忍之法。由我施彼忍辱法已，忍",
    "T13n0400_002:0479b09": "力現故，我於彼所寧捨身命終不起瞋。是故",
    "T13n0400_002:0479b10": "菩薩，若如是修，即不難得阿耨多羅三藐三",
    "T13n0400_002:0479b11": "菩提果。又復若時，或以因緣瞋恚起時，菩",
    "T13n0400_002:0479b12": "薩當念我起斷瞋之法。斷法云何？謂若愛樂",
    "T13n0400_002:0479b13": "於身，若繫屬身，若取著身，如是等法皆悉",
    "T13n0400_002:0479b14": "捨離，由能如是棄捨身故瞋恚不起。[0479b14] 「海意！菩",
    "T13n0400_002:0479b15": "薩若於如是等法，能善思惟勤修習者，即能",
    "T13n0400_002:0479b16": "堪任一切眾生之所摧壓，於一切智心，不壞",
    "T13n0400_002:0479b17": "不失。海意當知！堪任摧壓有其三種：一者、堪",
    "T13n0400_002:0479b18": "任摧壓於身，二者、堪任摧壓於語，三者、堪任",
    "T13n0400_002:0479b19": "摧壓於心。"
}