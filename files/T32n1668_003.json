{
    "T32n1668_003:0613c02": "釋摩訶衍論卷第三",
    "T32n1668_003:0613c04": "龍樹菩薩造",
    "T32n1668_003:0613c05": "姚秦三藏筏提摩多奉 詔譯",
    "T32n1668_003:0613c06": "[0613c06] 已說總識攝生圓滿門。次說總相剖分散說",
    "T32n1668_003:0613c07": "門。",
    "T32n1668_003:0613c08": "[0613c08] 本曰。所言覺義者。謂心體離念相。離念",
    "T32n1668_003:0613c09": "相者等虛空界。無所不遍法界一相。即",
    "T32n1668_003:0613c10": "是如來平等法身。依此法身說名本覺。何",
    "T32n1668_003:0613c11": "以故本覺義者對始覺說。以始覺者即同",
    "T32n1668_003:0613c12": "本覺。始覺義者。依本覺故而有不覺。依不",
    "T32n1668_003:0613c13": "覺故說有始覺。又以覺心原故名究竟",
    "T32n1668_003:0613c14": "覺。不覺心原故非究竟覺。",
    "T32n1668_003:0613c15": "[0613c15] 論曰。於此文中即有二門。云何為二。一",
    "T32n1668_003:0613c16": "者略說本覺安立門。二者略說始覺安立門。",
    "T32n1668_003:0613c17": "本覺門中即有二門。云何為二。一者清淨本",
    "T32n1668_003:0613c18": "覺門。二者染淨本覺門。始覺門中又有二門。",
    "T32n1668_003:0613c19": "云何為二。一者清淨始覺門。二者染淨始覺",
    "T32n1668_003:0613c20": "門。云何名為清淨本覺。本有法身從無始",
    "T32n1668_003:0613c21": "來。具足圓滿過恒沙德常明淨故。云何名",
    "T32n1668_003:0613c22": "為染淨本覺。自性淨心受無明熏。流轉生",
    "T32n1668_003:0613c23": "死無斷絕故。云何名為清淨始覺。無漏性",
    "T32n1668_003:0613c24": "智出離一切無量無明。不受一切無明熏",
    "T32n1668_003:0613c25": "故。云何名為染淨始覺。始覺般若受無明",
    "T32n1668_003:0613c26": "熏不能離故。如是諸覺皆智眷屬。當證何",
    "T32n1668_003:0613c27": "理以為體分。謂性真如及虛空理。如是二",
    "T32n1668_003:0613c28": "理各有幾種。各有二故。云何名為二種真",
    "T32n1668_003:0613c29": "如。一者清淨真如。二者染淨真如。虛空之理",
    "T32n1668_003:0614a01": "亦復如是。云何名為清淨真如。二種淨覺所",
    "T32n1668_003:0614a02": "證真如。離熏習故。云何名為染淨真如。二",
    "T32n1668_003:0614a03": "種染淨覺所證真如。不離熏故。虛空之理",
    "T32n1668_003:0614a04": "亦復如是。以何義故強名本覺。字事差別",
    "T32n1668_003:0614a05": "其相云何。頌曰。",
    "T32n1668_003:0614a06": " 本覺各有十  體雖同字事",
    "T32n1668_003:0614a07": " 各各差別故  謂根鏡等義",
    "T32n1668_003:0614a08": "[0614a08] 論曰。本覺各十。云何十本。一者根字事本。本",
    "T32n1668_003:0614a09": "有法身能善住持一切功德。譬如樹根能善",
    "T32n1668_003:0614a10": "住持一切枝葉及花果等不壞失故。二者",
    "T32n1668_003:0614a11": "本字事本。本有法身從無始來。自然性有",
    "T32n1668_003:0614a12": "不始起故。三者遠字事本。本有法身其有德",
    "T32n1668_003:0614a13": "時。重重久遠無分界故。四者自字事本。本",
    "T32n1668_003:0614a14": "有法身我自成我。非他成我故。五者體字",
    "T32n1668_003:0614a15": "事本。本有法身為諸枝德作依止故。六者",
    "T32n1668_003:0614a16": "性字事本。本有法身不轉之義。常建立故。七",
    "T32n1668_003:0614a17": "者住字事本。本有法身住於無住無去來",
    "T32n1668_003:0614a18": "故。八者常字事本。本有法身決定實際無流",
    "T32n1668_003:0614a19": "轉故。九者堅字事本。本有法身遠離風相。",
    "T32n1668_003:0614a20": "堅固不動若金剛故。十者總字事本。本有法",
    "T32n1668_003:0614a21": "身廣大圓滿。無所不遍為通體故。是名為",
    "T32n1668_003:0614a22": "十。云何十覺。一者鏡字事覺。薩般若慧清淨",
    "T32n1668_003:0614a23": "明白無塵累故。二者開字事覺。薩般若慧通",
    "T32n1668_003:0614a24": "達顯了無障礙故。三者一字事覺。薩般若慧",
    "T32n1668_003:0614a25": "獨尊獨一無比量故。四者離字事覺。薩般若",
    "T32n1668_003:0614a26": "慧自性解脫。出離一切種種縛故。五者滿字",
    "T32n1668_003:0614a27": "事覺。薩般若慧具足無量種種功德。無所",
    "T32n1668_003:0614a28": "少故。六者照字事覺。薩般若慧放大光明。",
    "T32n1668_003:0614a29": "遍照一切無量境故。七者察字事覺。薩般若",
    "T32n1668_003:0614b01": "慧常恒分明無迷亂故。八者顯字事覺。薩般",
    "T32n1668_003:0614b02": "若慧清淨體中淨品眷屬悉現前故。九者知",
    "T32n1668_003:0614b03": "字事覺。薩般若慧於一切法無不窮故。十",
    "T32n1668_003:0614b04": "者覺字事覺。薩般若慧所有功德唯有覺照。",
    "T32n1668_003:0614b05": "無一一法而非覺故。是名為十。如是十種",
    "T32n1668_003:0614b06": "本覺字義。唯依一種大性法身隨義異釋。",
    "T32n1668_003:0614b07": "據其自體無別而已。此中所說二本覺中",
    "T32n1668_003:0614b08": "當何本覺。謂清淨本覺。非染淨本覺。染淨",
    "T32n1668_003:0614b09": "本覺字義差別其相云何。頌曰。",
    "T32n1668_003:0614b10": " 染淨本覺中  或各有十義",
    "T32n1668_003:0614b11": " 前說十事中  各有離性故",
    "T32n1668_003:0614b12": "[0614b12] 論曰。此本覺中或各有十義。所以者何。前十",
    "T32n1668_003:0614b13": "義中各有不守自性義故。字事配屬依向應",
    "T32n1668_003:0614b14": "知。如是二覺同耶異耶。非同同故非異異",
    "T32n1668_003:0614b15": "故。以此義故或同或異。或非是同或非是",
    "T32n1668_003:0614b16": "異。是故皆是皆非而已。以何義故強名始",
    "T32n1668_003:0614b17": "覺。字事差別其相云何。頌曰。",
    "T32n1668_003:0614b18": " 從無始已來  無有惑亂時",
    "T32n1668_003:0614b19": " 今日始初覺  故名為始覺",
    "T32n1668_003:0614b20": "[0614b20] 論曰。從無始來始覺般若。無有惑亂時。",
    "T32n1668_003:0614b21": "而無惑時今始初覺。故名始覺。如是始覺",
    "T32n1668_003:0614b22": "前惑後覺即非始覺。而無惑時理常今常",
    "T32n1668_003:0614b23": "初故。名為始覺。如是始覺二始覺中當何",
    "T32n1668_003:0614b24": "覺耶。謂清淨始覺非染淨始覺。染淨始",
    "T32n1668_003:0614b25": "覺字事差別其相云何。頌曰。",
    "T32n1668_003:0614b26": " 清淨始覺智  不守自性故",
    "T32n1668_003:0614b27": " 而能受染熏  故名染淨覺",
    "T32n1668_003:0614b28": "[0614b28] 論曰。清淨始覺雖無惑時。而不守自性故。",
    "T32n1668_003:0614b29": "能受染熏隨緣流轉。以此義故。是故名為",
    "T32n1668_003:0614c01": "染淨始覺。以何義故強名真如。字事差別",
    "T32n1668_003:0614c02": "其相云何。頌曰。",
    "T32n1668_003:0614c03": " 性真如理體  平等平等一",
    "T32n1668_003:0614c04": " 無有一多相  故名為真如",
    "T32n1668_003:0614c05": "[0614c05] 論曰。性真如理平等平等。唯同一相。亦無一",
    "T32n1668_003:0614c06": "相亦無多相。無一相故遠離同緣。無多",
    "T32n1668_003:0614c07": "相故遠離異緣。以此義故名為真如。如是",
    "T32n1668_003:0614c08": "真如二種淨智親所內證。復次真如各有十",
    "T32n1668_003:0614c09": "義。云何為十真。一者根字事真。乃至第十總",
    "T32n1668_003:0614c10": "字事真。如是十真十種本義。相應俱有不相",
    "T32n1668_003:0614c11": "捨離。是故同名表示而已。云何十如。一者鏡",
    "T32n1668_003:0614c12": "字事如。乃至第十覺字事如。如是十如十種",
    "T32n1668_003:0614c13": "覺義。相應俱有不相捨離。是故同名表示而",
    "T32n1668_003:0614c14": "已。所以者何。十種真理。本有法身有德方便。",
    "T32n1668_003:0614c15": "十種如理。薩般若慧有覺方便。以此義故更",
    "T32n1668_003:0614c16": "重言詞作如是示。此中所說二真如中當",
    "T32n1668_003:0614c17": "何真如。謂清淨真如。非染淨真如。染淨真如",
    "T32n1668_003:0614c18": "字事差別其相云何。頌曰。",
    "T32n1668_003:0614c19": " 清淨真如理  不守自性故",
    "T32n1668_003:0614c20": " 而能受染熏  名染淨真如",
    "T32n1668_003:0614c21": "[0614c21] 論曰。清淨真如從無始來。平等平等自性清",
    "T32n1668_003:0614c22": "淨。不生不滅亦無去來亦無住所。而真如",
    "T32n1668_003:0614c23": "理性不守自性故隨緣動轉。是故名為染",
    "T32n1668_003:0614c24": "淨真如。如是真如二染淨智親所內證。相應",
    "T32n1668_003:0614c25": "俱有不相捨離。如是等義。觀前所說比類",
    "T32n1668_003:0614c26": "應知。以何義故強名虛空。字事差別其相",
    "T32n1668_003:0614c27": "云何。頌曰。",
    "T32n1668_003:0614c28": " 虛空有十義  體雖同義事",
    "T32n1668_003:0614c29": " 各各差別故  謂無礙等義",
    "T32n1668_003:0615a01": "[0615a01] 論曰。性虛空理有十種義。云何為十。一者",
    "T32n1668_003:0615a02": "無障礙義。諸色法中無障礙故二者周遍義。",
    "T32n1668_003:0615a03": "無所不至故。三者平等義。無簡擇故。四者",
    "T32n1668_003:0615a04": "廣大義。無分際故。五者無相義。絕色相故。",
    "T32n1668_003:0615a05": "六者清淨義。無塵累故。七者不動義。無成",
    "T32n1668_003:0615a06": "壞故。八者有空義。滅有量故。九者空空義。",
    "T32n1668_003:0615a07": "離空著故。十者無得義。不能執故。是名為",
    "T32n1668_003:0615a08": "十。如是十事義用差別。若據其體無別而",
    "T32n1668_003:0615a09": "已。此虛空理二種淨智親所內證。相應俱有",
    "T32n1668_003:0615a10": "不相捨離。二虛空中當何虛空。謂清淨虛",
    "T32n1668_003:0615a11": "空非染淨虛空。染淨虛空字事差別其相云",
    "T32n1668_003:0615a12": "何。頌曰。",
    "T32n1668_003:0615a13": " 清淨虛空理  不守自性故",
    "T32n1668_003:0615a14": " 而能受染熏  名染淨虛空",
    "T32n1668_003:0615a15": "[0615a15] 論曰。清淨虛空具足十德。亦無染相亦無",
    "T32n1668_003:0615a16": "淨相。而虛空性不守自性故。能受染熏",
    "T32n1668_003:0615a17": "隨緣流轉。是故名為染淨虛空。能熏所熏",
    "T32n1668_003:0615a18": "建立誹謗等種種門。至廣說分其理具顯。已",
    "T32n1668_003:0615a19": "說字事門。次說隨釋門。所言覺義者者。即",
    "T32n1668_003:0615a20": "是總句。從此自下皆是別句。總者通表一",
    "T32n1668_003:0615a21": "切覺故。別者各各差別說故。就別句中先",
    "T32n1668_003:0615a22": "說清淨本覺清淨始覺。次說染淨本覺染淨",
    "T32n1668_003:0615a23": "始覺。如其次第說相可見。謂心體離念相",
    "T32n1668_003:0615a24": "者。即是清淨本覺。心謂即是自性清淨心。體",
    "T32n1668_003:0615a25": "謂即是本有法身體。如是心體即名本覺。離",
    "T32n1668_003:0615a26": "念相者。即是顯示清淨之義。所謂遠離大無",
    "T32n1668_003:0615a27": "明念故言離念。遠離四種無常之相故言",
    "T32n1668_003:0615a28": "離相。過於恒沙煩惱眷屬。此五有為以為",
    "T32n1668_003:0615a29": "根本。是故舉本無。示眷屬皆空。離念相",
    "T32n1668_003:0615b01": "者者。即唱清淨本覺人辭者即人故。等虛空",
    "T32n1668_003:0615b02": "界無所不遍者。如是覺者善證具足十種德",
    "T32n1668_003:0615b03": "義虛空理故。法界一相者。如是覺者於所",
    "T32n1668_003:0615b04": "證之真如法界。而共和合。一味一相無差別",
    "T32n1668_003:0615b05": "故。即是如來平等法身者。善證二種勝妙之",
    "T32n1668_003:0615b06": "理清淨覺者。即是法身如來自性自體故。依",
    "T32n1668_003:0615b07": "此法身說名本覺者。本有法身自性德中。而",
    "T32n1668_003:0615b08": "作歸依。建立清淨本覺稱。故已說清淨本",
    "T32n1668_003:0615b09": "覺。次說清淨始覺。何以故者。即請問辭。謂",
    "T32n1668_003:0615b10": "欲建立清淨始覺作如是請。問相云何。謂",
    "T32n1668_003:0615b11": "有眾生作如是難。本有法身從本已來。具",
    "T32n1668_003:0615b12": "足無量性之功德。常恒明淨常恒自在。依此",
    "T32n1668_003:0615b13": "義故名本覺者。如是本覺於何時中。何因",
    "T32n1668_003:0615b14": "緣故。具足一切無量功德名本覺耶。若作",
    "T32n1668_003:0615b15": "是說。此本覺者有大智力。能善斷除一切過",
    "T32n1668_003:0615b16": "患。具足圓滿諸功德者。即此本覺前惑後",
    "T32n1668_003:0615b17": "覺。非本覺明。即此功德斷已前隱斷已後",
    "T32n1668_003:0615b18": "顯。非自性明。豈惑覺隱顯。本有之義而得成",
    "T32n1668_003:0615b19": "立。若作是說常斷更不斷。常具足更不具",
    "T32n1668_003:0615b20": "足。是故應有本斷本德者。此義亦不成立。",
    "T32n1668_003:0615b21": "無功德過故。謂一切障。從本斷訖更不待",
    "T32n1668_003:0615b22": "斷。一切功德。從本具足更不待具足覺者。",
    "T32n1668_003:0615b23": "即是始覺非彼本覺。是故般若波羅蜜中作",
    "T32n1668_003:0615b24": "如是說。若覺者是始覺。若不覺者即是無明。",
    "T32n1668_003:0615b25": "若離此二者即名為本覺。以何義故作如",
    "T32n1668_003:0615b26": "是說。本有法身自性德中。而作歸依說名",
    "T32n1668_003:0615b27": "本覺。故言何以故。本覺義者對始覺說者。",
    "T32n1668_003:0615b28": "直決彼疑。謂馬鳴師自通而言。清淨本覺。從",
    "T32n1668_003:0615b29": "本已來不生不滅。非建立有非誹謗無。或",
    "T32n1668_003:0615c01": "非過患或非功德。言語道絕心行處滅。而",
    "T32n1668_003:0615c02": "有言說。具足圓滿過於恒沙無量性德名",
    "T32n1668_003:0615c03": "本覺者。當知從無始來。而有清淨始覺。",
    "T32n1668_003:0615c04": "發大智力發大定力。於一切時於一切處。",
    "T32n1668_003:0615c05": "常恒對治過於恒沙無量無邊過患之海。具",
    "T32n1668_003:0615c06": "足圓滿過於恒沙無量無邊功德淨品。對此",
    "T32n1668_003:0615c07": "清淨始覺者故。立彼清淨本覺之稱。以始",
    "T32n1668_003:0615c08": "覺者即同本覺者。作其所由。謂以自然始",
    "T32n1668_003:0615c09": "覺與彼本覺同故。得對始覺示本覺故。",
    "T32n1668_003:0615c10": "如是二覺熏習差別其相云何。頌曰。",
    "T32n1668_003:0615c11": " 清淨本始覺  從無始已來",
    "T32n1668_003:0615c12": " 遠離一切染  湛明若虛空",
    "T32n1668_003:0615c13": " 是故此門中  無能熏染法",
    "T32n1668_003:0615c14": " 無所熏淨法  唯有自家德",
    "T32n1668_003:0615c15": "[0615c15] 論曰。如是二覺無有能熏所熏差別。唯有",
    "T32n1668_003:0615c16": "自家真實功德故。此門中不應建立能熏",
    "T32n1668_003:0615c17": "所熏。若如是者於此門中有何熏義。所謂",
    "T32n1668_003:0615c18": "有熏。染法淨法不相待成。所謂即是具足",
    "T32n1668_003:0615c19": "轉熏。此熏云何。謂白白故。三身本有契經",
    "T32n1668_003:0615c20": "中作如是說。本有本覺本有始覺。唯有德",
    "T32n1668_003:0615c21": "熏無患德熏。唯有滿轉無分轉事故。已",
    "T32n1668_003:0615c22": "說清淨始覺。次說離性二覺。始覺義者依",
    "T32n1668_003:0615c23": "本覺故而有不覺依不覺故說有始覺者。",
    "T32n1668_003:0615c24": "通示二種離性本始。謂依本覺故而有不覺",
    "T32n1668_003:0615c25": "者。即是離性本覺。依不覺故說有始覺者。即",
    "T32n1668_003:0615c26": "是離性始覺。此義云何。本覺般若不守自",
    "T32n1668_003:0615c27": "性故。善受染熏彼諸染法令得住止。即是",
    "T32n1668_003:0615c28": "本覺離性之義。始覺般若不守自性故。依",
    "T32n1668_003:0615c29": "諸染法如今方起被彼染誑。即是始覺離性",
    "T32n1668_003:0616a01": "之義。始覺般若能斷諸障證諸功德。何故",
    "T32n1668_003:0616a02": "說言始覺之智被染誑耶。於無過法立諸",
    "T32n1668_003:0616a03": "過患。斷除障。故於無德法立諸功德。證得",
    "T32n1668_003:0616a04": "理故。若爾始覺於何時中而得離妄。極解",
    "T32n1668_003:0616a05": "脫道時。方得究竟離。於彼時中到無念故。",
    "T32n1668_003:0616a06": "滿分二事下當顯示。",
    "T32n1668_003:0616a07": "[0616a07] 已說略說兩覺安立門。次說廣說兩覺決擇",
    "T32n1668_003:0616a08": "門。",
    "T32n1668_003:0616a09": "[0616a09] 本曰。此義云何。如凡夫人。覺知前念起",
    "T32n1668_003:0616a10": "惡。故能止後念令其不起。雖復名覺即是",
    "T32n1668_003:0616a11": "不覺故。如二乘觀智初發意菩薩等。覺於念",
    "T32n1668_003:0616a12": "異念無異相。以捨&#x9E81;分別執著相。故名相",
    "T32n1668_003:0616a13": "似覺。如法身菩薩等。覺於念住念無住相。",
    "T32n1668_003:0616a14": "以離分別&#x9E81;念相。故名隨分覺如菩薩地",
    "T32n1668_003:0616a15": "盡。滿足方便一念相應。覺心初起心無初",
    "T32n1668_003:0616a16": "相。以遠離微細念故。得見心性心即常",
    "T32n1668_003:0616a17": "住。名究竟覺。是故修多羅說。若有眾生",
    "T32n1668_003:0616a18": "能觀無念者。即為向佛地故。又心起者。",
    "T32n1668_003:0616a19": "無有初相可知。而言知初相者。即謂無",
    "T32n1668_003:0616a20": "念。是故一切眾生不名為覺。以從本來念",
    "T32n1668_003:0616a21": "念相續未曾離念故。說無始無明。若得無",
    "T32n1668_003:0616a22": "念者。則知心相生住異滅。以無念等故。而",
    "T32n1668_003:0616a23": "實無有始覺之異。以四相俱時而有。皆無",
    "T32n1668_003:0616a24": "自立。本來平等同一覺故。",
    "T32n1668_003:0616a25": "[0616a25] 論曰。即是廣說始覺決擇分。此文中有二門。",
    "T32n1668_003:0616a26": "云何為二。一者建立四相門。二者建立隨覺",
    "T32n1668_003:0616a27": "門。四相門中即有四種。云何為四。一者&#x9E81;重",
    "T32n1668_003:0616a28": "過患四相。二者微細過患四相。三者無常功",
    "T32n1668_003:0616a29": "德四相。四者常住功德四相。&#x9E81;四相者即長",
    "T32n1668_003:0616b01": "時故。細四相者即短時故。無常相者。過患",
    "T32n1668_003:0616b02": "相違始起德故。常住相者。過患相違德常住",
    "T32n1668_003:0616b03": "有故。隨覺門中即有二門。云何為二。一者",
    "T32n1668_003:0616b04": "滿覺門。二者分覺門。滿覺門者。明一覺故。",
    "T32n1668_003:0616b05": "分覺門者。具足顯示覺不覺故。云何名為",
    "T32n1668_003:0616b06": "長時四相。從十信位乃至極解脫道時。方",
    "T32n1668_003:0616b07": "究竟離故。云何名為短時四相。因緣有法不",
    "T32n1668_003:0616b08": "過一剎那故。云何名為始起四相。起滅滅",
    "T32n1668_003:0616b09": "滅起異異異。起住德住起生德生。是故說",
    "T32n1668_003:0616b10": "言始起四相。翻過患故名為功德。今始起",
    "T32n1668_003:0616b11": "故名為無常。云何名為常住四相。今始起德",
    "T32n1668_003:0616b12": "本來有故。云何名為一種覺耶。覺與不覺",
    "T32n1668_003:0616b13": "無有二故。云何名為覺不覺。覺或受染熏。",
    "T32n1668_003:0616b14": "或不受故。如其次第說相可觀。此中四相",
    "T32n1668_003:0616b15": "有二次第。云何為二。一者前後次第。二者",
    "T32n1668_003:0616b16": "俱有次第。前後者。彼無時中前後差別故。",
    "T32n1668_003:0616b17": "俱有者。彼有時中前後一時故。彼無時者。據",
    "T32n1668_003:0616b18": "斷時故。彼有時者。據亂時故。俱有次第",
    "T32n1668_003:0616b19": "其相云何。頌曰。",
    "T32n1668_003:0616b20": " 生住異滅相  如是四種相",
    "T32n1668_003:0616b21": " 一時即前後  非漸次轉得",
    "T32n1668_003:0616b22": " 一時故俱有  前後故次第",
    "T32n1668_003:0616b23": " 俱故成一相  別故成四相",
    "T32n1668_003:0616b24": "[0616b24] 論曰。俱有次第四相者。一者生相。二者住相。",
    "T32n1668_003:0616b25": "三者異相。四者滅相。如是四相或是一時。或",
    "T32n1668_003:0616b26": "是前後。以何義故名為一時。由得同故。",
    "T32n1668_003:0616b27": "以何義故名為前後。&#x9E81;細別故。非漸次轉",
    "T32n1668_003:0616b28": "得者。別為顯示一時義故。以何義故名為",
    "T32n1668_003:0616b29": "俱有。由一時故。以何義故名為次第。由",
    "T32n1668_003:0616c01": "前後故。如是四相俱有故一。&#x9E81;細故四。此",
    "T32n1668_003:0616c02": "中一時當何時耶。根本無明熏真心時。",
    "T32n1668_003:0616c03": "於此時中具起四相。不知不覺一切諸法",
    "T32n1668_003:0616c04": "真實之性周遍。建立過於恒沙無量煩惱。而",
    "T32n1668_003:0616c05": "能隱覆自性淨心還原無日。是故名為俱",
    "T32n1668_003:0616c06": "有四相。何故名生乃至名滅。字義差別其相",
    "T32n1668_003:0616c07": "云何。頌曰。",
    "T32n1668_003:0616c08": " 大無明住地  熏本覺時中",
    "T32n1668_003:0616c09": " 生三種細相  故名為生相",
    "T32n1668_003:0616c10": "[0616c10] 論曰。根本無明熏本覺時生三種相。故名",
    "T32n1668_003:0616c11": "生相。云何為三。一者獨力業相。二者獨力隨",
    "T32n1668_003:0616c12": "相。三者俱合動相。獨力業相者。非取無明",
    "T32n1668_003:0616c13": "之體。取無明之業故。獨力隨相者。非取本",
    "T32n1668_003:0616c14": "覺之體。取本覺之用故。俱合動相者。取和",
    "T32n1668_003:0616c15": "合動相故。總舉此三故名生相。生相之",
    "T32n1668_003:0616c16": "稱立初生故。住相字義其相云何。頌曰。",
    "T32n1668_003:0616c17": " 住相有四種  轉相與現相",
    "T32n1668_003:0616c18": " 智相及相續  是名為四種",
    "T32n1668_003:0616c19": "[0616c19] 論曰。住相有四。云何為四。一者轉相。二者",
    "T32n1668_003:0616c20": "現相。三者智相。四者相續相。是名為四。如",
    "T32n1668_003:0616c21": "是四相。以何義故說名為住。此中住義隨",
    "T32n1668_003:0616c22": "應差別。所謂若據轉相說其住相。而能住",
    "T32n1668_003:0616c23": "持心識熏習故名為住相。若據現相說其",
    "T32n1668_003:0616c24": "住相。而能住持色相熏習故名住相。若據",
    "T32n1668_003:0616c25": "智相說其住相。而能住持六種漸次分別智",
    "T32n1668_003:0616c26": "相應染故名為住相。若據相續相說其住",
    "T32n1668_003:0616c27": "相。而能住持分別事識連續染污。故名住",
    "T32n1668_003:0616c28": "相。即是細分非&#x9E81;分故。異相字義其相云",
    "T32n1668_003:0616c29": "何。頌曰。",
    "T32n1668_003:0617a01": " 異相有二種  執取計名字",
    "T32n1668_003:0617a02": " 如是二種相  直是人執品",
    "T32n1668_003:0617a03": "[0617a03] 論曰。異相有二。云何為二。一者執取相。二",
    "T32n1668_003:0617a04": "者計名字相。如是二相直人執品。如是二",
    "T32n1668_003:0617a05": "相以何義故名為異相。若據執取說其異",
    "T32n1668_003:0617a06": "相。能緣一切無量別相。隨其諸相。&#x9E81;分別識",
    "T32n1668_003:0617a07": "而能執著。異自成異故名異相。若據名字",
    "T32n1668_003:0617a08": "說其異相。隨相立名。依其名字而起著。",
    "T32n1668_003:0617a09": "故名為異相。滅相字義其相云何。頌曰。",
    "T32n1668_003:0617a10": " 滅相有二種  起業及果報",
    "T32n1668_003:0617a11": " 破壞前異心  令受苦名滅",
    "T32n1668_003:0617a12": "[0617a12] 論曰。滅相有二。云何為二。一者起業相。二",
    "T32n1668_003:0617a13": "者業繫苦相。如是二相壞前異位令受苦",
    "T32n1668_003:0617a14": "輪。故名滅相。復次受苦輪時。能滅一切無",
    "T32n1668_003:0617a15": "量善品。故名滅相。復次發起業時。佛性善",
    "T32n1668_003:0617a16": "根漸漸損滅。故名滅相。已說俱有。次說前",
    "T32n1668_003:0617a17": "後。其相云何。頌曰。",
    "T32n1668_003:0617a18": " 滅異住生相  如是四種相",
    "T32n1668_003:0617a19": " 隨智力劣勝  有增減不同",
    "T32n1668_003:0617a20": "[0617a20] 論曰。前後次第者。一者滅相。二者異相。三者",
    "T32n1668_003:0617a21": "住相。四者生相。如是四相隨智慧量增減",
    "T32n1668_003:0617a22": "不同。此義云何。以信位人闕一具三。三賢",
    "T32n1668_003:0617a23": "位人闕二具二。於十地中第九地中闕三",
    "T32n1668_003:0617a24": "具一。第十地中闕&#x9E81;一分具細一分。如來",
    "T32n1668_003:0617a25": "地中四相都無究竟清淨。是故說言增減不",
    "T32n1668_003:0617a26": "同。",
    "T32n1668_003:0617a27": "[0617a27] 已說建立門。次說隨釋門。依彼四相明覺",
    "T32n1668_003:0617a28": "差別即有五位。云何為五。一者十信位。二",
    "T32n1668_003:0617a29": "者三賢位。三者九地位。四者因滿位。五者果",
    "T32n1668_003:0617b01": "滿位。前四位中各有四事。云何為四。一者",
    "T32n1668_003:0617b02": "趣向行者。二者修行因相。三者行因果相。四",
    "T32n1668_003:0617b03": "者熏離俱相。第五位中唯有三事。云何為三。",
    "T32n1668_003:0617b04": "一者能圓滿者。二者對治行相。三者滿究竟",
    "T32n1668_003:0617b05": "相。如其次第說相應觀。第一位言如凡夫",
    "T32n1668_003:0617b06": "人者。即是趣向行者。位在十信。未得不退",
    "T32n1668_003:0617b07": "名為凡夫。已出邪定名為覺者。覺知前念",
    "T32n1668_003:0617b08": "起惡者。即是顯示修行因相。謂未得入十",
    "T32n1668_003:0617b09": "信已前。二種滅相是大過患不知不覺。具",
    "T32n1668_003:0617b10": "造種種一切惡業。遍受一切無量苦果。常恒",
    "T32n1668_003:0617b11": "輪迴五趣四生無休息時。而今以承知識",
    "T32n1668_003:0617b12": "妙緣聖說淨則。而能得入十信位中。覺諸",
    "T32n1668_003:0617b13": "惡業是極過失。知諸苦果是實無樂故。言",
    "T32n1668_003:0617b14": "覺知前念起惡。即是顯示覺滅相義。故能",
    "T32n1668_003:0617b15": "止後念令其不起者。即是顯示行因果相。",
    "T32n1668_003:0617b16": "謂此位中始起治道。氣力極弱故名為故。發",
    "T32n1668_003:0617b17": "心已去發起治道轉自在故。復次前不覺",
    "T32n1668_003:0617b18": "知常起惡業。今覺知故有慚愧心不作惡",
    "T32n1668_003:0617b19": "業。滅相之穢止息不起。雖復名覺即是不",
    "T32n1668_003:0617b20": "覺故者。即是顯示熏離俱相。所謂覺知滅",
    "T32n1668_003:0617b21": "相之法實是過患。彼滅相品不作滅事。故",
    "T32n1668_003:0617b22": "言熏離。彼滅相品。無始已來體性清淨實是",
    "T32n1668_003:0617b23": "功德不知不覺。故言熏俱。此中字句遠流",
    "T32n1668_003:0617b24": "應至於第十地。復次顯示覺與不覺。互",
    "T32n1668_003:0617b25": "相即通是一味故。第二位言如二乘觀智初",
    "T32n1668_003:0617b26": "發意菩薩等者。即是趣向行者。位在三賢。",
    "T32n1668_003:0617b27": "於此位中人空無漏。成就自在無所疑畏。",
    "T32n1668_003:0617b28": "故將二乘同於菩薩總明而已。復次顯示",
    "T32n1668_003:0617b29": "一切二乘。皆悉修行菩薩之道。證入自在大",
    "T32n1668_003:0617c01": "覺地之海故。覺於念異者。即是顯示修行因",
    "T32n1668_003:0617c02": "相。謂二種異相互相與力。而能執取境界",
    "T32n1668_003:0617c03": "之相。發起愛著尋求名字。分別言相故。",
    "T32n1668_003:0617c04": "是故無厭我我所轉盛攀緣思慮更增終日",
    "T32n1668_003:0617c05": "無息。而今發起人空般若。建立方便法空",
    "T32n1668_003:0617c06": "現前。覺知本覺淨心為無明眠。夢於異相",
    "T32n1668_003:0617c07": "起一切障。分分漸漸與遠離智而共相應。",
    "T32n1668_003:0617c08": "從彼夢念得於覺悟。是故說言覺於念異。",
    "T32n1668_003:0617c09": "念無異相者。即是顯示行因果相。謂始覺正",
    "T32n1668_003:0617c10": "念中。二種異相無所有故。以捨&#x9E81;分別執著",
    "T32n1668_003:0617c11": "相者。即是顯示無異相緣。所謂意識有二",
    "T32n1668_003:0617c12": "分別。而能分別一切諸法。云何為二。一者",
    "T32n1668_003:0617c13": "&#x9E81;分別。二者細分別。&#x9E81;者起貪瞋等。能善",
    "T32n1668_003:0617c14": "分別違順境故。細者法執分別。恒流注故。",
    "T32n1668_003:0617c15": "今所遠離彼&#x9E81;分別。非細分別。細分別者",
    "T32n1668_003:0617c16": "極喜離故。故名相似覺者。即是結前。并&#x9E81;",
    "T32n1668_003:0617c17": "顯示熏離俱相。此中相似義即有二種。云何",
    "T32n1668_003:0617c18": "為二。一者異類相似。二者同類相似。異類相",
    "T32n1668_003:0617c19": "似者。二乘相似同類相似者。菩薩相似。二乘",
    "T32n1668_003:0617c20": "人空形三賢空作相似義。三賢菩薩方便法",
    "T32n1668_003:0617c21": "空。形淨心地作相似義。是故總言相似覺",
    "T32n1668_003:0617c22": "焉。第三位言如法身菩薩等者。即是趣向行",
    "T32n1668_003:0617c23": "者。位在九地。九地菩薩真如法界以為自",
    "T32n1668_003:0617c24": "身。般若實智以為自心。垢累已出縛障悉斷。",
    "T32n1668_003:0617c25": "清淨明白無礙自在。是故名為法身菩薩。覺",
    "T32n1668_003:0617c26": "於念住者。即是顯示修行因相。謂四種住相",
    "T32n1668_003:0617c27": "於一切時。而能發起法執分別。離性本覺能",
    "T32n1668_003:0617c28": "令睡眠。本覺之心夢於住相。不能覺曉狂",
    "T32n1668_003:0617c29": "亂而住。今發始覺般若之日。照迷亂住相之",
    "T32n1668_003:0618a01": "闇。始覺正智無分別性。迷亂住相有分別",
    "T32n1668_003:0618a02": "性。有無覺亂極相違故。不能俱行。如是道",
    "T32n1668_003:0618a03": "理分明現前。是故說言覺於念住。念無住相",
    "T32n1668_003:0618a04": "者。即是顯示行因果相。以離分別&#x9E81;念相者。",
    "T32n1668_003:0618a05": "即是顯示無住相緣。謂四種住相形於彼生",
    "T32n1668_003:0618a06": "相極&#x9E81;現故。恐生住際互相雜亂。作如是",
    "T32n1668_003:0618a07": "說止思應觀。如是四種迷亂住相。如其次",
    "T32n1668_003:0618a08": "第。於極喜地過三有地寂滅淨地善慧地",
    "T32n1668_003:0618a09": "中。各離一相。故名隨分覺者。即是結前。并",
    "T32n1668_003:0618a10": "&#x9E81;顯示熏離俱相。生相細念未出離故。",
    "T32n1668_003:0618a11": "第四位言如菩薩地盡者。即是趣向行者。",
    "T32n1668_003:0618a12": "此字句中自有二人。云何為二。一者因圓滿",
    "T32n1668_003:0618a13": "者。二者果圓滿者。因圓滿者。學地盡故。果圓",
    "T32n1668_003:0618a14": "滿者。無學之果滿究竟故初人對治俱合動",
    "T32n1668_003:0618a15": "相。後人對治獨力業相及大無明。獨力隨相",
    "T32n1668_003:0618a16": "非斷法故。無對治道。自此已下顯示二種",
    "T32n1668_003:0618a17": "圓滿者焉。滿足方便一念相應者。即是顯示",
    "T32n1668_003:0618a18": "因圓滿者。謂此位中即有二種金剛喻定。云",
    "T32n1668_003:0618a19": "何為二。一者方便金剛。二者正體金剛無垢",
    "T32n1668_003:0618a20": "行者二種金剛喻三摩提以為自體。是故舉",
    "T32n1668_003:0618a21": "道而標彼人。覺心初起心無初相者。即是",
    "T32n1668_003:0618a22": "顯示果圓滿者。大圓鏡智分明現前。無所",
    "T32n1668_003:0618a23": "不通無所不窮。法界一體無有與等。獨",
    "T32n1668_003:0618a24": "力業相根本無明不能自有。平等虛空一",
    "T32n1668_003:0618a25": "相無相。無初念故。以遠離微細念故得",
    "T32n1668_003:0618a26": "見心性心即常住名究竟覺者。即是顯示",
    "T32n1668_003:0618a27": "始覺般若圓滿之相。而得到於無生覺故。",
    "T32n1668_003:0618a28": "是故修多羅說若有眾生能觀無念者即",
    "T32n1668_003:0618a29": "為向佛地故者。即是引經贊自所說。如是",
    "T32n1668_003:0618b01": "經文為證何義。證佛果故。云何證耶。謂佛",
    "T32n1668_003:0618b02": "果中證成遠離二種念故。云何為二。一者",
    "T32n1668_003:0618b03": "大無明念。二者細業相念。如是二念極解脫",
    "T32n1668_003:0618b04": "道一時相翻不能俱行。是故說言佛果無",
    "T32n1668_003:0618b05": "念。若無妄念當有何念。謂正念故。云何名",
    "T32n1668_003:0618b06": "正念。十德相應故。云何為十。一者出離功",
    "T32n1668_003:0618b07": "德。遠離一切諸難處故。二者同體功德。一",
    "T32n1668_003:0618b08": "切染法歸於自故。三者常住功德。遠離始",
    "T32n1668_003:0618b09": "有之過失故。四者一味功德。圓滿始覺常",
    "T32n1668_003:0618b10": "本覺故。五者俱離功德。遠離一切染淨法",
    "T32n1668_003:0618b11": "故。六者還轉功德。周遍誕生於諸趣故。七",
    "T32n1668_003:0618b12": "者無住功德。於一切處無在處故。八者修",
    "T32n1668_003:0618b13": "行功德。為諸眾生修萬行故。九者圓滿功",
    "T32n1668_003:0618b14": "德。為諸眾生成覺道故。十者虛空功德。如",
    "T32n1668_003:0618b15": "前所說種種功德。從本已來自性皆空無",
    "T32n1668_003:0618b16": "所有故。是名為十。如是十德與極解脫初",
    "T32n1668_003:0618b17": "剎那中。俱行俱起無有前後。一時俱轉是",
    "T32n1668_003:0618b18": "名正念。所引經文不出此義。應審觀察。又",
    "T32n1668_003:0618b19": "心起者無有初相可知而言知初相者即",
    "T32n1668_003:0618b20": "謂無念者。即是除疑令生勝解。謂有眾生",
    "T32n1668_003:0618b21": "作如是疑。極解脫道會本覺時微細初生。",
    "T32n1668_003:0618b22": "知得有耶知得無耶。若知有者。極解脫道",
    "T32n1668_003:0618b23": "當非無念。所以者何。知有初念有初念",
    "T32n1668_003:0618b24": "故。若知無者。極解脫道當不能有。所以者",
    "T32n1668_003:0618b25": "何。既無初念。待何念無立解脫道有。如",
    "T32n1668_003:0618b26": "是疑故。今自通言。所知之相從本已來自",
    "T32n1668_003:0618b27": "性空無。能知之智從本已來無有起時。既",
    "T32n1668_003:0618b28": "無所覺之相。亦無能覺之智。豈可得言有",
    "T32n1668_003:0618b29": "細初相智慧可知。而有言說知初相者。即",
    "T32n1668_003:0618c01": "是顯示無念道理。所以者何。法性之理。雖",
    "T32n1668_003:0618c02": "無所知之初起相。亦無能知之始覺智。而能",
    "T32n1668_003:0618c03": "通達無所知相無能知智。無所有覺都非",
    "T32n1668_003:0618c04": "空無。是故今且衣此道理。作如是說知初",
    "T32n1668_003:0618c05": "相耳。是故一切眾生不名為覺以從本來",
    "T32n1668_003:0618c06": "念念相續未曾離念故說無始無明者。即",
    "T32n1668_003:0618c07": "是成立上無念義。謂金剛已還一切眾生。",
    "T32n1668_003:0618c08": "獨力業相大無明念未出離故。即是顯示一",
    "T32n1668_003:0618c09": "切眾生皆是有念名為眾生。一切諸佛皆得",
    "T32n1668_003:0618c10": "無念名為佛故。自此已下顯示始覺境界",
    "T32n1668_003:0618c11": "周遍圓滿。謂大覺者已到彼岸。遍知一切無",
    "T32n1668_003:0618c12": "量眾生。一心流轉作四相故。如本。若得無",
    "T32n1668_003:0618c13": "念者即知心相生住異滅故。以何義故如",
    "T32n1668_003:0618c14": "是知耶。得自無念時。一切諸眾生平等得",
    "T32n1668_003:0618c15": "故。如本以無念等故故。以何義故。唯一行",
    "T32n1668_003:0618c16": "者得無念時。一切眾生悉得無念。一一眾生",
    "T32n1668_003:0618c17": "皆悉各各有本覺故。此義云何。謂一行者始",
    "T32n1668_003:0618c18": "覺圓滿同本覺時。遍同一切無量眾生本覺",
    "T32n1668_003:0618c19": "心中。非自本覺。所以者何。自性本覺遍眾",
    "T32n1668_003:0618c20": "生界。無所不至故。清淨覺者得無念時。一",
    "T32n1668_003:0618c21": "切眾生皆得無念者。清淨覺者斷無明時。",
    "T32n1668_003:0618c22": "一切眾生亦可斷耶。若爾何過。若始覺者",
    "T32n1668_003:0618c23": "斷無明時。一切眾生皆得斷者。何故上言",
    "T32n1668_003:0618c24": "金剛已還一切眾生。獨力業相大無明念。未",
    "T32n1668_003:0618c25": "出離故不名為覺。若諸眾生無始無明未",
    "T32n1668_003:0618c26": "得出離。而與諸佛同得無念者。無念等",
    "T32n1668_003:0618c27": "義。唯有言說無有實義。豈可得言一切眾",
    "T32n1668_003:0618c28": "生皆有本覺亦有始覺。決斷此難即有二",
    "T32n1668_003:0618c29": "門。云何為二。一者自宗決斷。二者望別決",
    "T32n1668_003:0619a01": "斷。自宗決斷者。此論正宗。為欲顯示一切",
    "T32n1668_003:0619a02": "眾生。同一相續無差別故。是故可得一修",
    "T32n1668_003:0619a03": "行者無始無明究竟斷時。一切眾生亦同斷",
    "T32n1668_003:0619a04": "盡。一修行者滿始覺時。一切眾生亦同得",
    "T32n1668_003:0619a05": "滿。是故三身本有契經中作如是說。爾時",
    "T32n1668_003:0619a06": "世尊告文殊師利言。我由二等而成正",
    "T32n1668_003:0619a07": "覺。云何為二。一者斷等。二者得等。言斷等",
    "T32n1668_003:0619a08": "者。我極解脫道初發起時。一切眾生所有無",
    "T32n1668_003:0619a09": "量無始無明。一時究竟頓決斷故。言得等",
    "T32n1668_003:0619a10": "者。我初成道滿始覺時。一切眾生皆滿足",
    "T32n1668_003:0619a11": "故。是名二等故。望別決斷者。舉圓滿者望",
    "T32n1668_003:0619a12": "眾生界。無一一法而非清淨。舉諸眾生望",
    "T32n1668_003:0619a13": "無上尊。入無明藏無所覺知。皆悉清淨無",
    "T32n1668_003:0619a14": "所障礙。無念等義而得成立。入無明藏無",
    "T32n1668_003:0619a15": "所覺知。上所說文無相違過。舉此一隅應",
    "T32n1668_003:0619a16": "廣觀察。自此已下融諸始覺令同本覺謂",
    "T32n1668_003:0619a17": "五十一分滿始覺。實無轉勝漸次之異。亦無",
    "T32n1668_003:0619a18": "究竟圓滿之極。所以者何。一切始覺四相俱",
    "T32n1668_003:0619a19": "時。而得住止皆無自立。從本已來一味平",
    "T32n1668_003:0619a20": "等自性圓滿。契同無二一相覺故。如本而實",
    "T32n1668_003:0619a21": "無有始覺之異以四相俱時而有皆無自立",
    "T32n1668_003:0619a22": "本來平等同一覺故故。大總持契經中作如",
    "T32n1668_003:0619a23": "是說。悟滅相品始覺般若。有滅相位中而",
    "T32n1668_003:0619a24": "共俱時有。無滅時中始覺隨無。悟異相品",
    "T32n1668_003:0619a25": "始覺般若。有異相位中而共俱時有。無異",
    "T32n1668_003:0619a26": "時中始覺隨無。悟住相品始覺般若。有住",
    "T32n1668_003:0619a27": "相位中而共俱時有。無住時中始覺隨無。",
    "T32n1668_003:0619a28": "悟生相品始覺般若。有生相位中而共俱",
    "T32n1668_003:0619a29": "時有。無生時中始覺隨無。所以者何。一切始",
    "T32n1668_003:0619b01": "覺不能自起。當待染法方得而起。一切染",
    "T32n1668_003:0619b02": "法不能自滅。當待智力方得滅盡。廣說乃",
    "T32n1668_003:0619b03": "至從本已來。一切染法自體空無。而始覺者",
    "T32n1668_003:0619b04": "本無處中作有之解。俱時而轉不名正故。",
    "T32n1668_003:0619b05": "[0619b05] 已說廣說始覺決擇分。次說廣說本覺決擇",
    "T32n1668_003:0619b06": "分。",
    "T32n1668_003:0619b07": "[0619b07] 本曰。復次本覺隨染分別生二種相。與彼",
    "T32n1668_003:0619b08": "本覺不相捨離。云何為二。一者智淨相。二",
    "T32n1668_003:0619b09": "者不思議業相。智淨相者。謂依法力熏習如",
    "T32n1668_003:0619b10": "實修行滿足方便故。破和合識相滅相續",
    "T32n1668_003:0619b11": "心相。顯現法身智淳淨故。此義云何。以一",
    "T32n1668_003:0619b12": "切心識之相皆是無明。無明之相不離覺",
    "T32n1668_003:0619b13": "性。非可壞非不可壞。如大海水因風波",
    "T32n1668_003:0619b14": "動。水相風相不相捨離。而水非動性。若風",
    "T32n1668_003:0619b15": "止滅動相即滅濕性不壞。如是眾生自性清",
    "T32n1668_003:0619b16": "淨心。因無明風動。心與無明俱無形",
    "T32n1668_003:0619b17": "相不相捨離。而心非動性。若無明滅相續",
    "T32n1668_003:0619b18": "則滅。智性不壞故。不思議業相者。以依智",
    "T32n1668_003:0619b19": "淨。能作一切勝妙境界。所謂無量功德之",
    "T32n1668_003:0619b20": "相常無斷絕。隨眾生根自然相應。種種而",
    "T32n1668_003:0619b21": "現得利益故。",
    "T32n1668_003:0619b22": "[0619b22] 論曰。即是廣說隨染本覺決擇分。於此文中",
    "T32n1668_003:0619b23": "即有二門。云何為二。一者本有性智清淨",
    "T32n1668_003:0619b24": "門。二者業用自在無礙門。第一門中即有二",
    "T32n1668_003:0619b25": "門。云何為二。一者不守自性隨緣門。二者對",
    "T32n1668_003:0619b26": "治一切業障門。第二門中復有二門。云何為",
    "T32n1668_003:0619b27": "二。一者隨順機根契當門。二者不動本性常",
    "T32n1668_003:0619b28": "寂門。如是四門隨釋應配。本覺隨染者即",
    "T32n1668_003:0619b29": "是簡句。簡異清淨本覺智故。此句為欲顯",
    "T32n1668_003:0619c01": "示何義。謂為顯示受熏義故。直唱本覺受",
    "T32n1668_003:0619c02": "無明熏不守自性。隨緣無礙俱時轉故。",
    "T32n1668_003:0619c03": "是故名為本覺隨染。即此字句從所隨染立",
    "T32n1668_003:0619c04": "名而已。自此已下直顯能隨本覺體相。分別",
    "T32n1668_003:0619c05": "生二種相與彼本覺不相捨離云何為二。",
    "T32n1668_003:0619c06": "一者智淨相。二者不思議業相者如是二種",
    "T32n1668_003:0619c07": "殊勝之相。與彼隨染本覺性智。俱行俱轉不",
    "T32n1668_003:0619c08": "相捨離故。如是本覺智淨行相其相云何。",
    "T32n1668_003:0619c09": "頌曰。",
    "T32n1668_003:0619c10": " 破滅一切障  顯現法性身",
    "T32n1668_003:0619c11": " 實智清淨故  名為智淨相",
    "T32n1668_003:0619c12": "[0619c12] 論曰。斷一切惡修一切善。具足功德圓滿",
    "T32n1668_003:0619c13": "智慧。莊嚴法身名智淨相。斷一切障當",
    "T32n1668_003:0619c14": "須何力。須滿足力。滿足力者其數幾有。",
    "T32n1668_003:0619c15": "有二種故。云何為二。一者法力熏習滿足方",
    "T32n1668_003:0619c16": "便力。二者如實修行滿足方便力。如是二種",
    "T32n1668_003:0619c17": "方便之力。從無始來自然常住不始而起。",
    "T32n1668_003:0619c18": "如是二中。依法力熏習滿足方便力故。破",
    "T32n1668_003:0619c19": "根本無明及獨力業相。依如實修行滿足方",
    "T32n1668_003:0619c20": "便力故。滅俱合業相能見相及與現相分別",
    "T32n1668_003:0619c21": "智相并相續相。破根本無明獨力業相故。自",
    "T32n1668_003:0619c22": "性身體分明現前。滅俱合相等相續故。般若",
    "T32n1668_003:0619c23": "實智淳淨明白。如本智淨相者謂依法力熏",
    "T32n1668_003:0619c24": "習如實修行滿足方便故。破和合識相滅",
    "T32n1668_003:0619c25": "相續心相顯現法身智淳淨故故。何故三賢",
    "T32n1668_003:0619c26": "及十信位略不顯示。比來次第分明顯故。",
    "T32n1668_003:0619c27": "何故今此門中。最初對治根本無明。乃至",
    "T32n1668_003:0619c28": "最後對治滅相。為欲簡異始覺般若悟次",
    "T32n1668_003:0619c29": "第故。何故始覺背凡向聖。上上去去為次",
    "T32n1668_003:0620a01": "第轉。隨染本覺背聖向凡。下下來來為次",
    "T32n1668_003:0620a02": "第轉。以法爾故。如是二轉當一時耶當前",
    "T32n1668_003:0620a03": "後耶。決定一時即無前後。如是等義何契",
    "T32n1668_003:0620a04": "經中明了顯說。謂證說經。彼契經中如何說",
    "T32n1668_003:0620a05": "耶。謂彼證說契經中作如是說。爾時陀羅尼",
    "T32n1668_003:0620a06": "菩薩發十千問問於如來。於是如來即作",
    "T32n1668_003:0620a07": "十萬決疑難答開菩薩問。如其次第答彼",
    "T32n1668_003:0620a08": "問已即告陀羅尼菩薩言。何故仁者。一事",
    "T32n1668_003:0620a09": "不問須問餘事。加宜佛子更問開發。為自",
    "T32n1668_003:0620a10": "他利問於如來。爾時陀羅尼菩薩。即承佛",
    "T32n1668_003:0620a11": "威神而白佛言。世尊何因緣故。於大眾中",
    "T32n1668_003:0620a12": "唱如是言。",
    "T32n1668_003:0620a13": " 諦聽諸佛子  我從具縛凡",
    "T32n1668_003:0620a14": " 具經一切地  圓滿行因海",
    "T32n1668_003:0620a15": " 莊嚴大覺果  我從清淨地",
    "T32n1668_003:0620a16": " 具經一切地  將一切萬行",
    "T32n1668_003:0620a17": " 得第一信位  入無明藏海",
    "T32n1668_003:0620a18": " 如是二大事  一時非前後",
    "T32n1668_003:0620a19": "[0620a19] 我及一切諸大眾海。皆悉懷疑無解脫時。如",
    "T32n1668_003:0620a20": "宜世尊為諸佛子。種種方便隨宜開示。爾時",
    "T32n1668_003:0620a21": "世尊告總持言。諦聽諦聽善思念之。我當",
    "T32n1668_003:0620a22": "為汝略說其要。善男子此二大事顯示二種",
    "T32n1668_003:0620a23": "般若覺智。云何為二。一者始覺般若。二者本",
    "T32n1668_003:0620a24": "覺般若。善男子始覺般若者。從具縛地漸",
    "T32n1668_003:0620a25": "漸出離。乃至金剛圓滿因行發究竟道。頓",
    "T32n1668_003:0620a26": "斷根本無明住地。覺日圓照無所不遍。是",
    "T32n1668_003:0620a27": "故名為始覺般若。善男子本覺般若者。從清",
    "T32n1668_003:0620a28": "淨性漸漸遠離。乃至信初發究竟智。斷滅",
    "T32n1668_003:0620a29": "相品入無明海隨緣動轉。是故名為本覺",
    "T32n1668_003:0620b01": "般若。於是總持及諸大眾聞此語已。覺知",
    "T32n1668_003:0620b02": "諸法一相一體。亦無一相亦無一體。亦空",
    "T32n1668_003:0620b03": "無言空無言亦空。而諸法性亦是實相亦是",
    "T32n1668_003:0620b04": "常住。亦是決定亦是實有故。自此已下別釋",
    "T32n1668_003:0620b05": "散說顯示因緣。此義云何者即是總問。以一",
    "T32n1668_003:0620b06": "切心識之相皆是無明者。即是總答。所謂種",
    "T32n1668_003:0620b07": "種諸戲論識。發起種種諸攀緣量。慮知一切",
    "T32n1668_003:0620b08": "無量境界。或著一切境界之相不捨離者。",
    "T32n1668_003:0620b09": "皆是無明之氣分故。即是成立上中所說破",
    "T32n1668_003:0620b10": "滅二義。自此已下顯示斷非斷之差別。此中",
    "T32n1668_003:0620b11": "無明當定可斷耶。當不可斷耶。此何所疑。",
    "T32n1668_003:0620b12": "若可斷者。本覺之心亦當可斷。何以故。無明",
    "T32n1668_003:0620b13": "染法本覺性智。俱行俱轉不相捨離。譬如眠",
    "T32n1668_003:0620b14": "士夫及與悟士夫。俱行俱轉不相離故。亦",
    "T32n1668_003:0620b15": "不可言斬眠士時悟士不傷。相續一故。亦",
    "T32n1668_003:0620b16": "不可說得悟士時眠士空無。相續同故。若",
    "T32n1668_003:0620b17": "言異者。過失太故。若不可斷者。自性清淨",
    "T32n1668_003:0620b18": "心常為無明覆。輪轉五道無出離時。是故",
    "T32n1668_003:0620b19": "若言不可斷者。過失亦太。如是無明亦",
    "T32n1668_003:0620b20": "可斷除。亦不斷除。此義云何。無明本覺有",
    "T32n1668_003:0620b21": "二義故。云何為二。一者同體同相義。二者",
    "T32n1668_003:0620b22": "異體異相義。言同義者。一切諸法皆是理",
    "T32n1668_003:0620b23": "故。言異義者。一切諸法功德過患各差別",
    "T32n1668_003:0620b24": "故。若據初門不可斷除。若據後門亦可",
    "T32n1668_003:0620b25": "斷除。諸法無行契經中作如是說。",
    "T32n1668_003:0620b26": " 貪欲是涅槃  恚癡亦如是",
    "T32n1668_003:0620b27": " 如是三事中  有無量佛道",
    "T32n1668_003:0620b28": " 見非見一相  著不著亦然",
    "T32n1668_003:0620b29": " 此無佛無法  知此名世智",
    "T32n1668_003:0620c01": "[0620c01] 本智契經中作如是說。",
    "T32n1668_003:0620c02": " 根本無明闇  其力最大故",
    "T32n1668_003:0620c03": " 能障一切智  令得不自住",
    "T32n1668_003:0620c04": " 斷須般若劍  飾須功德寶",
    "T32n1668_003:0620c05": " 無明海漸竭  法身山徐顯",
    "T32n1668_003:0620c06": "[0620c06] 如本。無明之相不離覺性非可壞非不",
    "T32n1668_003:0620c07": "可壞故。自此已下顯示喻說。大海者喻阿",
    "T32n1668_003:0620c08": "梨耶識。此識有二種義。廣大圓滿如大海",
    "T32n1668_003:0620c09": "故。水者喻本覺心。自性清淨心顯了明白。",
    "T32n1668_003:0620c10": "如淨水故。風者喻根本無明。根本不覺能",
    "T32n1668_003:0620c11": "起動轉慮知之識。如彼風故。波動者喻諸",
    "T32n1668_003:0620c12": "戲論識。如是諸識遷動流轉。往來無常如",
    "T32n1668_003:0620c13": "海波故。水相風相不相捨離者。喻真妄相",
    "T32n1668_003:0620c14": "資俱行合轉。謂本覺心不自起故。當資無",
    "T32n1668_003:0620c15": "明之力方得而起。根本無明不自轉故。要",
    "T32n1668_003:0620c16": "因真心之力。方得而轉如水不自作波浪",
    "T32n1668_003:0620c17": "故。當因風之力方得作波。風不自現動",
    "T32n1668_003:0620c18": "相故。要資彼水方得而現動轉相故。而水",
    "T32n1668_003:0620c19": "非動性者。喻本覺心離有為相。謂本覺真心",
    "T32n1668_003:0620c20": "從本已來。遠離動念解脫結縛。體性清淨",
    "T32n1668_003:0620c21": "相用自在。而不守自性故。隨無明之緣作",
    "T32n1668_003:0620c22": "種種相。如水非動性而不守自性故。隨風",
    "T32n1668_003:0620c23": "之緣作種種波故。若風止滅動相則滅者。",
    "T32n1668_003:0620c24": "喻根本無明滅戲論諸識皆滅無餘。本覺斷",
    "T32n1668_003:0620c25": "障先對治根本無明。後對治慮知攀緣之諸",
    "T32n1668_003:0620c26": "識故。濕性不壞者。喻本覺之智離斷滅法",
    "T32n1668_003:0620c27": "故。謂無明滅諸識皆盡。本覺真心無有壞",
    "T32n1668_003:0620c28": "滅。如彼風滅諸波皆息而清白水終不壞滅",
    "T32n1668_003:0620c29": "故。自此已下顯示合說。如其次第應配屬",
    "T32n1668_003:0621a01": "焉。大海風水從誰而生。謂從龍王生故。各",
    "T32n1668_003:0621a02": "從何處而生。所謂若水從其頭頂而出。若",
    "T32n1668_003:0621a03": "風從其尾末而出。何故海水為風所動。作",
    "T32n1668_003:0621a04": "種種波不斷絕耶。謂由二事故。云何為",
    "T32n1668_003:0621a05": "二。一者有同類大種故。二者由法爾故。此",
    "T32n1668_003:0621a06": "義云何。彼水大中亦有風大。彼風大中亦有",
    "T32n1668_003:0621a07": "水大。互相有故。而共和合作種種波。常恒相",
    "T32n1668_003:0621a08": "續不斷絕焉。若水大中無彼風大。風當不",
    "T32n1668_003:0621a09": "能令水動。若風大中無彼水大。水當不",
    "T32n1668_003:0621a10": "能隨風轉。何以故。以四大種俱生俱轉不",
    "T32n1668_003:0621a11": "相離故。而隨一大分明現知不了餘大者。",
    "T32n1668_003:0621a12": "增相減相而不同故。復次從無始來由法",
    "T32n1668_003:0621a13": "爾故。無明本覺亦復如是。大龍王者。喻一",
    "T32n1668_003:0621a14": "心法。風者喻無明住地。從尾未出者。顯示",
    "T32n1668_003:0621a15": "此法下劣形相。水者喻本覺真心。從頭頂",
    "T32n1668_003:0621a16": "出者。顯示此法勝妙形相。彼水大中亦有",
    "T32n1668_003:0621a17": "風大者。喻自性清淨本覺心中有根本無",
    "T32n1668_003:0621a18": "明。彼風大中亦有水大者。喻根本無明藏",
    "T32n1668_003:0621a19": "中有本覺佛性。此論本意異相為初同相為",
    "T32n1668_003:0621a20": "後。隨釋應觀。諸佛無盡藏契經中作如是",
    "T32n1668_003:0621a21": "說。煩惱大海中有圓滿如來。宣說實相常住",
    "T32n1668_003:0621a22": "之理。本覺實性中有無明眾生。起無量無邊",
    "T32n1668_003:0621a23": "煩惱之波。如是大事佛菩薩境界。非凡夫",
    "T32n1668_003:0621a24": "二乘之所能知故。已說本有性智清淨門。",
    "T32n1668_003:0621a25": "次說業用自在無礙門。謂此門中。本有性智",
    "T32n1668_003:0621a26": "以為所依。起應化用。為一切修行者。顯示",
    "T32n1668_003:0621a27": "種種勝妙色相。為眼根作境界。出現種種",
    "T32n1668_003:0621a28": "勝妙音聲。為耳根作境界。發起種種勝妙",
    "T32n1668_003:0621a29": "芬香。為鼻根作境界。出現種種勝妙法味。",
    "T32n1668_003:0621b01": "為舌根作境界。發起種種勝妙三昧觸。為",
    "T32n1668_003:0621b02": "身根作境界。出現種種甚深法藏。為意根",
    "T32n1668_003:0621b03": "作境界。如其次第。光明日月寶德如來。音",
    "T32n1668_003:0621b04": "聲梵響清淨如來。香積芬流圓滿如來。一味",
    "T32n1668_003:0621b05": "無雜平等如來。覺觸分明顯相如來。智慧明",
    "T32n1668_003:0621b06": "達遍滿如來。具足成就隨時隨處隨機根",
    "T32n1668_003:0621b07": "量。教化利益無礙自在。不動一念遍三世",
    "T32n1668_003:0621b08": "中。不分一身滿十方中而能作佛事故。",
    "T32n1668_003:0621b09": "如本不思議業相者以依智淨能作一切",
    "T32n1668_003:0621b10": "勝妙境界所謂無量功德之相常無斷絕隨",
    "T32n1668_003:0621b11": "眾生根自然相應種種而現得利益故故。",
    "T32n1668_003:0621b12": "[0621b12] 已說廣說隨染本覺門。次說廣說性淨本",
    "T32n1668_003:0621b13": "覺門。",
    "T32n1668_003:0621b14": "[0621b14] 本曰。復次覺體相者。有四種大義。與虛",
    "T32n1668_003:0621b15": "空等猶如淨鏡。云何為四。一者如實空鏡。",
    "T32n1668_003:0621b16": "遠離一切心境界相無法可現。非覺照義",
    "T32n1668_003:0621b17": "故。二者因熏習鏡。謂如實不空。一切世間境",
    "T32n1668_003:0621b18": "界悉於中現。不出不入不失不壞常住一",
    "T32n1668_003:0621b19": "心。以一切法即真實性故。又一切染法所",
    "T32n1668_003:0621b20": "不能染。智體不動具足無漏熏眾生故。",
    "T32n1668_003:0621b21": "三者法出離鏡。謂不空法出煩惱礙智礙。離",
    "T32n1668_003:0621b22": "和合相淳淨明故。四者緣熏習鏡。謂依法出",
    "T32n1668_003:0621b23": "離故。遍照眾生之心令修善根。隨念示現",
    "T32n1668_003:0621b24": "故。",
    "T32n1668_003:0621b25": "[0621b25] 論曰。即是廣說性淨本覺分。此四種大義中",
    "T32n1668_003:0621b26": "各有二義。與彼大義不相捨離。云何為二。",
    "T32n1668_003:0621b27": "一者等空義。二者同鏡義。如本復次覺體相",
    "T32n1668_003:0621b28": "者有四種大義與虛空等猶如淨鏡故。云",
    "T32n1668_003:0621b29": "何名為如實空鏡。及有二義其相云何。頌",
    "T32n1668_003:0621c01": "曰。",
    "T32n1668_003:0621c02": " 性淨本覺中  遠離慮知如",
    "T32n1668_003:0621c03": " 遠離妄境實  示遠離義空",
    "T32n1668_003:0621c04": " 鏡摩奢趺娑  舉一示一故",
    "T32n1668_003:0621c05": "[0621c05] 論曰。性淨本覺之體性中。遠離一切攀緣慮",
    "T32n1668_003:0621c06": "知諸戲論識。成就一味平等之義故名為",
    "T32n1668_003:0621c07": "如。遠離一切虛妄境界種種相分。成就決",
    "T32n1668_003:0621c08": "定真實之相故名為實。為欲顯示遠離之",
    "T32n1668_003:0621c09": "義故名為空。鏡謂喻名。然此中鏡即喻摩",
    "T32n1668_003:0621c10": "奢趺娑珠鏡。非餘種種油摩等鏡以為譬喻。",
    "T32n1668_003:0621c11": "何以故。取此摩奢趺娑珠鏡安置一處。珠",
    "T32n1668_003:0621c12": "鏡前中或蘊種種石。或蘊種種飲食。或",
    "T32n1668_003:0621c13": "蘊種種莊嚴具。或蘊同類珠鏡。彼珠鏡中餘",
    "T32n1668_003:0621c14": "像不現。唯同類珠分明顯了故。如實空鏡亦",
    "T32n1668_003:0621c15": "復如是。於此鏡中唯同自類清淨功德安立",
    "T32n1668_003:0621c16": "集成。種種異類諸過患法皆遠離故。如本云",
    "T32n1668_003:0621c17": "何為四。一者如實空鏡。遠離一切心境界",
    "T32n1668_003:0621c18": "相無法可現故。何故各有二種義。而唯示",
    "T32n1668_003:0621c19": "同鏡義等。空之義不顯示耶。以舉一義兼",
    "T32n1668_003:0621c20": "示一義故。若如是者。云何名為等空之",
    "T32n1668_003:0621c21": "義耶。謂如虛空清淨無染四障所不能覆。",
    "T32n1668_003:0621c22": "廣大無邊三世所不能攝。如實空鏡亦復如",
    "T32n1668_003:0621c23": "是故。非覺照義故者。即是顯示遠離因緣。",
    "T32n1668_003:0621c24": "謂如彼摩奢趺娑珠鏡中。石等諸像不現前",
    "T32n1668_003:0621c25": "者。石等諸法皆鄙穢故。此本覺珠鏡中。種種",
    "T32n1668_003:0621c26": "妄法不現前者。一切染法皆悉是無明不覺",
    "T32n1668_003:0621c27": "之相。無照達義故。云何名為因熏習鏡。及",
    "T32n1668_003:0621c28": "有二義其相云何。頌曰。",
    "T32n1668_003:0621c29": " 性淨本覺智  三種世間法",
    "T32n1668_003:0622a01": " 皆悉不捨離  為一覺熏習",
    "T32n1668_003:0622a02": " 莊嚴法身果  故名因熏習",
    "T32n1668_003:0622a03": " 鏡輪多梨花  空容受遍一",
    "T32n1668_003:0622a04": "[0622a04] 論曰。性淨本覺三世間中皆悉不離。熏習彼",
    "T32n1668_003:0622a05": "三而為一覺。莊嚴一大法身之果。是故名",
    "T32n1668_003:0622a06": "為因熏習鏡。云何名為三種世間。一者眾生",
    "T32n1668_003:0622a07": "世間。二者器世間。三者智正覺世間。眾生世",
    "T32n1668_003:0622a08": "間者。謂異生性界。器世間者。謂所依止土。智",
    "T32n1668_003:0622a09": "正覺世間者。謂佛菩薩。是名為三。此中鏡",
    "T32n1668_003:0622a10": "者。謂輪多梨花鏡。如取輪多梨花。安置一",
    "T32n1668_003:0622a11": "處周集諸物。由此花熏一切諸物皆悉明",
    "T32n1668_003:0622a12": "淨。又明淨物華中現前皆悉無餘。一切諸物",
    "T32n1668_003:0622a13": "中彼華現前亦復無餘因熏習鏡亦復如是。",
    "T32n1668_003:0622a14": "熏一切法為清淨覺令平等故。復次虛",
    "T32n1668_003:0622a15": "空義者。即有二種。云何為二。一者容受義。",
    "T32n1668_003:0622a16": "二者遍一義。容受義者。容受諸色無障礙",
    "T32n1668_003:0622a17": "故。遍一義者。種種諸色唯同一種大虛空故。",
    "T32n1668_003:0622a18": "如本二者因熏習鏡謂如實不空一切世間",
    "T32n1668_003:0622a19": "境界悉於中現故。如是本覺從無始來遠",
    "T32n1668_003:0622a20": "離四種過。自性清淨常住一心。云何為四。一",
    "T32n1668_003:0622a21": "者遠離不遍之過。三種世間不出本覺清淨",
    "T32n1668_003:0622a22": "鏡故。如本不出故。二者遠離雜亂之過。一",
    "T32n1668_003:0622a23": "切諸法不入本覺清淨鏡故。如本不入故。",
    "T32n1668_003:0622a24": "三者遠離過患之過本覺鏡中現前諸法。無",
    "T32n1668_003:0622a25": "不本覺淨功德故。如本不失故。四者遠離",
    "T32n1668_003:0622a26": "無常之過。本覺鏡中現前諸法。無不常住無",
    "T32n1668_003:0622a27": "為智故。如本不壞故。遠離邊過圓滿中實。",
    "T32n1668_003:0622a28": "是故說言常住一心。自此已下顯示因緣。",
    "T32n1668_003:0622a29": "何因緣故本覺智中種種諸法。如彼本覺離",
    "T32n1668_003:0622b01": "諸過耶。種種諸法皆悉無不真實體故。如",
    "T32n1668_003:0622b02": "本以一切法即真實性故故。自此已下作緣",
    "T32n1668_003:0622b03": "決疑。謂有眾生作如是疑。三世間中眾生",
    "T32n1668_003:0622b04": "世間無明染法具足圓滿。流轉遷動無休息",
    "T32n1668_003:0622b05": "時。如是世間現本覺者。不可得言本覺",
    "T32n1668_003:0622b06": "清淨遠離諸過。以此義故今通而言。又一",
    "T32n1668_003:0622b07": "切染法所不能染。般若實智其體不動。自",
    "T32n1668_003:0622b08": "性清淨具足無漏。常恒熏習眾生世間令",
    "T32n1668_003:0622b09": "清淨故。如本又一切染法所不能染智體",
    "T32n1668_003:0622b10": "不動具足無漏熏眾生故故。云何名為法",
    "T32n1668_003:0622b11": "出離鏡。及有二義其相云何。頌曰。",
    "T32n1668_003:0622b12": " 如實不空法  出離三過失",
    "T32n1668_003:0622b13": " 圓滿三種德  故名法出離",
    "T32n1668_003:0622b14": " 鏡消練頗梨  空出離色義",
    "T32n1668_003:0622b15": "[0622b15] 論曰。無漏性德。出離三過圓滿三德。名",
    "T32n1668_003:0622b16": "法出離。云何名為三種過失。一者無明染品。",
    "T32n1668_003:0622b17": "名煩惱礙。二者根本無明。名為智礙。三者",
    "T32n1668_003:0622b18": "俱合轉相。名戲論識。是名為三。如是三過",
    "T32n1668_003:0622b19": "究竟離故。名為出離。如本三者法出離鏡謂",
    "T32n1668_003:0622b20": "不空法出煩惱礙智礙離和合相故。云何",
    "T32n1668_003:0622b21": "名為三種功德。一者淳成就功德。二者淨成",
    "T32n1668_003:0622b22": "就功德。三者明成就功德。是名為三。如本",
    "T32n1668_003:0622b23": "淳淨明故故。出離何過圓滿何德。謂出離",
    "T32n1668_003:0622b24": "煩惱礙圓滿淨成就功德。出離智礙圓滿",
    "T32n1668_003:0622b25": "明成就功德。出離和合轉相圓滿淳成就功",
    "T32n1668_003:0622b26": "德。何以故相對法爾故。此中鏡者謂頗梨珠。",
    "T32n1668_003:0622b27": "譬如頗梨珠淪深泥中。即便湧現出離彼",
    "T32n1668_003:0622b28": "泥。外騰一丈量。若置濁水中驅渾成塵累。",
    "T32n1668_003:0622b29": "唯止清水安住其中。若置福多伽林中。出",
    "T32n1668_003:0622c01": "現香氣礙彼穢香。遠去而住。法出離鏡亦復",
    "T32n1668_003:0622c02": "爾故。此中喻詮者。喻自體淨義。住思應觀。",
    "T32n1668_003:0622c03": "等空義者。出離色義。謂如虛空遠離大種",
    "T32n1668_003:0622c04": "一向清淨。法出離鏡亦復爾故。云何名為緣",
    "T32n1668_003:0622c05": "熏習鏡。及有二義其相云何。頌曰。",
    "T32n1668_003:0622c06": " 於無量無邊  諸眾生緣中",
    "T32n1668_003:0622c07": " 出無量無邊  殊勝應化身",
    "T32n1668_003:0622c08": " 熏習眾生心  出生諸善根",
    "T32n1668_003:0622c09": " 增長兩輪花  莊嚴法身果",
    "T32n1668_003:0622c10": " 故名緣熏習  鏡碧中頗梨",
    "T32n1668_003:0622c11": " 空隨順成義  如法應觀察",
    "T32n1668_003:0622c12": "[0622c12] 論曰。譬如取頗梨珠安置一處。周匝積集",
    "T32n1668_003:0622c13": "種種色珠。彼頗梨珠隨向珠色現前轉變。",
    "T32n1668_003:0622c14": "緣熏習鏡亦復爾故。又譬如虛空有自在力",
    "T32n1668_003:0622c15": "故。於一切所作之事中隨順成立。緣熏習鏡",
    "T32n1668_003:0622c16": "亦復如是。於一切眾生修行之事中。隨應",
    "T32n1668_003:0622c17": "建立故。如本四者緣熏習鏡謂依法出離故",
    "T32n1668_003:0622c18": "遍照眾生之心令修善根隨念示現故故。",
    "T32n1668_003:0622c19": "如是四種本覺大義。遍一切眾生界一切二",
    "T32n1668_003:0622c20": "乘界。一切菩薩界一切如來界中。無不住",
    "T32n1668_003:0622c21": "處無不照處。無不通處無不至處。具足",
    "T32n1668_003:0622c22": "圓滿具足圓滿。"
}