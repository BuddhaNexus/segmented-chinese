{
    "T07n0220_479:0427a02": "大般若經第三會序",
    "T07n0220_479:0427a04": "西明寺沙門玄則",
    "T07n0220_479:0427a05": "[0427a05] 夫正理晦於率情，而情由理鏡；妙觀睽於",
    "T07n0220_479:0427a06": "殉&#x8FF9;，而&#x8FF9;以觀冥。然情&#x8FF9;兩崇，假名相而",
    "T07n0220_479:0427a07": "耽習；則理觀雙拔，資漸漬於多聞。王城所以",
    "T07n0220_479:0427a08": "亟迂，聖席於茲復坦。是用入遊戲定，摛前會",
    "T07n0220_479:0427a09": "之神蹤；出微妙音，集向時之遙證。光敷法潤、",
    "T07n0220_479:0427a10": "藻汰心源，將欲利無利於情區、度不度於",
    "T07n0220_479:0427a11": "生品，運六通於即寂、流四辯於忘言，固當住",
    "T07n0220_479:0427a12": "不思議得無分別。至如夢中重夢，尚嬰馳殉",
    "T07n0220_479:0427a13": "之勞；即明覺後復覺，乃有發蒙之慶。何物物",
    "T07n0220_479:0427a14": "之殊炫，而如如之罕覯哉！彼如復如者，非異",
    "T07n0220_479:0427a15": "所異也。在纏出纏而性淨、有佛無佛而體常，",
    "T07n0220_479:0427a16": "會之則歸來，號如來矣；乖之則流異，稱異生",
    "T07n0220_479:0427a17": "焉。前際空而累盡，後際空而德滿爾。其闢甘",
    "T07n0220_479:0427a18": "露門、坐金剛座，假名法外無色而莊嚴、勝義",
    "T07n0220_479:0427a19": "諦中無心而啟悟，故能斷以空滯空之惡取、",
    "T07n0220_479:0427a20": "開無說假說之善權，熙妙色之殊對、霈圓音",
    "T07n0220_479:0427a21": "之各解，莫非自般若以為源、依般若以成學。",
    "T07n0220_479:0427a22": "譬山王之高妙、谷王之宗長，義必重深、辭亦",
    "T07n0220_479:0427a23": "豐祕。凡五十九卷、三十一品，於舊無涉，號單",
    "T07n0220_479:0427a24": "譯焉。",
    "T07n0220_479:0427b02": "大般若波羅蜜多經卷第四百七",
    "T07n0220_479:0427b03": "十九",
    "T07n0220_479:0427b05": "三藏法師玄奘奉 詔譯",
    "T07n0220_479:0427b06": "第三分緣起品第一",
    "T07n0220_479:0427b07": "[0427b07] 如是我聞：[0427b07] 一時，薄伽梵住王舍城鷲&#x5CEF;山中，",
    "T07n0220_479:0427b08": "與大苾芻眾五億人俱，皆阿羅漢，諸漏已盡",
    "T07n0220_479:0427b09": "無復煩惱，得真自在心善解脫、慧善解脫，",
    "T07n0220_479:0427b10": "如調慧馬亦如大龍，已作所作已辦所辦，棄",
    "T07n0220_479:0427b11": "諸重擔逮得己利，盡諸有結正知解脫，至心",
    "T07n0220_479:0427b12": "自在第一究竟，除阿難陀獨居學地，舍利子",
    "T07n0220_479:0427b13": "等而為上首。復有五百苾芻尼眾皆阿羅漢，",
    "T07n0220_479:0427b14": "耶輸達羅而為上首。復有多千鄔波索迦、鄔",
    "T07n0220_479:0427b15": "波斯迦皆已見法。復有無量無數不可稱、不",
    "T07n0220_479:0427b16": "可量、不可說無等等大菩薩僧，一切皆得大",
    "T07n0220_479:0427b17": "陀羅尼勝三摩地，安住空性，行無相境；願無",
    "T07n0220_479:0427b18": "分別，得一切法平等性忍；具無礙解，諸所演",
    "T07n0220_479:0427b19": "說深妙理趣辯才無盡，遊戲五通永無退失；",
    "T07n0220_479:0427b20": "氣調溫雅一切欽承，勤進勇銳無諸懈怠；捨",
    "T07n0220_479:0427b21": "親棄財忘身殉命，不以矯誑有所貪求，為諸",
    "T07n0220_479:0427b22": "有情而宣妙理；證深法忍至等極趣，得大無",
    "T07n0220_479:0427b23": "畏身意坦然；超出眾魔所作事業，降煩惱敵",
    "T07n0220_479:0427b24": "息諸業障；一切他論所不能伏，聲聞、獨覺不",
    "T07n0220_479:0427b25": "測其量；於法於心皆得自在，解脫所有業煩",
    "T07n0220_479:0427b26": "惱障；於說眾緣無不善巧，契深緣起無盡理",
    "T07n0220_479:0427b27": "趣；滅見、隨眠，斷諸纏結，於眾諦理智皆善證，",
    "T07n0220_479:0427b28": "發弘誓願已經多劫；含笑先言容顏舒泰，詞",
    "T07n0220_479:0427b29": "韻和美妙辯無窮；處眾尊嚴威容肅穆，動止",
    "T07n0220_479:0427c01": "儀雅無畏坦然，那庾多劫巧說無盡；觀諸法",
    "T07n0220_479:0427c02": "門，猶如幻事、陽焰、夢境、水月、響聲，既類空花、",
    "T07n0220_479:0427c03": "鏡像、光影，亦如變化及尋香城，雖體實無而",
    "T07n0220_479:0427c04": "現似有；於甚深理說無所畏，讚頌巧妙心不",
    "T07n0220_479:0427c05": "下劣；善知有情種種勝解心行所趣微細差",
    "T07n0220_479:0427c06": "別，善能通達後際無礙；成就最勝無生法忍，",
    "T07n0220_479:0427c07": "如實悟入法平等性，攝受無邊大願佛土；於",
    "T07n0220_479:0427c08": "十方界無數諸佛，由等持力常念現前；一切",
    "T07n0220_479:0427c09": "如來出興于世，皆能歷事無空過者，亦能勸",
    "T07n0220_479:0427c10": "請久住世間，轉正法輪度無量眾；善能伏滅",
    "T07n0220_479:0427c11": "一切隨眠及諸見趣、煩惱、纏垢，引發遊戲百",
    "T07n0220_479:0427c12": "千等持，於諸法門能善悟入。是諸菩薩摩訶",
    "T07n0220_479:0427c13": "薩眾，具如是等無量功德，經無數劫歎不能",
    "T07n0220_479:0427c14": "盡，其名曰賢守菩薩、寶性菩薩、導師菩薩、",
    "T07n0220_479:0427c15": "仁授菩薩、星授菩薩、水天菩薩、帝授菩薩、",
    "T07n0220_479:0427c16": "上慧菩薩、觀自在菩薩、得大勢菩薩、妙吉祥",
    "T07n0220_479:0427c17": "菩薩、金剛慧菩薩、寶印手菩薩、常舉手菩薩、",
    "T07n0220_479:0427c18": "慈氏菩薩，如是等無量百千俱胝那庾多菩",
    "T07n0220_479:0427c19": "薩摩訶薩而為上首。",
    "T07n0220_479:0427c20": "[0427c20] 爾時，世尊於師子座上，自敷尼師壇結跏趺",
    "T07n0220_479:0427c21": "坐，端身正願住對面念，入等持王妙三摩地；",
    "T07n0220_479:0427c22": "諸三摩地皆攝入此三摩地中，是所流故。[0427c22] 爾",
    "T07n0220_479:0427c23": "時，世尊正知正念，從等持王安庠而起，以淨",
    "T07n0220_479:0427c24": "天眼觀察十方殑伽沙等諸佛世界，舉身怡",
    "T07n0220_479:0427c25": "悅，從兩足下千輻輪相，各放六十百千俱胝",
    "T07n0220_479:0427c26": "那庾多光。從足十指、兩趺、兩跟、兩踝、兩脛、兩&#x8168;、",
    "T07n0220_479:0427c27": "兩膝、兩髀、兩股、腰&#x8107;、腹背、臍中、心上、胸臆",
    "T07n0220_479:0427c28": "德字、大士夫相、兩乳、兩腋、兩肩、兩膊、兩肘、兩",
    "T07n0220_479:0427c29": "臂、兩腕、兩手、兩掌、十指、項胭、頤頷、頰額、頭頂、兩",
    "T07n0220_479:0428a01": "眉、兩眼、兩耳、兩鼻、口四牙、四十齒、眉間毫相，一",
    "T07n0220_479:0428a02": "一身分各放六十百千俱胝那庾多光。此一",
    "T07n0220_479:0428a03": "一光各照三千大千世界，從此展轉遍照十",
    "T07n0220_479:0428a04": "方殑伽沙等諸佛世界，其中有情觸斯光者，",
    "T07n0220_479:0428a05": "必獲無上正等菩提。",
    "T07n0220_479:0428a06": "[0428a06] 爾時，世尊一切毛孔皆悉熙怡，各出六十百千",
    "T07n0220_479:0428a07": "俱胝那庾多光，是一一光各照三千大千世",
    "T07n0220_479:0428a08": "界，從此展轉遍照十方殑伽沙等諸佛世界，",
    "T07n0220_479:0428a09": "其中有情觸斯光者，必獲無上正等菩提。[0428a09] 爾",
    "T07n0220_479:0428a10": "時，世尊演身常光照此三千大千世界，從此",
    "T07n0220_479:0428a11": "展轉遍照十方殑伽沙等諸佛世界，其中有",
    "T07n0220_479:0428a12": "情觸斯光者，必獲無上正等菩提。[0428a12] 爾時，世尊",
    "T07n0220_479:0428a13": "從其面門出廣長舌相，遍覆三千大千世界，",
    "T07n0220_479:0428a14": "熙怡微笑。復從舌相流出無量百千俱胝那庾",
    "T07n0220_479:0428a15": "多光，其光雜色，從此雜色一一光中現寶蓮",
    "T07n0220_479:0428a16": "華，其華千葉皆真金色眾寶莊嚴。如是光、華",
    "T07n0220_479:0428a17": "遍三千界，從此展轉周流十方殑伽沙等諸",
    "T07n0220_479:0428a18": "佛世界。諸華臺中皆有化佛，結跏趺坐演妙",
    "T07n0220_479:0428a19": "法音，一一法音皆說六種波羅蜜多相應之法，",
    "T07n0220_479:0428a20": "有情聞者必獲無上正等菩提。[0428a20] 爾時，世尊不",
    "T07n0220_479:0428a21": "起于座，復入師子遊戲等持，現神通力，令此三",
    "T07n0220_479:0428a22": "千大千世界六種變動：東踊西沒、西踊東",
    "T07n0220_479:0428a23": "沒、南踊北沒、北踊南沒、中踊邊沒、邊踊",
    "T07n0220_479:0428a24": "中沒。其地清淨光澤細軟，生諸有情利益安",
    "T07n0220_479:0428a25": "樂。時，此三千大千世界所有地獄、傍生、鬼界",
    "T07n0220_479:0428a26": "及餘無暇險惡趣坑，一切有情皆離苦難，從",
    "T07n0220_479:0428a27": "此捨命得生人中及六欲天，皆憶宿住，歡喜",
    "T07n0220_479:0428a28": "踊躍同詣佛所，以淳淨心頂禮佛足。從此展",
    "T07n0220_479:0428a29": "轉周遍十方殑伽沙等諸佛世界，以佛神力",
    "T07n0220_479:0428b01": "六種變動。時，彼世界諸惡趣等一切有情皆",
    "T07n0220_479:0428b02": "離苦難，從彼捨命得生人中及六欲天，皆憶",
    "T07n0220_479:0428b03": "宿住，歡喜踊躍各於本界同詣佛所頂禮佛",
    "T07n0220_479:0428b04": "足。[0428b04] 時，此三千大千世界及餘十方殑伽沙等",
    "T07n0220_479:0428b05": "世界有情，盲者能視，聾者能聽，&#x7602;者能言，",
    "T07n0220_479:0428b06": "狂者得念，亂者得定，貧者得富，露者得衣，",
    "T07n0220_479:0428b07": "饑者得食，渴者得飲，病者得除愈，醜者得端",
    "T07n0220_479:0428b08": "嚴，形殘者得具足，根缺者得圓滿，迷悶者得",
    "T07n0220_479:0428b09": "醒悟，疲頓者得安適。時，諸有情等心相向，如",
    "T07n0220_479:0428b10": "父如母、如兄如弟、如姊如妹、如友如親，離邪",
    "T07n0220_479:0428b11": "語業命、修正語業命，離十惡業道、修十善業",
    "T07n0220_479:0428b12": "道，離惡尋思、修善尋思，離非梵行、修正梵行，",
    "T07n0220_479:0428b13": "好淨棄穢、樂靜捨諠，身意泰然忽生妙樂，如",
    "T07n0220_479:0428b14": "修行者入第三定。復有勝慧欻爾現前，咸作",
    "T07n0220_479:0428b15": "是思：「布施、調伏、安忍、勇進、寂靜、諦觀，遠離放",
    "T07n0220_479:0428b16": "逸，修行梵行，於諸有情慈、悲、喜、捨，不相惱觸，",
    "T07n0220_479:0428b17": "豈不善哉！」",
    "T07n0220_479:0428b18": "[0428b18] 爾時，世尊在師子座，光明殊特威德巍巍，映",
    "T07n0220_479:0428b19": "蔽三千大千世界并餘十方殑伽沙等諸佛國",
    "T07n0220_479:0428b20": "土，蘇迷盧山、輪圍山等及餘一切龍神天宮",
    "T07n0220_479:0428b21": "乃至淨居皆悉不現；如秋滿月暉映眾星，如",
    "T07n0220_479:0428b22": "夏日輪光奪諸色，如四大寶妙高山王掩蔽",
    "T07n0220_479:0428b23": "諸山喪其光彩。佛以神力現本色身，令此三",
    "T07n0220_479:0428b24": "千大千世界一切有情皆悉&#x89A9;見。[0428b24] 時，此三千",
    "T07n0220_479:0428b25": "大千世界無量無數淨居諸天，下至欲界四",
    "T07n0220_479:0428b26": "大王眾天，及餘一切人非人等，皆見如來處",
    "T07n0220_479:0428b27": "師子座，威光顯曜如大金山，歡喜踊躍歎未",
    "T07n0220_479:0428b28": "曾有，各持種種上妙花鬘、塗散等香、衣服、瓔",
    "T07n0220_479:0428b29": "珞、寶幢、幡蓋、伎樂、諸珍，及無量種天青蓮華、",
    "T07n0220_479:0428c01": "天赤蓮華、天白蓮華、天香蓮華、天黃蓮華、",
    "T07n0220_479:0428c02": "天紅蓮華、天金錢樹華及香葉，并餘無量水",
    "T07n0220_479:0428c03": "陸生華，持詣佛所奉散佛上。以佛神力，諸華",
    "T07n0220_479:0428c04": "鬘等旋轉上踊合成華臺，量等三千大千世",
    "T07n0220_479:0428c05": "界，垂天華蓋、寶鐸、珠幡綺飾紛綸甚可愛樂。",
    "T07n0220_479:0428c06": "[0428c06] 時，此佛土微妙莊嚴，猶如西方極樂世界。佛",
    "T07n0220_479:0428c07": "光輝映三千大千物類虛空皆同金色，十方",
    "T07n0220_479:0428c08": "各等殑伽河沙諸佛世界亦復如是。時，此三",
    "T07n0220_479:0428c09": "千大千佛土，以佛神力，一切天、人各各見佛",
    "T07n0220_479:0428c10": "正坐其前，咸謂如來獨為說法。",
    "T07n0220_479:0428c11": "[0428c11] 爾時，世尊不起于座，熙怡微笑，從其面門放",
    "T07n0220_479:0428c12": "大光明，遍照三千大千佛土，并餘十方殑伽",
    "T07n0220_479:0428c13": "沙等諸佛世界。時，此三千大千佛土一切有",
    "T07n0220_479:0428c14": "情，尋佛光明普見十方殑伽沙等諸佛世界",
    "T07n0220_479:0428c15": "一切如來、應、正等覺，聲聞、菩薩眾會圍遶，及",
    "T07n0220_479:0428c16": "餘一切有情無情品類差別。時，彼十方殑伽",
    "T07n0220_479:0428c17": "沙等諸佛世界一切有情，尋佛光明亦見此",
    "T07n0220_479:0428c18": "土釋迦牟尼如來、應、正等覺，聲聞、菩薩眾會圍",
    "T07n0220_479:0428c19": "繞，及餘一切有情無情品類差別。",
    "T07n0220_479:0428c20": "[0428c20] 爾時，東方盡殑伽沙等世界，最後世界名曰",
    "T07n0220_479:0428c21": "多寶，佛號寶性如來、應、正等覺，現為菩薩摩",
    "T07n0220_479:0428c22": "訶薩眾說大般若波羅蜜多。彼有菩薩名曰",
    "T07n0220_479:0428c23": "普光，見此大光、大地變動及佛身相，心懷猶",
    "T07n0220_479:0428c24": "豫前詣佛所，白言：「世尊！何因何緣而有此瑞？」",
    "T07n0220_479:0428c25": "[0428c25] 時，寶性佛告普光言：「從此西方盡殑伽沙等",
    "T07n0220_479:0428c26": "世界，最後世界名曰堪忍，佛號釋迦牟尼如",
    "T07n0220_479:0428c27": "來、應、正等覺，現為菩薩摩訶薩眾說大般若波",
    "T07n0220_479:0428c28": "羅蜜多，彼佛神力故現斯瑞。」[0428c28] 普光聞已，歡喜",
    "T07n0220_479:0428c29": "踊躍白言：「世尊！我今請往堪忍世界，觀禮供",
    "T07n0220_479:0429a01": "養釋迦牟尼佛及菩薩眾，唯願聽許！」[0429a01] 時，寶性",
    "T07n0220_479:0429a02": "佛告普光言：「今正是時，隨汝意往。」[0429a02] 即以千",
    "T07n0220_479:0429a03": "莖金色蓮華，其華千葉眾寶莊嚴，授與普光",
    "T07n0220_479:0429a04": "而誨之曰：「汝持此華至釋迦牟尼佛所，如我",
    "T07n0220_479:0429a05": "詞曰：『寶性如來、應、正等覺致問無量，持此蓮",
    "T07n0220_479:0429a06": "華以寄世尊而為佛事。』汝至彼界應住正知，",
    "T07n0220_479:0429a07": "勿以慢心觀彼佛土及諸大眾而自毀傷。所",
    "T07n0220_479:0429a08": "以者何？彼諸菩薩得無礙解陀羅尼門、三摩",
    "T07n0220_479:0429a09": "地門神通自在，住最後身堪紹佛位，威德難",
    "T07n0220_479:0429a10": "及，悲願熏心，以大因緣而生彼界。」[0429a10] 時，普光菩",
    "T07n0220_479:0429a11": "薩於寶性佛所受華奉&#x52C5;，與無量百千俱胝",
    "T07n0220_479:0429a12": "那庾多菩薩摩訶薩，及無數百千童男童女，",
    "T07n0220_479:0429a13": "頂禮佛足右繞奉辭，各持無量上妙供具發",
    "T07n0220_479:0429a14": "引而來，所經東方諸佛世界，一一佛所供養",
    "T07n0220_479:0429a15": "恭敬、尊重讚歎無空過者。到此佛所頂禮雙",
    "T07n0220_479:0429a16": "足，繞百千匝&#x5374;住一面。[0429a16] 普光菩薩前白佛言：",
    "T07n0220_479:0429a17": "「世尊！從此東方盡殑伽沙等世界，最後世界",
    "T07n0220_479:0429a18": "名曰多寶，佛號寶性如來、應、正等覺，致問世",
    "T07n0220_479:0429a19": "尊無量，持此千莖金色蓮華以寄世尊而為",
    "T07n0220_479:0429a20": "佛事。」[0429a20] 時，釋迦牟尼佛受此蓮華，還散東方殑",
    "T07n0220_479:0429a21": "伽沙等諸佛世界。佛神力故，令此蓮華遍諸",
    "T07n0220_479:0429a22": "佛土，諸華臺中各有化佛結跏趺坐，為諸菩",
    "T07n0220_479:0429a23": "薩說大般若波羅蜜多相應之法，有情聞者",
    "T07n0220_479:0429a24": "必獲無上正等菩提。是時，普光及諸眷屬見",
    "T07n0220_479:0429a25": "此事已，歡喜踊躍歎未曾有，各隨善根供具",
    "T07n0220_479:0429a26": "多少，供養恭敬、尊重讚嘆佛菩薩已，退坐一",
    "T07n0220_479:0429a27": "面。餘東方界亦復如是。",
    "T07n0220_479:0429a28": "[0429a28] 爾時，南方盡殑伽沙等世界，最後世界名離",
    "T07n0220_479:0429a29": "一切憂，佛號無憂德，彼有菩薩名曰離憂；西",
    "T07n0220_479:0429b01": "方盡殑伽沙等世界，最後世界名近寂靜，佛",
    "T07n0220_479:0429b02": "號寶焰，彼有菩薩名曰行慧；北方盡殑伽沙",
    "T07n0220_479:0429b03": "等世界，最後世界名曰最勝，佛號勝帝，彼",
    "T07n0220_479:0429b04": "有菩薩名曰勝授；東北方盡殑伽沙等世界，",
    "T07n0220_479:0429b05": "最後世界名定莊嚴，佛號定象勝德，彼有",
    "T07n0220_479:0429b06": "菩薩名離塵勇猛；東南方盡殑伽沙等世界，",
    "T07n0220_479:0429b07": "最後世界名妙覺莊嚴甚可愛樂，佛號蓮華",
    "T07n0220_479:0429b08": "勝德，彼有菩薩名蓮華手；西南方盡殑伽沙",
    "T07n0220_479:0429b09": "等世界，最後世界名離塵聚，佛號日輪遍",
    "T07n0220_479:0429b10": "照勝德，彼有菩薩名曰光明；西北方盡殑伽",
    "T07n0220_479:0429b11": "沙等世界，最後世界名真自在，佛號一寶蓋",
    "T07n0220_479:0429b12": "勝，彼有菩薩名曰寶勝；下方盡殑伽沙等世",
    "T07n0220_479:0429b13": "界，最後世界名曰蓮華，佛號蓮華德，彼有菩",
    "T07n0220_479:0429b14": "薩名蓮華勝；上方盡殑伽沙等世界，最後世",
    "T07n0220_479:0429b15": "界名曰歡喜，佛號喜德，彼有菩薩名曰喜授。",
    "T07n0220_479:0429b16": "如是一切皆如東方。[0429b16] 爾時，於此三千大千堪",
    "T07n0220_479:0429b17": "忍世界眾寶充滿，諸妙香花遍布其地，寶幢、",
    "T07n0220_479:0429b18": "幡蓋處處行列，花樹、果樹、香樹、鬘樹、寶樹、衣",
    "T07n0220_479:0429b19": "樹、諸雜飾樹周遍莊嚴甚可愛樂，如眾蓮華",
    "T07n0220_479:0429b20": "世界普華如來佛土，妙吉祥菩薩、善住慧菩",
    "T07n0220_479:0429b21": "薩及餘無量大威德菩薩摩訶薩本所住處。",
    "T07n0220_479:0429b22": "第三分舍利子品第二之一",
    "T07n0220_479:0429b23": "[0429b23] 爾時，世尊知諸世界，若天魔梵，若諸沙門，若",
    "T07n0220_479:0429b24": "婆羅門，若諸菩薩摩訶薩眾紹尊位者，若餘",
    "T07n0220_479:0429b25": "一切於法有緣人非人等皆來集會，便告具",
    "T07n0220_479:0429b26": "壽舍利子言：「若菩薩摩訶薩欲於諸法等",
    "T07n0220_479:0429b27": "覺諸相，應學般若波羅蜜多。」[0429b27] 時，舍利子聞佛",
    "T07n0220_479:0429b28": "所說，合掌恭敬而白佛言：「世尊！云何菩薩摩",
    "T07n0220_479:0429b29": "訶薩欲於諸法等覺諸相，應學般若波羅蜜",
    "T07n0220_479:0429c01": "多？」[0429c01] 佛告具壽舍利子言：「諸菩薩摩訶薩應以",
    "T07n0220_479:0429c02": "無住而為方便，安住般若波羅蜜多，所住、能",
    "T07n0220_479:0429c03": "住不可得故；應以無捨而為方便，圓滿布施",
    "T07n0220_479:0429c04": "波羅蜜多，施者、受者不可得故；應以無護而",
    "T07n0220_479:0429c05": "為方便，圓滿淨戒波羅蜜多，犯無犯相不可",
    "T07n0220_479:0429c06": "得故；應以無取而為方便，圓滿安忍波羅蜜",
    "T07n0220_479:0429c07": "多，動不動相不可得故；應以無策而為方便，",
    "T07n0220_479:0429c08": "圓滿精進波羅蜜多，身心勤怠不可得故；應",
    "T07n0220_479:0429c09": "以無思而為方便，圓滿靜慮波羅蜜多，有味",
    "T07n0220_479:0429c10": "無味不可得故；應以無執而為方便，圓滿般",
    "T07n0220_479:0429c11": "若波羅蜜多，有無性相不可得故。",
    "T07n0220_479:0429c12": "[0429c12] 「復次，舍利子！諸菩薩摩訶薩安住般若波羅",
    "T07n0220_479:0429c13": "蜜多，以無所得而為方便，應修四念住、四正",
    "T07n0220_479:0429c14": "斷、四神足、五根、五力、七等覺支、八聖道支；應",
    "T07n0220_479:0429c15": "修空解脫門、無相解脫門、無願解脫門；應修",
    "T07n0220_479:0429c16": "四靜慮、四無量、四無色定；應修八解脫、九次",
    "T07n0220_479:0429c17": "第定；應修九想，何等為九？謂&#x8196;脹想、膿爛",
    "T07n0220_479:0429c18": "想、異赤想、青瘀想、啄噉想、離散想、骸骨想、",
    "T07n0220_479:0429c19": "焚燒想、厭壞想；應修十隨念，何等為十？謂佛",
    "T07n0220_479:0429c20": "隨念、法隨念、僧隨念、戒隨念、捨隨念、天隨",
    "T07n0220_479:0429c21": "念、入出息隨念、厭隨念、死隨念、身隨念；應",
    "T07n0220_479:0429c22": "修十想，何等為十？謂無常想、苦想、無我想、",
    "T07n0220_479:0429c23": "不淨想、死想、一切世間不可樂想、厭食想、斷",
    "T07n0220_479:0429c24": "想、離想、滅想；應修十一智，何等十一？謂苦",
    "T07n0220_479:0429c25": "智、集智、滅智、道智、盡智、無生智、法智、類智、",
    "T07n0220_479:0429c26": "世俗智、他心智、如說智；應修有尋有伺三摩",
    "T07n0220_479:0429c27": "地、無尋唯伺三摩地、無尋無伺三摩地；應修",
    "T07n0220_479:0429c28": "未知當知根、已知根、具知根；應修不淨處觀、",
    "T07n0220_479:0429c29": "遍處觀、一切智智；應修奢摩他、毘&#x9262;舍那；應",
    "T07n0220_479:0430a01": "修三明、四無礙解、四無所畏；應修不退轉五",
    "T07n0220_479:0430a02": "神通；應修六波羅蜜多、七聖財、八大士覺、",
    "T07n0220_479:0430a03": "九有情居智；應修如來十力、十八佛不共法；",
    "T07n0220_479:0430a04": "應修大慈、大悲、大喜、大捨；應修一切相微妙",
    "T07n0220_479:0430a05": "智等無量無邊不可思議諸佛功德。如是諸",
    "T07n0220_479:0430a06": "法不可得故。",
    "T07n0220_479:0430a07": "[0430a07] 「復次，舍利子！若菩薩摩訶薩欲疾證得一切智",
    "T07n0220_479:0430a08": "智，應學般若波羅蜜多；欲疾圓滿一切智、道",
    "T07n0220_479:0430a09": "相智、一切相智、一切有情心行相智，應學般若",
    "T07n0220_479:0430a10": "波羅蜜多；欲拔一切煩惱習氣，應學般若波",
    "T07n0220_479:0430a11": "羅蜜多；欲入菩薩正決定位，應學般若波羅",
    "T07n0220_479:0430a12": "蜜多；欲超聲聞、獨覺等地，應學般若波羅蜜",
    "T07n0220_479:0430a13": "多；欲住菩薩不退轉地，應學般若波羅蜜多；",
    "T07n0220_479:0430a14": "欲得殊勝六種神通，應學般若波羅蜜多；欲",
    "T07n0220_479:0430a15": "知一切有情心行轉變差別，應學般若波羅",
    "T07n0220_479:0430a16": "蜜多；欲勝一切聲聞、獨覺智慧作用，應學般",
    "T07n0220_479:0430a17": "若波羅蜜多；欲得一切陀羅尼門、三摩地門，",
    "T07n0220_479:0430a18": "應學般若波羅蜜多；欲以一念隨喜之心，超",
    "T07n0220_479:0430a19": "過一切聲聞、獨覺所有布施，應學般若波羅",
    "T07n0220_479:0430a20": "蜜多；欲以一念隨喜之心，超過一切聲聞、獨",
    "T07n0220_479:0430a21": "覺所有淨戒，應學般若波羅蜜多；欲以一念",
    "T07n0220_479:0430a22": "隨喜之心，超過一切聲聞、獨覺定慧解脫、解",
    "T07n0220_479:0430a23": "脫智見，應學般若波羅蜜多；欲以一念隨喜",
    "T07n0220_479:0430a24": "之心，超過一切聲聞、獨覺靜慮、解脫、等持、等至",
    "T07n0220_479:0430a25": "及餘善法，應學般若波羅蜜多；欲以一念所",
    "T07n0220_479:0430a26": "修善法，超過一切異生、聲聞、獨覺善法，應學",
    "T07n0220_479:0430a27": "般若波羅蜜多；欲行少分布施、淨戒、安忍、精",
    "T07n0220_479:0430a28": "進、靜慮、般若，為諸有情方便善巧平等迴向",
    "T07n0220_479:0430a29": "一切智智，便得無量無數功德，應學般若波",
    "T07n0220_479:0430b01": "羅蜜多。",
    "T07n0220_479:0430b02": "[0430b02] 「復次，舍利子！若菩薩摩訶薩欲令所修布施、",
    "T07n0220_479:0430b03": "淨戒、安忍、精進、靜慮、般若波羅蜜多速得圓",
    "T07n0220_479:0430b04": "滿，離諸障礙，應學般若波羅蜜多；欲得世世",
    "T07n0220_479:0430b05": "常見諸佛、恒聞正法、得佛覺悟，蒙佛憶念、",
    "T07n0220_479:0430b06": "教誡教授，應學般若波羅蜜多；欲得佛身具",
    "T07n0220_479:0430b07": "三十二大丈夫相，八十隨好具足莊嚴，應學",
    "T07n0220_479:0430b08": "般若波羅蜜多；欲生佛家入童真地，常不遠",
    "T07n0220_479:0430b09": "離諸佛、菩薩，應學般若波羅蜜多；欲以種種",
    "T07n0220_479:0430b10": "勝善根力，隨意能引上妙供具，供養恭敬、尊",
    "T07n0220_479:0430b11": "重讚歎一切如來、應、正等覺，令諸善根疾得",
    "T07n0220_479:0430b12": "成滿，應學般若波羅蜜多；欲滿一切有情所",
    "T07n0220_479:0430b13": "求飲食、衣服、床榻、臥具、病緣醫藥，種種花香、",
    "T07n0220_479:0430b14": "燈明、車乘、園林、舍宅、財穀、珍寶、嚴具、伎樂及",
    "T07n0220_479:0430b15": "餘種種王等所受上妙樂具，并世、出世諸妙",
    "T07n0220_479:0430b16": "善法，應學般若波羅蜜多。",
    "T07n0220_479:0430b17": "[0430b17] 「復次，舍利子！若菩薩摩訶薩欲普安立盡虛",
    "T07n0220_479:0430b18": "空界、法界、世界一切有情，皆令安住布施、淨",
    "T07n0220_479:0430b19": "戒、安忍、精進、靜慮、般若波羅蜜多及餘無邊",
    "T07n0220_479:0430b20": "殊勝善法，應學般若波羅蜜多；欲得發起一",
    "T07n0220_479:0430b21": "念善心所獲功德，乃至安坐妙菩提座證得",
    "T07n0220_479:0430b22": "無上正等菩提亦不窮盡，應學般若波羅蜜",
    "T07n0220_479:0430b23": "多；欲得十方諸佛世界一切如來、應、正等覺",
    "T07n0220_479:0430b24": "及諸菩薩摩訶薩眾咸共稱歎護念與力，應",
    "T07n0220_479:0430b25": "學般若波羅蜜多；欲一發心即能遍到十方",
    "T07n0220_479:0430b26": "各如殑伽沙界，供養恭敬、尊重讚歎一切如來、",
    "T07n0220_479:0430b27": "應、正等覺及諸菩薩摩訶薩眾，利益安樂無",
    "T07n0220_479:0430b28": "量有情，應學般若波羅蜜多；欲以一音即能",
    "T07n0220_479:0430b29": "遍滿十方各如殑伽沙界，讚歎諸佛、教誡有",
    "T07n0220_479:0430c01": "情，應學般若波羅蜜多；欲紹三寶種使不斷",
    "T07n0220_479:0430c02": "絕，利益安樂一切有情，應學般若波羅蜜",
    "T07n0220_479:0430c03": "多。",
    "T07n0220_479:0430c04": "[0430c04] 「復次，舍利子！若菩薩摩訶薩欲通達內空、外",
    "T07n0220_479:0430c05": "空、內外空、大空、空空、勝義空、有為空、無為空、畢",
    "T07n0220_479:0430c06": "竟空、無際空、散無散空、本性空、自共相空、一切",
    "T07n0220_479:0430c07": "法空、無性空、無性自性空及所緣空、增上空、等",
    "T07n0220_479:0430c08": "無空等，應學般若波羅蜜多。若菩薩摩訶薩",
    "T07n0220_479:0430c09": "欲通達一切法真如、法界、法性、不虛妄性、不變",
    "T07n0220_479:0430c10": "異性、平等性、離生性、法定、法住、實際，應學般若",
    "T07n0220_479:0430c11": "波羅蜜多。若菩薩摩訶薩欲知十方殑伽沙",
    "T07n0220_479:0430c12": "等三千大千世界，所有大地、虛空、諸山、大海、",
    "T07n0220_479:0430c13": "江河、池沼、澗谷、陂湖、地、水、火、風諸極微數，應學",
    "T07n0220_479:0430c14": "般若波羅蜜多。若菩薩摩訶薩見劫火起遍",
    "T07n0220_479:0430c15": "燒三千大千世界天地洞然，欲以一氣吹令",
    "T07n0220_479:0430c16": "頓滅，應學般若波羅蜜多。若菩薩摩訶薩見",
    "T07n0220_479:0430c17": "風劫起三千大千世界最下所依風輪飄擊上",
    "T07n0220_479:0430c18": "涌，將吹三千大千世界蘇迷盧山、輪圍山等",
    "T07n0220_479:0430c19": "諸所有物碎如朽葉，欲以一指障彼風力令",
    "T07n0220_479:0430c20": "息不起，應學般若波羅蜜多。若菩薩摩訶薩",
    "T07n0220_479:0430c21": "欲於三千大千世界，一結跏坐充滿虛空，應",
    "T07n0220_479:0430c22": "學般若波羅蜜多。若菩薩摩訶薩欲以一毛",
    "T07n0220_479:0430c23": "繫取三千大千世界蘇迷盧山、輪圍山等諸所",
    "T07n0220_479:0430c24": "有物，擲過他方無量、無數、無邊世界而不損",
    "T07n0220_479:0430c25": "害其中有情，應學般若波羅蜜多。若菩薩摩",
    "T07n0220_479:0430c26": "訶薩欲以一食、一香、一花、一鬘、一衣、一幢、一",
    "T07n0220_479:0430c27": "蓋、一燈幡等諸供養具，供養恭敬、尊重讚歎",
    "T07n0220_479:0430c28": "十方各如殑伽沙界一切如來、應、正等覺及弟",
    "T07n0220_479:0430c29": "子眾無不充足，應學般若波羅蜜多。若菩薩",
    "T07n0220_479:0431a01": "摩訶薩欲普安立十方各如殑伽沙界諸有",
    "T07n0220_479:0431a02": "情類，令住戒蘊、定蘊、慧蘊、解脫蘊、解脫智見",
    "T07n0220_479:0431a03": "蘊，或住預流、一來、不還、阿羅漢果、獨覺菩提，",
    "T07n0220_479:0431a04": "乃至令入無餘依涅槃界究竟安樂，應學般",
    "T07n0220_479:0431a05": "若波羅蜜多。",
    "T07n0220_479:0431a06": "[0431a06] 「復次，舍利子！若菩薩摩訶薩修行般若波羅",
    "T07n0220_479:0431a07": "蜜多，能如實知修行布施得大果報，謂如實",
    "T07n0220_479:0431a08": "知：如是布施得生剎帝利大族，如是布施得",
    "T07n0220_479:0431a09": "生婆羅門大族，如是布施得生長者大族，如",
    "T07n0220_479:0431a10": "是布施得生居士大族；又如實知如是布施",
    "T07n0220_479:0431a11": "得生四大王眾天，如是布施得生三十三天，",
    "T07n0220_479:0431a12": "如是布施得生夜摩天，如是布施得生&#x89A9;史",
    "T07n0220_479:0431a13": "多天，如是布施得生樂變化天，如是布施得",
    "T07n0220_479:0431a14": "生他化自在天；又如實知依此布施得初靜",
    "T07n0220_479:0431a15": "慮定、或第二靜慮定、或第三靜慮定、或第四靜",
    "T07n0220_479:0431a16": "慮定；又如實知依此布施得空無邊處定、或",
    "T07n0220_479:0431a17": "識無邊處定、或無所有處定、或非想非非想處",
    "T07n0220_479:0431a18": "定；又如實知依此布施起三十七菩提分法，",
    "T07n0220_479:0431a19": "由是因緣得預流果、或一來果、或不還果、或阿",
    "T07n0220_479:0431a20": "羅漢果、或獨覺菩提，或得無上正等菩提。能",
    "T07n0220_479:0431a21": "如實知修行淨戒、安忍、精進、靜慮、般若，得大",
    "T07n0220_479:0431a22": "果報亦復如是。",
    "T07n0220_479:0431a23": "[0431a23] 「復次，舍利子！若菩薩摩訶薩修行般若波羅",
    "T07n0220_479:0431a24": "蜜多，能如實知：如是布施方便善巧能滿布",
    "T07n0220_479:0431a25": "施波羅蜜多，如是布施方便善巧能滿淨戒",
    "T07n0220_479:0431a26": "波羅蜜多，如是布施方便善巧能滿安忍波",
    "T07n0220_479:0431a27": "羅蜜多，如是布施方便善巧能滿精進波羅",
    "T07n0220_479:0431a28": "蜜多，如是布施方便善巧能滿靜慮波羅蜜",
    "T07n0220_479:0431a29": "多，如是布施方便善巧能滿般若波羅蜜多，",
    "T07n0220_479:0431b01": "又如實知如是淨戒、安忍、精進、靜慮、般若方便",
    "T07n0220_479:0431b02": "善巧各能滿六波羅蜜多。」[0431b02] 時，舍利子白言：「世",
    "T07n0220_479:0431b03": "尊！云何菩薩摩訶薩修行般若波羅蜜多，能",
    "T07n0220_479:0431b04": "如實知如是布施方便善巧能滿布施乃至般",
    "T07n0220_479:0431b05": "若波羅蜜多，能如實知如是淨戒乃至般若",
    "T07n0220_479:0431b06": "方便善巧能滿淨戒乃至靜慮波羅蜜多？」[0431b06] 佛",
    "T07n0220_479:0431b07": "告尊者舍利子言：「以無所得為方便故，謂菩",
    "T07n0220_479:0431b08": "薩摩訶薩行布施時，了達一切施、受物相不",
    "T07n0220_479:0431b09": "可得故，能滿布施波羅蜜多；犯無犯相不可",
    "T07n0220_479:0431b10": "得故，能滿淨戒波羅蜜多；動不動相不可得",
    "T07n0220_479:0431b11": "故，能滿安忍波羅蜜多；身心勤怠不可得故，",
    "T07n0220_479:0431b12": "能滿精進波羅蜜多；有亂無亂不可得故，能",
    "T07n0220_479:0431b13": "滿靜慮波羅蜜多；諸法性相不可得故，能滿",
    "T07n0220_479:0431b14": "般若波羅蜜多。舍利子！是為菩薩摩訶薩行",
    "T07n0220_479:0431b15": "布施時，方便善巧能滿六種波羅蜜多。如是",
    "T07n0220_479:0431b16": "舍利子！菩薩摩訶薩行淨戒時，乃至行般若",
    "T07n0220_479:0431b17": "時，方便善巧各能滿六波羅蜜多。",
    "T07n0220_479:0431b18": "[0431b18] 「復次，舍利子！若菩薩摩訶薩欲得過去、未來、",
    "T07n0220_479:0431b19": "現在一切如來、應、正等覺殊勝功德，應學般",
    "T07n0220_479:0431b20": "若波羅蜜多。若菩薩摩訶薩欲達一切有為",
    "T07n0220_479:0431b21": "無為究竟彼岸，應學般若波羅蜜多。若菩薩",
    "T07n0220_479:0431b22": "摩訶薩欲達過去、未來、現在諸法真如、法界、",
    "T07n0220_479:0431b23": "法性、無生、實際，應學般若波羅蜜多。若菩薩",
    "T07n0220_479:0431b24": "摩訶薩欲與一切聲聞、獨覺常為導首，應學",
    "T07n0220_479:0431b25": "般若波羅蜜多。若菩薩摩訶薩欲與諸佛為",
    "T07n0220_479:0431b26": "親侍者，應學般若波羅蜜多。若菩薩摩訶薩",
    "T07n0220_479:0431b27": "欲與諸佛為內眷屬，應學般若波羅蜜多。若",
    "T07n0220_479:0431b28": "菩薩摩訶薩欲得生生具大眷屬，應學般若",
    "T07n0220_479:0431b29": "波羅蜜多。若菩薩摩訶薩欲得菩薩常為眷",
    "T07n0220_479:0431c01": "屬，應學般若波羅蜜多。若菩薩摩訶薩欲為",
    "T07n0220_479:0431c02": "世間真淨福田，應學般若波羅蜜多。若菩薩",
    "T07n0220_479:0431c03": "摩訶薩欲伏慳貪心、息犯戒心、除忿恚心、捨",
    "T07n0220_479:0431c04": "懈怠心、靜散亂心、離惡慧心，應學般若波羅",
    "T07n0220_479:0431c05": "蜜多。若菩薩摩訶薩欲善安立一切有情於",
    "T07n0220_479:0431c06": "施性福業事、戒性福業事、修性福業事、供侍",
    "T07n0220_479:0431c07": "福業事、有依福業事，應學般若波羅蜜多。",
    "T07n0220_479:0431c08": "[0431c08] 「復次，舍利子！若菩薩摩訶薩欲得五眼，何等",
    "T07n0220_479:0431c09": "為五？所謂肉眼、天眼、慧眼、法眼、佛眼，應學",
    "T07n0220_479:0431c10": "般若波羅蜜多。若菩薩摩訶薩欲以天眼盡",
    "T07n0220_479:0431c11": "見十方殑伽沙等世界諸佛妙相好身，應學",
    "T07n0220_479:0431c12": "般若波羅蜜多。若菩薩摩訶薩欲以天耳遍",
    "T07n0220_479:0431c13": "聞十方殑伽沙等世界諸佛所說法要，應學",
    "T07n0220_479:0431c14": "般若波羅蜜多。若菩薩摩訶薩欲如實知十",
    "T07n0220_479:0431c15": "方各如殑伽沙界一切如來心、心所法，應學般",
    "T07n0220_479:0431c16": "若波羅蜜多。若菩薩摩訶薩欲得普聞十方",
    "T07n0220_479:0431c17": "世界諸佛說法，乃至無上正等菩提常無斷",
    "T07n0220_479:0431c18": "絕，應學般若波羅蜜多。若菩薩摩訶薩欲見",
    "T07n0220_479:0431c19": "過去、未來、現在十方諸佛所有國土，應學般",
    "T07n0220_479:0431c20": "若波羅蜜多。若菩薩摩訶薩欲於過去、未來、",
    "T07n0220_479:0431c21": "現在十方諸佛所說契經、應頌、授記、諷頌、自",
    "T07n0220_479:0431c22": "說、因緣、本事、本生、方廣、希法、譬喻、論議，",
    "T07n0220_479:0431c23": "諸聲聞等曾所未聞，皆能受持究竟通利，應",
    "T07n0220_479:0431c24": "學般若波羅蜜多。若菩薩摩訶薩欲於過去、",
    "T07n0220_479:0431c25": "未來、現在十方諸佛所說法門，既自受持究",
    "T07n0220_479:0431c26": "竟通利如說修行，復能為他如實廣說勸令",
    "T07n0220_479:0431c27": "修行，應學般若波羅蜜多。若菩薩摩訶薩欲",
    "T07n0220_479:0431c28": "於十方殑伽沙等幽冥世界，或世界中間無",
    "T07n0220_479:0431c29": "日月光處為作光明，應學般若波羅蜜多。若",
    "T07n0220_479:0432a01": "菩薩摩訶薩欲於十方殑伽沙等無量世界，",
    "T07n0220_479:0432a02": "其中眾生成就邪見，不聞佛名、法名、僧名，不",
    "T07n0220_479:0432a03": "信因果，而能化導令起正見，聞三寶名，深信",
    "T07n0220_479:0432a04": "因果，應學般若波羅蜜多。若菩薩摩訶薩欲",
    "T07n0220_479:0432a05": "令十方殑伽沙等世界有情，以己威力，盲者",
    "T07n0220_479:0432a06": "能視，聾者能聽，&#x7602;者能言，狂者得念，亂者得",
    "T07n0220_479:0432a07": "定，貧者得富，露者得衣，饑者得食，渴者得",
    "T07n0220_479:0432a08": "飲，病者得除愈，醜者得端嚴，形殘者得具",
    "T07n0220_479:0432a09": "足，根缺者得圓滿，迷悶者得醒悟，疲頓者得",
    "T07n0220_479:0432a10": "安泰，一切有情慈心相向，墮惡趣者得生善",
    "T07n0220_479:0432a11": "趣，習惡業者皆修善業，諸犯戒者安住戒蘊，",
    "T07n0220_479:0432a12": "未得定者安住定蘊，有惡慧者安住慧蘊，無",
    "T07n0220_479:0432a13": "解脫者安住解脫蘊，無解脫智見者安住解",
    "T07n0220_479:0432a14": "脫智見蘊，未見諦者得預流果、或一來果、或",
    "T07n0220_479:0432a15": "不還果、或阿羅漢果、或獨覺菩提，或復漸次",
    "T07n0220_479:0432a16": "證得無上正等菩提，應學般若波羅蜜多。若",
    "T07n0220_479:0432a17": "菩薩摩訶薩欲學如來、應、正等覺殊勝威儀，",
    "T07n0220_479:0432a18": "令諸有情觀之無厭滅惡生善，應學般若波",
    "T07n0220_479:0432a19": "羅蜜多。",
    "T07n0220_479:0432a20": "[0432a20] 「復次，舍利子！若菩薩摩訶薩修行般若波羅",
    "T07n0220_479:0432a21": "蜜多，作如是念：『我何時得如龍象視，容止肅",
    "T07n0220_479:0432a22": "然為眾說法，身、語、意業隨智慧行皆悉清淨，",
    "T07n0220_479:0432a23": "於經行時足不履地如四指量？』欲成是事應",
    "T07n0220_479:0432a24": "學般若波羅蜜多。[0432a24] 「若菩薩摩訶薩修行般若",
    "T07n0220_479:0432a25": "波羅蜜多，作如是念：『我何時得無量百千俱",
    "T07n0220_479:0432a26": "胝那庾多四大王眾天、三十三天、夜摩天、&#x89A9;",
    "T07n0220_479:0432a27": "史多天、樂變化天、他化自在天、梵眾天、梵輔",
    "T07n0220_479:0432a28": "天、梵會天、大梵天、光天、少光天、無量光天、",
    "T07n0220_479:0432a29": "極光淨天、淨天、少淨天、無量淨天、遍淨天、",
    "T07n0220_479:0432b01": "廣天、少廣天、無量廣天、廣果天、無繁天、無",
    "T07n0220_479:0432b02": "熱天、善現天、善見天、色究竟天，導從圍遶詣",
    "T07n0220_479:0432b03": "菩提樹；是諸天眾於菩提樹下以天衣為座，",
    "T07n0220_479:0432b04": "我於此座結跏趺坐，以眾妙相所莊嚴手而",
    "T07n0220_479:0432b05": "撫大地，使于地神并諸眷屬俱時踊現降魔",
    "T07n0220_479:0432b06": "怨敵證得無上正等菩提，從是已後若行、若",
    "T07n0220_479:0432b07": "住、若坐、若臥，隨地方所悉為金剛？』欲成是事",
    "T07n0220_479:0432b08": "應學般若波羅蜜多。[0432b08] 「若菩薩摩訶薩修行般",
    "T07n0220_479:0432b09": "若波羅蜜多，作如是念：『我何時得捨國出家，",
    "T07n0220_479:0432b10": "即於是日證得無上正等菩提，即於是日轉",
    "T07n0220_479:0432b11": "妙法輪，即令無量無數有情遠塵離垢生淨",
    "T07n0220_479:0432b12": "法眼；復令無量無數有情永盡諸漏心慧解",
    "T07n0220_479:0432b13": "脫，亦令無量無數有情能於無上正等菩提",
    "T07n0220_479:0432b14": "得不退轉？』欲成是事應學般若波羅蜜多。[0432b14] 「若",
    "T07n0220_479:0432b15": "菩薩摩訶薩修行般若波羅蜜多，作如是念：",
    "T07n0220_479:0432b16": "『我何時得無上菩提，無量無數聲聞、菩薩為",
    "T07n0220_479:0432b17": "弟子眾，一說法時，即令無量無數有情不起",
    "T07n0220_479:0432b18": "于座成阿羅漢；復令無量無數有情不起于",
    "T07n0220_479:0432b19": "座能於無上正等菩提得不退轉？』欲成是事",
    "T07n0220_479:0432b20": "應學般若波羅蜜多。[0432b20] 「若菩薩摩訶薩修行般若",
    "T07n0220_479:0432b21": "波羅蜜多，作如是念：『我何時得壽量無盡，無",
    "T07n0220_479:0432b22": "邊光明，相好莊嚴觀者無厭，雖復行時千葉",
    "T07n0220_479:0432b23": "蓮花每承其足，而令地上現千輻輪，舉步經",
    "T07n0220_479:0432b24": "行大地震動，而不擾惱地居有情，欲迴顧時",
    "T07n0220_479:0432b25": "舉身皆轉，足之所履盡金剛際，如車輪量地",
    "T07n0220_479:0432b26": "皆隨轉，舉身支節皆放光明，遍照十方無邊",
    "T07n0220_479:0432b27": "世界，隨所照處為諸有情作大饒益？』欲成是",
    "T07n0220_479:0432b28": "事應學般若波羅蜜多。[0432b28] 「若菩薩摩訶薩修行",
    "T07n0220_479:0432b29": "般若波羅蜜多，作如是念：『我得無上正等覺",
    "T07n0220_479:0432c01": "時，願所居土無有一切貪欲、瞋恚、愚癡等名，",
    "T07n0220_479:0432c02": "其中有情成就妙慧，由斯慧力作是思惟：布",
    "T07n0220_479:0432c03": "施、調伏、安忍、勇進、寂靜、諦觀，離諸放逸，勤修",
    "T07n0220_479:0432c04": "梵行，慈、悲、喜、捨，不惱有情，如餘佛土，豈不善",
    "T07n0220_479:0432c05": "哉！化事既周般涅槃後，正法無有滅盡之期，",
    "T07n0220_479:0432c06": "常為有情作大饒益。』欲成是事應學般若波",
    "T07n0220_479:0432c07": "羅蜜多。[0432c07] 「若菩薩摩訶薩修行般若波羅蜜多，",
    "T07n0220_479:0432c08": "作如是念：『我得無上正等覺時，願令十方殑",
    "T07n0220_479:0432c09": "伽沙等無量世界，一切有情聞我名者必得",
    "T07n0220_479:0432c10": "無上正等菩提。』欲成是事應學般若波羅蜜",
    "T07n0220_479:0432c11": "多。[0432c11] 「舍利子！諸菩薩摩訶薩欲得此等無量無",
    "T07n0220_479:0432c12": "邊殊勝功德，應學般若波羅蜜多。」"
}