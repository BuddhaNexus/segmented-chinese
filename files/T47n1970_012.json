{
    "T47n1970_012:0286b07": "龍舒增廣淨土文卷第十二(附錄)",
    "T47n1970_012:0286b09": "獅子&#x5CEF;如如顏丙勸修淨業文(身為苦本覺悟早修)",
    "T47n1970_012:0286b10": "[0286b10] 只這色身誰信身為苦本。盡貪世樂不知樂",
    "T47n1970_012:0286b11": "是苦因。浮生易度。豈是久居。幻質非堅。總歸",
    "T47n1970_012:0286b12": "磨滅。自未入胞胎之日。寧有這男女之形。只",
    "T47n1970_012:0286b13": "緣地水火風假合而成。不免生老病死彫殘",
    "T47n1970_012:0286b14": "苦。上無絲線可掛。下沒根株所生。虛浮如",
    "T47n1970_012:0286b15": "水上泡。須臾不久。危脆似草頭露。倏忽便",
    "T47n1970_012:0286b16": "無。長年者不過六七十以皆亡。短命者大都",
    "T47n1970_012:0286b17": "三二十而早夭。又有今日不知來日事。又有",
    "T47n1970_012:0286b18": "上床別了下床時幾一息不來便覺千秋永別",
    "T47n1970_012:0286b19": "(雪峰頌。一盞孤燈照夜臺。上床脫了襪和鞋。三魂七魄夢中去。未委明朝來不來)嘆此身無",
    "T47n1970_012:0286b20": "有是處。奈誰人不被他瞞。筋纏七尺骨頭。皮",
    "T47n1970_012:0286b21": "裹一包肉塊。九孔常流不淨。六根恣逞無明。",
    "T47n1970_012:0286b22": "髮毛爪齒聚若堆塵。涕淚津液污如行廁。裡",
    "T47n1970_012:0286b23": "面盡蛆虫聚會。外頭招蛟虱交攢。沾一災一",
    "T47n1970_012:0286b24": "疾皆死得人。更大熱大寒催人易老。眼被色",
    "T47n1970_012:0286b25": "牽歸餓鬼。耳隨聲去入阿鼻。口頭喫盡味千",
    "T47n1970_012:0286b26": "般。死後只添油幾滴(長魁詩云。紅紅白白莫相瞞。無位真人赤肉團。敗壞不如&#x732A;",
    "T47n1970_012:0286b27": "狗相。只今便作死屍看)此身無可愛惜。諸人當願出。如何",
    "T47n1970_012:0286b28": "迷昧底。尚逞風流。曚董漢猶生顛倒。或有",
    "T47n1970_012:0286b29": "骷髏頭上簪花簪草。或有臭皮袋畔帶麝帶",
    "T47n1970_012:0286c01": "香。羅衣罩了膿血。囊錦被遮&#x5374;屎尿桶。用盡",
    "T47n1970_012:0286c02": "奸心百計。將謂住世萬年。不知頭痛眼花。閻",
    "T47n1970_012:0286c03": "羅王接人來到耶。更鬢班齒損。無常鬼寄信",
    "T47n1970_012:0286c04": "相尋。箇箇戀色貪財。盡是失人身捷徑。日日",
    "T47n1970_012:0286c05": "飲酒食肉。無非種地獄深根。眼前圖快活一",
    "T47n1970_012:0286c06": "時。身後受苦辛萬劫(淨土文。皮包血肉。骨纏&#x7B6F;。顛倒凡夫認作身。到",
    "T47n1970_012:0286c07": "死始知非是我。從前金玉附他人)一旦命根絕處。四大風刀割",
    "T47n1970_012:0286c08": "時。外則&#x811A;手牽抽。內則肝腸痛裂。縱使妻兒",
    "T47n1970_012:0286c09": "相惜。無計留君。假饒骨肉滿前。有誰替汝",
    "T47n1970_012:0286c10": "(古頌云 父母恩深終有別。夫妻義重也分離。人情似鳥同林宿。大恨來時各自飛。)生底只",
    "T47n1970_012:0286c11": "得悲啼痛切。死者不免神識奔馳。前途不見",
    "T47n1970_012:0286c12": "光明。舉眼全無伴侶。過奈河岸見之。無不悲",
    "T47n1970_012:0286c13": "傷。入鬼門關到者。盡皆悽慘。世上纔經七日。",
    "T47n1970_012:0286c14": "陰間押見十王。曹官抱案沒人情。獄率持叉",
    "T47n1970_012:0286c15": "無笑面。平生作善者。送歸天道僊道人道。在",
    "T47n1970_012:0286c16": "日&#x8FF9;惡者。狎入湯塗火塗刀塗。鑊湯沸若崖",
    "T47n1970_012:0286c17": "崩。劍樹勢如山聳。灌銅汁而遍身肉爛。吞鐵",
    "T47n1970_012:0286c18": "丸而滿口&#x70DF;生。遭剉磕則血肉淋灕。入寒&#x6C37;",
    "T47n1970_012:0286c19": "則皮膚凍裂。身碎業風吹再活。命終羅剎喝",
    "T47n1970_012:0286c20": "重生。人間歷盡百春秋。獄內方為一晝夜。",
    "T47n1970_012:0286c21": "(延光集。鑊湯爐炭喧幽壞。劍樹刀山聳太清。受罪要終入萬劫。獄率牛頭始放行)魂魄雖歸",
    "T47n1970_012:0286c22": "鬼界。身屍猶臥棺中。或隔三朝五朝。或當",
    "T47n1970_012:0286c23": "六月七月。腐爛則出虫出血。臭穢則熏地熏",
    "T47n1970_012:0286c24": "天。胖脹不堪觀。醜惡真可怕。催促付一堆野",
    "T47n1970_012:0286c25": "火。斷送埋萬里荒山。昔時要悄紅顏翻成灰",
    "T47n1970_012:0286c26": "爐。今日荒涼白骨變作泥堆(寒山頌云。胭脂畫面嬌千樣。龍",
    "T47n1970_012:0286c27": "麝薰衣悄百般。今日風流都不見。綠楊芳草髑髏寒)從前恩愛到此成空。",
    "T47n1970_012:0286c28": "自昔英雄如今何在。淚雨洒時空寂寂。悲風",
    "T47n1970_012:0286c29": "動處冷颼颼。夜闌而鬼哭神號。歲久而&#x9D76;餮",
    "T47n1970_012:0287a01": "雀啄。荒畔漫留碑石綠。楊中空掛紙錢。下梢",
    "T47n1970_012:0287a02": "頭難免如斯。到這裏怎生不醒(寒山云。雀啄鴉餐皮肉盡。",
    "T47n1970_012:0287a03": "風吹日炙髑髏乾。目前試問傍觀者。自把形駭子細看。)大家具眼休更埋頭。",
    "T47n1970_012:0287a04": "翻身逃出迷津。彈指裂開愛網。向休鬼窟裡",
    "T47n1970_012:0287a05": "作活計。要知肉團上有真人。是男是女總堪",
    "T47n1970_012:0287a06": "修。若智若愚皆有分。但請迴光返照。便知",
    "T47n1970_012:0287a07": "本體元無。若未能學道參禪也。且勤持齋念",
    "T47n1970_012:0287a08": "佛。捨惡歸善改往修來。移六賊為六通神。離",
    "T47n1970_012:0287a09": "八苦得八自在。便好贊天。行化不妨代佛接",
    "T47n1970_012:0287a10": "人。對眾為大眾宣揚。歸家為一家解說。使處",
    "T47n1970_012:0287a11": "處齊知覺悟。教人人盡免沈淪。上助諸佛轉",
    "T47n1970_012:0287a12": "法輪。下拔眾生離苦海。佛言不信。何言可信。",
    "T47n1970_012:0287a13": "人道不修。他道難修。莫教一日換了彼。縱有",
    "T47n1970_012:0287a14": "千佛。難救汝。火急進步。時不待。各請直下承",
    "T47n1970_012:0287a15": "當。莫使此生空過(寒山云。百骸潰散離塵泥。一物長靈復是誰。不得此時",
    "T47n1970_012:0287a16": "通線路。骷髏著地幾人知)。",
    "T47n1970_012:0287a17": "慈照宗主臨終三疑",
    "T47n1970_012:0287a18": "[0287a18] 慈照宗主淨土十門告誡云。念佛人臨終三",
    "T47n1970_012:0287a19": "疑不生淨土。一者疑。我生來作業極重。修行",
    "T47n1970_012:0287a20": "日淺。恐不得生。二者疑。我雖念阿彌陀。或有",
    "T47n1970_012:0287a21": "心願未了。及貪嗔癡未息。恐不生。三者疑。我",
    "T47n1970_012:0287a22": "雖念彌陀。臨命終時。恐佛不來迎接。有此三",
    "T47n1970_012:0287a23": "疑。因疑成障。失其正念。不得往生。故念佛之",
    "T47n1970_012:0287a24": "人切要諦信佛經明旨。勿生疑心。經云。念阿",
    "T47n1970_012:0287a25": "彌陀佛一聲。滅八十億劫生死重罪。上至一",
    "T47n1970_012:0287a26": "心不亂。下至十念成功。接向九蓮令辭五濁。",
    "T47n1970_012:0287a27": "苟能心心不昧。念念無差。則疑情永斷。決定",
    "T47n1970_012:0287a28": "往生矣。",
    "T47n1970_012:0287a29": "善導和尚臨終往生正念文",
    "T47n1970_012:0287b01": "[0287b01] 知歸子問曰。世事之大莫越生死。一息不來",
    "T47n1970_012:0287b02": "便屬後世。一念差錯便墮輪迴。小子累蒙開",
    "T47n1970_012:0287b03": "誨。念佛往生之法其理甚明。又恐病來死至",
    "T47n1970_012:0287b04": "之時心識散亂。仍慮他人惑動正念忘失淨",
    "T47n1970_012:0287b05": "因。伏望重示歸徑之方。俾脫沈淪之苦。師曰。",
    "T47n1970_012:0287b06": "善哉問也。凡一切人命終欲生淨土。須是不",
    "T47n1970_012:0287b07": "得怕死。常念。此身多苦。不淨惡業種種交",
    "T47n1970_012:0287b08": "纏。若得捨此穢身。超生淨土。受無量快樂。解",
    "T47n1970_012:0287b09": "脫生死苦趣。乃是稱意之事。如脫弊衣得換",
    "T47n1970_012:0287b10": "珍服。但當放下身心。莫生戀著。凡遇有病之",
    "T47n1970_012:0287b11": "時。便念無常。一心待死。叮囑家人及看病人。",
    "T47n1970_012:0287b12": "往來問候人凡來我前。為我念佛。不得說眼",
    "T47n1970_012:0287b13": "前閑雜之話家中長短之事。亦不須軟語安",
    "T47n1970_012:0287b14": "慰祝願安樂。此皆虛花無益之語。若病重將",
    "T47n1970_012:0287b15": "終之際。親屬不得垂淚哭泣。及發嗟嘆懊惱",
    "T47n1970_012:0287b16": "之聲。惑亂心神失其正念。但一時同聲念佛。",
    "T47n1970_012:0287b17": "待氣盡了方可哀泣。纔有絲毫戀世間心。便",
    "T47n1970_012:0287b18": "成罣礙。不得解脫。若得明曉淨土之人頻來",
    "T47n1970_012:0287b19": "策勵。極為大幸。若依此者。決定超生即無疑",
    "T47n1970_012:0287b20": "也。又問曰。求醫服藥。還可用否。答曰。求醫",
    "T47n1970_012:0287b21": "服藥。初不相妨。然藥者只能醫病。不能醫命。",
    "T47n1970_012:0287b22": "命若盡時。藥豈奈何。若殺物命為藥以求身",
    "T47n1970_012:0287b23": "安。此則不可。余多見世人。因病持齋方獲少",
    "T47n1970_012:0287b24": "愈。復有醫者。以酒食血肉佐藥。其病復作。信",
    "T47n1970_012:0287b25": "知。佛力可救。酒肉無益也。又問曰。求神祈福",
    "T47n1970_012:0287b26": "如何。答曰。人命長短生時已定。何假鬼神延",
    "T47n1970_012:0287b27": "之耶。若迷惑信邪。殺害眾生祭祀鬼神。但",
    "T47n1970_012:0287b28": "增罪業反損壽矣。大命若盡。小鬼奈何。空自",
    "T47n1970_012:0287b29": "慞惶俱無所濟。切宜謹之。當以此文帖向目",
    "T47n1970_012:0287c01": "前時時見之。免致臨危忘失。又問曰。平生未",
    "T47n1970_012:0287c02": "曾念佛人還用得否。答曰。此法僧人俗人未",
    "T47n1970_012:0287c03": "念佛人。用之皆得往生。決無疑也。余多見世",
    "T47n1970_012:0287c04": "人。於平常念佛禮讚發願。求生西方甚是勤",
    "T47n1970_012:0287c05": "拳。及至臨病。&#x5374;又怕死。都不說著往生解脫",
    "T47n1970_012:0287c06": "之事。直待氣消命盡識投冥界。方始十念鳴",
    "T47n1970_012:0287c07": "鍾。恰如賊去關門。濟何事也。死門事大。須是",
    "T47n1970_012:0287c08": "自家著力始得。若一念差錯。歷劫受苦。誰人",
    "T47n1970_012:0287c09": "相代。思之思之。若無事時。當以此法精進受",
    "T47n1970_012:0287c10": "持。是為臨終大事。",
    "T47n1970_012:0287c11": "慈雲懺主晨朝十念法",
    "T47n1970_012:0287c12": "[0287c12] 十念門者。每日清晨服飾已後。面西正立。合",
    "T47n1970_012:0287c13": "掌連聲稱阿彌陀佛。盡一氣為一念。如是十",
    "T47n1970_012:0287c14": "氣名為十念。但隨氣長短不限佛數。惟長惟",
    "T47n1970_012:0287c15": "久氣極為度。其佛聲不高不低。不緩不急。調",
    "T47n1970_012:0287c16": "停得中。如此十氣連屬不斷。意在令心不散。",
    "T47n1970_012:0287c17": "專精為功。故名為此十念者。顯是籍氣束心",
    "T47n1970_012:0287c18": "也。作此念已發願回向云。",
    "T47n1970_012:0287c19": "[0287c19] 我弟子某甲一心歸命極樂世界阿彌陀佛。",
    "T47n1970_012:0287c20": "願以淨光照我。慈誓攝我。我今正念稱如來",
    "T47n1970_012:0287c21": "名。經十念頃。為菩提道。求生淨土。佛昔本",
    "T47n1970_012:0287c22": "誓。若有眾生欲生我國。至心信樂乃至十念。",
    "T47n1970_012:0287c23": "若不生者不取正覺。唯除五逆誹謗正法。我",
    "T47n1970_012:0287c24": "今自憶。此生已來不造逆罪。不謗大乘。願",
    "T47n1970_012:0287c25": "此十念得入如來大誓海中。承佛慈力。眾罪",
    "T47n1970_012:0287c26": "消滅。淨因增長。若臨欲命終。自知時至。身不",
    "T47n1970_012:0287c27": "病苦。心無貪戀。心不倒散。如入禪定。佛及聖",
    "T47n1970_012:0287c28": "眾手持金臺來迎接我。如一念頃生極樂國。",
    "T47n1970_012:0287c29": "華開見佛。即聞佛乘頓開佛慧。廣度眾生滿",
    "T47n1970_012:0288a01": "菩提願(作此願已便止。不必禮拜。要盡此一生不得一日暫廢。唯將不廢。自要其心。得生彼國)。",
    "T47n1970_012:0288a02": "讚佛偈(并回向發願文。共四篇事盡理到。皆先覺所撰。凡修淨業者隨意互用)",
    "T47n1970_012:0288a03": " 阿彌陀佛真金色  相好端嚴無等倫",
    "T47n1970_012:0288a04": " 白毫寂轉五須彌  紺目澄清四大海",
    "T47n1970_012:0288a05": " 光中化佛無數億  化菩薩眾亦無邊",
    "T47n1970_012:0288a06": " 四十八願度眾生  九品咸令登彼岸",
    "T47n1970_012:0288a07": "[0288a07] 於是念佛或百聲千聲。以至萬聲。菩薩號各",
    "T47n1970_012:0288a08": "十聲或百聲畢。回向發願云。",
    "T47n1970_012:0288a09": " 我今稱念阿彌陀  真實功德佛名號",
    "T47n1970_012:0288a10": " 惟願慈悲哀納受  證知懺悔及所願",
    "T47n1970_012:0288a11": " 我昔所造諸惡業  皆由無始貪嗔癡",
    "T47n1970_012:0288a12": " 從身語意之所生  一切我今皆懺悔",
    "T47n1970_012:0288a13": " 願我臨欲命終時  盡除一切諸障礙",
    "T47n1970_012:0288a14": " 面見彼佛阿彌陀  即得往生安樂剎",
    "T47n1970_012:0288a15": "[0288a15] 願以此功德。莊嚴佛淨土。上報四重恩。下",
    "T47n1970_012:0288a16": "濟三塗苦。若有見聞者。悉發菩提心。盡此",
    "T47n1970_012:0288a17": "一報身。同生極樂國。十方三世一切佛云",
    "T47n1970_012:0288a18": "云。",
    "T47n1970_012:0288a19": "[0288a19] 又二",
    "T47n1970_012:0288a20": "[0288a20] 八萬四千之妙相。得非本性彌陀。十萬億剎",
    "T47n1970_012:0288a21": "之遐方。的是唯心淨土。淨穢雖隔。豈越自心。",
    "T47n1970_012:0288a22": "生佛乃殊。寧乖己性。心體虛曠不礙往來。性",
    "T47n1970_012:0288a23": "本包容何妨取捨。是以舉念即登寶界。還歸",
    "T47n1970_012:0288a24": "地產之家鄉。彈指仰對於慈容。實會天真之",
    "T47n1970_012:0288a25": "父子。幾生負德枉受沈淪。今日投誠必蒙拯",
    "T47n1970_012:0288a26": "濟。三心圓發一志西馳。盡來際以依承。歷塵",
    "T47n1970_012:0288a27": "劫而稱讚。",
    "T47n1970_012:0288a28": "念佛號并菩薩號同前",
    "T47n1970_012:0288a29": "[0288a29] 比丘(某甲)為渡眾生。歸命一心稽首禮讚阿彌",
    "T47n1970_012:0288b01": "陀佛三乘聖眾。願淨光慈誓攝我。我今為脫",
    "T47n1970_012:0288b02": "娑婆苦報求生淨土滿菩提。願發志誠心修",
    "T47n1970_012:0288b03": "行淨業。願以禮念如來聖號諷經誦&#x546A;眾善",
    "T47n1970_012:0288b04": "功德。投入如來誓願海中。承佛慈力。諸罪消",
    "T47n1970_012:0288b05": "滅。淨因增長。正念現前。臨欲命終。預知時",
    "T47n1970_012:0288b06": "至。身無病苦。口業清淨。心不倒散。如入禪",
    "T47n1970_012:0288b07": "定。佛及眾聖手持金臺。異香天樂來迎接我。",
    "T47n1970_012:0288b08": "如一念頃得生佛國。華開見佛。即聞佛乘頓",
    "T47n1970_012:0288b09": "開佛慧。即證無生。廣度有情同歸淨土。惟願",
    "T47n1970_012:0288b10": "如來特垂救濟。十方三世云云。",
    "T47n1970_012:0288b11": "[0288b11] 又三",
    "T47n1970_012:0288b12": " 歸命樂邦大慈父  勇猛調御阿彌陀",
    "T47n1970_012:0288b13": " 一音所演甚深經  菩薩聽聞賢聖眾",
    "T47n1970_012:0288b14": " 普放慈光攝取我  成就十念菩提心",
    "T47n1970_012:0288b15": " 長辭五濁淨諸緣  即趣九蓮如佛住",
    "T47n1970_012:0288b16": " 佛月映臨我心水  我心亦映佛月中",
    "T47n1970_012:0288b17": " 願力有在誓歸依  赴我懇求來接引",
    "T47n1970_012:0288b18": "念佛菩薩號如前",
    "T47n1970_012:0288b19": "[0288b19] 上來誦經持&#x546A;禮懺念佛功德。普為眾生一",
    "T47n1970_012:0288b20": "心歸命。正趣迴向西方極樂世界阿彌願海。",
    "T47n1970_012:0288b21": "仰冀世尊以大願輪慈誓攝受。令我三業善",
    "T47n1970_012:0288b22": "根增進。於此惡趣速盡報緣。一切生因畢竟",
    "T47n1970_012:0288b23": "永斷。臨命終時正念往生。見佛了心環度一",
    "T47n1970_012:0288b24": "切。我業障罪悉皆懺悔。願垂接引。隨佛同歸",
    "T47n1970_012:0288b25": "護佛法神普及恩有俱蒙利樂悉展威靈。於",
    "T47n1970_012:0288b26": "三昧中共垂衛護。願佛慈悲哀憐攝受。十方",
    "T47n1970_012:0288b27": "三世云云。",
    "T47n1970_012:0288b28": "[0288b28] 又四",
    "T47n1970_012:0288b29": " 稽首阿彌陀  救世大慈父",
    "T47n1970_012:0288c01": " 甚深真法藏  三乘賢聖僧",
    "T47n1970_012:0288c02": " 我以誠實心  求生佛淨土",
    "T47n1970_012:0288c03": " 願住本弘誓  普運無緣慈",
    "T47n1970_012:0288c04": " 應念赴機緣  猶如水中月",
    "T47n1970_012:0288c05": "念佛菩薩如前",
    "T47n1970_012:0288c06": "[0288c06] 上來誦經念佛功德。祝獻護法諸天。報答四",
    "T47n1970_012:0288c07": "恩三有。利樂法界眾生。我等一眾懺悔罪根。",
    "T47n1970_012:0288c08": "莊嚴淨土。願此身報盡。臨捨壽時。承此善",
    "T47n1970_012:0288c09": "根。決定得生極樂世界。見佛聞法。速證菩提。",
    "T47n1970_012:0288c10": "廣度群生。大作佛事。十方三世云云。",
    "T47n1970_012:0288c11": "龍舒增廣淨土文卷第十二(終)",
    "T47n1970_012:0288c13": "普勸修持",
    "T47n1970_012:0288c14": "[0288c14] 南謨阿彌陀佛",
    "T47n1970_012:0288c15": " 願同念佛人  盡生極樂國",
    "T47n1970_012:0288c16": " 見佛了生死  如佛度一切",
    "T47n1970_012:0288c17": "[0288c17] 藏經云。念此佛者現世消災保壽。此佛有大",
    "T47n1970_012:0288c18": "誓云。我作佛時。十方眾生至心信樂欲生我",
    "T47n1970_012:0288c19": "國。十聲念我名號。而不生者我不作佛。如每",
    "T47n1970_012:0288c20": "朝合掌向西。至誠念佛十聲。念上四句偈一",
    "T47n1970_012:0288c21": "遍。西方七寶池生蓮花一朵。他日於其中託",
    "T47n1970_012:0288c22": "生。衣食隨意化成。長生不老。龍舒淨土文",
    "T47n1970_012:0288c23": "說感應甚多。王日休勸予為西方二圖。願發",
    "T47n1970_012:0288c24": "大菩薩心者。稍大寫刻板。小者印十。大者印",
    "T47n1970_012:0288c25": "一。小者循門而施。大者擇而與之。小者以勸",
    "T47n1970_012:0288c26": "僕妾之徒。大者以勸識字人。若能以全部刻",
    "T47n1970_012:0288c27": "板廣傳。其為福德不易量也。因附口業圖于",
    "T47n1970_012:0288c28": "後。若併以印施。使知所勸戒尤善。",
    "T47n1970_012:0288c29": "口業勸戒",
    "T47n1970_012:0289a01": "[0289a01] 口誦佛名如吐珠玉(天堂佛國之報)",
    "T47n1970_012:0289a02": "[0289a02] 口宣教化如放光明(破人迷暗)",
    "T47n1970_012:0289a03": "[0289a03] 口談無益如嚼木屑(不如默以養氣)",
    "T47n1970_012:0289a04": "[0289a04] 口好戲謔如掉刀劍(有傷人)",
    "T47n1970_012:0289a05": "[0289a05] 口道穢語如流蛆蟲(地獄畜生之報)",
    "T47n1970_012:0289a06": "[0289a06] 口說善事如噴清香(稱人長同)",
    "T47n1970_012:0289a07": "[0289a07] 口語誠實如舒布帛(實濟人用)",
    "T47n1970_012:0289a08": "[0289a08] 口言欺詐如蒙陷阱(行則誤人)",
    "T47n1970_012:0289a09": "[0289a09] 口稱惡事如出臭氣(說人短同)",
    "T47n1970_012:0289a10": "[0289a10] 人生不過身意口業。殺盜婬為身三業。妄言",
    "T47n1970_012:0289a11": "綺語兩舌惡口為口四業。貪嗔癡為意三業。",
    "T47n1970_012:0289a12": "總謂之十惡。若持而不犯。乃謂之十善。據佛",
    "T47n1970_012:0289a13": "所言。口業果報多於身意二業。以發意則未",
    "T47n1970_012:0289a14": "必形於外。出口則遂見矣。舉身為惡猶有時",
    "T47n1970_012:0289a15": "艱阻。不若口之易發故也。未問隔世之事。且",
    "T47n1970_012:0289a16": "以現世言之。今人有一言稱人。其人終身受",
    "T47n1970_012:0289a17": "賜。福及子孫者。有一言陷人。其人終身受害。",
    "T47n1970_012:0289a18": "累及子孫者。口業豈不重哉。出乎爾者反乎",
    "T47n1970_012:0289a19": "爾。在彼固可畏矣。然有已怨天者窮怨人者。",
    "T47n1970_012:0289a20": "無智惟自戒慎可也。故述賢聖之意。為勸戒",
    "T47n1970_012:0289a21": "圖。",
    "T47n1970_012:0289a22": "超脫輪迴捷徑",
    "T47n1970_012:0289a23": "[0289a23] 大藏十餘經云。西方淨土事。人皆蓮華中",
    "T47n1970_012:0289a24": "生。衣食化成。長生不老。其修行法門有九",
    "T47n1970_012:0289a25": "品。今即出眾人可通行也。",
    "T47n1970_012:0289a26": "[0289a26] 阿彌陀佛有大誓願云。我作佛時。十方眾生",
    "T47n1970_012:0289a27": "至心信樂欲生我國。十聲念我名號。而不生",
    "T47n1970_012:0289b01": "者我不作佛。現世可以消災解冤增福保壽。",
    "T47n1970_012:0289b02": "每朝合掌向西。頂禮念南無阿彌陀佛。南無",
    "T47n1970_012:0289b03": "觀世音菩薩。南無大勢至菩薩。南無一切菩",
    "T47n1970_012:0289b04": "薩聲聞諸上善人。各十聲。復頂禮念。大慈菩",
    "T47n1970_012:0289b05": "薩讚佛懺罪回向發願偈一遍。十方三世佛。",
    "T47n1970_012:0289b06": "阿彌陀第一。九品度眾生。威德無窮極。我今",
    "T47n1970_012:0289b07": "大歸依。懺悔三業罪。凡有諸福善。至心用回",
    "T47n1970_012:0289b08": "向。願同念佛人。感應隨時現。臨終西方境。分",
    "T47n1970_012:0289b09": "明在目前。見聞皆精進。共生極樂國。見佛了",
    "T47n1970_012:0289b10": "生死。如佛度一切。復頂禮而退。此偈有大威",
    "T47n1970_012:0289b11": "力。能滅一切罪。長一切福。教人念得大福報。",
    "T47n1970_012:0289b12": "至誠如是。必中品生。更加精進。轉以化人。使",
    "T47n1970_012:0289b13": "更相勸化。則上品上生。罪惡人修亦下品生。",
    "T47n1970_012:0289b14": "[0289b14] 此間念佛。西方七寶池生蓮華一朵。標其",
    "T47n1970_012:0289b15": "姓名。他日於其中託生。比陰府記姓名待",
    "T47n1970_012:0289b16": "其命盡來追者。大不同矣。",
    "T47n1970_012:0289b17": "念佛報應因緣",
    "T47n1970_012:0289b18": "[0289b18] 梁氏女雙瞽而眼明。憑氏夫人久病而痊愈。",
    "T47n1970_012:0289b19": "陳仲舉冤鬼遂去。劉慧仲夜臥不驚。此生前",
    "T47n1970_012:0289b20": "念佛之效也。姚婆見佛像於空中。曇鑑得蓮",
    "T47n1970_012:0289b21": "華於瓶內。懷玉承金臺迎接。智舜&#x89A9;孔雀之",
    "T47n1970_012:0289b22": "飛鳴。此臨終往生之&#x52B9;也。志通有五色祥雲。",
    "T47n1970_012:0289b23": "李氏得三根不壞。寶藏有童子出於頂上。公",
    "T47n1970_012:0289b24": "則有金色現於洛中。此身後示視之效也。生",
    "T47n1970_012:0289b25": "淨土者有進無退。直至於成佛。是勸一人修",
    "T47n1970_012:0289b26": "淨土。乃成就一眾生作佛也。凡作佛者必度",
    "T47n1970_012:0289b27": "無量眾生。彼所度之眾生皆由我而始。故勸",
    "T47n1970_012:0289b28": "人修者福德不可窮盡。大慈菩薩偈云。能勸",
    "T47n1970_012:0289b29": "一人修。比自己精進。勸至十餘人。福德已無",
    "T47n1970_012:0289c01": "量。如勸百與千。名為真菩薩。又能過萬數。即",
    "T47n1970_012:0289c02": "是阿彌陀。又云。骨肉恩情相愛難期。白首團",
    "T47n1970_012:0289c03": "圓幾多。強壯亡身。更有嬰孩命盡。勸念阿彌",
    "T47n1970_012:0289c04": "陀佛。七寶池中化生。聚會永無別離。萬劫長",
    "T47n1970_012:0289c05": "生快樂。古詩云。萬般將不去。唯有業隨身。已",
    "T47n1970_012:0289c06": "上詳見龍舒淨土文王日休勸緣。",
    "T47n1970_012:0289c07": "[0289c07] 嘉禾在城興聖禪寺德海書 四明友雲王",
    "T47n1970_012:0289c08": "鴻刊",
    "T47n1970_012:0289c09": "[0289c09] 文祿三年(甲午)菊月十二日畢書 筆者朝鮮"
}