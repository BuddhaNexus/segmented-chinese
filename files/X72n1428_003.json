{
    "X72n1428_003:0139a07": "靈竺淨慈自得禪師錄卷第三",
    "X72n1428_003:0139a08": "(石霜明摠禪師下語寄言)",
    "X72n1428_003:0139a09": "住萬壽小師比丘簪谿老人了廣 編",
    "X72n1428_003:0139a10": "[0139a10] 上堂。因僧問。記得達磨大師道。外罷諸緣。內無喘息。",
    "X72n1428_003:0139a11": "心如墻壁以可入道。此意作麼生。師曰你還體得麼。",
    "X72n1428_003:0139a12": "僧禮拜。師曰真實報恩者。僧曰且道墻壁有何心。師",
    "X72n1428_003:0139a13": "曰宛似鐵牛機。僧曰恁麼則識得無分耶。師曰速道",
    "X72n1428_003:0139a14": "速道。僧曰和尚道得麼。師曰你箇答勝佛祖之機用。",
    "X72n1428_003:0139a15": "僧曰果然某甲罪過。師曰老僧有過。師乃有偈曰。外",
    "X72n1428_003:0139a16": "罷諸緣絕言語。內無喘息合幽玄。心如墻壁忘功處。",
    "X72n1428_003:0139a17": "以入道源空劫前。",
    "X72n1428_003:0139a18": "[0139a18] 霜曰。醉人之口邊。白日之心玄。了了勿蹤跡。深深",
    "X72n1428_003:0139a19": "忘聖賢。",
    "X72n1428_003:0139a20": "[0139a20] 上堂。因僧問。記得孤山和尚道。少林分雪後。斷臂神",
    "X72n1428_003:0139a21": "光悟。貧道滿霜床。知音無一箇。此意作麼生。師曰分",
    "X72n1428_003:0139a22": "雪來而始得。僧曰和尚還有分也無。師曰老拙三十",
    "X72n1428_003:0139a23": "年前屙&#x5374;了也。僧曰即今事如何。師曰當座冷寒老",
    "X72n1428_003:0139a24": "骨瘦。師乃有偈曰。一回轉意光。千里絕情方。悟後夢",
    "X72n1428_003:0139b01": "醒後。孤然坐古堂。",
    "X72n1428_003:0139b02": "[0139b02] 霜曰。慧可不傳心。胡僧未得吟。孤山自得老。兩度",
    "X72n1428_003:0139b03": "情猶深。",
    "X72n1428_003:0139b04": "[0139b04] 上堂。因僧問。記得曹溪大師道。慧能無伎倆。不斷百",
    "X72n1428_003:0139b05": "思想。對境心數起。菩提如何長。此意作麼生。師曰早",
    "X72n1428_003:0139b06": "是成伎倆。僧曰學人如何會去。師曰江水淺淺流不",
    "X72n1428_003:0139b07": "濁。僧曰是什麼消息。師曰江上青青草非枯。僧曰柰",
    "X72n1428_003:0139b08": "學人疑著何。師曰。來說是非人。便是是非人。師乃有",
    "X72n1428_003:0139b09": "偈曰。少而可努力。老而可歇心。都盧懶萬事。雙眸淚",
    "X72n1428_003:0139b10": "濕襟。",
    "X72n1428_003:0139b11": "[0139b11] 霜曰。老少無窮歲寒之心。貴賤有隔衫衣之襟。伎",
    "X72n1428_003:0139b12": "倆無一點。高價有千金。蘆江浪激空。藻海魚游深。",
    "X72n1428_003:0139b13": "[0139b13] 上堂。因僧問。記得雲門大師道。舉不顧。便差互。擬思",
    "X72n1428_003:0139b14": "量。何劫悟。此意作麼生。師喝曰。此去一千年。切忌頻",
    "X72n1428_003:0139b15": "舉著。僧曰然是大陽之兒孫何用恁麼之手段。師曰",
    "X72n1428_003:0139b16": "你看石火光中有出身路。僧曰是何時節。師打禪床。",
    "X72n1428_003:0139b17": "僧禮拜。師曰千錯。師乃有偈曰。直下撥開木上座。驀",
    "X72n1428_003:0139b18": "端握&#x5374;毫長老。衲僧氣宇乾坤外。一夜寒&#x6C37;通體到。",
    "X72n1428_003:0139b19": "[0139b19] 霜曰。句下承當去。言端觸著來。若於心切不疑處。",
    "X72n1428_003:0139b20": "道得不妨鐵觜開。",
    "X72n1428_003:0139b21": "[0139b21] 上堂。因僧問。記得雲居和尚道。你若會取則迦葉不",
    "X72n1428_003:0139b22": "覆藏。若不會取則世尊有密語。此意作麼生。師曰。朝",
    "X72n1428_003:0139b23": "聞孔道。夕知老孝。僧曰。儒道即不問。釋迦如何。師曰。",
    "X72n1428_003:0139b24": "夫子欲無詞。世塵不得休。僧曰。會不會且致。如何是",
    "X72n1428_003:0139c01": "如來密語。師曰昨夜玉人眠。僧曰頭陀微笑又如何。",
    "X72n1428_003:0139c02": "師曰今朝石漢眼。僧曰何人得知。師曰錯錯。師乃有",
    "X72n1428_003:0139c03": "偈曰。玉人深睡澄潭妙。石漢眼開花岳笑。不是今朝",
    "X72n1428_003:0139c04": "新發悟。三生大定了知少。",
    "X72n1428_003:0139c05": "[0139c05] 霜曰。日中之黑花。夜午之青芭。風骨夢清後。月機",
    "X72n1428_003:0139c06": "出碧蘿。",
    "X72n1428_003:0139c07": "[0139c07] 上堂。因僧問。記得明安大師道。莫守寒岩異草青。坐",
    "X72n1428_003:0139c08": "&#x5374;白雲宗不妙。賓主難分一段事。君臣合道萬年笑。",
    "X72n1428_003:0139c09": "此意作麼生。師曰。穩坐位中不是。落在功中不是。僧",
    "X72n1428_003:0139c10": "曰賓主難分時如何。師曰老僧眉毛宛如上坐。僧曰",
    "X72n1428_003:0139c11": "君臣合道時如何。師曰。內外本混然。正偏何不二。僧",
    "X72n1428_003:0139c12": "曰畢竟相去多少。師曰。清光隨處香。幽鳥喚春忙。師",
    "X72n1428_003:0139c13": "乃有偈曰。一回得妙。二度忘妙。急急歸。雲堆堆。白雲",
    "X72n1428_003:0139c14": "別增。真照殊出。月照芬芸。百花馥郁。紅花春&#x7A93;暖。笑",
    "X72n1428_003:0139c15": "破家好笑。",
    "X72n1428_003:0139c16": "[0139c16] 霜曰。青山傾&#x8462;白雲中。白雲催春紅谷風。紅葉告",
    "X72n1428_003:0139c17": "秋黃閣下。黃泉激水碧樓龍。",
    "X72n1428_003:0139c18": "[0139c18] 上堂。因僧問。記得芙蓉和尚道。春有百花夏有&#x51C9;風。",
    "X72n1428_003:0139c19": "秋有紅葉冬有白雪。若於一一之妙法。心在不生念",
    "X72n1428_003:0139c20": "在不滅。何妨了了玄幽處。便是人間好時節。此意作",
    "X72n1428_003:0139c21": "麼生。師曰你還恁麼體悉麼。僧曰某甲曾不會。師曰",
    "X72n1428_003:0139c22": "不會共難話會。僧曰。雖然如是。和尚還悉窮麼。師曰。",
    "X72n1428_003:0139c23": "兼身在內。老僧不逃。僧曰畢竟如何領會。師曰。分明",
    "X72n1428_003:0139c24": "消息子。江上沙鷗語。師乃有偈曰。人間無佛時。早是",
    "X72n1428_003:0140a01": "如來機。世界無塵境。新看深妙奇。若具此眼。便人天",
    "X72n1428_003:0140a02": "師。忽有這漢。何用擬議。",
    "X72n1428_003:0140a03": "[0140a03] 霜曰。少年曾歷無塵境。老去未知無佛時。何事蒼",
    "X72n1428_003:0140a04": "松龍似曲。始看班石虎如機。",
    "X72n1428_003:0140a05": "[0140a05] 上堂。因僧問。記得梁山和尚道。石室山高。柴門路遠。",
    "X72n1428_003:0140a06": "白轆天聳。幽居人少。箇中有人不在掌中。其外無物",
    "X72n1428_003:0140a07": "不屬心外。外展廣長舌相。內傳無盡燈光。未審此意",
    "X72n1428_003:0140a08": "作麼生。師曰。湘之南。潭之北。中有黃金滿一國。僧曰",
    "X72n1428_003:0140a09": "是什麼機用。師曰無影樹下合同船。僧曰何人得乘",
    "X72n1428_003:0140a10": "去。師曰&#x7460;璃殿上無知識。僧曰畢竟而作麼生。師曰",
    "X72n1428_003:0140a11": "南海波斯失舶時。師乃有偈曰。定林隻履。天台楖[木*栗]。",
    "X72n1428_003:0140a12": "&#x922F;斧住山。橫擔鑌鐵。獨有雲床老胡僧。徒見夜中天",
    "X72n1428_003:0140a13": "上月。目前無極分外心。少室花容是妙訣。",
    "X72n1428_003:0140a14": "[0140a14] 霜曰。水在碧沙白轆雪。月回葉底芙蓉堂。箇中瀟",
    "X72n1428_003:0140a15": "灑靈床主。寒榻風流&#x8657;廓方。",
    "X72n1428_003:0140a16": "[0140a16] 上堂。因僧問。記得曹山和尚道。當頭無諱忌。語路若",
    "X72n1428_003:0140a17": "何迴。不是本分事。一花五葉開。此意作麼生。師曰。君",
    "X72n1428_003:0140a18": "臣合道。四臣不通。僧曰正與麼時如何。師曰。言思不",
    "X72n1428_003:0140a19": "及。語量不至。僧曰為甚道不是本分事一華五葉開。",
    "X72n1428_003:0140a20": "師曰。不迎枯木暖。爭辨劫前春。僧曰可謂中的難忘",
    "X72n1428_003:0140a21": "五位中。師曰。山僧又恁麼。唯恐不與麼。師乃有偈曰。",
    "X72n1428_003:0140a22": "正偏融融而路斷於鳥道之表。君臣堂堂而容儼於",
    "X72n1428_003:0140a23": "玉殿之中。到底難說。妙處絕同。別得傍道。見萬年松。",
    "X72n1428_003:0140a24": "[0140a24] 霜曰。不回互之時是回互之時。未出世之處正出",
    "X72n1428_003:0140b01": "世之機。話盡山雲海月意。此非面目又存師。",
    "X72n1428_003:0140b02": "[0140b02] 上堂。因僧問。記得丹霞和尚道。日照孤峰翠。月臨溪",
    "X72n1428_003:0140b03": "水寒。祖師玄妙訣。莫向寸心安。未審此意作麼生。師",
    "X72n1428_003:0140b04": "曰。佛祖不傳心。人天不得金。僧曰教誰識得。師曰這",
    "X72n1428_003:0140b05": "漢未出家前。僧曰爭解恁麼說話。師曰好箇時節。僧",
    "X72n1428_003:0140b06": "禮拜。師曰。似是而非。壓良成賤。師乃有偈曰。皎皎而",
    "X72n1428_003:0140b07": "月澄嶺上之孤松。凄凄而風渡半夜之空中。深深也",
    "X72n1428_003:0140b08": "妙訣自坐少林之&#x5CEF;。了了也真氣元居&#x8657;谷之功。",
    "X72n1428_003:0140b09": "[0140b09] 霜曰。水流西畔而帶紅輝之斜陽。雲出東海而殘",
    "X72n1428_003:0140b10": "曉星之夜光。&#x51C9;蟾秋冷。寒旭冬藏。",
    "X72n1428_003:0140b11": "[0140b11] 上堂。因有僧出眾問。記得吾門五位綱要。還許學人",
    "X72n1428_003:0140b12": "請問也否。師曰。門門廓達。處處靈通。一一問取來。句",
    "X72n1428_003:0140b13": "句答話去。僧曰。無中&#x6031;有處。如何是正中偏。師曰。三",
    "X72n1428_003:0140b14": "年不改父之道。應曰古今孝之始。僧曰。有中&#x6031;無處。",
    "X72n1428_003:0140b15": "如何是偏中正。師曰。一歲不須國之制。新舊可為嫡",
    "X72n1428_003:0140b16": "之牓。僧曰。無中貴無處。如何是正中來。師曰。君雖君",
    "X72n1428_003:0140b17": "也。不可臣以不為臣。僧曰。有中貴有處。如何是偏中",
    "X72n1428_003:0140b18": "至。師曰。臣雖臣也。不可君以不為君。僧曰。有無及盡",
    "X72n1428_003:0140b19": "處。如何是兼中到。師曰。忍之乎。孰不可忍耶。僧於此",
    "X72n1428_003:0140b20": "作禮而去。師送曰。賓客因來柴石門。再開老口話吾",
    "X72n1428_003:0140b21": "風。師乃有總頌曰。一片天光三五風。玉墀吹斷嶺頭",
    "X72n1428_003:0140b22": "松。巍然山上澄湛下。&#x6031;爾雲同霜月中。堆堆全體乾",
    "X72n1428_003:0140b23": "坤裡。密密滿心天地表。碌碌[石*山][石*山]通用眼。驪珠擊碎",
    "X72n1428_003:0140b24": "草芊忡。",
    "X72n1428_003:0140c01": "[0140c01] 霜曰。一片天光三五風。三處五位一如家風。玉墀",
    "X72n1428_003:0140c02": "吹斷嶺頭松。自己賓主同中之同。巍然山上澄湛",
    "X72n1428_003:0140c03": "下。那時偏正異中之異。&#x6031;爾雲同霜月中。重寄宿",
    "X72n1428_003:0140c04": "於鳳巢梧桐。堆堆全體乾坤裡。左撥右轉不在機",
    "X72n1428_003:0140c05": "鋒。密密滿心天地表。破眼穿耳不關春冬。碌碌[石*山]",
    "X72n1428_003:0140c06": "[石*山]通用眼。處處步步皆在其中。驪珠擊碎草芊忡。",
    "X72n1428_003:0140c07": "連玉瓊葉宛似飛龍。且道畢竟如何靈通。良久曰。",
    "X72n1428_003:0140c08": "寒雲一點&#x51C9;月半空。蒹葭風靜河漢月中。",
    "X72n1428_003:0140c09": "[0140c09] 上堂。因有僧出眾問。記得大陽和尚有三句。還許學",
    "X72n1428_003:0140c10": "人請問也無。師曰。舉龜拂。拈兔杖。答問無私。出來。僧",
    "X72n1428_003:0140c11": "曰。白雲覆青山。青山頂不露。如何是平常無生句。師",
    "X72n1428_003:0140c12": "曰蘆月混遍偏裡正。僧曰。寶殿無人處。梧桐不植時。",
    "X72n1428_003:0140c13": "如何是妙玄無私句。師曰深深金殿侍猶空。僧曰。一",
    "X72n1428_003:0140c14": "手指空時。石馬出紗籠。如何是體明無盡句。師曰門",
    "X72n1428_003:0140c15": "裡綠苔重又新。僧曰畢竟作麼生。師曰洗珠瑞雨梳",
    "X72n1428_003:0140c16": "柳祥風。僧曰引得黃鶯下柳條。師送曰。十年磨一&#x5292;。",
    "X72n1428_003:0140c17": "霜刃未曾試。師乃有總頌曰。路斷無依著。滿船乘雪",
    "X72n1428_003:0140c18": "月。夜午不相關。全體蹈金鐵。唱出歸家歌。恣吹還鄉",
    "X72n1428_003:0140c19": "曲。從斯野子夢。徒爾難分節。",
    "X72n1428_003:0140c20": "[0140c20] 霜曰。路斷無依著。一到不疑地。滿船乘雪月。蘆客",
    "X72n1428_003:0140c21": "絕慮知。夜午不相關。別得壺天氣。全體蹈金鐵。丈",
    "X72n1428_003:0140c22": "夫自忘志。唱出歸家歌。從來離角徵。恣吹還鄉曲。",
    "X72n1428_003:0140c23": "脫本非道理。從斯野子夢。一任泥塵地。徒爾難分",
    "X72n1428_003:0140c24": "節。泯然忘理事。且道畢竟如何呈似。良久曰。寒梅",
    "X72n1428_003:0141a01": "一點笑南枝。",
    "X72n1428_003:0141a02": "[0141a02] 上堂。因有僧出眾問。記得翠岩和尚有四句。冀聞其",
    "X72n1428_003:0141a03": "真要。師曰。何一一不通來。僧曰。猿&#x544C;嶺上。聲入雲中。",
    "X72n1428_003:0141a04": "如何是轉位就功句。師曰銀河波一釣。僧曰。鶴唳林",
    "X72n1428_003:0141a05": "頭。翼出檻外。如何是轉功就位句。師曰月宮光萬潭。",
    "X72n1428_003:0141a06": "僧曰。天海一色。殺氣到來。如何是功位齊顯句。師曰",
    "X72n1428_003:0141a07": "位裡出頭來。僧曰。花色破春。千泉不留。如何是功位",
    "X72n1428_003:0141a08": "俱隱句。師曰此去北天高。僧曰幸蒙和尚示誨。瓦解",
    "X72n1428_003:0141a09": "&#x6C37;消去。師曰這箇是口傳信受底樣子。師乃有總頌",
    "X72n1428_003:0141a10": "曰。轉功就位。獨看古風。再通消息。轉位就功。功位齊",
    "X72n1428_003:0141a11": "顯。千岳萬&#x5CEF;。又轉春芳。俱隱位功。畢竟不用。頻弄萬",
    "X72n1428_003:0141a12": "工。",
    "X72n1428_003:0141a13": "[0141a13] 霜曰。獨看古風。萬里絕同。再通消息。潛來舊功。千",
    "X72n1428_003:0141a14": "岳萬&#x5CEF;。處處猛翁。又轉春芳。劫外花紅。頻弄萬工。",
    "X72n1428_003:0141a15": "所得偏空。良久曰。雲松侵月夜明瓏。",
    "X72n1428_003:0141a16": "[0141a16] 上堂。因有僧出眾問。記得宏智祖翁有四借。冀聽其",
    "X72n1428_003:0141a17": "妙要。師曰。花須連夜發。不待曉風吹。僧曰。同中有異。",
    "X72n1428_003:0141a18": "借功明位時如何。師曰蘆花隱舶。僧曰。異中有同。借",
    "X72n1428_003:0141a19": "位明功時如何。師曰青山慕雲。僧曰。異中同。同中異。",
    "X72n1428_003:0141a20": "借借不借借時如何。師曰。澄潭月落。澄水雲起。僧曰。",
    "X72n1428_003:0141a21": "不用異同。異中異全超。不借借時如何。師曰方外誰",
    "X72n1428_003:0141a22": "敢為度量。僧曰混然事作麼生。師曰超方者委焉。師",
    "X72n1428_003:0141a23": "乃有總頌曰。祖翁四借吾門事。密密&#x8E08;&#x8E08;著眼視。位",
    "X72n1428_003:0141a24": "裡有功隱裡顯。功中有位弟中師。功位不須功位外。",
    "X72n1428_003:0141b01": "主賓不揀主賓機。偏正回互沒分曉。樵子笠穿戴月",
    "X72n1428_003:0141b02": "歸。",
    "X72n1428_003:0141b03": "[0141b03] 霜曰。密密&#x8E08;&#x8E08;著眼視。&#x8E08;細難分。位裡有功隱裡",
    "X72n1428_003:0141b04": "顯。功位潛分。功中有位弟中師。深淺密分。功位不",
    "X72n1428_003:0141b05": "須功位外。君臣道合。賓家不揀主家機。偏正相合。",
    "X72n1428_003:0141b06": "偏正回互沒分曉。佛祖不合。樵子笠穿戴月歸。千",
    "X72n1428_003:0141b07": "聖共合。良久曰。天明海暮清波合。",
    "X72n1428_003:0141b08": "[0141b08] 上堂。因有僧出眾問。記得曹山和尚有四禁語。學人",
    "X72n1428_003:0141b09": "如何商略。師曰問在答處答在問處。僧曰。步步無分",
    "X72n1428_003:0141b10": "外。心心沒異同。不行心處路時如何。師曰肯即是。僧",
    "X72n1428_003:0141b11": "曰。海深南北。山上東西。不掛本來衣時如何。師曰落",
    "X72n1428_003:0141b12": "頑空。僧曰。月當松梢。雲滿寒榻。何須正恁麼。師曰坐",
    "X72n1428_003:0141b13": "黑暗。僧曰。混沌未分。半夜更深。切忌未生前。師曰著",
    "X72n1428_003:0141b14": "真空。僧曰畢竟向什麼處安身立命。師曰。南岑風&#x96A3;",
    "X72n1428_003:0141b15": "北山松。西暮日昏東海空。師乃有總頌曰。不行心處。",
    "X72n1428_003:0141b16": "不盡凡心。若於心處見於凡心。不妨箇箇了得心心。",
    "X72n1428_003:0141b17": "不掛本衣不著元裳。自求本衣再裝元裳。不用人人",
    "X72n1428_003:0141b18": "會取。堂堂何須正當。何坐空床。正當恁麼。尚在&#x8657;旁。",
    "X72n1428_003:0141b19": "切忌未生坐。妙路方如起。歸信更堪厚賞。畢竟捨去",
    "X72n1428_003:0141b20": "一樹花香。",
    "X72n1428_003:0141b21": "[0141b21] 霜曰。不行心處路。別求異心路。若能如是見。破家",
    "X72n1428_003:0141b22": "失本路。不掛本來衣。須令有悟路。自求凡境心。更",
    "X72n1428_003:0141b23": "無新到路。何須正恁麼。猶有不轉路。若不離斯家。",
    "X72n1428_003:0141b24": "獨坐頑空路。切忌未生時。父母不知路。於斯不歸",
    "X72n1428_003:0141c01": "來。終不得活路。良久曰。荷樵瀟灑歸家路。",
    "X72n1428_003:0141c02": "[0141c02] 上堂。因有僧出眾問。記得投子和尚有三器。學人未",
    "X72n1428_003:0141c03": "明。請師甄別。師曰試問看。僧曰。直以格調。妙奏奇曲。",
    "X72n1428_003:0141c04": "上正之器如何見。師曰向上人而始得知。僧曰。以妙",
    "X72n1428_003:0141c05": "手將彈玉調。中當之器如何見。師曰與諸佛齊肩初",
    "X72n1428_003:0141c06": "會。僧曰。實以活眼見破天容。下偏之器如何見。師曰",
    "X72n1428_003:0141c07": "今時&#x8657;廓方通達。僧曰。學人分上事已知。主家活計",
    "X72n1428_003:0141c08": "事又如何。師曰。碧眼胡僧曾未識。黃頭老子又難諳。",
    "X72n1428_003:0141c09": "僧便禮拜。師曰且去。師乃有總頌曰。上正之器根密",
    "X72n1428_003:0141c10": "密而難言。中當之器要了了而幽玄。下偏之器見明",
    "X72n1428_003:0141c11": "明而滿天。學人分上事紛紛而不玄。主家活計事寂",
    "X72n1428_003:0141c12": "寂而不傳。",
    "X72n1428_003:0141c13": "[0141c13] 霜曰。千聖也不傳。上正之妙器。諸佛共授傳。中當",
    "X72n1428_003:0141c14": "之真器。人天普見取。下偏之玄器。衲子之三昧。不",
    "X72n1428_003:0141c15": "出於三器。宗旨之精要。不在於孤器。良久曰。雲月",
    "X72n1428_003:0141c16": "出樓頭。雨水回萬器。",
    "X72n1428_003:0141c17": "[0141c17] 上堂。因有僧出眾問。記得&#x8E08;山大師有三路。未審其",
    "X72n1428_003:0141c18": "旨如何。師曰吾望子也久。僧曰。端的難分。如何是一",
    "X72n1428_003:0141c19": "路滑如苔。師曰三世諸佛忙然徒弄蹤。僧曰學人如",
    "X72n1428_003:0141c20": "何會去。師喝曰忘前失後漢。僧曰。步步蹈雪。如何是",
    "X72n1428_003:0141c21": "蔟花蔟錦路。師曰。一如本不如。蘆雪混天水。僧曰莫",
    "X72n1428_003:0141c22": "是法身邊之事耶。師曰。自己之真功。是須徹底到。僧",
    "X72n1428_003:0141c23": "曰。深密難入。如何是荊棘叢林路。師曰。山上萬天外。",
    "X72n1428_003:0141c24": "到者未曾有。僧曰和尚&#x5374;到也否。師曰。賓主相忘處。",
    "X72n1428_003:0142a01": "是須透頂到。僧曰。一一祗對既如此。物表作略又如",
    "X72n1428_003:0142a02": "何。師曰。山中一箇主人公。不落正偏絕異同。師乃有",
    "X72n1428_003:0142a03": "總頌曰。不覺蹈過鑌鐵關。悠然穩坐月蘆寒。別得妙",
    "X72n1428_003:0142a04": "方更難到。巍巍頂相若當看。",
    "X72n1428_003:0142a05": "[0142a05] 霜曰。不覺蹈過鑌鐵關。滑如苔平絕居留。悠然穩",
    "X72n1428_003:0142a06": "坐月蘆寒。蔟花蔟錦淨滿洲。別得妙方更難到。轉",
    "X72n1428_003:0142a07": "身荊棘林頭外。巍巍頂相若當看。鐵眼正開盡報",
    "X72n1428_003:0142a08": "酬。良久曰。花容散嶺上。月色落潭底。",
    "X72n1428_003:0142a09": "[0142a09] 上堂。因有僧出眾問。記得洞山和尚有三滲漏。一一",
    "X72n1428_003:0142a10": "祗對又如何。師曰是是。僧曰。機不離位。墮在毒海。作",
    "X72n1428_003:0142a11": "麼生是見滲漏。師曰坐著後切忌滯留。僧曰。高處偏",
    "X72n1428_003:0142a12": "枯。情境滲漏。作麼生是情滲漏。師曰白雲功作切忌",
    "X72n1428_003:0142a13": "坐。僧曰。體妙失宗。機昧終始。作麼生是語滲漏。師曰",
    "X72n1428_003:0142a14": "句句道著切忌用。僧曰畢竟而是何人分上事。師曰",
    "X72n1428_003:0142a15": "滲漏而始得。師乃有總頌曰。高高而獨坐。便是見滲",
    "X72n1428_003:0142a16": "漏。寥寥而氣淨。正是情滲漏。明明而神露。悉是語滲",
    "X72n1428_003:0142a17": "漏。畢竟同混處。從古絕滲漏。",
    "X72n1428_003:0142a18": "[0142a18] 霜曰。高高而獨坐。是通玄峰。寥寥而氣淨。便是自",
    "X72n1428_003:0142a19": "己風。明明而神露。正處處通。畢竟同混處。悉是真",
    "X72n1428_003:0142a20": "空。從古絕滲漏。人眼主翁。便良久。",
    "X72n1428_003:0142a21": "[0142a21] 上堂。因有僧出眾問。記得九&#x5CEF;和尚有三句。未審學",
    "X72n1428_003:0142a22": "人聞得麼。師曰幸是曹溪門下客。僧曰。先賢難道。如",
    "X72n1428_003:0142a23": "何是不傳之傳句。師曰你是傳底漢。僧曰果然和尚",
    "X72n1428_003:0142a24": "也傳底。師曰老拙知之有分。僧曰。古聖不&#x643A;。如何是",
    "X72n1428_003:0142b01": "不妙之妙句。師曰語是妙底之法。僧曰果然說著也",
    "X72n1428_003:0142b02": "妙底。師曰貧道見之有眼。僧曰。祖佛不明。如何是不",
    "X72n1428_003:0142b03": "真之真句。師曰見是真底之色。僧曰果然視破真底。",
    "X72n1428_003:0142b04": "師曰野翁聞之有耳。僧曰畢竟而不傳不妙不真時",
    "X72n1428_003:0142b05": "如何。師曰這箇是傳妙真樣子。僧便禮拜。師曰罪過",
    "X72n1428_003:0142b06": "彌天。師乃有總頌曰。不傳之傳句。先賢也不傳。佛祖",
    "X72n1428_003:0142b07": "未出興。早是有付傳。不妙之妙句。古聖也難宣。黃頭",
    "X72n1428_003:0142b08": "碧眼老。如何及言宣。不真之真句。人天未生前。若以",
    "X72n1428_003:0142b09": "言道趣。只徒在目前。不傳妙真句。三世不變遷。畢竟",
    "X72n1428_003:0142b10": "道人眼。萬歲絕易遷。寥寥而本傳不傳之傳。明明而",
    "X72n1428_003:0142b11": "今妙不妙妙玄。密密而深到不真真玄。畢竟道人眼。",
    "X72n1428_003:0142b12": "億劫不異遷。",
    "X72n1428_003:0142b13": "[0142b13] 霜曰。不傳傳底眼。不妙妙玄眼。不真真處機。畢竟",
    "X72n1428_003:0142b14": "道人眼。花開枯木眉。風睡綠楊眼。波穿天上星。水",
    "X72n1428_003:0142b15": "清月中眼。不用人間風。深深眠廗眼。便良久。",
    "X72n1428_003:0142b16": "[0142b16] 上堂。因有僧出眾問。記得香林和尚有五語。未審學",
    "X72n1428_003:0142b17": "人如何商量。師曰何不問話。僧曰。舌上無言。如何是",
    "X72n1428_003:0142b18": "無說之說。師曰舌頭談而不談。僧曰。青山破色。如何",
    "X72n1428_003:0142b19": "是無玄之玄。師曰。不守空王殿中。僧曰。深潭波生。如",
    "X72n1428_003:0142b20": "何是無顯之顯。師曰澄潭深處見魚。僧曰。無出之出。",
    "X72n1428_003:0142b21": "白馬蹈雪。此意又如何。師曰未與人天相見。僧曰。無",
    "X72n1428_003:0142b22": "生之生。眼未見色。此意又如何。師曰父母所生眼睛。",
    "X72n1428_003:0142b23": "僧曰畢竟如何見得。師曰。雲徑路遙。風林竹吟。僧曰",
    "X72n1428_003:0142b24": "是什麼章句。師曰。龍躍萬年松。虎來千古石。師乃有",
    "X72n1428_003:0142c01": "總頌曰。參得五語。功勳始成。有時不說。恣口說行。有",
    "X72n1428_003:0142c02": "時不玄。空失妙正。有時不顯。纔一氣生。有時不出。獨",
    "X72n1428_003:0142c03": "來水清。有時不生。未開眼睛。畢竟見得。連天曉星。",
    "X72n1428_003:0142c04": "[0142c04] 霜曰。長安夜夜家家月。幾處笙歌幾處愁。不說不",
    "X72n1428_003:0142c05": "生何物氣。將來相見是都秋。一一輪光千岳意。數",
    "X72n1428_003:0142c06": "數天旭萬瀧流。可知脫體儼然眼。藻海波濤回十",
    "X72n1428_003:0142c07": "洲。良久曰。銀浪如珠江上頭。",
    "X72n1428_003:0142c08": "[0142c08] 上堂因曰。記得靈山會上百億眾前。當時世尊拈華",
    "X72n1428_003:0142c09": "瞬目。眾皆無措。只有金色頭陀破顏微笑。世尊曰。吾",
    "X72n1428_003:0142c10": "有正法眼藏涅槃妙心。實相無相微妙法門。教外別",
    "X72n1428_003:0142c11": "傳不立文字。分付摩訶迦葉。至末世而莫令斷絕矣。",
    "X72n1428_003:0142c12": "此時便當法華以後涅槃以前。迦葉受於世尊金襴",
    "X72n1428_003:0142c13": "袈裟便歸舊容園。諸禪德。且道是因什麼道理。&#x7AEA;起",
    "X72n1428_003:0142c14": "拂子曰。眾中還有迦葉也。縱笑得只是相似底。師乃",
    "X72n1428_003:0142c15": "有頌曰。黃面手中花一枝。頭陀微笑識人希。人天百",
    "X72n1428_003:0142c16": "萬共尊貴。何不打頭勘座師。",
    "X72n1428_003:0142c17": "[0142c17] 霜曰。金色波羅。黃頭點花。飲光笑暖。當下呵呵。",
    "X72n1428_003:0142c18": "[0142c18] 上堂因曰。記得迦葉尊者一日自蹈泥子。有沙彌來",
    "X72n1428_003:0142c19": "致問尊者作什麼。尊者曰蹈泥。沙彌曰何得自容易",
    "X72n1428_003:0142c20": "作。尊者曰吾若不為誰與我為。沙彌默然而退。尊者",
    "X72n1428_003:0142c21": "便蹈泥子。諸禪德。且道因什麼機用。自撫掌而曰。獨",
    "X72n1428_003:0142c22": "掌不浪鳴。天地無私曲。自參自到處。古今難密時。雲",
    "X72n1428_003:0142c23": "眾如何商量去。師乃有頌曰。蹈泥運土自參機。&#x53CE;足",
    "X72n1428_003:0142c24": "展掌自到奇。箇箇須應曾轉撥。真燈破夜意光微。",
    "X72n1428_003:0143a01": "[0143a01] 霜曰。尊者蹈泥。老衲撫掌。畢竟作夢。好笑一場。",
    "X72n1428_003:0143a02": "[0143a02] 上堂因曰。記得梁武帝皇朕太子問圓覺初祖曰。朕",
    "X72n1428_003:0143a03": "即位以來。詰詔化國建寺度僧功德多少。祖曰無功",
    "X72n1428_003:0143a04": "德。帝曰以何無功德。祖曰此是人天小果有漏之因。",
    "X72n1428_003:0143a05": "如影隨形雖有非實。帝曰然則如何是真功德。祖示",
    "X72n1428_003:0143a06": "曰淨智妙圓體自空寂。如此功德不以世求。諸禪德。",
    "X72n1428_003:0143a07": "畢竟如何履踐得去。良久曰。真功德清淨本然。乃有",
    "X72n1428_003:0143a08": "頌曰。武帝功德人天果。圓覺無功真到心。清淨本然",
    "X72n1428_003:0143a09": "誰會得。碧蘿深&#x93BB;古山岑。便下座。",
    "X72n1428_003:0143a10": "[0143a10] 霜曰。祖室光明。廣劫圓成。大唐天子。眼目不清。",
    "X72n1428_003:0143a11": "[0143a11] 上堂因曰。記得曹溪大師道。菩提本無樹。明鏡亦非",
    "X72n1428_003:0143a12": "臺。本來無一物。何處惹塵埃。青原和尚曰。恐先師猶",
    "X72n1428_003:0143a13": "帶箇消息在。石頭和尚聞得。方好不用消息。禪室曰",
    "X72n1428_003:0143a14": "兩員古佛。諸禪德。如何領&#x89A7;。拈拄杖曰。還見麼。乃有",
    "X72n1428_003:0143a15": "頌曰。曠劫無塵世界中。恣吹野曲晚來風。看看本來",
    "X72n1428_003:0143a16": "無一物。滿山雲樹雪花紅。",
    "X72n1428_003:0143a17": "[0143a17] 霜曰。處處靈通。獨付盧公。傳衣夜月。渡江曉風。",
    "X72n1428_003:0143a18": "[0143a18] 上堂因曰。記得雲巖和尚曰。無情說法。有情聞得。海",
    "X72n1428_003:0143a19": "鳥樹林。念佛念法。洞山和尚曰。也太奇。也太奇。無情",
    "X72n1428_003:0143a20": "說法不思議。寂音尊者曰。幸有燈籠露柱在。諸禪德。",
    "X72n1428_003:0143a21": "若將耳聽聲不現。眼處聞聲方得知。畢竟而作麼生。",
    "X72n1428_003:0143a22": "乃有頌曰。明明梵音海潮音。青青勝彼世間音。雨則",
    "X72n1428_003:0143a23": "慧日破諸闇。日則名為觀世音。",
    "X72n1428_003:0143a24": "[0143a24] 霜曰。箇箇觀音。處處普門。無情說法。不在獨尊。",
    "X72n1428_003:0143b01": "[0143b01] 上堂因曰。記得大陽和尚曰。可憐可悲今時師僧。徒",
    "X72n1428_003:0143b02": "打睡夢更無悟入。若要發明莫論年歲。老僧數日偏",
    "X72n1428_003:0143b03": "求法器。大眾又如何。諸禪德。實哉斯語。真可報恩。且",
    "X72n1428_003:0143b04": "道悟入發明處。諸人如何得。乃有頌曰。可憐多客滿",
    "X72n1428_003:0143b05": "堂僧。打睡送時亂佛承。悟入至今無一箇。驀頭端的",
    "X72n1428_003:0143b06": "盡三乘。",
    "X72n1428_003:0143b07": "[0143b07] 霜曰。驀頭一轉。你如何看。三乘分別。不是衲關。",
    "X72n1428_003:0143b08": "[0143b08] 上堂因曰。記得芙蓉和尚道。妙唱不干舌。死蛇驚出",
    "X72n1428_003:0143b09": "草。解針枯骨吟。鐵鋸舞三臺。諸禪德。這箇四轉語如",
    "X72n1428_003:0143b10": "何商量。有時剎剎塵塵處處談。不勞彈指善財參。空",
    "X72n1428_003:0143b11": "生也解通消息。花雨岩前鳥不含。有時日炙風吹草",
    "X72n1428_003:0143b12": "裡埋。觸佗毒氣又還乖。暗地若教開死口。長安依舊",
    "X72n1428_003:0143b13": "絕人來。有時死中得活。是非常密用。佗家別有長。半",
    "X72n1428_003:0143b14": "夜髑髏吟一曲。&#x6C37;河紅焰&#x5374;清&#x51C9;。有時不落宮商調。",
    "X72n1428_003:0143b15": "誰人敢和一場。伯牙何所措。此曲舊來長。此是芙蓉",
    "X72n1428_003:0143b16": "語底。老僧又有四偈。乃有頌曰。",
    "X72n1428_003:0143b17": "[0143b17] 妙唱不干舌 如如寂滅自無情。一句從來本見成。",
    "X72n1428_003:0143b18": "舌運廣長元不間。雪&#x5CEF;相見望州亭。",
    "X72n1428_003:0143b19": "[0143b19] 死蛇驚出草 金鞭遙指玉堂寒。驚起將軍夜出關。",
    "X72n1428_003:0143b20": "三尺鏌&#x9381;清四海。攙槍一掃絕癡頑。",
    "X72n1428_003:0143b21": "[0143b21] 解針枯骨吟 宮漏沉沉夜色深。燈殘火盡絕知音。",
    "X72n1428_003:0143b22": "木人位轉玉繩曉。石女夢回霜滿襟。",
    "X72n1428_003:0143b23": "[0143b23] 鐵鋸舞三臺 鐵牛無角臥山坡。鞭起如飛見也麼。",
    "X72n1428_003:0143b24": "&#x9599;市橫騎人不會。&#x64E1;頭鷂子過新羅。",
    "X72n1428_003:0143c01": "[0143c01] 霜曰。妙唱不干舌。通言語道中。死蛇驚出草。功盡",
    "X72n1428_003:0143c02": "轉威風。解針枯骨吟。位裡開花容。鐵鋸舞三臺。物",
    "X72n1428_003:0143c03": "表脫空空。畢竟如何見。萬水漾千&#x5CEF;。",
    "X72n1428_003:0143c04": "[0143c04] 上堂因曰。記得先師宏智和尚有五轉位。匣裡青蛇",
    "X72n1428_003:0143c05": "吼。金針去復來。秦宮照瞻寒。五天銀燭輝。深岩藏白",
    "X72n1428_003:0143c06": "額。諸禪德。如何商量。老僧便有五偈。乃有頌曰。",
    "X72n1428_003:0143c07": "[0143c07] 匣裡青蛇吼 寶&#x5292;橫斜天欲曉。洗淨魔佛逼人寒。",
    "X72n1428_003:0143c08": "匣中陰陰光生處。衲子徒將正眼看。",
    "X72n1428_003:0143c09": "[0143c09] 金針去復來 清&#x8657;大道長安路。往復何曾有間然。",
    "X72n1428_003:0143c10": "暗去明來鋒不露。渠儂始不墮中邊。",
    "X72n1428_003:0143c11": "[0143c11] 秦宮照瞻寒 岩房&#x95B4;寂冷如&#x6C37;。妙得冥符處處靈。",
    "X72n1428_003:0143c12": "轉側依忘功就位。回頭失&#x5374;楚王城。",
    "X72n1428_003:0143c13": "[0143c13] 五天銀燭輝 五天皎皎玉輪孤。一轉光分鑑五湖。",
    "X72n1428_003:0143c14": "闊步&#x5374;來游幻海。十方沙界大毗盧。",
    "X72n1428_003:0143c15": "[0143c15] 深岩藏白額 白額藏岩&#x70DF;霧昏。異中來也自驚群。",
    "X72n1428_003:0143c16": "草深直下無尋處。觸著輕輕禍到門。",
    "X72n1428_003:0143c17": "[0143c17] 霜曰。匣裡青蛇吼。一花開劫外。金針去復來。出入",
    "X72n1428_003:0143c18": "無分外。秦宮映膽寒。月落白雲外。五天銀燭輝。大",
    "X72n1428_003:0143c19": "地全無外。深岩藏白額。鐵漢寄戶外。畢竟是什麼。",
    "X72n1428_003:0143c20": "夢得風塵外。",
    "X72n1428_003:0143c21": "[0143c21] 上堂因曰。記得新豐禪師有五位。正中偏。偏中正。正",
    "X72n1428_003:0143c22": "中來。兼中至。兼中到。諸禪德。試辨看。亂位次不得。謬",
    "X72n1428_003:0143c23": "言句不得。老叟有卑頌。大眾如何商量。乃有頌曰。",
    "X72n1428_003:0143c24": "[0143c24] 正中偏。混沌初分半夜天。轉側木人驚夢破。雪蘆滿",
    "X72n1428_003:0144a01": "眼不成眠。",
    "X72n1428_003:0144a02": "[0144a02] 偏中正。寶月團團金殿冷。當明不犯暗抽身。回眸影",
    "X72n1428_003:0144a03": "轉西山頂。",
    "X72n1428_003:0144a04": "[0144a04] 正中來。帝命旁分展化才。杲日初昇沙界靜。靈然曾",
    "X72n1428_003:0144a05": "不帶纖埃。",
    "X72n1428_003:0144a06": "[0144a06] 兼中至。長安大道閑遊戲。處處無私空合空。法法同",
    "X72n1428_003:0144a07": "歸水投水。",
    "X72n1428_003:0144a08": "[0144a08] 兼中到。白雲斷處家山妙。撲碎驪龍明月珠。崑崙入",
    "X72n1428_003:0144a09": "海無消耗。",
    "X72n1428_003:0144a10": "[0144a10] 霜曰。正中偏。迴壺天。偏中正。入理轉。正中來。君位",
    "X72n1428_003:0144a11": "貴。兼中至。臣相儼。兼中到。不立賢。混融處離妙玄。",
    "X72n1428_003:0144a12": "吾門事付受氣。冷海上碧波船。",
    "X72n1428_003:0144a13": "[0144a13] 上堂因曰。記得文殊問維摩大士。如何是菩薩入不",
    "X72n1428_003:0144a14": "二法門。大士默然矣。雪竇道。維摩道什麼。古德曰。莫",
    "X72n1428_003:0144a15": "道當時默然。方知洪音如雷。諸禪德。且道是何事。良",
    "X72n1428_003:0144a16": "久曰。三十年後有人聞。不用以聲入耳中。乃有頌曰。",
    "X72n1428_003:0144a17": "淨名大士口如盆。一默無端拏雷雲。十聖瘦然居足",
    "X72n1428_003:0144a18": "下。三賢了爾失全分。飄飄而出溪風骨。濯濯而清月",
    "X72n1428_003:0144a19": "水紋。天外孤松&#x5CEF;頂聳。晚樓霜雪夢猶&#x662C;。",
    "X72n1428_003:0144a20": "[0144a20] 霜曰。天上有銀河。池邊無鐵花。維摩文殊老。不奈",
    "X72n1428_003:0144a21": "于渠何。當時一默處。別後千年訛。惡水潑驀面。寒",
    "X72n1428_003:0144a22": "雲籠破家。"
}