{
    "T24n1451_023:0312b02": "根本說一切有部毘奈耶雜事",
    "T24n1451_023:0312b03": "卷第二十三",
    "T24n1451_023:0312b05": "三藏法師義淨奉 制譯",
    "T24n1451_023:0312b06": "[0312b06] 內攝頌曰：",
    "T24n1451_023:0312b07": " 牛護獵師死，  放宮天授歸；",
    "T24n1451_023:0312b08": " 猛光向得叉，  殺人聲八夢。",
    "T24n1451_023:0312b09": "[0312b09] 時猛光王曾於寐後作如是念：「牛護太子，我",
    "T24n1451_023:0312b10": "喪之後能有智力紹王位不？我今宜可試其",
    "T24n1451_023:0312b11": "智策。」令使喚來，告言：「我於內宮少有營務",
    "T24n1451_023:0312b12": "須經七日，汝可權時代知國事。」太子即便受",
    "T24n1451_023:0312b13": "命監國，於利非利賞罰適宜，有姦非者官司",
    "T24n1451_023:0312b14": "執送，太子見已問男女曰：「共相愛不？」答言：「相",
    "T24n1451_023:0312b15": "愛。」太子聞已告諸臣曰：「彼既相愛，何不隨情？」",
    "T24n1451_023:0312b16": "告左右曰：「自今已後勿禁姦非。」諸人聞已恣",
    "T24n1451_023:0312b17": "情造過。太子每於國事嚴加撿察。王經七日",
    "T24n1451_023:0312b18": "尋自出宮，問增養曰：「我之亡後，牛護太子能",
    "T24n1451_023:0312b19": "紹位不？」增養曰：「彼能紹繼，然於姦私者縱",
    "T24n1451_023:0312b20": "其造惡。」王問：「何故？」增養以事具答，王作是念：",
    "T24n1451_023:0312b21": "「牛護太子為當於他女人情無&#x59AC;忌，為當於",
    "T24n1451_023:0312b22": "己妻室亦無&#x59AC;耶？我且試驗。」時有北方健",
    "T24n1451_023:0312b23": "陀羅客寄住城中，王聞有智，告曰：「汝可與彼",
    "T24n1451_023:0312b24": "牛護大妃共行非法。」彼聞即便以手掩耳：「若",
    "T24n1451_023:0312b25": "作此非，我無活路。」王曰：「王事須然，此無有過，",
    "T24n1451_023:0312b26": "若不作者便成違&#x52C5;。」答言：「大王！必須然者，此",
    "T24n1451_023:0312b27": "難倉卒，要須漸次方可得為。」王曰：「隨汝所須",
    "T24n1451_023:0312b28": "次第當作。」答言：「大王！先近彼宅造大店舍，王",
    "T24n1451_023:0312b29": "當給我貨物之直，作斯方便望漸相親。」王即",
    "T24n1451_023:0312c01": "依言給其錢物，彼即造店收諸貨物廣列芳",
    "T24n1451_023:0312c02": "筵。時太子妃母有一婢使，遂來店處買諸香",
    "T24n1451_023:0312c03": "藥。時健陀羅問其婢曰：「小女！汝為誰買？」答",
    "T24n1451_023:0312c04": "曰：「是牛護妻母令我來買。」問曰：「彼母何名？」報",
    "T24n1451_023:0312c05": "言：「字某。」答曰：「彼即與我母字是同，我今看彼",
    "T24n1451_023:0312c06": "與母無異。」即少取其價多與香物。婢至家已",
    "T24n1451_023:0312c07": "其母問曰：「有何因緣，先將此直得物全少，今",
    "T24n1451_023:0312c08": "乃極多？」彼以上事具答其母，母言：「大善！彼即",
    "T24n1451_023:0312c09": "我子。」如是再三見其物多，遂遙歡喜。後時店",
    "T24n1451_023:0312c10": "主報其婢曰：「汝可白母，我欲參見。」婢便白母，",
    "T24n1451_023:0312c11": "母曰：「任來。」婢還報已，遂乃多持香物行造",
    "T24n1451_023:0312c12": "彼家，亦既相見抱母而哭，母曰：「汝何意哭？」",
    "T24n1451_023:0312c13": "答言：「阿母顏狀一同我母，情生悲感由是",
    "T24n1451_023:0312c14": "哭泣。」母曰：「我是汝母更無勞泣。」遂令彼此",
    "T24n1451_023:0312c15": "愛念情深。其牛護妻在傍而立，母曰：「爾來！此",
    "T24n1451_023:0312c16": "是汝兄，可執其足慇懃致敬。」女隨言作。遂問",
    "T24n1451_023:0312c17": "母曰：「此女何名？」答其名字，報曰：「我家長嫂亦",
    "T24n1451_023:0312c18": "如是名，形貌相似即為我嫂。」母曰：「善哉！」從",
    "T24n1451_023:0312c19": "茲已後倍增憐念。既至宅已，于時店主情懷",
    "T24n1451_023:0312c20": "詭誑佯病而眠，時彼婢使來買塗香，報言：「少",
    "T24n1451_023:0312c21": "女！我病極困，母何不來暫相看也。」答曰：「彼不",
    "T24n1451_023:0312c22": "知患，我當還報。」婢歸報知母即來問，問言：",
    "T24n1451_023:0312c23": "「愛子！汝何所患？」答言：「我患極困。」母曰：「當問",
    "T24n1451_023:0312c24": "醫人隨病設藥。」答曰：「阿母！斯非藥療，我緣此",
    "T24n1451_023:0312c25": "病必定命終。」母曰：「汝勿憂愁，作何方便能令",
    "T24n1451_023:0312c26": "病愈？」答曰：「有療病藥，然得之無由。」母曰：「但使",
    "T24n1451_023:0312c27": "有者我皆為辦。」答言：「阿母！我若得與牛護大",
    "T24n1451_023:0312c28": "妃歡愛通者，病可得差。」母聞大怒曰：「汝貧寒",
    "T24n1451_023:0312c29": "人，欲得王妃，何不命斷？」彼即振衣捨之而",
    "T24n1451_023:0313a01": "去。是時店主復行詭詐，便作契書：「我身死後，",
    "T24n1451_023:0313a02": "宅及財物悉皆與彼太子妃母。」遂將書與母，",
    "T24n1451_023:0313a03": "母讀書已忿怒即除，便作是念：「我懷瞋色棄",
    "T24n1451_023:0313a04": "背而來，彼更於我倍生殷重，情義無歇，難得",
    "T24n1451_023:0313a05": "其類，我緣此事，為問女看，勿使因斯致傾身",
    "T24n1451_023:0313a06": "命。」即便喚女為說：「店主久故恩情，彼是汝叔，",
    "T24n1451_023:0313a07": "遇病嬰纏不暫看問？」答言：「阿母！豈無醫人為",
    "T24n1451_023:0313a08": "其療疾？」母曰：「彼病難治或當致死，我聞彼說：",
    "T24n1451_023:0313a09": "『若得長嫂共為歡愛者此病可除。』」女便怒曰：",
    "T24n1451_023:0313a10": "「此貧寒人，欲得王妃共行非者，何不即日以",
    "T24n1451_023:0313a11": "取命終？」母曰：「貴賤無定汝今頗知，大公根本",
    "T24n1451_023:0313a12": "是誰所生？」答言：「不知。」母曰：「從蝎所生，今得",
    "T24n1451_023:0313a13": "為王有大兵眾，汝之夫主是長者婦生，當亦",
    "T24n1451_023:0313a14": "為王。汝可共彼而為歡愛，若有子者當得為",
    "T24n1451_023:0313a15": "王，此亦何損？」由母勸故彼遂許通。母便遣信",
    "T24n1451_023:0313a16": "報健陀羅曰：「見汝慇懃女已相許，汝自知時",
    "T24n1451_023:0313a17": "可來相就。」是時店主聞已報王，事將成辦，暫",
    "T24n1451_023:0313a18": "令牛護出彼宅中。王作是念：「我亡之後牛護",
    "T24n1451_023:0313a19": "為王，牛護有子當紹帝業。若健陀羅共妃生",
    "T24n1451_023:0313a20": "子，此若為王絕我宗嗣，可與其藥令不生子。」",
    "T24n1451_023:0313a21": "即便與藥告健陀羅曰：「汝共彼女行非法時",
    "T24n1451_023:0313a22": "先服此藥。」王報牛護曰：「汝且少時勿還宅內，",
    "T24n1451_023:0313a23": "有別籌度。」彼便不去。健陀羅服藥與女交通",
    "T24n1451_023:0313a24": "一處而睡，王作是念：「彼應事畢。」報言：「牛護！",
    "T24n1451_023:0313a25": "汝可還家。」既至舍已，見健陀羅與妃一處垂",
    "T24n1451_023:0313a26": "臂而睡，太子即舉其手并將衣覆。彼二通宵",
    "T24n1451_023:0313a27": "共寢乃至天明，遂作是念：「無人見不？」即便還",
    "T24n1451_023:0313a28": "店。既至明日，王語太子：「我夜夢見汝婦與外",
    "T24n1451_023:0313a29": "人私通。」答言：「大王夢見，我眼親觀。」王曰：「汝",
    "T24n1451_023:0313b01": "如何見？」彼即具說。王曰：「汝於女處無&#x59AC;心",
    "T24n1451_023:0313b02": "耶？」答曰：「我無。」王曰：「此有何因？」答言：「大王",
    "T24n1451_023:0313b03": "暫聽！我從生來知宿命事。我憶往昔為商主",
    "T24n1451_023:0313b04": "婦，其夫持貨興易他方。我報夫曰：『願欲隨",
    "T24n1451_023:0313b05": "行。』夫曰：『誰當與汝共相給侍？由斯辛苦不可",
    "T24n1451_023:0313b06": "相隨。』婦便啼泣。餘人見已告商主曰：『仁婦",
    "T24n1451_023:0313b07": "啼泣欲得相隨。』商主具報難事，餘人告曰：『但",
    "T24n1451_023:0313b08": "令將去，我為供給。』遂即將去。於險路中有五",
    "T24n1451_023:0313b09": "百群賊，來破商營遂殺商主。時五百賊共婦",
    "T24n1451_023:0313b10": "行非，時諸賊旅更破商營，得一少女皆生愛",
    "T24n1451_023:0313b11": "著。時婦見已起嫉&#x59AC;心：『此女共我爭夫主耶？』",
    "T24n1451_023:0313b12": "便即命人擲空井中，因斯命斷。大王！往時婦",
    "T24n1451_023:0313b13": "者即我身是。我念往昔共五百賊行其婬欲",
    "T24n1451_023:0313b14": "尚無足心，何況一男而有足日。我憶是事，不",
    "T24n1451_023:0313b15": "復於女生嫉&#x59AC;情。以此觀知，世間愚人多將",
    "T24n1451_023:0313b16": "女婦，置於宮內共為衛護，理合男子防諸女",
    "T24n1451_023:0313b17": "人，豈容女人防守男子。」王曰：「誠如汝說，能斷",
    "T24n1451_023:0313b18": "&#x59AC;心世間難事，雖有此理我未能行。」[0313b18] 爾時嗢",
    "T24n1451_023:0313b19": "逝尼城有一獵師，其妻端正情極愛重，欲去",
    "T24n1451_023:0313b20": "畋遊作如是念：「我若留妻往山林者，恐與他",
    "T24n1451_023:0313b21": "人作諸非法；我若不去，既無別業餬口交無，",
    "T24n1451_023:0313b22": "宜可&#x643A;將共行林野。」即便共去同居草庵，為",
    "T24n1451_023:0313b23": "畋獵事殺諸禽獸賣以充糧。後於異時猛光",
    "T24n1451_023:0313b24": "王因獵而出，其馬驚馳至獵人處，獵人記識",
    "T24n1451_023:0313b25": "遙唱：「善來！」王便下乘息一樹陰，獵人自念：「我",
    "T24n1451_023:0313b26": "今豈得以舊宿肉奉灌頂大王？宜取新者以",
    "T24n1451_023:0313b27": "相供侍。」即持弓箭行湊荒林。時王周眄見其",
    "T24n1451_023:0313b28": "少婦，儀容可愛起染著心，欲惱既纏共行",
    "T24n1451_023:0313b29": "非法。是時獵者獲得新肉持以歸來，見婦共",
    "T24n1451_023:0313c01": "王作不軌事，因生忿怒作如是念：「此王違法，",
    "T24n1451_023:0313c02": "今可殺除。」復念：「寧容為小婦女而害大王。」時",
    "T24n1451_023:0313c03": "有師子忽然而至殺其獵師，欲命終時便於",
    "T24n1451_023:0313c04": "王處起慈愍心，遂得託生四大王天。王見",
    "T24n1451_023:0313c05": "夫死作如是念：「此之少女我與交通，無宜輕",
    "T24n1451_023:0313c06": "棄。」即便安慰置在傍邊。時王大臣周旋顧覓，",
    "T24n1451_023:0313c07": "共至王所，問言：「此是誰女？」王曰：「是我境中，此",
    "T24n1451_023:0313c08": "何足問？宜可將去置於後宮。」王罷旋遊還至",
    "T24n1451_023:0313c09": "城闕。然王宮內多有宮人，王作是念：「此捕獵",
    "T24n1451_023:0313c10": "人將一少婦，獨住林野尚不護得，況我而能",
    "T24n1451_023:0313c11": "守多宮女？」即便搖鈴吹角鳴鼓，普告城邑：「諸",
    "T24n1451_023:0313c12": "人當知！若有舊住或復新來咸應聽語，我今",
    "T24n1451_023:0313c13": "中宮所有內人，悉皆放捨隨其所樂，任意縱",
    "T24n1451_023:0313c14": "橫與外人交通不以為過。」又告內人曰：「我今",
    "T24n1451_023:0313c15": "放汝，夜出宮外隨意歡遊，鼓聲纔動即須還",
    "T24n1451_023:0313c16": "入。若有違者當斷汝命。」但是女人皆樂男子，",
    "T24n1451_023:0313c17": "況復王宮鎮被幽縶。時諸宮女皆夜出外以",
    "T24n1451_023:0313c18": "求男子，隨其所樂在處遊行。唯有安樂夫人、",
    "T24n1451_023:0313c19": "牛護之母及星光妃，為護王情不出於外。王",
    "T24n1451_023:0313c20": "告安樂曰：「汝可出外覓別丈夫。」答曰：「我實",
    "T24n1451_023:0313c21": "不能捨王出外別覓餘人。」時王復告星光妃",
    "T24n1451_023:0313c22": "曰：「汝何不去求外丈夫？」然被年少容華情",
    "T24n1451_023:0313c23": "色難忍，於他男子常有愛心，雖在宮中情希",
    "T24n1451_023:0313c24": "出外，聞王數告默受其言，即便夜向市中見",
    "T24n1451_023:0313c25": "賣香男子顏容端正，告曰：「汝可共我為相愛",
    "T24n1451_023:0313c26": "事。」報言：「暫為持燈，待我計算費用之數方可",
    "T24n1451_023:0313c27": "隨情。」時彼男子取受既多卒難周悉，通宵計",
    "T24n1451_023:0313c28": "算乃至天明，既動鼓聲無遑更住。星光棄燈",
    "T24n1451_023:0313c29": "在地便欲出門，男子曰：「且可須臾共為歡愛。」",
    "T24n1451_023:0314a01": "答曰：「無容更住。王有教令鼓聲亦動，不入",
    "T24n1451_023:0314a02": "宮者當斬其頭，我無二首寧容久住。」遂別而",
    "T24n1451_023:0314a03": "去。王見問曰：「星光！汝共外人為歡戲不？」答",
    "T24n1451_023:0314a04": "言：「無暇。」王曰：「何意？」彼便次第具說向王，王",
    "T24n1451_023:0314a05": "時默然。王重宣令如前告知：「皆放宮人夜中",
    "T24n1451_023:0314a06": "任意與外交通。」其嚮遠聞流遍餘處。",
    "T24n1451_023:0314a07": "[0314a07] 時憍閃毘國出光王，聞猛光王有斯教令，皆",
    "T24n1451_023:0314a08": "放宮內夜出私行，便問大臣瑜健那曰：「我聞",
    "T24n1451_023:0314a09": "猛光王放諸宮人任行私好，我欲暫往共彼",
    "T24n1451_023:0314a10": "交歡。」答言：「彼猛光王於大王處常懷不忍事，",
    "T24n1451_023:0314a11": "若怨家聞王自來定為非義。」答曰：「丈夫為事",
    "T24n1451_023:0314a12": "好惡須決，汝宜住此我且他行。」答曰：「大王意",
    "T24n1451_023:0314a13": "正誰敢相留？幸願前途好為謹慎。」時出光王",
    "T24n1451_023:0314a14": "極愛女色，違大臣諫便往嗢逝尼城，遂於夜",
    "T24n1451_023:0314a15": "中見星光女，問知是已，復觀儀容挺特舉世",
    "T24n1451_023:0314a16": "無雙，報言：「剎帝利種美女星光，可來與我共",
    "T24n1451_023:0314a17": "為歡戲。」答言：「隨意！可敷氈席。」王曰：「汝可敷",
    "T24n1451_023:0314a18": "之。」時彼二人各懷高慢，不敷臥褥。已徹天明，",
    "T24n1451_023:0314a19": "鼓聲既動女便欲去，王曰：「且住！可共交歡。」答",
    "T24n1451_023:0314a20": "曰：「王有教令鼓聲亦發，不入宮者當斷其命，",
    "T24n1451_023:0314a21": "我今無暇更得久停。」星光遂即於王指上，脫",
    "T24n1451_023:0314a22": "取金環手持而去。其出光王亦歸本邑。王問",
    "T24n1451_023:0314a23": "星光曰：「汝得男子共交歡不？」答言：「不得。」問其",
    "T24n1451_023:0314a24": "何故，彼即次第具說因緣，并出指環：「此是",
    "T24n1451_023:0314a25": "彼物我脫將來。」王讀印已告增養曰：「其出光",
    "T24n1451_023:0314a26": "王將大軍眾，來入城內無人警覺，與我宮人",
    "T24n1451_023:0314a27": "密求歡愛，寧得於彼為放捨耶？」答言：「大王！",
    "T24n1451_023:0314a28": "此迴竊至我不豫知，如若重來必不相放。」",
    "T24n1451_023:0314a29": "[0314a29] 時出光王還已聞知，遂告大臣瑜健那，如前",
    "T24n1451_023:0314b01": "所說，大臣諫曰：「王前竊去彼不覺知，遂令安",
    "T24n1451_023:0314b02": "隱得歸本邑。今時彼王極為防衛，若重去者",
    "T24n1451_023:0314b03": "必不平安，不去為勝。」臣雖苦諫王不受語，王",
    "T24n1451_023:0314b04": "既發引臣亦隨行，至嗢逝尼城止一宅內。增",
    "T24n1451_023:0314b05": "養覺已，令多壯人於其宅邊拔劍防守，告言：",
    "T24n1451_023:0314b06": "「此宅若有女人出者放去，勿放男子。」時瑜健",
    "T24n1451_023:0314b07": "那知其事勢，作如是念：「我今不應見王遭難",
    "T24n1451_023:0314b08": "默而棄捨，作何方便令其走出。」遂即令王著",
    "T24n1451_023:0314b09": "婢使衣，頭戴水器令人隨後以杖驅行，云：「汝",
    "T24n1451_023:0314b10": "取水速可歸來，王待澡漱。」時守衛人謂是婢",
    "T24n1451_023:0314b11": "使遂不禁止，既至池邊棄瓨而走。增養入宅",
    "T24n1451_023:0314b12": "覓王不得，但見瑜健那，即將見王：「秪由此",
    "T24n1451_023:0314b13": "人令出光王走。」時瑜健那前白王曰：「我比蒙",
    "T24n1451_023:0314b14": "王身命存活，今令走出正是其宜。此諸臣等",
    "T24n1451_023:0314b15": "受王封祿，縱其走去豈成道理？」王乃大責增",
    "T24n1451_023:0314b16": "養曰：「何有敵國害王來此行私，君等公然令",
    "T24n1451_023:0314b17": "其走去？若餘方便獲得者善，若不得者當受",
    "T24n1451_023:0314b18": "極刑。」聞已驚惶思求方便。[0314b18] 時是南方有機",
    "T24n1451_023:0314b19": "巧師新來至此，增養問曰：「汝有智力，能作如",
    "T24n1451_023:0314b20": "是如是機關物不？」答言：「我且學作，望有成",
    "T24n1451_023:0314b21": "功。」是時增養遂藏王家葦山大象，遍告城",
    "T24n1451_023:0314b22": "邑：「葦山大象走出外處莫知所在。」遠近悉皆",
    "T24n1451_023:0314b23": "聞斯嚮已，報工人曰：「應以木作葦山象形。」",
    "T24n1451_023:0314b24": "彼即隨言作機關象，於此象中安五十人，象",
    "T24n1451_023:0314b25": "糞及水多貯象內，告言：「汝等宜動機關，可令",
    "T24n1451_023:0314b26": "此象往憍閃毘不遠而住。王若四兵共來看",
    "T24n1451_023:0314b27": "者象可迴還，若獨來者即捉其王，置於象內",
    "T24n1451_023:0314b28": "急走歸國。」工人聞教並依言作，遂令大象至",
    "T24n1451_023:0314b29": "憍閃毘不遠而住。是時牧牛羊人及諸雜役",
    "T24n1451_023:0314c01": "者，見象奇絕咸共觀望，有說：「此象從山林來。」",
    "T24n1451_023:0314c02": "復云：「此是猛光王所失大象，遠來至此。」有來",
    "T24n1451_023:0314c03": "白王說其所以：「比聞猛光王有葦山大象，世",
    "T24n1451_023:0314c04": "所超絕。由王福力自來至此，遠近都會有千",
    "T24n1451_023:0314c05": "億人皆來瞻視。」王聞是已極生大喜，告瑜健",
    "T24n1451_023:0314c06": "那曰：「可即鳴鼓遍告皇都，共整四兵多持&#x7F82;",
    "T24n1451_023:0314c07": "索，領諸人眾共出城闉，看縛大象。」臣依王",
    "T24n1451_023:0314c08": "教次第皆為，扈從雲屯俱集坰野。時象內人",
    "T24n1451_023:0314c09": "見王兵至，遂便&#x5374;走，大臣奏曰：「於縛象事",
    "T24n1451_023:0314c10": "王先善知，作何誘引得令相近？」王曰：「四兵且",
    "T24n1451_023:0314c11": "退我獨往看。」于時眾退唯王獨行，并將妙響",
    "T24n1451_023:0314c12": "琵琶自隨而進。其象內人見王獨來，即便住",
    "T24n1451_023:0314c13": "象。王至象所，諸人便出捉王入象，遂動機關",
    "T24n1451_023:0314c14": "猶如疾風還歸本國。時出光王既被收執，有",
    "T24n1451_023:0314c15": "大兵眾俱發大聲：「王被賊捉！王被賊捉！」遂多",
    "T24n1451_023:0314c16": "加兵趁至國界，大臣告曰：「既至他境，無宜",
    "T24n1451_023:0314c17": "更入並可還歸，王既被將別思方便。」",
    "T24n1451_023:0314c18": "[0314c18] 時出光王被他所執，至嗢逝尼城，增養大臣",
    "T24n1451_023:0314c19": "將出光王至猛光王所，白言：「大王！此是出光",
    "T24n1451_023:0314c20": "王。」王見欣喜，椎鍾鳴鼓人眾雲奔，巨億百千",
    "T24n1451_023:0314c21": "衢路闐噎，王&#x52C5;增養曰：「可依國法棄彼出光。」",
    "T24n1451_023:0314c22": "臣曰：「此出光王，於調象法善知其妙，王若殺",
    "T24n1451_023:0314c23": "者此法墮滅，且復令人就其受學，解盡妙術",
    "T24n1451_023:0314c24": "除棄不難。」王曰：「若如是者，卿可自學。」答曰：",
    "T24n1451_023:0314c25": "「此即便是受學大師，如何當害？既有斯事與",
    "T24n1451_023:0314c26": "世相違。」王曰：「誰堪就學？」答言：「王女天授稟性",
    "T24n1451_023:0314c27": "勤策明識通達，人皆共知，令彼就學當盡其",
    "T24n1451_023:0314c28": "妙。」王然其計即語女曰：「有一丈夫具十八種",
    "T24n1451_023:0314c29": "惡相，彼人善解調象文書，以幔隔障汝可就",
    "T24n1451_023:0315a01": "學，我當於汝後漸學習，汝亦無宜見惡人面，",
    "T24n1451_023:0315a02": "若其見者定死不疑。」即便隔幔就學其文。[0315a02] 時",
    "T24n1451_023:0315a03": "瑜健那在憍閃毘國作如是念：「我今宜應覓王",
    "T24n1451_023:0315a04": "消息，如其命在作解縛緣，必也不存別求紹",
    "T24n1451_023:0315a05": "繼。」瑜健那妹名曰金鬘，機巧多情倍勝兄智。",
    "T24n1451_023:0315a06": "報言：「小妹！汝今宜往嗢逝尼城問王消息。如",
    "T24n1451_023:0315a07": "其命在作解縛緣，必若身亡別興繼嗣。」聞已",
    "T24n1451_023:0315a08": "默然內思其事，即便變服為外道女形，乞丐",
    "T24n1451_023:0315a09": "自資著故衣服，漸漸行去至嗢逝尼城，問",
    "T24n1451_023:0315a10": "守門人曰：「出光大王今命存不？」門人答曰：「彼",
    "T24n1451_023:0315a11": "王於汝有何怨惡？」答曰：「殺夫并子財物收將。」",
    "T24n1451_023:0315a12": "門人曰：「王在未死，現教王女調象經書。」如是",
    "T24n1451_023:0315a13": "展轉於王四門悉皆具問，彼並同答。遂作種",
    "T24n1451_023:0315a14": "種方便求及於人，匿影藏形與出光王相見，",
    "T24n1451_023:0315a15": "周旋四顧出細音聲，問言：「大王！今得存在。」",
    "T24n1451_023:0315a16": "彼亦驚惶周迴顧眄，答言：「小妹！今且未亡。」復",
    "T24n1451_023:0315a17": "作餘緣親觀天授，問言：「少女！汝今就誰學調",
    "T24n1451_023:0315a18": "象法？」答言：「阿母！有一丈夫具十八種惡相，我",
    "T24n1451_023:0315a19": "於彼邊隔幔而學。」答曰：「寧有丈夫具十八種",
    "T24n1451_023:0315a20": "惡相？此是出光大王，儀貌端正、眾相具足，世",
    "T24n1451_023:0315a21": "間希有。誰復誑汝作此惡言？若謂是虛，褰帷",
    "T24n1451_023:0315a22": "目擊。」彼聞其說情喜內充，遂即褰帷&#x89A9;王",
    "T24n1451_023:0315a23": "顏狀，心生愛染如猛風吹，報言：「阿母！實如所",
    "T24n1451_023:0315a24": "說，頗有方便能令國主與我通不？」母曰：「我今",
    "T24n1451_023:0315a25": "告汝，雖復遠求難逢此類，況汝自愛正是其",
    "T24n1451_023:0315a26": "宜。此是剎帝利王灌頂受位，我為方便令契",
    "T24n1451_023:0315a27": "汝心。」既遣言交即便歡合，天授與王極相愛",
    "T24n1451_023:0315a28": "念。于時金鬘速便遣信，報其兄曰：「幸當安",
    "T24n1451_023:0315a29": "心勿為遠慮，王女天授從出光王學調象法。」",
    "T24n1451_023:0315b01": "兄得信已便著五種屏處瓔珞，上覆草衣自",
    "T24n1451_023:0315b02": "號春花，佯作癲狀即便行詣嗢逝尼城，遂於",
    "T24n1451_023:0315b03": "街巷康莊之所，或臥或起口出狂言，而為歌",
    "T24n1451_023:0315b04": "曰：",
    "T24n1451_023:0315b05": "「春時可遊戲，  春時可為樂；",
    "T24n1451_023:0315b06": " 我即是春花，  共為遊賞事。」",
    "T24n1451_023:0315b07": "[0315b07] 若有人識云：「此是瑜健那。」者，即解金瓔密相",
    "T24n1451_023:0315b08": "求及。若不知者云：「是狂人。」不相齒錄。所到之",
    "T24n1451_023:0315b09": "處若是王家或大臣舍，皆得衣食以當朝飢，",
    "T24n1451_023:0315b10": "漸復窺覦得至出光王處略申言議。後時其",
    "T24n1451_023:0315b11": "女天授報出光曰：「我父若知必為重戮，可",
    "T24n1451_023:0315b12": "豫為方便走出為佳。」出光答曰：「若爾，汝今可",
    "T24n1451_023:0315b13": "於王處作如是語：『我學調象且讀其文，走策",
    "T24n1451_023:0315b14": "驅馳未親目見，願王與我賢善母象，隨意",
    "T24n1451_023:0315b15": "乘騎看其去就與經文合不？』」即以此議奏大王",
    "T24n1451_023:0315b16": "知，王語掌象人曰：「賢善母象可與天授隨意",
    "T24n1451_023:0315b17": "乘騎，或旦出中還、或晡來昏去、或初更後",
    "T24n1451_023:0315b18": "夜往返無恒、或復宵歸或時晨至。」時瑜健那",
    "T24n1451_023:0315b19": "作逃走計，背負象糞以出城門，門人問曰：「春",
    "T24n1451_023:0315b20": "花！用糞何為？」答曰：「王家設會充歡喜團。」人謂",
    "T24n1451_023:0315b21": "狂言不以為意。以草裹糞，於憍閃毘路挂在",
    "T24n1451_023:0315b22": "樹枝，象尿瓨盛負持而出。門人見問，答曰：「王",
    "T24n1451_023:0315b23": "家設會用作飲漿。」人皆共笑竟無採錄。還於",
    "T24n1451_023:0315b24": "走路瓨挂樹枝。時出光王與其大臣及金鬘、",
    "T24n1451_023:0315b25": "天授，並於某時某處期&#x6B35;不移，時出光王遂",
    "T24n1451_023:0315b26": "與天授乘其母象到所期處，大臣、金鬘及妙",
    "T24n1451_023:0315b27": "音琵琶一時俱發共生歡喜，王即彈琵琶，大",
    "T24n1451_023:0315b28": "臣唱歌曰：",
    "T24n1451_023:0315b29": "「共乘賢善象，  和彈妙音曲：",
    "T24n1451_023:0315c01": " 天授與春花，  手舞同歸去。",
    "T24n1451_023:0315c02": " 王自為商主，  得還憍閃毘；",
    "T24n1451_023:0315c03": " 畢我忠臣願，  長歌且為樂。」",
    "T24n1451_023:0315c04": "[0315c04] 出光去後失其時節不入宮中，猛光王報增",
    "T24n1451_023:0315c05": "養曰：「何故移時天授不入？」增養遂覓，知其已",
    "T24n1451_023:0315c06": "走，白王曰：「其出光王乘賢善象，并將天授逃",
    "T24n1451_023:0315c07": "走出城。」王聞驚怒告曰：「汝可急乘葦山大",
    "T24n1451_023:0315c08": "象趁彼惡人將來見我。」即乘大象隨路而去。",
    "T24n1451_023:0315c09": "大象奔馳相望欲及，瑜健那即於樹枝取其",
    "T24n1451_023:0315c10": "象糞棄地而去。大象遂嗅不肯前行，逡巡之",
    "T24n1451_023:0315c11": "間母象遂遠，經多踰繕那復還趁及。瑜健那",
    "T24n1451_023:0315c12": "取象尿瓨擲之于地，大象復嗅更得前行，至",
    "T24n1451_023:0315c13": "自邊疆情離憂怖。其時增養作如是念：「此是",
    "T24n1451_023:0315c14": "他界宜可迴還，或此大象亦被將去。」既不遂",
    "T24n1451_023:0315c15": "意失望而歸。至本城已，王問之曰：「有何消",
    "T24n1451_023:0315c16": "息？」答曰：「已走至國，無可追尋。」王便掌頰憂愁",
    "T24n1451_023:0315c17": "而住。",
    "T24n1451_023:0315c18": "[0315c18] 爾時出光王既還本國死而復存，遂即請命",
    "T24n1451_023:0315c19": "沙門、婆羅門、商人、貴勝親族、知識、貧窶無依，",
    "T24n1451_023:0315c20": "遠近星奔皆至王所，廣行檀捨為大設會。與",
    "T24n1451_023:0315c21": "天授夫人隨意歡樂，後於樓上共天授戲曰：",
    "T24n1451_023:0315c22": "「我行誑術將得汝來。」夫人曰：「我父亦行誑術",
    "T24n1451_023:0315c23": "囚禁王身，僅得存命。」王曰：「我若不將汝父來",
    "T24n1451_023:0315c24": "至憍閃毘國為織師者，我即不名為出光王",
    "T24n1451_023:0315c25": "也。」彼懷瞋忿默爾而住。",
    "T24n1451_023:0315c26": "[0315c26] 時出光王語瑜健那曰：「卿頗能得解我憂耶？」",
    "T24n1451_023:0315c27": "答曰：「欲何所作？」王曰：「當以長繩繫猛光頸，牽",
    "T24n1451_023:0315c28": "來至此令學織工。」答曰：「將賢善象天授隨來",
    "T24n1451_023:0315c29": "安隱歸還，豈非憂解？如王所說，我更思量未",
    "T24n1451_023:0316a01": "知得不？」既思策已報王得去，遂便收取嗢",
    "T24n1451_023:0316a02": "逝尼城所須貨物，覓好商主求妙美人，瓔",
    "T24n1451_023:0316a03": "珞嚴身皆令具足為商主婦。作是事已商旅",
    "T24n1451_023:0316a04": "便發，漸至嗢逝尼城。其猛光王聞大商旅來",
    "T24n1451_023:0316a05": "至我城，王自出觀收其稅直。既至營所，問",
    "T24n1451_023:0316a06": "言：「商主住在何處？」引人指撝，王便到彼開門",
    "T24n1451_023:0316a07": "而入，直進中庭&#x89A9;商主婦，顏容挺特昔所未",
    "T24n1451_023:0316a08": "見，莊嚴美妙&#x9008;絕人間，於此城中無與等者，",
    "T24n1451_023:0316a09": "王起染意，報言：「賢首！共我交歡。」女曰：「此是",
    "T24n1451_023:0316a10": "床褥，隨意所須。」既為欲染嬰纏無所不作，即",
    "T24n1451_023:0316a11": "便坐臥共作交通，志意惛迷不記先後。商主",
    "T24n1451_023:0316a12": "即便以衣遍覆，令四人舁床，大眾歌唱，出",
    "T24n1451_023:0316a13": "嗢逝尼城後門而去，因即長行。時諸從者，或",
    "T24n1451_023:0316a14": "復搖鈴而為歌曰：",
    "T24n1451_023:0316a15": "「人間蚊子能食月，  毘沙門王債主牽；",
    "T24n1451_023:0316a16": " 大地及樹上虛空，  婬女能將猛光去。」",
    "T24n1451_023:0316a17": "[0316a17] 是時城中所有商人見此歡樂，皆云商旅欲",
    "T24n1451_023:0316a18": "發悉皆隨去。城中人物皆悉不知王之去處，",
    "T24n1451_023:0316a19": "增養怪王隨處求覓。彼諸商旅將猛光王，漸",
    "T24n1451_023:0316a20": "至憍閃毘國，諸臣慶賀曰：「大王！國位昌延所",
    "T24n1451_023:0316a21": "願皆遂，其猛光王將來至此。」王曰：「與著鎖械",
    "T24n1451_023:0316a22": "令學織工，仍勿使人輒報天授。」後時王與天",
    "T24n1451_023:0316a23": "授，共在高樓隨意遊觀，其猛光王因有少緣出",
    "T24n1451_023:0316a24": "織師舍。于時出光樓上遙見，報天授曰：「汝識",
    "T24n1451_023:0316a25": "彼人不？」王先闥額女細觀望，遂便憶識流淚",
    "T24n1451_023:0316a26": "交襟，作如是念：「今此惡王躓頓我父到斯苦",
    "T24n1451_023:0316a27": "處，我若不殺此惡王者，我更不名為天授也，",
    "T24n1451_023:0316a28": "我雖行殺令彼不知。」王性利根知其懷恨，告",
    "T24n1451_023:0316a29": "大臣曰：「我於猛光已報怨訖，卿宜為彼洗沐",
    "T24n1451_023:0316b01": "身體，盛設香&#x98E1;廣作威儀送其還國。」彼依王",
    "T24n1451_023:0316b02": "教次第悉為放令歸故。是時天授作如是念：",
    "T24n1451_023:0316b03": "「我若即今為殺方便，彼有惡智便見猜疑，且",
    "T24n1451_023:0316b04": "復引時更待他日。」強為言笑以送愁情。天授",
    "T24n1451_023:0316b05": "忽然著垢弊衣臥破床上，出光見已問言：「何",
    "T24n1451_023:0316b06": "故？」答曰：「天神瞋我。」王曰：「夫人何乏有願不酬？」",
    "T24n1451_023:0316b07": "答曰：「我先所許，卒不可求。」王曰：「汝何所許豫",
    "T24n1451_023:0316b08": "生憂懼？意所須者悉當為辦。」答曰：「我父昔",
    "T24n1451_023:0316b09": "日幽禁王時，遂於天神情生啟告：『我若與王",
    "T24n1451_023:0316b10": "安隱得達憍閃毘者，我當共王七日七夜不",
    "T24n1451_023:0316b11": "御飲食，日既滿已，將好花鬘從足指端，纏",
    "T24n1451_023:0316b12": "至于頸，輿置城頭。我即為王設大施會，命婆",
    "T24n1451_023:0316b13": "羅門眾數滿千人盛興供養。』大王今日多有",
    "T24n1451_023:0316b14": "內宮，豈復於我能生憂念？以此籌量定死無",
    "T24n1451_023:0316b15": "惑。」王曰：「此即是汝為我祈天，更不須憂，悉皆",
    "T24n1451_023:0316b16": "為作。」從是已後作殺方便，即於城下繫二",
    "T24n1451_023:0316b17": "狗兒，日日常與美肉令食，如是長大乃至食",
    "T24n1451_023:0316b18": "肉，與人身量等。遂即與王要心七日飲食俱",
    "T24n1451_023:0316b19": "斷，天授於夜私自飽&#x98E1;。王於七日期心不食，",
    "T24n1451_023:0316b20": "身體羸瘦不自支持，既滿七日天授遂喚諸",
    "T24n1451_023:0316b21": "結鬘人：「汝可&#x9E81;線多作香鬘速將來進。」&#x52C5;瑜",
    "T24n1451_023:0316b22": "健那曰：「今日大王戒期已滿，卿可嚴飾城",
    "T24n1451_023:0316b23": "隍廣修施會，設婆羅門一千餘眾。」諸大臣輩",
    "T24n1451_023:0316b24": "各作驅馳，不欲令知內宮密事。時瑜健那奉",
    "T24n1451_023:0316b25": "&#x52C5;皆作，掃拭街衢香水灑沃，香爐寶蓋無不",
    "T24n1451_023:0316b26": "普薰，散諸雜花在處充滿，甚可愛樂如歡喜",
    "T24n1451_023:0316b27": "園，處處皆有種種鼓樂，音聲遍合舞妓翩翻。",
    "T24n1451_023:0316b28": "當此鬧時天授遂即將王上城，令其臥地以",
    "T24n1451_023:0316b29": "花鬘纏繞，從足至頂間無空處，即便推下。既",
    "T24n1451_023:0316c01": "落城根，二犬俱食血肉皆盡白骨殘餘。時有",
    "T24n1451_023:0316c02": "&#x9D44;烏鵰鷲野干之屬食肉，禽獸舐啄殘骸。時",
    "T24n1451_023:0316c03": "大城中所有人眾驚惶震懾，傳云大王自立",
    "T24n1451_023:0316c04": "城上，觀其設會墮落城隅，因此命終被犬所",
    "T24n1451_023:0316c05": "食。人眾聞已號叫囂聲，拔髮椎胸喧滿城廓。",
    "T24n1451_023:0316c06": "時諸苾芻咸皆四散，或向餘處或詣給園。諸",
    "T24n1451_023:0316c07": "大臣等眾聚共議：「何為大王而自上城？城下",
    "T24n1451_023:0316c08": "何因有犬來食？」諸臣僉議見花鬘線，方知定",
    "T24n1451_023:0316c09": "是天授豫為惡計殺我大王。既生忿怒即以",
    "T24n1451_023:0316c10": "紫礦作室，令天授入中以火焚燒受苦而卒。",
    "T24n1451_023:0316c11": "故知怨讎相報未有休日。[0316c11] 時諸苾芻咸起疑",
    "T24n1451_023:0316c12": "心請世尊曰：「大德！其出光王先作何業？由彼",
    "T24n1451_023:0316c13": "業力生被犬食。」佛言：「諸苾芻！此出光王昔自",
    "T24n1451_023:0316c14": "造業因緣會遇，成熟現前如瀑流水無能遮",
    "T24n1451_023:0316c15": "礙。出光作業誰當代受？諸苾芻！凡所作業，非",
    "T24n1451_023:0316c16": "於外四大而得成熟，但於自己蘊界處中受",
    "T24n1451_023:0316c17": "苦樂報，如有頌言：",
    "T24n1451_023:0316c18": "「『假令經百劫，  所作業不亡；",
    "T24n1451_023:0316c19": "  因緣會遇時，  果報還自受。』",
    "T24n1451_023:0316c20": "[0316c20] 「汝等苾芻！乃往古昔於一都城，有婆羅門大",
    "T24n1451_023:0316c21": "臣依彼而住。當時無佛，有獨覺者出現於世，",
    "T24n1451_023:0316c22": "憐愍貧窮樂居靜處，世間唯有此一福田。有",
    "T24n1451_023:0316c23": "一獨覺遊行人間，遇至此城於一靜林依而",
    "T24n1451_023:0316c24": "止宿，至天曉已執持衣&#x9262;入城乞食。時彼大",
    "T24n1451_023:0316c25": "臣將諸犬等出城遊獵，見此獨覺一無愆犯",
    "T24n1451_023:0316c26": "有大人相，遂放犬令食。諸苾芻！於汝意云何？",
    "T24n1451_023:0316c27": "勿為異念，彼大臣者豈異人乎？今出光是。",
    "T24n1451_023:0316c28": "於無罪過聖人之所，放犬令食。以斯業力，五",
    "T24n1451_023:0316c29": "百生中常遭犬食而取命終。汝等苾芻當知！",
    "T24n1451_023:0317a01": "若純黑業得純黑報，若純白業得純白報，若",
    "T24n1451_023:0317a02": "作雜業當得雜報，以是因緣應捨黑雜二業，",
    "T24n1451_023:0317a03": "當修白業。汝等苾芻，當如是學。」",
    "T24n1451_023:0317a04": "[0317a04] 時憍閃毘國出光王死，嗢逝尼猛光王無有",
    "T24n1451_023:0317a05": "怨讎安樂而住。曾於一時在高殿上，與諸大",
    "T24n1451_023:0317a06": "臣作非法言論，問諸人曰：「何處城邑聚落之",
    "T24n1451_023:0317a07": "中有好婬女？」有云：「大王！得叉尸羅城王名圓",
    "T24n1451_023:0317a08": "勝，於此城中有一倡女，顏容姝妙善六十四",
    "T24n1451_023:0317a09": "能，於此人間大地之內，未有丈夫纔相見時",
    "T24n1451_023:0317a10": "不生耽染。」王纔聞說容顏智慧，即生愛著，報",
    "T24n1451_023:0317a11": "增養曰：「縱使遠求如斯女類卒難可得，我今",
    "T24n1451_023:0317a12": "宜往共彼交歡。」答言：「大王！彼圓勝王於長",
    "T24n1451_023:0317a13": "夜中是王怨隙，彼即常在得叉尸羅。王自往",
    "T24n1451_023:0317a14": "者，彼若知時定為非義。」答曰：「我今意正，事不",
    "T24n1451_023:0317a15": "可違。卿住於斯，我當行矣！」答言：「上命難違，",
    "T24n1451_023:0317a16": "去時隨意，然須謹慎。」時王即乘葦山大象",
    "T24n1451_023:0317a17": "行向彼城，於其路中有右杵山，安象此中身",
    "T24n1451_023:0317a18": "詣城內。既至彼已便脫頸上勝妙珠瓔價直",
    "T24n1451_023:0317a19": "千萬，與彼淫女便共交通。時嗢逝尼城大",
    "T24n1451_023:0317a20": "臣人眾婆羅門等，怪不見王莫知去處？共相",
    "T24n1451_023:0317a21": "謂曰：「王非凡庶，去必人知。」又曰：「王既豐足內",
    "T24n1451_023:0317a22": "宮更何所覓？」又曰：「我等宜應共問增養。」即便",
    "T24n1451_023:0317a23": "俱至問曰：「大王今者不知去處？」答曰：「君等何",
    "T24n1451_023:0317a24": "乃疾欲見王？且復忍心，不久當見。」問曰：「何時",
    "T24n1451_023:0317a25": "可見？」答曰：「滿十二年。」諸人皆忿報言：「仁今殺",
    "T24n1451_023:0317a26": "王欲擬自立，能出如是不義之言。若七日內",
    "T24n1451_023:0317a27": "見王者善，若不見者當立餘王斷汝形命。」",
    "T24n1451_023:0317a28": "增養聞已默然懷憂而住。時牛護母國大夫",
    "T24n1451_023:0317a29": "人，見增養愁，命而問曰：「卿今何故情事憂惶？」",
    "T24n1451_023:0317b01": "答曰：「夫人！大婆羅門及諸臣等，作如是語具",
    "T24n1451_023:0317b02": "告前事，我今寧得情不憂耶？」夫人曰：「卿可以",
    "T24n1451_023:0317b03": "蜜和酥塗糠麥子，盛以金盤持至上&#x53A9;馬所，",
    "T24n1451_023:0317b04": "當前而跪作如是語：『若有能得今日行到得叉",
    "T24n1451_023:0317b05": "尸羅城者，可食金盤酥蜜糠麥。』」馬雖聞告竟",
    "T24n1451_023:0317b06": "無一食。是時有一瘦弱老馬，別在一邊垂耳",
    "T24n1451_023:0317b07": "而住，便至其所手捧金盤，具如前說。彼聞",
    "T24n1451_023:0317b08": "語已就盤盡食。即以此事具告夫人。夫人曰：",
    "T24n1451_023:0317b09": "「可去被鞍，若見異狀卿不須怖，宜可對前現",
    "T24n1451_023:0317b10": "雄猛勢，有勇氣者物不能欺。」即便往彼舉鞍",
    "T24n1451_023:0317b11": "欲被，馬遂奮迅變異形儀，告言：「丈夫！汝頗曾",
    "T24n1451_023:0317b12": "見如是馬耶？」彼便拔刀答言：「智馬藥叉！汝頗",
    "T24n1451_023:0317b13": "曾見如是騎馬人乎？」答言：「不見。」報言：「智馬",
    "T24n1451_023:0317b14": "藥叉！若能不變常則而行去者善，若不去者",
    "T24n1451_023:0317b15": "當斬汝首血流于地。」答曰：「丈夫！共立要期，我",
    "T24n1451_023:0317b16": "當為去，勿更將我重至此間。」答曰：「隨意共去，",
    "T24n1451_023:0317b17": "我不負心。」即乘其馬漸至得叉尸羅城。"
}