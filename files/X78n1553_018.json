{
    "X78n1553_018:0504c04": "天聖廣燈錄卷第十八　　　〔宋勒〕",
    "X78n1553_018:0504c06": "袁州南源山楚圓禪師初住南源。開堂日。白槌云。法",
    "X78n1553_018:0504c07": "筵龍象眾。當觀第一義。師乃云。大眾會麼。宜陽秀",
    "X78n1553_018:0504c08": "水。南嶽石橋。若也不會。山僧謾儞諸人去也。所以道。",
    "X78n1553_018:0504c09": "達磨西來。教外別傳一句。且道別傳箇什麼。直指人",
    "X78n1553_018:0504c10": "心。見性成佛。祇如諸人盡是祖師指出底人。還信得",
    "X78n1553_018:0504c11": "乃麼。若信得及。與祖佛同參。若信不及。可謂自生退",
    "X78n1553_018:0504c12": "屈。此日一會。不是小緣。將一辨香為我無德禪師。且",
    "X78n1553_018:0504c13": "道諸人還識無德禪師麼。若也不識。有疑請問。僧",
    "X78n1553_018:0504c14": "問。世尊出世。梵王前引。帝釋後隨。今日和尚出世。請",
    "X78n1553_018:0504c15": "師說法　師云。如　僧云。恁麼則粉骨碎身去也",
    "X78n1553_018:0504c16": "　師云。三月野華鋪地錦。九秋黃葉以為陰。問。如何",
    "X78n1553_018:0504c17": "是祖師西來意　師云。畝地三蛇九鼠。",
    "X78n1553_018:0504c18": "上堂云。若論此事。絕有言詮。侍者拈香。早成多事。所",
    "X78n1553_018:0504c19": "以釋迦掩室。已涉繁詞。居士默然。却成多說。何故。彼",
    "X78n1553_018:0504c20": "彼出家。彼彼行脚。且問諸人。作麼生是出家行脚底",
    "X78n1553_018:0504c21": "事。莫是著衣喫飯。行住坐臥。廣學多聞。無言無說麼。",
    "X78n1553_018:0504c22": "若恁麼會。大似掉棒打月。既不許恁麼會。又作麼生",
    "X78n1553_018:0504c23": "會。眾中還有識好思者麼。有即出來。對眾證明。若也",
    "X78n1553_018:0504c24": "未能如是。有疑請問　僧問。皷聲纔罷。大眾雲臻。祖",
    "X78n1553_018:0505a01": "意西來。請師舉唱　師云。汝從甚處來　僧云。汾陽",
    "X78n1553_018:0505a02": "一句師親唱。南源今日事如何　師云。汝見南源。",
    "X78n1553_018:0505a03": "問。有言有說。皆是世諦之談。無言無說。未是衲僧行",
    "X78n1553_018:0505a04": "履處。幸對人天。請師垂示　師云。放山僧一線道。與",
    "X78n1553_018:0505a05": "闍棃葛藤　僧云。恁麼則專為流通　師云。一片白",
    "X78n1553_018:0505a06": "雲橫世界。箇中誰是出頭人。問。如何是佛　師云。",
    "X78n1553_018:0505a07": "水出高原。問。如何是佛法大意　師云。洞庭湖裏",
    "X78n1553_018:0505a08": "浪滔天。問。如何是南源境　師云。黃河九曲。水出",
    "X78n1553_018:0505a09": "崑崙。如何是境中人　師云。隨流人不顧。手接望扶",
    "X78n1553_018:0505a10": "桑。",
    "X78n1553_018:0505a11": "上堂云。雲收霧卷。杲日當空。不落明暗。如何通信。",
    "X78n1553_018:0505a12": "問。如何是異類中人　師云。頭長脚短　進云。恁麼",
    "X78n1553_018:0505a13": "則謝師指示　師云。半幅全對　進云。恁麼則互恁",
    "X78n1553_018:0505a14": "麼去也　師云。闍棃鼻孔為什麼却在老僧手裏",
    "X78n1553_018:0505a15": "　僧無語　師便打。問。久為流浪途中客。乞師方便",
    "X78n1553_018:0505a16": "指歸源　師云。饑餐渴飲　進云。恁麼則因師得契",
    "X78n1553_018:0505a17": "如如理。十載徒勞了色空　師云。晝行三千。夜行八",
    "X78n1553_018:0505a18": "百。問。山深覔不得時如何　師云。口能招禍。問。",
    "X78n1553_018:0505a19": "東涌西沒時如何　師云。尋。問。夜靜獨行時如何",
    "X78n1553_018:0505a20": "師云。三把茆。問。寶劒未出匣。如何　師云。響　出",
    "X78n1553_018:0505a21": "匣後如何　師噓一聲　問。閙市取靜時如何　師",
    "X78n1553_018:0505a22": "云。頭枕布袋。",
    "X78n1553_018:0505a23": "師入州。崇勝和尚請上堂　師云。者裏崇勝法堂。不",
    "X78n1553_018:0505a24": "可向者裏說佛說法去也。然雖如是。官不容針。私通",
    "X78n1553_018:0505b01": "車馬。恁麼大似擔水河頭賣。眾中還有檢點得底麼。",
    "X78n1553_018:0505b02": "試出來檢點看。有麼。有麼。時有僧問。諸法已聞今",
    "X78n1553_018:0505b03": "日響。請師方便演真乘　師云。天不高。地不遠　僧",
    "X78n1553_018:0505b04": "云。孤峯出群嶽。萬里百華新　師云。不是直鈎客。徒",
    "X78n1553_018:0505b05": "勞到海壖。問。昔日靈山分半座。二師相見意如何",
    "X78n1553_018:0505b06": "　師云。來風可鑒　進云。恁麼則大眾側聆。學人禮",
    "X78n1553_018:0505b07": "拜　師云。刢利人難得。問。如何是古佛家風　師",
    "X78n1553_018:0505b08": "云。金蟾初出海。何處不分明　進云。還許學人請益",
    "X78n1553_018:0505b09": "否　師云。大海無邊際。不宿水雲人。乃云。若向言",
    "X78n1553_018:0505b10": "中取則。埋沒宗風。直饒句下精通。敢保此人未悟。所",
    "X78n1553_018:0505b11": "以道。山青水綠。雀噪鵶鳴。萬流同源。海雲自異。未來",
    "X78n1553_018:0505b12": "諸佛。口似燈籠。過去諸佛。應病施方。現在諸佛。墮坑",
    "X78n1553_018:0505b13": "落壍。不落凡聖一句作麼生道。良久。云。屎上更加尖。",
    "X78n1553_018:0505b14": "便下座。",
    "X78n1553_018:0505b15": "師至仰山。請上堂。云。寶鏡當臺。森羅自顯。太阿在手。",
    "X78n1553_018:0505b16": "殺活臨時。且道還有該不著者麼。有。即倒道將一句",
    "X78n1553_018:0505b17": "來。如無。後學初心。有疑請問。時有僧問。知師久臥",
    "X78n1553_018:0505b18": "深潭裏。大仰外堂事若何　師云。雨來山裏暗。雲出",
    "X78n1553_018:0505b19": "洞中明　進云。學人不會。再伸請益　師云。拈取幡",
    "X78n1553_018:0505b20": "竿別處舂　僧無語　師云。弄潮須弄潮人。問。大",
    "X78n1553_018:0505b21": "通智勝佛。十劫坐道場。佛法不現前。不得成佛道。未",
    "X78n1553_018:0505b22": "審意旨如何　師云。一場懡[怡台+羅]　進云。秖如大通智",
    "X78n1553_018:0505b23": "勝佛又如何　師云。八十翁翁若少年　進云。學人",
    "X78n1553_018:0505b24": "耳順之年。乞師再垂方便　師云。眾人伏事。問。如",
    "X78n1553_018:0505c01": "何是佛　師云。蓮華捧足。師乃云。馬大師即心即",
    "X78n1553_018:0505c02": "佛。當人未悟。槃山非心非佛。秖成戲論。雪嶺輥毬。誰",
    "X78n1553_018:0505c03": "謔小兒之作。雲門顧鑒。笑殺傍觀。少室自傷。一場大",
    "X78n1553_018:0505c04": "錯。德山入門便棒。未遇奇人。臨濟入門便喝。太殺輕",
    "X78n1553_018:0505c05": "薄。黃梅呈頌。人我未忘。更言祖祖相傳。遞相誹謗。到",
    "X78n1553_018:0505c06": "者裏。須是箇人始得。所以道。鷹生鷹子。鶻生鶻兒。雖",
    "X78n1553_018:0505c07": "然如是。也是鞏縣茶缾。乃彈指一下。下座。",
    "X78n1553_018:0505c08": "上堂。僧問。油盡燈滅時如何　師云。養子不及父。",
    "X78n1553_018:0505c09": "問。海上雲游時如何　師云。苦。問。牛頭未見四祖",
    "X78n1553_018:0505c10": "時如何　師云。堆堆地　見後如何　堆堆地。問。",
    "X78n1553_018:0505c11": "如何是和尚受用處　師云。困　僧擬進語　師便",
    "X78n1553_018:0505c12": "打。問。失前忘後時如何　師云。不。問。一得永得",
    "X78n1553_018:0505c13": "時如何　師云。抱石投河。　問。仗鏌鎁劒。擬取師頭",
    "X78n1553_018:0505c14": "時如何　師云。斬將去　僧擬進語　師便打。",
    "X78n1553_018:0505c15": "上堂云。一切諸佛及諸佛阿耨多羅三藐三菩提心",
    "X78n1553_018:0505c16": "皆從此經出。乃竪起拄杖子云。者箇是南源拄杖子。",
    "X78n1553_018:0505c17": "阿那箇是經。良久。云。向下文長。付在來日。乃喝一喝。",
    "X78n1553_018:0505c18": "下座。",
    "X78n1553_018:0505c19": "上堂。竪起拄杖云。過去諸佛．現在諸佛．未來諸佛．西",
    "X78n1553_018:0505c20": "天二十八祖．唐土六祖．天下老和尚。總變成南源拄",
    "X78n1553_018:0505c21": "杖子去也。汝諸人向什麼處安身立命。看看。拄杖子",
    "X78n1553_018:0505c22": "穿過儞諸人髑髏去也。還有識痛痒者麼。有即出來。",
    "X78n1553_018:0505c23": "對眾[跳兆+孛]跳看。若無。南源今日失利。喝一喝。卓拄杖一",
    "X78n1553_018:0505c24": "下。下座。",
    "X78n1553_018:0506a01": "上堂。良久。云。無為無事人。猶是金鎻難。喝一喝。下座。",
    "X78n1553_018:0506a02": "因同人相訪。上堂云。颯颯涼風景。同人訪寂寥。煑茶",
    "X78n1553_018:0506a03": "山上水。燒鼎洞中樵。珍重。僧問。如何是賓中賓",
    "X78n1553_018:0506a04": "　師云。禮拜更慇懃　如何是賓中主　師云。拄杖常",
    "X78n1553_018:0506a05": "在手　如何是主中賓　師云。拄杖撥乾坤　如何",
    "X78n1553_018:0506a06": "是主中主　師云。劒握甑人手。問。如何是佛　師",
    "X78n1553_018:0506a07": "云。瀟湘班竹杖。問。達磨未來時如何　師云。長安",
    "X78n1553_018:0506a08": "夜夜家家月　進云。來後如何　師云。幾處笙歌幾",
    "X78n1553_018:0506a09": "處愁。問。一物不將來時如何　師云。塊木成林",
    "X78n1553_018:0506a10": "　問。四山火束時如何　師云。物遂人興。問。祖佛不",
    "X78n1553_018:0506a11": "立時如何　師云。口上生茆。問。纔見便迴時如何",
    "X78n1553_018:0506a12": "　師云。湖南鎮主　進云。末後慇懃。請師道　師云。",
    "X78n1553_018:0506a13": "多少分明　進云。大眾側聆　師云。未敢相許。問。",
    "X78n1553_018:0506a14": "進前不得時如何　師云。裁斷眾疑。問。步步登高",
    "X78n1553_018:0506a15": "時如何　師云。雲生足下。問。如何是南源狗　師",
    "X78n1553_018:0506a16": "云。觜　問。如何是禪　師云。鼻孔入地。問。如何是",
    "X78n1553_018:0506a17": "佛　師云。石打不入。",
    "X78n1553_018:0506a18": "上堂云。諸佛放光明。助發實相義。乃竪起拄杖子云。",
    "X78n1553_018:0506a19": "者箇是南源拄杖子。阿那箇是實相義。儞若見去。被",
    "X78n1553_018:0506a20": "見聞所轉也。若不見。行脚眼在什麼處。喝一喝。下座。",
    "X78n1553_018:0506a21": "上堂云。一塵纔舉。大地全收。一毛頭師子。百億毛頭",
    "X78n1553_018:0506a22": "現。百億毛頭師子。一毛頭現。千頭萬頭。但識取一頭。",
    "X78n1553_018:0506a23": "乃竪起拄杖子云。者箇是南源拄杖子。那箇是一頭。",
    "X78n1553_018:0506a24": "喝一喝。卓拄杖一下。下座。問。如何是佛　師云。人",
    "X78n1553_018:0506b01": "老病生。問。如何是接初機底句　師云。一刀兩段。",
    "X78n1553_018:0506b02": "問。如何是驗衲僧底句　師云。寒山．拾得　問。如",
    "X78n1553_018:0506b03": "何是正令行底句　師云。來千去萬。問。如何是立",
    "X78n1553_018:0506b04": "乾坤句　師云。天高海闊。問。與師並坐時如何",
    "X78n1553_018:0506b05": "　師云。線穿黃葉。問。古人封白紙。意旨如何　師云。",
    "X78n1553_018:0506b06": "家貧路富　問。如何是祖師西來意　師云。三日風。",
    "X78n1553_018:0506b07": "五日雨。問。蓮華未出水時如何　師云。水深蓋不",
    "X78n1553_018:0506b08": "得　進云。出水後如何　師云。不礙往來看　開華",
    "X78n1553_018:0506b09": "後如何　師云。南北馨香　結子後如何　師云。餵",
    "X78n1553_018:0506b10": "魚餵鼈。",
    "X78n1553_018:0506b11": "上堂云。天地與我同根。萬法與我一體。乃竪起拄杖",
    "X78n1553_018:0506b12": "子云。者箇是南源拄杖子。那箇是體。良久。云。渡河須",
    "X78n1553_018:0506b13": "用筏。到岸不須船。喝一喝。卓拄杖一下。下座。",
    "X78n1553_018:0506b14": "上堂。竪起拄杖云。河沙諸佛．河沙國土。總被南源拄",
    "X78n1553_018:0506b15": "杖子一口吞却。其中眾生。不覺不知。儞初僧鼻孔在",
    "X78n1553_018:0506b16": "什麼處。若知去處。橫擔拄杖。目視雲霄。若也不知。長",
    "X78n1553_018:0506b17": "連牀上。有粥有飯。喝一喝。下座。",
    "X78n1553_018:0506b18": "上堂云。夫宗師者。奪貧子之衣珠。救達人之見處。若",
    "X78n1553_018:0506b19": "不如是。靈是和泥合水漠。良久云。路逢劒客須呈劒。",
    "X78n1553_018:0506b20": "不是詩人莫獻詩。喝一喝。下座。",
    "X78n1553_018:0506b21": "上堂云。吾有一言。絕慮忘緣。巧說不得。秖要心傳。更",
    "X78n1553_018:0506b22": "有一語。無過直與。且道作麼生是直與一句。良久。以",
    "X78n1553_018:0506b23": "拄杖劃一劃。喝一喝。下座。問。己事未明。以何為驗",
    "X78n1553_018:0506b24": "　師云。玄沙曾見雪峯來　進云。未審意旨如何",
    "X78n1553_018:0506c01": "　師云。一生不出嶺。有俗官問。如何是南源境　師",
    "X78n1553_018:0506c02": "云。鑿池秋待月。種竹夏遮陽　如何是境中人　師",
    "X78n1553_018:0506c03": "云。城中公子般般貴。林下道人事事貧。問。久昧衣",
    "X78n1553_018:0506c04": "珠。請師指示　師云。草賊大敗　僧云。透走無路",
    "X78n1553_018:0506c05": "　師云。脚蹈不動。座主問。承教有言。因緣自然。自然",
    "X78n1553_018:0506c06": "即不問。如何是因緣　師云。記來多少時也　進云。",
    "X78n1553_018:0506c07": "如何是自然　師云。速退。速退。妨他別人問。問。祖",
    "X78n1553_018:0506c08": "意與教意。是同是別　師云。馬有垂韁之報。犬有[馬*展]",
    "X78n1553_018:0506c09": "草之恩　進云。與麼則不別也　師云。西天東土。",
    "X78n1553_018:0506c10": "問。六國未寧時如何　師云。夜過天河　進云。寧後",
    "X78n1553_018:0506c11": "如何　師云。死在嫗人之手。問。如何是學人自己",
    "X78n1553_018:0506c12": "　師云。打骨出髓。",
    "X78n1553_018:0506c13": "上堂云。入水見長人。珍重。",
    "X78n1553_018:0506c14": "上堂。示眾云。",
    "X78n1553_018:0506c15": "　面西行向東　　北斗正离宮　　道去何曾去",
    "X78n1553_018:0506c16": "　騎牛臥牧童珍重",
    "X78n1553_018:0506c17": "上堂云。春生夏長即不問。儞諸人脚跟下一句作麼",
    "X78n1553_018:0506c18": "生道。良久。云。華光寺主。便下座。",
    "X78n1553_018:0506c19": "師住道吾。上堂。僧問。達磨西來。曲為今時。不屈宗乘。",
    "X78n1553_018:0506c20": "請師舉唱　師云。雲雨灑長空。華開徧地春　進云。",
    "X78n1553_018:0506c21": "澗松清泠澹。曉月照長川　師云。一言既流通。今古",
    "X78n1553_018:0506c22": "誰言異　進云。雲生嶺上。華發岩前　師云。相逢盡",
    "X78n1553_018:0506c23": "道休官去。林下何曾見一人　進云。今日遭逢和尚",
    "X78n1553_018:0506c24": "　師便喝。",
    "X78n1553_018:0507a01": "上堂。舉。先寶應云。第一句薦得。與祖佛為師。第二句",
    "X78n1553_018:0507a02": "薦得。與人天為師。第三句薦得。自救不了。若是道吾",
    "X78n1553_018:0507a03": "即不然。第一句薦得。和泥合水。第二句薦得。無繩自",
    "X78n1553_018:0507a04": "縛。第三句薦得。四稜著地。所以道。起也海晏河清。行",
    "X78n1553_018:0507a05": "人避路。坐也乾坤黯黑。日月無光。儞諸人何處出氣。",
    "X78n1553_018:0507a06": "如今還有出氣者麼。有即出來。對眾出氣看。如無。吾",
    "X78n1553_018:0507a07": "與汝出氣去也。乃噓一聲。下座。",
    "X78n1553_018:0507a08": "上堂云。佛以一音演說法。眾生隨類各得解。且道晝",
    "X78n1553_018:0507a09": "行夜臥一句作麼生道。良久。以拄杖卓一下。云。德山",
    "X78n1553_018:0507a10": "證明。下座。",
    "X78n1553_018:0507a11": "上堂云。藥多病甚。網細魚稠。便下座。問。行脚不逢",
    "X78n1553_018:0507a12": "人時如何　師云。釣絲絞水。問。尋枝摘葉即不問。",
    "X78n1553_018:0507a13": "如何是直截根源　師云。楖栗拄杖　僧云。未審意",
    "X78n1553_018:0507a14": "旨如何　師云。行即肩挑雲水衲。坐來安在掌中擎。",
    "X78n1553_018:0507a15": "問。既是護法善神。為什麼張弓架箭　師云。禮防",
    "X78n1553_018:0507a16": "君子。問。如何是佛　師云。有錢使錢　問。獬象當",
    "X78n1553_018:0507a17": "軒。學人擬擬。如何得入　師云。還覺頭痛麼。",
    "X78n1553_018:0507a18": "上堂云。無明實性即佛性。幻化空身即法身。諸仁者。",
    "X78n1553_018:0507a19": "若信得去。不妨省力。可謂善才入彌勒樓閣。無邊法",
    "X78n1553_018:0507a20": "門悉皆周徧。得大無礙。號曰無生法忍。所以道。無邊",
    "X78n1553_018:0507a21": "剎境。自他不隔於毫端。十世古今。終始不離於當念。",
    "X78n1553_018:0507a22": "且問諸人。那箇是汝當念。要會麼。秖儞如今無明之",
    "X78n1553_018:0507a23": "性。即是本覺妙明之性。為汝不了生死根源。執妄為",
    "X78n1553_018:0507a24": "實。隨妄所轉。致墮輪迴。受種種苦。若能迴光返照。自",
    "X78n1553_018:0507b01": "悟本來真性。不生不滅。故曰無明實性即佛性。幻化",
    "X78n1553_018:0507b02": "空身即法身。秖如四大五蘊不淨之身。都無實義。如",
    "X78n1553_018:0507b03": "夢如幻。如影如響。從無量劫來。流浪生死。貪愛所使。",
    "X78n1553_018:0507b04": "暫無休息。出此入彼。積骨如毗富羅山。飲母乳如四",
    "X78n1553_018:0507b05": "大海水。何故。為無智慧。不能了知五蘊本空。都無實",
    "X78n1553_018:0507b06": "義。逐境生愛。欲網所拘。不得自在。所以世尊道。諸苦",
    "X78n1553_018:0507b07": "所因。貪欲為本。若滅貪欲。無所依止。儞等若能了知",
    "X78n1553_018:0507b08": "幻身虗假。本來空寂。諸見不生。無我．人．眾生等見。諸",
    "X78n1553_018:0507b09": "法皆如。故云幻化空身即法身。法身覺了無一物。唯",
    "X78n1553_018:0507b10": "有聽法說法。虗玄大道。無著真宗。故曰本源自性天",
    "X78n1553_018:0507b11": "真佛。五陰浮雲空去來。三毒水泡虗出沒。若如是者。",
    "X78n1553_018:0507b12": "是謂度一切苦厄。乃至無量無邊煩惱知解。悉皆清",
    "X78n1553_018:0507b13": "淨。號曰清淨法身。若到者箇田地。出此入彼。捨身受",
    "X78n1553_018:0507b14": "身。地獄天堂。此界地方。縱橫自在。任意浮沉。應物舒",
    "X78n1553_018:0507b15": "光。隨機逗教。喚作千百億化身。恁麼說話。可謂無夢",
    "X78n1553_018:0507b16": "說夢。和泥合水。撤屎撒屎。不識好惡。乃呵呵大笑云。",
    "X78n1553_018:0507b17": "若去衲僧門下。十萬八千。米蔓見他汗臭氣在。雖然",
    "X78n1553_018:0507b18": "如是。不得一向。但以假名字。引導於眾生。珍重。",
    "X78n1553_018:0507b19": "上堂云。心隨萬境轉。轉處實能幽。隨流認得性。無喜",
    "X78n1553_018:0507b20": "復無憂。拈起拄杖子云。者箇是道吾拄杖子。那箇是",
    "X78n1553_018:0507b21": "諸人心。河沙國土．河沙諸佛．西天二十八祖．唐土六",
    "X78n1553_018:0507b22": "祖。盡在道吾拄杖上轉大法輪。諸人還見麼。若見。朝",
    "X78n1553_018:0507b23": "游西天。暮歸東土。若也不見。晨朝有粥。齋時有飯。卓",
    "X78n1553_018:0507b24": "拄杖一下。下座。",
    "X78n1553_018:0507c01": "上堂云。有物先天地。無形本寂寥。能為萬像主。不遂",
    "X78n1553_018:0507c02": "四時凋。拈拄杖云。者箇是道吾拄杖。那箇是萬像主。",
    "X78n1553_018:0507c03": "良久。云。若見諸相非相。即見如來。喝一喝。卓拄杖一",
    "X78n1553_018:0507c04": "下。下座。",
    "X78n1553_018:0507c05": "上堂云。有時先照後用。有時先用後照。有時照用同",
    "X78n1553_018:0507c06": "時。有時照用不同時。所以道。有明有暗。有起有倒。乃",
    "X78n1553_018:0507c07": "喝一喝。云。且道是照是用。緇素辨得麼。試出來呈醜",
    "X78n1553_018:0507c08": "拙看。若無。道吾今日失利。喝一喝。下座。",
    "X78n1553_018:0507c09": "上堂云。祖師心印。一印印空。一印印水。一印印泥。如",
    "X78n1553_018:0507c10": "今還有印不著者麼。誠向脚跟下倒道將一句來。設",
    "X78n1553_018:0507c11": "儞道得倜儻分明。第一不得行過衲僧門下。且道衲",
    "X78n1553_018:0507c12": "僧有什麼長處。良久。云。人王三四寸。徧地是刀鎗。喝",
    "X78n1553_018:0507c13": "一喝。卓拄杖一下。下座。",
    "X78n1553_018:0507c14": "上堂云。一喝分賓主。照用一時行。若會箇中意。日午",
    "X78n1553_018:0507c15": "打三更。乃喝一喝云。且道是賓是主。還有人分得麼。",
    "X78n1553_018:0507c16": "若分得。朝行三千。暮行八百。若未能分得。道吾今日",
    "X78n1553_018:0507c17": "失利。拂一拂。下座。",
    "X78n1553_018:0507c18": "上堂云。法法本來法。無法無非法。拈拄杖云。者箇是",
    "X78n1553_018:0507c19": "道吾拄杖。那箇是本來法。良久。云。但有路可上。更高",
    "X78n1553_018:0507c20": "人也行。喝一喝。卓拄杖。下座。",
    "X78n1553_018:0507c21": "上堂云。法身無相。應物現形。拈起拄杖云。者箇是道",
    "X78n1553_018:0507c22": "吾拄杖。那箇是法身。者箇是葛藤且致。僧堂佛殿穿",
    "X78n1553_018:0507c23": "入汝諸人鼻孔裏去也。四大海水在汝頭上。龍王在",
    "X78n1553_018:0507c24": "汝指甲上。還覺麼。若覺去。晝行三千。夜行八百。脚下",
    "X78n1553_018:0508a01": "煙生。頭上火起。若也不覺。饑來喫飯困來眠。喝一喝。",
    "X78n1553_018:0508a02": "下座。",
    "X78n1553_018:0508a03": "上堂云。一切諸佛皆以無為法而有差別。前是按山。",
    "X78n1553_018:0508a04": "後是主山。那箇是無為法。良久。云。向下文長。付在來",
    "X78n1553_018:0508a05": "日。喝一喝。下座　問。佛令祖令即不問。如何是正令",
    "X78n1553_018:0508a06": "　師云。金鳳投崖　僧便喝　師亦喝。卓拄杖一下",
    "X78n1553_018:0508a07": "　僧背唾。便八眾　師云。念儞是化主。",
    "X78n1553_018:0508a08": "上堂云。天已明。皷已響。聖眾臻。齊合掌。如今還有不",
    "X78n1553_018:0508a09": "合掌者麼。有即尼乾歡喜。無則瞿曇惡發。久立。珍重。",
    "X78n1553_018:0508a10": "僧問。磨礱三尺劒。去化不平人。師意如何　師云。",
    "X78n1553_018:0508a11": "好去　僧云。點　師云。儞看　僧拍手一下。歸眾",
    "X78n1553_018:0508a12": "　師云。了。",
    "X78n1553_018:0508a13": "上堂云。世尊三昧。阿難不知。阿難三昧。商那和修不",
    "X78n1553_018:0508a14": "知。從上諸聖三昧。互相不知。乃拈拄杖子劃一圓相",
    "X78n1553_018:0508a15": "云。者箇是什麼。還有人道得否。良久云。路逢劒客須",
    "X78n1553_018:0508a16": "呈劒。不是詩人莫獻詩。喝一喝。下座。",
    "X78n1553_018:0508a17": "上堂云。涅槃無異路。方便有多門。拈拄杖云。者箇是",
    "X78n1553_018:0508a18": "道吾拄杖。那箇是涅槃門。良久。云。見月休觀指。歸家",
    "X78n1553_018:0508a19": "罷問程。喝一喝。下座。",
    "X78n1553_018:0508a20": "上堂云。夫說法者。須應時節。若不應時。總是非時語。",
    "X78n1553_018:0508a21": "還有人應得著。麼應即應了也。且道落在什麼處。喝",
    "X78n1553_018:0508a22": "一喝。下座。",
    "X78n1553_018:0508a23": "上堂云。道吾打皷。四大部洲同參。拄杖橫去。挑括乾",
    "X78n1553_018:0508a24": "坤大地。鉢盂轉去。覆却河沙世界。問爾諸人。向什麼",
    "X78n1553_018:0508b01": "處安身立命。若也知去向。北俱盧州喫粥喫飯。若也",
    "X78n1553_018:0508b02": "不知。道吾罪過。珍重。",
    "X78n1553_018:0508b03": "上堂。僧出禮拜。起便喝　師云。作麼生　僧又喝",
    "X78n1553_018:0508b04": "　師云。瞎　僧禮拜　師云。三十棒且待別時來與儞",
    "X78n1553_018:0508b05": "喫　問。古人面壁。意旨如何　師云。有年無德。",
    "X78n1553_018:0508b06": "上堂云。北山南。南山北。日月雙明天地黑。大海江河",
    "X78n1553_018:0508b07": "盡放光。逢著觀音問彌勒。珍重。",
    "X78n1553_018:0508b08": "師住石霜。開堂日。僧問。維摩一默。米稱師宗。棒喝齊",
    "X78n1553_018:0508b09": "施。中流罔措。今日一會。請師方便　師云。石第逢春",
    "X78n1553_018:0508b10": "長。霜華向日問　進云。與麼則陽鳥喃喃語。雨過百",
    "X78n1553_018:0508b11": "華新　師云。不因漁父引。焉知水淺深　僧云。峻水",
    "X78n1553_018:0508b12": "隨流急。雲開照碧天　師云。我行荒草裏。儞又八深",
    "X78n1553_018:0508b13": "村　僧應喏。云。官不客針。更借一問。師意如何　師",
    "X78n1553_018:0508b14": "云。放儞三十棒。三十年後方始知痛痒。僧舞袖而退",
    "X78n1553_018:0508b15": "　師云。夢見。問。方木調弦時如何　師云。幡竿一",
    "X78n1553_018:0508b16": "尺二　進云。恁麼則和尚手出今時也　師云。脚撥",
    "X78n1553_018:0508b17": "不動　僧云。莫道不知音　師云。三十年後悟去不",
    "X78n1553_018:0508b18": "定。問。有理難伸時如何　師云。苦　進云。恁麼則",
    "X78n1553_018:0508b19": "舌拄上齶也　師乃噓噓　僧云。將謂胡鬚赤　師",
    "X78n1553_018:0508b20": "云。夢見南源脚跟　問。古鏡未磨時如何　師云。新",
    "X78n1553_018:0508b21": "羅打皷　進云。磨後如何　師云。西天作舞。",
    "X78n1553_018:0508b22": "上堂云。青蓮視瞬以多繁。迦葉微微笑自謾。少室坐",
    "X78n1553_018:0508b23": "著癡截臂。黃梅呈解頌多般。八門棒喝重重錯。向上",
    "X78n1553_018:0508b24": "宗乘肉自剜。公按見成誰懡[怡台+羅]。鑒咦啐啄哂旁觀。一",
    "X78n1553_018:0508c01": "宿覺來知是誤。不言師範更無端。丈夫皆有衝天志。",
    "X78n1553_018:0508c02": "北斗南星背面看。",
    "X78n1553_018:0508c03": "偈頌　　因僧請益三玄三要頌",
    "X78n1553_018:0508c04": "　第一玄　　三世諸佛擬何宣",
    "X78n1553_018:0508c05": "　垂慈夢裏生輕薄　　端坐還成落斷邊",
    "X78n1553_018:0508c06": "　第二玄　　刢利衲僧眼未明",
    "X78n1553_018:0508c07": "　石火電光知是鈍　　楊眉瞬目涉關山",
    "X78n1553_018:0508c08": "　第三玄　　萬象森羅宇宙寬",
    "X78n1553_018:0508c09": "　雲散洞空山嶽靜　　落華流水滿長川",
    "X78n1553_018:0508c10": "　第一要　　豈話聖凡妙　　擬議涉長途",
    "X78n1553_018:0508c11": "　擡眸七顛倒",
    "X78n1553_018:0508c12": "　第二要　　峯頂敲捷召　　神通自在來",
    "X78n1553_018:0508c13": "　多聞門外呌",
    "X78n1553_018:0508c14": "　第三要　　起倒令人笑　　掌內握乾坤",
    "X78n1553_018:0508c15": "　千差都一照",
    "X78n1553_018:0508c16": "　報儞通玄士　　棒喝要臨時　　若明親的旨",
    "X78n1553_018:0508c17": "　半夜太陽輝",
    "X78n1553_018:0508c18": "因僧請益臨濟兩堂首座齊下喝頌",
    "X78n1553_018:0508c19": "　啐啄之機箭拄鋒　　瞥然賓主當時分",
    "X78n1553_018:0508c20": "　宗師愍物垂緇素　　北地黃河徹底渾",
    "X78n1553_018:0508c21": "因人請益惠超佛話有頌",
    "X78n1553_018:0508c22": "　僧問如何是佛　　師云汝是惠超",
    "X78n1553_018:0508c23": "　禮拜進前叉手　　思量十萬迢迢",
    "X78n1553_018:0508c24": "因僧請益雲門超佛越祖之談",
    "X78n1553_018:0509a01": "　超佛越祖若何宣　　充齋餬餅恣情飡",
    "X78n1553_018:0509a02": "　湖南展鉢新羅咬　　大石波斯索渡船",
    "X78n1553_018:0509a03": "因僧請益乃述三訣頌",
    "X78n1553_018:0509a04": "　第一訣　　大地山河泄　　維摩綣默然",
    "X78n1553_018:0509a05": "　文殊便饒舌",
    "X78n1553_018:0509a06": "　第二訣　　展拓看時節　　語默豈相干",
    "X78n1553_018:0509a07": "　夜半秋天月",
    "X78n1553_018:0509a08": "　第三訣　　遠路難登涉　　陸地弄舟船",
    "X78n1553_018:0509a09": "　眼中藏日月",
    "X78n1553_018:0509a10": "三句頌",
    "X78n1553_018:0509a11": "　第一句　　天上他方皆罔措",
    "X78n1553_018:0509a12": "　俱輪顛倒論多端　　巍巍未到尼俱樹",
    "X78n1553_018:0509a13": "　第二句　　臨濟德山涉路布",
    "X78n1553_018:0509a14": "　未過新羅棒便揮　　達者途中亂指注",
    "X78n1553_018:0509a15": "　第三句　　維摩示疾文殊玄",
    "X78n1553_018:0509a16": "　對談一默震乾坤　　直至如今作笑具",
    "X78n1553_018:0509a17": "因僧請益五位有頌",
    "X78n1553_018:0509a18": "　正中偏　　半夜烏雞室裏鳴",
    "X78n1553_018:0509a19": "　海底然燈光世界　　石上栽華長枝靈",
    "X78n1553_018:0509a20": "　偏中正　　日落西山觀異影",
    "X78n1553_018:0509a21": "　分明景像顯宗乘　　休把迷頭窺月井",
    "X78n1553_018:0509a22": "　正中來　　木馬生兒徧九垓",
    "X78n1553_018:0509a23": "　進退任行通鳥道　　豈並巢居界內隈",
    "X78n1553_018:0509a24": "　兼中至　　彼彼大夫全意氣",
    "X78n1553_018:0509b01": "　矛盾交互不傷鋒　　展拓縱橫不相離",
    "X78n1553_018:0509b02": "　兼中到　　黑白已前休作造",
    "X78n1553_018:0509b03": "　須明露柱未生兒　　莫認狂辭途路走",
    "X78n1553_018:0509b04": "都一頌",
    "X78n1553_018:0509b05": "　偏中歸正極幽玄　　正玄偏來理事全",
    "X78n1553_018:0509b06": "　須知正立非言說　　朕兆依俙屬有緣",
    "X78n1553_018:0509b07": "　兼至去來興妙用　　到兼何更逐言詮",
    "X78n1553_018:0509b08": "　出沒豈能該世界　　蕩蕩無依鳥道玄",
    "X78n1553_018:0509b09": "因僧請益風宂佛話",
    "X78n1553_018:0509b10": "　杖林山下竹筋鞭　　南北禪人萬萬千",
    "X78n1553_018:0509b11": "　莫怪相逢不下馬　　東西各自有前程",
    "X78n1553_018:0509b12": "寄李駙馬",
    "X78n1553_018:0509b13": "　分身千百億　　悲智願難窮　　在俗還隨俗",
    "X78n1553_018:0509b14": "　居宮即順宮　　頭頭皆巨護　　處處現神通",
    "X78n1553_018:0509b15": "　珍重吾宗幸　　多能立古風",
    "X78n1553_018:0509b16": "又",
    "X78n1553_018:0509b17": "　仰觀天畔一輪日　　幾度清光四上出",
    "X78n1553_018:0509b18": "　大士蓬頭問志公　　摩訶般若波羅蜜",
    "X78n1553_018:0509b19": "注杜順和尚頌",
    "X78n1553_018:0509b20": "　懷州牛喫禾(河沙世界)　　益州馬腹脹(蟻銜椀走)",
    "X78n1553_018:0509b21": "　天下召醫人(驢頭馬角)　　炙猪左膊上(畫虎成狸)",
    "X78n1553_018:0509b22": "牧童",
    "X78n1553_018:0509b23": "　牧牛童。實快活　　跣足披蓑雙角撮",
    "X78n1553_018:0509b24": "　橫眠牛上向天歌　　人問如何牛未渴",
    "X78n1553_018:0509c01": "　回面觀。平田闊　　四方放去休欄遏",
    "X78n1553_018:0509c02": "　八面無拘任意游　　要收秖向鼻頭揑",
    "X78n1553_018:0509c03": "　小牛兒。順毛捋　　角力未充難提掇",
    "X78n1553_018:0509c04": "　且從放在小平坡　　慮上孤峰四脚脫",
    "X78n1553_018:0509c05": "　日已高。休喫草　　拈起索頭無少老",
    "X78n1553_018:0509c06": "　一齊牽向圈中眠　　和泥看伊東西倒",
    "X78n1553_018:0509c07": "　阿呵呵。好又好　　閑將短笛順風吹",
    "X78n1553_018:0509c08": "　震動五湖山岳島　　倒騎牛。脫破襖",
    "X78n1553_018:0509c09": "　知音休向途中討　　若問牧童何處居",
    "X78n1553_018:0509c10": "　鞭指東西無一寶",
    "X78n1553_018:0509c11": "冬不人事",
    "X78n1553_018:0509c12": "　東山林木高　　幾歲幾迴雨　　南嶺松枝瘦",
    "X78n1553_018:0509c13": "　石生石畔土　　金色見瞿曇　　二三七八五",
    "X78n1553_018:0509c14": "因僧請益古人十二時謌。乃頌之",
    "X78n1553_018:0509c15": "　雞鳴丑　　夢裏逢人莽莽鹵",
    "X78n1553_018:0509c16": "　平旦寅　　覺來路上弄精魂",
    "X78n1553_018:0509c17": "　日出卯　　赫赫光明影裡坐",
    "X78n1553_018:0509c18": "　食時辰　　食飽還知是病因",
    "X78n1553_018:0509c19": "　禺中巳　　買賣論量入市肆",
    "X78n1553_018:0509c20": "　日南午　　萬像分明作笑具",
    "X78n1553_018:0509c21": "　日昳未　　張公喫酒李公醉",
    "X78n1553_018:0509c22": "　晡時申　　省來端坐醉醺醺",
    "X78n1553_018:0509c23": "　日入酉　　茆蓬竹戶硬撑拄",
    "X78n1553_018:0509c24": "　黃昏戌　　日落西山狐魅出",
    "X78n1553_018:0510a01": "　人定亥　　老鼠牀頭作隊隊",
    "X78n1553_018:0510a02": "　夜半子　　一輪明月蘇噓哩",
    "X78n1553_018:0510a03": "滁州瑯瑘山惠覺禪師初開堂。升坐。拈香畢。有僧",
    "X78n1553_018:0510a04": "問。師唱誰家曲。宗風嗣阿誰　師云。一任儞鑽龜打",
    "X78n1553_018:0510a05": "瓦　進云。麼恁即汾陽一箭直射瑯瑘　師云。了。",
    "X78n1553_018:0510a06": "問。如何是祖師西來意　師云。庭前殘燭謝。問。如",
    "X78n1553_018:0510a07": "何是佛　師云。黃面比丘　進云。莫便是也無　師",
    "X78n1553_018:0510a08": "云。智無銖兩。",
    "X78n1553_018:0510a09": "蘄州黃梅龍華寺曉愚禪師行脚[日*乏]參五祖。戒禪師",
    "X78n1553_018:0510a10": "乃問。不落脣吻一句作麼生道　師云。老老大大。話",
    "X78n1553_018:0510a11": "頭也不照管　戒便喝　師亦喝　戒拈棒　師便",
    "X78n1553_018:0510a12": "拍手下去　戒召云。闍梨。且住。話在　師將坐具塔",
    "X78n1553_018:0510a13": "在肩上。更不迴首而去。",
    "X78n1553_018:0510a14": "唐州龍潭智圓禪師初開堂。有僧問。師唱誰家曲。宗",
    "X78n1553_018:0510a15": "風嗣阿誰　師云。汾陽水急。白浪滔天　進云。還許",
    "X78n1553_018:0510a16": "學人措足也無　師云。輥。問。承教有言。是真精進。",
    "X78n1553_018:0510a17": "是名真法供養。如何是真法　師云。夜聚曉散。問。",
    "X78n1553_018:0510a18": "如何是龍潭劒　師云。觸不得　進云。困者如何",
    "X78n1553_018:0510a19": "　師云。白骨連山。問。久響龍潭。到來為什麼龍不現",
    "X78n1553_018:0510a20": "　師云。水深不見底　進云。現後如何　師云。特地",
    "X78n1553_018:0510a21": "一場愁。",
    "X78n1553_018:0510a22": "果州永慶院光普禪師在石門慈照聦禪師會下。早",
    "X78n1553_018:0510a23": "參。師問。承古有言。大悲院裏有齋。意旨如何　石門",
    "X78n1553_018:0510a24": "云。日出隈陽座。天寒不舉頭。下座。後師續後入室。石",
    "X78n1553_018:0510b01": "門問。適來因緣作麼生會　師云。會即途中受用。不",
    "X78n1553_018:0510b02": "會即世諦流傳　石門云。未在。更道　師拂袖而去。",
    "X78n1553_018:0510b03": "師開堂日。僧問。如何是佛法大意　師云。蜀地出",
    "X78n1553_018:0510b04": "鑌鐵。",
    "X78n1553_018:0510b05": "桂州壽寧院慧靈禪師僧問。光境俱亡。道歸何處",
    "X78n1553_018:0510b06": "　師云。街頭市尾　進云。即今事又怠麼生　師云。拖",
    "X78n1553_018:0510b07": "泥帶水。問。如何是和尚家風　師云。有少無多",
    "X78n1553_018:0510b08": "　進云。東審客來。將何祇待　師云。長連牀上鹿羹淡",
    "X78n1553_018:0510b09": "飯。",
    "X78n1553_018:0510b10": "襄州石門山第六世了同禪師云。適來堂上鐘子未",
    "X78n1553_018:0510b11": "鳴時。諸上坐便合知時。何用上來握節當胸。實為屈",
    "X78n1553_018:0510b12": "沉。諸仁者。然即如是。撒沙向諸上坐眼裏去也。三世",
    "X78n1553_018:0510b13": "諸佛在諸人鼻孔上轉大法輪。看看。良久。云。冬行春",
    "X78n1553_018:0510b14": "令。珍重。問。如何是鳳皇機　師云。分明舉似闍梨",
    "X78n1553_018:0510b15": "　進云。忽遇遊子相投又若何　師云。且領話。僧",
    "X78n1553_018:0510b16": "問。如何是透法身句　師乃拈淨缾。便作傾水勢",
    "X78n1553_018:0510b17": "　進云。未審此意如何　師云。箭過新羅。問。如何是",
    "X78n1553_018:0510b18": "祖師西來意　師云。獨步離天竺。",
    "X78n1553_018:0510b19": "荊南府竹園山法顯禪師開堂日。僧問。師登寶座。當",
    "X78n1553_018:0510b20": "說何法　師云。香煙起處眾雲集　學云。恁麼則紅",
    "X78n1553_018:0510b21": "焰光中不見蹤也　師云。乾坤無透路。問。如何是",
    "X78n1553_018:0510b22": "佛　師云。好手畫不成　問。如何是道　師云。交橫",
    "X78n1553_018:0510b23": "十字　進云。如何是道中人　師云。往往不相識。",
    "X78n1553_018:0510b24": "問。如何是奇特之事　師以拄杖劃一劃　僧便喝",
    "X78n1553_018:0510c01": "　師拍繩牀一下　僧禮拜　師便打。問。承教有",
    "X78n1553_018:0510c02": "言。止止不須說。我法妙難思。如何是止止不須說",
    "X78n1553_018:0510c03": "　師云。太多也　學云。如何是我法妙難思　師云。不",
    "X78n1553_018:0510c04": "如速禮三拜。",
    "X78n1553_018:0510c05": "彭州永福院延照禪師上堂。僧問。師登寶座。朝騎降",
    "X78n1553_018:0510c06": "臨。向上機鋒。請師舉唱　師云。月輪輾破瑠璃殼。海",
    "X78n1553_018:0510c07": "內龍王笑點頭　進云。恁麼即迷悟不從師也　師",
    "X78n1553_018:0510c08": "云。罕逢穿耳客。頻遇守株人。問。如何是彭州境",
    "X78n1553_018:0510c09": "　師云。人馬合雜　進云。如何是境中人　師便喝。",
    "X78n1553_018:0510c10": "　僧以手作拽弓勢　師便拈棒　僧擬議　師便打。",
    "X78n1553_018:0510c11": "問。古德有言。徧體汗流山鬼窟。袈裟遮面鬼神村。意",
    "X78n1553_018:0510c12": "旨如何　師云。青城大面出賢人　僧擬議　師便",
    "X78n1553_018:0510c13": "喝。",
    "X78n1553_018:0510c14": "唐州大乘山德遵禪師初開堂日。僧問。西天一佛出",
    "X78n1553_018:0510c15": "世。地布黃金。今日出世。有何祥瑞　師云。破布裏真",
    "X78n1553_018:0510c16": "珠　進云。恁麼即圓融下號光透娑婆　師云。驢[駋口+巴]",
    "X78n1553_018:0510c17": "青布袋。問。世界圓融一句。請師道　師云。團團七",
    "X78n1553_018:0510c18": "尺餘。問。如何是大乘山　師云。澗水向東流　進",
    "X78n1553_018:0510c19": "云。如何是山中人　師云。眉鹿眼白。問。如何是臨",
    "X78n1553_018:0510c20": "濟一喝下事　師云。山僧却道不得　僧便喝　師",
    "X78n1553_018:0510c21": "云。好喝　僧又喝　師云。未信儞在　僧云。瞎　師",
    "X78n1553_018:0510c22": "拈棒便打。",
    "X78n1553_018:0510c23": "師上堂云。",
    "X78n1553_018:0510c24": "　古佛傳心印　　常然般若燈　　曹谿玄妙旨",
    "X78n1553_018:0511a01": "　馬祖至令弘　　踏破波中月　　其間幾箇能",
    "X78n1553_018:0511a02": "　吾宗高格外　　來往自騰騰",
    "X78n1553_018:0511a03": "時有僧問。承師有言。如何是吾宗高格外　師云。笑",
    "X78n1553_018:0511a04": "指斜陽投暗室。踏轉毗盧海嶽傾　進云。如何是來",
    "X78n1553_018:0511a05": "往自騰騰　師云。韓盧咬骨空舐觜。腹內懸懸背合",
    "X78n1553_018:0511a06": "塵。",
    "X78n1553_018:0511a07": "湖州景清禪院居素禪師初升座。維那白槌云。法筵",
    "X78n1553_018:0511a08": "龍象眾。當觀第一義　師云。第一義中明會。猶是掩",
    "X78n1553_018:0511a09": "耳偷鈴。不動位中紹得。未免遭人貶剝。設伕高超象",
    "X78n1553_018:0511a10": "外。靜離言鋒。未忘取捨之情。豈敵有無之患。如斯見",
    "X78n1553_018:0511a11": "解。笑殺他人。然雖如此。官不客針。私通車馬。有疑請",
    "X78n1553_018:0511a12": "問。僧問。祖祖相傳傳祖印。師令得法嗣何人　師",
    "X78n1553_018:0511a13": "云。鑿齒池邊曾[門@(留田+皿)]勝。道安巖畔任徑行　進云。恁麼",
    "X78n1553_018:0511a14": "則昔日虎谿華重秀。今朝霅水月方新　師云。綠竹",
    "X78n1553_018:0511a15": "千竿老。松蘿一徑深。問。如何是景清境　師云。雨",
    "X78n1553_018:0511a16": "過谿橋人懶度　進云。如何是境中人　師云。蟾蜍",
    "X78n1553_018:0511a17": "光冷豈堪觀。問。遠遠投師。乞師一接　師云。新羅",
    "X78n1553_018:0511a18": "人打鼓　學云。如何領會　師云。舶主未曾逢。僧",
    "X78n1553_018:0511a19": "問。承和尚有言。寰中天子勑。塞外將軍令。如何是塞",
    "X78n1553_018:0511a20": "外將軍令　師云。揭　學云。其中事如何　師云。蹴",
    "X78n1553_018:0511a21": "　學云。莫便是和尚為人處也無　師彈指一下。",
    "X78n1553_018:0511a22": "問。如何是末上一句　師云。金剛樹下　學云。如",
    "X78n1553_018:0511a23": "何是末後一句　師云。拘尸城邊　學云。向上還更",
    "X78n1553_018:0511a24": "有事也無　師云。有　學云。如何是向上事　師云。",
    "X78n1553_018:0511b01": "波句撫掌呵呵笑。迦葉擡頭不識人。",
    "X78n1553_018:0511b02": "鎮國軍節度使駙馬都尉李遵勗(所有語句別從徧錄)",
    "X78n1553_018:0511b03": "蘇州洞庭山翠峯禪院慧月禪師升座云。若論祖師",
    "X78n1553_018:0511b04": "心印。豈於第一義諦中收得。非但第一義。三要收不",
    "X78n1553_018:0511b05": "盡。四句豈能該。假便言前明得。猶在半途。直饒言詮",
    "X78n1553_018:0511b06": "但忘。未免抱泥帶水。然雖如是。事不一向。或有疑情。",
    "X78n1553_018:0511b07": "便請出眾商量。時有僧問。師唱誰家曲。宗風嗣阿",
    "X78n1553_018:0511b08": "誰　師云。太子谷中垂韁非。鳳林關上羊祜碑　進云。",
    "X78n1553_018:0511b09": "恁麼則昔時谷隱。今日當堂也　師云。楚山突屼三",
    "X78n1553_018:0511b10": "冬秀。漢水彎環四季清。問。一華開五葉。結果自然",
    "X78n1553_018:0511b11": "成時如何　師云。脫却籠頭。卸却角馱　進云。拶出",
    "X78n1553_018:0511b12": "虗空去。處處盡[門@取]香　師云。雲愁聞鬼哭。雪壓髑髏",
    "X78n1553_018:0511b13": "吟。問。和尚未見谷隱時一句作麼生道　師云。步",
    "X78n1553_018:0511b14": "步登山遠　進云。見後如何　師云。驅驅信馬蹄。",
    "X78n1553_018:0511b15": "覺圓上座師。杭州人也。廣嚴禪院受業。初參谷隱。上",
    "X78n1553_018:0511b16": "堂次。便出問云。學人開旗。請師展陣　隱云。儞試呈",
    "X78n1553_018:0511b17": "者醜拙看　圓擬議　隱便喝　圓喚侍者　隱云。",
    "X78n1553_018:0511b18": "瞎　圓禮拜　隱云。大眾。旗又開了。陣又展了。爭奈",
    "X78n1553_018:0511b19": "地上七縱八橫。便下座。歸方丈。",
    "X78n1553_018:0511b20": "圓與谷隱山持書到李駙馬宅。將堂頭書與都尉。",
    "X78n1553_018:0511b21": "　尉按得書。取在懷中。却展兩手。圓亦展兩手　尉",
    "X78n1553_018:0511b22": "云。碎。尉因齋次。問云。今日盛陳香供。蓋為生辰。大",
    "X78n1553_018:0511b23": "士亭齋。諸佛同祐。且道有利益也無　圓云。明年更",
    "X78n1553_018:0511b24": "有新條在　尉云。雪峯道底　圓云。惱亂春風卒未",
    "X78n1553_018:0511c01": "休　尉云。一任[跳兆+孛]跳。圓臨示寂。有頌曰。",
    "X78n1553_018:0511c02": "　住亦何依　　去亦何往　　三界十方　　如觀指掌",
    "X78n1553_018:0511c03": "　不上中天　　匪乘白象　　珍重同人　　青煙直上",
    "X78n1553_018:0511c04": "言訖。端坐而化。焚燒之後。五色舍利無數。",
    "X78n1553_018:0511c05": "翰林學士工部侍郎贈禮部尚書文公楊億任秘書",
    "X78n1553_018:0511c06": "監。知汝州日。甞有書寄李維內翰。敘其始末師承。書",
    "X78n1553_018:0511c07": "云。病夫夙以頑憃。獲受獎顧。預聞南宗之旨。久陪上",
    "X78n1553_018:0511c08": "國之游。動靜咨詢。周旋策發。俾其刳心之有。詣牆面",
    "X78n1553_018:0511c09": "之無。慙者誠出於席間牀下矣。矧又故安公大師每",
    "X78n1553_018:0511c10": "垂誘導。自雙林滅影。隻履西歸。中心浩然。罔知所止。",
    "X78n1553_018:0511c11": "仍歲沉痼。神慮迷恍。殆及小間。再辨方位。又得雲門",
    "X78n1553_018:0511c12": "諒公大士見顧蒿蓬。諒之旨趣。正與安公同轍。並自",
    "X78n1553_018:0511c13": "廬山歸宗．雲居而來。皆是法眼之流裔。去年假守茲",
    "X78n1553_018:0511c14": "郡。適會廣惠禪伯。實承嗣南院念。念嗣風穴。風穴嗣",
    "X78n1553_018:0511c15": "先南院。南院嗣興化。興化嗣臨濟。臨濟嗣黃檗。黃檗",
    "X78n1553_018:0511c16": "嗣先百丈海。海嗣馬祖。馬祖出讓和尚。讓即曹谿之",
    "X78n1553_018:0511c17": "長嫡也。齋中務簡。退食多暇。或坐邀而至。或命駕從",
    "X78n1553_018:0511c18": "之。請叩無方。蒙滯頓釋。半歲之後。曠然弗疑。如忘忽",
    "X78n1553_018:0511c19": "記。如睡忽覺。平昔礙膺之物。嚗然自落。積劫未明之",
    "X78n1553_018:0511c20": "事。[火*霍]爾現前。固亦決擇之洞分。應接之無蹇矣。重念",
    "X78n1553_018:0511c21": "先德率多參尋。如雪峯九度上洞山。三度上投子。遂",
    "X78n1553_018:0511c22": "嗣德山。臨濟得法於大愚。終承黃檗。雲巖多蒙道吾",
    "X78n1553_018:0511c23": "訓誘。乃為藥山之子。丹霞親承馬祖印可。而作石頭",
    "X78n1553_018:0511c24": "之裔。在古多有。於理無嫌。病夫今繼紹之緣。實屬於",
    "X78n1553_018:0512a01": "廣惠。而提激之自。良出於鼇峯也。忻幸。忻幸。",
    "X78n1553_018:0512a02": "侍即問廣惠和尚。尋常承和尚有言。一切罪業。皆困",
    "X78n1553_018:0512a03": "賊寶所生。勸人疎於財利。況南閻眾生以財為命。邦",
    "X78n1553_018:0512a04": "國以財聚人。教中有財法二施。何得勸人疎財　廣",
    "X78n1553_018:0512a05": "云。幡竿尖上鐵龍頭　侍云。海壇馬子似驢犬　廣",
    "X78n1553_018:0512a06": "云。楚雞不是丹山鳳　侍云。佛滅二千歲。比丘少慚",
    "X78n1553_018:0512a07": "愧。問。門僧表澄。承古有言。天上無彌勒。地上無彌",
    "X78n1553_018:0512a08": "勒。未審彌勒在什麼處　澄云。手上木　侍云。罪有",
    "X78n1553_018:0512a09": "所歸　澄云。知過人難得　侍云。喫取拄杖　澄喝",
    "X78n1553_018:0512a10": "侍云。且放過即不可。侍郎問李駙馬。釋迦六年苦",
    "X78n1553_018:0512a11": "行。成得甚麼事　尉云。擔折知柴重。問。一盲引眾",
    "X78n1553_018:0512a12": "盲時如何　尉云。盲　侍云。灼然　尉便休。",
    "X78n1553_018:0512a13": "同光帝問興化和尚云。朕收得中原之寶。秖是無人",
    "X78n1553_018:0512a14": "酬價。興化云。略借陛下寶看。帝以手舒幞頭脚。興化",
    "X78n1553_018:0512a15": "云。君王之寶。誰敢酬價。玄覺云。秖如興化眼在什麼",
    "X78n1553_018:0512a16": "處。若不肯。過在什麼處。侍云。興化恁麼秖對。是肯莊",
    "X78n1553_018:0512a17": "宗。不肯莊宗。試辨看。",
    "X78n1553_018:0512a18": "論話",
    "X78n1553_018:0512a19": "因僧談道。侍郎遂云。道不離人。人能弘道。大凡參學",
    "X78n1553_018:0512a20": "之人。十二時中長須照顧。不見南泉道。三十年看一",
    "X78n1553_018:0512a21": "頭水牯牛。若犯他人苗稼。擿鼻拽迴。如今變成露地",
    "X78n1553_018:0512a22": "白牛。躶躶地。放他不肯去。諸人長須著些精彩。不可",
    "X78n1553_018:0512a23": "說禪道之時。便有箇照帶底道理。擇菜作務之時。不",
    "X78n1553_018:0512a24": "可便無去也。如雞抱卵。若是拋離起去。暖氣不接。便",
    "X78n1553_018:0512b01": "不成種子。如今萬境森羅。六根煩動。略失照管。便表",
    "X78n1553_018:0512b02": "身命。不是小事。今來受此緣生。被生死繫縛。蓋為塵",
    "X78n1553_018:0512b03": "劫已來。順生滅心。隨他流轉。以至如今。諸人等且道",
    "X78n1553_018:0512b04": "若曾喪失。何以得至如今。要識露地白牛麼。試把鼻",
    "X78n1553_018:0512b05": "孔拽看。",
    "X78n1553_018:0512b06": "侍郎云。玄沙和尚道。大唐國內。宗門中事。未曾有人",
    "X78n1553_018:0512b07": "舉唱。或有人舉唱。盡大地人總失却性命。垂孔鐵錘",
    "X78n1553_018:0512b08": "相似。一時亡鋒結舌去。且道是甚道理。如今假立箇",
    "X78n1553_018:0512b09": "賓主。動者兩片皮。竪起指頭。拈起拂子。總成顛倒知",
    "X78n1553_018:0512b10": "見。順汝狂意。教汝有箇申問處。若是明眼人前。恁生",
    "X78n1553_018:0512b11": "拈掇得出。秖如曾祖和尚見僧來便面壁。長慶道。恁",
    "X78n1553_018:0512b12": "麼地接人。驢年得一箇去。我道曾祖也秖是不識羞。",
    "X78n1553_018:0512b13": "是他明眼人又爭肯。儞今來事不獲已。與汝諸人作",
    "X78n1553_018:0512b14": "顛倒知見。一似結巾為馬。揑目生華。上祖道箇開佛",
    "X78n1553_018:0512b15": "知見。示佛知見。悟佛知見。入佛知見。教地恁道。抑下",
    "X78n1553_018:0512b16": "多少威光。且道諸人分上欠少箇什麼。雖然如此。我",
    "X78n1553_018:0512b17": "若不恁麼與汝知聞。儞又什麼處得見我。古人道。知",
    "X78n1553_018:0512b18": "思者少。上道承箇甚人恩。於此不明。問取露柱去",
    "X78n1553_018:0512b19": "　侍云。此事大難。釋迦老子三七日中思惟。便欲入涅",
    "X78n1553_018:0512b20": "槃。被帝釋．梵王慇懃三請。不得已而許之。始自鹿苑。",
    "X78n1553_018:0512b21": "終於俱尸羅城。中間四十九年大作佛事。說五乘十",
    "X78n1553_018:0512b22": "二分教如缾注水。後來於靈山會上目視迦葉。謂大",
    "X78n1553_018:0512b23": "眾云。吾王法眼已付麼訶大迦葉。又云。我於四十九",
    "X78n1553_018:0512b24": "年中。不曾說一字。此是什麼道理。若於諸人分上。著",
    "X78n1553_018:0512c01": "一字脚不得。為諸人各各有奇特事在。喚作奇特。早",
    "X78n1553_018:0512c02": "是不中也。我道釋迦是敗軍之將。迦葉是畏身失命",
    "X78n1553_018:0512c03": "底人。汝等諸人且怎生會。不見道。涅槃生死俱夢言。",
    "X78n1553_018:0512c04": "佛與眾生並為增語。直須恁麼會取。不要向外馳求。",
    "X78n1553_018:0512c05": "若也於此未明。敢道乖張不少。",
    "X78n1553_018:0512c06": "侍舉肇論云。會萬物為己者。其唯聖人乎。如今山河",
    "X78n1553_018:0512c07": "大地．樹木人物摐地。是同是別。苦道同去。是他頭頭",
    "X78n1553_018:0512c08": "物物。各各不同。若道別去。他古人又道會萬物為己。",
    "X78n1553_018:0512c09": "且恁生會。秖如教中說。若有一人發真歸源。十方虗",
    "X78n1553_018:0512c10": "空一時銷隕。古德亦云。若人識得心。大地無寸土。此",
    "X78n1553_018:0512c11": "是甚道理。直下盡十方世界是汝一隻眼。一切諸佛．",
    "X78n1553_018:0512c12": "天人．群生類。盡承汝威光建立。須是信得乃方得",
    "X78n1553_018:0512c13": "　侍郎臨終前一日。親寫一偈與家人。令來日送達李",
    "X78n1553_018:0512c14": "駙馬處。偈曰。",
    "X78n1553_018:0512c15": "　漚生與漚滅　　二法本來齊　　欲識真歸處",
    "X78n1553_018:0512c16": "　趙州東院西",
    "X78n1553_018:0512c17": "尉接得偈。云。泰山廟裏賣紙錢。",
    "X78n1553_018:0512c18": "普照禪師修戒有僧問。如何是佛　師云。千葉碧蓮",
    "X78n1553_018:0512c19": "雲裏現。萬重山水異聞香。問。如何是祖師西來意",
    "X78n1553_018:0512c20": "　師云。猴猻摘山果。野鹿下田中。問。如何是學人",
    "X78n1553_018:0512c21": "自己　師云。煙霞起處和雲白。鶴飛霄漢出銀籠。",
    "X78n1553_018:0512c22": "問。不施寸刃。便登九五時如何　師云。書落張良錦",
    "X78n1553_018:0512c23": "帳西。問。如何是祖師西來意　師云。朝見八關開",
    "X78n1553_018:0512c24": "石堂。暮看金烏送枕頭。",
    "X78n1553_018:0513a01": "拄杖歌",
    "X78n1553_018:0513a02": "　千峰間出虬形樣　　碧眼胡僧恁生向",
    "X78n1553_018:0513a03": "　有時擺撼動滄波　　莫把乾坤為比量",
    "X78n1553_018:0513a04": "　放橫時。奔掣電　　握坐金毛爭敢現",
    "X78n1553_018:0513a05": "　拈來掌上震機鋒　　爍迦羅眼何曾見",
    "X78n1553_018:0513a06": "　擬商量。昏色暗　　撥破雲霞光璨爛",
    "X78n1553_018:0513a07": "　擕行空裏翫秋天　　攪海魚龍皆瞻戰",
    "X78n1553_018:0513a08": "　悅人心。逢[怊口+又]便　　縱伕塵沙歸下畔",
    "X78n1553_018:0513a09": "　崢嶸獨立在虗堂　　任儞神通作麼變",
    "X78n1553_018:0513a10": "　喝",
    "X78n1553_018:0513a11": "雪頌",
    "X78n1553_018:0513a12": "　冷氣凝空墜　　銀華丙地生　　苔痕無覓所",
    "X78n1553_018:0513a13": "　山嶮絕人行",
    "X78n1553_018:0513a14": "西來意頌",
    "X78n1553_018:0513a15": "　問我西來意　　西來意甚深　　直饒玄會得",
    "X78n1553_018:0513a16": "　眼裏下金針",
    "X78n1553_018:0513a17": "都旨",
    "X78n1553_018:0513a18": "　薄伽演出五天雲　　落處須教皂白分",
    "X78n1553_018:0513a19": "　進退互為通鳥道　　森羅萬象定乾坤",
    "X78n1553_018:0513a21": "天聖廣燈錄卷第十八"
}