{
    "X74n1475_016:0489b18": "圓覺道場修證禮懺廣文卷第十六",
    "X74n1475_016:0489b20": "終南山草堂寺沙門　宗密　述",
    "X74n1475_016:0489b21": "第二十四上歎佛",
    "X74n1475_016:0489b22": "如來應正等覺。以心自在力。無起無轉。而轉法輪。知",
    "X74n1475_016:0489b23": "一切法無起故。乃至如來法輪。普入一切處。一切眾",
    "X74n1475_016:0489b24": "生。一切法。一切業。一切報中。而無所住。一切眾生種",
    "X74n1475_016:0489c01": "種語言。皆悉不離如來法輪。言音實相即法輪故。如",
    "X74n1475_016:0489c02": "來應正等覺。有三昧。名究竟無礙無畏。入此三昧已。",
    "X74n1475_016:0489c03": "於成正覺。一一身。一一口。各出一切眾生數等言音。",
    "X74n1475_016:0489c04": "一一音中。眾音具足。各各差別。而轉法輪。令一切眾",
    "X74n1475_016:0489c05": "生。皆悉歡喜。能如是知轉法輪者。當知此人。則為隨",
    "X74n1475_016:0489c06": "順一切佛法。不如是知。則非隨順。",
    "X74n1475_016:0489c07": "至心歸命禮大方廣圓覺經中大光明藏問經教名",
    "X74n1475_016:0489c08": "義賢善首菩薩。",
    "X74n1475_016:0489c09": "流通分第一　五　敘問目",
    "X74n1475_016:0489c10": "於是賢善首菩薩白佛言。大悲世尊。廣為我等及末",
    "X74n1475_016:0489c11": "世眾生。開悟如是不思議事。世尊。此大乘教名字何",
    "X74n1475_016:0489c12": "等。云何奉持。眾生修習。得何功德。云何使我護持經",
    "X74n1475_016:0489c13": "人。流布此教。至於何地。",
    "X74n1475_016:0489c14": "　大覺慈悲方便慧　　巧將一法被三機",
    "X74n1475_016:0489c15": "　說此正宗法義畢　　會中俱得入玄微",
    "X74n1475_016:0489c16": "　爾時賢善首菩薩　　欲使流通末世時",
    "X74n1475_016:0489c17": "　即從座起諮陳佛　　先讚如來具大悲",
    "X74n1475_016:0489c18": "　已悟覺心修習意　　未明言教復何為",
    "X74n1475_016:0489c19": "　此之經教名何等　　末世眾生何奉持",
    "X74n1475_016:0489c20": "　修習得何功德分　　終久流通何所歸",
    "X74n1475_016:0489c21": "　有人持此經名句　　使我如何衛護之",
    "X74n1475_016:0489c22": "　名句文三無記法(准小乘宗。名句文三是無記。無記屬有漏也)",
    "X74n1475_016:0489c23": "　豈於煩惱作能治　　持法功能前已說",
    "X74n1475_016:0489c24": "　持經福分願除疑",
    "X74n1475_016:0490a01": "第二　五　述能說能護",
    "X74n1475_016:0490a02": "爾時世尊。告賢善首菩薩言。善男子。是經百千萬億",
    "X74n1475_016:0490a03": "恒河沙諸佛所說。三世如來之所守護。十方菩薩之",
    "X74n1475_016:0490a04": "所歸依。十二部經清淨眼目。",
    "X74n1475_016:0490a05": "　佛告善男諸佛子　此經不是小因緣",
    "X74n1475_016:0490a06": "　百千萬億恒沙佛　法報融通之所傳(後佛無別",
    "X74n1475_016:0490a07": "法。皆是過去一切佛法。故云傳也)　智身多一元相即",
    "X74n1475_016:0490a08": "　不可單局在一邊(有云。報身一向有為。是一邊也)",
    "X74n1475_016:0490a09": "　即一之多諸佛□　即多之一釋迦宣(准佛地論。",
    "X74n1475_016:0490a10": "受用身亦即釋迦也)　三世如來所守護",
    "X74n1475_016:0490a11": "　十方菩薩所依傳　十二部經清淨目",
    "X74n1475_016:0490a12": "　除却華嚴難比肩　法華妙典傳菩薩",
    "X74n1475_016:0490a13": "　般若深經付釋天　唯有華嚴兼此教",
    "X74n1475_016:0490a14": "　世尊自護在心前(上四經皆本文述自)",
    "X74n1475_016:0490a15": "　良以推窮徹妄本　須因照了洞真源",
    "X74n1475_016:0490a16": "　故佛喻之為眼目　實由道理貫群證",
    "X74n1475_016:0490a17": "第三　三　述經名字",
    "X74n1475_016:0490a18": "是經名大方廣圓覺陀羅尼。亦名修多羅了義。亦名",
    "X74n1475_016:0490a19": "祕密王三昧。亦名如來決定境界。亦名如來藏自性",
    "X74n1475_016:0490a20": "差別。汝當奉持(佛當時。但直隨問說法。不標題目。故說法了。菩薩問之。後結集人。方於此",
    "X74n1475_016:0490a21": "中取此名字。於卷首題之也)。",
    "X74n1475_016:0490a22": "　經號大方廣圓覺　圓明覺是陀羅尼",
    "X74n1475_016:0490a23": "　亦是修多羅了義　決了諸經根本疑(上二名。如",
    "X74n1475_016:0490a24": "題中釋)　亦名祕密王三昧(此云正思。",
    "X74n1475_016:0490b01": "即真如三昧也。起信論云。是一切三昧本故)　隨器異聞須正思",
    "X74n1475_016:0490b02": "　亦是如來決定境　妄除覺顯本圓知",
    "X74n1475_016:0490b03": "　如來藏性成差別(文中。具述真妄義故)",
    "X74n1475_016:0490b04": "　智全隨順(幻滅滅故。非幻不滅等)識令違(無始幻無明。皆生於圓覺妙心。",
    "X74n1475_016:0490b05": "乃至五道計我。起愛造業受報等也)　我令依義安名字",
    "X74n1475_016:0490b06": "　汝□即將顯義持",
    "X74n1475_016:0490b07": "第四　二　明受持所至處",
    "X74n1475_016:0490b08": "善男子。是經唯顯如來境界。唯佛如來能盡宣說。若",
    "X74n1475_016:0490b09": "諸菩薩及末世眾生。依此修行。漸次增進至於佛地。",
    "X74n1475_016:0490b10": "　是經唯顯如來境(問文中。亦說無明及造業。何言唯顯佛境。下句答。照佛境",
    "X74n1475_016:0490b11": "方見無明本也)　故見無明似夢人",
    "X74n1475_016:0490b12": "　唯佛如來能盡說　三重法界洞圓真",
    "X74n1475_016:0490b13": "　依此修行漸進者　必歸佛地出沉淪",
    "X74n1475_016:0490b14": "　迷於本覺成諸幻　幻盡元來是法身",
    "X74n1475_016:0490b15": "第五　三　述答奉持問顯正唯大乘。兼小機亦益。稱",
    "X74n1475_016:0490b16": "此悟入為持。",
    "X74n1475_016:0490b17": "善男子。是經名為頓教大乘。頓機眾生。從此開悟。亦",
    "X74n1475_016:0490b18": "攝漸修一切羣品。譬如大海不讓小流。乃至虻蝱及",
    "X74n1475_016:0490b19": "阿脩羅。飲其水者。皆得充滿。",
    "X74n1475_016:0490b20": "　此大乘經名頓教　　頓機遇此即心開",
    "X74n1475_016:0490b21": "　亦攝漸修諸品類　　皆熏覺性遏輪迴",
    "X74n1475_016:0490b22": "　或即六根皆淨妙　　此生功德似如來",
    "X74n1475_016:0490b23": "　或降貪愛專求悟　　日月資熏結聖胎",
    "X74n1475_016:0490b24": "　譬如大海無際□　　百川流注不曾洄",
    "X74n1475_016:0490c01": "　修羅乃至蚊蝱等　　飲者皆除渴乏灾",
    "X74n1475_016:0490c02": "第六　九　讚經功德",
    "X74n1475_016:0490c03": "善男子。假使有人。純以七寶。積滿三千大千世界。以",
    "X74n1475_016:0490c04": "用布施。不如有人聞此經名及一句義。善男子。假使",
    "X74n1475_016:0490c05": "有人。教百恒河沙眾生。得阿羅漢果。不如有人宣說",
    "X74n1475_016:0490c06": "此經分別半偈。善男子。若復有人。聞此經名。信心不",
    "X74n1475_016:0490c07": "惑。當知是人非於一佛二佛種諸福慧。如是乃至盡",
    "X74n1475_016:0490c08": "恒河沙一切佛所。種諸善根。聞此經教。",
    "X74n1475_016:0490c09": "　從此挍量功德分　或聞或信或能宣",
    "X74n1475_016:0490c10": "　聞之生福(故以施寶之福校量)說之智(故。以度人之智校量)",
    "X74n1475_016:0490c11": "　信之福智宿因緣(故以福慧校量)",
    "X74n1475_016:0490c12": "　假使有人以七寶　積滿三千之大千",
    "X74n1475_016:0490c13": "　施佛法僧貧病苦　思量此福數無邊",
    "X74n1475_016:0490c14": "　不如聞此經名字　及一句義在心田",
    "X74n1475_016:0490c15": "　生福還將福比校　等於流類事相連",
    "X74n1475_016:0490c16": "　有人教化凡夫類　百恒沙數具隨眠",
    "X74n1475_016:0490c17": "　皆令證得阿羅漢　斯人智德實難詮",
    "X74n1475_016:0490c18": "　不及僧人於此教　宣揚半偈揭人天",
    "X74n1475_016:0490c19": "　優劣利他俱屬智　小中圓頓(此經)勝多偏(百恒",
    "X74n1475_016:0490c20": "沙得阿羅漢也)　若有聞名能的信",
    "X74n1475_016:0490c21": "　即驗己於多佛前　種諸□慧聞斯義",
    "X74n1475_016:0490c22": "　凡地能超小聖賢　聞名信者聞圓覺",
    "X74n1475_016:0490c23": "　信我身□覺本圓(的信如斯。無分毫疑。始名淨信。非聞經題經句。便名為信",
    "X74n1475_016:0490c24": "若的信身中覺圓。即必無身無我一切法。的所見一切。念念是自妄情所變。則必欲息妄求說。故知",
    "X74n1475_016:0491a01": "非於一佛二佛修善也)　分別惠惟及句義",
    "X74n1475_016:0491a02": "　所思所說悉皆然　我相本空名半偈",
    "X74n1475_016:0491a03": "　佛身本具足為全　若實如斯的信解",
    "X74n1475_016:0491a04": "　因何肯受妄情牽　即知吞食金剛者(〔第〕出華嚴",
    "X74n1475_016:0491a05": "經)　決定終須出蓋纏",
    "X74n1475_016:0491a06": "　想取此人功德分　豈將羅漢欲齊肩",
    "X74n1475_016:0491a07": "第七　八　述所答護持之問",
    "X74n1475_016:0491a08": "汝善男子。當護末世是修行者。無令惡魔及諸外道。",
    "X74n1475_016:0491a09": "惱其身心。令生退屈。",
    "X74n1475_016:0491a10": "　已答經名勸受持　　校量功德及終歸",
    "X74n1475_016:0491a11": "　云何擁護持經者　　此問如今欲指撝",
    "X74n1475_016:0491a12": "　護法因緣甚廣大　　堅則長壽悉應知",
    "X74n1475_016:0491a13": "　外護功德齊內護　　且論內護事何為",
    "X74n1475_016:0491a14": "　汝於末世修行者　　守護無令行業虧",
    "X74n1475_016:0491a15": "　但得人心不被惱　　豈須美食及鮮衣",
    "X74n1475_016:0491a16": "　惱身多是諸魔魅　　須令神眾稍加威",
    "X74n1475_016:0491a17": "　外道惱心生異見　　當令際會遇明師",
    "X74n1475_016:0491a18": "　若人惱亂持經者　　頭破如阿梨樹枝",
    "X74n1475_016:0491a19": "　比丘破戒欺清眾　　須白國王如法治",
    "X74n1475_016:0491a20": "　不治則斷如來種　　國王獲罪國中衰",
    "X74n1475_016:0491a21": "大集經第二十六。佛告摩揭國王。我法中有犯罪者。",
    "X74n1475_016:0491a22": "或令苦作一月二月。或擯出國。治如是等諸惡比丘。",
    "X74n1475_016:0491a23": "令善比丘安樂持法。大王。若未來世。有我弟子。饒財",
    "X74n1475_016:0491a24": "多最者。有大勢力。一切大眾不能擯治者。王及婆羅",
    "X74n1475_016:0491b01": "門。城主村主。那守宰官。應當擯治。若不治者。則斷佛",
    "X74n1475_016:0491b02": "種。能滅法炬。其罪過於奪一切人眼。其國當有糓貴",
    "X74n1475_016:0491b03": "兵革疾病不祥之事。善神捨離。暴風橫起。多惡風雨。",
    "X74n1475_016:0491b04": "若諸王大臣。城主村主。郡守宰官。勤心護法。治惡比",
    "X74n1475_016:0491b05": "丘。則為供養三世諸佛。亦得無量諸善功德。第二十",
    "X74n1475_016:0491b06": "八亦云。護法功德。如人與十方眾生壽命眼目手足。",
    "X74n1475_016:0491b07": "又云。王言。世尊。破戒比丘。可得受信施不。佛言。破戒",
    "X74n1475_016:0491b08": "比丘。十方諸佛。可不護念。雖名比丘。不在僧數。何以",
    "X74n1475_016:0491b09": "故。持佛禁戒即佛弟子。毀禁戒者即魔弟子。我不聽",
    "X74n1475_016:0491b10": "毀戒之人受人信施。如亭歷子。問。比丘持戒破戒。各",
    "X74n1475_016:0491b11": "自云之。設有直犯麤重之戒。亦只是當寺同處人知。",
    "X74n1475_016:0491b12": "除正犯王法送官司。王臣推勘。無由知之。今據經文。",
    "X74n1475_016:0491b13": "佛令國王大臣治破戒者。國王大臣如何并得。答。若",
    "X74n1475_016:0491b14": "私自破戒人不知者。但招乘道。却不害傳法比丘。今",
    "X74n1475_016:0491b15": "說參預世事。貯畜錢物。不隨護法比丘教令。王臣治",
    "X74n1475_016:0491b16": "罸也。大集經次前之文。已自辨明此事也。文云。王又",
    "X74n1475_016:0491b17": "白佛言。世尊。言破戒者。有何等相可得知不。佛言大",
    "X74n1475_016:0491b18": "王。有智能知。若有不恭敬三寶知上者耆老同學。樂",
    "X74n1475_016:0491b19": "在居家。常修貪心。遠離法心。樂說世間無益之事。是",
    "X74n1475_016:0491b20": "名比初破戒相。養畜奴婢象馬牛羊驢騾豬。乃至八",
    "X74n1475_016:0491b21": "種不淨之物。是名具足毀禁戒也。名沙門中賊。沙門",
    "X74n1475_016:0491b22": "中旃陀羅也。是惡比丘。即是圊廁。如是比丘不應共",
    "X74n1475_016:0491b23": "住。如是比丘滅解脫燈。若有惡王。擁護如是諸惡比",
    "X74n1475_016:0491b24": "丘。是王便增三惡道種。前惡比丘呵罵責數。如比丘",
    "X74n1475_016:0491c01": "住。應先白王能持法不□[?*支]。王言。是中多有大眾。我",
    "X74n1475_016:0491c02": "當云何驅遺多人。智者聞也。不應復住。便捨去至寂",
    "X74n1475_016:0491c03": "靜處。",
    "X74n1475_016:0491c04": "　治則名為供養佛　　得無量福數難思",
    "X74n1475_016:0491c05": "乃至前未來世。有信說已前婆羅門。治惡比丘。為法",
    "X74n1475_016:0491c06": "故捨身命。寧護如此比丘一人。不護無量諸惡比丘。",
    "X74n1475_016:0491c07": "是巳捨身生淨佛土。常值三寶。不久成佛。大王。我不",
    "X74n1475_016:0491c08": "聽一人受畜八不同物。唯聽大眾得受畜用已。前有",
    "X74n1475_016:0491c09": "人能護治法者。當知是人。乃至十方諸佛世尊大檀",
    "X74n1475_016:0491c10": "越也。問復有諸經。不許國王大臣治罸制勤比丘。此",
    "X74n1475_016:0491c11": "意如何。此遮防無道王臣。雖信佛教。不能毀廢。而於",
    "X74n1475_016:0491c12": "釋子常懷輕賤。或迎比丘犯他顏色。心王瞋怒(便加損故。",
    "X74n1475_016:0491c13": "有此說也)。",
    "X74n1475_016:0491c14": "　佛說護持正法者　不修五戒及威儀(涅槃經第",
    "X74n1475_016:0491c15": "三云。迦葉問佛云。云何得長壽金剛不壞身。佛言迦葉。以能護持正法因處。故得成就是金剛身。常",
    "X74n1475_016:0491c16": "住不壞。善男子。護持正法者。不受五戒。不修威儀。應持刀劒弓箭矛矟。守護持戒清淨比丘。次下迦",
    "X74n1475_016:0491c17": "葉問佛真比丘。合至空閑。何以□遂主者行。佛答云。若有比丘。雖能讀誦持戒坐禪說。不能降伏非",
    "X74n1475_016:0491c18": "法惡人。如是比丘。不能自利。及利眾生。當知是輩懈怠懶墮。無所能為。若比丘。護持所受禁戒。能師",
    "X74n1475_016:0491c19": "子吼。廣說妙法九部經典。為他廣說。〔屬〕益安樂諸眾生故。唱如是言。涅槃經中。制諸比丘。不應畜養",
    "X74n1475_016:0491c20": "奴婢牛羊非法物。若有比丘。畜如是等不淨之物應當治之。如來先於異部經中。說有比丘蓄如是",
    "X74n1475_016:0491c21": "等非法之物。某甲國王。如法治之。驅令還俗。若有比丘。能作如是師子吼時。有破戒者。聞是語已。咸",
    "X74n1475_016:0491c22": "共瞋恚。害是法師。是說法者。設復命終。故名持戒自利利他。以是〔終〕故。我聽國王羣臣宰相。說優婆",
    "X74n1475_016:0491c23": "塞。護說此人。若有欲護正法者。應當如是迦葉。如是破戒。不護此者。名禿居士。非持戒者得如是名)",
    "X74n1475_016:0491c24": "　覺德比丘勤護法　不令徒眾畜違非",
    "X74n1475_016:0492a01": "　破戒者瞋刀杖逼　國王有德助降之",
    "X74n1475_016:0492a02": "　覺德因成迦葉佛",
    "X74n1475_016:0492a03": "國王即是釋迦牟尼。次前經不便說有一持戒比丘",
    "X74n1475_016:0492a04": "覺德。廣說經典。制諸比丘。不得畜非法之物。爾時多",
    "X74n1475_016:0492a05": "有破戒比丘。聞之皆生惡心。刀杖逼之。時有國王。名",
    "X74n1475_016:0492a06": "為有德。為護法故。與破戒比丘戰。國王身被刀箭。聞",
    "X74n1475_016:0492a07": "法歡喜。命終生阿闕佛國。為彼佛第一弟子。覺德却",
    "X74n1475_016:0492a08": "復命終。亦生彼國。為第二弟子。爾時王者即我身是。",
    "X74n1475_016:0492a09": "說法比丘迦葉佛是。護正法者。得如是無量果報。故",
    "X74n1475_016:0492a10": "我今日成就法身。不可破壞。",
    "X74n1475_016:0492a11": "此下天龍神鬼等稟命加護。",
    "X74n1475_016:0492a12": "第八　四　述金剛眾",
    "X74n1475_016:0492a13": "爾時會中。有火首金剛。摧碎金剛。尼藍婆金剛等八",
    "X74n1475_016:0492a14": "萬金剛。并其眷屬。即從座起。頂禮佛足。而白佛言。世",
    "X74n1475_016:0492a15": "尊。若復末世一切眾生。有能持此決定大乘。我當守",
    "X74n1475_016:0492a16": "護如護眼目。乃至道場所修行處。我等金剛自領徒",
    "X74n1475_016:0492a17": "眾。晨夕守護令不退轉。其家乃至永無灾鄣。疫病銷",
    "X74n1475_016:0492a18": "滅。財寶豐足。常不乏少。",
    "X74n1475_016:0492a19": "　八萬金剛從座起　　禮於佛足自申情",
    "X74n1475_016:0492a20": "　當來末世眾生等　　有能持此大乘經",
    "X74n1475_016:0492a21": "　我當晨夕兼徒眾　　守護猶如護眼睛",
    "X74n1475_016:0492a22": "　不使其心生退轉　　不令灾鄣橫相縈",
    "X74n1475_016:0492a23": "　疫病消限不癈業　　經行宴坐體輕消",
    "X74n1475_016:0492a24": "　修道因緣無乏少　　資財衣食每豐盈",
    "X74n1475_016:0492b01": "　唯除假託斯經教　　或求利養或求名",
    "X74n1475_016:0492b02": "　如此即為佛法賊　　我當捨離住枯榮",
    "X74n1475_016:0492b03": "第九　三　述天子眾",
    "X74n1475_016:0492b04": "爾時大梵王二十八天王。并須彌山王。護國天王等。",
    "X74n1475_016:0492b05": "即從座起。頂禮佛足。右繞三帀。而白佛言。世尊。我亦",
    "X74n1475_016:0492b06": "守護是持經者。當令安隱心不退轉。",
    "X74n1475_016:0492b07": "　於是梵王帝釋等　　并其護國四天王",
    "X74n1475_016:0492b08": "　從坐起來而白佛　　若首持經在道場",
    "X74n1475_016:0492b09": "　我當守護令安隱　　不教分外遇灾殃",
    "X74n1475_016:0492b10": "　或亦順違相試驗　　令其志行轉堅剛",
    "X74n1475_016:0492b11": "　一切如來初發意　　皆因帝釋道心鄣",
    "X74n1475_016:0492b12": "　唯除口是心非者　　業報從他各自當",
    "X74n1475_016:0492b13": "第十　三　述鬼眾",
    "X74n1475_016:0492b14": "爾時有大力鬼王。名吉槃茶。與十萬鬼王。即從座起。",
    "X74n1475_016:0492b15": "頂禮佛足。右繞三帀。而白佛言。世尊。我亦守護是持",
    "X74n1475_016:0492b16": "經人。朝夕侍衛令不退屈。其人所居一由旬內。若有",
    "X74n1475_016:0492b17": "鬼神。侵其境界。我當使其碎如微塵。",
    "X74n1475_016:0492b18": "　復有鬼王十萬眾　　其中一號吉槃茶",
    "X74n1475_016:0492b19": "　亦白佛言我發願　　若遇出家或在家",
    "X74n1475_016:0492b20": "　但有受持此教者　　我皆守護制魔邪",
    "X74n1475_016:0492b21": "　晨夕衛令不退屈　　神暢形安長道牙",
    "X74n1475_016:0492b22": "　所住一由旬境內　　鬼神侵界輙[言*寅]譁",
    "X74n1475_016:0492b23": "　我當使彼如塵碎　　遮莫薄俱及夜叉",
    "X74n1475_016:0492b24": "第十一　四　述機應交感時眾受持",
    "X74n1475_016:0492c01": "佛說此經已。一切菩薩。天龍鬼神。八部眷屬。及諸天",
    "X74n1475_016:0492c02": "王梵王等。一切大眾。聞佛所說。皆大歡喜。信受奉行。",
    "X74n1475_016:0492c03": "　世尊說此經終竟　　梵王帝釋及諸天",
    "X74n1475_016:0492c04": "　乃至龍神八部等　　歡喜信受願流傳",
    "X74n1475_016:0492c05": "此下通釋淨土不合有龍鬼等疑難。問。此經疏是",
    "X74n1475_016:0492c06": "淨土所說。如何列娑婆世界龍鬼等邪。答。准佛地",
    "X74n1475_016:0492c07": "論中所說。諸佛報身化身。本非二體。淨土穢土。亦",
    "X74n1475_016:0492c08": "無別性。但隨凡聖垢心淨心識。所見不同。淨土報",
    "X74n1475_016:0492c09": "身即娑婆釋迦也。釋迦牟尼說經時。地前見化身",
    "X74n1475_016:0492c10": "穢土。登地已上見報身淨土。所聞雖同。所見各異。",
    "X74n1475_016:0492c11": "傳法菩薩。隨勝者所見結集。即云淨土。隨劣者所",
    "X74n1475_016:0492c12": "見結集。即云穢土。佛地經。隨勝者結集。此經亦同",
    "X74n1475_016:0492c13": "故。初指大菩薩所見。今約地前所見。云天龍。況金",
    "X74n1475_016:0492c14": "剛龍天等。多是大菩薩耶。",
    "X74n1475_016:0492c15": "　佛身報化元無隔　　淨土虧盈各在緣",
    "X74n1475_016:0492c16": "　登地位居平等會　　地前元只見山川",
    "X74n1475_016:0492c17": "　會中釋梵諸神等　　或化或聖亦難甄",
    "X74n1475_016:0492c18": "　或當傍報諸菩薩　　或因世福作天仙",
    "X74n1475_016:0492c19": "　或從定起隨緣去　　或貪法樂且安禪",
    "X74n1475_016:0492c20": "　若是凡夫雜類者　　禮辭四散各蹁蹮",
    "X74n1475_016:0492c21": "疏文　第三度讚迴向。",
    "X74n1475_016:0492c22": "　自惟無始迷心海　　曠劫漂沈生死波",
    "X74n1475_016:0492c23": "　塵沙諸佛出人中　　浮木盲龜難值遇",
    "X74n1475_016:0492c24": "　何幸此身逢了教　　千重疑滯類冰銷",
    "X74n1475_016:0493a01": "　尋思累世積聞熏　　慚愧多生善知識",
    "X74n1475_016:0493a02": "　上士慈悲哀末世　　始終次第為諮詢",
    "X74n1475_016:0493a03": "　能仁應感稱心源　　本末無遮頓演說",
    "X74n1475_016:0493a04": "　已採羣詮扣真寂　　隨應聖旨解斯文",
    "X74n1475_016:0493a05": "　普迴[尸@(?/乙)]□向眾生　　向入神通大光藏",
    "X74n1475_016:0493a06": "第十二　四十六　釋讚偈中意義",
    "X74n1475_016:0493a07": "　比丘宗密情多感　今對道場欲自宣",
    "X74n1475_016:0493a08": "　無始已來不自覺　無明貪愛鎮相纏",
    "X74n1475_016:0493a09": "　曠劫漂沉生死海　長居三惡暫人天",
    "X74n1475_016:0493a10": "　每到人天如寄客　三途巡歷似家園(佛如是說",
    "X74n1475_016:0493a11": "已在地獄章引文了)　塵沙諸佛相哀愍",
    "X74n1475_016:0493a12": "　次現(相次出世。或一劫中數出。或多劫一出)人間救倒懸",
    "X74n1475_016:0493a13": "　直為未修見佛行　彼時共佛沒因緣",
    "X74n1475_016:0493a14": "　佛出五天開法會　我生八難苦相牽",
    "X74n1475_016:0493a15": "　佛入涅槃末法後　我即人間八苦煎",
    "X74n1475_016:0493a16": "　或即佛生此世界　我即生於遠外蕃(蕃者國邑",
    "X74n1475_016:0493a17": "之異號。非定指吐蕃也。或閻浮中諸國。或東西北等三洲。或他方世界)",
    "X74n1475_016:0493a18": "　如是千千萬萬劫　或於佛後或於前",
    "X74n1475_016:0493a19": "　譬若盲龜墮海水　海中浮木孔而穿(木穿破處",
    "X74n1475_016:0493a20": "成孔。可以容身)　若入孔中漂至岸",
    "X74n1475_016:0493a21": "　功能一似遇舟船　龜木甚難相會者",
    "X74n1475_016:0493a22": "　直緣大海廣無邊　設使偶逢盲不見",
    "X74n1475_016:0493a23": "　一迴失却幾千年　眾生遇佛還如此",
    "X74n1475_016:0493a24": "　迷倒何曾識聖賢　即驗聖凡難際會",
    "X74n1475_016:0493b01": "　針鋒芥子喻昭然　既無善友無由覺",
    "X74n1475_016:0493b02": "　爭信無明是大怨　唯事無明貪愛賊",
    "X74n1475_016:0493b03": "　受他驅使甚輕便　痛恨多生冤枉苦",
    "X74n1475_016:0493b04": "　離家逃遊幾周旋　乃至此身今在此(此道場中",
    "X74n1475_016:0493b05": "也)　人中且得六根全",
    "X74n1475_016:0493b06": "　逢遇釋迦像法末　又知三寶是良田",
    "X74n1475_016:0493b07": "　初時未向心頭悟　猶謂還隨業所遷",
    "X74n1475_016:0493b08": "　豈料忽逢真善友　頓開心地顯靈源",
    "X74n1475_016:0493b09": "　却觀無始生來事　夢裏施為都是眠",
    "X74n1475_016:0493b10": "　根本始終雖已悟　枝苗差別尚鈎連",
    "X74n1475_016:0493b11": "　推行每逢違妨處　疑情結滯似氷堅",
    "X74n1475_016:0493b12": "　何幸又逢決了教　源流理事悉周圓",
    "X74n1475_016:0493b13": "　言近意深為朗鏡　義豐文約是真詮",
    "X74n1475_016:0493b14": "　菩薩慈悲裏末世　始終次第為諮研",
    "X74n1475_016:0493b15": "　如來應感當心地　本末無遮徹底鑴",
    "X74n1475_016:0493b16": "　發意欲修無上道　要知何法以為先",
    "X74n1475_016:0493b17": "　故說無明如夢事　圓彰淨覺作根元",
    "X74n1475_016:0493b18": "　妄既本無真本具　修行之理似徒煩",
    "X74n1475_016:0493b19": "　若總不修居幻化　自看憎愛現難悛",
    "X74n1475_016:0493b20": "　故說無明依本覺　以幻除幻直須專",
    "X74n1475_016:0493b21": "　幻盡覺圓非斷滅　自然心境入深玄",
    "X74n1475_016:0493b22": "　既悟必須除幻化　除之先要用何門",
    "X74n1475_016:0493b23": "　故須正念為方便　依奢摩行息諸緣",
    "X74n1475_016:0493b24": "　安處徒眾或靜室　常觀四大有多愆",
    "X74n1475_016:0493c01": "　身心塵境推成妄　我之與法悉無根",
    "X74n1475_016:0493c02": "　二空顯發如磨鏡　真如本體了然存",
    "X74n1475_016:0493c03": "　又泯悟修滅影像　覺心圓現廓無邊",
    "X74n1475_016:0493c04": "　因彰一切皆清淨　八萬數仍有四千",
    "X74n1475_016:0493c05": "　不動悉皆徧法界　此時比佛已齊肩",
    "X74n1475_016:0493c06": "　聞斯法爾須疑惑　現見貪瞋異世尊",
    "X74n1475_016:0493c07": "　若向佛心生妄想　如來早晚却迷昏",
    "X74n1475_016:0493c08": "　故說輪迴種種相　都盧總似幻人材",
    "X74n1475_016:0493c09": "　只緣心轉覺隨轉　直為舟奔岸亦奔",
    "X74n1475_016:0493c10": "　已知過在輪迴念　如燈燄燄水涓涓",
    "X74n1475_016:0493c11": "　任運潛流難遏絕　不如何法是其源",
    "X74n1475_016:0493c12": "　故標愛是輪迴本　因恩成愛愛生恩",
    "X74n1475_016:0493c13": "　貪欲資熏生五道　兼令五性亦成痕",
    "X74n1475_016:0493c14": "　欲修正道先除愛　心心順覺莫令偏",
    "X74n1475_016:0493c15": "　依此修行漸斷鄣　鄣除果滿妙難言",
    "X74n1475_016:0493c16": "　又疑凡聖皆隨覺　覺性無殊凡聖懸",
    "X74n1475_016:0493c17": "　故說覺心元不異　差別階梯約妄論",
    "X74n1475_016:0493c18": "　修證一期法義畢　復憂末世有中根",
    "X74n1475_016:0493c19": "　從此別開三種觀　交羅二十五輪禪",
    "X74n1475_016:0493c20": "　若有多時修此觀　直難證入妄難蠲",
    "X74n1475_016:0493c21": "　即是我人等四相　潛浪藏識號隨眠",
    "X74n1475_016:0493c22": "　此相細微難辨別　須真知識為推研",
    "X74n1475_016:0493c23": "　故約明師離四病　方能決證免迍邅",
    "X74n1475_016:0493c24": "　中品機緣已說竟　復餘一類可哀憐",
    "X74n1475_016:0494a01": "　決定欲求亘證入　情中不覺雜喧闐",
    "X74n1475_016:0494a02": "　或覺從前業鄣重　恐因修證嬈神魂",
    "X74n1475_016:0494a03": "　故說道場加行法　藉其妙軌攝心猿",
    "X74n1475_016:0494a04": "　禮懺自然除業鄣　鄣除心淨若秋蓮",
    "X74n1475_016:0494a05": "　靜室拘身塵境絕　觀門攝念妄情捐",
    "X74n1475_016:0494a06": "　故此正宗十一段　始終意勢巧聯繇",
    "X74n1475_016:0494a07": "　契理契機既已備　經名德用固應宣",
    "X74n1475_016:0494a08": "　多佛所談佛自護　欲令末世永流傳",
    "X74n1475_016:0494a09": "　聖果恒沙皆不及　內待外護悉忻然",
    "X74n1475_016:0494a10": "　初覽卷時便踊躍　細尋義理轉虔虔",
    "X74n1475_016:0494a11": "　靜夜閑宵凡幾載　照於心地勘諸詮",
    "X74n1475_016:0494a12": "　疑念春天冰泮釋　慧心秋夜月嬋娟",
    "X74n1475_016:0494a13": "　起信華嚴唯識等　亦皆從此入重玄",
    "X74n1475_016:0494a14": "　友驗宿因關累世　累逢善友強句牽",
    "X74n1475_016:0494a15": "　若不多生熏藏識　如何悟一便知千",
    "X74n1475_016:0494a16": "　想得最初聞此法　必知不信漫遷延",
    "X74n1475_016:0494a17": "　騁辯誇能相抵拒　賴蒙方便用機權",
    "X74n1475_016:0494a18": "　如此數生方肯信　又經數世解方全",
    "X74n1475_016:0494a19": "　又歷數生發起行　此身方自耨情田",
    "X74n1475_016:0494a20": "　發行之師恩最重　藥非苦口病難痊",
    "X74n1475_016:0494a21": "　修行只是除情念　逆著情時却結怨",
    "X74n1475_016:0494a22": "　或道信他讒搆我　或言於我不相憐",
    "X74n1475_016:0494a23": "　必蒙百計煩心力　始得今生解勉旃",
    "X74n1475_016:0494a24": "　數數反思累世事　亦曾私泣淚漣漣",
    "X74n1475_016:0494b01": "　恨不便逢斯善友　懇情禮謝悔斯愆",
    "X74n1475_016:0494b02": "　因茲念念祈心願　願得來生總現前",
    "X74n1475_016:0494b03": "　宿命智通皆醒得　身心供養報其恩",
    "X74n1475_016:0494b04": "　此時略述情中事　意欲分明勸後賢",
    "X74n1475_016:0494b05": "　我此前車飜已了　後車改轍莫還飜",
    "X74n1475_016:0494b06": "至心懺悔",
    "X74n1475_016:0494b07": "　我於無始塵沙劫　　輪迴六趣徧無涯",
    "X74n1475_016:0494b08": "　誰知此世處娑婆　　有幸得逢如是法",
    "X74n1475_016:0494b09": "　清淨本源寧易見　　修行出要實難逢",
    "X74n1475_016:0494b10": "　慈光如幻不思議　　罪福本空無取捨",
    "X74n1475_016:0494b11": "　覺性隨緣無不變　　真如稱性悟迷同",
    "X74n1475_016:0494b12": "　摩尼雨寶十方中　　天皷騰聲一切處",
    "X74n1475_016:0494b13": "　縱我骨肉皆糜潰　　三途累劫死還生",
    "X74n1475_016:0494b14": "　常持圓覺及華嚴　　普共群迷同解脫",
    "X74n1475_016:0494b15": "懺悔已。至心歸命禮本尊毗盧遮那佛。",
    "X74n1475_016:0494b16": "至心發願(依普賢行願經文發願也。初四偈取長行意義自法為偈。就中最後一句。還是",
    "X74n1475_016:0494b17": "本經中偈。後三偈全寫經偈也)。",
    "X74n1475_016:0494b18": "　願我臨欲命終盡　　最後剎那捨此身",
    "X74n1475_016:0494b19": "　一切諸根散壞時　　一切親屬相離處",
    "X74n1475_016:0494b20": "　象馬車乘諸僮僕　　珍寶伏藏及宮城",
    "X74n1475_016:0494b21": "　一切威勢不相隨　　一切鄣礙皆除盡",
    "X74n1475_016:0494b22": "　此時獨一誰為侶　　此生所有已皆無",
    "X74n1475_016:0494b23": "　唯此普賢行願王　　念念不曾相捨離",
    "X74n1475_016:0494b24": "　於一切時一切處　　常為引導在其前",
    "X74n1475_016:0494c01": "　一剎那中識變時　　即得往生安樂剎",
    "X74n1475_016:0494c02": "　我既往生彼國已　　現前成就此願門",
    "X74n1475_016:0494c03": "　一切圓滿盡無餘　　利樂一切眾生界",
    "X74n1475_016:0494c04": "　彼佛眾會咸清淨　　我時於勝蓮華生",
    "X74n1475_016:0494c05": "　親覩如來無量光　　現前授我菩提記",
    "X74n1475_016:0494c06": "　蒙佛如來授記已　　化身無數百俱胝",
    "X74n1475_016:0494c07": "　智慧廣大徧十方　　普利一切眾生界",
    "X74n1475_016:0494c08": "發願已。至心歸命禮本尊毗盧遮那佛。",
    "X74n1475_016:0494c09": "○白眾等聽說經中無常偈",
    "X74n1475_016:0494c10": "　無上諸世尊　　獨覺聲聞眾　　尚捨無常身",
    "X74n1475_016:0494c11": "　何況諸凡夫　　父母及妻子　　兄弟并眷屬",
    "X74n1475_016:0494c12": "　目觀生死隔　　云何不愁歎　　是故勸諸人",
    "X74n1475_016:0494c13": "　諦聽真實法　　共捨無常處　　當行不死門",
    "X74n1475_016:0494c14": "　佛教如甘露　　除熱得清涼　　一心應善聽",
    "X74n1475_016:0494c15": "　能滅諸煩惱(各說無常偈)",
    "X74n1475_016:0494c16": "第二十五上歎佛(道場已終故。歎佛般涅槃真化究竟之德。初依華嚴",
    "X74n1475_016:0494c17": "經出現品。後故我於拘尸下。涅槃經最後闍維分。就中。初兩行結集之文。後普告大眾下。本經文)。",
    "X74n1475_016:0494c18": "如來應正等覺般涅槃者。如真如。涅槃亦如是。又如",
    "X74n1475_016:0494c19": "實際涅槃。法界涅槃。虗空涅槃。法性離欲際無相際",
    "X74n1475_016:0494c20": "涅槃。我性際涅槃。一切法性際涅槃。如來涅槃。皆亦",
    "X74n1475_016:0494c21": "如是。涅槃無生無出。故無有滅。諸佛如來。為令眾生",
    "X74n1475_016:0494c22": "生忻樂故。出現於世。欲令眾生生戀慕故。示現涅槃。",
    "X74n1475_016:0494c23": "而實如來無有出世。亦無涅槃。如來常住清淨法界。",
    "X74n1475_016:0494c24": "隨眾生心。示現涅槃。譬如日出普照世間。於一切淨",
    "X74n1475_016:0495a01": "水器中。影無不現。或一器破。便不現影。但由器破。非",
    "X74n1475_016:0495a02": "日有咎。如來智日。亦復如是。普現法界。無前無後。一",
    "X74n1475_016:0495a03": "切眾生淨心器中。佛無不現。心器常淨。常見佛身。若",
    "X74n1475_016:0495a04": "心濁器破。則不得見。若有眾生。應以涅槃而得度者。",
    "X74n1475_016:0495a05": "如來即為示現涅槃。故於拘尸那城雙林樹下。說常",
    "X74n1475_016:0495a06": "住佛性已。慇懃遺教。三徧顯出紫磨黃金色身。普示",
    "X74n1475_016:0495a07": "大眾。三徧逆順入諸禪定。三徧普告大眾。我觀三界",
    "X74n1475_016:0495a08": "不生不滅。有情悉皆究竟清淨無垢。凡夫不知。名曰",
    "X74n1475_016:0495a09": "無明本際。性本解脫。根本無故。所因枝葉。行識名色",
    "X74n1475_016:0495a10": "乃至老死皆悉解脫。眾等應當觀此十二因緣。早求",
    "X74n1475_016:0495a11": "出離。勿受無明愛結役使驅馳。吾今最後付屬。汝當",
    "X74n1475_016:0495a12": "修行。如來在日。以佛為師。如來滅後。以戒為師。如來",
    "X74n1475_016:0495a13": "在日。依佛而住。如來去後。依四念處住。乃至三世因",
    "X74n1475_016:0495a14": "果。循環不失。此生空過。後復難追。涅槃時至。亦教如",
    "X74n1475_016:0495a15": "是。說此語已。寂然無聲。而入涅槃。然今我等徒眾。禮",
    "X74n1475_016:0495a16": "懺道場將畢。聞此遺教。哀戀如來。故於此時。禮讚涅",
    "X74n1475_016:0495a17": "槃句偈。所生功德。迴眾生。並願離鄣出纏。共成佛道",
    "X74n1475_016:0495a18": "南無大慈大悲入神通(云云八禮准上)。",
    "X74n1475_016:0495a19": "至心歸命禮示現分身娑婆世界釋迦牟尼佛。",
    "X74n1475_016:0495a20": "　如來成道起生死　　安住真如實相中",
    "X74n1475_016:0495a21": "　三界根本同虗空　　本來平等無高下",
    "X74n1475_016:0495a22": "　無見無聞無繫縛　　不起不滅不涅槃",
    "X74n1475_016:0495a23": "　閑居解脫大道中　　常不變易常安樂",
    "X74n1475_016:0495a24": "　願我從今脩實相　　蕩除罪垢斷無明",
    "X74n1475_016:0495b01": "　摩訶般若照心源　　速沉如來寂滅海",
    "X74n1475_016:0495b02": "　願我普共諸眾生　　往生光藏清淨國",
    "X74n1475_016:0495b03": "至心歸命禮示現分身娑婆世界釋迦牟尼佛。",
    "X74n1475_016:0495b04": "　如來具足諸功德　　四無所畏大慈悲",
    "X74n1475_016:0495b05": "　十八不共六神通　　三十七品三解脫",
    "X74n1475_016:0495b06": "　福德智慧皆圓滿　　難行共行伏魔軍",
    "X74n1475_016:0495b07": "　八十種好攝眾生　　智水灌心成大覺",
    "X74n1475_016:0495b08": "　願我從今歸佛道　　學佛智慧證佛身",
    "X74n1475_016:0495b09": "　還以悲誓度羣生　　永與世間為法王",
    "X74n1475_016:0495b10": "　如來為眾脩共行　　具足自在大威神",
    "X74n1475_016:0495b11": "　言何一旦捨眾生　　安住涅槃寂滅海",
    "X74n1475_016:0495b12": "　眾生沒在三惡道　　眾苦逼迫可悲憐",
    "X74n1475_016:0495b13": "　唯願大慈大法王　　却現世間為救護",
    "X74n1475_016:0495b14": "　願我從今無量劫　　常請如來轉法輪",
    "X74n1475_016:0495b15": "　助佛教化濟羣迷　　眾生未盡無休息",
    "X74n1475_016:0495b16": "　如來臨滅垂慈教　　微妙經典大涅槃",
    "X74n1475_016:0495b17": "　眾生佛性本圓明　　三寶常在無變易",
    "X74n1475_016:0495b18": "　金剛寶藏無塵翳　　義味深邃法中王",
    "X74n1475_016:0495b19": "　歷劫供養諸如來　　始得信心聞句偈",
    "X74n1475_016:0495b20": "　願我從今聞法後　　常將妙法照心源",
    "X74n1475_016:0495b21": "　受持盡寫廣流行　　充足眾生渴仰者",
    "X74n1475_016:0495b22": "　如來三界慈悲父　　無量億劫趣菩提",
    "X74n1475_016:0495b23": "　唯有眾生不為身　　常欲眾生得安樂",
    "X74n1475_016:0495b24": "　我等凡夫多罪垢　　不遇如來出世時",
    "X74n1475_016:0495c01": "　漂泊生死大海中　　貧窮孤露無救護",
    "X74n1475_016:0495c02": "　願我從今乘佛力　　永劫親近大醫王",
    "X74n1475_016:0495c03": "　除斷煩惱證無生　　常飲如來大悲乳",
    "X74n1475_016:0495c04": "　如來歷劫備悲智　　常在苦海度羣生",
    "X74n1475_016:0495c05": "　大心廣運證菩提　　還來穢盡無疲厭",
    "X74n1475_016:0495c06": "　我等眾生無福力　　致使如來速涅槃",
    "X74n1475_016:0495c07": "　哀哉痛哉慧日沉　　茫茫苦海長冥暗",
    "X74n1475_016:0495c08": "　願我從今脩福慧　　常作當來見佛因",
    "X74n1475_016:0495c09": "　為佛愛子法中生　　憐愍世間紹三寶",
    "X74n1475_016:0495c10": "　如來尊重超三界　　光明徧照性無邊",
    "X74n1475_016:0495c11": "　我等眾生垢鄣深　　慕戀如來悲不見",
    "X74n1475_016:0495c12": "　香華飲食非精潔　　輕黷如來降道場",
    "X74n1475_016:0495c13": "　唯願慈悲大法王　　受我供養歸淨土",
    "X74n1475_016:0495c14": "願我普共(云云)。",
    "X74n1475_016:0495c15": "眾等至心端坐。聽說如來臨入涅槃最後殷勤遺教。",
    "X74n1475_016:0495c16": "世尊說法畢。顯出紫磨黃金色身。普示大眾已。即逆",
    "X74n1475_016:0495c17": "順入諸禪定。普告大眾。我以甚深般若。徧觀三界一",
    "X74n1475_016:0495c18": "切六道。諸山大海。大地含生。如是三界。根本性離。畢",
    "X74n1475_016:0495c19": "竟寂滅。聞虗空相。無名無識。永斷諸有。本來平等無",
    "X74n1475_016:0495c20": "等。無高下想。無見無聞。無覺無知。不可繫縛。不可解",
    "X74n1475_016:0495c21": "脫。無眾生壽命。不生不起。不盡不滅。非世間。非非世",
    "X74n1475_016:0495c22": "間。涅槃生死。皆不可得。二際平等。等諸法故。閑居靜",
    "X74n1475_016:0495c23": "住。無所施為。斷一切相。一無所有。法相如是。其知是",
    "X74n1475_016:0495c24": "者。名出世人。是事不知。名生死始。汝等大眾。應斷無",
    "X74n1475_016:0496a01": "明。滅生死始。",
    "X74n1475_016:0496a02": "願我普共諸眾生(云云)。",
    "X74n1475_016:0496a03": "爾時世尊說是語已。復逆順入諸禪定。普告大眾。我",
    "X74n1475_016:0496a04": "以摩訶般若。徧觀三界有情。一切人法。悉皆究竟。無",
    "X74n1475_016:0496a05": "繫縛者。無解脫者。無主無依。不可攝持。不出三界。不",
    "X74n1475_016:0496a06": "入諸有。本來清淨。無垢無惱。與虗空等。盡諸動念。思",
    "X74n1475_016:0496a07": "想心息。如是法相。名大涅槃。真見此法。名為解脫。凡",
    "X74n1475_016:0496a08": "夫不知。名曰無明。惟其性空。即滅諸有。",
    "X74n1475_016:0496a09": "願我(云云)。",
    "X74n1475_016:0496a10": "作是語已。復逆順入諸禪已。普告大眾。我以佛眼。徧",
    "X74n1475_016:0496a11": "觀三界。一切諸法。無明本際。性本解脫。於十方求。了",
    "X74n1475_016:0496a12": "不能得。根本無故。所因枝葉。皆悉解脫故。乃至老死",
    "X74n1475_016:0496a13": "皆得解脫。以是因緣。我今安住常寂滅光。名大涅槃。",
    "X74n1475_016:0496a14": "眾等未脫三界世間。當早求出離。若欲出離。應當觀",
    "X74n1475_016:0496a15": "察十二因緣。所謂無明緣行。行緣識。識緣名色。名色",
    "X74n1475_016:0496a16": "緣六入。六入緣觸。觸緣受。受緣愛。愛緣取。取緣有。有",
    "X74n1475_016:0496a17": "緣生。生緣老死憂悲苦惱。皆是無明憎愛業林。一切",
    "X74n1475_016:0496a18": "行苦。彌滿三界。徧流六道。大苦根本。無明所起。以般",
    "X74n1475_016:0496a19": "若慧。示以性淨。諦觀根本。即斷諸有。根本滅故無明",
    "X74n1475_016:0496a20": "滅。無明滅則行滅。行滅則識滅。乃至老死憂悲苦惱",
    "X74n1475_016:0496a21": "皆滅。眾等當知。皆因無明。增長三界生死大樹。沒愛",
    "X74n1475_016:0496a22": "河。眾苦長夜。黑闇崖下。繞生死樹。六識為杖。妄念為",
    "X74n1475_016:0496a23": "本。無明策使。遊戲六塵。種種苦惱。無能制者。自在如",
    "X74n1475_016:0496a24": "王。故我言。無明即生。念念傷害。眾生不覺。輪轉生死。",
    "X74n1475_016:0496b01": "一切眾生。為此無明起諸愛結。役使驅馳。身心破裂。",
    "X74n1475_016:0496b02": "無明若滅。三界都盡。以是因緣。名出世人。如來去後。",
    "X74n1475_016:0496b03": "尸波羅戒。是汝大師。依之脩行。能得出世。如來在日。",
    "X74n1475_016:0496b04": "依佛而住。如來去後依四念處。嚴心而住。觀身性相。",
    "X74n1475_016:0496b05": "聞於虗空。名身念處。觀受不在內外。不在中間。名受",
    "X74n1475_016:0496b06": "念處。觀心但有名字。名字性離。名心念處。觀法不得",
    "X74n1475_016:0496b07": "善法。不得不善法。名法念處。一切行者應當依此而",
    "X74n1475_016:0496b08": "住。於此五濁愛欲之中。應生憂畏無救護想。一貴人",
    "X74n1475_016:0496b09": "身。難可追復。畢此一形。常須警察。無常大鬼。情求難",
    "X74n1475_016:0496b10": "脫。憐愍眾生。莫相殺害。乃至蠢動應施無畏。身業清",
    "X74n1475_016:0496b11": "淨。常生妙在。口業清淨。離諸過患。莫食肉。莫飲酒。調",
    "X74n1475_016:0496b12": "伏心地。令入道果。深思行業善惡之報。如影隨形。三",
    "X74n1475_016:0496b13": "世因果循環不失。此生空過。後悔難追。涅槃時至。示",
    "X74n1475_016:0496b14": "教如是。眾等至心依佛語。勤善法趣提。此生不動解",
    "X74n1475_016:0496b15": "脫因。歷劫沉淪誰救拔我。今頭面禮。",
    "X74n1475_016:0496b16": "願我普共(云云)。",
    "X74n1475_016:0496b17": "至心歸命禮示現分身娑婆世界釋迦牟尼佛。眾等",
    "X74n1475_016:0496b18": "至心。觀想如來紫磨黃金色身。三十二相。八十種好。",
    "X74n1475_016:0496b19": "如優曇華歷劫難遇。又觀此金色身。累劫勤修難行",
    "X74n1475_016:0496b20": "苦行。為眾生故。出現世間。又想。此身萬德周圓。金剛",
    "X74n1475_016:0496b21": "不壞。示同世法現入涅槃。又想。此身娑羅樹間。師子",
    "X74n1475_016:0496b22": "座上。臨涅槃時。其日即有。明日即無。涅槃會中。四眾",
    "X74n1475_016:0496b23": "八部。瞻仰充足。而我薄祐。當於彼時輪轉諸起。不覩",
    "X74n1475_016:0496b24": "慈光。願我從今脩習禪慧。蒙佛慈悲冥加護念。令我",
    "X74n1475_016:0496c01": "早得見如來身。垢鄣都盡。證此常樂。我今頭面禮。",
    "X74n1475_016:0496c02": "願我普共(云云)。",
    "X74n1475_016:0496c03": "南無大慈大悲我本師釋迦牟尼佛。哀愍覆護。我今",
    "X74n1475_016:0496c04": "定慧慈悲增長。此世及後身。乃至成佛不捨慈悲。常",
    "X74n1475_016:0496c05": "相攝受。",
    "X74n1475_016:0496c06": "願我普共(云云)(乃至次下十二禮悉〔聞〕前也)。",
    "X74n1475_016:0496c07": "至心懺悔",
    "X74n1475_016:0496c08": "夫懺悔者。非唯滅惡生善。而乃飜染為淨。迦妄歸真。",
    "X74n1475_016:0496c09": "故不但事懺。須兼理懺。事懺除罪。理懺除疑。然欲懺",
    "X74n1475_016:0496c10": "時。必先於事懺門中。披肝露膽。決見報應之義。如指",
    "X74n1475_016:0496c11": "掌中。悚懼恐惶。戰灼流行。口陳罪伏。心徹罪根(癡愛)。根",
    "X74n1475_016:0496c12": "拔苗枯。全成善性。然後理懺。以契真源。今大眾自入",
    "X74n1475_016:0496c13": "道場已來。重庿陳罪相。懇切至到。披露丹誠。又約經",
    "X74n1475_016:0496c14": "文。照真達妄。計其罪鄣。盡已消除。但恐因修時覆。想",
    "X74n1475_016:0496c15": "前愆往。憂疑未泯。是以更須理懺。用豁餘情。然理懺",
    "X74n1475_016:0496c16": "者。須深達我法皆空。性相本淨。從前雖已理懺。未盡",
    "X74n1475_016:0496c17": "根由。今道場將終。須窮源底(若三七日未滿。一卷經偈已終。即云禮經一徧",
    "X74n1475_016:0496c18": "已終。須窮源底)。遂因讚禮。佛入涅槃因緣之次。便依涅槃經",
    "X74n1475_016:0496c19": "內。佛為阿闍世王。作決定之心。除逆罪根本。而為理",
    "X74n1475_016:0496c20": "懺(作決定心者。闍王欲到佛所。其心猶疑。佛遙見王來。告大眾言。阿闍世王。猶有疑心。我今當為作決定心)。",
    "X74n1475_016:0496c21": "良由彼王已自懇苦悔責。即事懺已。徹於心肝。故佛",
    "X74n1475_016:0496c22": "但約理門。為除疑念。是故經云(第十九也。於中略取懺悔關節。不次第寫",
    "X74n1475_016:0496c23": "之。然皆是經文。但略之而不添也)。爾時王舍大城。阿闍世王。其性弊",
    "X74n1475_016:0496c24": "惡。喜行殺戮。具口四惡。貪恚愚癡。其心熾盛。唯見現",
    "X74n1475_016:0497a01": "在。不見未來。純以惡人而為眷屬。貪著現世五欲樂",
    "X74n1475_016:0497a02": "故。父王無辜(設有辜而害。亦是非逆。況於無辜。故下云橫加也)。橫加逆害。因",
    "X74n1475_016:0497a03": "害父王。妄生悔熱。身諸瓔珞伎樂不御。心悔熱故徧",
    "X74n1475_016:0497a04": "體生瘡。臭穢不可附近。尋自念言。我今此身已受華",
    "X74n1475_016:0497a05": "報。地獄果報將近不遠(害父貪王位者。西國古來不少。唯闍王現受瘡報者。一以",
    "X74n1475_016:0497a06": "父王慈念倍常。二以闍王徃昔曾發菩提心。不合墮地獄。此二義皆在下文)。爾時其母字",
    "X74n1475_016:0497a07": "韋提希。以種種藥而為傅之。其瘡遂增。無有降損。王",
    "X74n1475_016:0497a08": "即白母。如是瘡者。從心而生。非四大起。若言眾生有",
    "X74n1475_016:0497a09": "能治者。無有是處。時六大臣。相次進問(一日月稱問云。王何愁悴。",
    "X74n1475_016:0497a10": "為身痛邪。為心痛邪。二藏德問。大王何故面貌憔悴。晨口乾焦。音聲微細。三實德問。王何脫瓔珞。首髮蓬亂。戰",
    "X74n1475_016:0497a11": "慄不安恚。四智惑問。如失國者。如泉枯涸。五吉德問。面無光澤。如日中燈。如〔盡〕時月。六無畏問何憂愁。如失侶",
    "X74n1475_016:0497a12": "客。其身痛。心痛之言。六皆〔聞〕也)。王皆自責。痛悔前愆。我之癡盲。無有",
    "X74n1475_016:0497a13": "慧目。近脣口乾焦。音聲微細。戰慄不安。云何問言愁",
    "X74n1475_016:0497a14": "悴。為身痛心痛邪。王言信諸惡友提婆達多。正法父",
    "X74n1475_016:0497a15": "王橫加逆害。曾聞智者說五逆人必定墮於阿鼻地",
    "X74n1475_016:0497a16": "獄。經無量劫受大苦惱。我今已近地獄熾火。云何身",
    "X74n1475_016:0497a17": "心而得不痛(王答一云。我今身心豈得不痛。我父無辜。橫加逆害。我從智者。聞五逆人不脫",
    "X74n1475_016:0497a18": "地獄。云何身心而得不痛。此中身心言。及無醫言。六皆〔聞〕也。答二。即上云。我之癡盲乃至逆害也。次云聞智人說。",
    "X74n1475_016:0497a19": "若於父母佛及弟子起於惡業。在阿鼻獄。故我心怖。答三云。我父慈愛。特見矜念。徃聞相師。相師答言。是兒生",
    "X74n1475_016:0497a20": "已。定當害父。雖聞是語。猶見瞻養。曾聞智言。姦母及尼。倫僧鬘物。殺發心人。害及其父。必墮阿鼻。答四云父王",
    "X74n1475_016:0497a21": "慈念。常以安樂。安樂於我。而我背恩。反斷其樂。智〔知〕說害父。當於無量劫受大苦惱。答五云。我如愚人。但貪其",
    "X74n1475_016:0497a22": "味不見利刀。如食雜毒。不見其過。如鹿見草。不見深〔未〕如鼠貪食。不見猫狸。我亦如是。見現在樂。不見未來苦。",
    "X74n1475_016:0497a23": "聞智人言。寧於一日受三百鑽。不於父母生一念惡。我今已近地獄熾火。答六云。我近惡友。不觀口過而〔樂〕害。",
    "X74n1475_016:0497a24": "定知地獄而無救濟)此六大臣。是六師弟子。各讚其師。勸王歸",
    "X74n1475_016:0497b01": "向(六臣皆有〔師〕王莫愁苦等言。又皆說偈曰。若常愁苦。愁遂增長。如人喜眠。眠則滋多。貪婬嗜酒。亦復如是。",
    "X74n1475_016:0497b02": "其別者云。言地獄誰往見之。王言無醫者。今有大醫。名富闌那。一切知見。說涅槃道。無業無報。二云法有二種。",
    "X74n1475_016:0497b03": "一者出家。二者王法。王法害父無罪。如迦羅蟲要壞母腹。乃至螺懷姙等法應如是。若出家者。乃至蚊蝱殺亦",
    "X74n1475_016:0497b04": "有罪。今有大師末伽梨。說一切眾生身有七分。地水火風苦樂壽不可毀害。七分空中無妨礙故。三云若父王",
    "X74n1475_016:0497b05": "修解脫者。害則有罪。若治國者殺則無罪。如〔何〕少水亦名無水。非無水也。大王雖言小法名為無法。實非無法。",
    "X74n1475_016:0497b06": "一切眾生皆有餘業。故受生死。先王餘業。王殺何罪。今有大師毗羅胝子。說一切眾生。若是王者。自在隨意造",
    "X74n1475_016:0497b07": "作善惡。悉皆無罪。如火燒物。無淨水俱洗。地俱載。風俱〔吹等。〕如樹秋斫春生。人亦殺〔三〕還生。當有何罪。眾生苦",
    "X74n1475_016:0497b08": "樂不由現在。〔俱〕精進持戒。遮現惡果。眾苦盡故即得解脫。四云昔者有王。名羅摩。害父繼位。云云。引十王害父",
    "X74n1475_016:0497b09": "無一人入地獄者。今今大師欽婆羅。說自害偷婬妄語飲酒等悉無罪。若恒河南施一切眾生。恒河北殺一切",
    "X74n1475_016:0497b10": "眾生。無福無罪。五云誰來誑王言有地獄。如刺尖鳥色。水濕石坐。風動火熱。誰之所作者。有大師迦旃延。說殺",
    "X74n1475_016:0497b11": "眾生心無慚愧。即不墮惡。猶如虗空不受塵水。有慚愧者即入地獄。如水潤地。一切眾生皆是大自在天所作。",
    "X74n1475_016:0497b12": "天喜則樂。天瞋則苦。六云先王雖恭敬沙門。不能承事諸婆羅門。心無平等。則非剎利。大王今者力欲供養諸",
    "X74n1475_016:0497b13": "婆羅門。殺害先王。當有何罪。夫殺害者。殺害壽命。命名風氣之性。不可殺害。當有何罪。有大師若提子。說無施",
    "X74n1475_016:0497b14": "善無父母。今世後世一切眾生。經八萬劫。生死自脫。其六臣各讚師知見慈悲平等解脫。及勸王歸依獲益。皆",
    "X74n1475_016:0497b15": "大同也)。王皆答言。審能如此。除滅我罪。我當歸依。",
    "X74n1475_016:0497b16": "爾時大醫名曰耆婆。往白大王。得安眠否。王以偈答。",
    "X74n1475_016:0497b17": "豈得安眠(若斷煩惱。不染三界。得涅槃。說深義。身口離過。心無〔疑熱〕住寂懷慚。乃至破四魔等",
    "X74n1475_016:0497b18": "八偈。皆結云乃得安隱眠。又說無明煩惱乃至盜未獲財等六偈。皆結不得安隱眠。下引魚在陸等是。次下長",
    "X74n1475_016:0497b19": "行。非偈文也)。如魚在陸。如鹿在弶。如王失國。我亦如是。當",
    "X74n1475_016:0497b20": "有何樂得安眠邪。耆婆答言。王雖作罪。心生重悔。而",
    "X74n1475_016:0497b21": "懷慙愧。佛說慙愧是二白法。能救眾生。猶如濁水置",
    "X74n1475_016:0497b22": "之明珠。水即為清。王若懺悔懷慙愧者。罪即除滅。清",
    "X74n1475_016:0497b23": "淨如本。善哉大王。能信因果。願莫愁怖。有佛世尊。一",
    "X74n1475_016:0497b24": "切知見。憐愍一切。如子羅睺。隨善眾生。如犢逐母。為",
    "X74n1475_016:0497c01": "大良醫。非六師等。大王能信。唯願速往。闍王答言。如",
    "X74n1475_016:0497c02": "來眷屬如旃檀林。吾極惡人。云何當往。恐不顧念。爾",
    "X74n1475_016:0497c03": "時虗空尋出聲言。無上佛法將欲衰殄。佛日將沒。法",
    "X74n1475_016:0497c04": "山將頹。佛告去世。王之重罪更無治者。汝今已造阿",
    "X74n1475_016:0497c05": "鼻地獄極重之業。必受不疑。此獄間無暫樂。故名無",
    "X74n1475_016:0497c06": "間。不聞八熱地獄暫遭涼風。寒地獄中熱風暫至。各",
    "X74n1475_016:0497c07": "得少樂。餘諸地獄數死數活。亦得暫樂。阿鼻地獄都",
    "X74n1475_016:0497c08": "無此事。故名無間。假使一人。獨墮此獄。其身長大。八",
    "X74n1475_016:0497c09": "萬由旬。徧滿其中。間無空處。其身周徧。受種種苦。設",
    "X74n1475_016:0497c10": "有多人亦各徧滿。不相妨礙。故名無間。此獄四方有",
    "X74n1475_016:0497c11": "門。各有猛火。交過通徹。八萬由旬。周帀鐵牆。鐵網彌",
    "X74n1475_016:0497c12": "覆。其地亦鐵。上火徹下。下火徹上。其中罪人如冥在",
    "X74n1475_016:0497c13": "鐵。脂膏焦然。唯願大王速往佛所。除佛世尊。餘無能",
    "X74n1475_016:0497c14": "救。王聞是語。覺身戰慄。仰而答曰。汝為是誰。不現色",
    "X74n1475_016:0497c15": "像。空聲告曰。吾是汝父頻婆娑羅。汝今當隨耆婆所",
    "X74n1475_016:0497c16": "說。莫隨邪見六臣之言。時王聞已。悶絕僻地。身瘡增",
    "X74n1475_016:0497c17": "劇。臭穢倍前。雖以冷藥塗而治之。瘡蒸毒熱。但增無",
    "X74n1475_016:0497c18": "損(此下第二十卷)。",
    "X74n1475_016:0497c19": "爾時世尊大悲導師。為阿闍世王。入月愛三昧。放大",
    "X74n1475_016:0497c20": "光明。其光清凉。往照王身。身瘡即愈。王覺瘡愈。身體",
    "X74n1475_016:0497c21": "清涼。不知其由。問耆婆。耆婆答言。是天中天所放光",
    "X74n1475_016:0497c22": "明。是光無根。非熱非冷。非色非無色。欲度眾生。故使",
    "X74n1475_016:0497c23": "可見。以王先言。世無良醫療治身心。故放此光。先治",
    "X74n1475_016:0497c24": "王身。然後及心。王言世尊亦見念邪。耆婆答言。如人",
    "X74n1475_016:0498a01": "七子。病者偏憂。非不平等。佛利眾生。不觀種姓貴賤。",
    "X74n1475_016:0498a02": "唯善心者則便慈念。此之瑞相。即月愛三昧所放之",
    "X74n1475_016:0498a03": "光(如月光令華開〔路〕人心喜。鬱蒸除滅。一切愛樂。此之三昧亦復如是。令善心發。行道者喜。貪瞋熱除。故名",
    "X74n1475_016:0498a04": "月愛三昧)。",
    "X74n1475_016:0498a05": "爾時闍王。即命大臣。令辦供具。與其夫人。嚴駕車乘。",
    "X74n1475_016:0498a06": "國民隨從。拘尸大眾遙見王來。佛告大眾。阿耨菩提",
    "X74n1475_016:0498a07": "近因緣者。莫先善友。闍王若不順耆婆語。來月七日。",
    "X74n1475_016:0498a08": "必定命終。墮阿鼻獄。爾時大王。即至佛所。仰瞻相好。",
    "X74n1475_016:0498a09": "如真金山。世尊告言。阿闍世大王。王聞歡喜。即作是",
    "X74n1475_016:0498a10": "言。如來顧命。真知悲憐等無差別。即白佛言。世尊。假",
    "X74n1475_016:0498a11": "使我今得與梵王帝釋坐起飲食。猶不欣悅。得遇如",
    "X74n1475_016:0498a12": "來一言顧命。深以欣慶。",
    "X74n1475_016:0498a13": "佛告大王。今當為汝說正法要。凡夫常當繫念身有",
    "X74n1475_016:0498a14": "二十事。所謂(一句一事)空無無漏。無諸善本。生死未調。深",
    "X74n1475_016:0498a15": "坑未出。何以見性。云何脩定。無常無我。八難難離。怨",
    "X74n1475_016:0498a16": "家常逐。無法遮有。三惡未脫。具惡邪見。未度五逆。生",
    "X74n1475_016:0498a17": "死無際(下二句一事)。不作善業不得果報。無有我作他人",
    "X74n1475_016:0498a18": "受果。不作樂因終無樂報。若有造業果終不失。因無",
    "X74n1475_016:0498a19": "明生亦因而死。去來現在常行放逸。作是觀已。不樂",
    "X74n1475_016:0498a20": "生死。即得正觀。爾時次第觀心生住滅相戒定慧相。",
    "X74n1475_016:0498a21": "若不作惡。無有死畏三惡道畏。若不繫心觀察是二",
    "X74n1475_016:0498a22": "十事。心則放逸。無惡不造。阿闍世言。我從昔來。初未",
    "X74n1475_016:0498a23": "曾觀是二十事。故造眾惡。今有死畏三惡道畏。自我",
    "X74n1475_016:0498a24": "招殃。造慈重惡。是二十事設觀不觀。必定當墮阿鼻",
    "X74n1475_016:0498b01": "地獄。佛告大王。一切諸法性相無常。無有決定。大王",
    "X74n1475_016:0498b02": "云何言有決定當墮。王白佛言。若爾我之殺罪亦應",
    "X74n1475_016:0498b03": "不定。佛言善哉。殺無定相。何者是父。但於五陰妄生",
    "X74n1475_016:0498b04": "父想。色若是父。四陰應非。界入亦爾。如是色不可害。",
    "X74n1475_016:0498b05": "陰亦不可害。其性不住。過去已滅。未來未至。現在念",
    "X74n1475_016:0498b06": "念滅。色既不定。殺亦不定。報亦不定。汝父昔於佛所",
    "X74n1475_016:0498b07": "脩善。今得為王。諸佛若不受其供養。則不為王。若不",
    "X74n1475_016:0498b08": "為王。汝則不為王。汝若不為王。汝則不害。汝若有罪。",
    "X74n1475_016:0498b09": "諸佛亦罪。汝父先有惡心。殺五通仙。令失神通。自作",
    "X74n1475_016:0498b10": "自受。云何汝言父王無辜。若無惡業。即無惡報。",
    "X74n1475_016:0498b11": "眾生狂惑凡有四種。一貪狂。二藥狂。三呪狂。四業狂。",
    "X74n1475_016:0498b12": "狂人作惡終不犯戒。若還得心亦不名犯。王本貪國",
    "X74n1475_016:0498b13": "逆害父王。貪狂所作。王何得罪。如醉害母。醒已悔恨。",
    "X74n1475_016:0498b14": "亦無業報。王今貪醉。非本心作。既非本心。云何得罪。",
    "X74n1475_016:0498b15": "幻作男女。山谷聲響。鏡中面像。夢五欲樂。愚癡謂實。",
    "X74n1475_016:0498b16": "智知虗妄。殺亦如是。凡夫謂實。佛知非真。大王。殺法",
    "X74n1475_016:0498b17": "殺業。殺因殺果。及以解脫。我皆知之。而無有罪。王雖",
    "X74n1475_016:0498b18": "知殺。云何有罪。如人知酒不飲不醉。又如知火亦不",
    "X74n1475_016:0498b19": "燒然。王雖知殺。云何有罪。又如人於日月出時作種",
    "X74n1475_016:0498b20": "種罪。雖因日月無罪。殺雖因王。王實無罪。如王宮中",
    "X74n1475_016:0498b21": "常勅屠羊。心初無懼。人畜雖殊。寶命無異。云何於父",
    "X74n1475_016:0498b22": "獨生懼心。大王。世間之人是愛僮僕。不得自在。為愛",
    "X74n1475_016:0498b23": "驅使而行殺害。設有果報。乃是愛罪。王不自在。當有",
    "X74n1475_016:0498b24": "何咎。大王。夫眾生者名出入息。斷出入息故名為殺。",
    "X74n1475_016:0498c01": "諸佛隨俗亦說為殺。大王。色是無常。從無常因生色",
    "X74n1475_016:0498c02": "云何常。受想行識亦復如是。以無常故苦。以苦故空。",
    "X74n1475_016:0498c03": "以空故無常。苦空無我為何所殺。殺無常者得常樂",
    "X74n1475_016:0498c04": "涅槃。殺苦得樂。殺空得實。殺於無我而得真我。大王。",
    "X74n1475_016:0498c05": "若殺無常苦空無我。則與我同。我亦殺於無常苦空",
    "X74n1475_016:0498c06": "無我。不入地獄。汝云何入。",
    "X74n1475_016:0498c07": "爾時闍王如佛所說。觀色乃至觀識。作是觀已。即白",
    "X74n1475_016:0498c08": "佛言。世尊。我今始知色是無常。乃至識是無常。我本",
    "X74n1475_016:0498c09": "若能知者則不作。世尊。我昔曾聞。諸佛世尊常為眾",
    "X74n1475_016:0498c10": "生而作父母。雖聞是語。猶未定審。今則定知。又聞須",
    "X74n1475_016:0498c11": "彌山王四寶所成(金銀琉璃頗梨)。眾鳥集處即同其色。我今",
    "X74n1475_016:0498c12": "來至佛須彌山。則與同色。同色者。知諸法無常苦空",
    "X74n1475_016:0498c13": "無我。我若不遇世尊。當於無量阿僧祗劫在大地獄",
    "X74n1475_016:0498c14": "受無量苦。我今見佛所得功德。破壞眾生所有一切",
    "X74n1475_016:0498c15": "煩惱惡心。",
    "X74n1475_016:0498c16": "佛言。若能如是則常在阿鼻。為眾生受苦。不以為苦。",
    "X74n1475_016:0498c17": "爾時摩伽國無量人。發阿耨三菩提心。以如是等發",
    "X74n1475_016:0498c18": "大心故。闍王重罪即得微薄。王及夫人綵女。悉皆同",
    "X74n1475_016:0498c19": "發三菩提心。王語耆婆。我今未死。已得天身。捨於短",
    "X74n1475_016:0498c20": "命而得長命。捨無常身而得常身。令諸眾生發菩提",
    "X74n1475_016:0498c21": "心。即是天身長命常身。即以種種香華瓔珞供養。說",
    "X74n1475_016:0498c22": "偈讚佛。",
    "X74n1475_016:0498c23": "佛讚闍王。善哉善哉。能發此心。莊嚴大眾。常當勤脩",
    "X74n1475_016:0498c24": "菩提之心。從是因緣。當得消滅無量惡故。王及國人",
    "X74n1475_016:0499a01": "辭佛還宮。",
    "X74n1475_016:0499a02": "敬白現在道場實心懺悔之眾。闍王先自悔責。方見",
    "X74n1475_016:0499a03": "如來。語諸法皆空。達眾緣無性。尤悔迷倒妄造惡因",
    "X74n1475_016:0499a04": "故。發大菩提心。證真常樂我淨。我等從無量劫來。未",
    "X74n1475_016:0499a05": "免惡逆因緣。多日已自懺除。亦聞闍王先悔。今更聞",
    "X74n1475_016:0499a06": "涅槃妙典。佛自說懺根元。根元既本空無。豈可安然",
    "X74n1475_016:0499a07": "妄執。無妄無執。即不與貪愛為奴。既不事於貪瞋。即",
    "X74n1475_016:0499a08": "造罪因緣永絕。身心清淨。淨如琉璃。諸所作為皆是",
    "X74n1475_016:0499a09": "真性。斯為究竟真實懺悔。",
    "X74n1475_016:0499a10": "懺悔已。歸命禮三寶。",
    "X74n1475_016:0499a11": "至心發願(依普賢行願發願偈。今道場已終。故最後發華嚴大部之未究竟。至於菩提樹",
    "X74n1475_016:0499a12": "下成正覺願)。",
    "X74n1475_016:0499a13": "　願常遠離惡知識　　永離一切諸惡緣",
    "X74n1475_016:0499a14": "　速見如來無量光　　具足普賢最勝願",
    "X74n1475_016:0499a15": "　此時善得勝壽命　　自在善來人中生",
    "X74n1475_016:0499a16": "　菩薩不久當成就　　如彼普賢菩提行",
    "X74n1475_016:0499a17": "　我昔由無智慧力　　所造極惡無間因",
    "X74n1475_016:0499a18": "　今用普賢大願王　　一念速疾皆消滅",
    "X74n1475_016:0499a19": "　族姓種類及容色　　相貌智□悉周圓",
    "X74n1475_016:0499a20": "　天魔外道不能摧　　堪為三世所應供",
    "X74n1475_016:0499a21": "　速詣菩提樹王下　　坐已降伏諸魔怨",
    "X74n1475_016:0499a22": "　成等正覺轉法輪　　普利一切諸含識",
    "X74n1475_016:0499a23": "發願已。至心歸命禮三寶。",
    "X74n1475_016:0499a24": "○白眾等聽說經中無常偈(涅槃經第五)",
    "X74n1475_016:0499b01": "　諸王得自在　　勢力無等雙　　一切皆遷變",
    "X74n1475_016:0499b02": "　壽命亦如是　　眾苦輪無際　　流轉無休時",
    "X74n1475_016:0499b03": "　三界皆無常　　諸有悉無樂　　有道本性相",
    "X74n1475_016:0499b04": "　一切皆空無　　可壞法流轉　　常有憂患等(各說",
    "X74n1475_016:0499b05": "無常偈)",
    "X74n1475_016:0499b07": "圓覺道場修證禮懺廣文卷第十六"
}