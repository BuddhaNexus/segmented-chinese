{
    "X74n1500_001:1069a06": "蘭盆獻供儀(并序)",
    "X74n1500_001:1069a08": "昔孤山法師甞作蘭盆禮讚文。三寶目連共為六位。",
    "X74n1500_001:1069a09": "啟白懺悔各四句而已。仍用常途羅漢禮請之聲。後",
    "X74n1500_001:1069a10": "真悟律師更為天竺祖禮唱之。遂加啟請冠于讚首。",
    "X74n1500_001:1069a11": "移孤山四句以為歎佛。予謂釋子奉行蘭盆。固當代",
    "X74n1500_001:1069a12": "為存亡露過陳悔。又依經設供必先呪願。此二乃法",
    "X74n1500_001:1069a13": "會之至要。而昔皆遺之。故今於歎佛後依經出呪願",
    "X74n1500_001:1069a14": "法。又禮讚後別出悔文。餘竝仍舊貫。無別改作。有加",
    "X74n1500_001:1069a15": "圭峯一讚及勸請等偈。今例不存。各其志爾。餘杭沙",
    "X74n1500_001:1069a16": "門釋　元照　重集。",
    "X74n1500_001:1069a17": "(初入道場。三禮已。互跪。燒香散華。首者唱云)。",
    "X74n1500_001:1069a18": "恭以牟尼化主。大孝慈尊。三祗功行告圓。萬德莊嚴",
    "X74n1500_001:1069a19": "克備。在因在果咸推孝順為宗。居聖居凡皆以報恩",
    "X74n1500_001:1069a20": "為本。尋以王宮誕瑞。棄金輪而出家。道樹證真。伏天",
    "X74n1500_001:1069a21": "魔而成聖。指三千為化境。演八萬為法門。親昇忉利",
    "X74n1500_001:1069a22": "天中為摩耶而說法。躬向迦維國內酬淨飯以擔棺。",
    "X74n1500_001:1069a23": "覩目連救母無方。示自恣盂蘭玅供。使盆羅百味式",
    "X74n1500_001:1069a24": "貢三尊。仰賢聖之威光。濟自他之存沒。今則爰當休",
    "X74n1500_001:1069b01": "夏。聊展微餚。普伸供獻之儀。用答劬勞之德。惟冀十",
    "X74n1500_001:1069b02": "方聖眾俱降道場。同享克誠。俯迴昭鑒。",
    "X74n1500_001:1069b03": "(唱已一禮。復跪執爐。冥想眾聖。請云)。",
    "X74n1500_001:1069b04": "一心奉請蘭盆教主久報親恩釋迦文佛。",
    "X74n1500_001:1069b05": "唯願降臨道場受我供養(三請一禮下同)。",
    "X74n1500_001:1069b06": "一心奉請蘭盆至教報親拔苦法門修多羅藏。",
    "X74n1500_001:1069b07": "一心奉請十方自恣得道聖賢菩薩僧眾。",
    "X74n1500_001:1069b08": "一心奉請十方自恣得道聖賢緣覺僧眾。",
    "X74n1500_001:1069b09": "一心奉請十方自恣得道聖賢聲聞僧眾。",
    "X74n1500_001:1069b10": "一心奉請報親入道起教利生目連尊者。",
    "X74n1500_001:1069b11": "(請已起立。稱歎三寶。同聲呪願)。",
    "X74n1500_001:1069b12": "　稽首釋迦真教法　　三乘賢聖目連尊",
    "X74n1500_001:1069b13": "　我今稟教報親恩　　願軫慈悲聽讚歎",
    "X74n1500_001:1069b14": "我等各為報答所生父母罔極深恩。具飯百味五果",
    "X74n1500_001:1069b15": "香油挺燭。供養三寶．十方自恣大德眾僧。願使現在",
    "X74n1500_001:1069b16": "父母壽命百年。無一切苦惱之患。乃至七世父母離",
    "X74n1500_001:1069b17": "餓鬼苦。生人天中。福樂無極。徧周法界無量眾生。承",
    "X74n1500_001:1069b18": "此熏修俱沾利樂。(三徧。或更陳敘宣疏。或念佛等。臨時自裁。然後禮讚。唱云)。",
    "X74n1500_001:1069b19": "一心頂禮蘭盆教主久報親恩釋迦文佛。",
    "X74n1500_001:1069b20": "　歷劫修行成聖道　　目連哀請演真乘",
    "X74n1500_001:1069b21": "　父王反拜踊虗空　　田主聞言解羅網",
    "X74n1500_001:1069b22": "　修因證果同歸孝　　化他自行盡酬恩",
    "X74n1500_001:1069b23": "　願迴慈眼視眾生　　令彼存亡皆受賜",
    "X74n1500_001:1069b24": "故我一心歸命頂禮。(此同聲和已。三禮。下竝同)。",
    "X74n1500_001:1069c01": "一心頂禮蘭盆至教報親拔苦法門修多羅藏。",
    "X74n1500_001:1069c02": "　金口廣談無量教　　報親唯此應機緣",
    "X74n1500_001:1069c03": "　拔苦偏稱自恣僧　　垂慈更示蘭盆法",
    "X74n1500_001:1069c04": "　慶喜宣傳言已備　　曇摩翻譯道彌光",
    "X74n1500_001:1069c05": "　王臣貴賤悉遵行　　玅訓明明逾日月",
    "X74n1500_001:1069c06": "一心頂禮十方自恣得道聖賢菩薩僧眾。",
    "X74n1500_001:1069c07": "　悲智俱修稱大士　　上求下化歷僧祇",
    "X74n1500_001:1069c08": "　濟物長乘六度舟　　利他悉到三空岸",
    "X74n1500_001:1069c09": "　內證將臻諸佛境　　隨緣或現比丘形",
    "X74n1500_001:1069c10": "　而今既降道場來　　願使存亡皆離苦",
    "X74n1500_001:1069c11": "一心頂禮十方自恣得道聖賢緣覺僧眾。",
    "X74n1500_001:1069c12": "　利智不因師匠授　　諦觀緣起悟無生",
    "X74n1500_001:1069c13": "　說法傳燈號部行　　修心無侶稱麟喻",
    "X74n1500_001:1069c14": "　真空頓了看華謝　　煩惱全除聽釧聲",
    "X74n1500_001:1069c15": "　而今既降道場來　　願使存亡皆離苦",
    "X74n1500_001:1069c16": "一心頂禮十方自恣得道聖賢聲聞僧眾。",
    "X74n1500_001:1069c17": "　山間樹下安居勝　　四諦深觀得有餘",
    "X74n1500_001:1069c18": "　暄喧生死果全傾　　寂寂涅槃心已證",
    "X74n1500_001:1069c19": "　六通自在超魔境　　八解逍遙號福田",
    "X74n1500_001:1069c20": "　而今既降道場來　　願使存亡皆離苦",
    "X74n1500_001:1069c21": "一心頂禮報親入道起教利生目連尊者。",
    "X74n1500_001:1069c22": "　神通第一居無學　　為報親恩乃出家",
    "X74n1500_001:1069c23": "　自力難除慈母殃　　哀號遂奉如來教",
    "X74n1500_001:1069c24": "　發起微言資後世　　揄揚孝道利羣生",
    "X74n1500_001:1070a01": "　而今既降道場來　　願使存亡皆離苦",
    "X74n1500_001:1070a02": "(讚已互跪。追想存亡父母。懇切至誠懺悔)。",
    "X74n1500_001:1070a03": "至心懺悔。我等所生父母。多世親緣。自背真常。長流",
    "X74n1500_001:1070a04": "生死。順無明之倒想。隨欲境以攀緣。恣放六情故為",
    "X74n1500_001:1070a05": "十惡。貪嗔邊見殺盜邪婬。兩舌惡口以欺誣。綺語妄",
    "X74n1500_001:1070a06": "言而誑惑。加以恡財荒色酣酒嗜音。慢辱僧尼輕陵",
    "X74n1500_001:1070a07": "佛法。飡噉眾生血肉。傷殘無量合靈。不思萬劫之殃。",
    "X74n1500_001:1070a08": "但顧一時之美。或現遭厄難。或後受沈淪。忝當割愛",
    "X74n1500_001:1070a09": "出家。理合修身報德。幸值佛歡喜日僧自恣時。仰遵",
    "X74n1500_001:1070a10": "調御法門。式奉盂蘭盆供。但以生緣義重。哀慕情深。",
    "X74n1500_001:1070a11": "由是輙敘瑕疵。代申懺悔。仗三寶威神加被。眾僧功",
    "X74n1500_001:1070a12": "行冥熏。令彼罪根俱時除滅。亡沒遷神於天上。永脫",
    "X74n1500_001:1070a13": "冥途。生存保壽於人間。常無病惱。善根彌固。正信增",
    "X74n1500_001:1070a14": "深。俱出輪迴。盡生安養。無緣普覆。有感遂通。願賜哀",
    "X74n1500_001:1070a15": "憐。俯垂護念(三徧)。",
    "X74n1500_001:1070a16": "懺悔已。至心歸命頂禮(此一人唱已。一禮起繞旋唱云)。",
    "X74n1500_001:1070a17": "南無十方佛南無十方法南無十方僧",
    "X74n1500_001:1070a18": "南無蘭盆教主釋迦文佛南無蘭盆至教修多羅藏",
    "X74n1500_001:1070a19": "南無十方自恣菩薩僧眾南無十方自恣緣覺僧眾",
    "X74n1500_001:1070a20": "南無十方自恣聲聞僧眾南無報親入道目連尊者",
    "X74n1500_001:1070a21": "(旋繞三稱已。諷盂蘭盆經。或餘經等。盡誠便散)",
    "X74n1500_001:1070a23": "蘭盆獻供儀"
}