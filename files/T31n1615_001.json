{
    "T31n1615_001:0855c25": "王法正理論",
    "T31n1615_001:0855c27": "彌勒菩薩造",
    "T31n1615_001:0855c28": "三藏法師玄奘奉　詔譯",
    "T31n1615_001:0855c29": "如佛世尊為出愛王所說經言。彼王一時往",
    "T31n1615_001:0856a01": "詣佛所頂禮佛足。白言。世尊。有一沙門若",
    "T31n1615_001:0856a02": "婆羅門來至我所。以不真實過失現前呵諫於",
    "T31n1615_001:0856a03": "我。我於爾時。其心不生悔惱憂慼。何以故。觀",
    "T31n1615_001:0856a04": "此過失。於我自身都不見故。又有沙門若婆",
    "T31n1615_001:0856a05": "羅門來至我所。以不真實功德現前讚勸於",
    "T31n1615_001:0856a06": "我。我於爾時。心亦不生歡喜踴躍。何以故。觀",
    "T31n1615_001:0856a07": "此功德。於我自身都不見故。彼諸沙門及婆",
    "T31n1615_001:0856a08": "羅門既退還已。我便獨處空閑靜室。生如是",
    "T31n1615_001:0856a09": "心籌量尋伺。我當云何了知諸王真實過失",
    "T31n1615_001:0856a10": "真實功德。若我知者當捨其失爰修其德。誰",
    "T31n1615_001:0856a11": "有沙門或婆羅門。能了諸王真實過失真實",
    "T31n1615_001:0856a12": "功德。亦能為我廣開示者。既尋伺已。便作是",
    "T31n1615_001:0856a13": "念唯我世尊一切知者。一切見者。定當了知",
    "T31n1615_001:0856a14": "諸王所有真實過失真實功德。我今當往佛",
    "T31n1615_001:0856a15": "世尊所請問斯義。故我今者來至佛所。請決",
    "T31n1615_001:0856a16": "是義。唯願如來。為我開示。世尊。云何諸王真",
    "T31n1615_001:0856a17": "實過失。云何諸王真實功德。作是請已。",
    "T31n1615_001:0856a18": "爾時世尊告出愛王曰。大王。大王。今者應當",
    "T31n1615_001:0856a19": "了知王之過失。王之功德。王衰損門。王方便",
    "T31n1615_001:0856a20": "門。王可愛法及能引發王可愛法。",
    "T31n1615_001:0856a21": "云何名為王之過失。大王當知。王過失者。略",
    "T31n1615_001:0856a22": "有九種。王若成就如是過失。雖有大府庫有",
    "T31n1615_001:0856a23": "大輔佐有大軍眾不可歸仰。何等為九。一不",
    "T31n1615_001:0856a24": "得自在。二立性暴惡。三猛利憤發。四恩惠奢",
    "T31n1615_001:0856a25": "薄。五受邪佞言。六所作不思不順儀則。七不",
    "T31n1615_001:0856a26": "顧善法。八不知差別忘所作恩。九一向縱任",
    "T31n1615_001:0856a27": "專行放逸。",
    "T31n1615_001:0856a28": "云何名王不得自在。謂有國王。志性不強所",
    "T31n1615_001:0856a29": "為軟弱。為諸大臣輔相國師群官所制。不隨",
    "T31n1615_001:0856b01": "所欲作所應作錫賚群臣。於妙五欲歡娛遊",
    "T31n1615_001:0856b02": "戲。亦不如意。如是名王不得自在。",
    "T31n1615_001:0856b03": "云何名王立性暴惡。謂有國王。諸群臣類或",
    "T31n1615_001:0856b04": "餘人等。隨於一處現行少小不如意事。即便",
    "T31n1615_001:0856b05": "對面擯黜。發麁惡言咆勃忿恚。顰蹙而住時",
    "T31n1615_001:0856b06": "生憤發。設不對面背彼向餘。而作於前擯罵",
    "T31n1615_001:0856b07": "等事。設不對面亦不背彼向餘而作於前黜",
    "T31n1615_001:0856b08": "罵等事。然唯內意憤恚欝快。懷惱害心懷怨",
    "T31n1615_001:0856b09": "恨心。然不長時持憤恚心相續不捨。復有內",
    "T31n1615_001:0856b10": "意憤恚欝快。懷惱害心懷怨恨心。亦於長時",
    "T31n1615_001:0856b11": "持憤恚心相續不捨。由如是相對面暴惡。背",
    "T31n1615_001:0856b12": "面暴惡。懊恚暴惡暫時暴惡。長久暴惡。如",
    "T31n1615_001:0856b13": "是名王立性暴惡。大王當知。長久暴惡名為",
    "T31n1615_001:0856b14": "大過。非是餘者。",
    "T31n1615_001:0856b15": "云何名王猛利憤發謂有國王諸群臣等。有",
    "T31n1615_001:0856b16": "小愆過有少違越便削封祿奪去妻妾。或以",
    "T31n1615_001:0856b17": "重罰而刑罰之。如是名王猛利憤發。",
    "T31n1615_001:0856b18": "云何名王恩惠奢薄。謂有國王諸群臣等供",
    "T31n1615_001:0856b19": "奉侍衛。雖極清淨善稱其心。而以微劣軟言",
    "T31n1615_001:0856b20": "而慰喻之。頒賜爵祿酬賞勳庸。不能圓滿不",
    "T31n1615_001:0856b21": "順常式。或損耗已。或稽留已。或推注已。或怨",
    "T31n1615_001:0856b22": "恨已。然後方與如是名王恩惠奢薄。",
    "T31n1615_001:0856b23": "云何名王受邪佞言。若有國王諸群臣等。實",
    "T31n1615_001:0856b24": "非聰叡詐現聰叡。貪濁偏黨不閑憲式。情懷",
    "T31n1615_001:0856b25": "謀叛不修善政。聽受信用如是輩人所進諫",
    "T31n1615_001:0856b26": "議。由此因緣王務財寶。名稱善政並皆衰損。",
    "T31n1615_001:0856b27": "如是名王受邪佞言。",
    "T31n1615_001:0856b28": "云何名王所作不思不順儀則。謂有國王。不",
    "T31n1615_001:0856b29": "能究察不審究察。不能思擇不審思擇。諸群",
    "T31n1615_001:0856c01": "臣輩於彼彼務機密事中。不堪委任而委任",
    "T31n1615_001:0856c02": "之。堪委任者而不委任。堪驅役者而不驅役。",
    "T31n1615_001:0856c03": "不堪役者乃驅役之。應賞賚者而刑罰之。應",
    "T31n1615_001:0856c04": "刑罰者而賞賚之。又於群臣不善安處先王",
    "T31n1615_001:0856c05": "儀則。由此群臣處大朝會。餘論未終發言間",
    "T31n1615_001:0856c06": "絕。不敬不憚而興諫諍。不如旨教而善奉行。",
    "T31n1615_001:0856c07": "不正安住王之教命。如是名王所作不思不",
    "T31n1615_001:0856c08": "順儀則。",
    "T31n1615_001:0856c09": "云何名王不顧善法。謂有國王。不信他世亦",
    "T31n1615_001:0856c10": "不曉悟。由於他世不信不悟。便於當來善不",
    "T31n1615_001:0856c11": "善業愛非愛果不能信解。不信解故無有羞",
    "T31n1615_001:0856c12": "恥。隨情造作身語意業三種惡行。不能時時",
    "T31n1615_001:0856c13": "布施修福受齋學戒。如是名王不顧善法。云",
    "T31n1615_001:0856c14": "何名王不知差別忘所作恩。謂有國王。於諸",
    "T31n1615_001:0856c15": "大臣輔相國師及群官等。其心顛倒不善了",
    "T31n1615_001:0856c16": "知忠信技藝智慧差別。以不知故。非忠信所",
    "T31n1615_001:0856c17": "生忠信想。於忠信所非忠信想。無技藝所生",
    "T31n1615_001:0856c18": "技藝想。有技藝所無技藝想。於惡慧所生善",
    "T31n1615_001:0856c19": "慧想。於善慧所生惡慧想。彼由如是心顛倒",
    "T31n1615_001:0856c20": "故。於非忠信無有技藝惡慧臣所敬重愛養。",
    "T31n1615_001:0856c21": "忠信技藝善慧臣所反生輕賤。又諸臣等年",
    "T31n1615_001:0856c22": "耆衰邁。曾於長夜供奉侍衛。知其無勢無力",
    "T31n1615_001:0856c23": "無勇。遂不敬愛不賜爵祿不酬其賞。設被陵",
    "T31n1615_001:0856c24": "蔑捨而不問。如是名王不知差別忘所作恩。",
    "T31n1615_001:0856c25": "云何名王一向縱任專行放逸。謂有國王。於",
    "T31n1615_001:0856c26": "妙五欲一向沈沒。耽著嬉戲愛樂受行。不能",
    "T31n1615_001:0856c27": "時時勗勵方便作所應作勞賚群臣。如是名",
    "T31n1615_001:0856c28": "王一向縱任專行放逸。若有國王成就如是九",
    "T31n1615_001:0856c29": "種過失。雖有大府庫有大輔佐有大軍眾而",
    "T31n1615_001:0857a01": "不可歸仰。大王當知。此九過失。是王自性之",
    "T31n1615_001:0857a02": "過失也。",
    "T31n1615_001:0857a03": "云何名為王之功德。大王當知。王功德者。略",
    "T31n1615_001:0857a04": "有九種。王若成就如是功德。雖無大府庫無",
    "T31n1615_001:0857a05": "大輔佐無大軍眾而可歸仰。何等為九。一得",
    "T31n1615_001:0857a06": "大自在。二性不暴惡。三憤發輕微。四恩惠猛",
    "T31n1615_001:0857a07": "利。五受正直言。六所作諦思善順儀則。七顧",
    "T31n1615_001:0857a08": "戀善法。八善知差別知所作恩。九不自縱任",
    "T31n1615_001:0857a09": "不行放逸。",
    "T31n1615_001:0857a10": "云何名王得大自在。謂有國王。自隨所欲作",
    "T31n1615_001:0857a11": "所應作勞賚群臣。於妙五欲歡娛遊戲。於諸",
    "T31n1615_001:0857a12": "大臣輔相國師群臣等。所凡出教命宣布無",
    "T31n1615_001:0857a13": "礙。如是名王得大自在。",
    "T31n1615_001:0857a14": "云何名王性不暴惡。謂有國王。諸群臣等隨",
    "T31n1615_001:0857a15": "於何處。雖行增上不如意事。性能容忍不現",
    "T31n1615_001:0857a16": "擯黜。不發。言亦不咆勃。廣說乃至不生憤",
    "T31n1615_001:0857a17": "發亦不對面。亦不背面而作前事。亦不內意",
    "T31n1615_001:0857a18": "秘匿忿纏。亦不長夜蓄惡憤心相續不捨。不",
    "T31n1615_001:0857a19": "現暴惡不背暴惡。不匿暴惡不久暴惡。如是",
    "T31n1615_001:0857a20": "名王性不暴惡。",
    "T31n1615_001:0857a21": "云何名王憤發輕微。謂有國王。諸群臣等雖",
    "T31n1615_001:0857a22": "有大愆有大違越。而不一切削其封祿奪其",
    "T31n1615_001:0857a23": "妻妾。不以重罰而刑罰之。隨過輕重而行黜",
    "T31n1615_001:0857a24": "罰。如是名王憤發輕微。",
    "T31n1615_001:0857a25": "云何名王恩惠猛利。謂有國王諸群臣等。正",
    "T31n1615_001:0857a26": "直現前供奉侍衛。其心清淨其心調順。於時",
    "T31n1615_001:0857a27": "時中以正圓滿軟言慰喻。具足頒錫爵祿勳",
    "T31n1615_001:0857a28": "庸而不令彼損耗稽留劬勞怨恨。易可供奉",
    "T31n1615_001:0857a29": "不難承事。如是名王恩惠猛利。",
    "T31n1615_001:0857b01": "云何名王受正直言。謂有國王。諸群臣等實",
    "T31n1615_001:0857b02": "有聰叡無聰叡慢。無濁無偏善閑憲式。情無",
    "T31n1615_001:0857b03": "違叛樂修善法。聽受信用如是輩人所進言",
    "T31n1615_001:0857b04": "議。由此因緣國務財寶。名稱善法皆悉增盛。",
    "T31n1615_001:0857b05": "如是名王受正直言。",
    "T31n1615_001:0857b06": "云何名王所作諦思善順儀則。謂有國王性",
    "T31n1615_001:0857b07": "能究察能審究察。性能思擇能審思擇。諸",
    "T31n1615_001:0857b08": "群臣等於彼彼務機密事中。不堪委任而不",
    "T31n1615_001:0857b09": "委任。堪委任者而委任之。不堪役者而不驅",
    "T31n1615_001:0857b10": "役。堪驅役者乃驅役之。應賞賚者而正賞賚。",
    "T31n1615_001:0857b11": "應刑罰者而正刑罰。凡有所為審思審擇。然",
    "T31n1615_001:0857b12": "後方作而不卒暴。又於群臣能善安處先王",
    "T31n1615_001:0857b13": "儀則。由此群臣雖處讌會終不發言間絕餘",
    "T31n1615_001:0857b14": "論。要待言終恭敬畏憚而興諫諍。如其旨教",
    "T31n1615_001:0857b15": "而善奉行。能正安住王之教命。如是名王所",
    "T31n1615_001:0857b16": "作諦思善順儀則。",
    "T31n1615_001:0857b17": "云何名王顧戀善法。謂有國王信知他世。由",
    "T31n1615_001:0857b18": "信善故。便於當來淨不淨業愛非愛果能善",
    "T31n1615_001:0857b19": "信解。由信解故具足慚恥而不縱情作身語",
    "T31n1615_001:0857b20": "意三種惡行。時時思擇布施修福受齋學戒。",
    "T31n1615_001:0857b21": "如是名王顧戀善法。",
    "T31n1615_001:0857b22": "云何名王善知差別知所作恩。謂有國王於",
    "T31n1615_001:0857b23": "諸大臣輔相國師及群臣等。心無顛倒能善",
    "T31n1615_001:0857b24": "了知忠信技藝智慧差別。若諸群臣忠信技",
    "T31n1615_001:0857b25": "藝及與智慧。若有若無並如實知。於其無者",
    "T31n1615_001:0857b26": "輕而遠之。於其有者敬而愛之而正攝受。又",
    "T31n1615_001:0857b27": "諸臣等年耆衰邁。曾於長夜供奉侍衛。雖知",
    "T31n1615_001:0857b28": "無勢無力無勇。然念昔恩轉懷敬愛而不輕",
    "T31n1615_001:0857b29": "賤。爵祿勳庸分賞無替。如是名王善知差別",
    "T31n1615_001:0857c01": "知所作恩。云何名王不自縱任不行放逸。謂",
    "T31n1615_001:0857c02": "有國王。於妙五欲而不沈沒。耽著嬉戲愛樂",
    "T31n1615_001:0857c03": "受行。能於時時勗勵方便作所應作勞賚群",
    "T31n1615_001:0857c04": "臣。如是名王不自縱任不行放逸。若王成就",
    "T31n1615_001:0857c05": "如是功德。雖無大府庫無大輔佐無大軍眾",
    "T31n1615_001:0857c06": "而可歸仰。大王當知。如是九種王之功德。是",
    "T31n1615_001:0857c07": "王自性之功德也。",
    "T31n1615_001:0857c08": "云何名為王衰損門。大王當知。王衰損門略",
    "T31n1615_001:0857c09": "有五種。一不善觀察而攝群臣。二雖善觀察",
    "T31n1615_001:0857c10": "而攝群臣。無恩妙行縱有非時。三專行放",
    "T31n1615_001:0857c11": "逸不思機務。四專行放逸不守府庫。五專行",
    "T31n1615_001:0857c12": "放逸不修法行。如是五種。皆悉名為王衰損",
    "T31n1615_001:0857c13": "門。云何名王不善觀察而攝群臣。謂有國王。",
    "T31n1615_001:0857c14": "於群臣等不能究察不審究察。不能思擇不",
    "T31n1615_001:0857c15": "審思擇。忠信技藝智慧差別。攝為親侍加以",
    "T31n1615_001:0857c16": "寵愛。厚賜爵祿重賞勳庸。最機密處而相委",
    "T31n1615_001:0857c17": "任。數以軟言現為慰喻然此群臣所付財寶",
    "T31n1615_001:0857c18": "多有損費。若遇怨敵惡友軍陣。彼先退敗。恐",
    "T31n1615_001:0857c19": "懼破散為他所勝。遲留人後奔北無戀。矯行",
    "T31n1615_001:0857c20": "惡策動[虛*予]王政。如是名王不善觀察而攝群",
    "T31n1615_001:0857c21": "臣。云何名王雖善觀察而攝群臣。無恩妙行",
    "T31n1615_001:0857c22": "縱有非時謂有國王。雖於群臣性能究察能",
    "T31n1615_001:0857c23": "審究察。性能思擇能審思擇。忠信技藝智慧",
    "T31n1615_001:0857c24": "差別。攝為親侍而不寵愛。不如其量具賜爵",
    "T31n1615_001:0857c25": "祿。最機密處亦不委任。不數軟言現相慰喻。",
    "T31n1615_001:0857c26": "彼於一時王遇怨敵惡友軍陣。廣說乃至大",
    "T31n1615_001:0857c27": "怖畏事命難現前。爾時於臣方行寵愛。廣說",
    "T31n1615_001:0857c28": "乃至數以軟言而相慰喻。時群臣等共相謂",
    "T31n1615_001:0857c29": "曰。王於今者危迫因緣。方於我等暫行妙行",
    "T31n1615_001:0858a01": "非長久心。知此事已。雖有忠信技藝智慧隱",
    "T31n1615_001:0858a02": "而不現。如是名王雖善觀察而攝群臣無恩",
    "T31n1615_001:0858a03": "妙行縱有非時。",
    "T31n1615_001:0858a04": "云何名王專行放逸不思機務。謂有國王。於",
    "T31n1615_001:0858a05": "應和好所作所成機務等事。而不時時獨處",
    "T31n1615_001:0858a06": "空閑。或與智者共正思惟。稱量觀察和好方",
    "T31n1615_001:0858a07": "便。如是於應乖絕所作所成機務等事。於應",
    "T31n1615_001:0858a08": "惠施所作所成機務等事。於應軍陣所作所",
    "T31n1615_001:0858a09": "成機務等事。於應攝受大力朋黨所作所成",
    "T31n1615_001:0858a10": "機務等事。皆不時時獨處空閑。或與智者共",
    "T31n1615_001:0858a11": "正思惟。稱量觀察乖絕方便。乃至攝受強黨",
    "T31n1615_001:0858a12": "方便。如是名王專行放逸不思機務。",
    "T31n1615_001:0858a13": "云何名王專行放逸不守府庫。謂有國王。寡",
    "T31n1615_001:0858a14": "營事業。拙營事業。不持事業不觀事業。不禁",
    "T31n1615_001:0858a15": "王門。不禁宮門。不禁府庫。或於俳優技樂笑",
    "T31n1615_001:0858a16": "弄倡逸等所。或復耽樂博弈戲等。非量損費",
    "T31n1615_001:0858a17": "所有財寶。如是名王專行放逸不守府庫。云",
    "T31n1615_001:0858a18": "何名王專行放逸不修法行。謂有國王。於世",
    "T31n1615_001:0858a19": "所知柔和淳質。聰慧辯才得理解脫。巧便無",
    "T31n1615_001:0858a20": "害樂無害法。所有沙門若婆羅門不能數往",
    "T31n1615_001:0858a21": "禮敬諮詢。云何為善。云何不善。云何有罪。云",
    "T31n1615_001:0858a22": "何無罪。作何等業能致吉祥遠離諸惡。設得",
    "T31n1615_001:0858a23": "聞已亦不勗勵如說修行。不能時時惠施樹",
    "T31n1615_001:0858a24": "福受齋學戒。如是名王專行放逸不修法行。",
    "T31n1615_001:0858a25": "若有國王。成就如是五衰損門。當知此王退",
    "T31n1615_001:0858a26": "失現法後法義利。謂前四門退現法利。最後",
    "T31n1615_001:0858a27": "一門退後法利。",
    "T31n1615_001:0858a28": "云何名為王方便門。大王當知。王方便門略",
    "T31n1615_001:0858a29": "有五種。何等為五。一善觀察攝受群臣。二能",
    "T31n1615_001:0858b01": "以時行恩妙行。三無放逸專思機務。四無放",
    "T31n1615_001:0858b02": "逸善守府庫。五無放逸專修法行。",
    "T31n1615_001:0858b03": "云何名王能善觀察攝受群臣。謂有國王。於",
    "T31n1615_001:0858b04": "群臣等性能究察能審究察性。能思擇能審",
    "T31n1615_001:0858b05": "思擇。忠信技藝智慧差別攝為親侍。如是名",
    "T31n1615_001:0858b06": "王能善觀察攝受群臣。",
    "T31n1615_001:0858b07": "云何名王能善以時行恩妙行。謂有國王。於",
    "T31n1615_001:0858b08": "諸群臣善觀察已。攝為親侍加以寵愛。隨其",
    "T31n1615_001:0858b09": "度量厚賜爵錄重賞勳庸。最機密處而相委",
    "T31n1615_001:0858b10": "任。數以軟言現相慰喻。彼於一時王遇怨敵",
    "T31n1615_001:0858b11": "惡友軍陣大怖畏事命難現前。即便罄竭顯",
    "T31n1615_001:0858b12": "示忠信技藝智慧。如是名王能善以時行恩",
    "T31n1615_001:0858b13": "妙行。",
    "T31n1615_001:0858b14": "云何名王無有放逸專思機務。謂有國王。於",
    "T31n1615_001:0858b15": "應和好所作所成機務等事。能於時時獨處",
    "T31n1615_001:0858b16": "空閑。或與智者共正思惟。稱量觀察和好方",
    "T31n1615_001:0858b17": "便。如是於應乖絕所作所成機務等事。於應",
    "T31n1615_001:0858b18": "惠施所作所成機務等事。於應軍陣所作所",
    "T31n1615_001:0858b19": "成機務等事。於應攝受大力朋黨所作所成",
    "T31n1615_001:0858b20": "機務等事。皆能時時獨處空閑。或與智者共",
    "T31n1615_001:0858b21": "正思惟。稱量觀察乖絕方便。乃至攝受強黨",
    "T31n1615_001:0858b22": "方便。如是名王無有放逸專思機務。",
    "T31n1615_001:0858b23": "云何名王無有放逸善守府庫。謂有國王。廣",
    "T31n1615_001:0858b24": "營事業。巧營事業。善持事業。善觀事業。善禁",
    "T31n1615_001:0858b25": "王門。善禁宮門。善禁府庫。又於俳優技樂",
    "T31n1615_001:0858b26": "笑弄倡逸等所。不以非量而費財寶。亦不耽",
    "T31n1615_001:0858b27": "樂博弈戲等。如是名王無有放逸善守府庫。",
    "T31n1615_001:0858b28": "云何名王無有放逸專修法行。謂有國王於",
    "T31n1615_001:0858b29": "世所知柔和淳質。聰慧辯才得理解脫。巧便",
    "T31n1615_001:0858c01": "無害樂無害法。所有沙門若婆羅門而能數",
    "T31n1615_001:0858c02": "往禮敬諮問。云何為善。云何不善。何等有罪。",
    "T31n1615_001:0858c03": "何等無罪。作何等業能致吉祥遠離諸惡。既",
    "T31n1615_001:0858c04": "得聞已善能勗勵如說修行。亦能時時惠施",
    "T31n1615_001:0858c05": "樹福受齋學戒。如是名王無有放逸專修法",
    "T31n1615_001:0858c06": "行。若有國王。成就如是五方便門。當知此王",
    "T31n1615_001:0858c07": "不退現法後法義利。略前四門不退現法所",
    "T31n1615_001:0858c08": "有義利。最後一門不退後法所有義利。云何",
    "T31n1615_001:0858c09": "名為王可愛法。大王當知。略有五種諸王可",
    "T31n1615_001:0858c10": "愛可樂可欣可意之法。何等為五。一世所敬",
    "T31n1615_001:0858c11": "愛。二自在增上。三能摧怨敵。四善攝養身。五",
    "T31n1615_001:0858c12": "能往善趣。如是五種是王可愛可樂可欣可",
    "T31n1615_001:0858c13": "意之法。",
    "T31n1615_001:0858c14": "云何能引王可愛法。大王當知。略有五種能",
    "T31n1615_001:0858c15": "引諸王可愛之法。何等為五。一恩養世間。二",
    "T31n1615_001:0858c16": "英勇具足。三善權方便。四正受境界。五勤修",
    "T31n1615_001:0858c17": "法行。",
    "T31n1615_001:0858c18": "云何名王恩養世間。謂有國王。性本知足。於",
    "T31n1615_001:0858c19": "財寶門為性謹慎不邪貪著。如其所應積集",
    "T31n1615_001:0858c20": "財寶不廣營求。又有國王。性無貪悋。成就無",
    "T31n1615_001:0858c21": "貪白淨之法。以自所有庫藏珍財。隨力隨能",
    "T31n1615_001:0858c22": "給施一切貧窮孤露。又有國王。柔和忍辱。多",
    "T31n1615_001:0858c23": "以軟言曉喻國界。於時時間隨其所應頒賞",
    "T31n1615_001:0858c24": "爵祿。終不以彼非所能業惡業重業役任群",
    "T31n1615_001:0858c25": "臣。諸有違犯可矜恕罪。即便矜恕。諸有違犯",
    "T31n1615_001:0858c26": "不可恕罪。以實以時如理治罰。如是名王以",
    "T31n1615_001:0858c27": "正化法恩養世間。由王受行如是恩養世間",
    "T31n1615_001:0858c28": "法故。遂感世間之所敬愛。",
    "T31n1615_001:0858c29": "云何名王英勇具足。謂有國王。計策無惰武",
    "T31n1615_001:0859a01": "略圓滿。未降伏者而降伏之。已降伏者而攝",
    "T31n1615_001:0859a02": "護之。廣營事業如前。乃至。不甚耽樂博弈戲",
    "T31n1615_001:0859a03": "等。又善觀察應與不應勤於僚庶。應刑罰者",
    "T31n1615_001:0859a04": "正刑罰之。應攝養者正攝養之。如是名王英",
    "T31n1615_001:0859a05": "勇具足。由王受行如是英勇具足法故。遂能",
    "T31n1615_001:0859a06": "感得自在增上。",
    "T31n1615_001:0859a07": "云何名王善權方便。謂有國王。於應和好所",
    "T31n1615_001:0859a08": "作所成機務等事。如前乃至於應攝受大力",
    "T31n1615_001:0859a09": "朋黨所作所成機務等事。能正了知和好方",
    "T31n1615_001:0859a10": "便。乃至攝受強黨方便。如是名王善權方便。",
    "T31n1615_001:0859a11": "由王受行如是善權方便法故。遂能摧伏所",
    "T31n1615_001:0859a12": "有怨敵。",
    "T31n1615_001:0859a13": "云何名王正受境界。謂有國王善能籌量府",
    "T31n1615_001:0859a14": "庫增減。不奢不悋平等自處清正受用。眾雜",
    "T31n1615_001:0859a15": "受用勝妙受用。隨其時候所宜受用。與諸臣",
    "T31n1615_001:0859a16": "佐親屬受用。在於勝處而為受用。奏諸伎樂",
    "T31n1615_001:0859a17": "而為受用。無有愆失而為受用。無愆失者。謂",
    "T31n1615_001:0859a18": "疾惱時應食所宜。避所不宜於康豫時。消已",
    "T31n1615_001:0859a19": "方食若食未消。或食而利。皆不應食。應共食",
    "T31n1615_001:0859a20": "者。正現在前不應獨食。精妙上味詭擯餘人。",
    "T31n1615_001:0859a21": "如是名王正受境界。由王受行如是正受境",
    "T31n1615_001:0859a22": "界法故。遂能善巧攝養自身。",
    "T31n1615_001:0859a23": "云何名王勤修法行。謂有國王。具足淨信戒",
    "T31n1615_001:0859a24": "聞捨慧。",
    "T31n1615_001:0859a25": "云何名王具足淨信。謂有國王。信解他世信",
    "T31n1615_001:0859a26": "解當來淨不淨業及愛非愛果與異熟。如是",
    "T31n1615_001:0859a27": "名王具足淨信。",
    "T31n1615_001:0859a28": "云何名王具足淨戒。謂有國王。遠離殺生及",
    "T31n1615_001:0859a29": "不與取婬欲邪行妄語飲酒諸放逸處。如是",
    "T31n1615_001:0859b01": "名王具足淨戒。",
    "T31n1615_001:0859b02": "云何名王具足淨聞。謂有國王。於現法義於",
    "T31n1615_001:0859b03": "後法義及於現法後法等義眾妙法門。善聽",
    "T31n1615_001:0859b04": "善受習誦通利。專意研究善見善達。如是名",
    "T31n1615_001:0859b05": "王具足淨聞。云何名王具足淨捨。謂有國王。",
    "T31n1615_001:0859b06": "雖在慳垢所纏眾中心恒清淨。遠離慳垢而",
    "T31n1615_001:0859b07": "處居家。常行棄捨舒手樂施。好興祠福惠捨",
    "T31n1615_001:0859b08": "圓滿。於布施時常樂平等。如是名王具足淨",
    "T31n1615_001:0859b09": "捨。",
    "T31n1615_001:0859b10": "云何名王具足淨慧。謂有國王。如實了知善",
    "T31n1615_001:0859b11": "不善法。有罪無罪。修與不修。勝劣黑白。於廣",
    "T31n1615_001:0859b12": "分別諸緣生法。亦如實知。縱令失念生惡貪",
    "T31n1615_001:0859b13": "欲瞋恚忿恨覆惱慳嫉幻誑諂曲無慚無愧惡",
    "T31n1615_001:0859b14": "欲惡見。而心覺悟並不堅住。如是名王具足",
    "T31n1615_001:0859b15": "淨慧。如是名王勤修法行。由王受行此法行",
    "T31n1615_001:0859b16": "故能往善趣。如是五種能引發王可愛之法。",
    "T31n1615_001:0859b17": "能引諸王現法後法所有利益。謂初四種能",
    "T31n1615_001:0859b18": "引發王現法利益。最後一種能引發王後法",
    "T31n1615_001:0859b19": "利益。",
    "T31n1615_001:0859b20": "復次大王當知。我已略說王之過失。王之功",
    "T31n1615_001:0859b21": "德。王衰損門。王方便門。王可愛法及能引發",
    "T31n1615_001:0859b22": "王可愛法。是故大王。應當修學。王之過失宜",
    "T31n1615_001:0859b23": "當遠離。王之功德宜當修習。王衰損門宜當",
    "T31n1615_001:0859b24": "遠離。王方便門宜當修學。王可愛法宜當希",
    "T31n1615_001:0859b25": "慕。能引發王可愛之法宜當受行。大王。若能",
    "T31n1615_001:0859b26": "如是修學。當獲一切利益安樂。",
    "T31n1615_001:0859b27": "復次依行差別建立三士。謂下中上。無自利",
    "T31n1615_001:0859b28": "行無利他行名為下士。有自利行無利他行",
    "T31n1615_001:0859b29": "有利他行無自利行名為中士。有自利行有",
    "T31n1615_001:0859c01": "利他行名為上士。",
    "T31n1615_001:0859c02": "復有四種補特伽羅。或有行惡而非樂惡。或",
    "T31n1615_001:0859c03": "有樂惡而非行惡。或有行惡亦復樂惡。或非",
    "T31n1615_001:0859c04": "行惡亦非樂惡。若信諸惡能感當來非愛果",
    "T31n1615_001:0859c05": "報。由失念故。或放逸故。近惡友故。造作惡行",
    "T31n1615_001:0859c06": "是名行惡而非樂惡。若先世來串習惡故。喜",
    "T31n1615_001:0859c07": "樂諸惡惡欲所牽。彼由親近善丈夫故。聞正",
    "T31n1615_001:0859c08": "法故。如理作意為依止故。見諸惡行能感當",
    "T31n1615_001:0859c09": "來非愛果報。自勉自勵遠離諸惡。是名樂惡",
    "T31n1615_001:0859c10": "而非行惡。若性樂惡而不遠離。是名行惡亦",
    "T31n1615_001:0859c11": "復樂惡。若有為性不樂諸惡亦能遠離。名非",
    "T31n1615_001:0859c12": "行惡亦非樂惡。此中行惡亦樂惡者是名下",
    "T31n1615_001:0859c13": "士。若有行惡而非樂惡。或有樂惡而非行惡",
    "T31n1615_001:0859c14": "是名中士。若非行惡亦非樂惡是名上士。",
    "T31n1615_001:0859c15": "復有三士一重受欲。二重事務。三重正法。",
    "T31n1615_001:0859c16": "初名下士。次名中士。後名上士。",
    "T31n1615_001:0859c17": "復有三種補特伽羅。一以非事為自事。二以",
    "T31n1615_001:0859c18": "自事為自事。三以他事為自事。若行惡行以",
    "T31n1615_001:0859c19": "自存活。名以非事為自事。若怖惡行修行善",
    "T31n1615_001:0859c20": "行。名以自事為自事。若諸菩薩以他事為自",
    "T31n1615_001:0859c21": "事等。初名下士。次名中士。後名上士。",
    "T31n1615_001:0859c22": "又諸國王有三圓滿。謂果報圓滿。士用圓滿。",
    "T31n1615_001:0859c23": "功德圓滿。若諸國王生富貴家。長壽少病有",
    "T31n1615_001:0859c24": "大宗葉。成就俱生。聰利之慧。是王名為果報",
    "T31n1615_001:0859c25": "圓滿。若諸國王善權方便所攝持故。恒常成",
    "T31n1615_001:0859c26": "就圓滿英勇。是王名為士用圓滿。若諸國王",
    "T31n1615_001:0859c27": "任持正法。名為法王安住正法。名為大王。與",
    "T31n1615_001:0859c28": "內宮王子群臣英傑豪貴國人共修惠施。樹",
    "T31n1615_001:0859c29": "福受齋堅持禁戒。是王名為功德圓滿。果報",
    "T31n1615_001:0860a01": "圓滿者。受用先世淨業果報。士用圓滿者。受",
    "T31n1615_001:0860a02": "用現法可愛之果。功德圓滿者。亦於當來受",
    "T31n1615_001:0860a03": "用圓滿淨業果報。若有國王三種圓滿皆不",
    "T31n1615_001:0860a04": "具足。名為下士。若有果報圓滿或士用圓滿",
    "T31n1615_001:0860a05": "或俱圓滿。名為中士。若三圓滿無不具足。名",
    "T31n1615_001:0860a06": "為上士。復有三臣。一有忠信無伎能智慧。二",
    "T31n1615_001:0860a07": "有忠信伎能無智慧。三具忠信伎能智慧。初",
    "T31n1615_001:0860a08": "名下士。次名中士。後名上士。若不忠信無有",
    "T31n1615_001:0860a09": "伎能亦無智慧。當知此臣下中之下。",
    "T31n1615_001:0860a10": "又有四語。一非愛似愛。二愛似非愛。三非愛",
    "T31n1615_001:0860a11": "似非愛。四愛似愛。諸有語言辭句善順。然非",
    "T31n1615_001:0860a12": "所宜。是名初語。或有語言辭句勃逆。然是所",
    "T31n1615_001:0860a13": "宜。是第二語。或有語言辭句勃逆。亦非所宜。",
    "T31n1615_001:0860a14": "是第三語。或有語言辭句善順。亦是所宜。",
    "T31n1615_001:0860a15": "是第四語。若有宣說非愛似非愛。非愛似愛",
    "T31n1615_001:0860a16": "語者。是下士。若有宣說愛似非愛語者。是中",
    "T31n1615_001:0860a17": "士。若有宣說愛似愛語者。是上士。",
    "T31n1615_001:0860a18": "復有三種。受諸欲者。或有受欲。非法猛浪積",
    "T31n1615_001:0860a19": "集財寶不能安樂。正養己身及與妻子廣說",
    "T31n1615_001:0860a20": "乃至不於沙門婆羅門所修殖福田。或有受",
    "T31n1615_001:0860a21": "欲。以法或非法猛浪或非積集財寶能以安",
    "T31n1615_001:0860a22": "樂。正養己身妻子眷屬及知友等。不於沙門",
    "T31n1615_001:0860a23": "婆羅門所修殖福田。或有受欲。一向以法及",
    "T31n1615_001:0860a24": "不猛浪積集財寶能以安樂。正養己身。廣說",
    "T31n1615_001:0860a25": "乃至能於沙門婆羅門所修殖福田。此三種",
    "T31n1615_001:0860a26": "中。初名下士。次名中士。後名上士。",
    "T31n1615_001:0860a27": "復有三人。一者有人。貪染而食愛著饕餮。乃",
    "T31n1615_001:0860a28": "至耽湎不見過患。不知出離。二者有人。思擇",
    "T31n1615_001:0860a29": "而食不染不著亦不饕餮。吞吸迷悶堅住耽",
    "T31n1615_001:0860b01": "湎。深見過患善知出離。而於此食未斷未知。",
    "T31n1615_001:0860b02": "三者有人。思擇而食不生貪染。廣說乃至深",
    "T31n1615_001:0860b03": "見過患善知出離。又於此食已斷已知。初名",
    "T31n1615_001:0860b04": "下士。次名中士。後名上士。復依施物說有三",
    "T31n1615_001:0860b05": "人。一者有人。所施之物但具妙香不具美妙",
    "T31n1615_001:0860b06": "味之與觸。二者有人。所施之物具妙香味而",
    "T31n1615_001:0860b07": "無妙觸。三者有人所施之物具足美妙香味",
    "T31n1615_001:0860b08": "與觸。初名下士。次名中士。後名上士。",
    "T31n1615_001:0860b09": "又依施田說有三人。一者有人。於愛於恩而",
    "T31n1615_001:0860b10": "行惠施。二者有人。於貧苦田而行惠施。三者",
    "T31n1615_001:0860b11": "有人。於具功德最勝福田而行惠施。初名下",
    "T31n1615_001:0860b12": "士。次名中士。後名上士。復有差別。施於所",
    "T31n1615_001:0860b13": "愛名為下士。施於有恩名為中士。施於貧苦",
    "T31n1615_001:0860b14": "具德勝田名為上士。",
    "T31n1615_001:0860b15": "又依施心說有三人。一者有人。將欲惠施先",
    "T31n1615_001:0860b16": "心歡喜。正惠施時心不清淨。惠施已後尋復",
    "T31n1615_001:0860b17": "追悔。二者有人。先心歡喜。施時心淨。施已追",
    "T31n1615_001:0860b18": "悔。三者有人先心歡喜。施時心淨。施已無悔。",
    "T31n1615_001:0860b19": "初名下士。次名中士。後名上士。",
    "T31n1615_001:0860b20": "復於受持戒福業事建立三人。一者有人。但",
    "T31n1615_001:0860b21": "離一分非一切時。常能遠離。唯自遠離。不勸",
    "T31n1615_001:0860b22": "他離亦不讚美。見同法者心不歡喜是名下",
    "T31n1615_001:0860b23": "士。二者有人。離一切分一切時離。唯自遠離",
    "T31n1615_001:0860b24": "不勸他人亦不讚美。見同法者心不歡喜。是",
    "T31n1615_001:0860b25": "名中士。三者有人。一切俱現。是名上士。",
    "T31n1615_001:0860b26": "又於受持禁戒處所建立三人。一者有人。住",
    "T31n1615_001:0860b27": "惡說法毘奈耶中受持禁戒。二者有人。住善",
    "T31n1615_001:0860b28": "說法毘奈耶中受持禁戒而有缺漏。三者有",
    "T31n1615_001:0860b29": "人。即住於此受持禁戒而不缺漏。初名下士。",
    "T31n1615_001:0860c01": "次名中士。後名上士。",
    "T31n1615_001:0860c02": "又於受持戒心建立三人。一者有人。為活命",
    "T31n1615_001:0860c03": "故受持禁戒。二者有人。為生天故受持禁戒。",
    "T31n1615_001:0860c04": "三者有人。為涅槃故受持禁戒。初名下士。次",
    "T31n1615_001:0860c05": "名中士。後名上士。",
    "T31n1615_001:0860c06": "又於受持別解脫律儀說有三人。一者有人。",
    "T31n1615_001:0860c07": "唯能受持近住律儀。二者有人。亦能受持近",
    "T31n1615_001:0860c08": "事律儀。三者有人。亦能受持苾芻律儀。初名",
    "T31n1615_001:0860c09": "下士。次名中士。後名上士。",
    "T31n1615_001:0860c10": "又於受持苾芻律儀說有三人。一者有人。唯",
    "T31n1615_001:0860c11": "能成就受具足支。無受隨法諸學處支。亦無",
    "T31n1615_001:0860c12": "隨護他人心支。亦無隨護如先所受諸學處",
    "T31n1615_001:0860c13": "支。二者有人。成前三支。無後一支。三者有",
    "T31n1615_001:0860c14": "人。具成四支。初名下士。次名中士。後名上",
    "T31n1615_001:0860c15": "士。又有三人。一者有人。唯成就別解脫律儀。",
    "T31n1615_001:0860c16": "二者有人。成別解脫靜慮律儀。三者有人。成",
    "T31n1615_001:0860c17": "別解脫靜慮無漏三種律儀。初名下士。次名",
    "T31n1615_001:0860c18": "中士。後名上士。又有三人。一者有人。唯能成",
    "T31n1615_001:0860c19": "就非律儀非不律儀攝所受戒律儀。二者有",
    "T31n1615_001:0860c20": "人。亦能成就聲聞等相應所受戒律儀。三者",
    "T31n1615_001:0860c21": "有人。亦能成就菩提薩埵所受戒律儀。初名",
    "T31n1615_001:0860c22": "下士。次名中士。後名上士。",
    "T31n1615_001:0860c23": "復依修習思惟方便建立三人。一者有人。唯",
    "T31n1615_001:0860c24": "得勵力運轉思惟。二者有人。有間運轉設得",
    "T31n1615_001:0860c25": "無間要作功用方能運轉。三者有人。已得成",
    "T31n1615_001:0860c26": "就任運思惟。初名下士。次名中士。後名上士。",
    "T31n1615_001:0860c27": "又依已得修差別故建立三人。一者有人。已",
    "T31n1615_001:0860c28": "得內心奢摩他定未得增上慧法毘鉢舍那。",
    "T31n1615_001:0860c29": "二者有人。已得增上慧法毘鉢舍那未得內",
    "T31n1615_001:0861a01": "心奢摩他定。三者有人。俱得二種。初名下士。",
    "T31n1615_001:0861a02": "次名中士。後名上士。",
    "T31n1615_001:0861a03": "又有三人。一者有人。已得有尋有伺三摩地。",
    "T31n1615_001:0861a04": "二者有人。已得無尋唯伺三摩地。三者有人。",
    "T31n1615_001:0861a05": "已得無尋無伺三摩地。初名下士。次名中士。",
    "T31n1615_001:0861a06": "後名上士。",
    "T31n1615_001:0861a07": "又依住修差別建立三人。一者有人。住染污",
    "T31n1615_001:0861a08": "靜慮。二者有人。住世間清淨靜慮。三者有人。",
    "T31n1615_001:0861a09": "住無漏靜慮。初名下士。次名中士。後名上士。",
    "T31n1615_001:0861a10": "王法正理論一卷"
}