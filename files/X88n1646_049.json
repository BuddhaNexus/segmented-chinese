{
    "X88n1646_049:0277b10": "居士傳四十九",
    "X88n1646_049:0277b12": "周景文姚孟長傳",
    "X88n1646_049:0277b13": "周景文名順昌。江南吳縣人也。萬歷四十一年登進",
    "X88n1646_049:0277b14": "士第。痛祿不逮。親署所居曰蓼菴。題其壁曰咬菜。留",
    "X88n1646_049:0277b15": "先澤。焚香問自心選。福州推官強直。與稅監高宷忤。",
    "X88n1646_049:0277b16": "幾得禍。會宷罷去乃解。臨民慈。嘗曰。吾為刑官六年。",
    "X88n1646_049:0277b17": "從不敢一用夾棍周內人也。擢吏部主事。天啟初官",
    "X88n1646_049:0277b18": "文選司員外。署選事。絕請託。抑僥倖。餽問一無所受。",
    "X88n1646_049:0277b19": "素信奉佛法。其在官暇則稱佛號。日課千聲以為常。",
    "X88n1646_049:0277b20": "不携妻子從。家奴六人。日需米五升錢十枚而已。頃",
    "X88n1646_049:0277b21": "之告歸。家居城西里。有龍樹菴僧傅公修雲棲之教。",
    "X88n1646_049:0277b22": "景文為倡募。廣其放生之池。又嘗與竹塢僧斷言善。",
    "X88n1646_049:0277b23": "一日請斷言演瑜伽施食法。有假寐於側者夢所散",
    "X88n1646_049:0277b24": "粟皆化為蓮華。斷言嘗以血書蓮華經。景文見而讚",
    "X88n1646_049:0277c01": "曰。是血是經。非血非經。為無著華。為如意寶。書者誦",
    "X88n1646_049:0277c02": "者皆從空現。向之所夢亦若是而已矣。會魏忠賢擅",
    "X88n1646_049:0277c03": "權。黨禍作。嘉善魏大中被逮。過蘇。景文往餞之。與同",
    "X88n1646_049:0277c04": "臥起三日。旂尉屢趣行。景文怒罵忠賢不已。旂尉歸",
    "X88n1646_049:0277c05": "以告忠賢。御史倪文煥承忠賢旨。劾景文不當與罪",
    "X88n1646_049:0277c06": "人連姻。且誣景文署選郎時贜罪。忠賢即矯旨削籍。",
    "X88n1646_049:0277c07": "前巡撫周起元以忤忠賢罷。至是織造李實追論起",
    "X88n1646_049:0277c08": "元并誣景文請屬有所乾沒。天啟六年三月與起元",
    "X88n1646_049:0277c09": "次第被逮。景文聞意色甚閒徐。為僧書小雲棲三字",
    "X88n1646_049:0277c10": "額已。出詣有司。將發。與文湛持書曰。弟一生向志節",
    "X88n1646_049:0277c11": "一路著力。是弟不濟處。出門便與宦官為仇。畢竟以",
    "X88n1646_049:0277c12": "此輩結局。然不可謂非天之所以成我。此時工夫正",
    "X88n1646_049:0277c13": "欲使怨親平等。貪戀俱忘。急消却一段憤激之心。歡",
    "X88n1646_049:0277c14": "喜順受方是實地也。景文家居行義甚高。又數為有",
    "X88n1646_049:0277c15": "司。陳說閭閻疾苦狀。及白他冤抑甚眾。以故士民甚",
    "X88n1646_049:0277c16": "德之。逮者至。士民莫不憤。宣詔日。士民不期而集至",
    "X88n1646_049:0277c17": "數萬人。咸執香為周吏部乞命。諸生王節文震亨等",
    "X88n1646_049:0277c18": "前謁巡撫毛一鷺。請以民情上聞。眾遂直前逼緹騎。",
    "X88n1646_049:0277c19": "緹騎厲聲叱之。眾怒大譟毆緹騎。有死者。城中沸騰。",
    "X88n1646_049:0277c20": "一鷺僅得免。景文中夜乘閒就道。或勸以自裁。景文",
    "X88n1646_049:0277c21": "曰。大丈夫末後一著定當俊偉。且若輩為所欲為者。",
    "X88n1646_049:0277c22": "苦無大人君子張胆明目教誨之耳。吾不可以徒死",
    "X88n1646_049:0277c23": "也。既發。復與湛持書曰。二鼓登舟。旌旗戈戟相望於",
    "X88n1646_049:0277c24": "道。周生此行亦可謂不落寞矣。朔日已渡江。回首閶",
    "X88n1646_049:0278a01": "關不勝贓然。然日來得素患難學問。朝夕與虎狼為",
    "X88n1646_049:0278a02": "伍。亦覺無入而不自得也。既至京。下詔獄坐贓三千",
    "X88n1646_049:0278a03": "金。被考時大聲呼曰。汝不畏天地耶。奈何必欲置吾",
    "X88n1646_049:0278a04": "輩死。天下忠臣義士多矣。汝能盡殺耶。更極口罵忠",
    "X88n1646_049:0278a05": "賢。鎮撫官許顯純命椎擊其齒。齒盡落。顯純自起問",
    "X88n1646_049:0278a06": "曰復能罵魏公否。景文噀血唾其面。罵益厲。遂於夜",
    "X88n1646_049:0278a07": "中潛斃之。明年莊烈即位。誅魏忠賢。倪文煥．毛一鷺",
    "X88n1646_049:0278a08": "等連坐有差。贈景文太常卿。諡忠介(年譜．燼餘集．明史．北行日譜)。",
    "X88n1646_049:0278a09": "姚孟長名希孟。亦吳縣人也。為諸生。與舅文湛持往",
    "X88n1646_049:0278a10": "來東林。切劘道義。萬歷四十七年成進士。改庶吉士。",
    "X88n1646_049:0278a11": "時景文方官吏部。以志節相厲。並持清議。韓爌劉一",
    "X88n1646_049:0278a12": "燝執政甚器孟長。遇大事多所咨決。天啟五年黨禍",
    "X88n1646_049:0278a13": "既作。孟長以母喪歸給事中。楊所修以孟長負東林",
    "X88n1646_049:0278a14": "望。劾為繆昌期死黨。遂削籍。崇禎初起左贊善。再遷",
    "X88n1646_049:0278a15": "右庶子日講官。又為溫體仁所嫉。左遷少詹事。掌南",
    "X88n1646_049:0278a16": "京翰林院。平居歸信三寶。有宏護之志。初母文氏在",
    "X88n1646_049:0278a17": "時奉佛謹。孟長居喪蔬食三年。晝夜誦佛經為母回",
    "X88n1646_049:0278a18": "向西方。大祥日禮懺甫畢。五色雲見。光照四野。及居",
    "X88n1646_049:0278a19": "南京搜覧傳記。著佛法金湯徵文錄十卷。其序云。盖",
    "X88n1646_049:0278a20": "聞尸林首唱。三車顯出宅之因。葱嶺誕敷。五印示安",
    "X88n1646_049:0278a21": "心之要。一十八梵之作禮堪忍雲驅。六十七載之潛",
    "X88n1646_049:0278a22": "符重溟葦汎。金舂玉撞廣開兜率之音。樹植花敷普",
    "X88n1646_049:0278a23": "現優曇之瑞。具四德三伊之相。性海同舟。悟八空萬",
    "X88n1646_049:0278a24": "法之歸。真如共域。盧行者徵風幡之義。尚以肉身止",
    "X88n1646_049:0278b01": "廊廡之間。龐居士破人我之藩。竟以素衣說團欒之",
    "X88n1646_049:0278b02": "話。蔭法雲之藹藹。並禮蓮趺。曜慧日之昭昭。悉依蘭",
    "X88n1646_049:0278b03": "若。瓶槃釵釧融大冶而總是一金。酥酪醍醐調法羮",
    "X88n1646_049:0278b04": "而攪成一味。賊子無非佛子。凡生即繫聖生。倘仡仡",
    "X88n1646_049:0278b05": "而崇墉。將拒何人於域外。且馮馮而浚險。反淪彼界",
    "X88n1646_049:0278b06": "於塹中。金湯之義敢問所安。曰非也。佛果圓因尚有",
    "X88n1646_049:0278b07": "十僊之劣昧。法音震旦未免六宗之崢嶸。遇竊法之",
    "X88n1646_049:0278b08": "真人亦可碎琴而収座下。破異見之剎利已自投崖",
    "X88n1646_049:0278b09": "而坐巖間。棲棲泛般若之江如愚若訥。怡怡了涅槃",
    "X88n1646_049:0278b10": "之債混迹韜光。劍嶺刀山涌乳傷罽賓之難。引腸掛",
    "X88n1646_049:0278b11": "胃捧心興靜藹之悲。瑞相巍峨化作楮錢流水。瑤宮",
    "X88n1646_049:0278b12": "矗直何當葭管飛灰。但見古廟香爐蜘封鼠竄。即有",
    "X88n1646_049:0278b13": "庭前栢樹蟻穴鵶鳴。故須東土闡西土之淨因。端仗",
    "X88n1646_049:0278b14": "人王開法王之秘密。篸篸時秀能降憍慢之幢。几几",
    "X88n1646_049:0278b15": "元臣廣集芬陀之社。轉法輪於金殿旭日晨開。揚祖",
    "X88n1646_049:0278b16": "德於祇園粲花齒落。運目犍連之神力或像起夫旃",
    "X88n1646_049:0278b17": "檀。現窣堵波之莊嚴或塔奉其牙髮。披精進鎧焚香",
    "X88n1646_049:0278b18": "結十萬之緣。依堅固林開池布六賢之坐。凡此勝事",
    "X88n1646_049:0278b19": "具在前篇。但有緒言聊申末簡。道岸覩紫金之相。此",
    "X88n1646_049:0278b20": "相本同妙明。舍衛放白毫之光。此光誰無慧燄。誕心",
    "X88n1646_049:0278b21": "田之嘉種粲若芬花。護髻頂之鬘陀皎同秋月。振綱",
    "X88n1646_049:0278b22": "維以覺世。聲聲成替戾之音。餐禮義以肥身。處處作",
    "X88n1646_049:0278b23": "乳糜之供。彰九德六德以至三德即是菩提道塲。修",
    "X88n1646_049:0278b24": "一度二度以圓六度漸至琉璃寶所。碧潭澄沚沸鼎",
    "X88n1646_049:0278c01": "生解脫之門。白酒清鹽甘露現清凉之味。豈特以淨",
    "X88n1646_049:0278c02": "而化穢。抑能顯威以達權。電掣魔軍劍揮賊首。波旬",
    "X88n1646_049:0278c03": "作供破煩惱而獻密言。近護出家擲化籌而盈丈室。",
    "X88n1646_049:0278c04": "非患諸邪之害正。而患邪自我生。何慮群醜之弗賓。",
    "X88n1646_049:0278c05": "而慮醜從中伏。八識田起黑風之浪罪染氷紈。四威",
    "X88n1646_049:0278c06": "儀破白淨之容業琱藍璧。猴冠羊質難參獅座之旁。",
    "X88n1646_049:0278c07": "蜉羽蝣裳豈是象王之子。等三綱於敝屣恐三歸莫",
    "X88n1646_049:0278c08": "浣其愆。視一本如弁髦詎一乘頓寬其網。行同饕餮",
    "X88n1646_049:0278c09": "則黍稷非馨。性比豺狼恐泥犁莫貸。七寶八珍之布",
    "X88n1646_049:0278c10": "施何事張皇。一方五老之參承未為了却。敢略鑒其",
    "X88n1646_049:0278c11": "真贋用微辨其薰蕕。因先德燦列之言。冠華嚴攝屬",
    "X88n1646_049:0278c12": "之義。外護非殊內護十善知歸。心光即是佛光三乘",
    "X88n1646_049:0278c13": "同入。隨所示現自有大覺明師。痛下劄椎未許盲拳",
    "X88n1646_049:0278c14": "瞎棒。用是無憂樹下不成荊棘之林。大術胎中剛下",
    "X88n1646_049:0278c15": "淤泥之種。爰清疆界稍峻坊閑。略具苦心敬質明眼。",
    "X88n1646_049:0278c16": "十方菩薩。建大法園。安隱熏修。樹精進旛。即此身心",
    "X88n1646_049:0278c17": "樂邦淨域。勿使性相。而生薄蝕。序華嚴十地品第一。",
    "X88n1646_049:0278c18": "法器充周能戒而定。彼堅固體道。果是證耶。緇素耶。",
    "X88n1646_049:0278c19": "非渭而涇。嵩公之論。明德維馨。序輔教第二。式廓九",
    "X88n1646_049:0278c20": "有。赫曦方中。宣大法音。道隆而隆。普濟羣迷。陰翊王",
    "X88n1646_049:0278c21": "度。永明後身。筆垂秋露。序高皇御製文附宋濂文第",
    "X88n1646_049:0278c22": "三。爰有達人。丕扶名教。有倫有脊。可以言斆。隨所住",
    "X88n1646_049:0278c23": "處。戒水沉香。世出世間。圓滿道塲。序金湯名義第四。",
    "X88n1646_049:0278c24": "夢幻泡影。至人所憎。十力調御。遊戲作賓。非樹非臺。",
    "X88n1646_049:0279a01": "去來自在。皓月當空。不傷靉靆。序應化諸賢第五。阿",
    "X88n1646_049:0279a02": "闍世王。護正法眼。外道縱橫。利用刪剗。佛始漢至。夢",
    "X88n1646_049:0279a03": "託南宮。哲王代生。法鼓逢逢。序護法人王第六。維屏",
    "X88n1646_049:0279a04": "維翰。繄惟宗工。蔭此瓊柯。而扇芳風。蓮社初藹。藹藹",
    "X88n1646_049:0279a05": "吉士。菡萏香來。是人心蘂。序晉宋以下宰官居士第",
    "X88n1646_049:0279a06": "七。碑碣巋而。至唐始盛。有筆如椽。讚彼清淨。無縫為",
    "X88n1646_049:0279a07": "塔。太虗為紙。誰能銘者。舉似裴李。序有唐宰官居士",
    "X88n1646_049:0279a08": "第八。一華五葉。似似繩繩。何假薙披。鏡拭波澄。碩德",
    "X88n1646_049:0279a09": "名勳。道林斯馤。眾法森羅。原非門外。序宋元宰官居",
    "X88n1646_049:0279a10": "士第九。身心沉霾。等於陰曀。附影吠聲。元津思枻。山",
    "X88n1646_049:0279a11": "藪藏疾。是曰不然。攘之剔之。辨其媸妍。序響附第十。",
    "X88n1646_049:0279a12": "尋移疾歸。家居二年卒。福王時贈禮部右侍郎。諡文",
    "X88n1646_049:0279a13": "毅(金湯徵文錄．明文偶鈔．明史)。",
    "X88n1646_049:0279a14": "知歸子曰。予嘗過支硎中峯寺。僧念庭言。寺故王氏",
    "X88n1646_049:0279a15": "宅。明天啟間捨為寺。以居蒼雪法師。立書契。戒子孫。",
    "X88n1646_049:0279a16": "不得有所求責。而景文．湛持．孟長三君子。皆署名其",
    "X88n1646_049:0279a17": "後為左證。因出以相示。嗚呼。百餘年來死生代遷。朝",
    "X88n1646_049:0279a18": "市之間亦多故矣。而蒼雪門庭修整如昔日。如王氏",
    "X88n1646_049:0279a19": "者可不謂智矣乎。宜其為三君子所樂與也。",
    "X88n1646_049:0279a20": "汪大紳云。椒山先生不以做成鐵脊漢滿願。蓼洲",
    "X88n1646_049:0279a21": "先生不以志節為有濟。此是兩先生篤志於道處。",
    "X88n1646_049:0279a22": "然即此是兩先生一大障。使兩先生見道分明。便",
    "X88n1646_049:0279a23": "知學道無他伎倆。只是破此一障耳。破此一障乃",
    "X88n1646_049:0279a24": "知南山望見北山高。早已兩個文殊。早已攝入鐵",
    "X88n1646_049:0279b01": "圍山中。兩先生決定悔此為失言矣。龍湖先生跋",
    "X88n1646_049:0279b02": "椒山公集云。道學家能辦否。參禪家能辦否。念佛",
    "X88n1646_049:0279b03": "家能辦否。下語如雷如霆。臨濟棒。德山喝。不是過",
    "X88n1646_049:0279b04": "也。司空見慣渾無事。所以判得分明曰。吾知其必",
    "X88n1646_049:0279b05": "不能也。又曰。生平求友覔半箇椒山不可得。嗚呼",
    "X88n1646_049:0279b06": "非真實學道人。安能發此千古傷心之言乎。",
    "X88n1646_049:0279b07": "又云。孟長於佛法中善善惡惡有春秋之志。其序"
}