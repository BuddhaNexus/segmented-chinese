{
    "X30n0605_009:0813a01": "科註妙法蓮華經卷第九",
    "X30n0605_009:0813a02": "宋　柯山金谿棲雲沙門　守倫　註",
    "X30n0605_009:0813a03": "明　玉谿菩提菴沙門　法濟　參訂",
    "X30n0605_009:0813a04": "　　吳興瓶城居士　閔夢得　較刻",
    "X30n0605_009:0813a05": "△三不輕品引信毀罪福證勸流通二初申品目。",
    "X30n0605_009:0813a06": "玅法蓮華經常不輕菩薩品第二十",
    "X30n0605_009:0813a07": "內懷不輕之解外敬不輕之境身立不輕之行口",
    "X30n0605_009:0813a08": "宣不輕之教人作不輕之目不輕之解者法華論",
    "X30n0605_009:0813a09": "云此菩薩知眾生有佛性不敢輕之佛性有五正",
    "X30n0605_009:0813a10": "因佛性通亘本當緣了佛性種子本有非適今也",
    "X30n0605_009:0813a11": "果性果果性定當得之決不虗也是名不輕之解",
    "X30n0605_009:0813a12": "將解以歷人彼亦如此是名敬不輕之境敬此境",
    "X30n0605_009:0813a13": "故名不輕之行宣此語故名不輕之教昔毀者以",
    "X30n0605_009:0813a14": "此目人今經家以此目品見實三昧經云佛為父",
    "X30n0605_009:0813a15": "王說一切皆是佛王問一切眾生即是佛不佛答",
    "X30n0605_009:0813a16": "若如實見眾生於其即是佛私類此語若不如實",
    "X30n0605_009:0813a17": "見佛於其則非聖譬猶初學射的多乖少當若以",
    "X30n0605_009:0813a18": "地為的無往不著若分別賢聖孰是孰非如實觀",
    "X30n0605_009:0813a19": "之即是佛也初是因緣解後是圓教解此品引人",
    "X30n0605_009:0813a20": "為證證五品功德深六根報重我昔隨喜獲現生",
    "X30n0605_009:0813a21": "後報以募流通也。△二釋經文二初長行二偈頌",
    "X30n0605_009:0813a22": "初文又三初雙指前品罪福二初指罪。",
    "X30n0605_009:0813a23": "爾時佛告得大勢菩薩摩訶薩汝今當知若比丘比",
    "X30n0605_009:0813a24": "丘尼優婆塞優婆夷持法華經者若有惡口罵詈誹",
    "X30n0605_009:0813b01": "謗獲大罪報如前所說。",
    "X30n0605_009:0813b02": "如法師品說。△二指福。",
    "X30n0605_009:0813b03": "其所得功德如向所說眼耳鼻舌身意清淨。",
    "X30n0605_009:0813b04": "如功德品說。△二雙開今品信毀二初明事本七",
    "X30n0605_009:0813b05": "初時節。",
    "X30n0605_009:0813b06": "得大勢乃往古昔過無量無邊不可思議阿僧祇劫。",
    "X30n0605_009:0813b07": "△二名號。",
    "X30n0605_009:0813b08": "有佛名威音王如來應供正徧知明行足善逝世間",
    "X30n0605_009:0813b09": "解無上士調御丈夫天人師佛世尊。",
    "X30n0605_009:0813b10": "△三劫國。",
    "X30n0605_009:0813b11": "劫名離衰國名大成。",
    "X30n0605_009:0813b12": "△四說法。",
    "X30n0605_009:0813b13": "其威音王佛於彼世中為天人阿脩羅說法為求聲",
    "X30n0605_009:0813b14": "聞者說應四諦法度生老病死究竟涅槃為求辟支",
    "X30n0605_009:0813b15": "佛者說應十二因緣法為諸菩薩因阿耨多羅三藐",
    "X30n0605_009:0813b16": "三菩提說應六波羅蜜法究竟佛慧。",
    "X30n0605_009:0813b17": "△五壽命。",
    "X30n0605_009:0813b18": "得大勢是威音王佛壽四十萬億那由他恒河沙劫。",
    "X30n0605_009:0813b19": "△六正像。",
    "X30n0605_009:0813b20": "正法住世劫數如一閻浮提微塵像法住世劫數如",
    "X30n0605_009:0813b21": "四天下微塵其佛饒益眾生已然後滅度。",
    "X30n0605_009:0813b22": "△七二萬億佛。",
    "X30n0605_009:0813b23": "正法像法滅盡之後於此國土復有佛出亦號威音",
    "X30n0605_009:0813b24": "王如來應供正徧知明行足善逝世間解無上士調",
    "X30n0605_009:0813c01": "御丈夫天人師佛世尊如是次第有二萬億佛皆同",
    "X30n0605_009:0813c02": "一號。",
    "X30n0605_009:0813c03": "△二明本事三初總明時節。",
    "X30n0605_009:0813c04": "最初威音王如來既已滅度正法滅後。",
    "X30n0605_009:0813c05": "△二雙標兩人名。",
    "X30n0605_009:0813c06": "於像法中增上慢比丘有大勢力爾時有一菩薩比",
    "X30n0605_009:0813c07": "丘名常不輕。",
    "X30n0605_009:0813c08": "毀者因時名增上慢信者因時名常不輕。△三雙",
    "X30n0605_009:0813c09": "明得失二初就信者論得。",
    "X30n0605_009:0813c10": "得大勢以何因緣名常不輕是比丘凡有所見若比",
    "X30n0605_009:0813c11": "丘比丘尼優婆塞優婆夷皆悉禮拜讚歎而作是言",
    "X30n0605_009:0813c12": "我深敬汝等不敢輕慢所以者何汝等皆行菩薩道",
    "X30n0605_009:0813c13": "當得作佛而是比丘不專讀誦經典但行禮拜乃至",
    "X30n0605_009:0813c14": "遠見四眾亦復故往禮拜讚歎而作是言我不敢輕",
    "X30n0605_009:0813c15": "於汝等汝等皆當作佛。",
    "X30n0605_009:0813c16": "得正說之宏宗得流通之妙益名常不輕是人一",
    "X30n0605_009:0813c17": "凡有所見是理一皆悉禮拜是行一而作是言是",
    "X30n0605_009:0813c18": "教一此是開權顯實之四一也從乃至遠見下是",
    "X30n0605_009:0813c19": "本理一故往禮拜是本行一而作是言是本教一",
    "X30n0605_009:0813c20": "少人一其義可解此是開近顯遠之四一也文云",
    "X30n0605_009:0813c21": "不專讀誦經典但行禮拜者此是初隨喜人之位",
    "X30n0605_009:0813c22": "也隨喜一切法悉有安樂性皆一實相隨喜一切",
    "X30n0605_009:0813c23": "人皆有三佛性讀誦經典即了因性皆行菩薩道",
    "X30n0605_009:0813c24": "即緣因性不敢輕慢而復深敬者即正因性敬人",
    "X30n0605_009:0814a01": "敬法不起諍競即隨喜意也不輕深敬是如來座",
    "X30n0605_009:0814a02": "忍於打罵是如來衣以慈悲心常行不替即如來",
    "X30n0605_009:0814a03": "室也又深敬是意業不輕之說是口業故往禮拜",
    "X30n0605_009:0814a04": "是身業此三與慈悲俱即誓願安樂行也如此三",
    "X30n0605_009:0814a05": "四非流通妙益何耶。△二明毀者之失。",
    "X30n0605_009:0814a06": "四眾之中有生瞋恚心不淨者惡口罵詈言是無智",
    "X30n0605_009:0814a07": "比丘從何所來自言我不輕汝而與我等授記當得",
    "X30n0605_009:0814a08": "作佛我等不用如是虗妄授記如此經歷多年常被",
    "X30n0605_009:0814a09": "罵詈不生瞋恚常作是言汝當作佛說是語時眾人",
    "X30n0605_009:0814a10": "或以杖木瓦石而打擲之避走遠住猶高聲唱言我",
    "X30n0605_009:0814a11": "不敢輕於汝等汝等皆當作佛以其常作是語故增",
    "X30n0605_009:0814a12": "上慢比丘比丘尼優婆塞優婆夷號之為常不輕。",
    "X30n0605_009:0814a13": "有生瞋恚心不淨者不受四一也罵詈無智者由",
    "X30n0605_009:0814a14": "智知於理既言無智則不受理一比丘即不受人",
    "X30n0605_009:0814a15": "一從何所來不受行一虗妄授記不受教一經歷",
    "X30n0605_009:0814a16": "多年常被罵者此結不受開權顯實之四一也避",
    "X30n0605_009:0814a17": "走遠住高聲唱言亦復不受此不受開近顯遠本",
    "X30n0605_009:0814a18": "地之四一也常作是語故結信者深信不休也四",
    "X30n0605_009:0814a19": "眾為作不輕名者此結毀者訾毀不止也問釋迦",
    "X30n0605_009:0814a20": "出世踟蹰不說常不輕一見造次而言何也答本",
    "X30n0605_009:0814a21": "已有善故釋迦以小而將護之本未有善不輕以",
    "X30n0605_009:0814a22": "大而強毒之根緣不同故致爾耳。△三雙勸後二",
    "X30n0605_009:0814a23": "逆順亦名雙明信毀果報二初明信者果報二初",
    "X30n0605_009:0814a24": "明果報。",
    "X30n0605_009:0814b01": "是比丘臨欲終時於虗空中具聞威音王佛先所說",
    "X30n0605_009:0814b02": "法華經二十千萬億偈悉能受持即得如上眼根清",
    "X30n0605_009:0814b03": "淨耳鼻舌身意根清淨得是六根清淨已更增壽命",
    "X30n0605_009:0814b04": "二百萬億那由他歲廣為人說是法華經於時增上",
    "X30n0605_009:0814b05": "慢四眾比丘比丘尼優婆塞優婆夷輕賤是人為作",
    "X30n0605_009:0814b06": "不輕名者見其得大神通力樂說辨力大善寂力聞",
    "X30n0605_009:0814b07": "其所說皆信伏隨從是菩薩復化千萬億眾令住阿",
    "X30n0605_009:0814b08": "耨多羅三藐三菩提命終之後得值二千億佛皆號",
    "X30n0605_009:0814b09": "日月燈明於其法中說是法華經以是因緣復值二",
    "X30n0605_009:0814b10": "千億佛同號雲自在燈王於此諸佛法中受持讀誦",
    "X30n0605_009:0814b11": "為諸四眾說此經典故得是常眼清淨耳鼻舌身意",
    "X30n0605_009:0814b12": "諸根清淨於四眾中說法心無所畏得大勢是常不",
    "X30n0605_009:0814b13": "輕菩薩摩訶薩供養如是若干諸佛恭敬尊重讚歎",
    "X30n0605_009:0814b14": "種諸善根於後復值千萬億佛亦於諸佛法中說是",
    "X30n0605_009:0814b15": "經典功德成就當得作佛。",
    "X30n0605_009:0814b16": "信者論三報現得六根清淨生值燈明佛後值二",
    "X30n0605_009:0814b17": "千億佛神通力者是身業淨樂說辯力是口業淨",
    "X30n0605_009:0814b18": "大善寂力是意業淨。△二結會古今二初結會古今。",
    "X30n0605_009:0814b19": "得大勢於意云何爾時常不輕菩薩豈異人乎則我",
    "X30n0605_009:0814b20": "身是。",
    "X30n0605_009:0814b21": "昔之常不輕者即世尊之因身故云則我身是也。",
    "X30n0605_009:0814b22": "△二舉信勸順。",
    "X30n0605_009:0814b23": "若我於宿世不受持讀誦此經為他人說者不能疾",
    "X30n0605_009:0814b24": "得阿耨多羅三藐三菩提我於先佛所受持讀誦此",
    "X30n0605_009:0814c01": "經為人說故疾得阿耨多羅三藐三菩提。",
    "X30n0605_009:0814c02": "△二明毀者果報二初明得果。",
    "X30n0605_009:0814c03": "得大勢彼時四眾比丘比丘尼優婆塞優婆夷以瞋",
    "X30n0605_009:0814c04": "恚意輕賤我故二百億劫常不值佛不聞法不見僧",
    "X30n0605_009:0814c05": "千劫於阿鼻地獄受大苦惱畢是罪已復遇常不輕",
    "X30n0605_009:0814c06": "菩薩教化阿耨多羅三藐三菩提。",
    "X30n0605_009:0814c07": "毀者得善惡兩果謗故墮惡聞佛性名毒鼓之力",
    "X30n0605_009:0814c08": "護善果報此所謂謗亦成種也譬猶人之倒地還",
    "X30n0605_009:0814c09": "依地起然因謗毀尚獲妙果況復不生毀謗而能",
    "X30n0605_009:0814c10": "讚歎隨喜者耶。△二結會古今二初正結會。",
    "X30n0605_009:0814c11": "得大勢於汝意云何爾時四眾常輕是菩薩者豈異",
    "X30n0605_009:0814c12": "人乎今此會中跋陀婆羅等五百菩薩師子月等五",
    "X30n0605_009:0814c13": "百比丘尼思佛等五百優婆塞皆於阿耨多羅三藐",
    "X30n0605_009:0814c14": "三菩提不退轉者是。",
    "X30n0605_009:0814c15": "△二舉逆以顯順勸持以遮毀。",
    "X30n0605_009:0814c16": "得大勢當知是法華經大饒益諸菩薩摩訶薩能令",
    "X30n0605_009:0814c17": "至於阿耨多羅三藐三菩提是故諸菩薩摩訶薩於",
    "X30n0605_009:0814c18": "如來滅後常應受持讀誦解說書寫是經。",
    "X30n0605_009:0814c19": "經有大力終感大果務當勤習五種之行。",
    "X30n0605_009:0814c20": "爾時世尊欲重宣此義而說偈言。",
    "X30n0605_009:0814c21": "△二偈頌二初但頌信毀因果二初總頌事本。",
    "X30n0605_009:0814c22": "過去有佛號威音王神智無量將導一切天人龍神",
    "X30n0605_009:0814c23": "所共供養。",
    "X30n0605_009:0814c24": "△二別頌本事三初頌雙標二人。",
    "X30n0605_009:0815a01": "是佛滅後法欲盡時有一菩薩名常不輕時諸四眾",
    "X30n0605_009:0815a02": "計著於法。",
    "X30n0605_009:0815a03": "△二頌雙明得失三初頌得。",
    "X30n0605_009:0815a04": "不輕菩薩往到其所而語之言我不輕汝汝等行道",
    "X30n0605_009:0815a05": "皆當作佛。",
    "X30n0605_009:0815a06": "△二頌失。",
    "X30n0605_009:0815a07": "諸人聞已輕毀罵詈。",
    "X30n0605_009:0815a08": "△三重明得。",
    "X30n0605_009:0815a09": "不輕菩薩能忍受之。",
    "X30n0605_009:0815a10": "△三頌果報及結會古今二初果報。",
    "X30n0605_009:0815a11": "其罪畢已臨命終時得聞此經六根清淨神通力故",
    "X30n0605_009:0815a12": "增益壽命復為諸人廣說是經諸著法眾皆蒙菩薩",
    "X30n0605_009:0815a13": "教化成就令住佛道不輕命終值無數佛說是經故",
    "X30n0605_009:0815a14": "得無量福漸具功德疾成佛道。",
    "X30n0605_009:0815a15": "其罪畢已葢指常不輕也皆由四眾毀訾菩薩仍",
    "X30n0605_009:0815a16": "以瓦石而打擲之菩薩皆能安忍所有生死罪業",
    "X30n0605_009:0815a17": "由茲殞滅故云畢已如金剛般若云若人受持此",
    "X30n0605_009:0815a18": "經為人輕賤者是人先世罪業應墮惡道以今世",
    "X30n0605_009:0815a19": "人輕賤故先世罪業則為消滅即其例也。△二結會。",
    "X30n0605_009:0815a20": "彼時不輕則我身是時四部眾著法之者聞不輕言",
    "X30n0605_009:0815a21": "汝當作佛以是因緣值無數佛此會菩薩五百之眾",
    "X30n0605_009:0815a22": "并及四部清信士女今於我前聽法者是我於前世",
    "X30n0605_009:0815a23": "勸是諸人聽受斯經第一之法開示教人令住涅槃",
    "X30n0605_009:0815a24": "世世受持如是經典。",
    "X30n0605_009:0815b01": "著法者是法不可示若定謂是有即是著法乃至",
    "X30n0605_009:0815b02": "定謂是非有非無亦名著法故佛藏云刀輪害閻",
    "X30n0605_009:0815b03": "浮人其失猶少以有所得心說大乘者其罪過彼",
    "X30n0605_009:0815b04": "大論云執有與無諍乃至執非有非無與有無諍",
    "X30n0605_009:0815b05": "如牛皮龍繩俱不免患中論云諸佛說空法本為",
    "X30n0605_009:0815b06": "化於有若有著空者諸佛所不化若定言諸法非",
    "X30n0605_009:0815b07": "有非無者是名愚癡論若失四悉意自行化他皆",
    "X30n0605_009:0815b08": "名著法若得四悉意自他俱無著也。△二頌勸持。",
    "X30n0605_009:0815b09": "億億萬劫至不可議時乃得聞是法華經億億萬劫",
    "X30n0605_009:0815b10": "至不可議諸佛世尊時說是經是故行者於佛滅後",
    "X30n0605_009:0815b11": "聞如是經勿生疑惑應當一心廣說此經世世值佛",
    "X30n0605_009:0815b12": "疾成佛道。",
    "X30n0605_009:0815b13": "億生罕際浩劫難聞或能受持決定成佛金口委",
    "X30n0605_009:0815b14": "喻可不信順然此一品葢是如來於過去塵沙劫",
    "X30n0605_009:0815b15": "波值佛出世號威音王而我世尊於彼佛所修菩",
    "X30n0605_009:0815b16": "薩行號常不輕為諸四眾下強毒種而彼四眾根",
    "X30n0605_009:0815b17": "器眇劣不堪大化遂以瓦石而打擲之坐是罪咎",
    "X30n0605_009:0815b18": "沈墜泥犂復於地獄遽起三念各相謂言我等今",
    "X30n0605_009:0815b19": "者以何因緣而墮此處復各相謂以由前世愚無",
    "X30n0605_009:0815b20": "所知妄以惡語詈及不輕副以杖木橫加楚毒由",
    "X30n0605_009:0815b21": "茲罪惡所以沈淪既而即便興善革惡不離三途",
    "X30n0605_009:0815b22": "即獲上果譬猶槁木生春寒灰再燄。",
    "X30n0605_009:0815b23": "△二神力品下八品明付囑流通三初神力囑累",
    "X30n0605_009:0815b24": "兩品明付囑流通二藥王下五品約化他勸流通",
    "X30n0605_009:0815c01": "三普賢一品約自行勸流通初文又二初神力品",
    "X30n0605_009:0815c02": "明菩薩受命弘經二囑累品明如來付囑初文又",
    "X30n0605_009:0815c03": "二初申品目。",
    "X30n0605_009:0815c04": "玅法蓮華經如來神力品第二十一",
    "X30n0605_009:0815c05": "如來者如上已釋神力者神名不測力名幹用不",
    "X30n0605_009:0815c06": "測則天然之體深幹用則轉變之力大此中為付",
    "X30n0605_009:0815c07": "囑深法現十種大力故名神力品。△二釋經文二",
    "X30n0605_009:0815c08": "初長行二偈頌初文又三頌初菩薩受命二初經",
    "X30n0605_009:0815c09": "家敘敬儀。",
    "X30n0605_009:0815c10": "爾時千世界微塵等菩薩摩訶薩從地涌出者皆於",
    "X30n0605_009:0815c11": "佛前一心合掌瞻仰尊顏。",
    "X30n0605_009:0815c12": "△二發誓弘經三初時節。",
    "X30n0605_009:0815c13": "而白佛言世尊我等於佛滅後。",
    "X30n0605_009:0815c14": "△二處所。",
    "X30n0605_009:0815c15": "世尊分身所在國土滅度之處。",
    "X30n0605_009:0815c16": "△三誓願。",
    "X30n0605_009:0815c17": "當廣說此經所以者何我等亦自欲得是真淨大法",
    "X30n0605_009:0815c18": "受持讀誦解說書寫而供養之。",
    "X30n0605_009:0815c19": "非但奉命益他亦自願此真淨大法兼濟俱美也。",
    "X30n0605_009:0815c20": "△二佛現神力二初所對之眾。",
    "X30n0605_009:0815c21": "爾時世尊於文殊師利等無量百千萬億舊住娑婆",
    "X30n0605_009:0815c22": "世界菩薩摩訶薩及諸比丘比丘尼優婆塞優婆夷",
    "X30n0605_009:0815c23": "天龍夜叉乾闥婆阿脩羅迦樓羅緊那羅摩睺羅伽",
    "X30n0605_009:0815c24": "人非人等一切眾前。",
    "X30n0605_009:0816a01": "△二正現神力十初吐舌相。",
    "X30n0605_009:0816a02": "現大神力出廣長舌上至梵世。",
    "X30n0605_009:0816a03": "今經所演開三顯一內秘外現廢近顯遠明三世",
    "X30n0605_009:0816a04": "益物皆誠諦不虗福德人舌至鼻端三藏佛至髮",
    "X30n0605_009:0816a05": "際今至梵天出過凡聖之外極於淨天之頂相既",
    "X30n0605_009:0816a06": "殊常說彌可信。△二通身放光。",
    "X30n0605_009:0816a07": "一切毛孔放於無量無數色光皆悉徧照十方世界",
    "X30n0605_009:0816a08": "眾寶樹下師子座上諸佛亦復如是出廣長舌放無",
    "X30n0605_009:0816a09": "量光釋迦牟尼佛及寶樹下諸佛現神力時滿百千",
    "X30n0605_009:0816a10": "歲。",
    "X30n0605_009:0816a11": "通身毛孔徧體放光周照十方無處不朗此表智",
    "X30n0605_009:0816a12": "境罄也上白毫吐耀始在東方表七方便初見一",
    "X30n0605_009:0816a13": "理今本門既竟放一切光照一切土能令初因終",
    "X30n0605_009:0816a14": "于等覺究竟佛慧分身諸佛亦復如是。△三謦欬。",
    "X30n0605_009:0816a15": "然後還攝舌相一時謦欬。",
    "X30n0605_009:0816a16": "謦欬者將語之狀也亦是通暢之相四十餘年隱",
    "X30n0605_009:0816a17": "秘真實今獲伸舒無有遺滯是我出世大事通暢",
    "X30n0605_009:0816a18": "是故謦欬欲以此法付諸菩薩令於後世導利眾",
    "X30n0605_009:0816a19": "生將語斯事是故謦咳又謦欬具二義一謦欬事",
    "X30n0605_009:0816a20": "了二謦欬付他也。△四彈指。",
    "X30n0605_009:0816a21": "俱共彈指。",
    "X30n0605_009:0816a22": "彈指者隨喜也隨喜七方便同入圓道隨喜圓道",
    "X30n0605_009:0816a23": "增智損生隨喜諸菩薩持真淨大法隨喜後世獲",
    "X30n0605_009:0816a24": "無上寶此一彈指竪徹三世橫亘十方。△五地六",
    "X30n0605_009:0816b01": "種動。",
    "X30n0605_009:0816b02": "是二音聲徧至十方諸佛世界地皆六種震動。",
    "X30n0605_009:0816b03": "地六種動者表初心至後心六番動無明今明復",
    "X30n0605_009:0816b04": "動一切人六根令得清淨也。△六普見大會。",
    "X30n0605_009:0816b05": "其中眾生天龍夜叉乾闥婆阿脩羅迦樓羅緊那羅",
    "X30n0605_009:0816b06": "摩睺羅伽人非人等以佛神力故皆見此娑婆世界",
    "X30n0605_009:0816b07": "無量無邊百千萬億眾寶樹下師子座上諸佛及見",
    "X30n0605_009:0816b08": "釋迦牟尼佛共多寶如來在寶塔中坐師子座又見",
    "X30n0605_009:0816b09": "無量無邊百千萬億菩薩摩訶薩及諸四眾恭敬圍",
    "X30n0605_009:0816b10": "繞釋迦牟尼佛既見是已皆大歡喜得未曾有。",
    "X30n0605_009:0816b11": "普見大會者表諸佛道同而今而後亦復如是上",
    "X30n0605_009:0816b12": "五千起去三變被移既失本心不能現益宜以非",
    "X30n0605_009:0816b13": "滅現滅從諸菩薩弘經得道入於佛慧如今會無",
    "X30n0605_009:0816b14": "異亦表未來有機一也。△七空中唱聲。",
    "X30n0605_009:0816b15": "即時諸天於虗空中高聲唱言過此無量無邊百千",
    "X30n0605_009:0816b16": "萬億阿僧祇世界有國名娑婆是中有佛名釋迦牟",
    "X30n0605_009:0816b17": "尼今為諸菩薩摩訶薩說大乘經名妙法蓮華教菩",
    "X30n0605_009:0816b18": "薩法佛所護念汝等當深心隨喜亦當禮拜供養釋",
    "X30n0605_009:0816b19": "迦牟尼佛。",
    "X30n0605_009:0816b20": "此表未來有教一。△八咸皆歸命。",
    "X30n0605_009:0816b21": "彼諸眾生聞虗空中聲已合掌向娑婆世界作如是",
    "X30n0605_009:0816b22": "言南無釋迦牟尼佛南無釋迦牟尼佛。",
    "X30n0605_009:0816b23": "此表未來有人一南無者梵語也華言度我救我",
    "X30n0605_009:0816b24": "或歸敬等天台云南無大有義葢謂此也良以有",
    "X30n0605_009:0816c01": "情墮在七趣沈溺循環未甞休止譬猶稚子罹於",
    "X30n0605_009:0816c02": "水火之中疾呼父母求其拯拔提擢也命敬者並",
    "X30n0605_009:0816c03": "依扣之詞為佛弟子表於未來有人一也。△九遙",
    "X30n0605_009:0816c04": "散諸物雲集而來。",
    "X30n0605_009:0816c05": "以種種華香瓔珞幡葢及諸嚴身之具珍寶妙物皆",
    "X30n0605_009:0816c06": "共遙散娑婆世界所散諸物從十方來譬如雲集變",
    "X30n0605_009:0816c07": "成寶帳徧覆此間諸佛之上。",
    "X30n0605_009:0816c08": "此表未來有行一。△十十方通同如一佛土。",
    "X30n0605_009:0816c09": "于時十方世界通達無礙如一佛土。",
    "X30n0605_009:0816c10": "此表理一問何以知十相表現意復表將來意答",
    "X30n0605_009:0816c11": "文云我以是神力於無量劫為囑累故說此經功",
    "X30n0605_009:0816c12": "德猶不能盡表現表將其義明矣。△三結要勸持",
    "X30n0605_009:0816c13": "四初稱歎付囑。",
    "X30n0605_009:0816c14": "爾時佛告上行等菩薩大眾諸佛神力如是無量無",
    "X30n0605_009:0816c15": "邊不可思議若我以是神力於無量無邊百千萬億",
    "X30n0605_009:0816c16": "阿僧祇劫為囑累故說此經功德猶不能盡。",
    "X30n0605_009:0816c17": "△二結要付囑。",
    "X30n0605_009:0816c18": "以要言之如來一切所有之法如來一切自在神力",
    "X30n0605_009:0816c19": "如來一切祕要之藏如來一切甚深之事皆於此經",
    "X30n0605_009:0816c20": "宣示顯說。",
    "X30n0605_009:0816c21": "一切法者一切皆佛法也此結一切皆玅名也一",
    "X30n0605_009:0816c22": "切力者通達無礙具八自在此結妙用也一切秘",
    "X30n0605_009:0816c23": "藏者徧一切處皆是實相此結妙體也一切深事",
    "X30n0605_009:0816c24": "者因果是深事此結妙宗也皆於此經宣示顯說",
    "X30n0605_009:0817a01": "者總結一經唯四而已撮其樞柄而授與之令流",
    "X30n0605_009:0817a02": "通也。△三勸獎付囑。",
    "X30n0605_009:0817a03": "是故汝等於如來滅後應一心受持讀誦解說書寫",
    "X30n0605_009:0817a04": "如說修行所在國土若有受持讀誦解說書寫如說",
    "X30n0605_009:0817a05": "修行若經卷所住之處若於園中若於林中若於樹",
    "X30n0605_009:0817a06": "下若於僧坊若白衣舍若在殿堂若山谷曠野是中",
    "X30n0605_009:0817a07": "皆應起塔供養。",
    "X30n0605_009:0817a08": "勸獎者勸謂勉旃獎謂褒譽使其四眾景慕此道",
    "X30n0605_009:0817a09": "在在處處勸讚流通隨所至方皆當起塔而供養",
    "X30n0605_009:0817a10": "之誠由此經即是如來真身舍利也。△四釋付囑",
    "X30n0605_009:0817a11": "意。",
    "X30n0605_009:0817a12": "所以者何當知是處即是道場諸佛於此得阿耨多",
    "X30n0605_009:0817a13": "羅三藐三菩提諸佛於此轉於法輪諸佛於此而般",
    "X30n0605_009:0817a14": "涅槃。",
    "X30n0605_009:0817a15": "此釋出付囑意上云經卷所在之處皆應起塔然",
    "X30n0605_009:0817a16": "經中要說要在四事道場釋上甚深之事得菩提",
    "X30n0605_009:0817a17": "釋上秘藏轉法輪釋上一切法入涅槃釋上神力",
    "X30n0605_009:0817a18": "此之四要攝經文盡故云皆應起塔也所言要者",
    "X30n0605_009:0817a19": "得菩提是法身轉法輪是般若入涅槃是解脫三",
    "X30n0605_009:0817a20": "法成秘密藏佛住其中即是塔義阿含云佛出世",
    "X30n0605_009:0817a21": "唯四處起塔生處得道轉法輪入涅槃坐道場是",
    "X30n0605_009:0817a22": "法身生處。",
    "X30n0605_009:0817a23": "爾時世尊欲重宣此義而說偈言。",
    "X30n0605_009:0817a24": "△二偈頌二初頌十種神力。",
    "X30n0605_009:0817b01": "諸佛救世者住於大神通為悅眾生故現無量神力",
    "X30n0605_009:0817b02": "舌相至梵天身放無數光為求佛道者現此希有事",
    "X30n0605_009:0817b03": "諸佛謦欬聲及彈指之聲周聞十方國地皆六種動",
    "X30n0605_009:0817b04": "以佛滅度後能持是經故諸佛皆歡喜現無量神力。",
    "X30n0605_009:0817b05": "△二頌結要囑累三初總頌四法。",
    "X30n0605_009:0817b06": "囑累是經故讚美受持者於無量劫中猶故不能盡",
    "X30n0605_009:0817b07": "是人之功德無邊無有窮如十方虗空不可得邊際。",
    "X30n0605_009:0817b08": "△二別頌四法四初頌一切法。",
    "X30n0605_009:0817b09": "能持是經者則為已見我亦見多寶佛及諸分身者",
    "X30n0605_009:0817b10": "又見我今日教化諸菩薩。",
    "X30n0605_009:0817b11": "持法即持佛身。△二頌自在神力。",
    "X30n0605_009:0817b12": "能持是經者令我及分身滅度多寶佛一切皆歡喜",
    "X30n0605_009:0817b13": "十方現在佛并過去未來亦見亦供養亦令得歡喜。",
    "X30n0605_009:0817b14": "神力勸佛令歡喜。△三頌秘要之藏。",
    "X30n0605_009:0817b15": "諸佛坐道場所得祕要法能持是經者不久亦當得。",
    "X30n0605_009:0817b16": "△四頌甚深之事。",
    "X30n0605_009:0817b17": "能持是經者於諸法之義名字及言辭樂說無窮盡",
    "X30n0605_009:0817b18": "如風於空中一切無鄣礙於如來滅後知佛所說經",
    "X30n0605_009:0817b19": "因緣及次第隨義如實說如日月光明能除諸幽冥",
    "X30n0605_009:0817b20": "斯人行世間能滅眾生闇教無量菩薩畢竟住一乘。",
    "X30n0605_009:0817b21": "△三總頌結意。",
    "X30n0605_009:0817b22": "是故有智者聞此功德利於我滅度後應受持斯經",
    "X30n0605_009:0817b23": "是人於佛道決定無有疑。",
    "X30n0605_009:0817b24": "△二囑累品明如來摩頂付囑二初申品目。",
    "X30n0605_009:0817c01": "玅法蓮華經囑累品第二十二",
    "X30n0605_009:0817c02": "囑是佛所付囑累是煩爾宣傳此從聖旨得名故",
    "X30n0605_009:0817c03": "言囑累又囑是頂受所囑累是甘而弗勞此從菩",
    "X30n0605_009:0817c04": "薩敬順得名又囑是如來金口所囑累是菩薩丹",
    "X30n0605_009:0817c05": "心頂荷此從授受合論故言囑累品也是故如來",
    "X30n0605_009:0817c06": "躬從座起申手摩頂授以難得之法大眾曲躬合",
    "X30n0605_009:0817c07": "掌如世尊敕當具奉行殷勤授受故名囑累品也。",
    "X30n0605_009:0817c08": "△二釋經文二初正明付囑三初如來付囑三初",
    "X30n0605_009:0817c09": "正付。",
    "X30n0605_009:0817c10": "爾時釋迦牟尼佛從法座起現大神力以右手摩無",
    "X30n0605_009:0817c11": "量菩薩摩訶薩頂而作是言我於無量百千萬億阿",
    "X30n0605_009:0817c12": "僧祇劫修習是難得阿耨多羅三藐三菩提法今以",
    "X30n0605_009:0817c13": "付囑汝等汝等應當一心流布此法廣令增益如是",
    "X30n0605_009:0817c14": "三摩諸菩薩摩訶薩頂而作是言我於無量百千萬",
    "X30n0605_009:0817c15": "億阿僧祇劫修習是難得阿耨多羅三藐三菩提法",
    "X30n0605_009:0817c16": "今以付囑汝等汝等當受持讀誦廣宣此法令一切",
    "X30n0605_009:0817c17": "眾生普得聞知。",
    "X30n0605_009:0817c18": "正付者佛以一權智善巧之手摩三千三百那由",
    "X30n0605_009:0817c19": "他國土畟塞虗空諸菩薩實智之頂如來授道化",
    "X30n0605_009:0817c20": "地故名權智手也菩薩自行受道故名實智頂也",
    "X30n0605_009:0817c21": "若伸手摩頂即身付囑也權智臨實智即意付囑",
    "X30n0605_009:0817c22": "也而作是言者即口付囑也文有四悉檀意我於",
    "X30n0605_009:0817c23": "無量劫修習是難得之法者此從前佛受學今以",
    "X30n0605_009:0817c24": "付爾爾當授彼三世繼嗣即世界也一心流布即",
    "X30n0605_009:0818a01": "為人也廣令增者即對治也益者即第一義也。△",
    "X30n0605_009:0818a02": "二釋付。",
    "X30n0605_009:0818a03": "所以者何如來有大慈悲無諸慳吝亦無所畏能與",
    "X30n0605_009:0818a04": "眾生佛之智慧如來智慧自然智慧如來是一切眾",
    "X30n0605_009:0818a05": "生之大施主汝等亦應隨學如來之法勿生慳吝。",
    "X30n0605_009:0818a06": "有大慈悲者即如來室也無慳吝者如來衣也亦",
    "X30n0605_009:0818a07": "無所畏者如來座也佛之智慧者一切智也如來",
    "X30n0605_009:0818a08": "智慧者道種智也自然智者一切種智也於如來",
    "X30n0605_009:0818a09": "室中能施眾生三種智慧乃至座中亦復如是如",
    "X30n0605_009:0818a10": "是施主故無慳吝故無所畏故汝等當學如來此",
    "X30n0605_009:0818a11": "法是名釋出佛意而付囑之。△三誡付。",
    "X30n0605_009:0818a12": "於未來世若有善男子善女人信如來智慧者當為",
    "X30n0605_009:0818a13": "演說此法華經使得聞知為令其人得佛慧故若有",
    "X30n0605_009:0818a14": "眾生不信受者當於如來餘深法中示教利喜汝等",
    "X30n0605_009:0818a15": "若能如是則為已報諸佛之恩。",
    "X30n0605_009:0818a16": "誡付者若根深智利直說佛慧若不堪者於餘深",
    "X30n0605_009:0818a17": "法中示教利喜當知佛慧是深而非餘六方便是",
    "X30n0605_009:0818a18": "餘而非深別教次第是餘亦是深汝能以餘深法",
    "X30n0605_009:0818a19": "助申佛慧者即善巧報佛之恩是名誡付囑也。△",
    "X30n0605_009:0818a20": "二菩薩領受。",
    "X30n0605_009:0818a21": "時諸菩薩摩訶薩聞佛作是說已皆大歡喜徧滿其",
    "X30n0605_009:0818a22": "身益加恭敬曲躬低頭合掌向佛俱發聲言如世尊",
    "X30n0605_009:0818a23": "勅當具奉行唯然世尊願不有慮諸菩薩摩訶薩眾",
    "X30n0605_009:0818a24": "如是三反俱發聲言如世尊勅當具奉行唯然世尊",
    "X30n0605_009:0818b01": "願不有慮。",
    "X30n0605_009:0818b02": "皆大歡喜是意領受也曲躬低頭是身領受俱發",
    "X30n0605_009:0818b03": "聲言是口領受兼得意領受也如世尊敕者領受",
    "X30n0605_009:0818b04": "大施主如來室意當具奉行領受無慳吝如來衣",
    "X30n0605_009:0818b05": "意願不有慮領受無所畏如來座意佛既三付菩",
    "X30n0605_009:0818b06": "薩三受皆如文。△三事畢唱散。",
    "X30n0605_009:0818b07": "爾時釋迦牟尼佛令十方來諸分身佛各還本土而",
    "X30n0605_009:0818b08": "作是言諸佛各隨所安多寶佛塔還可如故。",
    "X30n0605_009:0818b09": "多寶為證經故來今本迹二門已訖故須敬遣如",
    "X30n0605_009:0818b10": "故分身為開塔故集開塔事了故令分身還本塔",
    "X30n0605_009:0818b11": "不可重開故分身去而不現塔猶聽法故閉而尚",
    "X30n0605_009:0818b12": "在問塔若聽法亦應不閉答證正已故閉為聽流",
    "X30n0605_009:0818b13": "通故在。△二時眾歡喜。",
    "X30n0605_009:0818b14": "說是語時十方無量分身諸佛坐寶樹下師子座上",
    "X30n0605_009:0818b15": "者及多寶佛并上行等無邊阿僧祇菩薩大眾舍利",
    "X30n0605_009:0818b16": "弗等聲聞四眾及一切世間天人阿脩羅等聞佛所",
    "X30n0605_009:0818b17": "說皆大歡喜。",
    "X30n0605_009:0818b18": "諸佛為化他事遂故喜菩薩為自行得法故喜又",
    "X30n0605_009:0818b19": "說人清淨故喜佛是也聞清淨法故喜妙經是也",
    "X30n0605_009:0818b20": "聞法獲證故喜現在未來得益者是也三事具足",
    "X30n0605_009:0818b21": "故大歡喜。",
    "X30n0605_009:0818b22": "△二藥王品下五品約化他勸流通五初藥王品",
    "X30n0605_009:0818b23": "二妙音品三觀音品四陀羅尼五妙嚴品初文又",
    "X30n0605_009:0818b24": "二初申品目。",
    "X30n0605_009:0818c01": "玅法蓮華經藥王菩薩本事品第二十三",
    "X30n0605_009:0818c02": "觀經云昔名星光從尊者日藏聞說佛慧以雪山",
    "X30n0605_009:0818c03": "上藥供養眾僧願我未來能治眾生身心兩病舉",
    "X30n0605_009:0818c04": "世歡喜號曰藥王此文明一切眾生喜見頓捨一",
    "X30n0605_009:0818c05": "身次燒兩臂輕生重法命殞道存舉昔顯今故言",
    "X30n0605_009:0818c06": "本事品也若推此義星光應在喜見之後從施捨",
    "X30n0605_009:0818c07": "藥發誓已來名藥王故。△二釋經文四初菩薩請",
    "X30n0605_009:0818c08": "問二如來決答三利益四多寶稱善初文又三初",
    "X30n0605_009:0818c09": "通問遊化。",
    "X30n0605_009:0818c10": "爾時宿王華菩薩白佛言世尊藥王菩薩云何遊於",
    "X30n0605_009:0818c11": "娑婆世界。",
    "X30n0605_009:0818c12": "△二別問苦行。",
    "X30n0605_009:0818c13": "世尊是藥王菩薩有若干百千萬億那由他難行苦",
    "X30n0605_009:0818c14": "行。",
    "X30n0605_009:0818c15": "△三請佛答釋。",
    "X30n0605_009:0818c16": "善哉世尊願少解說諸天龍神夜叉乾闥婆阿脩羅",
    "X30n0605_009:0818c17": "迦樓羅緊那羅摩睺羅伽人非人等又他國土諸來",
    "X30n0605_009:0818c18": "菩薩及此聲聞眾聞皆歡喜。",
    "X30n0605_009:0818c19": "△二如來決答二初答苦行二歎經初文又二初",
    "X30n0605_009:0818c20": "明事本三初時節久遠。",
    "X30n0605_009:0818c21": "爾時佛告宿王華菩薩乃往過去無量恒河沙劫。",
    "X30n0605_009:0818c22": "二有佛聲聞等。",
    "X30n0605_009:0818c23": "有佛號日月淨明德如來應供正徧知明行足善逝",
    "X30n0605_009:0818c24": "世間解無上士調御丈夫天人師佛世尊其佛有八",
    "X30n0605_009:0819a01": "十億大菩薩摩訶薩七十二恒河沙大聲聞眾佛壽",
    "X30n0605_009:0819a02": "四萬二千劫菩薩壽命亦等。",
    "X30n0605_009:0819a03": "△三明國土莊嚴。",
    "X30n0605_009:0819a04": "彼國無有女人地獄餓鬼畜生阿脩羅等及以諸難",
    "X30n0605_009:0819a05": "地平如掌瑠璃所成寶樹莊嚴寶帳覆下垂寶華幡",
    "X30n0605_009:0819a06": "寶瓶香鑪周徧國界七寶為臺一樹一臺其樹去臺",
    "X30n0605_009:0819a07": "盡一箭道此諸寶樹皆有菩薩聲聞而坐其下諸寶",
    "X30n0605_009:0819a08": "臺上各有百億諸天作天伎樂歌歎於佛以為供養。",
    "X30n0605_009:0819a09": "△二明本事三初佛說法二修供養三結會今初。",
    "X30n0605_009:0819a10": "爾時彼佛為一切眾生喜見菩薩及眾菩薩諸聲聞",
    "X30n0605_009:0819a11": "眾說法華經。",
    "X30n0605_009:0819a12": "然佛普為一切何獨喜見其是對揚須付流通如",
    "X30n0605_009:0819a13": "今之身子寄一而言諸耳。△二修供養二初現在",
    "X30n0605_009:0819a14": "二初修行得法。",
    "X30n0605_009:0819a15": "是一切眾生喜見菩薩樂習苦行於日月淨明德佛",
    "X30n0605_009:0819a16": "法中精進經行一心求佛滿萬二千歲已得現一切",
    "X30n0605_009:0819a17": "色身三昧。",
    "X30n0605_009:0819a18": "得現一切色身三昧即是普現色身三昧耳此有",
    "X30n0605_009:0819a19": "三義一者內現如經中說身根清淨十界依正於",
    "X30n0605_009:0819a20": "身中現如淨明鏡現諸色像二者外現如經中說",
    "X30n0605_009:0819a21": "普門示現隨機不同十界色異三者內外俱現如",
    "X30n0605_009:0819a22": "大集經說觀於己身眾生身諸佛身悉於己身中",
    "X30n0605_009:0819a23": "現又見己身眾生身現于佛身中至若眾生身亦",
    "X30n0605_009:0819a24": "如是故名普現耳。△二作念報恩二初以三昧力。",
    "X30n0605_009:0819b01": "得此三昧已心大歡喜即作念言我得現一切色身",
    "X30n0605_009:0819b02": "三昧皆是得聞法華經力我今當供養日月淨明德",
    "X30n0605_009:0819b03": "佛及法華經即時入是三昧於虗空中雨曼陀羅華",
    "X30n0605_009:0819b04": "摩訶曼陀羅華細抹堅黑旃檀滿虗空中如雲而下",
    "X30n0605_009:0819b05": "又雨海此岸旃檀之香此香六銖價直娑婆世界以",
    "X30n0605_009:0819b06": "供養佛。",
    "X30n0605_009:0819b07": "又雨海此岸者正法念經云妙高山下海此岸此",
    "X30n0605_009:0819b08": "岸即南岸也彼出此香因得其名六銖者以二十",
    "X30n0605_009:0819b09": "四銖為一兩六銖者是四分中之一耳。△二正報",
    "X30n0605_009:0819b10": "身力三初自燒身。",
    "X30n0605_009:0819b11": "作是供養已從三昧起而自念言我雖以神力供養",
    "X30n0605_009:0819b12": "於佛不如以身供養即服諸香旃檀薰陸兜樓婆畢",
    "X30n0605_009:0819b13": "力迦沈水膠香又飲瞻蔔諸華香油滿千二百歲已",
    "X30n0605_009:0819b14": "香油塗身於日月淨明德佛前以天寶衣而自纏身",
    "X30n0605_009:0819b15": "灌諸香油以神通力願而自然身光明徧照八十億",
    "X30n0605_009:0819b16": "恒河沙世界。",
    "X30n0605_009:0819b17": "△二佛稱歎。",
    "X30n0605_009:0819b18": "其中諸佛同時讚言善哉善哉善男子是真精進是",
    "X30n0605_009:0819b19": "名真法供養如來若以華香瓔珞燒香抹香塗香天",
    "X30n0605_009:0819b20": "繒幡葢及海此岸旃檀之香如是等種種諸物供養",
    "X30n0605_009:0819b21": "所不能及假使國城妻子布施亦所不及善男子是",
    "X30n0605_009:0819b22": "名第一之施於諸施中最尊最上以法供養諸如來",
    "X30n0605_009:0819b23": "故作是語已而各默然。",
    "X30n0605_009:0819b24": "真法供養者當是內運智觀觀煩惱因果皆用空",
    "X30n0605_009:0819c01": "慧蕩之故言真法也又觀若身若火能供所供皆",
    "X30n0605_009:0819c02": "是實相誰燒誰然能供所供皆不可得故名真法",
    "X30n0605_009:0819c03": "也。△三明時節久。",
    "X30n0605_009:0819c04": "其身火然千二百歲過是已後其身乃盡。",
    "X30n0605_009:0819c05": "△二未來五初化生王家。",
    "X30n0605_009:0819c06": "一切眾生喜見菩薩作如是法供養已命終之後復",
    "X30n0605_009:0819c07": "生日月淨明德佛國中於淨德王家結跏趺坐忽然",
    "X30n0605_009:0819c08": "化生。",
    "X30n0605_009:0819c09": "△二自說本事。",
    "X30n0605_009:0819c10": "即為其父而說偈言。",
    "X30n0605_009:0819c11": "大王今當知我經行彼處即時得一切現諸身三昧",
    "X30n0605_009:0819c12": "勤行大精進捨所愛之身。",
    "X30n0605_009:0819c13": "說是偈已而白父言日月淨明德佛今故現在我先",
    "X30n0605_009:0819c14": "供養佛已得解一切眾生語言陀羅尼復聞是法華",
    "X30n0605_009:0819c15": "經八百千萬億那由他甄迦羅頻婆羅阿閦婆等偈",
    "X30n0605_009:0819c16": "大王我今當還供養此佛。",
    "X30n0605_009:0819c17": "得解一切眾生語言三昧者大寶積經云復有三",
    "X30n0605_009:0819c18": "昧名解一切眾生語言謂於一字中說一切字了",
    "X30n0605_009:0819c19": "一切字同於一字甄迦羅者俱舍論云矜羯羅即",
    "X30n0605_009:0819c20": "五十二數中第十六數頻婆羅即第十八數又云",
    "X30n0605_009:0819c21": "頻跋羅阿閦婆即第二十數又云阿芻婆此新舊",
    "X30n0605_009:0819c22": "兩譯之異或云那由是百萬億甄迦羅是千千萬",
    "X30n0605_009:0819c23": "億頻婆羅是百千千萬億阿閦婆是萬千千萬億",
    "X30n0605_009:0819c24": "言八百千萬億者應法師經音云凡言億者西國",
    "X30n0605_009:0820a01": "有四等一以十萬為億二以百萬為億三以千萬",
    "X30n0605_009:0820a02": "為億四以萬萬為億今文恐是百萬為億之數。△",
    "X30n0605_009:0820a03": "三往到佛所。",
    "X30n0605_009:0820a04": "白已即坐七寶之臺上升虗空高七多羅樹往到佛",
    "X30n0605_009:0820a05": "所頭面禮足合十指爪以偈讚佛。",
    "X30n0605_009:0820a06": "容顏甚奇妙光明照十方我適曾供養今復還親覲。",
    "X30n0605_009:0820a07": "爾時一切眾生喜見菩薩說是偈已而白佛言世尊",
    "X30n0605_009:0820a08": "世尊猶故在世。",
    "X30n0605_009:0820a09": "△四如來付囑。",
    "X30n0605_009:0820a10": "爾時日月淨明德佛告一切眾生喜見菩薩善男子",
    "X30n0605_009:0820a11": "我涅槃時到滅盡時至汝可安施床座我於今夜當",
    "X30n0605_009:0820a12": "般涅槃又勑一切眾生喜見菩薩善男子我以佛法",
    "X30n0605_009:0820a13": "囑累於汝及諸菩薩大弟子并阿耨多羅三藐三菩",
    "X30n0605_009:0820a14": "提法亦以三千大千七寶世界諸寶樹寶臺及給侍",
    "X30n0605_009:0820a15": "諸天悉付於汝我滅度後所有舍利亦付囑汝當令",
    "X30n0605_009:0820a16": "流布廣設供養應起若干千塔如是日月淨明德佛",
    "X30n0605_009:0820a17": "勑一切眾生喜見菩薩已於夜後分入於涅槃。",
    "X30n0605_009:0820a18": "△五奉命任持四初起塔。",
    "X30n0605_009:0820a19": "爾時一切眾生喜見菩薩見佛滅度悲感懊惱戀慕",
    "X30n0605_009:0820a20": "於佛即以海此岸栴檀為[卄/積]供養佛身而以燒之火",
    "X30n0605_009:0820a21": "滅已後收取舍利作八萬四千寶瓶以起八萬四千",
    "X30n0605_009:0820a22": "塔高三世界表剎莊嚴垂諸幡葢懸眾寶鈴。",
    "X30n0605_009:0820a23": "栴檀為[卄/積]者字本秪作積釋名曰堆埵積聚也高",
    "X30n0605_009:0820a24": "三世界者或云從欲界至色究竟為一也如是至",
    "X30n0605_009:0820b01": "于三耳有云例如徧覆三千大千世界也所以小",
    "X30n0605_009:0820b02": "千至初禪中千至二禪大千至三禪今云高三世",
    "X30n0605_009:0820b03": "者即至第四禪也然此高廣葢諸佛境界不思議",
    "X30n0605_009:0820b04": "事匪凡情可料但當諦信必蒙深益。△二燒臂。",
    "X30n0605_009:0820b05": "爾時一切眾生喜見菩薩復自念言我雖作是供養",
    "X30n0605_009:0820b06": "心猶未足我今當更供養舍利便語諸菩薩大弟子",
    "X30n0605_009:0820b07": "及天龍夜叉等一切大眾汝等當一心念我今供養",
    "X30n0605_009:0820b08": "日月淨明德佛舍利作是語已即於八萬四千塔前",
    "X30n0605_009:0820b09": "然百福莊嚴臂七萬二千歲而以供養。",
    "X30n0605_009:0820b10": "△三利益。",
    "X30n0605_009:0820b11": "令無數求聲聞眾無量阿僧祇人發阿耨多羅三藐",
    "X30n0605_009:0820b12": "三菩提心皆使得住現一切色身三昧。",
    "X30n0605_009:0820b13": "△四現報。",
    "X30n0605_009:0820b14": "爾時諸菩薩天人阿脩羅等見其無臂憂惱悲哀而",
    "X30n0605_009:0820b15": "作是言此一切眾生喜見菩薩是我等師教化我者",
    "X30n0605_009:0820b16": "而今燒臂身不具足于時一切眾生喜見菩薩於大",
    "X30n0605_009:0820b17": "眾中立此誓言我捨兩臂必當得佛金色之身若實",
    "X30n0605_009:0820b18": "不虗令我兩臂還復如故作是誓已自然還復由斯",
    "X30n0605_009:0820b19": "菩薩福德智慧淳厚所致當爾之時三千大千世界",
    "X30n0605_009:0820b20": "六種震動天雨寶華一切天人得未曾有。",
    "X30n0605_009:0820b21": "△三結會二初結會。",
    "X30n0605_009:0820b22": "佛告宿王華菩薩於汝意云何一切眾生喜見菩薩",
    "X30n0605_009:0820b23": "豈異人乎今藥王菩薩是也其所捨身布施如是無",
    "X30n0605_009:0820b24": "量百千萬億那由他數。",
    "X30n0605_009:0820c01": "△二勸修。",
    "X30n0605_009:0820c02": "宿王華若有發心欲得阿耨多羅三藐三菩提者能",
    "X30n0605_009:0820c03": "然手指乃至足一指供養佛塔勝以國城妻子及三",
    "X30n0605_009:0820c04": "千大千國土山林河池諸珍寶物而供養者。",
    "X30n0605_009:0820c05": "能然一指勝捨外身外輕內重故功福有異文妻",
    "X30n0605_009:0820c06": "子者外身也國城等外財也。△二歎經三初歎能",
    "X30n0605_009:0820c07": "持者。",
    "X30n0605_009:0820c08": "若復有人以七寶滿三千大千世界供養於佛及大",
    "X30n0605_009:0820c09": "菩薩辟支佛阿羅漢是人所得功德不如受持此法",
    "X30n0605_009:0820c10": "華經乃至一四句偈其福最多。",
    "X30n0605_009:0820c11": "七寶奉四聖不如持一偈法是聖師能生能養能",
    "X30n0605_009:0820c12": "成能榮莫過於法故人輕而法重也經中以大千",
    "X30n0605_009:0820c13": "世界滿中七寶供佛菩薩支佛羅漢所獲功福不",
    "X30n0605_009:0820c14": "及持經一四句偈者以少況多也四句者葢於經",
    "X30n0605_009:0820c15": "中舉隨持四句也西域以四句為一偈但不可以",
    "X30n0605_009:0820c16": "經中揀擇偏指也或若偏指便有優劣心生重輕",
    "X30n0605_009:0820c17": "何則且一經顛末皆本金口聖言豈容選揀如人",
    "X30n0605_009:0820c18": "食蜜中邊俱甜亦如金籌初後俱金所謂截瓊瑤",
    "X30n0605_009:0820c19": "而寸寸是寶析栴檀而片片皆香其斯之謂非特",
    "X30n0605_009:0820c20": "此經諸經皆爾。△二歎所持法二初歎法體。",
    "X30n0605_009:0820c21": "宿王華譬如一切川流江河諸水之中海為第一此",
    "X30n0605_009:0820c22": "法華經亦復如是於諸如來所說經中最為深大又",
    "X30n0605_009:0820c23": "如土山黑山小鐵圍山大鐵圍山及十寶山眾山之",
    "X30n0605_009:0820c24": "中須彌山為第一此法華經亦復如是於諸經中最",
    "X30n0605_009:0821a01": "為其上又如眾星之中月天子最為第一此法華經",
    "X30n0605_009:0821a02": "亦復如是於千萬億種諸經法中最為照明又如日",
    "X30n0605_009:0821a03": "天子能除諸闇此經亦復如是能破一切不善之闇",
    "X30n0605_009:0821a04": "又如諸小王中轉輪聖王最為第一此經亦復如是",
    "X30n0605_009:0821a05": "於眾經中最為其尊又如帝釋於三十三天中王此",
    "X30n0605_009:0821a06": "經亦復如是諸經中王又如大梵天王一切眾生之",
    "X30n0605_009:0821a07": "父此經亦復如是一切賢聖學無學及發菩薩心者",
    "X30n0605_009:0821a08": "之父又如一切凡夫人中須陀洹斯陀含阿那含阿",
    "X30n0605_009:0821a09": "羅漢辟支佛為第一此經亦復如是一切如來所說",
    "X30n0605_009:0821a10": "若菩薩所說若聲聞所說諸經法中最為第一有能",
    "X30n0605_009:0821a11": "受持是經典者亦復如是於一切眾生中亦為第一",
    "X30n0605_009:0821a12": "一切聲聞辟支佛中菩薩為第一此經亦復如是於",
    "X30n0605_009:0821a13": "一切諸經法中最為第一如佛為諸法王此經亦復",
    "X30n0605_009:0821a14": "如是諸經中王。",
    "X30n0605_009:0821a15": "川流江河諸水之中海為第一者無量義云四水",
    "X30n0605_009:0821a16": "譬教藥草喻中一雲能雨譬說今更諸水總一切",
    "X30n0605_009:0821a17": "教別舉四者譬乳酪生熟四味教耳此法華教譬",
    "X30n0605_009:0821a18": "醍醐海也說窮本地為深徧一切處為大純明佛",
    "X30n0605_009:0821a19": "法不說餘法為鹹最為深大其義如是十寶山名",
    "X30n0605_009:0821a20": "出華嚴及眾經土黑鐵圍故非是寶十山雖寶或",
    "X30n0605_009:0821a21": "一或二神龍雜居須彌四寶所成純天所住譬餘",
    "X30n0605_009:0821a22": "教說能依十地四十心或凡或賢或聖說所依或",
    "X30n0605_009:0821a23": "俗或真或中是為卑下此法華經所說諦理常樂",
    "X30n0605_009:0821a24": "我淨如四寶所成開示悟入之所依也是故此義",
    "X30n0605_009:0821b01": "最為高上星月同是陰精俱於夜現星無虧盈不",
    "X30n0605_009:0821b02": "及於月諸經說權智不得自在此經明權即實實",
    "X30n0605_009:0821b03": "即權盈虧相指不二而二如此說權智勝餘教也",
    "X30n0605_009:0821b04": "日是陽精獨能破闇諸經明實智破惑尚不及即",
    "X30n0605_009:0821b05": "實而權那得並即權而實故知此經明實智最為",
    "X30n0605_009:0821b06": "第一輪王號令止在四域釋齊三十三天梵號令",
    "X30n0605_009:0821b07": "總上冠下譬餘經說三諦三昧各不相收不得自",
    "X30n0605_009:0821b08": "在此經所說以實相入真決了聲聞法是諸經之",
    "X30n0605_009:0821b09": "王實相入俗一切治生產業不相違背實相入中",
    "X30n0605_009:0821b10": "諸法無非佛法文云一切學無學及發菩薩心者",
    "X30n0605_009:0821b11": "之父其義如是一切凡夫四果支佛第一者此明",
    "X30n0605_009:0821b12": "任運無功用也餘經要因功用乃得入流如四果",
    "X30n0605_009:0821b13": "人因聞思修方乃得悟此經明無作四諦不雜方",
    "X30n0605_009:0821b14": "便自然流入薩婆若海如大白牛肥壯多力其疾",
    "X30n0605_009:0821b15": "如風聲聞支佛菩薩為第一者此明因第一也餘",
    "X30n0605_009:0821b16": "經明因是七方便今經明因出方便外故因第一",
    "X30n0605_009:0821b17": "也如來第一者此明果也餘經明果近在寂場此",
    "X30n0605_009:0821b18": "經明果遠指本地故最第一。△二歎法用三初歎",
    "X30n0605_009:0821b19": "拔苦用。",
    "X30n0605_009:0821b20": "宿王華此經能救一切眾生者此經能令一切眾生",
    "X30n0605_009:0821b21": "離諸苦惱。",
    "X30n0605_009:0821b22": "△二歎與樂用。",
    "X30n0605_009:0821b23": "此經能大饒益一切眾生充滿其願如清涼池能滿",
    "X30n0605_009:0821b24": "一切諸渴乏者如寒者得火如裸者得衣如商人得",
    "X30n0605_009:0821c01": "主如子得母如渡得船如病得醫如闇得燈如貧得",
    "X30n0605_009:0821c02": "寶如民得王如賈客得海如炬除闇。",
    "X30n0605_009:0821c03": "△三總結與拔。",
    "X30n0605_009:0821c04": "此法華經亦復如是能令眾生離一切苦一切病痛",
    "X30n0605_009:0821c05": "能解一切生死之縛。",
    "X30n0605_009:0821c06": "△三明持經福深二初舉全聞經福。",
    "X30n0605_009:0821c07": "若人得聞此法華經若自書若教人書所得功德以",
    "X30n0605_009:0821c08": "佛智慧籌量多少不得其邊若書是經卷華香瓔珞",
    "X30n0605_009:0821c09": "燒香抹香塗香幡葢衣服種種之燈蘇燈油燈諸香",
    "X30n0605_009:0821c10": "油燈瞻蔔油燈須曼那油燈波羅羅油燈婆利師迦",
    "X30n0605_009:0821c11": "油燈那婆摩利油燈供養所得功德亦復無量。",
    "X30n0605_009:0821c12": "△二舉聞品福二初格量。",
    "X30n0605_009:0821c13": "宿王華若有人聞是藥王菩薩本事品者亦得無量",
    "X30n0605_009:0821c14": "無邊功德若有女人聞是藥王菩薩本事品能受持",
    "X30n0605_009:0821c15": "者盡是女身後不復受若如來滅後後五百歲中若",
    "X30n0605_009:0821c16": "有女人聞是經典如說修行於此命終即往安樂世",
    "X30n0605_009:0821c17": "界阿彌陀佛大菩薩眾圍遶住處生蓮華中寶座之",
    "X30n0605_009:0821c18": "上不復為貪欲所惱亦復不為瞋恚愚癡所惱亦復",
    "X30n0605_009:0821c19": "不為憍慢嫉妬諸垢所惱得菩薩神通無生法忍得",
    "X30n0605_009:0821c20": "是忍已眼根清淨以是清淨眼根見七百萬二千億",
    "X30n0605_009:0821c21": "那由他恒河沙等諸佛如來是時諸佛遙共讚言善",
    "X30n0605_009:0821c22": "哉善哉善男子汝能於釋迦牟尼佛法中受持讀誦",
    "X30n0605_009:0821c23": "思惟是經為他人說所得福德無量無邊火不能焚",
    "X30n0605_009:0821c24": "水不能漂汝之功德千佛共說不能令盡汝今已能",
    "X30n0605_009:0822a01": "破諸魔賊壞生死軍諸餘怨敵皆悉摧滅善男子百",
    "X30n0605_009:0822a02": "千諸佛以神通力共守護汝於一切世間天人之中",
    "X30n0605_009:0822a03": "無如汝者唯除如來其諸聲聞辟支佛乃至菩薩智",
    "X30n0605_009:0822a04": "慧禪定無有與汝等者宿王華此菩薩成就如是功",
    "X30n0605_009:0822a05": "德智慧之力若有人聞是藥王菩薩本事品能隨喜",
    "X30n0605_009:0822a06": "讚善者是人現世口中常出青蓮華香身毛孔中常",
    "X30n0605_009:0822a07": "出牛頭旃檀之香所得功德如上所說。",
    "X30n0605_009:0822a08": "口出香是現報餘是後報。△二囑累。",
    "X30n0605_009:0822a09": "是故宿王華以此藥王菩薩本事品囑累於汝我滅",
    "X30n0605_009:0822a10": "度後後五百歲中廣宣流布於閻浮提無令斷絕惡",
    "X30n0605_009:0822a11": "魔魔民諸天龍夜义鳩槃荼等得其便也宿王華汝",
    "X30n0605_009:0822a12": "當以神通之力守護是經所以者何此經則為閻浮",
    "X30n0605_009:0822a13": "提人病之良藥若人有病得聞是經病即消滅不老",
    "X30n0605_009:0822a14": "不死宿王華汝若見有受持是經者應以青蓮華盛",
    "X30n0605_009:0822a15": "滿抹香供散其上散已作是念言此人不久必當取",
    "X30n0605_009:0822a16": "艸坐於道場破諸魔軍當吹法螺擊大法鼓度脫一",
    "X30n0605_009:0822a17": "切眾生老病死海是故求佛道者見有受持是經典",
    "X30n0605_009:0822a18": "人應當如是生恭敬心。",
    "X30n0605_009:0822a19": "得聞是經不老不死者此須觀解不老是樂不死",
    "X30n0605_009:0822a20": "是常謂聞於此經得常樂之解坦然在懷無所畏",
    "X30n0605_009:0822a21": "忌。△三利益。",
    "X30n0605_009:0822a22": "說是藥王菩薩本事品時八萬四千菩薩得解一切",
    "X30n0605_009:0822a23": "眾生語言陀羅尼。",
    "X30n0605_009:0822a24": "△四多寶稱善。",
    "X30n0605_009:0822b01": "多寶如來於寶塔中讚宿王華菩薩言善哉善哉宿",
    "X30n0605_009:0822b02": "王華汝成就不可思議功德乃能問釋迦牟尼佛如",
    "X30n0605_009:0822b03": "此之事利益無量一切眾生。",
    "X30n0605_009:0822b04": "△二玅音品明受命弘經弟子二初申品目。",
    "X30n0605_009:0822b05": "妙法蓮華經妙音菩薩品第二十四",
    "X30n0605_009:0822b06": "文中自釋昔奉雲雷音王佛十萬種伎樂今遊化",
    "X30n0605_009:0822b07": "億土音樂自隨昔奉八萬四千寶鉢今爾許道器",
    "X30n0605_009:0822b08": "眷屬圍繞昔得一切眾生語言陀羅尼今以普現",
    "X30n0605_009:0822b09": "色身以玅音聲徧吼十方弘宣此教故名玅音品",
    "X30n0605_009:0822b10": "此品明菩薩以難思之力隨類通經物覩其迹莫",
    "X30n0605_009:0822b11": "測其本但甘其味無擇其形當卑其地自壅其流",
    "X30n0605_009:0822b12": "即是化他門中第二意也。△二釋經文六初放光",
    "X30n0605_009:0822b13": "東召二奉命西來三十方弘經四二土得益五還",
    "X30n0605_009:0822b14": "本國六聞品進道今初。",
    "X30n0605_009:0822b15": "爾時釋迦牟尼佛放大人相肉髻光明及放眉間白",
    "X30n0605_009:0822b16": "毫相光徧照東方百八萬億那由他恒河沙等諸佛",
    "X30n0605_009:0822b17": "世界過是數已有世界名淨光莊嚴其國有佛號淨",
    "X30n0605_009:0822b18": "華宿王智如來應供正徧知明行足善逝世間解無",
    "X30n0605_009:0822b19": "上士調御丈夫天人師佛世尊為無量無邊菩薩大",
    "X30n0605_009:0822b20": "眾恭敬圍繞而為說法釋迦牟尼佛白毫光明徧照",
    "X30n0605_009:0822b21": "其國。",
    "X30n0605_009:0822b22": "大人相者大相海也徧體毛功德不及一好功德",
    "X30n0605_009:0822b23": "眾好功德不及一相功德諸相從下向上展轉相",
    "X30n0605_009:0822b24": "勝而不及白毫功德白毫功德不及肉髻功德故",
    "X30n0605_009:0822c01": "名大人相也此相業者從孝順師長起今放是光",
    "X30n0605_009:0822c02": "召本弟子使弘中道之經利大機者也白毫從一",
    "X30n0605_009:0822c03": "道清淨起今放此光令弘此法問佛一一相皆法",
    "X30n0605_009:0822c04": "界海何故勝負耶答他經所明宜作此說問佛有",
    "X30n0605_009:0822c05": "緣弟子布滿十方何故召東說西不論八方耶答",
    "X30n0605_009:0822c06": "此有所表淨名云日月何意行閻浮提欲以光明",
    "X30n0605_009:0822c07": "除眾闇瞑東是光始西是其終有始有終其唯聖",
    "X30n0605_009:0822c08": "人乎未發心者令其發心未究竟者令其究竟一",
    "X30n0605_009:0822c09": "菩薩既爾諸眾亦然一方既爾諸方亦然聖不繁",
    "X30n0605_009:0822c10": "文舉一蔽諸故但言東西耳。△二奉命西來二初",
    "X30n0605_009:0822c11": "發來緣二正發來初文又六初經家敘三初敘福",
    "X30n0605_009:0822c12": "由二敘智慧(而悉)三敘福德(得妙)。",
    "X30n0605_009:0822c13": "爾時一切淨光莊嚴國中有一菩薩名曰妙音久已",
    "X30n0605_009:0822c14": "植眾德本供養親近無量百千萬億諸佛而悉成就",
    "X30n0605_009:0822c15": "甚深智慧得妙幢相三昧法華三昧淨德三昧宿王",
    "X30n0605_009:0822c16": "戲三昧無緣三昧智印三昧解一切眾生語言三昧",
    "X30n0605_009:0822c17": "集一切功德三昧清淨三昧神通遊戲三昧慧炬三",
    "X30n0605_009:0822c18": "昧莊嚴王三昧淨光明三昧淨藏三昧不共三昧日",
    "X30n0605_009:0822c19": "旋三昧得如是等百千萬億恒河沙等諸大三昧。",
    "X30n0605_009:0822c20": "敘福之由由值先佛多也甚深智慧即智慧莊嚴",
    "X30n0605_009:0822c21": "十六三昧即福德莊嚴記云此十六並是法華三",
    "X30n0605_009:0822c22": "昧之異名隨義說之今稱法華三昧之相。△二被",
    "X30n0605_009:0822c23": "光照。",
    "X30n0605_009:0822c24": "釋迦牟尼佛光照其身。",
    "X30n0605_009:0823a01": "△三辭本佛。",
    "X30n0605_009:0823a02": "即白淨華宿王智佛言世尊我當往詣娑婆世界禮",
    "X30n0605_009:0823a03": "拜親近供養釋迦牟尼佛及見文殊師利法王子菩",
    "X30n0605_009:0823a04": "薩藥王菩薩勇施菩薩宿王華菩薩上行意菩薩莊",
    "X30n0605_009:0823a05": "嚴王菩薩藥上菩薩。",
    "X30n0605_009:0823a06": "△四誡至誠。",
    "X30n0605_009:0823a07": "爾時淨華宿王智佛告妙音菩薩汝莫輕彼國生下",
    "X30n0605_009:0823a08": "劣想善男子彼娑婆世界高下不平土石諸山穢惡",
    "X30n0605_009:0823a09": "充滿佛身卑小諸菩薩眾其形亦小而汝身四萬二",
    "X30n0605_009:0823a10": "千由旬我身六百八十萬由旬汝身第一端正百千",
    "X30n0605_009:0823a11": "萬福光明殊妙是故汝往莫輕彼國若佛菩薩及國",
    "X30n0605_009:0823a12": "土生下劣想。",
    "X30n0605_009:0823a13": "佛誡者然妙音乃是法身大士故不肅而成所將",
    "X30n0605_009:0823a14": "眷屬或未達者故寄彼而規此耳夫佛身與理相",
    "X30n0605_009:0823a15": "稱不可見卑小而忘其尊嚴此約如來座為誡也",
    "X30n0605_009:0823a16": "夫師及弟子智斷具足師既施權弟子亦隱其實",
    "X30n0605_009:0823a17": "此約如來衣為誡也夫依報國土皆正報所感如",
    "X30n0605_009:0823a18": "來以慈臨大千宜須高須下勿覩依報而忽正報",
    "X30n0605_009:0823a19": "也此約如來室為誡也此佛弘經亦敕三意彼尊",
    "X30n0605_009:0823a20": "誡約諸佛道同。△五受佛旨。",
    "X30n0605_009:0823a21": "妙音菩薩白其佛言世尊我今詣娑婆世界皆是如",
    "X30n0605_009:0823a22": "來之力如來神通遊戲如來功德智慧莊嚴。",
    "X30n0605_009:0823a23": "如來力是座力神通力是室力莊嚴力是衣力此",
    "X30n0605_009:0823a24": "受弘經之大旨利物之宗要故能不動此會遊化",
    "X30n0605_009:0823b01": "十方。△六現來相六初遣蓮華。",
    "X30n0605_009:0823b02": "於是妙音菩薩不起于座身不動搖而入三昧以三",
    "X30n0605_009:0823b03": "昧力於耆闍崛山去法座不遠化作八萬四千眾寶",
    "X30n0605_009:0823b04": "蓮華閻浮檀金為莖白銀為葉金剛為鬚甄叔迦寶",
    "X30n0605_009:0823b05": "以為其臺。",
    "X30n0605_009:0823b06": "閻浮檀金者西域有河近閻浮樹因樹名河河出",
    "X30n0605_009:0823b07": "此金因河名金甄叔迦者此云赤色寶本樹名以",
    "X30n0605_009:0823b08": "其樹華赤似此寶故以名焉。△二文殊問。",
    "X30n0605_009:0823b09": "爾時文殊師利法王子見是蓮華而白佛言世尊是",
    "X30n0605_009:0823b10": "何因緣先現此瑞有若干千萬蓮華閻浮檀金為莖",
    "X30n0605_009:0823b11": "白銀為葉金剛為鬚甄叔迦寶以為其臺。",
    "X30n0605_009:0823b12": "問若文殊位下辭不應求見若文殊位高相來那",
    "X30n0605_009:0823b13": "忽不識答雖同一位有始中終止此一事不知亦",
    "X30n0605_009:0823b14": "無忝高位又眾中見瑞不了發起令知故問佛耳。",
    "X30n0605_009:0823b15": "△三釋迦答。",
    "X30n0605_009:0823b16": "爾時釋迦牟尼佛告文殊師利是妙音菩薩摩訶薩",
    "X30n0605_009:0823b17": "欲從淨華宿王智佛國與八萬四千菩薩圍繞而來",
    "X30n0605_009:0823b18": "至此娑婆世界供養親近禮拜於我亦欲供養聽法",
    "X30n0605_009:0823b19": "華經。",
    "X30n0605_009:0823b20": "△四請見相。",
    "X30n0605_009:0823b21": "文殊師利白佛言世尊是菩薩種何善本修何功德",
    "X30n0605_009:0823b22": "而能有是大神通力行何三昧願為我等說是三昧",
    "X30n0605_009:0823b23": "名字我等亦欲勤修行之行此三昧乃能見是菩薩",
    "X30n0605_009:0823b24": "色相大小威儀進止惟願世尊以神通力彼菩薩來",
    "X30n0605_009:0823c01": "令我得見。",
    "X30n0605_009:0823c02": "△五推功。",
    "X30n0605_009:0823c03": "爾時釋迦牟尼佛告文殊師利此久滅度多寶如來",
    "X30n0605_009:0823c04": "當為汝等而現其相。",
    "X30n0605_009:0823c05": "△六命來。",
    "X30n0605_009:0823c06": "時多寶佛告彼菩薩善男子來文殊師利法王子欲",
    "X30n0605_009:0823c07": "見汝身。",
    "X30n0605_009:0823c08": "△二正發來六初與眷屬經歷。",
    "X30n0605_009:0823c09": "于時妙音菩薩於彼國沒與八萬四千菩薩俱共發",
    "X30n0605_009:0823c10": "來所經諸國六種震動皆悉雨於七寶蓮華百千天",
    "X30n0605_009:0823c11": "樂不鼓自鳴。",
    "X30n0605_009:0823c12": "△二敘相登臺。",
    "X30n0605_009:0823c13": "是菩薩目如廣大青蓮華葉正使和合百千萬月其",
    "X30n0605_009:0823c14": "面貌端正復過於此身真金色無量百千功德莊嚴",
    "X30n0605_009:0823c15": "威德熾盛光明照曜諸相具足如那羅延堅固之身",
    "X30n0605_009:0823c16": "入七寶臺上升虗空去地七多羅樹諸菩薩眾恭敬",
    "X30n0605_009:0823c17": "圍繞而來詣此娑婆世界耆闍崛山。",
    "X30n0605_009:0823c18": "目如廣大青蓮華葉者肇法師注淨名云天竺有",
    "X30n0605_009:0823c19": "青蓮華其葉脩廣青白分明有大人眼目之相故",
    "X30n0605_009:0823c20": "以喻焉那羅延此云力士。△三問訊傳旨。",
    "X30n0605_009:0823c21": "到已下七寶臺以價直百千瓔珞持至釋迦牟尼佛",
    "X30n0605_009:0823c22": "所頭面禮足奉上瓔珞而白佛言世尊淨華宿王智",
    "X30n0605_009:0823c23": "佛問訊世尊少病少惱起居輕利安樂行不四大調",
    "X30n0605_009:0823c24": "和不世事可忍不眾生易度不無多貪欲瞋恚愚癡",
    "X30n0605_009:0824a01": "嫉妬慳慢不無不孝父母不敬沙門邪見不善心不",
    "X30n0605_009:0824a02": "攝五情不世尊眾生能降伏諸魔怨不久滅度多寶",
    "X30n0605_009:0824a03": "如來在七寶塔中來聽法不又問訊多寶如來安穩",
    "X30n0605_009:0824a04": "少惱堪忍久住不。",
    "X30n0605_009:0824a05": "△四請見多寶。",
    "X30n0605_009:0824a06": "世尊我今欲見多寶佛身惟願世尊示我令見。",
    "X30n0605_009:0824a07": "△五世尊為通。",
    "X30n0605_009:0824a08": "爾時釋迦牟尼佛語多寶佛是妙音菩薩欲得相見。",
    "X30n0605_009:0824a09": "△六塔中稱善。",
    "X30n0605_009:0824a10": "時多寶佛告妙音言善哉善哉汝能為供養釋迦牟",
    "X30n0605_009:0824a11": "尼佛及聽法華經并見文殊師利等故來至此。",
    "X30n0605_009:0824a12": "△三十方弘經二初問答善根神力二初問二初",
    "X30n0605_009:0824a13": "問種何善根。",
    "X30n0605_009:0824a14": "爾時華德菩薩白佛言世尊是妙音菩薩種何善根。",
    "X30n0605_009:0824a15": "是問昔也。△二問有是神力。",
    "X30n0605_009:0824a16": "修何功德有是神力。",
    "X30n0605_009:0824a17": "是問今也。△二答二初答種善根。",
    "X30n0605_009:0824a18": "佛告華德菩薩過去有佛名雲雷音王多陀阿伽度",
    "X30n0605_009:0824a19": "阿羅訶三藐三佛陀國名現一切世間劫名喜見妙",
    "X30n0605_009:0824a20": "音菩薩於萬二千歲以十萬種伎樂供養雲雷音王",
    "X30n0605_009:0824a21": "佛并奉上八萬四千七寶鉢以是因緣果報今生淨",
    "X30n0605_009:0824a22": "華宿王智佛國有是神力華德於汝意云何爾時雲",
    "X30n0605_009:0824a23": "雷音王佛所妙音菩薩伎樂供養奉上寶器者豈異",
    "X30n0605_009:0824a24": "人乎今此妙音菩薩摩訶薩是華德是妙音菩薩已",
    "X30n0605_009:0824b01": "曾供養親近無量諸佛久植德本又值恒河沙等百",
    "X30n0605_009:0824b02": "千萬億那由他佛。",
    "X30n0605_009:0824b03": "此答種善根問也昔獻樂奉器仍結會古今悉如",
    "X30n0605_009:0824b04": "文。△二答有是神力。",
    "X30n0605_009:0824b05": "華德汝但見妙音菩薩其身在此而是菩薩現種種",
    "X30n0605_009:0824b06": "身處處為諸眾生說是經典或現梵王身或現帝",
    "X30n0605_009:0824b07": "釋身或現自在天身或現大自在天身或現天大將",
    "X30n0605_009:0824b08": "軍身或現毗沙門天王身或現轉輪聖王身或現諸",
    "X30n0605_009:0824b09": "小王身或現長者身或現居士身或現宰官身或現",
    "X30n0605_009:0824b10": "婆羅門身或現比丘比丘尼優婆塞優婆夷身或現",
    "X30n0605_009:0824b11": "長者居士婦女身或現宰官婦女身或現婆羅門婦",
    "X30n0605_009:0824b12": "女身或現童男童女身或現天龍夜叉乾闥婆阿脩",
    "X30n0605_009:0824b13": "羅迦樓羅緊那羅摩睺羅伽人非人等身而說是經",
    "X30n0605_009:0824b14": "諸有地獄餓鬼畜生及眾難處皆能救濟乃至於王",
    "X30n0605_009:0824b15": "後宮變為女身而說是經華德是妙音菩薩能救護",
    "X30n0605_009:0824b16": "娑婆世界諸眾生者是妙音菩薩如是種種變化現",
    "X30n0605_009:0824b17": "身在此娑婆國土為諸眾生說是經典於神通變化",
    "X30n0605_009:0824b18": "智慧無所損減是菩薩以若干智慧明照娑婆世界",
    "X30n0605_009:0824b19": "令一切眾生各得所知於十方恒河沙世界中亦復",
    "X30n0605_009:0824b20": "如是若應以聲聞形得度者現聲聞形而為說法應",
    "X30n0605_009:0824b21": "以辟支佛形得度者現辟支佛形而為說法應以菩",
    "X30n0605_009:0824b22": "薩形得度者現菩薩形而為說法應以佛形得度者",
    "X30n0605_009:0824b23": "即現佛形而為說法如是種種隨所應度而為現形",
    "X30n0605_009:0824b24": "乃至應以滅度而得度者示現滅度華德妙音菩薩",
    "X30n0605_009:0824c01": "摩訶薩成就大神通智慧之力其事如是。",
    "X30n0605_009:0824c02": "此答神力之問示三十四凡身四聖人身結成十",
    "X30n0605_009:0824c03": "法界六道。△二問答今住何定二初問。",
    "X30n0605_009:0824c04": "爾時華德菩薩白佛言世尊是妙音菩薩深種善根",
    "X30n0605_009:0824c05": "世尊是菩薩住何三昧而能如是在所變現度脫眾",
    "X30n0605_009:0824c06": "生。",
    "X30n0605_009:0824c07": "問今住何定而能如此自在利益。△二答。",
    "X30n0605_009:0824c08": "佛告華德菩薩善男子其三昧名現一切色身妙音",
    "X30n0605_009:0824c09": "菩薩住是三昧中能如是饒益無量眾生。",
    "X30n0605_009:0824c10": "佛答如文。△四二土得益。",
    "X30n0605_009:0824c11": "說是妙音菩薩品時與妙音菩薩俱來者八萬四千",
    "X30n0605_009:0824c12": "人皆得現一切色身三昧此娑婆世界無量菩薩亦",
    "X30n0605_009:0824c13": "得是三昧及陀羅尼。",
    "X30n0605_009:0824c14": "三昧與陀羅尼者其體一而用異寂用為三昧持",
    "X30n0605_009:0824c15": "用名陀羅尼又色身變現名三昧音聲辯說名陀",
    "X30n0605_009:0824c16": "羅尼上品云初得一切色身三昧轉身得一切語",
    "X30n0605_009:0824c17": "言陀羅尼當知音聲猶是色法故言體一用異又",
    "X30n0605_009:0824c18": "舌根清淨名陀羅尼餘根清淨名三昧都是六根",
    "X30n0605_009:0824c19": "清淨法門耳。△五還歸本國。",
    "X30n0605_009:0824c20": "爾時妙音菩薩摩訶薩供養釋迦牟尼佛及多寶佛",
    "X30n0605_009:0824c21": "塔已還歸本土所經諸國六種震動雨寶蓮華作百",
    "X30n0605_009:0824c22": "千萬億種種伎樂既到本國與八萬四千菩薩圍繞",
    "X30n0605_009:0824c23": "至淨華宿王智佛所白佛言世尊我到娑婆世界饒",
    "X30n0605_009:0824c24": "益眾生見釋迦牟尼佛及見多寶佛塔禮拜供養又",
    "X30n0605_009:0825a01": "見文殊師利法王子菩薩及見藥王菩薩得勤精進",
    "X30n0605_009:0825a02": "力菩薩勇施菩薩等亦令是八萬四千菩薩得現一",
    "X30n0605_009:0825a03": "切色身三昧。",
    "X30n0605_009:0825a04": "動地雨華者菩薩經歷尚能傍益況佛前放光傍",
    "X30n0605_009:0825a05": "照東方百八萬億那由他土亦傍論利益也。△六",
    "X30n0605_009:0825a06": "聞品進道。",
    "X30n0605_009:0825a07": "說是妙音菩薩來往品時四萬二千天子得無生法",
    "X30n0605_009:0825a08": "忍華德菩薩得法華三昧。",
    "X30n0605_009:0825a09": "已上第七卷文畢。",
    "X30n0605_009:0825a11": "科註妙法蓮華經卷第九"
}