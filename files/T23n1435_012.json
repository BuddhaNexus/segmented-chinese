{
    "T23n1435_012:0083b14": "十誦律卷第十二(第二誦之六)",
    "T23n1435_012:0083b16": "後秦北印度三藏弗若多羅譯",
    "T23n1435_012:0083b17": "九十波逸提之四",
    "T23n1435_012:0083b18": "佛在王舍城。爾時六群比丘，與助提婆達多",
    "T23n1435_012:0083b19": "比丘尼，共載一船，調戲大笑、作麁惡語、種種",
    "T23n1435_012:0083b20": "不清淨業。是中有白衣在兩岸上，見已共相",
    "T23n1435_012:0083b21": "謂言：「汝等看是，為是婦耶？為是私通？必共",
    "T23n1435_012:0083b22": "作婬欲事。」是中有比丘少欲知足行頭陀，",
    "T23n1435_012:0083b23": "聞是事心不喜，向佛廣說。佛以是事集比丘",
    "T23n1435_012:0083b24": "僧，知而故問六群比丘：「汝實作是事不？」答",
    "T23n1435_012:0083b25": "言：「實作。世尊！」佛以種種因緣訶責：「云何名",
    "T23n1435_012:0083b26": "比丘，與比丘尼共載一船？」種種因緣訶已，語",
    "T23n1435_012:0083b27": "諸比丘：「以十利故與諸比丘結戒。從今是戒",
    "T23n1435_012:0083b28": "應如是說：若比丘與比丘尼共期載一船，波",
    "T23n1435_012:0083b29": "逸提。」期者，有二種：若比丘作期、若比丘尼",
    "T23n1435_012:0083c01": "作期。波逸提者，煮燒覆障，若不悔過，能障礙",
    "T23n1435_012:0083c02": "道。是中犯者，若一比丘與一比丘尼共期載",
    "T23n1435_012:0083c03": "一船，一波逸提。若一比丘與二、三、四比丘尼",
    "T23n1435_012:0083c04": "共期載一船，四波逸提。若二比丘與二比丘",
    "T23n1435_012:0083c05": "尼共期載一船，二波逸提；若與三、四、一比丘",
    "T23n1435_012:0083c06": "尼共期載一船，一波逸提。若三比丘與三比",
    "T23n1435_012:0083c07": "丘尼共期載一船，三波逸提；若與四、一、二比",
    "T23n1435_012:0083c08": "丘尼共期載一船，二波逸提。若四比丘與四",
    "T23n1435_012:0083c09": "比丘尼共期載一船，四波逸提；若與一、二、三",
    "T23n1435_012:0083c10": "比丘尼，共期載一船，三波逸提。",
    "T23n1435_012:0083c11": "佛在舍衛國。爾時諸比丘尼從憍薩羅國遊",
    "T23n1435_012:0083c12": "行向舍衛城，至河岸上住待船。爾時有諸比",
    "T23n1435_012:0083c13": "丘，亦從憍薩羅國遊行向舍衛城，到河岸",
    "T23n1435_012:0083c14": "上待船。船至比丘便疾上船。諸比丘尼復",
    "T23n1435_012:0083c15": "來欲上船，諸比丘言：「汝莫上！何以故？佛結",
    "T23n1435_012:0083c16": "戒比丘不得與比丘尼共載一船。」諸比丘尼",
    "T23n1435_012:0083c17": "言：「若然者，大德先渡。」是船即去，更不復",
    "T23n1435_012:0083c18": "還。諸比丘尼即於岸上宿，夜有賊采悉奪衣，",
    "T23n1435_012:0083c19": "裸形放去。諸比丘遊行，到舍衛國詣佛所，",
    "T23n1435_012:0083c20": "頭面禮佛足一面立。諸佛常法，有客比丘",
    "T23n1435_012:0083c21": "來，以如是語勞問：「忍不？足不？安樂住不？乞",
    "T23n1435_012:0083c22": "食易得？道路不疲耶？」佛即時以是語問訊：",
    "T23n1435_012:0083c23": "「諸比丘忍不？足不？乞食不乏、道路不疲耶？」諸",
    "T23n1435_012:0083c24": "比丘答言：「世尊！忍足安樂住、乞食易得、道路",
    "T23n1435_012:0083c25": "不疲。」即以是事向佛廣說。佛以是事集比丘",
    "T23n1435_012:0083c26": "僧，種種因緣讚戒、讚持戒，讚戒、讚持戒已，語",
    "T23n1435_012:0083c27": "諸比丘：「從今是戒應如是說：若比丘與比丘",
    "T23n1435_012:0083c28": "尼共期載一船上水下水，波逸提。除直渡。」",
    "T23n1435_012:0083c29": "上水者，逆流。下水者，順流。直渡者，直到彼",
    "T23n1435_012:0084a01": "岸。是中犯者，若比丘與一比丘尼，共載一船",
    "T23n1435_012:0084a02": "上水，從一聚落至一聚落，波逸提；中道還者，",
    "T23n1435_012:0084a03": "突吉羅。若無聚落，空地乃至一拘盧舍，波逸",
    "T23n1435_012:0084a04": "提；中道還者，突吉羅。下水亦如是。不犯者，若",
    "T23n1435_012:0084a05": "不共期、若直渡、若欲直渡為水漂去、若直",
    "T23n1435_012:0084a06": "渡前岸崩墮、若漂失行具，船上下不犯。(二十五竟)",
    "T23n1435_012:0084a07": "佛在舍衛國。爾時諸比丘在屏處分衣，有一",
    "T23n1435_012:0084a08": "比丘是偷蘭難陀比丘尼知舊相識，數數",
    "T23n1435_012:0084a09": "共語親善狎習。是比丘從分衣處出，偷蘭難",
    "T23n1435_012:0084a10": "陀比丘尼見已問言：「大德！從何處來？」答言：",
    "T23n1435_012:0084a11": "「從某處分衣來，汝所得衣分何似？」答言：",
    "T23n1435_012:0084a12": "「好。」比丘尼看已言：「實好。」問言：「汝須是衣耶？」比",
    "T23n1435_012:0084a13": "丘尼言：「正使須者，我是女人薄福，當何從得？」",
    "T23n1435_012:0084a14": "時是比丘作是念：「是比丘尼作如是決定索，",
    "T23n1435_012:0084a15": "云何不與？」即以衣與偷蘭難陀比丘尼。時佛",
    "T23n1435_012:0084a16": "夏末月遊行諸國，諸比丘皆著新衣，是比丘",
    "T23n1435_012:0084a17": "獨著故衣。佛見已知而故問：「汝何以獨著故",
    "T23n1435_012:0084a18": "衣？」比丘以是事向佛廣說。佛知故問阿難：「是",
    "T23n1435_012:0084a19": "比丘今與非親里比丘尼衣耶？」答言：「實與。世",
    "T23n1435_012:0084a20": "尊！」佛以是事集比丘僧，種種因緣訶責：「云何",
    "T23n1435_012:0084a21": "名比丘，與非親里比丘尼衣。何以故？非親里",
    "T23n1435_012:0084a22": "人不能問衣足不足、為更有無？有得便直取。",
    "T23n1435_012:0084a23": "若親里者，能問足不足，為更有無有。若無能",
    "T23n1435_012:0084a24": "自與，何況從索。」佛種種因緣訶已，語諸比",
    "T23n1435_012:0084a25": "丘：「以十利故與諸比丘結戒。從今是戒應",
    "T23n1435_012:0084a26": "如是說：若比丘與非親里比丘尼衣，波逸提。」",
    "T23n1435_012:0084a27": "非親里者，親里名母、姊妹、若女乃至七世",
    "T23n1435_012:0084a28": "因緣，異是名非親里。衣者，麻衣、白麻衣、赤麻",
    "T23n1435_012:0084a29": "衣、芻摩衣、翅夷羅衣、憍施耶衣、劫貝衣。波",
    "T23n1435_012:0084b01": "逸提者，煮燒覆障，若不悔過，能障礙道。是",
    "T23n1435_012:0084b02": "中犯者，若比丘，有非親里比丘尼，謂是親",
    "T23n1435_012:0084b03": "里與衣，波逸提。若非親里比丘尼，謂是比丘、",
    "T23n1435_012:0084b04": "式叉摩尼、沙彌、沙彌尼、出家、出家尼與衣，波",
    "T23n1435_012:0084b05": "逸提。若比丘，有非親里比丘尼生疑，是親",
    "T23n1435_012:0084b06": "里非親里與衣，波逸提。若比丘，有非親里",
    "T23n1435_012:0084b07": "比丘尼生疑，是比丘非比丘、是式叉摩尼非",
    "T23n1435_012:0084b08": "式叉摩尼、是沙彌非沙彌、是沙彌尼非沙彌",
    "T23n1435_012:0084b09": "尼、是出家非出家、是出家尼非出家尼與衣，",
    "T23n1435_012:0084b10": "皆波逸提。若比丘，有親里比丘尼生非親里",
    "T23n1435_012:0084b11": "想與衣，突吉羅。若親里比丘尼生比丘想，式",
    "T23n1435_012:0084b12": "叉摩尼、沙彌、沙彌尼、出家、出家尼想與衣，突",
    "T23n1435_012:0084b13": "吉羅。若比丘，有親里比丘尼生疑，是親里",
    "T23n1435_012:0084b14": "非親里與衣，突吉羅。若親里比丘尼生疑，是",
    "T23n1435_012:0084b15": "比丘非比丘、是式叉摩尼非式叉摩尼、是",
    "T23n1435_012:0084b16": "沙彌非沙彌、是沙彌尼非沙彌尼、是出家非",
    "T23n1435_012:0084b17": "出家、是出家尼非出家尼與衣，突吉羅。若比",
    "T23n1435_012:0084b18": "丘，有親里比丘尼，若謂若疑，有非親里比",
    "T23n1435_012:0084b19": "丘尼，若謂若不謂，若疑若不疑，與不淨衣，",
    "T23n1435_012:0084b20": "謂駝毛衣、牛毛衣、羖羊毛衣、雜毛織衣與，突",
    "T23n1435_012:0084b21": "吉羅。(二十六竟)",
    "T23n1435_012:0084b22": "佛在舍衛國。爾時迦留陀夷與掘多比丘尼",
    "T23n1435_012:0084b23": "舊相識，數數共語親善狎習。是掘多比丘尼",
    "T23n1435_012:0084b24": "有衣應割截作，是比丘尼語迦留陀夷：「大德！",
    "T23n1435_012:0084b25": "能為我割截作是衣不？」答言：「留置。」即留便去。",
    "T23n1435_012:0084b26": "迦留陀夷即取舒展割截簪刺，當衣脊中，作",
    "T23n1435_012:0084b27": "男女和合像，縫已卷疊著本處。掘多比丘尼",
    "T23n1435_012:0084b28": "來問：「大德！與我割截作衣竟未？」答言：「已作，此",
    "T23n1435_012:0084b29": "是汝衣，持去。莫此間舒，還比丘尼寺中可舒。」",
    "T23n1435_012:0084c01": "即取持去，於諸比丘尼前言：「看我師與我",
    "T23n1435_012:0084c02": "作是衣好不？」諸比丘尼言：「好，誰為汝作？」答",
    "T23n1435_012:0084c03": "言：「大德迦留陀夷。」「可舒看。」即為舒看，當中",
    "T23n1435_012:0084c04": "條有男女和合像。中有年少比丘尼憙調戲",
    "T23n1435_012:0084c05": "笑者，見已語言：「是衣好，自非迦留陀夷，誰",
    "T23n1435_012:0084c06": "能為汝作如是衣？」時有長老比丘尼樂持戒",
    "T23n1435_012:0084c07": "者，作是言：「云何名比丘，故污比丘尼衣？」是",
    "T23n1435_012:0084c08": "中有比丘少欲知足行頭陀，聞是事心不喜，",
    "T23n1435_012:0084c09": "以是事向佛廣說。佛以是事集比丘僧，知而",
    "T23n1435_012:0084c10": "故問迦留陀夷：「汝實作是事不？」答言：「實作。世",
    "T23n1435_012:0084c11": "尊！」佛以種種因緣訶責：「云何名比丘，故污比",
    "T23n1435_012:0084c12": "丘尼衣？」種種因緣訶已，語諸比丘：「以十利",
    "T23n1435_012:0084c13": "故與比丘結戒。從今是戒應如是說：若比",
    "T23n1435_012:0084c14": "丘與非親里比丘尼作衣，波逸提。」非親里者，",
    "T23n1435_012:0084c15": "親里名母、姊妹、若女，乃至七世因緣，異是",
    "T23n1435_012:0084c16": "名非親里。衣者，麻衣、白麻衣、赤麻衣、芻麻",
    "T23n1435_012:0084c17": "衣、翅夷羅衣、憍施耶衣、劫貝衣。波逸提者，煮",
    "T23n1435_012:0084c18": "燒覆障，若不悔過，能障礙道。是中犯者，若比",
    "T23n1435_012:0084c19": "丘為非親里比丘尼作衣，隨一一事中，波逸",
    "T23n1435_012:0084c20": "提。若浣，隨一一事，波逸提。若染，一一曬，波逸",
    "T23n1435_012:0084c21": "提。若割截、簪縫、若刺，針針波逸提。若直",
    "T23n1435_012:0084c22": "縫，針針突吉羅。若繩絣時，突吉羅。若簪",
    "T23n1435_012:0084c23": "緣，突吉羅。若與親里比丘尼作衣，不犯。(二十七竟)",
    "T23n1435_012:0084c24": "佛在舍衛國。爾時迦留陀夷與掘多比丘尼",
    "T23n1435_012:0084c25": "舊相識，數數共語親善狎習。迦留陀夷往",
    "T23n1435_012:0084c26": "掘多比丘尼房所，屏覆處獨與掘多比丘尼",
    "T23n1435_012:0085a01": "共坐。是中有比丘少欲知足行頭陀，聞已",
    "T23n1435_012:0085a02": "呵責言：「云何名比丘，獨與一比丘尼屏覆處",
    "T23n1435_012:0085a03": "共坐？」種種因緣訶已，向佛廣說。佛以是事集",
    "T23n1435_012:0085a04": "比丘僧，知而故問迦留陀夷：「汝實作是事不？」",
    "T23n1435_012:0085a05": "答言：「實作。世尊！」佛以種種因緣訶責：「云何名",
    "T23n1435_012:0085a06": "比丘，獨與一比丘尼屏覆處共坐？」種種因緣",
    "T23n1435_012:0085a07": "訶已，語諸比丘：「以十利故與諸比丘結戒。從",
    "T23n1435_012:0085a08": "今是戒應如是說：若比丘獨與一比丘尼屏",
    "T23n1435_012:0085a09": "覆處共坐，波逸提。」獨與一比丘尼者，正有二",
    "T23n1435_012:0085a10": "人，更無第三人。屏處者，若壁障、衣幔障、席",
    "T23n1435_012:0085a11": "障，如是等物覆障，是名屏處。波逸提者，煮",
    "T23n1435_012:0085a12": "燒覆障，若不悔過，能障礙道。是中犯者，若比",
    "T23n1435_012:0085a13": "丘獨與一比丘尼屏處坐，波逸提。起已還坐，",
    "T23n1435_012:0085a14": "波逸提。隨起還坐，隨得爾所波逸提。(二十八竟)",
    "T23n1435_012:0085a15": "佛在舍衛國。爾時迦留陀夷與掘多居士婦",
    "T23n1435_012:0085a16": "舊相識，數數共語親善狎習。時迦留陀夷",
    "T23n1435_012:0085a17": "往居士婦舍，獨與此婦露地共坐。諸白衣見",
    "T23n1435_012:0085a18": "已作是言：「汝等看是，為比丘婦？為私通耶？是",
    "T23n1435_012:0085a19": "比丘必當共作婬事。」是中有比丘少欲知足",
    "T23n1435_012:0085a20": "行頭陀，聞是事心不喜，種種因緣訶責：「云何",
    "T23n1435_012:0085a21": "名比丘，獨與一女人露地共坐？」種種因緣訶",
    "T23n1435_012:0085a22": "已，向佛廣說。佛以是事集比丘僧，知而故問",
    "T23n1435_012:0085a23": "迦留陀夷：「汝實作是事不？」答言：「實作。世尊！」",
    "T23n1435_012:0085a24": "佛以種種因緣訶責：「云何名比丘，獨與一女",
    "T23n1435_012:0085a25": "人露地共坐？」佛種種因緣訶已，語諸比丘：「以",
    "T23n1435_012:0085a26": "十利故與比丘結戒。從今是戒應如是說：若",
    "T23n1435_012:0085a27": "比丘獨與一女人露地共坐，波逸提。」女人者，",
    "T23n1435_012:0085a28": "名有命、若大、若小、若嫁、未嫁堪作婬事。獨與",
    "T23n1435_012:0085a29": "一女人者，正有二人，更無第三人。露地者，無",
    "T23n1435_012:0085b01": "壁障、無衣幔障、無席障。波逸提者，煮燒覆",
    "T23n1435_012:0085b02": "障，若不悔過，能障礙道。是中犯者，若比丘獨",
    "T23n1435_012:0085b03": "與一女人露地共坐，波逸提。起已還坐，波逸",
    "T23n1435_012:0085b04": "提。隨起還坐，隨得爾所，波逸提。若相去半",
    "T23n1435_012:0085b05": "尋坐，波逸提。相去一尋坐，波逸提。相去一",
    "T23n1435_012:0085b06": "尋半坐，突吉羅。不犯者，若相去二尋、若過",
    "T23n1435_012:0085b07": "二尋坐，不犯。(二十九竟)",
    "T23n1435_012:0085b08": "佛在舍衛國。爾時有一居士，請佛四大弟",
    "T23n1435_012:0085b09": "子大迦葉、舍利弗、目揵連、阿那律明日食，皆",
    "T23n1435_012:0085b10": "默然受。居士知諸比丘默然受已，從坐起頭",
    "T23n1435_012:0085b11": "面作禮右繞而去。即還自舍，通夜辦種種多",
    "T23n1435_012:0085b12": "美飲食，是夜辦多美飲食已，晨朝敷雜色坐",
    "T23n1435_012:0085b13": "具，自往白四大比丘言：「時到。」偷蘭難陀比丘",
    "T23n1435_012:0085b14": "尼先在是家出入，是比丘尼早起著衣入是",
    "T23n1435_012:0085b15": "居士舍，見辦多美飲食敷雜色坐具。時比丘",
    "T23n1435_012:0085b16": "尼問居士婦：「辦多美飲食，敷雜色坐具，請比",
    "T23n1435_012:0085b17": "丘耶？」答言：「請。」「請誰耶？」答言：「請大迦葉、舍",
    "T23n1435_012:0085b18": "利弗、目揵連、阿那律。」是比丘尼語居士婦言：",
    "T23n1435_012:0085b19": "「請是小小比丘，若問我者，當請大龍比丘。」居",
    "T23n1435_012:0085b20": "士婦言：「何者是大龍？」答言：「大德提婆達多、俱",
    "T23n1435_012:0085b21": "伽離、騫陀達多、三文達多、迦留盧提捨是。」",
    "T23n1435_012:0085b22": "比丘尼共居士婦語時，大迦葉在前行，聞是",
    "T23n1435_012:0085b23": "語作是念：「我等若不即入者，是比丘尼當作",
    "T23n1435_012:0085b24": "大罪。」即作聲。比丘尼聞聲即默然，迴面即見",
    "T23n1435_012:0085b25": "便語居士婦言：「汝請是大龍。」居士婦言：「誰是",
    "T23n1435_012:0085b26": "大龍？」答言：「大迦葉、舍利弗、目揵連、阿那律",
    "T23n1435_012:0085b27": "是。」時居士隨後來至，聞比丘尼作二種語，語",
    "T23n1435_012:0085b28": "偷蘭難陀比丘尼言：「汝弊惡賊比丘尼一頭",
    "T23n1435_012:0085b29": "兩舌，適言：『小小比丘。』復言：『大龍。』若更入我",
    "T23n1435_012:0085c01": "舍者，當如賊法治汝。」復語其婦言：「汝若更",
    "T23n1435_012:0085c02": "前是比丘尼者，我當唱言：『汝非我婦。』當棄汝",
    "T23n1435_012:0085c03": "去。」爾時居士令諸比丘坐雜色坐具，自行水，",
    "T23n1435_012:0085c04": "自與多美飲食。與多美飲食自恣飽滿已，居",
    "T23n1435_012:0085c05": "士行水。諸比丘攝鉢已，取小卑床在諸比",
    "T23n1435_012:0085c06": "丘前坐，欲聽說法。大迦葉說法已，與諸比",
    "T23n1435_012:0085c07": "丘俱從坐起去，往詣佛所頭面禮足一面立",
    "T23n1435_012:0085c08": "笑。佛知故問大迦葉：「汝何因緣笑？」答言：「世",
    "T23n1435_012:0085c09": "尊！我等今日為偷蘭難陀比丘尼所見字名，",
    "T23n1435_012:0085c10": "謂為『小小比丘。』復言：『大龍。』」佛言：「何因緣故",
    "T23n1435_012:0085c11": "爾？」大迦葉向佛廣說如上因緣。佛知故問阿",
    "T23n1435_012:0085c12": "難：「有諸比丘食比丘尼作因緣食耶？」答言：「實",
    "T23n1435_012:0085c13": "爾。」佛以是事集比丘僧，種種因緣訶責：「云",
    "T23n1435_012:0085c14": "何名比丘，知比丘尼作因緣得食便食？」種種",
    "T23n1435_012:0085c15": "因緣訶已，語諸比丘：「以十利故與比丘結",
    "T23n1435_012:0085c16": "戒。從今是戒應如是說：若比丘知比丘尼讚",
    "T23n1435_012:0085c17": "歎因緣得食食者，波逸提。」知者，若自知、若",
    "T23n1435_012:0085c18": "從他知。若比丘尼自說讚歎者，比丘尼讚",
    "T23n1435_012:0085c19": "歎。波逸提者，煮燒覆障，若不悔過，能障礙",
    "T23n1435_012:0085c20": "道。是中犯者，若比丘尼往語居士婦：「當請",
    "T23n1435_012:0085c21": "比丘。」「為請誰耶？」答言：「請某。」居士婦言：「爾。」",
    "T23n1435_012:0085c22": "比丘尼言：「為辦粳米飯。」是比丘食者，波逸",
    "T23n1435_012:0085c23": "提。有比丘尼往語居士婦言：「當請比丘。」「為",
    "T23n1435_012:0085c24": "請誰耶？」答言：「請某。」居士婦言：「爾。」比丘尼言：",
    "T23n1435_012:0085c25": "「與辦酥豆羹。」比丘食者，波逸提。又比丘尼往",
    "T23n1435_012:0086a01": "語居士婦言：「當請比丘。」「為請誰耶？」答言：「請",
    "T23n1435_012:0086a02": "某。」居士婦言：「爾。」比丘尼言：「為辦雉肉、鵽肉、鶉",
    "T23n1435_012:0086a03": "肉。」比丘食者，波逸提。乃至教辦少薑著食中，",
    "T23n1435_012:0086a04": "比丘食者，突吉羅。又比丘尼往語居士婦言：",
    "T23n1435_012:0086a05": "「當請比丘。」「為請誰耶？」答言：「請某。」居士婦言：",
    "T23n1435_012:0086a06": "「我已先請。」問：「飯何似？」答言：「麁飯。」比丘尼言：「與",
    "T23n1435_012:0086a07": "辦粳米飯。」比丘食者，波逸提。又比丘尼往",
    "T23n1435_012:0086a08": "語居士婦言：「當請比丘。」「為請誰耶？」答言：「請",
    "T23n1435_012:0086a09": "某。」居士婦言：「我已先請。」問：「羹何似？」答言：「為",
    "T23n1435_012:0086a10": "作浮陵伽豆羹。」比丘尼言：「為辦酥豆羹。」比",
    "T23n1435_012:0086a11": "丘食者，波逸提。有比丘尼往語居士婦言：「當",
    "T23n1435_012:0086a12": "請比丘。」「為請誰耶？」答言：「請某。」居士婦言：「我",
    "T23n1435_012:0086a13": "已先請。」問：「作何食？」答言：「牛肉。」「莫與牛肉，為",
    "T23n1435_012:0086a14": "辦雉肉、鵽肉、鶉肉。」比丘食者，波逸提。乃至教",
    "T23n1435_012:0086a15": "以少薑著食，中比丘食者，突吉羅。佛在舍衛",
    "T23n1435_012:0086a16": "國，爾時有居士，先有心欲請佛及僧設會。時",
    "T23n1435_012:0086a17": "世飢儉飲食難得，是居士既不大富，少於田",
    "T23n1435_012:0086a18": "宅人民作使。夏月欲末，是居士憂愁言：「奈何",
    "T23n1435_012:0086a19": "辛苦，我先有心欲請佛及僧設會。今世飢",
    "T23n1435_012:0086a20": "儉飲食難得，我不大富，少於田宅人民作使。",
    "T23n1435_012:0086a21": "夏月欲末，莫令我於福德空過。若不能都請",
    "T23n1435_012:0086a22": "僧，當於僧中請少多比丘。」作是念已，往詣祇",
    "T23n1435_012:0086a23": "桓打揵搥。諸比丘問居士：「汝何因緣故打",
    "T23n1435_012:0086a24": "揵搥？」答言：「我欲僧中請爾所比丘，明日到",
    "T23n1435_012:0086a25": "我舍食。」諸比丘言：「爾。」是居士請僧已，爾時更",
    "T23n1435_012:0086a26": "有急因緣事須出城行，便約勅婦言：「我有",
    "T23n1435_012:0086a27": "急事須自行去，汝當請爾所比丘，能辦如是",
    "T23n1435_012:0086a28": "如是飲食不？」時婦信樂福德故，答言：「我能如",
    "T23n1435_012:0086a29": "教。」即辦種種多美飲食，敷雜色坐具，無人可",
    "T23n1435_012:0086b01": "遣請比丘。時有一比丘尼，先出入是家，是",
    "T23n1435_012:0086b02": "比丘尼早起著衣往其舍，見辦多美飲食敷",
    "T23n1435_012:0086b03": "雜色坐具，見已問言：「請比丘耶？」答言：「欲請，",
    "T23n1435_012:0086b04": "如夫所教我盡辦已，無人可往請比丘。汝能",
    "T23n1435_012:0086b05": "往請比丘來者，并在此食。」答言：「能請。」時諸",
    "T23n1435_012:0086b06": "比丘置衣鉢，空地經行立待請至。時比丘尼",
    "T23n1435_012:0086b07": "出城，見諸比丘各已莊嚴，語諸比丘言：「受某",
    "T23n1435_012:0086b08": "居士請者，飲食已辦自知時到。」諸比丘作是",
    "T23n1435_012:0086b09": "念：「佛結戒：若比丘尼作因緣食不應噉。今比",
    "T23n1435_012:0086b10": "丘尼使來，是比丘尼必作食因緣。」諸比丘不",
    "T23n1435_012:0086b11": "往，失是請故是日斷食。時居士行還問婦言：",
    "T23n1435_012:0086b12": "「汝請諸比丘，好供養耶？」婦言：「如夫所教。我",
    "T23n1435_012:0086b13": "辦多美飲食，敷雜色坐具。遣比丘尼往喚，",
    "T23n1435_012:0086b14": "諸比丘不來，當何所供養？」居士聞已瞋恚言：",
    "T23n1435_012:0086b15": "「若諸比丘不飲食者，何以受我請？諸比丘不",
    "T23n1435_012:0086b16": "知，今世飢儉飲食難得，諸人妻子尚乏飲食，",
    "T23n1435_012:0086b17": "況與乞人。」是居士不能忍瞋故，入祇桓詣佛",
    "T23n1435_012:0086b18": "所，言諸比丘。是居士欲入祇桓時，見所請",
    "T23n1435_012:0086b19": "比丘，謂言：「汝等若不飲食者，何以受我請？汝",
    "T23n1435_012:0086b20": "寧不知，今世飢儉飲食難得，諸人妻子尚",
    "T23n1435_012:0086b21": "乏飲食，況與乞人。」諸比丘言：「居士莫愁憂，",
    "T23n1435_012:0086b22": "佛為我等結戒，不得食比丘尼作因緣食。今",
    "T23n1435_012:0086b23": "日比丘尼作使來故，我等謂是比丘尼因緣",
    "T23n1435_012:0086b24": "飲食，是以不往，朝來我等斷食。」是居士聞",
    "T23n1435_012:0086b25": "比丘斷食故，瞋即除滅，語諸比丘言：「我先有",
    "T23n1435_012:0086b26": "心欲請佛及僧設食，今世飢儉飲食難得。我",
    "T23n1435_012:0086b27": "不大富，少於田宅人民作使。夏月欲末，我不",
    "T23n1435_012:0086b28": "欲於福德中空過。若不能都請者，當於僧中",
    "T23n1435_012:0086b29": "請少多比丘明日食，汝等當知我自發心，非",
    "T23n1435_012:0086c01": "比丘尼作因緣，汝等明日來食噉冷食。」諸比",
    "T23n1435_012:0086c02": "丘不知云何？以是事白佛。佛以是事集比丘",
    "T23n1435_012:0086c03": "僧，種種因緣讚戒、讚持戒，讚戒、讚持戒已，語",
    "T23n1435_012:0086c04": "諸比丘：「從今是戒應如是說：若比丘知比丘",
    "T23n1435_012:0086c05": "尼讚歎得食食，波逸提。除檀越先請。」先請",
    "T23n1435_012:0086c06": "者，檀越先自發心思惟欲請比丘僧。是中不",
    "T23n1435_012:0086c07": "犯者，若比丘尼往語居士婦言：「當請比丘。」「為",
    "T23n1435_012:0086c08": "請誰耶？」答言：「請某。」居士婦言：「我已先請。」比",
    "T23n1435_012:0086c09": "丘尼言：「為辦粳米飯。」若為家屬作，比丘食者",
    "T23n1435_012:0086c10": "不犯。又比丘尼往語居士婦言：「當請比丘。」",
    "T23n1435_012:0086c11": "「為請誰耶？」答言：「請某。」居士婦言：「我先已請。」",
    "T23n1435_012:0086c12": "比丘尼言：「為辦酥豆羹。」若為家屬作，比丘",
    "T23n1435_012:0086c13": "食者不犯。又比丘尼往語居士婦言：「當請比",
    "T23n1435_012:0086c14": "丘。」「為請誰耶？」答言：「請某。」居士婦言：「我已",
    "T23n1435_012:0086c15": "先請。」比丘尼言：「為辦雉肉、鵽肉、鶉肉。」若為家",
    "T23n1435_012:0086c16": "屬作，比丘食者不犯。乃至教以少薑著食中，",
    "T23n1435_012:0086c17": "若為家屬作，比丘食者不犯。若比丘尼往語",
    "T23n1435_012:0086c18": "居士婦言：「當請比丘。」「為請誰耶？」答言：「請某。」",
    "T23n1435_012:0086c19": "居士婦言：「我已先請。」比丘尼言：「為辦粳米",
    "T23n1435_012:0086c20": "飯。」若先為比丘作，比丘食者不犯。又比丘",
    "T23n1435_012:0086c21": "尼往語居士婦言：「當請比丘。」「為請誰耶？」答言：",
    "T23n1435_012:0086c22": "「請某。」居士婦言：「我已先請。」比丘尼言：「為辦",
    "T23n1435_012:0086c23": "酥豆羹。」若先為比丘作，比丘食者不犯。又比",
    "T23n1435_012:0086c24": "丘尼往語居士婦言：「當請比丘。」「為請誰耶？」答",
    "T23n1435_012:0086c25": "言：「請某。」居士婦言：「我已先請。」比丘尼言：「為",
    "T23n1435_012:0086c26": "辦雉肉、鵽肉、鶉肉。」若先為比丘作，比丘食者",
    "T23n1435_012:0086c27": "不犯。乃至教以少薑著食中，若先為比丘作，",
    "T23n1435_012:0086c28": "比丘食者不犯。(三十竟)",
    "T23n1435_012:0086c29": "佛在舍衛國。爾時有一居士，以無常因緣故，",
    "T23n1435_012:0087a01": "亡失田宅家人死盡，但有一兒在是中，聞",
    "T23n1435_012:0087a02": "說飯佛及僧者生忉利天，即發是願：「我若飯",
    "T23n1435_012:0087a03": "佛及僧者善。」作是願已復念：「我今無所有，當",
    "T23n1435_012:0087a04": "行客作。」爾時舍衛國有一富貴居士，多有田",
    "T23n1435_012:0087a05": "宅、人民、金銀、財物，種種福德威相成就。時",
    "T23n1435_012:0087a06": "小兒往到其舍，語居士言：「我為汝客作。」居",
    "T23n1435_012:0087a07": "士問言：「汝何所能？」答言：「我能書、能讀書、能",
    "T23n1435_012:0087a08": "算數、能相金銀錢相、毛相、絲綿絹相、珠相、能",
    "T23n1435_012:0087a09": "坐金肆、銀肆、珠肆、銅肆、客作肆。」居士言：「汝一",
    "T23n1435_012:0087a10": "歲作，索幾許物？」答言：「千金錢。」居士言：「汝小",
    "T23n1435_012:0087a11": "兒不知，今世飢儉食尚難得，何況索價？」是",
    "T23n1435_012:0087a12": "小兒言：「我多技能。」如是上中下相共決",
    "T23n1435_012:0087a13": "斷，定雇金錢五百。小兒言：「我應多得價直，",
    "T23n1435_012:0087a14": "我急故今與汝作，當共言要，歲盡一時償我",
    "T23n1435_012:0087a15": "價。」居士聞已作是念：「自有作人作便索價。」語",
    "T23n1435_012:0087a16": "是小兒言：「汝莫憂愁，歲竟當一時與汝。」居",
    "T23n1435_012:0087a17": "士安著肆上。時是小兒好看市肆，是居士先",
    "T23n1435_012:0087a18": "不得大利，今得再三倍。是居士過一月已，檢",
    "T23n1435_012:0087a19": "校肆中，得三倍利。居士自念：「若以是物我",
    "T23n1435_012:0087a20": "自在坐肆，不得是利。此客作人多有福德，",
    "T23n1435_012:0087a21": "今得是利皆由小兒。」即將去著田上，於田中",
    "T23n1435_012:0087a22": "了了勤作，好看守護，先倉不滿今皆倍滿。歲",
    "T23n1435_012:0087a23": "竟看倉，先不滿者今三倍滿。居士復念：「即",
    "T23n1435_012:0087a24": "以是田作處，我自在中不得是利。是小兒多",
    "T23n1435_012:0087a25": "有福德，我倉藏滿皆是小兒力。」歲竟小",
    "T23n1435_012:0087a26": "兒到居士所，一時索價。居士小避去，作是",
    "T23n1435_012:0087a27": "念：「是兒若得價者，便捨我去，是以小避非",
    "T23n1435_012:0087a28": "不欲與。」是小兒數來索價，居士言：「汝急索",
    "T23n1435_012:0087a29": "價欲作何物？」答言：「居士！我聞人說飯佛及僧",
    "T23n1435_012:0087b01": "生忉利天。以是故，我一歲客作，欲飯佛及",
    "T23n1435_012:0087b02": "僧生忉利天。」居士聞是語即生信心，是兒為",
    "T23n1435_012:0087b03": "他故，能一歲受勤苦。居士言：「欲何處作？」答",
    "T23n1435_012:0087b04": "言：「欲祇桓中作。」是居士方便欲令好人入",
    "T23n1435_012:0087b05": "其舍，作是念已，語小兒言：「祇桓中少釜",
    "T23n1435_012:0087b06": "鑊、瓫器、薪草、作人，不如我家多有釜鑊、瓫器、",
    "T23n1435_012:0087b07": "薪草、作人種種具足，正使乏少我當相助，汝",
    "T23n1435_012:0087b08": "請佛及僧來就我舍。」小兒即出居士舍，向祇",
    "T23n1435_012:0087b09": "陀林去。爾時世尊晡時與無數大眾圍繞說",
    "T23n1435_012:0087b10": "法，時小兒遙見佛在樹林中，善攝諸根成就",
    "T23n1435_012:0087b11": "第一寂滅，身出光焰如真金聚端正殊特令",
    "T23n1435_012:0087b12": "人心淨。見已往到佛所，頭面禮足在一面",
    "T23n1435_012:0087b13": "坐，佛為小兒種種因緣說法，示教利喜已默",
    "T23n1435_012:0087b14": "然。是小兒從坐起合掌白佛言：「願世尊明日",
    "T23n1435_012:0087b15": "及僧受我請。」佛默然受。是兒知佛默然受已，",
    "T23n1435_012:0087b16": "頭面禮足右遶而去。還居士舍，通夜辦種種",
    "T23n1435_012:0087b17": "多美飲食。爾時舍衛國節日早起，白衣多持",
    "T23n1435_012:0087b18": "猪肉乾糒與眾僧，諸比丘受取甞看，漸漸多",
    "T23n1435_012:0087b19": "噉飽滿。是小兒通夜辦多美飲食已，早起敷",
    "T23n1435_012:0087b20": "坐處，往白佛言：「食具已辦佛自知時。」諸比",
    "T23n1435_012:0087b21": "丘往居士舍，佛自房住迎食分。是小兒見僧",
    "T23n1435_012:0087b22": "坐已，自手行水，持食欲著上座鉢中。上座言：",
    "T23n1435_012:0087b23": "「少著。」第二上座言：「莫多著。」第三上座言：「著",
    "T23n1435_012:0087b24": "半。」如是展轉少與、莫多與、與半，一切僧皆",
    "T23n1435_012:0087b25": "悉作是語。小兒往看飯處猶不大減，次看",
    "T23n1435_012:0087b26": "羹處亦不大減，看瓫器中皆滿不減。爾時小",
    "T23n1435_012:0087b27": "兒至上座前言：「為慈愍我故不食耶？為以世",
    "T23n1435_012:0087b28": "儉故？為以我一歲客作勤苦故？為食不熟、不",
    "T23n1435_012:0087b29": "香、不美故？」上座直性言：「我不以慈愍、不以世",
    "T23n1435_012:0087c01": "儉、不以客作勤苦、不以不熟不香不美故。今",
    "T23n1435_012:0087c02": "日舍衛城節日，早起大得猪肉乾糒，初欲少",
    "T23n1435_012:0087c03": "甞漸漸飽滿，是故食少。」小兒聞已愁憂心悔：",
    "T23n1435_012:0087c04": "「我作食不具足，或不得生忉利天上。」是小兒",
    "T23n1435_012:0087c05": "出居士舍，啼哭詣佛所，說諸比丘食少。爾時",
    "T23n1435_012:0087c06": "世尊與大眾恭敬圍繞而為說法，佛遙見小",
    "T23n1435_012:0087c07": "兒啼哭而來。佛問小兒：「何以啼耶？」即以是",
    "T23n1435_012:0087c08": "事向佛廣說。佛語小兒：「汝疾還去，隨諸比丘",
    "T23n1435_012:0087c09": "能噉者與，汝必得生忉利天。」小兒聞已大歡",
    "T23n1435_012:0087c10": "喜，作是念：「佛無異記，我當生忉利天無疑。」",
    "T23n1435_012:0087c11": "時小兒持食至上座所言：「是食香美，少多取。」",
    "T23n1435_012:0087c12": "復以一種與言：「是復大好，少多取。」第二、第三",
    "T23n1435_012:0087c13": "皆如是勸。小兒自手與多美飲食，諸比丘自",
    "T23n1435_012:0087c14": "恣飽滿已，知僧攝鉢，自手行水，取小床坐眾",
    "T23n1435_012:0087c15": "僧前，欲聽說法。上座說法已從坐起去，諸比",
    "T23n1435_012:0087c16": "丘隨次起去。時舍衛城晡時，有大海諸估客",
    "T23n1435_012:0087c17": "至，置寶物城外各相謂言：「當入城買飲食。」",
    "T23n1435_012:0087c18": "即遣人求，以二因緣故，求不能得。一以世",
    "T23n1435_012:0087c19": "儉、二以時熱食不留殘。時買食人還語估客，",
    "T23n1435_012:0087c20": "至城中買食都不可得，估客主言：「我於大海",
    "T23n1435_012:0087c21": "險難初不乏食，今至大城而不能得，汝等更",
    "T23n1435_012:0087c22": "往審諦遍求，隨以何物方便令得。」是小兒先",
    "T23n1435_012:0087c23": "啼向佛時，多人見知，是人語估客言：「某舍",
    "T23n1435_012:0087c24": "今日多辦飲食，而所用少，汝往彼舍求食必",
    "T23n1435_012:0087c25": "得。」估客往居士舍，語守門者：「語汝家主，有",
    "T23n1435_012:0087c26": "大海估客，今在門下。」時守門者即入白主，",
    "T23n1435_012:0087c27": "主言：「便入。」即入與坐，共相問訊樂不樂，居",
    "T23n1435_012:0087c28": "士小默然，便問：「汝何故來？」答言：「須食故來。」",
    "T23n1435_012:0087c29": "居士言：「此是小兒飲食，非我有也。」估客語小",
    "T23n1435_012:0088a01": "兒言：「我等須飲食。」小兒言：「可得，不須道價。",
    "T23n1435_012:0088a02": "今汝估客為有幾許人？」答言：「有五百人。」「盡",
    "T23n1435_012:0088a03": "喚來入。」是人即往語估客主：「有飲食可得，而",
    "T23n1435_012:0088a04": "不須價。」估客主言：「我等飢乏，若以貴價買",
    "T23n1435_012:0088a05": "尚取，何況直得？皆當共去，留人守物。」餘人皆",
    "T23n1435_012:0088a06": "往入居士舍。小兒令坐，自手行水，與多美",
    "T23n1435_012:0088a07": "飲食自恣飽滿。與多美飲食自恣飽滿已，",
    "T23n1435_012:0088a08": "是小兒知食竟，攝器行水在一面坐。時近",
    "T23n1435_012:0088a09": "小兒邊，有憍薩羅國大銅盂。時估客主語小",
    "T23n1435_012:0088a10": "兒言：「持此盂來。」小兒言：「何以故？」「但取來。」即",
    "T23n1435_012:0088a11": "持來著估客主前，時估客主語諸估客言：「隨",
    "T23n1435_012:0088a12": "何舍得如是好供養者，應當以好物報償，汝",
    "T23n1435_012:0088a13": "若能者著此盂中。」時估客主衣角頭有珠，直",
    "T23n1435_012:0088a14": "十萬金錢，解著盂中。第二估客有珠，直九",
    "T23n1435_012:0088a15": "萬金錢。如是有直八萬、七萬、六萬、五萬、四萬、",
    "T23n1435_012:0088a16": "三萬、二萬、一萬者，著銅盂中。溢滿一盂持",
    "T23n1435_012:0088a17": "與小兒：「以是相與，汝隨意用。」小兒言：「我直與",
    "T23n1435_012:0088a18": "食，不賣求價。」諸估客言：「我亦直與，不以買食。",
    "T23n1435_012:0088a19": "我等所食幾許，是一一珠多有所直。」小兒復",
    "T23n1435_012:0088a20": "疑：「我若取物，或不得生忉利天上。」語估客",
    "T23n1435_012:0088a21": "主言：「小住，待我問佛還。」估客言：「隨意。」小兒",
    "T23n1435_012:0088a22": "出城往詣佛所，頭面禮足在一面立，以是事",
    "T23n1435_012:0088a23": "向佛廣說。佛言：「但取，必得生忉利天上。今",
    "T23n1435_012:0088a24": "是華報，果報在後。」聞是語已念言：「佛無異",
    "T23n1435_012:0088a25": "語，與我受記，必得生忉利天。」即還到估客",
    "T23n1435_012:0088a26": "所取是寶物。是小兒忽然大富貴故，即名為",
    "T23n1435_012:0088a27": "忽然居士，所可客作居士家大富貴，種種福",
    "T23n1435_012:0088a28": "德、威相成就、事事具足。但無兒子，惟有一",
    "T23n1435_012:0088a29": "女，端正姝妙。是居士作是念：「是小兒姓不",
    "T23n1435_012:0088b01": "減我，但貧乏財。今日所得財物我舍不及，今",
    "T23n1435_012:0088b02": "當與女作婦。」即自語婦，婦言：「隨意。」是居士",
    "T23n1435_012:0088b03": "即以女與，如偈所說：",
    "T23n1435_012:0088b04": "「有者皆盡，　　高者亦墮；　　合會有離，",
    "T23n1435_012:0088b05": "　生者有死。」",
    "T23n1435_012:0088b06": "以是因緣故，是居士死。波斯匿王聞已問言：",
    "T23n1435_012:0088b07": "「是居士有兒不？」答言：「無兒。」「有兄弟不？」答言：「無",
    "T23n1435_012:0088b08": "有。」「誰料理是家。」答言：「有一女婿，善好有功",
    "T23n1435_012:0088b09": "德，料理其家。」王言：「其家財物即與是人，復",
    "T23n1435_012:0088b10": "與舍衛城內大居士職位。」作是教已，即用作",
    "T23n1435_012:0088b11": "大居士職。是諸比丘，食後出城往詣佛所，頭",
    "T23n1435_012:0088b12": "面禮足在一面坐。諸佛常法，諸比丘食還，以",
    "T23n1435_012:0088b13": "如是語勞問比丘：「飲食多美、眾僧飽滿不？」",
    "T23n1435_012:0088b14": "佛以是語問諸比丘：「飲食多美、眾僧飽滿不？」",
    "T23n1435_012:0088b15": "諸比丘答言：「飲食多美、眾僧飽滿。」以是事向",
    "T23n1435_012:0088b16": "佛廣說。佛以是事集比丘僧，以種種因緣訶",
    "T23n1435_012:0088b17": "責比丘：「云何名比丘，數數食？」佛但訶責而",
    "T23n1435_012:0088b18": "未結戒。佛在維耶離。爾時維耶離有一大",
    "T23n1435_012:0088b19": "力大臣，往詣佛所頭面禮足一面坐已，佛以",
    "T23n1435_012:0088b20": "種種因緣說法示教利喜，示教利喜已默然。",
    "T23n1435_012:0088b21": "是大力大臣知佛種種示教利喜已，從坐起",
    "T23n1435_012:0088b22": "合掌白佛言：「世尊！願佛及僧受我明日食。」佛",
    "T23n1435_012:0088b23": "默然受。大臣知佛受已，即禮佛足右繞而去，",
    "T23n1435_012:0088b24": "還到自舍，通夜辦種種淨潔多美飲食。爾時",
    "T23n1435_012:0088b25": "維耶離節日，眾僧多得猪肉乾糒。諸比丘受",
    "T23n1435_012:0088b26": "已，欲少甞看漸漸飽滿。是人辦種種淨潔",
    "T23n1435_012:0088b27": "多美飲食已，早起敷座遣使白佛：「食具已辦",
    "T23n1435_012:0088b28": "佛自知時。」諸比丘往大臣舍，佛自房住迎",
    "T23n1435_012:0088b29": "食分。是大臣見僧坐已，自手行水，自持飯",
    "T23n1435_012:0088c01": "與上座，上座言：「莫多著。」第二上座言：「少著。」第",
    "T23n1435_012:0088c02": "三上座言：「與半。」如是展轉莫多與、少與、與半，",
    "T23n1435_012:0088c03": "一切皆爾。時是大臣往看飯處飯不大減，",
    "T23n1435_012:0088c04": "看羹處羹不大減，看瓫盂器中皆滿不減。爾",
    "T23n1435_012:0088c05": "時大臣往上座所言：「何故不食？為慈愍我故？",
    "T23n1435_012:0088c06": "為世儉故？為食不熟、不香、不美？」上座直實",
    "T23n1435_012:0088c07": "言：「我不以慈愍故、不以世儉、不以不熟不",
    "T23n1435_012:0088c08": "香不美故。今是節日，早起多得猪肉乾糒，",
    "T23n1435_012:0088c09": "初欲少甞漸漸飽滿，是故食少。」大臣聞說是",
    "T23n1435_012:0088c10": "事，即發恚言：「收是好食去，持猪肉乾糒來",
    "T23n1435_012:0088c11": "與。」爾時使人即收好食，持猪肉乾糒滿鉢與，",
    "T23n1435_012:0088c12": "大臣言：「食！汝謂我家無是食耶？」諸比丘即時",
    "T23n1435_012:0088c13": "慚愧不食不語。大臣見已作是念：「好食尚不",
    "T23n1435_012:0088c14": "能噉，況噉麁食！還使收去。」時大臣至上座",
    "T23n1435_012:0088c15": "前言：「汝等好食尚不能噉，何況麁食。猪肉乾",
    "T23n1435_012:0088c16": "糒世間宜法，若受他請應待其食。」大臣自手",
    "T23n1435_012:0088c17": "捉好食言：「是食香美，可少多噉。」復捉餘食",
    "T23n1435_012:0088c18": "言：「是食香美，勝於前者，可受食。」如是勸已一",
    "T23n1435_012:0088c19": "切僧皆飽滿。爾時大臣以淨潔多美飯食",
    "T23n1435_012:0088c20": "自恣飽滿已，自手行水。知僧攝鉢竟，取小",
    "T23n1435_012:0088c21": "床坐僧前，欲聽說法。上座說法已從坐起去，",
    "T23n1435_012:0088c22": "諸比丘隨次第起去，還詣佛所頭面禮足。諸",
    "T23n1435_012:0088c23": "佛常法，比丘食還如是勞問：「飲食多美、僧飽",
    "T23n1435_012:0088c24": "滿不？」佛以是語問諸比丘：「飲食多美、僧飽滿",
    "T23n1435_012:0088c25": "不？」諸比丘言：「飲食多美、眾僧飽滿。」以是事向",
    "T23n1435_012:0088c26": "佛廣說。佛以是事及先因緣集比丘僧，種種",
    "T23n1435_012:0088c27": "因緣訶責諸比丘：「云何名比丘，數數食？」種種",
    "T23n1435_012:0088c28": "因緣訶已，語諸比丘：「以十利故與比丘結",
    "T23n1435_012:0088c29": "戒。從今是戒應如是說：若比丘數數食，波逸",
    "T23n1435_012:0089a01": "提。」數數者，食已更食。波逸提者，煮燒覆障，",
    "T23n1435_012:0089a02": "若不悔過，能障礙道。是中犯者，若比丘數數",
    "T23n1435_012:0089a03": "食，波逸提。不犯者，不數數食。",
    "T23n1435_012:0089a04": "佛在王舍城。爾時有一比丘，於秋月時冷熱",
    "T23n1435_012:0089a05": "病盛，不能飲食羸瘦無色。佛見比丘羸瘦無",
    "T23n1435_012:0089a06": "色，知而故問阿難：「何故比丘羸瘦無色？」阿",
    "T23n1435_012:0089a07": "難答言：「世尊！是比丘秋月冷熱病盛，不能",
    "T23n1435_012:0089a08": "飲食，是故羸瘦無色。」佛以是因緣故集比丘",
    "T23n1435_012:0089a09": "僧，語諸比丘：「從今日憐愍利益病比丘故，",
    "T23n1435_012:0089a10": "聽三種具足食應食，謂好色香味。病比丘應",
    "T23n1435_012:0089a11": "受一請，不應受二請。若一請處不能飽，應",
    "T23n1435_012:0089a12": "受第二請，不應受第三請。第二請處不能",
    "T23n1435_012:0089a13": "飽滿應受第三請，不應受第四請。若第三",
    "T23n1435_012:0089a14": "請處不能飽，應受已漸漸食，乃至日中。從今",
    "T23n1435_012:0089a15": "是戒應如是說：若比丘數數食，波逸提。除",
    "T23n1435_012:0089a16": "時。時者謂病時，是名時。若人冷盛熱盛風",
    "T23n1435_012:0089a17": "盛，得食則止。」是中犯者，若比丘無病數數",
    "T23n1435_012:0089a18": "食，波逸提；若實病，不犯。佛在舍衛國，爾時",
    "T23n1435_012:0089a19": "諸比丘入舍衛城乞食，時得有衣請食，請主",
    "T23n1435_012:0089a20": "言：「受我食者，當以衣施。」諸比丘言：「佛未聽",
    "T23n1435_012:0089a21": "我等為衣故數數食。」諸比丘不知云何？是事",
    "T23n1435_012:0089a22": "白佛。佛以是事集比丘僧，種種因緣讚戒、讚",
    "T23n1435_012:0089a23": "持戒，讚戒、讚持戒已，語諸比丘：「從今衣因緣",
    "T23n1435_012:0089a24": "故，聽諸比丘數數食。從今是戒應如是說：若",
    "T23n1435_012:0089a25": "比丘數數食，波逸提。除時，時者病時、施衣",
    "T23n1435_012:0089a26": "時，是名時。」是中犯者，若比丘有衣食請，彼",
    "T23n1435_012:0089a27": "有衣食來，受請不犯，食者亦不犯。又比丘有",
    "T23n1435_012:0089a28": "衣食請，彼無衣食來，受請不犯，食者波逸",
    "T23n1435_012:0089a29": "提。又比丘有衣食請，彼有衣食無衣食來，受",
    "T23n1435_012:0089b01": "請不犯，食者波逸提。若比丘無衣食請，彼無",
    "T23n1435_012:0089b02": "衣食來，受請突吉羅，食者波逸提。又比丘無",
    "T23n1435_012:0089b03": "衣食請，彼有衣食來，受請突吉羅，食者不",
    "T23n1435_012:0089b04": "犯。又比丘無衣食請，彼有衣食無衣食來，受",
    "T23n1435_012:0089b05": "請突吉羅，食者波逸提。若比丘有衣食無衣",
    "T23n1435_012:0089b06": "食請，彼有衣食無衣食來，受請突吉羅，食者",
    "T23n1435_012:0089b07": "波逸提。又比丘有衣食無衣食請，彼有衣食",
    "T23n1435_012:0089b08": "來，受請突吉羅，食者不犯。又比丘有衣食無",
    "T23n1435_012:0089b09": "衣食請，彼無衣食來，受請突吉羅，食者波",
    "T23n1435_012:0089b10": "逸提。不犯者，得多有衣食請，一切有衣食",
    "T23n1435_012:0089b11": "來，不犯。",
    "T23n1435_012:0089b12": "佛在舍衛國。爾時舍衛城節日多有飲食，諸",
    "T23n1435_012:0089b13": "居士作種種飲食，持詣園中便入祇桓打",
    "T23n1435_012:0089b14": "揵搥，諸比丘問：「居士！何因緣故打犍搥。」諸",
    "T23n1435_012:0089b15": "居士言：「我於眾中請爾所比丘飲食。」諸比丘",
    "T23n1435_012:0089b16": "言：「佛未聽節日在白衣會中數數食。」居士言：",
    "T23n1435_012:0089b17": "「我等白衣法，若嫁娶、節日集會醼諸親族",
    "T23n1435_012:0089b18": "知識，我等貴重諸比丘，更無天神勝沙門釋",
    "T23n1435_012:0089b19": "子，汝等必當受我會食。」諸比丘不知云何？是",
    "T23n1435_012:0089b20": "事白佛。佛以是事集比丘僧，種種因緣讚戒、",
    "T23n1435_012:0089b21": "讚持戒，讚戒、讚持戒已，語諸比丘：「從今聽諸",
    "T23n1435_012:0089b22": "比丘節日數數食。」彼與他竟、受彼中。何者與",
    "T23n1435_012:0089b23": "他？謂相食故作食，齋日食、月一日食、十五",
    "T23n1435_012:0089b24": "日食、眾僧食、別房食、眾僧請、獨請，皆應與",
    "T23n1435_012:0089b25": "他。若五眾請食，不應與他(相者，吉凶相也。故作者，大德比丘人為之",
    "T23n1435_012:0089b26": "供養也。五眾者，比丘尼、六法尼、沙彌、沙彌尼也)。(三十一竟)",
    "T23n1435_012:0089b27": "佛在舍衛國。爾時憍薩羅國諸居士作福德",
    "T23n1435_012:0089b28": "舍，若有沙門、婆羅門來是中宿者，諸居士往",
    "T23n1435_012:0089b29": "迎問訊禮拜、湯水洗脚、蘇油塗足、給好床",
    "T23n1435_012:0089c01": "榻臥具、氈褥被枕，明日與香美前食後食怛",
    "T23n1435_012:0089c02": "鉢那，恭敬供養。爾時六群比丘從憍薩羅國",
    "T23n1435_012:0089c03": "遊行，向舍衛城到福德舍。諸居士即時出迎",
    "T23n1435_012:0089c04": "問訊禮拜、湯水洗脚、蘇油塗足、給好床榻臥",
    "T23n1435_012:0089c05": "具、氈褥被枕，明日與香美前食後食怛鉢那",
    "T23n1435_012:0089c06": "恭敬供養。爾時六群比丘共相謂言：「今時惡",
    "T23n1435_012:0089c07": "世飲食難得，當小住此受樂。」作是念已即住",
    "T23n1435_012:0089c08": "不去。是中更有沙門、婆羅門來欲宿者，不相",
    "T23n1435_012:0089c09": "容受。是後來沙門、婆羅門語主人言：「我等得",
    "T23n1435_012:0089c10": "此宿不？」主人言：「好。」便入至六群比丘所欲宿，",
    "T23n1435_012:0089c11": "六群比丘言：「不得。何以故？我已先住。」六群",
    "T23n1435_012:0089c12": "比丘素健多力，客來不能共語。諸居士瞋訶",
    "T23n1435_012:0089c13": "責言：「諸沙門釋子自言：『善好有德。』云何強住",
    "T23n1435_012:0089c14": "福德舍？如王如大臣。」是中有比丘少欲知",
    "T23n1435_012:0089c15": "足行頭陀，聞是事心不喜，向佛廣說。佛以是",
    "T23n1435_012:0089c16": "事集比丘僧，知而故問六群比丘：「汝實作是",
    "T23n1435_012:0089c17": "事不？」答言：「實作。世尊！」佛以種種因緣訶責：",
    "T23n1435_012:0089c18": "「云何名比丘，福德舍過一食？」佛種種因緣訶",
    "T23n1435_012:0089c19": "已語諸比丘：「以十利故與比丘結戒。從今是",
    "T23n1435_012:0089c20": "戒應如是說：若比丘福德舍過一食，波逸提。」",
    "T23n1435_012:0089c21": "福德舍法者，是中應一夜宿應一食。波逸",
    "T23n1435_012:0089c22": "提者，煮燒覆障，若不悔過，能障礙道。是中",
    "T23n1435_012:0089c23": "犯者，若比丘福德舍過一食，波逸提。若過一",
    "T23n1435_012:0089c24": "夜宿不食者，突吉羅。若餘處宿是中食者，波",
    "T23n1435_012:0089c25": "逸提。若一夜宿一食，不犯(福德舍應言一宿處)。",
    "T23n1435_012:0089c26": "佛在舍衛國。爾時長老舍利弗，從憍薩羅國",
    "T23n1435_012:0089c27": "遊行，向舍衛國到福德舍。時風病發，作是",
    "T23n1435_012:0089c28": "念：「我若住中過一宿不食，得突吉羅，我寧",
    "T23n1435_012:0089c29": "當去。」去已道中病更增劇，漸漸遊行到舍衛",
    "T23n1435_012:0090a01": "國詣佛所，頭面禮足一面坐。諸佛常法，有客",
    "T23n1435_012:0090a02": "比丘來，以如是語問諸比丘：「忍不？足不？安",
    "T23n1435_012:0090a03": "樂住不？乞食不難、道路不疲耶？」佛以是語",
    "T23n1435_012:0090a04": "問舍利弗：「忍不？足不？安樂住不？乞食不",
    "T23n1435_012:0090a05": "難、道路不疲耶？」舍利弗言：「世尊！乞食易得，",
    "T23n1435_012:0090a06": "但不可忍道路疲極。」以是事向佛廣說。佛以",
    "T23n1435_012:0090a07": "是事集比丘僧，種種因緣讚戒、讚持戒，讚戒、",
    "T23n1435_012:0090a08": "讚持戒已，語諸比丘：「從今是戒應如是說：若",
    "T23n1435_012:0090a09": "比丘不病，福德舍過一食，波逸提。」病者，乃",
    "T23n1435_012:0090a10": "至從一聚落至一聚落，身傷破乃至竹葉所",
    "T23n1435_012:0090a11": "傷，皆名為病。是中犯者，若比丘無病，住福",
    "T23n1435_012:0090a12": "德舍過一食，波逸提。若過一宿不食者，突",
    "T23n1435_012:0090a13": "吉羅。若餘處宿是中食，波逸提。不犯者，一夜",
    "T23n1435_012:0090a14": "宿一食、若病、若福德舍是親里作、若先請、若",
    "T23n1435_012:0090a15": "住福德舍待伴欲入險道、若多有福德舍、若",
    "T23n1435_012:0090a16": "知福德舍人留住，皆不犯。(三十二竟)",
    "T23n1435_012:0090a17": "十誦律卷第十二"
}