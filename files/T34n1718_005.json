{
    "T34n1718_005:0060c14": "妙法蓮華經文句卷第五上",
    "T34n1718_005:0060c16": "天台智者大師說",
    "T34n1718_005:0060c17": "◎從「我始坐道場」下，第二十七行半，頌施",
    "T34n1718_005:0060c18": "方便化，就此為二：初有六行半，明念用",
    "T34n1718_005:0060c19": "大乘擬不得；次「尋念」下，第二十一行，明念",
    "T34n1718_005:0060c20": "同諸佛用三乘化，稱宜可得。就初念用",
    "T34n1718_005:0060c21": "大化，又為三：初，一行半，明用大擬宜；次「眾",
    "T34n1718_005:0060c22": "生」下，第二，三行，明眾生無機；次「我即」下，第",
    "T34n1718_005:0060c23": "三，二行，明念息大化也。「始坐道場」者，至",
    "T34n1718_005:0060c24": "理無時，假時化物，為化之初故言始也。事",
    "T34n1718_005:0060c25": "釋者，初在此處修治得道故言道場，坐此",
    "T34n1718_005:0060c26": "樹下得三菩提故名道樹，感樹恩故觀察，",
    "T34n1718_005:0060c27": "念地德故經行，道成賽澤之時，欲以大法",
    "T34n1718_005:0060c28": "擬宜眾生也。觀心釋者，樹即十二因緣之大",
    "T34n1718_005:0060c29": "樹也，深觀緣起自成菩提，欲以無漏法林",
    "T34n1718_005:0061a01": "樹蔭益眾生，故言「觀樹」。「經行」者，大乘三十",
    "T34n1718_005:0061a02": "七品是行道法，自以道品履一切地得成",
    "T34n1718_005:0061a03": "佛道，欲以此法化度眾生，是故起行。樹地",
    "T34n1718_005:0061a04": "無有分別，豈須報恩？《未曾有經》云：「秖以",
    "T34n1718_005:0061a05": "通化傳法，名報恩耳。」《過去因果經》云：「佛成",
    "T34n1718_005:0061a06": "道初一七日，思惟我法妙無能受者；二七日",
    "T34n1718_005:0061a07": "思眾生上、中、下根；三七日思惟誰應先聞",
    "T34n1718_005:0061a08": "法。即至波羅柰，為五人說四諦，陳如得法",
    "T34n1718_005:0061a09": "眼淨，頞髀拔提、十力迦葉、摩訶男、拘利未得",
    "T34n1718_005:0061a10": "道，佛重說四諦，四人得法眼淨。佛又說五",
    "T34n1718_005:0061a11": "陰無常、苦、空、非我，五人得阿羅漢。佛為佛",
    "T34n1718_005:0061a12": "寶，四諦為法寶，五人及佛是六阿羅漢，即是",
    "T34n1718_005:0061a13": "僧寶。」小雲疏云：「初三七日時已是說《法華》。下",
    "T34n1718_005:0061a14": "文宿王華智佛在七寶菩提樹下說《法華",
    "T34n1718_005:0061a15": "經》，當知今佛在菩提樹亦說《法華》，而鈍根",
    "T34n1718_005:0061a16": "眾生不堪，允同諸佛開三教化，後於王城",
    "T34n1718_005:0061a17": "說一乘耳。」若推智者意，是則先在菩提樹",
    "T34n1718_005:0061a18": "下說於佛慧，後在餘處說佛慧，例如今佛",
    "T34n1718_005:0061a19": "先說《華嚴》後說《法華》，故文云：「始見我身，聞",
    "T34n1718_005:0061a20": "我所說，入如來慧。」除先修習學小乘者，而",
    "T34n1718_005:0061a21": "今亦令入如來慧，與此義同也。五比丘者，",
    "T34n1718_005:0061a22": "諸女聽仙人說法，惡生王瞋割兩臂、耳、鼻",
    "T34n1718_005:0061a23": "等血變為乳。惡生王者拘鄰是，仙人者佛",
    "T34n1718_005:0061a24": "是，佛誓令得甘露，令初聞法音也。問：何",
    "T34n1718_005:0061a25": "故初為五人轉法輪？答：人先見諦故、人是",
    "T34n1718_005:0061a26": "現見故、人為證故、佛所行事業與人同故，",
    "T34n1718_005:0061a27": "諸天從人中得善利故、人中有四眾故。輪",
    "T34n1718_005:0061a28": "王出世聲至他化自在，憍陳如得道聲至梵",
    "T34n1718_005:0061a29": "天，佛得道聲至首陀會，何故爾？答：善業、名譽",
    "T34n1718_005:0061b01": "業、稱讚父母師長業，有上中下故爾也。若",
    "T34n1718_005:0061b02": "使有頂有耳識者，佛聲亦至彼。輪王行十",
    "T34n1718_005:0061b03": "善，善生欲天，欲天喜我眷屬增多故；陳如",
    "T34n1718_005:0061b04": "離欲故徹梵；佛最勝至尼吒(云云)。若依大",
    "T34n1718_005:0061b05": "乘，佛得道聲遍至百億尼吒，又遍十方無量",
    "T34n1718_005:0061b06": "無邊世界尼吒(云云)。初轉法輪處、菩提樹處、",
    "T34n1718_005:0061b07": "初忉利下處、大神變處，此四處諸佛皆定，餘",
    "T34n1718_005:0061b08": "處不定。又除轉法輪一處，其三處決定。「三",
    "T34n1718_005:0061b09": "七日」者，舊云「思理教等」，又云「勸誡等」。瑤師",
    "T34n1718_005:0061b10": "云：「事之至深，至聖猶思而後行。一七思佛智",
    "T34n1718_005:0061b11": "微妙，二七思眾生根性不同，三七思法藥",
    "T34n1718_005:0061b12": "萬品，即舉偈證之：『我所得智慧，微妙最第",
    "T34n1718_005:0061b13": "一，眾生諸根鈍，云何而可度？』」今明佛在法",
    "T34n1718_005:0061b14": "身之地寂而常照，恒以佛眼洞覽無遺，豈",
    "T34n1718_005:0061b15": "始至道場淹留三七方思此事？言三七者，",
    "T34n1718_005:0061b16": "明有所表也，表佛初欲三周說法，故假",
    "T34n1718_005:0061b17": "言三七耳。初七思法說，次七思譬說，後七",
    "T34n1718_005:0061b18": "思因緣說，皆無機不得，是故息大施小也，",
    "T34n1718_005:0061b19": "此偏就圓教大乘為釋耳。若通途約大乘",
    "T34n1718_005:0061b20": "釋者，初七思惟欲說圓教大乘，次七思惟欲",
    "T34n1718_005:0061b21": "說別教，後七思惟欲說通教大乘，皆無機",
    "T34n1718_005:0061b22": "不得，是故息大說三藏三乘，為方便之化",
    "T34n1718_005:0061b23": "也。觀心釋者，初欲觀中道，中道妙難觀不",
    "T34n1718_005:0061b24": "得；次欲觀即假，即假觀分別智難生不得；",
    "T34n1718_005:0061b25": "後欲觀即空，即空巧度又不得，方觀方便",
    "T34n1718_005:0061b26": "析法小觀也。從「眾生諸根鈍」下，第二，三行，明",
    "T34n1718_005:0061b27": "無機。又為三：初，半行，明障重；次「如斯」下，第",
    "T34n1718_005:0061b28": "二，半行，明不堪聞；「爾時梵王」者下，第三，有",
    "T34n1718_005:0061b29": "二行，明諸梵雖請說，大佛知無機，所以不",
    "T34n1718_005:0061c01": "說。「我即自思惟」下，第二，有二行，明念欲息",
    "T34n1718_005:0061c02": "化，又二：初，一行半，明無機強說，聞則有損；",
    "T34n1718_005:0061c03": "後，半行，正明息化。從「尋念過去佛」下，第二，",
    "T34n1718_005:0061c04": "有十一行，頌上「於一佛乘方便說三」也。就",
    "T34n1718_005:0061c05": "此為二：初，十行，正明化得；後，一行，釋疑。就",
    "T34n1718_005:0061c06": "前十行有四：初，一行，明三乘擬宜；次「作是思」",
    "T34n1718_005:0061c07": "下，第二，六行半，明有機；次「思惟是」下，第三，一",
    "T34n1718_005:0061c08": "行半，明施化；次「是名」下，第四，一行，明受行。",
    "T34n1718_005:0061c09": "「尋念」者，念彼雖無大機，不容永捨，要以方",
    "T34n1718_005:0061c10": "便而誘濟之，非都不知開三，欲引同諸",
    "T34n1718_005:0061c11": "佛，故云尋念也。「作是思惟」下，第二，六行半，",
    "T34n1718_005:0061c12": "明有小機。此又為二：初，四行半，明諸佛歎；",
    "T34n1718_005:0061c13": "後，二行，明釋迦酬順。上欲大化，於彼無機，",
    "T34n1718_005:0061c14": "故諸佛不歎；今欲說小曲會根緣，則始終",
    "T34n1718_005:0061c15": "得度，所以佛歎也。就初佛歎為五：初，三句，",
    "T34n1718_005:0061c16": "釋迦自敘諸佛現。「佛現」者，由念佛方便力",
    "T34n1718_005:0061c17": "故現，現由擬法、會機二義故佛現。「善哉」下，",
    "T34n1718_005:0061c18": "第二，一行一句，明諸佛正歎釋迦，能隱實",
    "T34n1718_005:0061c19": "設權，故云善哉。為一施三引入佛慧，即是",
    "T34n1718_005:0061c20": "「第一導師」。「得是無上法」者，即是得實智微",
    "T34n1718_005:0061c21": "妙第一也。「而用方便力」者，隨諸一切佛，隱",
    "T34n1718_005:0061c22": "實用權也。「我等亦皆得」下，第三一行，明諸",
    "T34n1718_005:0061c23": "佛亦隱實用權，如文。從「少智樂小法」下，第",
    "T34n1718_005:0061c24": "四，一行，雙釋二義，為眾生少智不堪聞大",
    "T34n1718_005:0061c25": "所以隱實，而復樂小所以施權。「雖復說三」",
    "T34n1718_005:0061c26": "下，第五，半行，雙結二義，雖復說三，終為顯",
    "T34n1718_005:0061c27": "實也。「舍利弗當知」下，第二，有二行，明釋迦",
    "T34n1718_005:0061c28": "酬順。既聞諸佛歎，對曰「南無」，「南無」此云敬",
    "T34n1718_005:0061c29": "從，又二：初，一行，發言酬順；後，一行，念順物",
    "T34n1718_005:0062a01": "機。從「思惟是事」下，第三，一行半，正明施教",
    "T34n1718_005:0062a02": "也。「諸法寂滅相，不可以言宣」下，即是前說中",
    "T34n1718_005:0062a03": "道無性佛種之理，此理非數又不可說，今",
    "T34n1718_005:0062a04": "以方便作三乘說；又非生非滅，而以方",
    "T34n1718_005:0062a05": "便作生滅說；又偏真之理亦非示說，以方",
    "T34n1718_005:0062a06": "便故作四門說。初為五人說無常，有門也。",
    "T34n1718_005:0062a07": "「是名轉法輪」下，第四，一行，明受行悟入也。",
    "T34n1718_005:0062a08": "轉佛心中化他之法，度入他心名轉法輪。",
    "T34n1718_005:0062a09": "陳如初得見諦，即斷見惑，分證滅諦，亦是",
    "T34n1718_005:0062a10": "分得有餘涅槃，涅槃之音起自於此，由此",
    "T34n1718_005:0062a11": "得成無學，便有羅漢之名。能說三乘法者",
    "T34n1718_005:0062a12": "名佛，所說三乘即法，見諦羅漢等名僧，三",
    "T34n1718_005:0062a13": "寶於是現世間。「從久遠劫來」下，第二，一行，是",
    "T34n1718_005:0062a14": "釋疑。疑師，云：「佛初未能鑒機，尋念諸佛",
    "T34n1718_005:0062a15": "始知根性？」即釋云：「非我不知用於方便，特",
    "T34n1718_005:0062a16": "欲引同故念諸佛，非始念方知，從久遠劫",
    "T34n1718_005:0062a17": "來見其樂小，已為讚示令盡眾苦，所以聞",
    "T34n1718_005:0062a18": "小即得解脫也。」疑弟子，云：「云何眾生一世",
    "T34n1718_005:0062a19": "暫聞即證羅漢？」即釋云：「從久遠劫來為其",
    "T34n1718_005:0062a20": "讚示，稱於本習故速得道。」舊云：「此偈懸指",
    "T34n1718_005:0062a21": "壽量義，今明論祕密意，或當如此，明顯露",
    "T34n1718_005:0062a22": "意。」是則不然，何者？將明壽量，彌勒尚自不",
    "T34n1718_005:0062a23": "知，云何此中一偈懸指？今以釋疑消文。從",
    "T34n1718_005:0062a24": "「我見佛子等」下，第三，有六行，頌上顯實，文",
    "T34n1718_005:0062a25": "具四一：初「我見佛子」下，二行，頌人一，三乘行",
    "T34n1718_005:0062a26": "人皆是佛子，上文兼有其意也；「我即作是念」",
    "T34n1718_005:0062a27": "下，第二，一行，頌理一，為說佛慧，即是上一切",
    "T34n1718_005:0062a28": "種智佛知見也；「舍利弗當知」下，第三，二行，頌",
    "T34n1718_005:0062a29": "教一，「但說無上道」即教一也；「菩薩聞是法」下，",
    "T34n1718_005:0062b01": "第四，一行，頌行一，「悉亦當作佛」故，是行一",
    "T34n1718_005:0062b02": "也。更就此文為四意：初，二行，明大乘機發，",
    "T34n1718_005:0062b03": "亦云索果；次，兩行一句，明佛歡喜，眾生得",
    "T34n1718_005:0062b04": "大乘益故；次，三句，正明顯實；次，一行，受行悟",
    "T34n1718_005:0062b05": "入也。明由機發故索果，索果由於機發，",
    "T34n1718_005:0062b06": "此應有四句：自有障除、機未發，如諸羅漢",
    "T34n1718_005:0062b07": "在三藏時，以樂小故濁障雖除，大根鈍故",
    "T34n1718_005:0062b08": "妙機未發；自有大機發、障未除，如《法華》中",
    "T34n1718_005:0062b09": "諸凡夫人等雖未斷結，以大根利故機發；",
    "T34n1718_005:0062b10": "自有障即除、機即發，如說無量義時證二",
    "T34n1718_005:0062b11": "乘果，即於此座大機即發；自有障未除、大",
    "T34n1718_005:0062b12": "機未發，即五千等是也。「志求佛道者」，即是索",
    "T34n1718_005:0062b13": "大，非求小果也。索有三意：一、大機有感果",
    "T34n1718_005:0062b14": "之義，機中論索；二、情中密求，為得為不得，",
    "T34n1718_005:0062b15": "即此意；三、發言索，即是殷懃三請也。昔教之",
    "T34n1718_005:0062b16": "中已有二求，但未發言，至於今日具此三",
    "T34n1718_005:0062b17": "索。問：昔出宅索三，是機、情索者，文云如先",
    "T34n1718_005:0062b18": "所許，此乃求三，何關求一？答：出外不見，必",
    "T34n1718_005:0062b19": "有異途，將昔許三以求異意耳，亦得是",
    "T34n1718_005:0062b20": "索一也。「咸以恭敬心，皆來至我所」者，一云：",
    "T34n1718_005:0062b21": "「耻小慕大，大機感佛故云至佛所。」今明",
    "T34n1718_005:0062b22": "非但機至佛所，亦乃身到，如無量義中四",
    "T34n1718_005:0062b23": "眾圍繞，合掌敬心，欲聞具足道也。「曾從諸",
    "T34n1718_005:0062b24": "佛聞，方便所說法」者，此中初味調伏，受行",
    "T34n1718_005:0062b25": "三藏、六度，通、別等三教方便，由此調熟故，使",
    "T34n1718_005:0062b26": "障除機發而求大也。從「我即作是念」下，二",
    "T34n1718_005:0062b27": "行一句，明障除佛喜。佛為佛慧故出，昔障",
    "T34n1718_005:0062b28": "重無機，不得即說佛慧；中間雖障除又未",
    "T34n1718_005:0062b29": "得說；今機發正是說時。昔眾生根鈍智小，",
    "T34n1718_005:0062c01": "恐其謗法墮惡，故未是說時；今根利志大，",
    "T34n1718_005:0062c02": "聞必信解故佛歡喜。「無畏」者，不畏執小謗",
    "T34n1718_005:0062c03": "大起罪墮惡，故言無畏。「於菩薩中」下三句，",
    "T34n1718_005:0062c04": "正顯實也。五乘是曲而非直，通別偏傍而非",
    "T34n1718_005:0062c05": "正，今皆捨彼偏曲，但說正直一道也。「菩薩",
    "T34n1718_005:0062c06": "聞是法」下一行，明受行悟入，六度通二菩薩，",
    "T34n1718_005:0062c07": "初聞略說，動舊執致新疑，今悉已除；非獨",
    "T34n1718_005:0062c08": "菩薩，二乘亦爾。而云「聲聞皆當作佛」者，昔",
    "T34n1718_005:0062c09": "教不說二乘作佛，今行與授記，授記豈獨",
    "T34n1718_005:0062c10": "二乘？除疑豈獨菩薩？互存則兩備。問：菩薩何",
    "T34n1718_005:0062c11": "疑？答：三藏說三僧祇未斷惑，一斷即入真；",
    "T34n1718_005:0062c12": "通教說菩薩斷正留習，習盡即成佛。初聞",
    "T34n1718_005:0062c13": "略說悉云方便，昔真昔成，竟知安在？又三乘",
    "T34n1718_005:0062c14": "同學一道，何意有別？今聞《法華》掃蕩諸疑",
    "T34n1718_005:0062c15": "無復遺芥。從「如三世諸佛」下，第四，五行半，",
    "T34n1718_005:0062c16": "頌上歎法希有，非正為下不虛譬本。就此",
    "T34n1718_005:0062c17": "為二：初，一行，頌上如是妙法，妙法者，權實",
    "T34n1718_005:0062c18": "也。「如三世」者，引同諸佛用權，權是引物之",
    "T34n1718_005:0062c19": "儀式也。「說無分別法」，引同諸佛顯實，實則",
    "T34n1718_005:0062c20": "言語道斷，豈存儀式？又權實本無分別，為",
    "T34n1718_005:0062c21": "鈍根小智分別權實，今還悟入一三不二，",
    "T34n1718_005:0062c22": "即知佛說三一無分別也。諸佛皆爾，何獨我",
    "T34n1718_005:0062c23": "耶？「諸佛興出世」下四行半，頌上時乃說之。",
    "T34n1718_005:0062c24": "上亦舉曇花，頌中還說「諸佛興出世」兩句。久",
    "T34n1718_005:0062c25": "久懸遠時有佛出，此舉人難；「正使出於世」兩",
    "T34n1718_005:0062c26": "句，此舉法難，如今佛出世四十餘年始顯",
    "T34n1718_005:0062c27": "真實(云云)。「無量無數劫」兩句，此舉聞法難，如",
    "T34n1718_005:0062c28": "五千之流，梵音盈耳越席而去，聞豈不難",
    "T34n1718_005:0062c29": "乎？「能聽是法者」兩句，舉信受者難，普眾唯身",
    "T34n1718_005:0063a01": "子前達，中下雖聽猶未能了。舉曇花譬上",
    "T34n1718_005:0063a02": "四難，但合聞者難，餘例可解。從「汝等勿有",
    "T34n1718_005:0063a03": "疑」下，第五，二行半，頌上不虛，又二：初，一行",
    "T34n1718_005:0063a04": "半，勿於可信人生疑；次「汝等舍利」下一行，",
    "T34n1718_005:0063a05": "勿於可信法起疑。「法王」者，夫為人王言",
    "T34n1718_005:0063a06": "則不二，佛為法王豈容虛說？夫方便可是",
    "T34n1718_005:0063a07": "權假，真實寧應是妄？聞法王說法勿生疑",
    "T34n1718_005:0063a08": "也。舊從「汝等舍利弗」下七行，不頌敦信，但",
    "T34n1718_005:0063a09": "是釋迦章中勸信弘經之意耳。其文為兩：初，",
    "T34n1718_005:0063a10": "五行半，令弘經使其行因；次一行半，略為",
    "T34n1718_005:0063a11": "受記。初一行令其慕果行因必須弘經，四",
    "T34n1718_005:0063a12": "十餘年蘊在佛心，他無知者名為祕，一乘",
    "T34n1718_005:0063a13": "直道總攝萬途故言要也。「以五濁惡世」下一",
    "T34n1718_005:0063a14": "行，釋祕要，明障重之人終不能解，故使如",
    "T34n1718_005:0063a15": "來祕不妄宣。「當來世」下二行，明弘經體，初",
    "T34n1718_005:0063a16": "一行，明不善人勿為說，後明善人當為說。",
    "T34n1718_005:0063a17": "「舍利弗」去一行半，雙結二義，初行結祕要，",
    "T34n1718_005:0063a18": "明此法如是，先以萬億方便，然後乃示真",
    "T34n1718_005:0063a19": "實；後半行結弘經體，其不習學不能曉了，此",
    "T34n1718_005:0063a20": "正結不善者勿為說也，兼對習學者則能",
    "T34n1718_005:0063a21": "曉了，此乃可為說也。「汝等既已知」下一行",
    "T34n1718_005:0063a22": "半，略為授記，上明三句論其有解，中一句",
    "T34n1718_005:0063a23": "明其無惑，下半偈明其得記，既有解無惑，",
    "T34n1718_005:0063a24": "正應歡喜作佛。此中受記，開下身子等得記",
    "T34n1718_005:0063a25": "作本；此中弘經，開下命身子流通作本也，",
    "T34n1718_005:0063a26": "舊意如此。今明從五濁下，第六，六行，頌上",
    "T34n1718_005:0063a27": "揀眾敦信，上幸有此文，近而不頌耶？又二：",
    "T34n1718_005:0063a28": "初三行，頌揀眾；次三行，頌敦信。「五濁」者一",
    "T34n1718_005:0063a29": "行，頌上揀非佛弟子。何者？若樂諸欲，是",
    "T34n1718_005:0063b01": "行魔業，故須揀之。上文著涅槃，尚非佛",
    "T34n1718_005:0063b02": "弟子；此文著生死，那是佛弟子？互揀非耳。",
    "T34n1718_005:0063b03": "「終不求佛道」者，頌上揀增上慢。上慢者，",
    "T34n1718_005:0063b04": "未得上法謂得上法，是故其人不求佛道",
    "T34n1718_005:0063b05": "也。「當來世惡人」一行，頌上如來滅後解義",
    "T34n1718_005:0063b06": "者，是人難得也。「有慚愧清淨」一行，頌上若",
    "T34n1718_005:0063b07": "遇餘佛便得決了。次三行，頌上敦信，若不",
    "T34n1718_005:0063b08": "信此法無有是處。初一行半，敦信於權；次",
    "T34n1718_005:0063b09": "一行半，敦信於實。實權無疑，自知作佛◎",
    "T34n1718_005:0063b10": "(云云)。",
    "T34n1718_005:0063b11": "釋譬喻品",
    "T34n1718_005:0063b12": "◎先總釋，「譬」者比況也，「喻」者曉訓也，託此比",
    "T34n1718_005:0063b13": "彼，寄淺訓深。前廣明五佛長行偈頌，上根",
    "T34n1718_005:0063b14": "利智圓聞獲悟，中下之流抱迷未遣，大悲",
    "T34n1718_005:0063b15": "不已巧智無邊，更動樹訓風、舉扇喻月，使",
    "T34n1718_005:0063b16": "其悟解，故言譬喻。別釋者，以世法比出世",
    "T34n1718_005:0063b17": "法，因於曾有聞未曾有，踊躍歡喜，如經世",
    "T34n1718_005:0063b18": "間子父譬出世師弟。又以世生法比出世",
    "T34n1718_005:0063b19": "生法，使蒙佛音教不失大乘，如經父知",
    "T34n1718_005:0063b20": "諸子先心各有所好珍玩之具。又以世滅",
    "T34n1718_005:0063b21": "比出世滅，雖得無漏，聞亦除憂惱，如經我",
    "T34n1718_005:0063b22": "為其父應拔其苦難令免燒煮。又以世",
    "T34n1718_005:0063b23": "不生不滅比出世不生不滅，令其安住實",
    "T34n1718_005:0063b24": "智中我定當作佛，如經乘是寶乘直至道",
    "T34n1718_005:0063b25": "場。當知佛以一音說於譬喻，巧令中下得",
    "T34n1718_005:0063b26": "四悉檀益，故言「譬喻品」也。約教解者，佛意",
    "T34n1718_005:0063b27": "本讚佛乘，為物不堪，尋念先佛大悲方便，",
    "T34n1718_005:0063b28": "趣於鹿苑稱讚三車，二乘以下中自濟恩",
    "T34n1718_005:0063b29": "不及人，菩薩駕牛運他出火，故名摩訶",
    "T34n1718_005:0063c01": "薩，此三藏教中譬喻也。又三人同畏燒煮，聲",
    "T34n1718_005:0063c02": "聞如麞直去不迴，緣覺如鹿母並馳並顧，",
    "T34n1718_005:0063c03": "菩薩如大象，身扞刀箭全群而出。《涅槃》云",
    "T34n1718_005:0063c04": "「兔馬」，此通教中譬喻也。又三乘發心近、緣",
    "T34n1718_005:0063c05": "理淺、智慧弱，斷通惑不能盡邊到底，非",
    "T34n1718_005:0063c06": "波羅蜜，菩薩發心久遠，理深智彊，斷別惑",
    "T34n1718_005:0063c07": "窮源盡性。《大品》云：「二乘如螢火，菩薩如日",
    "T34n1718_005:0063c08": "光。」此別教中譬喻也。又始見我身聞我所",
    "T34n1718_005:0063c09": "說，即皆信受入如來慧，如斯之人易可化",
    "T34n1718_005:0063c10": "度，不令如來生於疲苦，如《華嚴》中，即事而",
    "T34n1718_005:0063c11": "真不須譬喻。為未入者，四十餘年更以異",
    "T34n1718_005:0063c12": "方便助顯第一義，今日王城決定說大乘，",
    "T34n1718_005:0063c13": "普令一切開示悟入佛之智慧，不令一人",
    "T34n1718_005:0063c14": "獨得滅度，如今如始，如始如今，無二無",
    "T34n1718_005:0063c15": "異。上根利智聞即能解，不令如來生於疲",
    "T34n1718_005:0063c16": "苦，亦不須譬喻，秖為中下動執生疑，踟蹰",
    "T34n1718_005:0063c17": "岐道，故須今日大車譬喻而得利益，是名",
    "T34n1718_005:0063c18": "圓教中譬喻也。本迹、觀心，例可解，不復記",
    "T34n1718_005:0063c19": "(云云)。法說有五段經文，其一始竟四猶未了，",
    "T34n1718_005:0063c20": "此品應在諸天說偈之後，火宅譬喻之前，出",
    "T34n1718_005:0063c21": "經者，調卷置領解之初耳。又人云：「發起中",
    "T34n1718_005:0063c22": "根，置第二卷初，如六瑞問答為法說作序，",
    "T34n1718_005:0063c23": "領解得記為譬說作序。」此人情耳，置法說",
    "T34n1718_005:0063c24": "之後，中根可不悟耶？此領解段，領其所聞、",
    "T34n1718_005:0063c25": "述其所解，長行領與解合說，偈中領與解",
    "T34n1718_005:0063c26": "各陳，故言領解段也。文有二：一、經家敘，二、",
    "T34n1718_005:0063c27": "身子自陳。敘為二：謂內解、外儀，內解在心",
    "T34n1718_005:0063c28": "名喜，喜動於形名踊躍，從妙人聞妙法、",
    "T34n1718_005:0063c29": "得妙解，若值一幸尚復欣抃，況三喜具足",
    "T34n1718_005:0064a01": "寧不踊躍？文云：「今從世尊聞此法音心懷",
    "T34n1718_005:0064a02": "踊躍」，內外和合致此歡喜，即世界釋也。又改",
    "T34n1718_005:0064a03": "小學大，棄貧事草庵，受富豪家業，文云：「今",
    "T34n1718_005:0064a04": "日乃知真是佛子」，是故歡喜，此為人釋也。又",
    "T34n1718_005:0064a05": "憂悔雙遣疑難並除，內外妨障廓然大朗，文",
    "T34n1718_005:0064a06": "云：「我已得漏盡，聞亦除憂惱」，是故歡喜，此",
    "T34n1718_005:0064a07": "對治釋也。又佛子所應得者皆已得之，文",
    "T34n1718_005:0064a08": "云：「安住實智中，我定當作佛」，此第一義釋",
    "T34n1718_005:0064a09": "也。約教者，夫歡喜喜於入位，而阿羅漢出",
    "T34n1718_005:0064a10": "三界籠樊，破四住子果，對害不戚、逢利不",
    "T34n1718_005:0064a11": "欣，今言歡喜決非世間喜也。若苦忍明發、",
    "T34n1718_005:0064a12": "若究竟無學，先已得之，今不應重喜，若三",
    "T34n1718_005:0064a13": "人同以無言說道，體析雖異證空一致，一",
    "T34n1718_005:0064a14": "致之喜久已得之，亦不重喜。若二空觀為方",
    "T34n1718_005:0064a15": "便道，假觀蕩二乘之隘陋，空觀蕩凡夫之喧",
    "T34n1718_005:0064a16": "湫，過二邊惡得大歡喜，依圓悟初發心住",
    "T34n1718_005:0064a17": "名歡喜住，初行亦名歡喜行，初地亦名歡",
    "T34n1718_005:0064a18": "喜地。身子既是上根利智，必是超入之歡喜，",
    "T34n1718_005:0064a19": "設不超入亦名歡喜，此皆約教釋也。本迹",
    "T34n1718_005:0064a20": "釋者，身子久成佛，號金龍陀，迹助釋迦為",
    "T34n1718_005:0064a21": "右面智慧弟子，始從外道拔邪歸正，示乳",
    "T34n1718_005:0064a22": "味歡喜利益凡夫，次示酪味歡喜利益賢",
    "T34n1718_005:0064a23": "聖，次示生蘇、熟蘇歡喜利益菩薩，今作醍",
    "T34n1718_005:0064a24": "醐入佛知見，歡喜利益學佛道者，如此等歡",
    "T34n1718_005:0064a25": "喜，皆迹所為也。觀心解不復記(云云)。敘外儀",
    "T34n1718_005:0064a26": "者，「即起合掌」名身領解，昔權實為二如掌",
    "T34n1718_005:0064a27": "不合，今解權即實如二掌合。「向佛」者，昔權",
    "T34n1718_005:0064a28": "非佛因、實非佛果，今解權即實成大圓",
    "T34n1718_005:0064a29": "因，因必趣果故言「合掌向佛」。「瞻仰尊顏」者，",
    "T34n1718_005:0064b01": "表其解實，實即佛境非方便法，瞻仰尊顏",
    "T34n1718_005:0064b02": "無餘思念，表開佛知見，意解於實亦即解",
    "T34n1718_005:0064b03": "權，身領於權亦解於實，互舉一邊。「白佛」下，",
    "T34n1718_005:0064b04": "口領解也，即是身子自陳，文為二：初長行、",
    "T34n1718_005:0064b05": "二偈頌。初文為三：一、標三喜章；二、釋；三、結",
    "T34n1718_005:0064b06": "成。「今從世尊」，標我身見佛身故名身喜，「聞",
    "T34n1718_005:0064b07": "此法音」，依於佛口聞而歡喜故言口喜，「得未",
    "T34n1718_005:0064b08": "曾有」，是我意解佛意故名意喜，是為標章",
    "T34n1718_005:0064b09": "也。次「所以者何」下，第二釋者，提昔之失，顯",
    "T34n1718_005:0064b10": "今之得。從「所以者何」訖「無量知見」，明昔不",
    "T34n1718_005:0064b11": "見佛為失，昔佛為菩薩授記，我不豫斯",
    "T34n1718_005:0064b12": "事，見佛義遠，既不見佛故無身喜。「聞如是",
    "T34n1718_005:0064b13": "法」者，若日照高山時，密有聞義，顯如聾",
    "T34n1718_005:0064b14": "如啞，不得道聞如是法也，秖是方等教",
    "T34n1718_005:0064b15": "中聞大乘實慧與今不殊，故言聞如是",
    "T34n1718_005:0064b16": "法也。「受記」者，亦是方等中與菩薩記，二乘",
    "T34n1718_005:0064b17": "不豫斯事。「甚自感傷」，《思益》、《淨名》中聞褒大",
    "T34n1718_005:0064b18": "折小，內疑而外鄙，名為感傷。「失一切知見」",
    "T34n1718_005:0064b19": "者，失佛眼之見，失佛智之知也。從「世尊」",
    "T34n1718_005:0064b20": "訖「非世尊也」，明昔不聞法失，良以身處山",
    "T34n1718_005:0064b21": "林，心執小道，則不聞法故無口喜。「我甞",
    "T34n1718_005:0064b22": "獨處」者，思過之所也。「同入法性」者，正出其",
    "T34n1718_005:0064b23": "過，執所入之一理，疑於三教之能門，一理",
    "T34n1718_005:0064b24": "既同而我失知見，三教既異而菩薩受莂，",
    "T34n1718_005:0064b25": "受莂則如來有偏所以成過，今述此失故",
    "T34n1718_005:0064b26": "言悔過。「是我等咎」者，由我迷權，何關理教？",
    "T34n1718_005:0064b27": "由我惑實，何關佛偏？追述昔非仰謝如來，",
    "T34n1718_005:0064b28": "是為引過自歸也。從「所以者何」訖「每自剋",
    "T34n1718_005:0064b29": "責」，明意無解之失，良以不待說所因則",
    "T34n1718_005:0064c01": "無實解，又不識方便故無權解，解無故故",
    "T34n1718_005:0064c02": "無意喜，昔失既彰，今得自顯。不待說所因",
    "T34n1718_005:0064c03": "者，自責不解實也；不解方便者，自責不",
    "T34n1718_005:0064c04": "解權也。所因二義：一、不受待對於前；二、不",
    "T34n1718_005:0064c05": "停待於後，初照高山明三諦之惠，是得佛",
    "T34n1718_005:0064c06": "因，以此待對於我，而我不受，失之於前；諸",
    "T34n1718_005:0064c07": "佛法久後要當說真實，我不停待，於此兩",
    "T34n1718_005:0064c08": "楹間，怱怱取小不解實權，如文。「而今從",
    "T34n1718_005:0064c09": "佛」下，結成三喜，先結、後成。「從佛」是結身喜",
    "T34n1718_005:0064c10": "也，「聞法」結口喜也，「斷諸疑悔」是結意喜，「乃",
    "T34n1718_005:0064c11": "知真是佛子」，近佛義成也。「從佛口生」結口",
    "T34n1718_005:0064c12": "成也。「從法化生」是結意成。如此消文文盡，",
    "T34n1718_005:0064c13": "釋理理彰也。更用四悉檀消文，「今從世尊」",
    "T34n1718_005:0064c14": "下，是世界歡喜；從「所以者何」，提昔失顯今",
    "T34n1718_005:0064c15": "得，是為人喜；從「世尊我從昔來」，對治喜也；",
    "T34n1718_005:0064c16": "從「今日乃知」下，是第一義喜也。更約喜心",
    "T34n1718_005:0064c17": "明四悉，心喜動悅常未曾有，喜動覺觀復",
    "T34n1718_005:0064c18": "動于形(云云)。偈有二十五行半，為三：初一",
    "T34n1718_005:0064c19": "行，頌標三喜，舉我聞兼得佛也。從「昔來」",
    "T34n1718_005:0064c20": "下，第二、二十二行，頌釋三喜，又為三：今初",
    "T34n1718_005:0064c21": "一行半，頌見佛喜，長行明失知見，頌中明",
    "T34n1718_005:0064c22": "不失大乘，上論失論遠，頌論近論得，互",
    "T34n1718_005:0064c23": "現耳。「我處於山谷」下，第二，十一行，頌上不",
    "T34n1718_005:0064c24": "聞法，又為二：初九行，頌上身遠故不聞；次",
    "T34n1718_005:0064c25": "「我本著邪見」下，第二，兩行，頌上入法性故",
    "T34n1718_005:0064c26": "不聞。邪見是凡人著，入法性是二乘著，俱",
    "T34n1718_005:0064c27": "不聞法。「我甞於日夜」者，生死為夜、涅槃為",
    "T34n1718_005:0064c28": "日，為生死中有涅槃，為生死外有耶？若得",
    "T34n1718_005:0064c29": "悟時二疑雙遣。又生死涅槃俱為夜，此疑得",
    "T34n1718_005:0065a01": "除名為日，日出時二疑雙遣。又世人二種，",
    "T34n1718_005:0065a02": "一、草創學大；二、習小入大，桷其事相直入",
    "T34n1718_005:0065a03": "者劣，例如從《阿毘曇》中入者勝，菩薩亦應",
    "T34n1718_005:0065a04": "爾，於《華嚴》中入者，化道應弱，五味洮汏入",
    "T34n1718_005:0065a05": "者勝。從「而今乃自覺」下，第三，有九行半，頌",
    "T34n1718_005:0065a06": "上心得妙解喜，上明不待所因不解方",
    "T34n1718_005:0065a07": "便，頌中明得所因又解方便，聞當作佛",
    "T34n1718_005:0065a08": "是所因，聞五佛道同解魔非魔，是解方便，",
    "T34n1718_005:0065a09": "互顯一邊五佛章，即是領文也；從「聞佛柔",
    "T34n1718_005:0065a10": "軟音」下，第三，二行半，頌上結成，如文。「爾時",
    "T34n1718_005:0065a11": "佛告舍利弗吾今」下，是第三，述成段。上身子",
    "T34n1718_005:0065a12": "自陳得悟，今如來述解非虛，文有三：一、昔",
    "T34n1718_005:0065a13": "曾教大；二、中忘取小；三、還為說大。所以引",
    "T34n1718_005:0065a14": "昔曾教，述其見佛之緣；若中忘取小，述其",
    "T34n1718_005:0065a15": "憂悔聞法之緣；還為說大，述其悟解不虛。",
    "T34n1718_005:0065a16": "述成上三意也。《十住毘婆沙》云：「身無上，謂",
    "T34n1718_005:0065a17": "相好；受持無上，謂自利利他；具足無上，謂",
    "T34n1718_005:0065a18": "命見戒；智慧無上，謂四無礙；不思議無上，",
    "T34n1718_005:0065a19": "謂六波羅蜜；解脫無上，能壞二障；行無上，",
    "T34n1718_005:0065a20": "謂聖行梵行。又身無上名大丈夫，受持無上",
    "T34n1718_005:0065a21": "名大慈悲，具足無上名到彼岸，智無上名",
    "T34n1718_005:0065a22": "一切智，不思議無上名阿羅訶，解脫無上名",
    "T34n1718_005:0065a23": "大涅槃，行無上名三藐三佛陀。」《菩薩瓔珞》十",
    "T34n1718_005:0065a24": "三云：「道當清淨，穢濁非道；道當一心，多想",
    "T34n1718_005:0065a25": "非道；道當知足，多欲非道；道當恭敬，憍慢",
    "T34n1718_005:0065a26": "非道；道當檢意，放逸非道；道當顯曜，自隱",
    "T34n1718_005:0065a27": "非道；道當連屬，無行非道；道當覺悟，愚惑",
    "T34n1718_005:0065a28": "非道；道當教化，矜悋非道；道近善友，習惡",
    "T34n1718_005:0065a29": "非道。」如是等種種明無上道，今經以圓通",
    "T34n1718_005:0065b01": "為無上道，若偏、若次皆他經所論。「長夜隨我",
    "T34n1718_005:0065b02": "受學」者，昔雖大化未破無明，惑闇心中",
    "T34n1718_005:0065b03": "隨佛受學，了因雖遠猶尚不滅，況今真悟",
    "T34n1718_005:0065b04": "寧虛？故舉曾教述見佛不謬也。「我以方便",
    "T34n1718_005:0065b05": "生我法中」者，此義兩牽，若昔以大化，今生",
    "T34n1718_005:0065b06": "大解，此屬初意；若令免惡道權以小引，此",
    "T34n1718_005:0065b07": "是第二意。從「我昔教汝志願佛道，汝今悉忘」，",
    "T34n1718_005:0065b08": "自有中途廢大習小，名中途悉忘；若「而今",
    "T34n1718_005:0065b09": "便自謂已得滅度」，即是而今悉忘。由汝忘",
    "T34n1718_005:0065b10": "大、願即習小，致有憂悔，而得聞法不虛",
    "T34n1718_005:0065b11": "也。「我今還欲令汝憶念本願」，即是述其",
    "T34n1718_005:0065b12": "得解不虛。先施權教，成其中途小善，後顯",
    "T34n1718_005:0065b13": "真實，遂其本願大心也。從「汝於未來」下，是",
    "T34n1718_005:0065b14": "大段第四，授記段。前自陳佛印竟，是故與記，",
    "T34n1718_005:0065b15": "若得大解自知得佛，何俟須記？記有四",
    "T34n1718_005:0065b16": "意：一、昔未記二乘而今須記；二、中下未悟，",
    "T34n1718_005:0065b17": "以記勉勵之；三、令聞者結緣；四、滿其本願，",
    "T34n1718_005:0065b18": "是故記也。有長行、偈頌，長行為十：一、時節；",
    "T34n1718_005:0065b19": "二、行因；三、得果，釋十號甚多，且記一種，無",
    "T34n1718_005:0065b20": "虛妄名如來，良福田名應供，知法界名正",
    "T34n1718_005:0065b21": "遍知，具三明名明行足，不還來名善逝，",
    "T34n1718_005:0065b22": "知眾生國土名世間解，無與等名無上士，",
    "T34n1718_005:0065b23": "調他心名丈夫，為眾生眼名天人師，知",
    "T34n1718_005:0065b24": "三聚名為佛，壞波旬名婆伽婆；四、國土；五、",
    "T34n1718_005:0065b25": "說法；六、劫名；七、眾數；八、壽量；九、補處；十、法住久",
    "T34n1718_005:0065b26": "近，悉如文。《大論》四十八云：「舍利弗，正法三十",
    "T34n1718_005:0065b27": "二小劫者，三災飢、病、刀滅眾生者名小劫。」",
    "T34n1718_005:0065b28": "又直是時節名小劫，如說《法華經》六十小",
    "T34n1718_005:0065b29": "劫，亦是時節數耳，非三災滅外物為小劫",
    "T34n1718_005:0065c01": "也。偈有十一行半，為二：初十行，頌上九意，",
    "T34n1718_005:0065c02": "略不頌補處，長有供養舍利；後一行半，結",
    "T34n1718_005:0065c03": "歎。初一行，超頌得果；次「供養」下，第二，一行，追",
    "T34n1718_005:0065c04": "頌行因；次「過無量」下，第三，半行，超頌劫名；",
    "T34n1718_005:0065c05": "次「世界名」下，第四，一行半，頌國淨；次「彼國」下，",
    "T34n1718_005:0065c06": "第五，一行半，頌菩薩眾數；次「如是等」下，第",
    "T34n1718_005:0065c07": "六，半行，頌說法；次「佛為王子」下，第七，二行，頌",
    "T34n1718_005:0065c08": "壽量；次「佛滅度之」下，第八，一行半，頌法住久",
    "T34n1718_005:0065c09": "近；次「舍利廣」下，第九，半行，供養舍利；後「華光",
    "T34n1718_005:0065c10": "佛」下，第二，一行半，結歎。「宜應自欣慶」者，成初",
    "T34n1718_005:0065c11": "入歡喜位之解也，初住能百佛世界作佛，",
    "T34n1718_005:0065c12": "行地倍是。第五，四眾領解，有長行、偈頌。初經",
    "T34n1718_005:0065c13": "家敘眾喜；次陳供養。「作是言」下，正領解。初",
    "T34n1718_005:0065c14": "領開權，今乃復轉下，領顯實也。偈有六行",
    "T34n1718_005:0065c15": "半，為二：初二行，頌上開權顯實；後四行半，",
    "T34n1718_005:0065c16": "自述得解隨喜迴向也。「我等亦如是」者，如",
    "T34n1718_005:0065c17": "身子之領解，如身子被述成，如身子之得",
    "T34n1718_005:0065c18": "記也。問：迦葉、善吉諸大聲聞，尚未得解，四",
    "T34n1718_005:0065c19": "眾何人而先獲悟？答：四眾天人亦具三品，上",
    "T34n1718_005:0065c20": "根同身子，中下可知。又解，身子、迦葉並是",
    "T34n1718_005:0065c21": "權行，中下未開故，迦葉、滿願示同不解，《淨",
    "T34n1718_005:0065c22": "名》云：「眾生未愈，菩薩亦未愈。」(云云)",
    "T34n1718_005:0065c23": "○從「爾時舍利弗白佛」下，第二大段，為中",
    "T34n1718_005:0065c24": "根譬說。文有四品：此一品正是譬喻開三顯",
    "T34n1718_005:0065c25": "一，〈信解〉明中根得解，〈藥草〉如來述成，〈授記〉與",
    "T34n1718_005:0065c26": "決，此四番皆約譬說。下四段皆約因緣，陳",
    "T34n1718_005:0065c27": "如明繫珠緣而領解，阿難引空王緣而獲",
    "T34n1718_005:0065c28": "記(云云)。又例法說，應有中根四眾歡喜，而",
    "T34n1718_005:0065c29": "今無者，一謂經家存略，二例前後可知，後",
    "T34n1718_005:0066a01": "文在〈法師品〉中(云云)。譬說文為二：一請、二答。",
    "T34n1718_005:0066a02": "請為三，一、自述無疑，二、述同輩有惑，三、",
    "T34n1718_005:0066a03": "普為四眾。自述如文。同輩是同行，懷舊故",
    "T34n1718_005:0066a04": "須為請。四眾是化境，今新運大悲則普為",
    "T34n1718_005:0066a05": "請。「佛常教化」下，執昔三教也。「而今於世尊",
    "T34n1718_005:0066a06": "前」下，執昔一理也。昔說三是究竟，今又說",
    "T34n1718_005:0066a07": "一為真實，矛盾致迷，故言「皆墮疑惑」。有人",
    "T34n1718_005:0066a08": "云：「身子新舊兩疑，千二百止有新疑。」今謂上",
    "T34n1718_005:0066a09": "根疑少，中下疑多，云何倒解？「善哉世尊」下，為",
    "T34n1718_005:0066a10": "四眾普請也。因緣者，前三後一之因緣也。「爾",
    "T34n1718_005:0066a11": "時佛告舍利」下，第二，佛答，文為三：一、發起；二、",
    "T34n1718_005:0066a12": "譬喻；三、勸信。發起為二：一抑、二引，抑令憤",
    "T34n1718_005:0066a13": "勇，引令速進。「我先不言」下，指上明權皆為",
    "T34n1718_005:0066a14": "菩提，指上顯實皆為化菩薩者，若權若實，",
    "T34n1718_005:0066a15": "皆入佛道無住涅槃，上已明言，云何執教迷",
    "T34n1718_005:0066a16": "闇不解，如此責謂是抑文也。「然舍利弗今",
    "T34n1718_005:0066a17": "當」下，是引接安慰。前斥既切，恐鄙懟自沈，",
    "T34n1718_005:0066a18": "今許其譬喻更明此義，若能解者猶稱智",
    "T34n1718_005:0066a19": "也。二譬喻說長行偈頌，長行開譬合譬，開譬",
    "T34n1718_005:0066a20": "不同已如上說，今為二：一總、二別。總譬譬",
    "T34n1718_005:0066a21": "釋迦章中「今我亦如是」兩行偈略頌開權顯",
    "T34n1718_005:0066a22": "實也，別譬譬釋迦章中「我以佛眼觀見」四十",
    "T34n1718_005:0066a23": "一行半偈，廣頌開權顯實六意也。總譬有六：",
    "T34n1718_005:0066a24": "一、長者；二、舍宅；三、一門；四、五百人；五、火起；六、三",
    "T34n1718_005:0066a25": "十子。長者譬於我，我即釋迦一化之主也；火",
    "T34n1718_005:0066a26": "宅譬上處所，安隱對上三界不安隱也；一門",
    "T34n1718_005:0066a27": "譬上宣示佛道門也；五百人譬上眾生也；",
    "T34n1718_005:0066a28": "火起譬上對不安隱法五濁、八苦也；三十子",
    "T34n1718_005:0066a29": "譬上知眾生性欲三乘行人也。長者譬為三：",
    "T34n1718_005:0066b01": "一、名行；二、位號；三、德業。名如賓、行如主，行",
    "T34n1718_005:0066b02": "有親疎、名有近遠，故舉處所以顯名行",
    "T34n1718_005:0066b03": "也。封疆為國最遠，宰治為邑居中，聚落是",
    "T34n1718_005:0066b04": "隣閭最近，長者名行遍此三處，近不見其",
    "T34n1718_005:0066b05": "細陋，遠但挹其高風，口無擇言、身無擇行、",
    "T34n1718_005:0066b06": "意無擇法，名行相稱真實大人，內合如來三",
    "T34n1718_005:0066b07": "業，隨智慧行稱機施化，名稱普聞德周法",
    "T34n1718_005:0066b08": "界也。舊以十方虛空慈悲所被處名國，三",
    "T34n1718_005:0066b09": "千為邑，一四天下為聚落；又大千為國，中",
    "T34n1718_005:0066b10": "千為邑，小千為聚落。今皆不用，《大論》六十",
    "T34n1718_005:0066b11": "云：「柔順忍為聚落，無生忍三菩提為城。」因",
    "T34n1718_005:0066b12": "果共為譬，今經直用果德為譬，實報土",
    "T34n1718_005:0066b13": "為國，有餘土為邑，同居土為聚落，從本",
    "T34n1718_005:0066b14": "垂迹，攝迹反本，名行相稱無賓主之異，彪",
    "T34n1718_005:0066b15": "炳洋溢遍三土也。二、標位號。為三：一、世長",
    "T34n1718_005:0066b16": "者；二、出世長者；三、觀心長者。世備十德：一、",
    "T34n1718_005:0066b17": "姓貴；二、位高；三、大富；四、威猛；五、智深；六、年耆；七、",
    "T34n1718_005:0066b18": "行淨；八、禮備；九、上歎；十、下歸。姓則三皇五帝",
    "T34n1718_005:0066b19": "之裔，左貂右插之家，位則輔弼丞相鹽梅阿",
    "T34n1718_005:0066b20": "衡，富則銅陵金谷豐饒侈靡，威則嚴霜隆重",
    "T34n1718_005:0066b21": "不肅而成，智則胸如武庫權奇超拔，年則",
    "T34n1718_005:0066b22": "蒼蒼稜稜物儀所伏，行則白珪無點所行",
    "T34n1718_005:0066b23": "如言，禮則節度庠序世所式瞻，上則一人",
    "T34n1718_005:0066b24": "所敬，下則四海所歸，十德具焉名大長者。",
    "T34n1718_005:0066b25": "出世長者，佛從三世真如實際中生，功成道",
    "T34n1718_005:0066b26": "著十號無極，法財萬德悉皆具滿，十力雄猛",
    "T34n1718_005:0066b27": "降魔制外，一心三智無不通達，早成正覺",
    "T34n1718_005:0066b28": "久遠若斯，三業隨智運動無失，具佛威儀",
    "T34n1718_005:0066b29": "心大如海，十方種覺所共稱譽，七種方便而",
    "T34n1718_005:0066c01": "來依止，是名出世佛大長者。三、觀心者，觀心",
    "T34n1718_005:0066c02": "之智從實相出，生在佛家種性真正，三惑",
    "T34n1718_005:0066c03": "不起，雖未發真，是著如來衣稱寂滅忍，",
    "T34n1718_005:0066c04": "三諦含藏一切功德，正觀之慧降伏愛見，中",
    "T34n1718_005:0066c05": "道雙照權實並明，久積善根能修此觀，此",
    "T34n1718_005:0066c06": "觀出於七方便上，此觀觀心性名上定，則",
    "T34n1718_005:0066c07": "三業無過，歷緣對境威儀無失，能如此觀，",
    "T34n1718_005:0066c08": "是深信解相，諸佛皆歡喜。歎美持法者，天",
    "T34n1718_005:0066c09": "龍四部恭敬供養，下文云：「佛子住是地，即是",
    "T34n1718_005:0066c10": "佛受用，經行及坐臥。」既稱此人為佛，豈",
    "T34n1718_005:0066c11": "不名觀心長者？今以十德帖經義足，而闕",
    "T34n1718_005:0066c12": "一文，「國邑聚落有大長者」，三處稱譽為大，豈",
    "T34n1718_005:0066c13": "非姓貴？「長者」豈非位高？「衰邁」豈非耆老？「財",
    "T34n1718_005:0066c14": "富無量」豈非豐足？「多有田宅」即分略周贍，",
    "T34n1718_005:0066c15": "豈非智深？「多有僮僕」豈非勢大？「其家廣大」，",
    "T34n1718_005:0066c16": "豈非德行師之？「唯有一門」，豈非禮節訓人",
    "T34n1718_005:0066c17": "一路？「多諸人眾」即下人所歸。但闕上人所敬",
    "T34n1718_005:0066c18": "一文，今以大字兼之，大人所知故稱大也。",
    "T34n1718_005:0066c19": "從「其年衰邁」下，三、歎德業。德有內外，內則",
    "T34n1718_005:0066c20": "智略，外則貲財。年高博達今古，譬佛智德；",
    "T34n1718_005:0066c21": "衰邁根志純熟，譬佛斷德。「財富」譬外德，「無量」",
    "T34n1718_005:0066c22": "總譬萬德也。「田宅」別譬也，田能養命，譬禪",
    "T34n1718_005:0066c23": "定資般若；宅可棲身，譬實境為智所託，略",
    "T34n1718_005:0066c24": "則十八空門，廣則無量空門。若論福德，無",
    "T34n1718_005:0066c25": "行而不修；若論智慧，無境而不照，故云「多",
    "T34n1718_005:0066c26": "有田宅」也。「僮僕」者，給侍使人，譬方便知見",
    "T34n1718_005:0066c27": "皆已具足，和光六道曲順萬機，即實智之",
    "T34n1718_005:0066c28": "僮僕也。二、「其家廣大」者，家宅譬上，安隱對不",
    "T34n1718_005:0066c29": "安隱。不安隱譬三界也，眾生穴穴皆宅三",
    "T34n1718_005:0067a01": "界，如來應化統而家之，故言「廣大」也。三、「唯",
    "T34n1718_005:0067a02": "有一門」者，譬上種種法門宣示於佛道。道場",
    "T34n1718_005:0067a03": "觀云：「實相理不異，慧亦宜一，出無異路故",
    "T34n1718_005:0067a04": "言一門。」光宅雲曰：「三界雖曠、九十雖多，論",
    "T34n1718_005:0067a05": "於出要唯是佛教，故言一門。」今明若單理",
    "T34n1718_005:0067a06": "為門，理無通塞，何門之謂？單教為門，得經",
    "T34n1718_005:0067a07": "者眾，何意不出？今取理為教所詮，文云「以",
    "T34n1718_005:0067a08": "佛教門出三界苦得涅槃證」。門又二：宅門、",
    "T34n1718_005:0067a09": "車門。宅者生死也，門者出要路也，此方便教",
    "T34n1718_005:0067a10": "之詮也。車者大乘法也，門者圓教之詮也。若",
    "T34n1718_005:0067a11": "宅門是車門，初三車救子，亦應即是等賜",
    "T34n1718_005:0067a12": "大車；若所出門非所入門，驗車宅異也。四、",
    "T34n1718_005:0067a13": "「五百人」者，譬上眾生，即五道也。五、「堂閣」下，",
    "T34n1718_005:0067a14": "譬上安隱對不安隱法五濁也。先出所燒",
    "T34n1718_005:0067a15": "之宅相，譬六道果報；次明能燒之火，譬八",
    "T34n1718_005:0067a16": "苦五濁。「堂」譬欲界，「閣」譬色、無色界，「牆壁」譬",
    "T34n1718_005:0067a17": "四大，「頹落」譬減損，「傾危」譬遷變，「柱根」譬命，",
    "T34n1718_005:0067a18": "「梁棟」譬意識，「腐敗」譬危殆不久。欲令易解，",
    "T34n1718_005:0067a19": "作觀釋之。堂譬身之下分，閣譬頭等上分，",
    "T34n1718_005:0067a20": "牆壁譬皮肉，頹落譬老朽，柱根譬兩足，腐",
    "T34n1718_005:0067a21": "敗譬無常，梁棟譬脊骨，傾危譬大期，周障",
    "T34n1718_005:0067a22": "屈曲譬大小腸，又云譬心(云云)。「周匝」下，明能",
    "T34n1718_005:0067a23": "燒之火，八苦遍在四大、四生故言「周匝」，並",
    "T34n1718_005:0067a24": "皆無常故云「俱時」，「炊然」譬本無今有，本無",
    "T34n1718_005:0067a25": "此苦，無明故有。六、「長者諸子」下，三十子，譬",
    "T34n1718_005:0067a26": "上知眾生性欲，曾習佛法天性相關則子義；",
    "T34n1718_005:0067a27": "性欲有異，若十是菩薩子，二十、三十是二乘",
    "T34n1718_005:0067a28": "子，此機俱得出宅故名為子，無此機是五",
    "T34n1718_005:0067a29": "百人。或者，支佛出沒不同，或小乘攝或中乘",
    "T34n1718_005:0067b01": "攝，皆言十者，悉有十智之性，故云內有",
    "T34n1718_005:0067b02": "智性，但無如實智性耳。上三偈先頌實、後",
    "T34n1718_005:0067b03": "頌權，今總譬中先實後權(云云)。◎",
    "T34n1718_005:0067b04": "妙法蓮華經文句卷第五上"
}