{
    "X16n0308_001:0012a03": " 續夢始末",
    "X16n0308_001:0012a05": "余先註法華指掌。肇始於雍正二年甲辰。脫槀於",
    "X16n0308_001:0012a06": "乾隆十一年丙寅。及欲就梓。苦力有未充不果。後",
    "X16n0308_001:0012a07": "於辛未冬。荷蒙",
    "X16n0308_001:0012a08": "和碩莊親王",
    "X16n0308_001:0012a09": "奏放香界寺住持。閱明年。有徧空元等由岫雲來",
    "X16n0308_001:0012a10": "參。請為過講楞嚴正脈。初講十門。即嫌其駮辨太",
    "X16n0308_001:0012a11": "甚。且前後次第。與清涼大有徑庭。不合賢宗家法。",
    "X16n0308_001:0012a12": "至題中繁言亂心。如洪闊等八義之類。亦私意之",
    "X16n0308_001:0012a13": "所不取。因不揣鄙陋。輙為籤釋。學眾喜其易明。請",
    "X16n0308_001:0012a14": "製新疏。於是研精竭思。三越寒暑。草本雖創。未及",
    "X16n0308_001:0012a15": "再修。又蒙",
    "X16n0308_001:0012a16": "莊親王。舉授僧錄司副印。兼經呪館供職。嗣是協",
    "X16n0308_001:0012a17": "辦印務。對讀呪經。仍復募梓前疏。遂於是經新疏。",
    "X16n0308_001:0012a18": "無遑問矣。癸未夏。館事少停。避暑山菴。即今三山",
    "X16n0308_001:0012a19": "庵也。舊名麻家庵。歲久傾圮。不蔽風雨。拓其基而",
    "X16n0308_001:0012a20": "新之。易以今名。督工之餘。為興懷二子。過講是經。",
    "X16n0308_001:0012a21": "重訂新疏。甫一過又為二子。過講金剛般若。知無",
    "X16n0308_001:0012a22": "著菩薩。昔於覩史多天。慈氏尊處。親授八十行偈。",
    "X16n0308_001:0012a23": "於是有新眼疏經偈合釋之作。稿成之日。適萬壽",
    "X16n0308_001:0012a24": "戒壇寺。度博彚公過訪。力任刊行。紀其事在乾隆",
    "X16n0308_001:0012b01": "三十年也。三十一年丙戌。正印秀翁逝世。又蒙",
    "X16n0308_001:0012b02": "莊親王。陞授僧錄司正印。未幾才不勝任。致干舊",
    "X16n0308_001:0012b03": "疾。四支不仁。難以任事。無何乞假還山。靜心調養。",
    "X16n0308_001:0012b04": "丁亥疾稍可。戊子取草本練覆。聊可自信。擬將募",
    "X16n0308_001:0012b05": "梓旋蒙",
    "X16n0308_001:0012b06": "總管僧道錄司",
    "X16n0308_001:0012b07": "皇六子。諭令銷假復印。兼",
    "X16n0308_001:0012b08": "奏放拈華寺住持。嗣是留興子在山庵謄清。偕懷",
    "X16n0308_001:0012b09": "子隨拈華校字。陸續募資。料理壽棗。庚寅奉",
    "X16n0308_001:0012b10": "旨照例於",
    "X16n0308_001:0012b11": "圓明園佛樓行走。三十六年辛卯。恭逢",
    "X16n0308_001:0012b12": "皇太后萬壽盛典",
    "X16n0308_001:0012b13": "賜紫於皇壇供事。自惟理以貧子出家。何當際斯",
    "X16n0308_001:0012b14": "隆恩。深生愧慚。無能仰報。訖今乾隆四十一年丙申。",
    "X16n0308_001:0012b15": "刊刻工竣。辭印潛修。祝延",
    "X16n0308_001:0012b16": "聖壽答報",
    "X16n0308_001:0012b17": "國恩。了此餘年。實所願也。余先於法華指掌編敘始",
    "X16n0308_001:0012b18": "末有云。二十餘年。自視若夢期也。住此住彼。迴想",
    "X16n0308_001:0012b19": "若夢中人也。幾踰四十萬言。皆夢中寱語。其間或",
    "X16n0308_001:0012b20": "逆或順。皆夢中境界。即今編序始末。依然夢中說",
    "X16n0308_001:0012b21": "夢。然既云夢中說夢。則是一夢猶未醒耳。今又以",
    "X16n0308_001:0012b22": "二十餘年之工。製斯楞嚴新疏。豈不是一夢未醒。",
    "X16n0308_001:0012b23": "又續一夢也。且思如來說法四十九年。尚不曾道",
    "X16n0308_001:0012b24": "著一字。況是經是疏。不足六十萬言。又豈能道著",
    "X16n0308_001:0012c01": "一字乎。伏望後之讀是經閱是疏者。幸勿於中說",
    "X16n0308_001:0012c02": "是說非。又作實法會也。",
    "X16n0308_001:0012c03": "旹",
    "X16n0308_001:0012c04": "乾隆四十一年歲次丙申僧自恣日",
    "X16n0308_001:0012c05": "賜紫沙門賢宗後學通理謹識",
    "X16n0308_001:0012c12": "閱疏凡例",
    "X16n0308_001:0012c13": "是經流傳震旦。疏記論解甚夥。採金集玉。誠讓會",
    "X16n0308_001:0012c14": "解。辨脈尋源。無偕交光。今為接引初機。漸入堂奧。",
    "X16n0308_001:0012c15": "異彼舊說。恐駭新聞。宜強周覽。勿輕間然。",
    "X16n0308_001:0012c16": "是疏自名指掌。取其明而且易。不避訓詁。或涉繁",
    "X16n0308_001:0012c17": "蔓。智果超方。以任捨繁從要。立尚扶壁。且須由粗",
    "X16n0308_001:0012c18": "入微。勿嫌摘葉尋枝。莫便掛一漏十。",
    "X16n0308_001:0012c19": "(通理)資愧學知。智無兼人。未能徧扣高明。博覽古",
    "X16n0308_001:0012c20": "著。疏中一言一句。多自胸襟流出。不善他文。未敢",
    "X16n0308_001:0012c21": "輙入。非有揀棄。勿強是非。",
    "X16n0308_001:0012c22": "全經脈絡。有綱有目。目中復有綱目。如世祖父子",
    "X16n0308_001:0012c23": "孫。展轉相生。曾無少紊。若綱之與綱。目之與目。則",
    "X16n0308_001:0012c24": "如兄弟相次。先後適宜。依此分科。自有層次。楞嚴",
    "X16n0308_001:0013a01": "正脈。頗得此訣。今疏倣之。但交師分析過甚。多於",
    "X16n0308_001:0013a02": "應續反斷。初學不察。致義失貫。今疏別之。",
    "X16n0308_001:0013a03": "是疏為避繁分。間有一科之中。含攝三二意者。若",
    "X16n0308_001:0013a04": "不眉目。莫決斷連。因於本文用○斷之。至疏中各",
    "X16n0308_001:0013a05": "標其意。如起首則曰初某意。釋竟又曰某某下某",
    "X16n0308_001:0013a06": "意等。庶不至繁分而節旨判然。",
    "X16n0308_001:0013a07": "古疏隨文科目。多不俱提。如一科分三。但標初科。",
    "X16n0308_001:0013a08": "即復曲分。或入文。殊令初學艱於檢對。今遵彌陀",
    "X16n0308_001:0013a09": "疏鈔科式。分已俱標。標已取次會文。疏訖仍結某",
    "X16n0308_001:0013a10": "某科竟。若相鄰甚近者則不復結。為便觀覽。不至",
    "X16n0308_001:0013a11": "翻前揭後。",
    "X16n0308_001:0013a12": "楞嚴正脈。交師用甲乙等字以別科目層次。伯亭",
    "X16n0308_001:0013a13": "老人。亦多承用。今疏全標科目。且疏竟仍結。前後",
    "X16n0308_001:0013a14": "次第。顯然可見。故不更置甲乙等字。",
    "X16n0308_001:0013a15": "一音圓被。異解各呈。杵臼繩箕。共說象身之似。鵠",
    "X16n0308_001:0013a16": "雪貝稻。孰明乳色之真。因枝尋本。各選其由。入道",
    "X16n0308_001:0013a17": "從緣。不一而足。勿謂本疏多事。有礙此經廣傳。",
    "X16n0308_001:0013a18": "古德著疏。間有與私意相符者。亦微有採掇。若全",
    "X16n0308_001:0013a19": "用其語。則標以名字。如言正脈云等。若少有更換。",
    "X16n0308_001:0013a20": "則標唯義取。如言正脈義云等。蓋不敢掩古之善",
    "X16n0308_001:0013a21": "也。",
    "X16n0308_001:0013a22": "金鍮並列。玉石互陳。具眼者自能辨識。不在抑揚。",
    "X16n0308_001:0013a23": "按正脈立義雖精。駮古太甚。致令後學。一味在是",
    "X16n0308_001:0013a24": "非裏卜度。不知向關節處跟尋。迷本昧源。其失非",
    "X16n0308_001:0013b01": "細。故今疏惟竊取其義。而執戈欲鬬之詞槩不敢",
    "X16n0308_001:0013b02": "用。又正脈於難處過詳。於易處過略。唯逗利智。不",
    "X16n0308_001:0013b03": "接鈍根。今疏於難處不過指授分明。於易處亦必",
    "X16n0308_001:0013b04": "略用敷演。為令三根俱被。利鈍咸宜。",
    "X16n0308_001:0013b10": "楞嚴經指掌疏卷一",
    "X16n0308_001:0013b12": "京都拈華寺賢宗後學達天通理敬述",
    "X16n0308_001:0013b13": "嗣法門人(興宗祖旺謄清懷仁祖毓較字)",
    "X16n0308_001:0013b14": "第九總釋名題者。謂名者實之賓。題者經之綱。一",
    "X16n0308_001:0013b15": "經大義。萃在名題。故言總釋。謂總釋一經大義於",
    "X16n0308_001:0013b16": "名題中也。又名謂能譯人名。題謂所譯經題。而言",
    "X16n0308_001:0013b17": "總釋者。謂人名經題以總釋之也。即分為二。",
    "X16n0308_001:0013b18": "一經題二譯人。初。",
    "X16n0308_001:0013b19": "大佛頂如來密因修證了義諸菩薩萬行首楞嚴經",
    "X16n0308_001:0013b20": "卷第一",
    "X16n0308_001:0013b21": "釋此經題。略作五義。一先會五名。二正釋現題。三",
    "X16n0308_001:0013b22": "略備古法。四重申西名。五附釋卷次。初。",
    "X16n0308_001:0013b23": "按經中佛自所說。有五種題名。一曰大佛頂悉怛",
    "X16n0308_001:0013b24": "多般怛羅無上寶印。十方如來清淨海眼。(正脈云。境智為",
    "X16n0308_001:0013c01": "名。謂大等是境。十方下屬智)二曰救護親因。度脫阿難。及此會",
    "X16n0308_001:0013c02": "中性比丘尼。得菩提心。入徧知海。(正脈云。機益為名。謂阿難性尼",
    "X16n0308_001:0013c03": "為機。得菩提等是益)三曰如來密因。修證了義。(正脈云。性修為名。以如來",
    "X16n0308_001:0013c04": "密因屬性具。修證了義屬修得)四曰大方廣妙蓮華王。十方佛母",
    "X16n0308_001:0013c05": "陀羅尼呪。(正脈云。要妙為名。蓋上七字為顯為最妙。下八字為密為最要)五曰灌",
    "X16n0308_001:0013c06": "頂章句。諸菩薩萬行首楞嚴。(正脈云。因果為名。以菩薩萬行為因。首楞",
    "X16n0308_001:0013c07": "嚴即果也)今此題者。於五名中略取十九字。擇要該廣。",
    "X16n0308_001:0013c08": "次第攝經。乃結集者善巧所成。二正釋現題四。",
    "X16n0308_001:0013c09": "一指法宗體。即大之一字也。所言大者。即眾生心。",
    "X16n0308_001:0013c10": "是心則攝一切世間出世間法。故稱為大。在華嚴",
    "X16n0308_001:0013c11": "即一真法界。而一真法界。該四法界。統攝乎因因",
    "X16n0308_001:0013c12": "果果。無量妙門。無邊妙義。不其大乎。諸經或目為",
    "X16n0308_001:0013c13": "實相。或目為佛性。或目為圓覺。或目為真如等。其",
    "X16n0308_001:0013c14": "實皆一心也。在本經即如來藏心。而如來藏心。非",
    "X16n0308_001:0013c15": "一切法。一切法莫能收攝。即一切法。一切法莫能",
    "X16n0308_001:0013c16": "逃遁。離即離非。是即非即。言語道斷。心行處滅。不",
    "X16n0308_001:0013c17": "得已強名為大。非對小言大。以對小言大。則大有",
    "X16n0308_001:0013c18": "分限。非真大故。亦非先小後大。以先小後大。則大",
    "X16n0308_001:0013c19": "有始終。非本大故。是知此大。十方無盡。三際莫窮。",
    "X16n0308_001:0013c20": "在迷為如來密因。在悟為修證了義。在因為菩薩",
    "X16n0308_001:0013c21": "萬行。在果為首楞嚴王。一經要妙。不出此宗。十界",
    "X16n0308_001:0013c22": "紐樞。無踰茲體。以之冠首。良有以焉。",
    "X16n0308_001:0013c23": "二顯法勝妙。即佛頂二字。所言佛頂者。即肉髻相",
    "X16n0308_001:0013c24": "上無見頂也。肉髻相。為三十二相之一。在青螺紺",
    "X16n0308_001:0014a01": "髮正中。如春山吐日。而頂不可見。如佛初降生。嵐",
    "X16n0308_001:0014a02": "毗尼林神。為佛乳母。捧持諦觀。不見其頂。又佛成",
    "X16n0308_001:0014a03": "道後。遊波羅奈。東方應持菩薩。欲窮佛頂。上歷沙",
    "X16n0308_001:0014a04": "界。終不能見。乃八十隨好之一。無見頂好也。用斯",
    "X16n0308_001:0014a05": "顯法者。略有二義。一佛頂最勝無上。顯此法最勝。",
    "X16n0308_001:0014a06": "依之修習。直趣無上菩提故。二佛頂最妙無見。顯",
    "X16n0308_001:0014a07": "此法至妙。唯佛究盡。一切所不能了故。又上但顯",
    "X16n0308_001:0014a08": "大。此復顯其勝妙。蓋直指法體為大為佛頂耳。又",
    "X16n0308_001:0014a09": "佛頂亦可作喻。但不如直指之為親也。",
    "X16n0308_001:0014a10": "三別出義相曲分四。",
    "X16n0308_001:0014a11": "一正因密熏。即如來密因句也。如來者。十號之一。",
    "X16n0308_001:0014a12": "倣同先德號。釋有二義。一隨相釋。謂佛佛道同。後",
    "X16n0308_001:0014a13": "佛出世。宛同先佛再來。故名如來。二入理釋。隨教",
    "X16n0308_001:0014a14": "淺深。難盡多種。今據終實。謂如為本覺。來為始覺。",
    "X16n0308_001:0014a15": "始覺究竟。即同本故。亦倣同先德義也。對下菩薩。",
    "X16n0308_001:0014a16": "即是果人。乃諸菩薩道後之號。密因者。即正因佛",
    "X16n0308_001:0014a17": "性。眾生等有。迷而不知。雖迷而不知。由內熏力故。",
    "X16n0308_001:0014a18": "遇緣信發。究竟可以成佛。正以可成佛故。名如來",
    "X16n0308_001:0014a19": "因。在迷不知故。復名為密。又因稱如來。復名為密",
    "X16n0308_001:0014a20": "者。為遣兩種人過。一如來二字。遣小教二乘。抱迷",
    "X16n0308_001:0014a21": "絕分之過。以彼不達即心即佛。自甘絕分。一向沈",
    "X16n0308_001:0014a22": "空。今聞因即如來。頓然夢覺醉醒。迴小向大。成佛",
    "X16n0308_001:0014a23": "有分。二密之一字。遣圓教狂慧廢置進修之過。以",
    "X16n0308_001:0014a24": "彼纔信自心。便謂是佛。一向廢修。今聞但是密具。",
    "X16n0308_001:0014b01": "自知非是已成。從性起修。冀果方能。然此即是二",
    "X16n0308_001:0014b02": "根本中真本。所謂識精元明。能生諸緣。緣所遺者。",
    "X16n0308_001:0014b03": "至文中十番顯見。且從眼根指出。以一例五。六根",
    "X16n0308_001:0014b04": "皆具。若擴而充之。不唯近具根中。實為遠該萬法。",
    "X16n0308_001:0014b05": "迨後會四科。融七大。明生續之因。示圓融之故。全",
    "X16n0308_001:0014b06": "彰三藏。不離一心。如來密因之旨。顯發無餘蘊矣。",
    "X16n0308_001:0014b07": "經文首從請定。至四卷前半。身意輕安。得未曾有。",
    "X16n0308_001:0014b08": "如來重重開示。令修奢摩。當機方以信順。四分中",
    "X16n0308_001:0014b09": "開示奢摩成信分。義齊於此。二了因顯發。即修",
    "X16n0308_001:0014b10": "證了義句也。因信起觀曰修。蓋即以觀行為修。非",
    "X16n0308_001:0014b11": "歷事造修也。由行成解曰證。蓋即以解悟為證。非",
    "X16n0308_001:0014b12": "歷位取證也。良以圓頓行人。信時即兼解悟。解時",
    "X16n0308_001:0014b13": "已有證入。故前分末即許阿難等心悟實相。而此",
    "X16n0308_001:0014b14": "段即云修證了義。其實前方是信。此方是解。蓋以",
    "X16n0308_001:0014b15": "行布不礙圓融。取勝為言。然謂之了義者。有二義。",
    "X16n0308_001:0014b16": "一者了悟前義。二者了無餘義。了悟前義者。由前",
    "X16n0308_001:0014b17": "段當機信順。雖知有如來密因。猶未能現量體悟。",
    "X16n0308_001:0014b18": "故自喻云。我今猶如旅泊之人。忽蒙天王賜與華",
    "X16n0308_001:0014b19": "屋。雖獲大宅。要因門入。(請觀門。求悟入也)如是如來為之",
    "X16n0308_001:0014b20": "分門以定二義。驗證以釋二疑。綰巾以示倫次。冥",
    "X16n0308_001:0014b21": "授以選本根。蓋即令其以耳門三昧。修習證入。了",
    "X16n0308_001:0014b22": "悟前段。如來密因義也。了無餘義者。謂耳根圓通。",
    "X16n0308_001:0014b23": "超二十四聖而獨妙。依此修證。則因該果海。果徹",
    "X16n0308_001:0014b24": "因源。一修一切修。一證一切證。了無餘義可修可",
    "X16n0308_001:0014c01": "證。至下菩薩萬行。亦不過圓融中略示行布之義。",
    "X16n0308_001:0014c02": "經文義分兩段。首從四卷後半。請華屋之門。至六",
    "X16n0308_001:0014c03": "卷中十恒沙眾。皆得本心。遠塵離垢。獲法眼淨等。",
    "X16n0308_001:0014c04": "為開示理觀。次從六卷後半請安立道場。至七卷",
    "X16n0308_001:0014c05": "中頂光說呪。顯示利益。兩眾願護等。為開示事儀。",
    "X16n0308_001:0014c06": "總為令修三摩。四分中開示三摩成解分。義齊於",
    "X16n0308_001:0014c07": "此。三緣因助修。即諸菩薩萬行句也。菩薩略梵",
    "X16n0308_001:0014c08": "語。具云菩提薩埵。此云覺有情。釋有三義。一約自",
    "X16n0308_001:0014c09": "利。謂覺雖分證。尚有情識故。二約利他。謂覺彼有",
    "X16n0308_001:0014c10": "情。令他同己故。三約兩利。謂上求大覺。下化有情",
    "X16n0308_001:0014c11": "故。對上如來。即是因人。乃如來道前之號。而言諸",
    "X16n0308_001:0014c12": "者。通指禪那中分證諸聖。五十五位之數。歷位所",
    "X16n0308_001:0014c13": "修。行應無量。如十信全根力而植佛種。十住生佛",
    "X16n0308_001:0014c14": "家而成佛子。十行廣六度而行佛事。十迴向迴佛",
    "X16n0308_001:0014c15": "事而向佛心。四加行泯心佛而滅數量。十地契真",
    "X16n0308_001:0014c16": "如而覆涅槃。等覺齊佛際而破生相。一具一切。主",
    "X16n0308_001:0014c17": "伴重重。緣起無礙。猶如帝網。今言萬明多。非局定",
    "X16n0308_001:0014c18": "數也。準前釋了義云。一修一切修。一證一切證。了",
    "X16n0308_001:0014c19": "無餘義。可修可證。今又言萬行者。良以行布既不",
    "X16n0308_001:0014c20": "礙於圓融。圓融又何嫌於行布。前為推重初心。解",
    "X16n0308_001:0014c21": "時即言證入。令知理由頓悟。此為對治狂慧。悟後",
    "X16n0308_001:0014c22": "仍分階差。令知事必漸修。但悟後之修。無勞肯綮。",
    "X16n0308_001:0014c23": "如彼鵬飛萬里。培風於未徙之先。龍驟千江。奮力",
    "X16n0308_001:0014c24": "在將行之際。是知圓頓行人。功業惟在初心。乾慧",
    "X16n0308_001:0015a01": "以後。即屬任運流入。故後識陰文云。從互用中能",
    "X16n0308_001:0015a02": "入菩薩金剛乾慧。於是乃超十信十住十行十迴",
    "X16n0308_001:0015a03": "向四加行十地等覺圓明入於如來妙莊嚴海。然",
    "X16n0308_001:0015a04": "既曰超入。自非蟻山蠖樹可比。(蟻子登山。尺蠖上樹。皆用力難到者)",
    "X16n0308_001:0015a05": "經文自七卷後半。阿難請位。至八卷結示五名。中",
    "X16n0308_001:0015a06": "間歷談位行。皆為令修禪那。四分中開示禪那成",
    "X16n0308_001:0015a07": "行分。義齊於此。四妙果究證。即首楞嚴三字也。",
    "X16n0308_001:0015a08": "梵語首楞嚴。涅槃經佛自釋云。首楞者。名一切事",
    "X16n0308_001:0015a09": "畢竟。嚴者名堅。一切畢竟而得堅固。名首楞嚴。古",
    "X16n0308_001:0015a10": "德依此。遂明其為徹法底源。不動不壞。據古德意。",
    "X16n0308_001:0015a11": "言一切事畢竟者。即是窮徹諸法根底本源。如法",
    "X16n0308_001:0015a12": "華究竟諸法實相之義。或有翻為健相三昧者。亦",
    "X16n0308_001:0015a13": "以能究竟諸法實相故也。而得堅固者。謂事到畢",
    "X16n0308_001:0015a14": "竟。即性常住。故即明其為不動不壞。以既能窮徹",
    "X16n0308_001:0015a15": "諸法根底本源。法法無非實相。求於去來生滅了",
    "X16n0308_001:0015a16": "不可得。有何動壞。如法華所謂世間相常住是也。",
    "X16n0308_001:0015a17": "承上即是歷前諸位。修練治習。至斯乃窮徹諸法。",
    "X16n0308_001:0015a18": "根底本源。不動不壞。證一切智。而成常住果矣。若",
    "X16n0308_001:0015a19": "以本經現文釋之。與上稍異。謂凡一切事畢竟堅",
    "X16n0308_001:0015a20": "固。即名首楞嚴。故古德亦有直翻為究竟堅固者。",
    "X16n0308_001:0015a21": "良以如來密因。久淪七趣。修證了義。動招五魔。菩",
    "X16n0308_001:0015a22": "薩萬行。多緣理障。由是如來精研七趣。而明其原",
    "X16n0308_001:0015a23": "無。詳辨五魔。而教以預識。重明五陰。而示以漸修。",
    "X16n0308_001:0015a24": "知此則七趣不淪。五魔不擾。理障不蔽。奢摩三摩",
    "X16n0308_001:0015b01": "禪那始終不壞。故直目之曰究竟堅固。所謂首楞",
    "X16n0308_001:0015b02": "嚴是也。是知首楞嚴義。通乎前之三分。以從前三",
    "X16n0308_001:0015b03": "離障得名。故初卷中阿難所請者。乃妙奢摩他。三",
    "X16n0308_001:0015b04": "摩禪那。而如來所許者。乃首楞嚴王。經文自八卷",
    "X16n0308_001:0015b05": "半請談七趣。至正宗分盡。無非令其成就乎此。四",
    "X16n0308_001:0015b06": "分中當開示楞嚴成證分也。已上別出義相竟。",
    "X16n0308_001:0015b07": "四結示詮體。即經之一字也。華梵名義。略見於藏",
    "X16n0308_001:0015b08": "乘分攝門中。雜心論出五義。一涌泉。義味無盡故。",
    "X16n0308_001:0015b09": "二出生。出生諸法故。三顯示。顯示教理故。四繩墨。",
    "X16n0308_001:0015b10": "辨析邪正故。五結鬘。結成文相故。佛地論有二義。",
    "X16n0308_001:0015b11": "一貫穿。謂貫穿所說法義。二攝持。謂攝持所化眾",
    "X16n0308_001:0015b12": "生。此方訓釋有四義。一常。三世不易故。二法。十方",
    "X16n0308_001:0015b13": "同遵故。昭明太子意也。三徑。修行徑路故。四典。攝",
    "X16n0308_001:0015b14": "生定典故。隱士劉虬意也。此屬能詮。以大佛頂等",
    "X16n0308_001:0015b15": "是所詮故。通收聲名句文。故為體也。已上正釋現",
    "X16n0308_001:0015b16": "題竟。三略備古法二。",
    "X16n0308_001:0015b17": "一立題法。謂諸經立題。人法喻單複具足。例有七",
    "X16n0308_001:0015b18": "種。一單人。如淨名。二單法。如涅槃。三單喻。如寶積。",
    "X16n0308_001:0015b19": "四法喻複。如妙法蓮華。五人法複。如勝天王般若。",
    "X16n0308_001:0015b20": "六人喻複。如佛說梵網。七具足三。如大方廣佛華",
    "X16n0308_001:0015b21": "嚴。今例華嚴。謂佛頂亦可作喻。如來菩薩為人。餘",
    "X16n0308_001:0015b22": "皆是法。然既法喻合明。足顯幽深。況是如來菩薩",
    "X16n0308_001:0015b23": "境界。自非權小諸經可比。",
    "X16n0308_001:0015b24": "二釋題法。正脈云。古式有二。一作對釋。二離合釋。",
    "X16n0308_001:0015c01": "今作對有五。一法喻對。謂大字是法。佛頂是喻。二",
    "X16n0308_001:0015c02": "體用對。謂大佛頂是體。如來密因等是用。以有生",
    "X16n0308_001:0015c03": "信發解成行致果等用故。三性修對。謂如來密因",
    "X16n0308_001:0015c04": "屬性。修證了義屬修。四因果對。謂萬行是因。楞嚴",
    "X16n0308_001:0015c05": "為果。亦動靜對。可知。五通別對。謂經是通題。以修",
    "X16n0308_001:0015c06": "多羅藏。皆名經故。上屬別題。以大佛頂等。非餘經",
    "X16n0308_001:0015c07": "故。又諸經通五人說。故名為通。大佛頂等。局在佛",
    "X16n0308_001:0015c08": "說。故名為別。離合亦五。一大字是法。約理故勝。",
    "X16n0308_001:0015c09": "佛頂是喻。約相故劣。佛頂上加之字。依主釋也。二",
    "X16n0308_001:0015c10": "如來密因屬性。修證了義屬修。兩別雙舉相違釋",
    "X16n0308_001:0015c11": "也。下二句因果相違可知。三萬字是數。行字是體。",
    "X16n0308_001:0015c12": "萬下加即字。體挾數量帶數釋也。四經字是體。如",
    "X16n0308_001:0015c13": "來密因等是用。經上加即字。體持業用持業釋也。",
    "X16n0308_001:0015c14": "五大佛頂等是經之所有。經上加非字。分取他名",
    "X16n0308_001:0015c15": "有財釋也。隣近一釋。文不明顯。必欲作者。應云。大",
    "X16n0308_001:0015c16": "佛頂等是修多羅藏。故稱為經。即居近隣強隣近",
    "X16n0308_001:0015c17": "釋也。正脈云。此不廢古釋。略備參考。餘不悉。",
    "X16n0308_001:0015c18": "四重申西名。謂此經。亦名中印土那爛陀大道場",
    "X16n0308_001:0015c19": "經。於灌頂部錄出別行。釋曰此別行題目也。印土",
    "X16n0308_001:0015c20": "即是天竺。於下譯人中釋。那爛陀。此云施無厭。西",
    "X16n0308_001:0015c21": "域記云。此伽藍南。菴沒羅林有池。其龍名那爛陀。",
    "X16n0308_001:0015c22": "據此乃是以龍名池。依池名伽藍。以其近彼池故。",
    "X16n0308_001:0015c23": "佛滅度後。六帝緝興。園林紺宇。都建一門。主客萬",
    "X16n0308_001:0015c24": "僧。住持高俊。印土名藍。無過此者。故以大道場稱",
    "X16n0308_001:0016a01": "之。經依道場。故即以道場名經。灌頂部者。彼經五",
    "X16n0308_001:0016a02": "部之一。此一部中。仍該多經。今此經者。乃於中錄",
    "X16n0308_001:0016a03": "出。各別行持。尤見其為至精至要法也。",
    "X16n0308_001:0016a04": "五附釋卷次。卷者。對舒而言。謂舒之以便誦持。卷",
    "X16n0308_001:0016a05": "之以便供奉也。又古經書。多以軸為卷。今易制未",
    "X16n0308_001:0016a06": "易其名耳。第謂次第。一者數之始也。此經文有十",
    "X16n0308_001:0016a07": "卷。以次第論。此卷為始。故云第一。(後卷次例知)經題竟。",
    "X16n0308_001:0016a08": "二譯人四。一主譯人。二譯語人。三證譯人。四筆",
    "X16n0308_001:0016a09": "受人。初。",
    "X16n0308_001:0016a10": "唐中天竺沙門般剌密諦譯",
    "X16n0308_001:0016a11": "首言唐者。紀譯經時也。按譯經圖記。此經翻譯在",
    "X16n0308_001:0016a12": "則天罷政。中宗嗣位。神龍元年時故。中天竺。標譯",
    "X16n0308_001:0016a13": "人處也。灌頂云。天竺。或云乾竺乾豆身毒印度等。",
    "X16n0308_001:0016a14": "皆梵音輕重耳。此云月邦。以其有聖賢繼軌。導凡",
    "X16n0308_001:0016a15": "御物。如月照臨故。又以此大國。形諸小國。如星中",
    "X16n0308_001:0016a16": "月故。或云三垂大海。北背雪山。北廣南狹。如半月",
    "X16n0308_001:0016a17": "形故。地當閻浮中心。周九萬餘里。東西南北及中",
    "X16n0308_001:0016a18": "皆名天竺。譯主乃中天竺人也。沙門者。釋子通稱。",
    "X16n0308_001:0016a19": "此云勤息。謂勤修戒定慧。息滅貪瞋癡故。般剌密",
    "X16n0308_001:0016a20": "諦者。譯主別名。此云極量。謂自行化他。皆極盡其",
    "X16n0308_001:0016a21": "量故。或云到彼岸。或云成辦究竟。皆極盡其量之",
    "X16n0308_001:0016a22": "義。末言譯者。紀譯經之事也。譯謂翻易。謂翻易西",
    "X16n0308_001:0016a23": "梵之語。而為東華語故。正脈云。特科為主譯者。以",
    "X16n0308_001:0016a24": "此經未來。盛名先至。天台西向拜求。一十八年。竟",
    "X16n0308_001:0016b01": "未諧願。彼國禁為國寶。師潛匿航海賷來。於唐中",
    "X16n0308_001:0016b02": "宗初年。達廣州。適遇房相。請於制止寺譯成。速回",
    "X16n0308_001:0016b03": "以解責邊之難。(國王因師潛過。罪責守邊官吏故也)夫大師冒禁艱",
    "X16n0308_001:0016b04": "苦。志益此方。且具通方智辯。總統譯場。雖功成身",
    "X16n0308_001:0016b05": "退。而名不可泯。故首標主譯。以重元勳也。",
    "X16n0308_001:0016b06": "二譯語人。",
    "X16n0308_001:0016b07": "烏萇國沙門彌伽釋迦譯語",
    "X16n0308_001:0016b08": "烏萇。奘傳名烏仗那。唐言苑。阿輸迦王之苑囿也。",
    "X16n0308_001:0016b09": "舊曰烏場。或烏茶。在北天竺境。彌伽釋迦。此云能",
    "X16n0308_001:0016b10": "降伏。以於內外魔怨。皆能降故。譯語即是翻音言。",
    "X16n0308_001:0016b11": "西梵語字。與此全殊。若觀梵本。非唯不知其語。兼",
    "X16n0308_001:0016b12": "亦不識其字。須先隨其梵音。以此方之字易之。名",
    "X16n0308_001:0016b13": "為翻字。翻字之後。方可讀之。然同於呪語。却須兼",
    "X16n0308_001:0016b14": "通兩國言音者。變梵語為華言。名為翻音。今云譯",
    "X16n0308_001:0016b15": "語是也。亦云度語。謂酌度兩國言音。務使彼此相",
    "X16n0308_001:0016b16": "當定言詞成章句故。不先列翻字人者。以私譯不",
    "X16n0308_001:0016b17": "備員。亦此師代之耳。三證譯人。",
    "X16n0308_001:0016b18": "羅浮山南樓寺沙門懷廸證譯",
    "X16n0308_001:0016b19": "摸象云。古本並有第三羅浮沙門懷廸證譯一行。",
    "X16n0308_001:0016b20": "不知今本何以不載。後刻經者。宜增入之。灌頂云。",
    "X16n0308_001:0016b21": "廸師循州人。因住羅浮山南樓寺。故山寺俱稱。令",
    "X16n0308_001:0016b22": "遠近皆知故。廸者進也。循也。沙門名懷廸者。取其",
    "X16n0308_001:0016b23": "常懷精進。循道而行之意。證譯者。謂於翻字翻音",
    "X16n0308_001:0016b24": "二中。總為參詳較正。以師久習經論。備諳五梵。故",
    "X16n0308_001:0016c01": "於譯場之中。獨充此職。然前二師。身生西國。語精",
    "X16n0308_001:0016c02": "梵言。雖亦兼美唐文。乍來恐未盡善。經師參詳較",
    "X16n0308_001:0016c03": "正。不唯不謬佛意。兼亦善合機心。佛法流通。厥功",
    "X16n0308_001:0016c04": "非細。願諸後賢。各思報本。四筆受人。",
    "X16n0308_001:0016c05": "菩薩戒弟子前正議大夫同中書門下平章事清河",
    "X16n0308_001:0016c06": "房融筆受",
    "X16n0308_001:0016c07": "菩薩戒。大乘戒也。梵網經云。欲受國王位時。百官",
    "X16n0308_001:0016c08": "受位時。應先受菩薩戒。一切鬼神救護王身。百官",
    "X16n0308_001:0016c09": "之身。房相遵此受此。以菩薩為兄。以佛為父。故自",
    "X16n0308_001:0016c10": "以弟子稱之。此法銜也。次下明世職。前者先也。以",
    "X16n0308_001:0016c11": "下官名。皆其先任舊職故。正議史稱正諫。言官之",
    "X16n0308_001:0016c12": "名。大夫者。大正風化。扶樹人才。有維持世道之任。",
    "X16n0308_001:0016c13": "舉薦賢能之責也。同者兼同協理之義。中書門下。",
    "X16n0308_001:0016c14": "二俱內省。左右相府之名。中書省。多掌王言。門下",
    "X16n0308_001:0016c15": "省。多出政事。融乃權兼兩省。故並書之。平章者。書",
    "X16n0308_001:0016c16": "曰平章百姓。平均也。章顯也。謂均理政務。章顯法",
    "X16n0308_001:0016c17": "度也。事即政務法度之事。不言現職者。為諱被謫",
    "X16n0308_001:0016c18": "事故。清河地名。房相之梓里也。房相名融。其子名",
    "X16n0308_001:0016c19": "琯。父子俱相。而融事略出琯之傳文。筆受者。謂前",
    "X16n0308_001:0016c20": "三師已成草本。房相受之。秉筆潤色。務使文質相",
    "X16n0308_001:0016c21": "當。雅俗兼利。故正脈以潤文科之。夫如來滅度。佛",
    "X16n0308_001:0016c22": "法付囑王臣。因緣會遇。遭際各殊。詳融事。為相於",
    "X16n0308_001:0016c23": "武后末年。被謫於中宗元年。纔至廣州。便遇斯典。",
    "X16n0308_001:0016c24": "請譯筆受。成此莫大功德。以世情觀之。似可悲。以",
    "X16n0308_001:0017a01": "佛法觀之。則慶甚矣。總釋名題竟。",
    "X16n0308_001:0017a02": "第十別解文義者。謂文分十卷。義派干差。若不解",
    "X16n0308_001:0017a03": "千差之義。難以銷十卷之文。空說名題。徒誦詞句。",
    "X16n0308_001:0017a04": "信解無以。行果安成。為此別解。不避煩分。然道安",
    "X16n0308_001:0017a05": "雄判。既雅合於親光。而指掌新疏。亦承用乎三分。",
    "X16n0308_001:0017a06": "一敘分。二正宗分。三流通分。初二。一六成證",
    "X16n0308_001:0017a07": "信敘。二二緣發起敘。初(六成者。六種成就。謂信聞時主處眾也。六種闕",
    "X16n0308_001:0017a08": "一。大教不興。故云成就。言證信者。謂標記主伴。指說時方。證法有所授。令人生信故)二。一",
    "X16n0308_001:0017a09": "總標五成。二別列聽眾。初。",
    "X16n0308_001:0017a10": "如是我聞。一時佛在室羅筏城祇桓精舍。",
    "X16n0308_001:0017a11": "如是者。信成就。為順此義。作信順之詞。以信者言",
    "X16n0308_001:0017a12": "如是。不信者則言不如是故。此隨相釋也。又一切",
    "X16n0308_001:0017a13": "事究竟堅固名如。離生滅去來等見名是。此入理",
    "X16n0308_001:0017a14": "釋也。又無上法王。是真實語。如所如說名如。不誑",
    "X16n0308_001:0017a15": "不妄名是。此據文釋也。又如佛所說。無有不是。亦",
    "X16n0308_001:0017a16": "信順義。智論云。佛法大海。信為能入。故為第一。若",
    "X16n0308_001:0017a17": "對下文。應作指法之詞。即指者一部經說。我聞",
    "X16n0308_001:0017a18": "者。聞成就。亦結集者自述法有所授故。夫聖人無",
    "X16n0308_001:0017a19": "我。而云我聞者。蓋是隨世假我。亦法身真我。揀非",
    "X16n0308_001:0017a20": "妄我。及於邪我。聞謂親聞。非私淑讀古者可比。下",
    "X16n0308_001:0017a21": "云。此方真教體。清淨在音聞。故為第二。若連上為",
    "X16n0308_001:0017a22": "句。應云如是一經。我從佛聞。一時者。時成就。不",
    "X16n0308_001:0017a23": "紀年月。但云一時者。以如來說法。處無定方。滅後",
    "X16n0308_001:0017a24": "結集。傳通異域。約東西正建不同。約上下延促不",
    "X16n0308_001:0017b01": "等。彼此差互。難以考稽。故總言之。蓋取師資合會。",
    "X16n0308_001:0017b02": "說聽究竟。為一時也。古德云。欲識佛性義。當觀時",
    "X16n0308_001:0017b03": "節因緣。時節若至。其理自彰。故為第三。若對上句。",
    "X16n0308_001:0017b04": "應是追憶昔聞。漫言彼一時也。佛者主成就。梵",
    "X16n0308_001:0017b05": "語佛陀。此云覺者。十種通號之一。覺有三義。一自",
    "X16n0308_001:0017b06": "覺。揀凡夫。二覺他。揀二乘。三覺滿。揀菩薩。者字訓",
    "X16n0308_001:0017b07": "人。通指能覺人說。若就今經。別指釋迦。以楞嚴會",
    "X16n0308_001:0017b08": "主。非餘佛故。法華云。唯有如來。我等所歸。故為第",
    "X16n0308_001:0017b09": "四。在室下處成就。室羅筏。具云室羅筏悉底。舊",
    "X16n0308_001:0017b10": "云舍衛。或云舍婆提。此翻豐德。或翻聞物。謂國豐",
    "X16n0308_001:0017b11": "四德。(財寶五欲多聞解脫)為物所聞故。祇桓精舍。在室羅近",
    "X16n0308_001:0017b12": "境。祇即祇陀。亦云逝多。匿王太子也。此翻戰勝。以",
    "X16n0308_001:0017b13": "太子生時。匿王凱旋故名桓林也。是其所施故。精",
    "X16n0308_001:0017b14": "舍給孤園也。園中置舍。最極精奇。捨園從舍稱故。",
    "X16n0308_001:0017b15": "原園林俱屬太子。給孤長者。買園建舍。請佛說法。",
    "X16n0308_001:0017b16": "不辭布金之費。遂感太子并林施之。君尊臣卑。故",
    "X16n0308_001:0017b17": "桓先舍次。諸經多言祇樹給園。此稱校雅。下云屬",
    "X16n0308_001:0017b18": "諸比丘。休夏自恣。佛僧安居。非此不可。故為第五。",
    "X16n0308_001:0017b19": "(長者買園。事詳涅槃阿含賢愚等經。非急不載)總標五成竟",
    "X16n0308_001:0017b20": "二別列聽眾二。一聲聞眾。二辟支眾。初三。",
    "X16n0308_001:0017b21": "一舉類標數。二明位歎德。三略出上首。初。",
    "X16n0308_001:0017b22": "與大比丘眾。○千二百五十人俱。",
    "X16n0308_001:0017b23": "初舉類顯勝。與者并與。兼及義也。大者揀小。非有",
    "X16n0308_001:0017b24": "學故。又三義名大。謂大多勝。大者天王大人。所共",
    "X16n0308_001:0017c01": "敬仰。非小德故。多者內外典籍。無不博通。非寡解",
    "X16n0308_001:0017c02": "故。勝者超出九十六種外道。非劣器故。比丘名含",
    "X16n0308_001:0017c03": "三義。一乞士。謂乞食乞法。資益身心故。二破惡。謂",
    "X16n0308_001:0017c04": "破見破思。滌除諸惡故。三怖魔。謂出家出界。魔怖",
    "X16n0308_001:0017c05": "失黨故。眾者梵語僧伽。此云和合眾。和合有二。一",
    "X16n0308_001:0017c06": "事和。謂戒見利身口意六事俱和故。二理和。謂同",
    "X16n0308_001:0017c07": "證擇滅無為法故。今但言眾。不言和合者。以眾則",
    "X16n0308_001:0017c08": "必和。不和非眾也。○下句。標數顯同。報恩經云。初",
    "X16n0308_001:0017c09": "度陳如五人。次度耶舍門徒五十人。次度優樓頻",
    "X16n0308_001:0017c10": "螺門徒五百。次度伽耶門徒三百。次度那提門徒",
    "X16n0308_001:0017c11": "二百。次度身子門徒一百。次度目連門徒一百。共",
    "X16n0308_001:0017c12": "計一千二百五十五人。今減五人者。略零數故。俱",
    "X16n0308_001:0017c13": "猶同也。此等皆久修異道。空無所獲。遇佛得益。感",
    "X16n0308_001:0017c14": "恩常隨。今亦同聽。故云與俱。舉類標數竟。",
    "X16n0308_001:0017c15": "二明位歎德。",
    "X16n0308_001:0017c16": "皆是無漏大阿羅漢。○佛子住持善超諸有。能於國",
    "X16n0308_001:0017c17": "土成就威儀。從佛轉輪。妙堪遺囑。嚴淨毗尼。弘範三",
    "X16n0308_001:0017c18": "界。應身無量度脫眾生。拔濟未來越諸塵累。",
    "X16n0308_001:0017c19": "初據迹明位。皆是者。無異眾故。漏謂三漏。謂欲漏",
    "X16n0308_001:0017c20": "(欲界煩惱)有漏(上二界煩惱)無明漏(三界無明)也。具此者。如漏器",
    "X16n0308_001:0017c21": "不堪用故。又於生死中有漏落故。此眾已斷。故云",
    "X16n0308_001:0017c22": "無也。大有三義。一揀定性。能回心故。二揀實行。是",
    "X16n0308_001:0017c23": "權現故。三揀同類。稱上首故。阿羅漢。亦三義。一應",
    "X16n0308_001:0017c24": "供。堪為福田故。即乞士果。二殺賊。殺煩惱賊故。即",
    "X16n0308_001:0018a01": "破惡果。三無生。永絕後有故。即怖魔果。小乘久擅",
    "X16n0308_001:0018a02": "斯名。故為迹也。○佛子下約本歎德。明位據迹。歎",
    "X16n0308_001:0018a03": "德約本者。引小乘向大乘故。外現聲聞。內祕菩薩。",
    "X16n0308_001:0018a04": "故稱佛子。既稱佛子。不屑逃形自守。故云住持。謂",
    "X16n0308_001:0018a05": "住世間持佛法化眾生故。雖住世間。不為諸有所",
    "X16n0308_001:0018a06": "繫。故曰善超。若一向沈空滯寂者。縱超非善。諸有",
    "X16n0308_001:0018a07": "者。略明有三。處中說九。廣演成二十五。其中因果",
    "X16n0308_001:0018a08": "不亡。故稱為有。國土王都也。繁華射眼。勝欲牽心。",
    "X16n0308_001:0018a09": "具威具儀。不易可得。曰能於曰成就者。自是塵中",
    "X16n0308_001:0018a10": "作主。非彼勉強詐飾者可比。從隨也。佛轉法輪。教",
    "X16n0308_001:0018a11": "化眾生。此眾常隨引攝同類故。超有則不著於有。",
    "X16n0308_001:0018a12": "具儀則不淪於空。空有不覊。故以妙稱。又以其從",
    "X16n0308_001:0018a13": "佛轉輪。緣結有素。故堪遺囑。謂遺命成佛。囑累度",
    "X16n0308_001:0018a14": "生。二俱堪故。此上歎自利之德。雖兼利他。乃借物",
    "X16n0308_001:0018a15": "成已。仍屬自利。毗尼者。戒律之總名。治身曰嚴。治",
    "X16n0308_001:0018a16": "心曰淨。又事戒則嚴。理戒則淨。今顯理事雙持。身",
    "X16n0308_001:0018a17": "心并治。故曰嚴曰淨。然亦非徒自利。故曰弘範三",
    "X16n0308_001:0018a18": "界。謂弘開法範於三界中也。應身者。隨機應現。無",
    "X16n0308_001:0018a19": "量者。機有無量。應身亦無量故。度脫眾生者。不惟",
    "X16n0308_001:0018a20": "現身。亦兼說法。如法華妙音觀音之類。未來者。總",
    "X16n0308_001:0018a21": "該盡際。塵累者。通攝塵勞。言眾生塵勞累墜。輪轉",
    "X16n0308_001:0018a22": "生死。如墮深淵。如沈巨溺。此眾能挽之令起。渡之",
    "X16n0308_001:0018a23": "令過。故曰拔曰濟。此上歎化他之德。雖兼自利。乃",
    "X16n0308_001:0018a24": "以己成物。仍屬化他。此化他德中。初云弘範三界。",
    "X16n0308_001:0018b01": "似局一土。次云應身無量。則該十方。末云拔濟未",
    "X16n0308_001:0018b02": "來。乃通盡際。則橫竪無不可化之生矣。(問。法華歎德。顯然聲",
    "X16n0308_001:0018b03": "聞。此經歎德。明是菩薩。古德據此。判楞嚴在法華之後。似為當理。若在前者。此云何通答。結集善權。本迹",
    "X16n0308_001:0018b04": "互影。法華處處顯本。故歎德惟迹。楞嚴在在皆迹。故歎德惟本。本迹原自無礙。互影方顯不遺。若不爾者。",
    "X16n0308_001:0018b05": "則法華惟本。不顯攝生之權。楞嚴惟迹。全迷實證之深。豈盡善哉。諸經亦有不爾。或但為一類機故)明",
    "X16n0308_001:0018b06": "位歎德竟。三略出上首。",
    "X16n0308_001:0018b07": "其名曰大智舍利弗。摩訶目犍連。摩訶拘絺羅。富樓",
    "X16n0308_001:0018b08": "那彌多羅尼子。須菩提。優波尼沙陀等而為上首。",
    "X16n0308_001:0018b09": "舍利尊者母也。此云鶖鷺。以其母眼淨口利。可比",
    "X16n0308_001:0018b10": "此鳥。故以為名。弗翻為子。尊者是其所生。連母為",
    "X16n0308_001:0018b11": "號。亦云身子。以其母身形端正。猶云端正身者之",
    "X16n0308_001:0018b12": "子故。阿含云。我佛法中。智慧無窮。決了諸疑者。舍",
    "X16n0308_001:0018b13": "利弗為第一。故今以大智稱之。目犍連。此云採",
    "X16n0308_001:0018b14": "菽氏。姓也。上古有仙。居山採菽而食。因以為姓。尊",
    "X16n0308_001:0018b15": "者其苗裔耳。名尼拘律陀。此云無節樹。以父母無",
    "X16n0308_001:0018b16": "子。禱樹神而生。即以名焉。阿含云。我佛法中。神通",
    "X16n0308_001:0018b17": "輕舉。飛到十方者。目犍連為第一。以其有大神化。",
    "X16n0308_001:0018b18": "故不名其名。惟姓上以摩訶揀之。摩訶拘絺羅。",
    "X16n0308_001:0018b19": "此云大膝。身子舅也。往論勝姉。姊孕身子。則不能",
    "X16n0308_001:0018b20": "及。知其所懷智人。生必勝我。因而發憤。遊學南竺。",
    "X16n0308_001:0018b21": "讀十八種經。無暇剪爪。世稱長爪梵志。學優還家。",
    "X16n0308_001:0018b22": "詣佛索甥。佛令立論。乃曰我以一切法不受為宗。",
    "X16n0308_001:0018b23": "佛曰還受是見否。自思若受是見。自宗相違。(以立不受",
    "X16n0308_001:0018b24": "宗故)若不受是見。自宗則壞。(以不受故。還同眾見。不應立是宗故)義墮",
    "X16n0308_001:0018c01": "詞屈。向佛謝罪。佛令出家。證無學果。阿含云。我佛",
    "X16n0308_001:0018c02": "法中。得四辯才。觸問能答者。拘絺羅為第一。富",
    "X16n0308_001:0018c03": "樓那。此云滿願。尊者父也。彌多羅尼。此云慈女。尊",
    "X16n0308_001:0018c04": "者母也。尊者是其所生。稱謂從略。故但云滿慈子。",
    "X16n0308_001:0018c05": "阿含云。我佛法中。善能廣說。分別義理者。滿慈子",
    "X16n0308_001:0018c06": "為第一。須菩提。此云空生。以尊者生時。其家庫",
    "X16n0308_001:0018c07": "藏皆空。父母疑之。庫藏復現。故又名善現。相師占",
    "X16n0308_001:0018c08": "曰。既善且吉。故亦名善吉。常修無諍三昧。佛弟子",
    "X16n0308_001:0018c09": "中。解空第一。優波尼沙陀。此云塵性。觀塵性空",
    "X16n0308_001:0018c10": "而得道故。又云近少。白骨微塵色將盡故。自陳圓",
    "X16n0308_001:0018c11": "通文云。以從不淨。白骨微塵。歸於虗空。空色二無。",
    "X16n0308_001:0018c12": "成無學道。如來印我名尼沙陀。餘眾不能俱列。故",
    "X16n0308_001:0018c13": "置等言。並是法門頭角。大眾綱領。故云而為上首。",
    "X16n0308_001:0018c14": "聲聞眾竟。二辟支眾。",
    "X16n0308_001:0018c15": "復有無量辟支無學。○并其初心同來佛所。○屬諸",
    "X16n0308_001:0018c16": "比丘休夏自恣。",
    "X16n0308_001:0018c17": "初正敘無學。楞嚴聽眾。非止聲聞一類。故云復有。",
    "X16n0308_001:0018c18": "數稱無量者。極言其多故。辟支。具云辟支迦羅。名",
    "X16n0308_001:0018c19": "含二義。一獨覺。出無佛世。隨時觀變。體物自覺者。",
    "X16n0308_001:0018c20": "二緣覺。出有佛世。稟教觀緣。緣斷證真者。慈恩云。",
    "X16n0308_001:0018c21": "釋尊出世。五百獨覺。從山中來。(出無佛世。住山待佛者)仁王",
    "X16n0308_001:0018c22": "云。八百萬億緣覺大仙。皆來集會。今二類俱有。故",
    "X16n0308_001:0018c23": "存梵言。無學者。真窮惑盡。於自類中無所學故。○",
    "X16n0308_001:0018c24": "并其下兼明有學。師偕其資。故云并也。初心即是",
    "X16n0308_001:0019a01": "有學。謂初發取證辟支心故。同來者。資隨其師。亦",
    "X16n0308_001:0019a02": "風行草偃義也。○屬諸下總陳來意。屬附也。言此",
    "X16n0308_001:0019a03": "眾既非常隨。許於異處安居。今相將而來。意為附",
    "X16n0308_001:0019a04": "諸比丘。作自恣法耳。諸比丘指常隨眾。以是聲聞",
    "X16n0308_001:0019a05": "律儀僧故。休竟也。佛制比丘。夏月安居。一為結制",
    "X16n0308_001:0019a06": "辦道。一為護生避嫌。今當竟夏之日。即九旬解制",
    "X16n0308_001:0019a07": "時也。佛制於七月十五或十四十六日解制。考劾",
    "X16n0308_001:0019a08": "九旬德業。自知己過者。自己陳說。自不知過者。恣",
    "X16n0308_001:0019a09": "任僧舉。故曰自恣。葢恐稍有瑕玼。即玷清眾故也。",
    "X16n0308_001:0019a10": "然此中辟支。與上科聲聞。俱屬當機。以此經原為",
    "X16n0308_001:0019a11": "融其小心。成就大志。古德云。子期不遇。伯牙絕絃。",
    "X16n0308_001:0019a12": "法若無人。說將誰聽。故為第六。(此上六種成就。亦名通序。通於諸經",
    "X16n0308_001:0019a13": "故。亦名經後序。結集建立故。結集建立。有因有意。繁見諸疏解中不錄)六成證信敘",
    "X16n0308_001:0019a14": "竟。二二緣發起敘(諸教興起。各有感發之緣。或多或少。各有取意。今具二緣)",
    "X16n0308_001:0019a15": "二。一菩薩發起二聲聞發起。初二。一略示",
    "X16n0308_001:0019a16": "類引。二新舊機發。初(咨決心疑。引發戒學。敷座晏安引發定學。宣示深奧。",
    "X16n0308_001:0019a17": "引發慧學。葢如來將示真戒定慧。先以一類之緣。引動本機。至正說時。自如時雨之化矣)。",
    "X16n0308_001:0019a18": "十方菩薩咨決心疑。欽奉慈嚴將求密義。○即時如",
    "X16n0308_001:0019a19": "來敷座晏安。為諸會中宣示深奧。",
    "X16n0308_001:0019a20": "初妙機冥啐。菩薩奉命度生。各據一域。故以十方",
    "X16n0308_001:0019a21": "稱之。離佛既久。就正無緣。於諸大乘律儀。未能心",
    "X16n0308_001:0019a22": "無疑懼。今當休夏。歸來自恣。故云咨決。謂咨問於",
    "X16n0308_001:0019a23": "佛。請求決斷也。欽敬承。奉遵依也。佛具折攝二門。",
    "X16n0308_001:0019a24": "於所咨決。應析伏者。則如父之嚴。應攝授者。則如",
    "X16n0308_001:0019b01": "母之慈。而菩薩敬承遵依。無敢違越。以本為自恣",
    "X16n0308_001:0019b02": "來故。自恣已畢。妙機冥動。故曰將求。將求者。存諸",
    "X16n0308_001:0019b03": "心未及言也。密義者。定慧均等之義。良以二乘人",
    "X16n0308_001:0019b04": "等。不達自性本定。縱修禪寂。俱墮偏枯。及乎般若。",
    "X16n0308_001:0019b05": "却又惟尚虗慧。遂令定慧均等之學。轉成密義。菩",
    "X16n0308_001:0019b06": "薩知此。欲為引發。口雖未形。而意已彰著。故直記",
    "X16n0308_001:0019b07": "之曰將求密義。○即時下深應時啄。佛智鑑機。應",
    "X16n0308_001:0019b08": "不失候。故云即時。真啐啄無違也。敷座者。敷具而",
    "X16n0308_001:0019b09": "坐。晏安者。晏靜而安。葢將有所說。少時入定。審機",
    "X16n0308_001:0019b10": "觀法。為物示軌耳。又晏而云安者。從容自然。不假",
    "X16n0308_001:0019b11": "造作。即天然本具之定也。出定酬機。故云為諸會",
    "X16n0308_001:0019b12": "中。會中亦兼聲聞。謂能引所引兩俱為故。宣示者",
    "X16n0308_001:0019b13": "宣演指示。深奧者。深微奧妙。即應前密義之求。而",
    "X16n0308_001:0019b14": "說定慧均等法故。準法華發起敘初。先說無量義",
    "X16n0308_001:0019b15": "經。次入無量義定。而為正說類引。今經先定後說。",
    "X16n0308_001:0019b16": "但未出經定名目。以義揆之。必是楞嚴一類。所謂",
    "X16n0308_001:0019b17": "先以定動。後以智發也。略示類引竟。",
    "X16n0308_001:0019b18": "二新舊機發。",
    "X16n0308_001:0019b19": "法筵清眾得未曾有。迦陵仙音徧十方界。○恒沙菩",
    "X16n0308_001:0019b20": "薩來聚道場。文殊師利而為上首。",
    "X16n0308_001:0019b21": "初舊住機發。敷座設筵。為眾說法。故曰法筵。清眾",
    "X16n0308_001:0019b22": "者。常隨眾及先來眾也。已經自恣。故曰清眾。對下",
    "X16n0308_001:0019b23": "新來。因稱舊住。密義深奧。向所不說。故曰未有。菩",
    "X16n0308_001:0019b24": "薩極領妙旨。二乘方聞絕唱。故云得也。迦陵。具云",
    "X16n0308_001:0019c01": "迦陵頻伽。此翻妙聲。鳥名也。音聲微妙。和雅不倫。",
    "X16n0308_001:0019c02": "故以仙音稱之。正脈云。在[聲耳+卵]發聲。已踰眾鳥。知非",
    "X16n0308_001:0019c03": "凡鳥可比。取喻佛音者。以佛音之形眾聲。與迦陵",
    "X16n0308_001:0019c04": "之比凡鳥。略相似耳。其實佛音圓徧。豈迦陵可及",
    "X16n0308_001:0019c05": "哉。如寶積第十。目連試佛音聲。以神足力。飛過西",
    "X16n0308_001:0019c06": "方恒沙國土。還同近聞。今云徧十方界。可以例知。",
    "X16n0308_001:0019c07": "○恒沙下新來機發。恒即恒河。正音殑伽河。此云",
    "X16n0308_001:0019c08": "天堂來。源自雪山頂阿耨達池流出。狀其來處最",
    "X16n0308_001:0019c09": "高故。河中沙細如麵。用計菩薩。極顯其數之多也。",
    "X16n0308_001:0019c10": "道場即指桓舍。以是佛僧辦道處故。來聚者。聞音",
    "X16n0308_001:0019c11": "而來。會聚於此。乃不約而同也。文殊師利。亦云曼",
    "X16n0308_001:0019c12": "殊室利。此翻妙吉祥。以菩薩生時。有祥光滿室之",
    "X16n0308_001:0019c13": "兆故。或云妙德。或云妙首。以其具勝妙德。為羣賢",
    "X16n0308_001:0019c14": "首故。古德云。過去成佛。號龍種尊王。現在北方。為",
    "X16n0308_001:0019c15": "歡喜摩尼寶積。當來成佛。名曰普現。葢為影嚮大",
    "X16n0308_001:0019c16": "化。示居因門。華嚴表根本智。今經作擇法眼。且為",
    "X16n0308_001:0019c17": "發起性定。率眾來茲。故以上首稱之。然舊住之眾。",
    "X16n0308_001:0019c18": "既得略教。自應進希廣談。新來菩薩。聞音而聚。明",
    "X16n0308_001:0019c19": "是要聆深法。機發之義。可以意會。(此上兩科。雖為引發正說。而亦",
    "X16n0308_001:0019c20": "為顯楞嚴會上。眾有菩薩。列眾中。不敘菩薩者。以此)菩薩發起竟",
    "X16n0308_001:0019c21": "二聲聞法起三。一王臣齋供。二阿難誤墮。三如",
    "X16n0308_001:0019c22": "來救度。初二。一匿王齋佛。二臣民供僧。初。",
    "X16n0308_001:0019c23": "時波斯匿王為其父王諱日。營齋請佛。宮掖自迎如",
    "X16n0308_001:0019c24": "來。廣設珍羞無上妙味。○兼復親延諸大菩薩。",
    "X16n0308_001:0020a01": "初正請如來。時即眾僧自恣之時。諸佛歡喜之日。",
    "X16n0308_001:0020a02": "此日薦親。功倍尋常。如盂蘭經俱悉。波斯匿。本國",
    "X16n0308_001:0020a03": "王名。此翻勝軍。謂軍旅最勝。諸國無能敵故。為其",
    "X16n0308_001:0020a04": "下尋常作句欠妥。當於諱日下作句。請佛下作句。",
    "X16n0308_001:0020a05": "如來下作句。於詞既通。於理亦順。諱日者。親喪之",
    "X16n0308_001:0020a06": "日。諱有二義。一忌諱。謂忌舉吉事。哀切不勝故。二",
    "X16n0308_001:0020a07": "隱諱。謂隱而不言。言之即慟故。世禮如是。佛教則",
    "X16n0308_001:0020a08": "令修冥福。以資神道。匿王遵此。故云為其云云。營",
    "X16n0308_001:0020a09": "齋者。營辦齋供。請佛者。祈資冥福。以佛具大神力。",
    "X16n0308_001:0020a10": "有大慈悲。能追異世之魂。與當來之樂故。宮掖者。",
    "X16n0308_001:0020a11": "內庭左右門也。佛由中門。王不敢並。故但於左右",
    "X16n0308_001:0020a12": "迎之。言自迎者。為迓萬德之尊。自屈萬乘之貴故。",
    "X16n0308_001:0020a13": "珍羞者。貴重食品。廣設者。諸般俱備。盡世所有。以",
    "X16n0308_001:0020a14": "供甘旨。故稱無上妙味。○兼復下兼延菩薩。既已",
    "X16n0308_001:0020a15": "隨佛。而重標親延者。但是神顧語及。非另迎也。正",
    "X16n0308_001:0020a16": "脈云。請佛以下有六重見敬之至。謂其處則內。其",
    "X16n0308_001:0020a17": "迎則親。其設則廣。其羞則珍。其味則妙。其伴則同。",
    "X16n0308_001:0020a18": "愚謂。非世尊無以成匿王之信。非匿王無以見世",
    "X16n0308_001:0020a19": "尊之德。請者受者。均為典型。匿王齋佛竟。",
    "X16n0308_001:0020a20": "二臣民供僧。",
    "X16n0308_001:0020a21": "城中復有長者居士同時飯僧。佇佛來應。○佛勅文",
    "X16n0308_001:0020a22": "殊分領菩薩及阿羅漢應諸齋主。",
    "X16n0308_001:0020a23": "初延僧佇佛。盂蘭儀範。上行下效。故云城中復有",
    "X16n0308_001:0020a24": "等。長者齒高德隆。居士守道居正。二皆有臣有民。",
    "X16n0308_001:0020b01": "如須達東坡。耶闍龐公之類。(須達有位長者。東坡有位居士。耶闍無位",
    "X16n0308_001:0020b02": "長者。龐公無位居士)同時者。不惟眾同。亦與王同。葢以僧自",
    "X16n0308_001:0020b03": "恣日。佛歡喜日。乃合正制故。飯僧者。以飯供僧。佇",
    "X16n0308_001:0020b04": "佛者。引領望佛。然飯僧必佇佛者。以佛來僧方至",
    "X16n0308_001:0020b05": "故。又分應須佛勅故。○佛勅下佛勅分應。文殊身",
    "X16n0308_001:0020b06": "兼賓主。且為上首。故獨勅之。又佛勅分領者。非勅",
    "X16n0308_001:0020b07": "文殊自領。葢令其分派兩乘上首。各領大眾。依次",
    "X16n0308_001:0020b08": "赴請。如今主叢林者。命執事次第差僧之類。隨請",
    "X16n0308_001:0020b09": "者意。分眾多少。故云應諸齋主。(此上兩科。雖為引敘阿難墮事。而亦",
    "X16n0308_001:0020b10": "為顯楞嚴會上。眾有王臣。列眾中。不敘人天者。以此)王臣齋供竟",
    "X16n0308_001:0020b11": "二阿難誤墮二。一誤墮之由。二誤墮之事。初",
    "X16n0308_001:0020b12": "三。一不矜小制。二妄擬大乘。三臨事假飾。初。",
    "X16n0308_001:0020b13": "唯有阿難先受別請。○遠遊未還不遑僧次。○既無",
    "X16n0308_001:0020b14": "上座及阿闍黎途中獨歸。",
    "X16n0308_001:0020b15": "初離眾受請。唯有二字。直聲其過。言眾皆不爾。唯",
    "X16n0308_001:0020b16": "有阿難如此。豈得無過。別請者。別種事緣所請。如",
    "X16n0308_001:0020b17": "懺罪施物等。言先受者。受請在先。似應無過。但自",
    "X16n0308_001:0020b18": "恣在邇。海眾咸集。縱遇別請。亦不應受。此其不矜",
    "X16n0308_001:0020b19": "小制者一也。○遠遊下故意愆期。遠遊二字。亦直",
    "X16n0308_001:0020b20": "聲其過。言縱受別請。事畢即宜速歸。乃乘便遠遊。",
    "X16n0308_001:0020b21": "屆期未還。豈得無過。遑暇也。不遑僧次者。謂自恣",
    "X16n0308_001:0020b22": "赴齋。俱不暇及眾僧班次。此其不矜小制者二也。",
    "X16n0308_001:0020b23": "○既無下不依常度。上座者坐次居上。或齒尊。或",
    "X16n0308_001:0020b24": "戒先。或智廣。或德重。為眾所推。皆可稱之。論明三",
    "X16n0308_001:0020c01": "種。一生年。(即齒尊)二福德。(即德重)三法性。(兼智廣戒先)阿闍",
    "X16n0308_001:0020c02": "黎。唐翻軌範。隋言正行。謂能行軌範。糾正弟子行",
    "X16n0308_001:0020c03": "故。四分開五。一出家。(即剃度師)二教授。(即受具教儀)三羯磨。",
    "X16n0308_001:0020c04": "(即稟白羯磨)四受經。(即依之受經)五依止。(依住乃至一宿)首言既無",
    "X16n0308_001:0020c05": "者。亦直聲其過。言律制一僧遠出。必以二師翊從。",
    "X16n0308_001:0020c06": "所以嚴行止也。今言俱無。豈得無過。途中獨歸者。",
    "X16n0308_001:0020c07": "顯信意無拘。違越毗尼。致非招難。此其不矜小制",
    "X16n0308_001:0020c08": "者三也。如此行履。深位猶難。方證初果。便爾無忌。",
    "X16n0308_001:0020c09": "則下之誤墮婬室者。非無故也。二妄擬大乘三。",
    "X16n0308_001:0020c10": "一無供循乞。二展轉釋意。三總出其由。初。",
    "X16n0308_001:0020c11": "其日無供。即時阿難執持應器。於所遊城次第循乞。",
    "X16n0308_001:0020c12": "其日無供者。謂歸來之日。無人供齋。此有二因。一",
    "X16n0308_001:0020c13": "無侶獨歸。人不知故。二佛勅分應。數各備故。即時",
    "X16n0308_001:0020c14": "者。即於食時。應器者。受食之具。梵語鉢多羅。此翻",
    "X16n0308_001:0020c15": "應量器。應己食量而為大小故。又體色量三。皆應",
    "X16n0308_001:0020c16": "法故。執而持之者。用以乞食。翼三寶備六德也。聞",
    "X16n0308_001:0020c17": "物之國。地廣人稠。一人乞食。豈能徧歷。故但云於",
    "X16n0308_001:0020c18": "所遊城。顯經遊不到處。則不乞故。次第者。從外向",
    "X16n0308_001:0020c19": "內。循乞者。順序而乞。順序而乞。則持心平等。從外",
    "X16n0308_001:0020c20": "向內。則不揀種族。此菩薩行履。而阿難擬之。將必",
    "X16n0308_001:0020c21": "有畫鵠類烏之羞矣。二展轉釋意。",
    "X16n0308_001:0020c22": "心中初求最後檀越以為齋主。無問淨穢剎利尊姓。",
    "X16n0308_001:0020c23": "及旃陀羅。○方行等慈不擇微賤。○發意圓成一切",
    "X16n0308_001:0020c24": "眾生無量功德。",
    "X16n0308_001:0021a01": "初釋循乞意。言小乘乞食。向揀五家。(官唱屠沽婬)今一",
    "X16n0308_001:0021a02": "旦次第循乞。其意何居。故以心中初求等釋之。檀",
    "X16n0308_001:0021a03": "越。此翻施主。或云檀翻為施。越是華言。謂以施福",
    "X16n0308_001:0021a04": "越貧窮海故。言最後者。指至穢至賤之家。雖至穢",
    "X16n0308_001:0021a05": "至賤。若等心觀之。皆為檀越。但向所不乞。今始發",
    "X16n0308_001:0021a06": "是心。欲得彼供。以為齋主。故曰。心中初求。穢賤尚",
    "X16n0308_001:0021a07": "求。何況淨貴。故總以無問。剎利者。具云剎帝利。此",
    "X16n0308_001:0021a08": "翻王種。或翻田主。謂帝王種族。奕世相承主國田",
    "X16n0308_001:0021a09": "者。四姓中尊。故曰尊姓。此淨而貴者也。旃陀羅。此",
    "X16n0308_001:0021a10": "翻屠者。亦名嚴幟。謂屠殺為業。不許與良民共處。",
    "X16n0308_001:0021a11": "行則持幟為嚴。見者避之。此穢而賤者也。○方行",
    "X16n0308_001:0021a12": "下釋初求意。言初果力微。乞食應遵常法。初求最",
    "X16n0308_001:0021a13": "後檀越。何所為乎。故以方行等釋之。方行等慈者。",
    "X16n0308_001:0021a14": "謂倣效菩薩行平等慈也。行平等慈。自應無所揀",
    "X16n0308_001:0021a15": "棄。故曰不擇微賤。○發意句釋方行意。言小貴安",
    "X16n0308_001:0021a16": "小。必欲方行菩薩。取何益耶。故以發意等釋之。發",
    "X16n0308_001:0021a17": "意者。發大乘意。圓成者。圓滿成就。一切眾生。總該",
    "X16n0308_001:0021a18": "淨穢貴賤。言菩薩等慈而乞。眾生隨意而施。各得",
    "X16n0308_001:0021a19": "無量功德。若乞者揀擇。則令一切眾生。有得圓成。",
    "X16n0308_001:0021a20": "有不得者。阿難不屑於此。所以方行菩薩。然善則",
    "X16n0308_001:0021a21": "善矣。第恐從井救人。非智者之所為耳。展轉釋意",
    "X16n0308_001:0021a22": "竟。三總出其由。",
    "X16n0308_001:0021a23": "阿難已知如來世尊訶須菩提及大迦葉為阿羅漢",
    "X16n0308_001:0021a24": "心不均平。○欽仰如來開闡無遮度諸疑謗。",
    "X16n0308_001:0021b01": "初曾見被訶。言如上所說。已知次第循乞意矣。但",
    "X16n0308_001:0021b02": "意不自興。感發有由。故云阿難已知等也。訶二聖",
    "X16n0308_001:0021b03": "事。古德指在淨名。又自會云。淨名訶。即知如來亦",
    "X16n0308_001:0021b04": "訶。又云。彼是金粟如來。與釋迦何別。此說雖亦可",
    "X16n0308_001:0021b05": "通。終不穩順。愚謂。不必定指。良以三藏聖教。未來",
    "X16n0308_001:0021b06": "此土者尚多。即已來此土目所不及者亦有。安知",
    "X16n0308_001:0021b07": "餘經餘論。別無訶責二聖之處。再俟參考。如來者。",
    "X16n0308_001:0021b08": "十號之首。世尊者。十號之末。為攝中間。故爾雙稱。",
    "X16n0308_001:0021b09": "正脈云。須菩提。捨貧乞富。意在與續善根。恐將墮",
    "X16n0308_001:0021b10": "落。且無減尅之難。大迦葉。捨富乞貧。意在憐其久",
    "X16n0308_001:0021b11": "苦。與植樂因。且無趨富之議。是以無學尊位。而為",
    "X16n0308_001:0021b12": "此不平之事。故佛訶責其非也。○欽仰下欽仰改",
    "X16n0308_001:0021b13": "轍。如來訶彼二聖。言猶在耳。敢不欽敬。佛為銷其",
    "X16n0308_001:0021b14": "偏私。融歸平等。可不仰慕。正由欽敬仰慕。所以頓",
    "X16n0308_001:0021b15": "興大意。一則開啟闡揚無遮限之普心。一則度諸",
    "X16n0308_001:0021b16": "世間難聲明之疑謗。葢以心有遮限則疑謗難免。",
    "X16n0308_001:0021b17": "謂偏貧多致疑。偏富多致謗也。妄擬大乘竟。",
    "X16n0308_001:0021b18": "三臨事假飾。",
    "X16n0308_001:0021b19": "經彼城隍。徐走郭門。○嚴整威儀。肅恭齋法。",
    "X16n0308_001:0021b20": "初入城之儀。城隍者。城外濠壍。有水為池。無水為",
    "X16n0308_001:0021b21": "隍。從外而入。故先經此。郭門者。門外護門。即今甕",
    "X16n0308_001:0021b22": "城門也。將入城內。略加矜持。故曰徐步。謂安詳徐",
    "X16n0308_001:0021b23": "徐而步履也。○嚴整下正乞之儀。嚴者慎其容。整",
    "X16n0308_001:0021b24": "者斂其服。慎其容。則有威可畏。斂其服。則有儀可",
    "X16n0308_001:0021c01": "仰。故曰威儀。肅謂嚴其心。恭謂敬其事。嚴其心則",
    "X16n0308_001:0021c02": "齋誠不亂。敬其事則法則不失。故曰齋法。戒經云。",
    "X16n0308_001:0021c03": "此丘入聚落。無違戾他事。但自觀身行。若正若不",
    "X16n0308_001:0021c04": "正。楞伽云。乞食出遊行。前視一尋地。攝念而行乞。",
    "X16n0308_001:0021c05": "猶如蜂採華。今阿難非不符式。但此要習之有素。",
    "X16n0308_001:0021c06": "用於臨期。自然從容中道。不思不勉。看他般若經",
    "X16n0308_001:0021c07": "中。世尊臨乞食時。着衣持鉢。便入舍衛。何曾有絲",
    "X16n0308_001:0021c08": "毫加意。而此中曰經彼。曰徐步。曰嚴整。曰肅恭。一",
    "X16n0308_001:0021c09": "味有心。全屬假飾。安得不令摩登伽女。伺得其便",
    "X16n0308_001:0021c10": "哉。此論實行。若就權現者。阿難實不如是。葢為詐",
    "X16n0308_001:0021c11": "現威儀已向不矜者。作覆轍耳。誤墮之由竟。",
    "X16n0308_001:0021c12": "二誤墮之事。",
    "X16n0308_001:0021c13": "爾時阿難因乞食次。經歷婬室遭大幻術。摩登伽女",
    "X16n0308_001:0021c14": "以娑畏迦羅先梵天呪攝入淫席。淫躬撫摩。將毀戒",
    "X16n0308_001:0021c15": "體。",
    "X16n0308_001:0021c16": "爾時即加意嚴肅時也。次謂鱗次。不相越踰之義。",
    "X16n0308_001:0021c17": "因乞食不相越踰。淨穢無問。所以經歷淫室。遭遇",
    "X16n0308_001:0021c18": "也。墮也。謂不期而遇。墮落其中也。幻術者。虗幻呪",
    "X16n0308_001:0021c19": "術。眩惑心目。登伽經云。有摩登伽。神語符呪。能移",
    "X16n0308_001:0021c20": "日月墮地。亦能呪梵天使下。況沙門阿難耶。據此",
    "X16n0308_001:0021c21": "知非尋常幻術。故以大稱。依戒因緣經。摩登伽。翻",
    "X16n0308_001:0021c22": "小家種。亦下賤種。是其母名。女名鉢吉蹄。此翻本",
    "X16n0308_001:0021c23": "性。謂雖墮淫女。本性不失故。或翻石性。謂其性如",
    "X16n0308_001:0021c24": "石。不可轉移故。在俗名性女。出家名性尼。今云摩",
    "X16n0308_001:0022a01": "登伽女者。依母彰名故。以用也。上為能用人。下為",
    "X16n0308_001:0022a02": "所用術故。娑毗迦羅。冥性外道也。此云黃髮。亦云",
    "X16n0308_001:0022a03": "金頭。謂頭髮黃如金色故。先梵天。指過去梵天。呪",
    "X16n0308_001:0022a04": "祝詞也。本是邪呪。偽稱過去梵天所說。金頭傳。登",
    "X16n0308_001:0022a05": "伽用。故逆次標之。攝入者。準戒因緣經。鉢吉蹄白",
    "X16n0308_001:0022a06": "母。願以阿難為婿。其母。即以牛糞塗地。結綵然燈。",
    "X16n0308_001:0022a07": "燒香誦呪。阿難意便恍惚。隨其呪術。竟至其家。婬",
    "X16n0308_001:0022a08": "席者。登伽寢席。淫躬者。登伽欲身。撫摩者。撫揉摩",
    "X16n0308_001:0022a09": "按。言阿難既入席臨身。登伽自欲燄飛揚。其撫揉",
    "X16n0308_001:0022a10": "摩按之態。勢所不免。但如扶醉抱屍。莫可如何耳。",
    "X16n0308_001:0022a11": "戒體者。律儀戒無作體也。謂於受戒時。心力巨大。",
    "X16n0308_001:0022a12": "能生妙善無漏色法。由此從思種上。便有一分防",
    "X16n0308_001:0022a13": "發功能。名無表色。故曰戒體。是非色非心聚。持之",
    "X16n0308_001:0022a14": "則肥。犯之則羸。若破根本。則戒體毀矣。下云。心雖",
    "X16n0308_001:0022a15": "明了。力不自由。又云。心清淨故。尚未淪溺。故知阿",
    "X16n0308_001:0022a16": "難戒體。雖曰未毀。然已至危。故曰將也。(問。聲聞眾中。僧尼甚",
    "X16n0308_001:0022a17": "多。發起此經。必以阿難及登伽者何也。答。各有二義。阿難二義者。一顯聞不足恃。二顯他不足恃。聞不足",
    "X16n0308_001:0022a18": "恃者。謂阿難多聞第一。一遭幻術。便不能免況夫纔登講肆。方學讀文。遇境逢緣。寧不懼乎。他不足恃者。",
    "X16n0308_001:0022a19": "謂阿難是佛堂弟。從佛出家。彼此身心。尚不相代。況夫師非聖賢。遇若萍水。恃而不修。豈不誤哉。登伽二",
    "X16n0308_001:0022a20": "義者。一謂策發初心。二謂勉勵久修。策發初心者。以登伽破他淨戒。無自修心。一蒙呪力。便證三果。欲愛",
    "X16n0308_001:0022a21": "乾枯。成精進林。何況發菩提心。求佛利生。若更加持呪。則風帆順水。薩婆若海。不患其不至矣。勉勵久修",
    "X16n0308_001:0022a22": "者。以登伽宿為淫女。業障最深。一念熏修無漏善故。或得出纏。或蒙授記。況夫久修淨行。惑習已薄。若奮",
    "X16n0308_001:0022a23": "起精進。則斬絲染色。生死苦輪。誰謂其不出乎)阿難誤墮竟。三如來救",
    "X16n0308_001:0022a24": "度三。一佛歸眾隨。二化佛說呪。三勅救歸來。",
    "X16n0308_001:0022b01": "初。",
    "X16n0308_001:0022b02": "如來知彼淫術所加。齋畢旋歸。○王及大臣長者居",
    "X16n0308_001:0022b03": "士俱來隨佛。願聞法要。",
    "X16n0308_001:0022b04": "初佛知速歸。彼指阿難。如來法眼鑑徹。故能知也。",
    "X16n0308_001:0022b05": "淫術所加事在危急。戒體將毀。救不容緩。故齋畢",
    "X16n0308_001:0022b06": "旋歸。謂事訖作速轉來也。○王及下眾隨希益。資",
    "X16n0308_001:0022b07": "中云。如來常儀。受請齋了。皆為說法。今日速歸。必",
    "X16n0308_001:0022b08": "有所為。故王臣等俱來隨佛。其意以佛頓越常儀。",
    "X16n0308_001:0022b09": "必談最勝之法。心要之義。各皆仰望。故曰願聞法",
    "X16n0308_001:0022b10": "要。正大機冥動也。二化佛說呪。",
    "X16n0308_001:0022b11": "於時世尊。頂放百寶無畏光明。光中出生千葉寶蓮。",
    "X16n0308_001:0022b12": "有佛化身結跏趺坐。宣說神呪。",
    "X16n0308_001:0022b13": "阿難被術。王等機動。救應無違。故即於此時放光。",
    "X16n0308_001:0022b14": "光從頂放者。亦表所說神呪。最勝無上。最妙無見",
    "X16n0308_001:0022b15": "之意。光具百寶利益之色。表呪具攝授之慈。無善",
    "X16n0308_001:0022b16": "不成。光具無畏威烈之相。表呪具折伏之嚴。無惡",
    "X16n0308_001:0022b17": "不摧。光明有破暗照物之功。表神呪有破惑照真",
    "X16n0308_001:0022b18": "之用。既有破惑照真之用。自能出生無礙圓因。以",
    "X16n0308_001:0022b19": "千葉蓮華。表圓因無礙。一具一切。一切即一故也。",
    "X16n0308_001:0022b20": "既能出生無礙圓因。自能成就無為妙果。以有佛",
    "X16n0308_001:0022b21": "化身。表妙果無為。非空非有(有佛非空。化身非有)空有無礙",
    "X16n0308_001:0022b22": "故也。結跏趺坐者。雙疊其足。如龍盤結。諸坐法中",
    "X16n0308_001:0022b23": "最安隱。不疲極。攝手足。心不散故。佛如此坐。化佛",
    "X16n0308_001:0022b24": "亦然。表此呪即是權實同歸。不動法故。能表既備。",
    "X16n0308_001:0022c01": "所表斯彰。故以化佛無障礙心而宣說之。呪而言",
    "X16n0308_001:0022c02": "神者。力用難思。至下自見。三勅救歸來。",
    "X16n0308_001:0022c03": "勅文殊師利將呪往護。惡呪銷滅。提獎阿難及摩登",
    "X16n0308_001:0022c04": "伽歸來佛所。",
    "X16n0308_001:0022c05": "上命曰勅。人王法王。皆可稱之。文殊所勅人也。佛",
    "X16n0308_001:0022c06": "不自救者。足三寶。作將來式故。如來佛寶。神呪法",
    "X16n0308_001:0022c07": "寶。文殊僧寶。法雖佛說。非僧不傳。僧寶所係。亦大",
    "X16n0308_001:0022c08": "矣哉。必勅文殊者。以阿難邪術魘。非大智莫能醒。",
    "X16n0308_001:0022c09": "登伽淫癡縛。非大智莫能解故。將猶持也。義通口",
    "X16n0308_001:0022c10": "意。謂口誦演。意觀念也。若兼身往。則三業俱持。護",
    "X16n0308_001:0022c11": "謂遮護。遮邪術。護正心故。真法幻術。力用霄壤。故",
    "X16n0308_001:0022c12": "神呪纔及。惡呪便銷。湯雪日暗。可為譬矣。所謂力",
    "X16n0308_001:0022c13": "用難思者以此。提謂提擕。獎謂獎勸。言阿難如醉",
    "X16n0308_001:0022c14": "初醒。不能自歸。故須提擕。登伽知非含羞。未便肯",
    "X16n0308_001:0022c15": "來。故須獎勸。總以大權示現。引發實行。曲盡其情",
    "X16n0308_001:0022c16": "耳。(此上二緣發起。亦名別序。別在當經故。亦名經前序。經前發起故)敘分竟",
    "X16n0308_001:0022c17": "二正宗分(正說本經性定宗旨)二。一阿難哀求成佛妙定。",
    "X16n0308_001:0022c18": "二如來委示始終因果。初二。一阿難悲悔誠",
    "X16n0308_001:0022c19": "請。二大眾普同希益。初。",
    "X16n0308_001:0022c20": "阿難見佛頂禮悲泣。恨無始來一向多聞未全道力。",
    "X16n0308_001:0022c21": "○慇勤啟請十方如來得成菩提妙奢摩他三摩禪",
    "X16n0308_001:0022c22": "那最初方便。",
    "X16n0308_001:0022c23": "初悲悔前非。特標見佛者。幸得復面故。頂禮者頭",
    "X16n0308_001:0022c24": "面接足。雖是常儀。亦感謝佛恩。悲泣者哀切涕泗。",
    "X16n0308_001:0023a01": "雖是慚惶。亦感傷自失。感傷不已。轉成怨悔。故曰",
    "X16n0308_001:0023a02": "恨也。恨者隨惑之一。障慈助瞋。似不應有。若今日",
    "X16n0308_001:0023a03": "之恨。誠不可少。以阿難回小向大。反妄歸真。乃至",
    "X16n0308_001:0023a04": "當來成佛。皆由此恨以為前驅。無始一向等。正敘",
    "X16n0308_001:0023a05": "所恨。不得其始。故曰無始。極言其迷之遠故。一向",
    "X16n0308_001:0023a06": "者。一味趣向。多聞者。多於聞持。要知多聞無過。唯",
    "X16n0308_001:0023a07": "無始一味趣向。有誤真修。四果道力。尚未成全。固",
    "X16n0308_001:0023a08": "可恨也。○慇勤下誠請妙定。慇勤諄切也。啟白請",
    "X16n0308_001:0023a09": "求也。十方如來等。正敘所求。言阿難已覺前非。重",
    "X16n0308_001:0023a10": "發深醒。縱全四果。亦非所願。故求十方如來。得成",
    "X16n0308_001:0023a11": "菩提之法。此處有兩重揀別。一得成菩提。揀小教",
    "X16n0308_001:0023a12": "二乘。以彼所修。縱得滅盡。不成菩提故。二妙之一",
    "X16n0308_001:0023a13": "字。揀權教菩薩。以彼所修。縱入唯識。不成圓妙故。",
    "X16n0308_001:0023a14": "良以奢摩等三。諸乘共有。錯亂修習。毫釐千里。故",
    "X16n0308_001:0023a15": "須揀也。奢摩他。此云止。以寂靜為義謂止散亂入",
    "X16n0308_001:0023a16": "寂靜故。若依今經。則了識非心名止。以了識非心。",
    "X16n0308_001:0023a17": "不須強制。自然不隨。乃真止故。識法皆性名寂。以",
    "X16n0308_001:0023a18": "識法皆性。不須強離。自然不動。乃真寂故。是知此",
    "X16n0308_001:0023a19": "之奢摩。與彼強制識心。閉目想空者。大不同也。三",
    "X16n0308_001:0023a20": "摩。具云三摩提。或三摩地。或三摩波提。三摩鉢底",
    "X16n0308_001:0023a21": "等。皆梵音賒切耳。此云等至。以銷幻為義。謂平等",
    "X16n0308_001:0023a22": "至定。銷幻妄故。若依今經。則動靜根解名等至。以",
    "X16n0308_001:0023a23": "動解不有。靜解不無。根解定深。乃真等至故。覺空",
    "X16n0308_001:0023a24": "滅解名銷幻。以覺解離照。空解離寂。滅解性現。乃",
    "X16n0308_001:0023b01": "真銷幻故。是知此之三摩。與彼暫住似定。(根不盡。名似定)",
    "X16n0308_001:0023b02": "竟守似真者。(滅不解。名似真)大不同也。禪那。此云靜慮。以",
    "X16n0308_001:0023b03": "寂滅為義。謂由靜起慮。思惟修習。至寂滅(即涅槃也)故。",
    "X16n0308_001:0023b04": "若依今經。則止觀平等名靜慮。以金剛觀察。十種",
    "X16n0308_001:0023b05": "深喻。奢摩他中。毘婆舍那。乃真靜慮故。從因至果",
    "X16n0308_001:0023b06": "名寂滅。以到茶無字可說。乃真寂滅故。是知此之",
    "X16n0308_001:0023b07": "禪那。與彼以悟為修。以分為滿者。大不同也。然成",
    "X16n0308_001:0023b08": "佛妙定。修之誠難。須知漸進之由。乃無躐等之弊。",
    "X16n0308_001:0023b09": "故繫之以最初方便。葢欲借方便以造正修故。古",
    "X16n0308_001:0023b10": "有多釋。莫決從違。繁言亂心。一槩不錄。今以三名",
    "X16n0308_001:0023b11": "所屬之文。各開為四。一最初方便。二初方便。三正",
    "X16n0308_001:0023b12": "修。四究竟。如奢摩中以了識非心為最初方便。領",
    "X16n0308_001:0023b13": "見是心為初方便。會四科。融七大。究生續之因。辨",
    "X16n0308_001:0023b14": "圓融之故。為正修。備顯一心三藏。無礙圓融。為究",
    "X16n0308_001:0023b15": "竟。三摩中以嚴持禁戒為最初方便。建立道場為",
    "X16n0308_001:0023b16": "初方便。解六結而越三空為正修。獲二勝而發三",
    "X16n0308_001:0023b17": "用為究竟。禪那中除亂想而修三漸為最初方便。",
    "X16n0308_001:0023b18": "由乾慧而發十心為初方便。三賢加地為正修。由",
    "X16n0308_001:0023b19": "等趣妙為究竟。至下自見。阿難悲悔誠請竟。",
    "X16n0308_001:0023b20": "二大眾普同希益。",
    "X16n0308_001:0023b21": "於時復有恒沙菩薩及諸十方大阿羅漢辟支佛等",
    "X16n0308_001:0023b22": "俱願樂聞。退坐默然承受聖旨。",
    "X16n0308_001:0023b23": "於時者即於阿難啟請時也。成佛之法。海眾共仰。",
    "X16n0308_001:0023b24": "故云復有等。恒沙菩薩者。音感後至眾。及諸十方",
    "X16n0308_001:0023c01": "者。咨決先來眾。十方下應有菩薩二字。或譯者脫",
    "X16n0308_001:0023c02": "耳。羅漢者。常隨聲聞。辟支者。雲集二覺。等該初心",
    "X16n0308_001:0023c03": "及與人天。二序互影之眾。此則全出。菩薩隨位增",
    "X16n0308_001:0023c04": "進。二乘厭小求大。人天隨喜。故俱願樂聞。退坐默",
    "X16n0308_001:0023c05": "然者。凝神息慮。承受聖旨者。敬候佛音。樂聞之意。",
    "X16n0308_001:0023c06": "於此可見。華嚴云。如病思良藥。如饑思美食。如渴",
    "X16n0308_001:0023c07": "思冷水。如眾蜂依蜜。我等亦如是。願聞甘露法。智",
    "X16n0308_001:0023c08": "論云。聽者端視如渴飲。一心入於語義中。皆此義",
    "X16n0308_001:0023c09": "也。阿難哀求成佛妙定竟。",
    "X16n0308_001:0023c10": "二如來委示始終因果四。一開示奢摩成信分。",
    "X16n0308_001:0023c11": "二開示三摩成解分。三開示禪那成修分。四開示",
    "X16n0308_001:0023c12": "楞嚴成證分。初三。一為銷倒想說空藏。二為",
    "X16n0308_001:0023c13": "除細惑說二藏。三為發圓信說三藏。初(銷倒想者。取阿",
    "X16n0308_001:0023c14": "難謝佛語也。認妄為真。以真為妄。皆為倒想。此想不銷。何以捨妄心而取真心乎。空如來藏。即是真心。葢",
    "X16n0308_001:0023c15": "以一心有真如生滅二門。今約真如門說空藏也。然此空非斷。非滅色。非相外等空。以一切法。不動不壞。",
    "X16n0308_001:0023c16": "當體即真。更無絲毫外法。如金獅子。不鎔不毀。全相皆金。更無雜質。所謂彌滿清淨。中不容他。即是第一",
    "X16n0308_001:0023c17": "義空。今以四科七大俱有如來藏名。故科為空藏也)二。一斥破所執妄心",
    "X16n0308_001:0023c18": "以開奢摩他路。二顯示所遺真性令見如來藏體。",
    "X16n0308_001:0023c19": "初(認見為心。即是奢摩他路。以三如來藏。皆由此而進故。向以執識為心。錯亂修習則奢摩他路。",
    "X16n0308_001:0023c20": "茅塞之矣。今令了識非心。將必認見為是。故云開也)三。一取心顯錯。二備",
    "X16n0308_001:0023c21": "破三迷。三結斥誤認。初二。一探取所用之心。",
    "X16n0308_001:0023c22": "二形顯所用之錯。初二。一敘情探問。二據實",
    "X16n0308_001:0023c23": "酬答。初。",
    "X16n0308_001:0023c24": "佛告阿難。汝我同氣情均天倫。○當初發心。於我法",
    "X16n0308_001:0024a01": "中見何勝相頓捨世間深重恩愛。",
    "X16n0308_001:0024a02": "初敘情安慰。佛與阿難。不同父而同祖。故曰同氣。",
    "X16n0308_001:0024a03": "謂同一祖宗氣分來故。父子兄弟。皆稱天倫。以是",
    "X16n0308_001:0024a04": "天合之倫次故。情眷愛也。言不但同氣。其眷愛之",
    "X16n0308_001:0024a05": "私。實與孫陀羅等無有異視。故置均言。是先以世",
    "X16n0308_001:0024a06": "情而安慰之。其意有二。一者憐其悲哀。安慰令息。",
    "X16n0308_001:0024a07": "此承上也。二者令其無懼。據實答問。此起下也。○",
    "X16n0308_001:0024a08": "當初下。探問發心。心分真妄。定別實虗。故問當初",
    "X16n0308_001:0024a09": "發心。乃欲得其所用之心而破斥之。如探病施藥",
    "X16n0308_001:0024a10": "也。見何勝相者。雖問所見。實為探其見後作麼生",
    "X16n0308_001:0024a11": "會故。深重恩愛。應云深恩重愛。葢世間恩之最深。",
    "X16n0308_001:0024a12": "莫過父母。愛之最重。莫過妻子。頓然俱捨。發心出",
    "X16n0308_001:0024a13": "家。非於佛法中的有所見者不能。故為此問。",
    "X16n0308_001:0024a14": "二據實酬答。",
    "X16n0308_001:0024a15": "阿難白佛。我見如來三十二相勝妙殊絕。形體映徹",
    "X16n0308_001:0024a16": "猶如琉璃。○常自思惟此相非是欲愛所生。何以故。",
    "X16n0308_001:0024a17": "欲氣麤濁。腥臊交遘膿血雜亂。不能發生勝淨妙明",
    "X16n0308_001:0024a18": "紫金光聚。○是以渴仰從佛剃落。",
    "X16n0308_001:0024a19": "初答所見之相。能見之性。即是真心。所謂菩提涅",
    "X16n0308_001:0024a20": "槃元清淨體。阿難習矣不察。空言我見三十二相",
    "X16n0308_001:0024a21": "者。始於頂上肉髻。終至足下平滿。皆因修百福所",
    "X16n0308_001:0024a22": "感。相必具好。故不更言。輪王不及曰勝。菩薩莫比",
    "X16n0308_001:0024a23": "曰妙。殊者勝之至。絕者妙之極也。長短大小曰形。",
    "X16n0308_001:0024a24": "百骸四肢曰體。一一皆能外照內現。故曰映徹。琉",
    "X16n0308_001:0024b01": "璃青色寶也。內映外徹。同佛形體。故以為喻。○常",
    "X16n0308_001:0024b02": "自下。明見後思惟。即思惟體。便是妄心。所謂無始",
    "X16n0308_001:0024b03": "生死根本。阿難一向誤認。故曰常自。此相亦兼形",
    "X16n0308_001:0024b04": "體。定慧熏修。故曰非欲愛生。徵起可知。釋中欲氣",
    "X16n0308_001:0024b05": "者。淫欲之氣。猥褻混淆。故曰麤濁。此總釋也。母血",
    "X16n0308_001:0024b06": "父精。會合成孕。故曰腥臊交遘。此別釋麤義。羯羅",
    "X16n0308_001:0024b07": "藍位。凝結滑膩。故曰膿血雜亂。此別釋濁義。然麤",
    "X16n0308_001:0024b08": "則不淨。濁則不明。況云勝妙。故直斷以不能發生。",
    "X16n0308_001:0024b09": "紫金光聚。總指佛身。以佛身如紫金光聚故。又此",
    "X16n0308_001:0024b10": "中思惟。略具二識。此相非欲愛生。乃隨念分別。尚",
    "X16n0308_001:0024b11": "屬明了。至云欲氣麤濁等。則是計度分別。仍落獨",
    "X16n0308_001:0024b12": "頭。是阿難無始病源。而世尊已得其脈矣。○末二",
    "X16n0308_001:0024b13": "句結出家所以。佛身生身。淨穢懸殊。既常思惟。寧",
    "X16n0308_001:0024b14": "不傾慕。故云是以渴仰。欲以生身而易佛身。學出",
    "X16n0308_001:0024b15": "家法。故云從佛剃落。圓覺云。棄愛樂捨。還滋愛本。",
    "X16n0308_001:0024b16": "阿難以愛捨愛。發心豈盡善哉。探取所用之心竟",
    "X16n0308_001:0024b17": "二形顯所用之錯。",
    "X16n0308_001:0024b18": "佛言。善哉阿難。汝等當知。一切眾生從無始來生死",
    "X16n0308_001:0024b19": "相續。○皆由不知常住真心。性淨明體。用諸妄想。○",
    "X16n0308_001:0024b20": "此想不真故有輪轉。",
    "X16n0308_001:0024b21": "初警指輪轉。佛言善哉者。有三義。一者似讚實怪。",
    "X16n0308_001:0024b22": "意言汝竟用如是心耶。二者讚善自喜。意以得其",
    "X16n0308_001:0024b23": "心可施教矣。三者善言安慰。意以安其心好施破",
    "X16n0308_001:0024b24": "矣。遺真認妄。已向不覺。今將次破顯。故教以汝等",
    "X16n0308_001:0024c01": "當知。葢深警之也。一切眾生。總該凡外權小。至下",
    "X16n0308_001:0024c02": "普示二本中自見。無始來者。謂自有無明以來。無",
    "X16n0308_001:0024c03": "明初相叵得。故云無始。生死相續者。輪轉不息之",
    "X16n0308_001:0024c04": "義。○皆由下。出其深故。正脈云。常住則非生滅。真",
    "X16n0308_001:0024c05": "心則非妄心。性淨者。本自無染。明體者。本自不昏。",
    "X16n0308_001:0024c06": "即後文根中指出漸次開顯如來藏妙真如性。此",
    "X16n0308_001:0024c07": "其所迷之真。故曰不知。妄想者。識心分別。即上文",
    "X16n0308_001:0024c08": "所取思惟。下文所破緣塵。此其所執之妄。故曰用",
    "X16n0308_001:0024c09": "諸。諸助語詞也。○末二句結示令知。良以此想本",
    "X16n0308_001:0024c10": "非真實。故眾生一向錯認。遭其誤賺。輪轉生死。浩",
    "X16n0308_001:0024c11": "劫漩澓。汝等其知之哉。取心顯錯竟。",
    "X16n0308_001:0024c12": "二備破三迷(正脈云。此妄識有三種非真。一者本非是心。而似是心。眾生迷執以為是",
    "X16n0308_001:0024c13": "心。二者本非有體。而似有體。眾生迷執以為有體。三者本非有處。而似有處。眾生迷執以為有處。如來為",
    "X16n0308_001:0024c14": "之備悉俱破)三。一密示妄識無處。二顯呵妄識非心。",
    "X16n0308_001:0024c15": "三推破妄識無體。初(密示者。明知無處。而故意推徵。是佛密意。令其自悟。",
    "X16n0308_001:0024c16": "三迷中。不直破前二非心無體。且但就其所執心處。令其一一審察。自覺其妄。必待七番情盡。終不自悟。",
    "X16n0308_001:0024c17": "然後呵其非心。明其無體。試喻明之。譬如有賊。自據藪澤。以為巢穴。時時侵擾良民。致于國怒。發兵討除。",
    "X16n0308_001:0024c18": "應先搗其巢穴。令其無歸寧地。或可自此改業。倘猶不軌。隱匿鄉井。乍稱良民。密結餘黨。欲復舊業。有國",
    "X16n0308_001:0024c19": "者必當處處宣令。布告其名。聲正其罪。令其無所容於疆土。若歸心則已。設不爾者。再發強兵勁敵。必盡",
    "X16n0308_001:0024c20": "殺乃止。佛亦如是。今先搗其巢穴)四。一教以直答。二問出心目。",
    "X16n0308_001:0024c21": "三徵定處所。四約識獨破。初。",
    "X16n0308_001:0024c22": "汝今欲研無上菩提真發明性。應當直心酬我所問。",
    "X16n0308_001:0024c23": "○十方如來同一道故出離生死。皆以直心。○心言",
    "X16n0308_001:0024c24": "直故。如是乃至終始地位中間永無諸委曲相。",
    "X16n0308_001:0025a01": "初正教直答。前阿難啟請妙定。意欲研求無上菩",
    "X16n0308_001:0025a02": "提。真實發明自性。故如來原其意而教之曰。汝今",
    "X16n0308_001:0025a03": "欲研無上菩提云云。而教以直心酬問者。恐其口",
    "X16n0308_001:0025a04": "是心非。難以施教故。○十方下。引佛示勸。意謂。我",
    "X16n0308_001:0025a05": "今教汝直心酬問者。以十方如來。同一道故。出離",
    "X16n0308_001:0025a06": "生死。所謂皆以直心。良以心直則志猛。志猛則信",
    "X16n0308_001:0025a07": "堅願固。無行不成。無果不就。如淨名云。隨其直心。",
    "X16n0308_001:0025a08": "則能發行。華嚴云。菩提妙法樹。生於直心地。是知",
    "X16n0308_001:0025a09": "出離生死。捨此無由矣。○心言下。結顯利益。言直",
    "X16n0308_001:0025a10": "心一道。何以便出生死。謂以是心直則言直故。如",
    "X16n0308_001:0025a11": "是歷位進修。乃至成佛之時。終於其始地位。中間",
    "X16n0308_001:0025a12": "斷證。勢如破竹。永無委折曲屈之相。意顯若不如",
    "X16n0308_001:0025a13": "是。則因地不真。果招紆曲。不成無上菩提。滯窒權",
    "X16n0308_001:0025a14": "小。流入魔外者皆是也。(文中不言始終。而言終始者。謂縱成佛果。亦唯終其",
    "X16n0308_001:0025a15": "始初所發之心。上雖依此銷文。恐猶未明。故此重申)教以直答竟",
    "X16n0308_001:0025a16": "二問出心目。",
    "X16n0308_001:0025a17": "阿難。我今問汝。當汝發心緣於如來三十二相。將何",
    "X16n0308_001:0025a18": "所見。誰為愛樂。○阿難白佛言。世尊。如是愛樂用我",
    "X16n0308_001:0025a19": "心目。由目觀見如來勝相心生愛樂。○故我發心願",
    "X16n0308_001:0025a20": "捨生死。",
    "X16n0308_001:0025a21": "初雙問見愛。重呼其名者。另申問端故。意謂。汝果",
    "X16n0308_001:0025a22": "如我所教。我今還要問汝。據汝所說。當汝最初發",
    "X16n0308_001:0025a23": "心。緣於如來三十二相。乃至云是以渴仰。從佛剃",
    "X16n0308_001:0025a24": "落。然渴仰即是愛樂。但不知正當見我時。將何所",
    "X16n0308_001:0025b01": "見。渴仰我相時。誰為愛樂。必作是問者。為審見愛",
    "X16n0308_001:0025b02": "二種迷故。良以見本是心。眾生迷見為眼。愛本非",
    "X16n0308_001:0025b03": "心。眾生迷愛為心。棄子認賊。不可不辯。○阿難下。",
    "X16n0308_001:0025b04": "具答心目。文有四句。上二句合答。下二句分釋。可",
    "X16n0308_001:0025b05": "知。○故我下。結顯發心。文有二句。上句承上結顯。",
    "X16n0308_001:0025b06": "下句顯發心真實。以是為捨生死發故。要知迷見",
    "X16n0308_001:0025b07": "為眼。認愛為心。正是生死根本。乃依之願捨生死。",
    "X16n0308_001:0025b08": "其猶以薪益火。欲其速滅。豈可得哉。問出心目竟",
    "X16n0308_001:0025b09": "三徵定處所二。一躡訶徵處。二承徵引答。初。",
    "X16n0308_001:0025b10": "佛告阿難。如汝所說真所愛樂。因於心目。○若不識",
    "X16n0308_001:0025b11": "知心目所在。則不能得降伏塵勞。○譬如國王為賊",
    "X16n0308_001:0025b12": "所侵。發兵討除是兵要當知賊所在。○使汝流轉心",
    "X16n0308_001:0025b13": "目為咎。吾今問汝。唯心與目今何所在。",
    "X16n0308_001:0025b14": "初躡詞按定。前阿難答佛。愛樂因於心目。佛欲施",
    "X16n0308_001:0025b15": "破。乃告之曰。如汝上來所說。果真愛樂因於心目",
    "X16n0308_001:0025b16": "者。吾將有以示之。葢是按定其詞。恐其改轉耳。○",
    "X16n0308_001:0025b17": "若不下。顯處應知。良以由目觀見。心生愛樂。由愛",
    "X16n0308_001:0025b18": "樂故。塵勞競起。(塵勞即是煩惱。有染污義名塵。有擾動義名勞)要必知心",
    "X16n0308_001:0025b19": "目處所。始可以降伏塵勞。故曰若不識知等。乃反",
    "X16n0308_001:0025b20": "顯以決其應知之意。○譬如下。借喻助明。國王喻",
    "X16n0308_001:0025b21": "見性真心。本為一體。故惟以王喻。媒賊相依。俱稱",
    "X16n0308_001:0025b22": "為賊。喻妄見妄心。由妄見而引起妄心。奔色塵而",
    "X16n0308_001:0025b23": "起諸塵勞。葢覆真心。擾亂性境。故以為賊所侵喻",
    "X16n0308_001:0025b24": "之。兵喻妙奢摩他三摩禪那。發喻依真而修。討除",
    "X16n0308_001:0025c01": "喻破妄顯真。是兵要當知賊所在者。喻修定之時",
    "X16n0308_001:0025c02": "要必知妄所起處。斷其本而枝末自盡矣。此下徵",
    "X16n0308_001:0025c03": "破識心。顯見後即剖妄見。皆為得其處而破之也。",
    "X16n0308_001:0025c04": "○使汝下指過徵處。流轉由於塵勞。塵勞起自妄",
    "X16n0308_001:0025c05": "心。心不自舉。依妄見生。是知目為賊媒。心為賊主。",
    "X16n0308_001:0025c06": "塵勞則為賊伴。媒牽主動。伴乃為亂。心目為咎。可",
    "X16n0308_001:0025c07": "思而知。既知心目為咎。相應辯其處所。故即就其",
    "X16n0308_001:0025c08": "心目。雙徵兩在(此下本為破識。而心目雙徵者。其意有三。一為顯眼是浮塵。令覺別",
    "X16n0308_001:0025c09": "有見性故。葢以面上之眼。體是浮塵。阿難既認見為眼。必至遺彼見性。故此雙徵。令其於面上觀察。了得",
    "X16n0308_001:0025c10": "浮塵無見。自覺別有見體。其奈阿難不悟。必待十番顯示。方以漸領。二為顯眼是賊媒。令知防媒破主故。",
    "X16n0308_001:0025c11": "正脈云。阿難既認賊為子。佛欲破賊指迷。其奈眼實賊媒。引識奔色。欲破其識。須防乎眼。故此雙徵。令知",
    "X16n0308_001:0025c12": "眼若不馳。則識無所用而自破矣。三為顯眼有定處。令說識有定處故。正脈云。佛知眾生迷識為心。決定",
    "X16n0308_001:0025c13": "惑為色身之內。恐阿難逃遁。不肯直言。故借眼之顯然在面。取例而徵心在何處。葢是要其說出心處。必",
    "X16n0308_001:0025c14": "如眼之在面。顯然不混。此之三義。依後十番顯見。別有見性。則初義為正。依上由目觀見。心生愛樂。則次",
    "X16n0308_001:0025c15": "義為正。依下如是識心。實居身內。則後義為正。或云此處雙徵。後文雙破。義亦可通。以下十番顯見之後。",
    "X16n0308_001:0025c16": "別有剖除妄見文故)躡詞徵處竟",
    "X16n0308_001:0025c17": "二承徵引答。",
    "X16n0308_001:0025c18": "阿難白佛言。世尊。一切世間十種異生。同將識心居",
    "X16n0308_001:0025c19": "在身內。縱觀如來青蓮華眼亦在佛面。○我今觀此",
    "X16n0308_001:0025c20": "浮根四塵秪在我面。如是識心實居身內。",
    "X16n0308_001:0025c21": "初引他為例。一切世間。雖通三種。今且約器。指依",
    "X16n0308_001:0025c22": "報言。十種異生。乃約有情。指正報言。隨業感報。受",
    "X16n0308_001:0025c23": "生不同。故曰異生。言十種者。十二類生中。除無色",
    "X16n0308_001:0025c24": "無有身相。無想無有心相。以彼不作心在身內計",
    "X16n0308_001:0026a01": "故。識心指第六意識。揀非前五。故居身內。此引生",
    "X16n0308_001:0026a02": "心在內。例己心也。生眼在面。姑置勿論。故曰縱觀",
    "X16n0308_001:0026a03": "如來等。西域有青蓮華。其瓣纖長。佛眼似之。故以",
    "X16n0308_001:0026a04": "為名。且指浮塵色相。揀非勝義。故亦在面。此引佛",
    "X16n0308_001:0026a05": "眼在面。例己眼也。○我今下指已結答。浮根揀非",
    "X16n0308_001:0026a06": "勝義。以勝義淨色。不可見故。此以可見。名為浮塵。",
    "X16n0308_001:0026a07": "體通色香味觸。故言四塵。葢名體各稱。合論即是",
    "X16n0308_001:0026a08": "浮塵根也。秪在我面者。謂己眼雖劣。而在面與佛",
    "X16n0308_001:0026a09": "無異。非有別在。故置秪言。如是二字。例眼而言。良",
    "X16n0308_001:0026a10": "以眼既同佛。識心亦應同生。如是例知識心。實居",
    "X16n0308_001:0026a11": "身內。正脈云。此乃本計。如後云。一迷為心。決定惑",
    "X16n0308_001:0026a12": "為色身之內。足證此義。其餘六處。但是因佛一時",
    "X16n0308_001:0026a13": "破奪。逼成轉計。於中亦有同外異計。故須盡之。徵",
    "X16n0308_001:0026a14": "定處所竟。四約識獨破七。一破在內。二破在",
    "X16n0308_001:0026a15": "外。三破根裏。四破救內。五破合處。六破中間。七破",
    "X16n0308_001:0026a16": "無著。初四。一密設破法。二許定安心。三定非",
    "X16n0308_001:0026a17": "反難。四指計結破。初(佛不直破其非。且就現前所見。分內分外。復於能見",
    "X16n0308_001:0026a18": "分先分後。阿難隨口應答。亦不知其所以。及被如來逐一反難。自覺所計之非。始知如來不是等閑說話。",
    "X16n0308_001:0026a19": "葢是密設破計之法。令以無所逃遁。如彼孔明八陣。當其設置時。人皆不知其故。乃後陸遜身陷其中。始",
    "X16n0308_001:0026a20": "知孔明當時。不是等閑排布耳)。",
    "X16n0308_001:0026a21": "佛告阿難。汝今現坐如來講堂。觀祇陀林今何所在。",
    "X16n0308_001:0026a22": "世尊。此大重閣清淨講堂在給孤園。今祇陁林實在",
    "X16n0308_001:0026a23": "堂外。○阿難。汝今堂中先何所見。世尊。我在堂中先",
    "X16n0308_001:0026a24": "見如來。次觀大眾。如是外望方矚林園。○阿難。汝矚",
    "X16n0308_001:0026b01": "林園因何有見。世尊。此大講堂戶牖開豁故我在堂",
    "X16n0308_001:0026b02": "得遠瞻見。",
    "X16n0308_001:0026b03": "初定境內外。汝指阿難。現在講堂。密顯所計心在",
    "X16n0308_001:0026b04": "身內。應同乎此。祇陀林。明在堂外。故意施問者。令",
    "X16n0308_001:0026b05": "其自說。至後反難中無所逃故。重閣者。簷廡層飛。",
    "X16n0308_001:0026b06": "清淨者。煩塵不到。講堂者。佛據談經。重閣言其相。",
    "X16n0308_001:0026b07": "清淨顯其德。講堂標其名也。在給孤園。密顯身在",
    "X16n0308_001:0026b08": "世界中。應同乎此。林在堂外。密顯眼前所有一切",
    "X16n0308_001:0026b09": "諸法。俱在身外。應同乎此。○阿難下定見先後。問",
    "X16n0308_001:0026b10": "以先何所見者。亦明知故問。令其自說。以備反難。",
    "X16n0308_001:0026b11": "在堂先見如來。次觀大眾者。密顯心在身內。即應",
    "X16n0308_001:0026b12": "先見心肝脾胃。次覩爪生髮長筋轉脈搖。外望方",
    "X16n0308_001:0026b13": "矚林園者。密顯心在身中。即應最後方見身外一",
    "X16n0308_001:0026b14": "切諸法(至後反難中。一一皆不如是。而阿難只知順口答話。不知己之所計。已墮世尊羅籠",
    "X16n0308_001:0026b15": "中矣)。○阿難下定外見由。因何有見。亦明知故問也。",
    "X16n0308_001:0026b16": "講堂戶牖開豁。故得遠見者。密顯心在身內。其計",
    "X16n0308_001:0026b17": "不成。以此身不如講堂之戶牖開豁也。密設破法",
    "X16n0308_001:0026b18": "竟。二許定安心(前阿難哀求妙定。如來且問發心。葢以心分真妄。定別實虗。恐",
    "X16n0308_001:0026b19": "阿難認妄為真。錯亂修習。蒸沙作飯。終無實果。今徃復問答。再四徵詰。既得其所用之妄心。復探定所執",
    "X16n0308_001:0026b20": "之妄處。將次破斥。慮生驚惶。將謂不與說定。但見斥非。空懷攀仰。終成絕分。故如來許以有三摩提等。而",
    "X16n0308_001:0026b21": "阿難頂禮伏受。則內心既安。至下重重破斥。乃不為怪矣)。",
    "X16n0308_001:0026b22": "爾時世尊。在大眾中舒金色臂摩阿難頂。告示阿難",
    "X16n0308_001:0026b23": "及諸大眾。有三摩提名大佛頂首楞嚴王。○具足萬",
    "X16n0308_001:0026b24": "行。十方如來一門超出妙莊嚴路。○汝今諦聽。阿難",
    "X16n0308_001:0026c01": "頂禮伏受慈旨。",
    "X16n0308_001:0026c02": "初出定總名。舒臂摩頂。示憐愛安其心故。三摩提",
    "X16n0308_001:0026c03": "義通總別。若三名鱗次。則是別義。若三摩孤標。則",
    "X16n0308_001:0026c04": "是總義。別義翻為等至。如前所釋。總義翻為等持。",
    "X16n0308_001:0026c05": "或翻徧攝受。謂等徧攝持一切諸三昧故。如智論",
    "X16n0308_001:0026c06": "云。一切禪定攝心。皆名三摩提。此約總義。總攝前",
    "X16n0308_001:0026c07": "三故。復是通名。通於諸定故。首楞嚴。對前名總。對",
    "X16n0308_001:0026c08": "他名別。以雖總前三。別在當經故。其體即是一心。",
    "X16n0308_001:0026c09": "故名為大。論理最勝最妙。故譬佛頂。義詳名題。益",
    "X16n0308_001:0026c10": "之以王者。有二義。一者超出義。超出一切諸三昧",
    "X16n0308_001:0026c11": "故。二者自在義。任運成佛無障礙故。○具足下義",
    "X16n0308_001:0026c12": "具別目。具足者。圓滿義。謂依此立位。斷惑證真。如",
    "X16n0308_001:0026c13": "斬絲染色。一斷一切斷。一證一切證故。此即禪那",
    "X16n0308_001:0026c14": "中萬行義也。捨此而求。歷劫終無實果。故曰一門。",
    "X16n0308_001:0026c15": "依此而修。彈指可超無學。故曰超出。此又奢摩中",
    "X16n0308_001:0026c16": "密因。三摩中了義義也。據此則生信發解起行。全",
    "X16n0308_001:0026c17": "依乎此。故曰妙莊嚴路。(佛果萬德莊嚴全修即性名妙)然阿難請",
    "X16n0308_001:0026c18": "處唯別。而世尊答處兼總者。葢以首楞嚴不共之",
    "X16n0308_001:0026c19": "名。阿難不知。故請處唯以奢摩等共名。特加妙字",
    "X16n0308_001:0026c20": "揀之。佛智鑑機。總別具示。別三總一。故大章開為",
    "X16n0308_001:0026c21": "四分。○汝今下誡聽禮受。諦有二義。一審詳義。謂",
    "X16n0308_001:0026c22": "審詳語義。勿令漏失故。二真實義。謂真實心聽。離",
    "X16n0308_001:0026c23": "生滅心故。頂禮者。聞許暫謝。伏受者。伏俯領受。佛",
    "X16n0308_001:0026c24": "諭曰旨。以從真慈流出。故曰慈旨。許定安心竟。",
    "X16n0308_001:0027a01": "三定非反難二。一定不次見之非。二難在內不",
    "X16n0308_001:0027a02": "次見。初。",
    "X16n0308_001:0027a03": "佛告阿難。如汝所言。身在講堂戶牖開豁遠矚林園。",
    "X16n0308_001:0027a04": "○亦有眾生在此堂中不見如來見堂外者。○阿難",
    "X16n0308_001:0027a05": "答言。世尊。在堂不見如來能見林泉無有是處。",
    "X16n0308_001:0027a06": "初按定前答。如汝所言等。按定是其所說。令其無",
    "X16n0308_001:0027a07": "所逃故。身在講堂下應有先見如來。次觀大眾之",
    "X16n0308_001:0027a08": "語。乃超略說故。○亦有下故意反問。昧內見外。明",
    "X16n0308_001:0027a09": "知無有。故為反問。令其自說。○阿難下知不次非。",
    "X16n0308_001:0027a10": "在堂不見如來。能見林泉。不次第也。已知其非。故",
    "X16n0308_001:0027a11": "云無有是處。此既無有。而心在身中之謬自見。以",
    "X16n0308_001:0027a12": "昧內知外。同乎此故。二難在內不次見。",
    "X16n0308_001:0027a13": "阿難。汝亦如是。○汝之心靈一切明了。若汝現前所",
    "X16n0308_001:0027a14": "明了心實在身內。爾時先合了知內身。頗有眾生先",
    "X16n0308_001:0027a15": "見身中後觀外物。○縱不能見心肝脾胃爪生髮長",
    "X16n0308_001:0027a16": "筋轉脈搖誠合明了。如何不知。○必不內知。云何知",
    "X16n0308_001:0027a17": "外。",
    "X16n0308_001:0027a18": "初句斥蹈前非。意言昧內見外。汝謂無有。想應有",
    "X16n0308_001:0027a19": "之。葢汝亦如是也。○汝之下定理難問。汝之心靈",
    "X16n0308_001:0027a20": "者。心性靈變。一切明了者。遇事便通。實在身內先",
    "X16n0308_001:0027a21": "合知內者。判其正理。明知無有問以頗有者。故為",
    "X16n0308_001:0027a22": "難問。頗猶還可。謂徧觀世間。還可有是人否。意言",
    "X16n0308_001:0027a23": "有則在內之理成。無則所計之處非矣。○縱不下。",
    "X16n0308_001:0027a24": "暫縱終奪。心指肉心火藏也。肝木藏。脾土藏。胃穀",
    "X16n0308_001:0027b01": "府。藏中舉三。腑中舉一。此皆近於內者。恐阿難逃",
    "X16n0308_001:0027b02": "云。目不見眉。只緣太近。今心肝脾胃等。於心太近。",
    "X16n0308_001:0027b03": "云何令見。故縱許之。謂心肝脾胃。縱許其不能見",
    "X16n0308_001:0027b04": "也。此是暫縱。下乃終奪。言在內甚近者不知可爾。",
    "X16n0308_001:0027b05": "至於爪云何生。髮云何長。筋云何轉。脈云何搖。此",
    "X16n0308_001:0027b06": "皆皮裏肉外。於心不甚近者。是誠所當明了。如何",
    "X16n0308_001:0027b07": "并此亦不能知。想究竟不能知內。在內之謬。已可",
    "X16n0308_001:0027b08": "見矣。○末二句轉顯其謬。言甚近次近皆不能知。",
    "X16n0308_001:0027b09": "莫是為彼心肝脾胃所障。必不能在內有知。若爾",
    "X16n0308_001:0027b10": "則身外諸境。亦不應知。以不知講堂之戶牖開豁。",
    "X16n0308_001:0027b11": "而今云何反能知外。不益見其謬乎。定非反難竟",
    "X16n0308_001:0027b12": "四指計結破。",
    "X16n0308_001:0027b13": "是故應知。汝言覺了能知之心住在身內無有是處。",
    "X16n0308_001:0027b14": "是故者。謂以是昧內知外之故。應知者。謂應知所",
    "X16n0308_001:0027b15": "計之非也。覺了能知者。謂纔有覺了。即便分別能",
    "X16n0308_001:0027b16": "知。似兼明了。及獨頭意識言之。亦為顯心性靈變。",
    "X16n0308_001:0027b17": "一切明了之義。住在身內。相應先見身中。後觀外",
    "X16n0308_001:0027b18": "物。今既不爾。故曰無有是處。破在內竟。",
    "X16n0308_001:0027b19": "二破在外二。一阿難轉計在外。二如來引事例",
    "X16n0308_001:0027b20": "破。初。",
    "X16n0308_001:0027b21": "阿難稽首而白佛言。我聞如來如是法音。悟知我心",
    "X16n0308_001:0027b22": "實居身外。○所以者何。譬如燈光然於室中。是燈必",
    "X16n0308_001:0027b23": "能先照室內。從其室門後及庭際。一切眾生不見身",
    "X16n0308_001:0027b24": "中獨見身外。亦如燈光居在室外不能照室。○是義",
    "X16n0308_001:0027c01": "必明。將無所惑。同佛了義。得無妄耶。",
    "X16n0308_001:0027c02": "初承前轉計。稽首即是頂禮。謂以首至地。稽留少",
    "X16n0308_001:0027c03": "時也。如是法音。指前破內所說。悟知等者。正脈云。",
    "X16n0308_001:0027c04": "於不見身內。悟知不在身內。於了見身外。悟知必",
    "X16n0308_001:0027c05": "在身外。奪內執外。凡情必然。○所以下。徵引燈喻。",
    "X16n0308_001:0027c06": "徵起可知。譬如者宗法既定。借喻以顯也。(識是有法居在",
    "X16n0308_001:0027c07": "身外宗。因云昧內知外故。同喻室外燈。異喻室內燈)燈然室中。先照室而後",
    "X16n0308_001:0027c08": "及庭際。(室外屏內也)此為正理。識既不爾。知非在內。一",
    "X16n0308_001:0027c09": "切眾生。不見內而獨見身外。識在身外。是其正理。",
    "X16n0308_001:0027c10": "故引燈在室外。不能照室為喻。○是義下。自決同",
    "X16n0308_001:0027c11": "佛。是義即心在身外之義。法喻合顯。宗因極成。是",
    "X16n0308_001:0027c12": "為真量。故曰必明。將猶得也。非同似量。故無所惑。",
    "X16n0308_001:0027c13": "佛說不在身內。今亦知不在身內。故云同佛了義。",
    "X16n0308_001:0027c14": "了義者如來所說。義無不盡故。得無者猶言莫不",
    "X16n0308_001:0027c15": "是也。耶字非疑詞。葢是恐見破斥。預杜佛口之意。",
    "X16n0308_001:0027c16": "意言若不同佛。或有虗妄。今既同佛。莫不是仍有",
    "X16n0308_001:0027c17": "虗妄耶。想必無是理。可以自信。阿難轉計在外竟",
    "X16n0308_001:0027c18": "二如來借事例破四。一借事問答。二例出謬理。",
    "X16n0308_001:0027c19": "三驗證令覺。四指計結破。初二。一非理故問。",
    "X16n0308_001:0027c20": "二據理正答。初。",
    "X16n0308_001:0027c21": "佛告阿難。是諸比丘適來從我室羅筏城循乞摶食。",
    "X16n0308_001:0027c22": "歸祇陀林我已宿齋。汝觀比丘一人食時諸人飽不。",
    "X16n0308_001:0027c23": "是諸比丘。唯約聲聞言之。以菩薩事事無礙。自他",
    "X16n0308_001:0027c24": "融即。不成非問故。適來猶云方纔。佛及菩薩。赴匿",
    "X16n0308_001:0028a01": "王請。羅漢隨佛入城。分應齋主。故云從我。循乞二",
    "X16n0308_001:0028a02": "句。應作一氣讀之。循順也。言今雖赴請。仍順常儀。",
    "X16n0308_001:0028a03": "乞得摶食。歸林同眾食故。摶食亦名段食。謂有形",
    "X16n0308_001:0028a04": "段可摶取故。揀非觸食(鬼神觸氣而飽)思食(色天禪思資神)及識",
    "X16n0308_001:0028a05": "食(空天識想相續)故。宿留也。比丘皆歸來方食。唯佛及菩",
    "X16n0308_001:0028a06": "薩。齋畢而歸。故云我已宿齋。謂已於王宮留齋也。",
    "X16n0308_001:0028a07": "借此除佛。亦避自他融即非問不成之意。比丘雖",
    "X16n0308_001:0028a08": "能空我。未得亡身。明知一人食時。諸人不飽。而故",
    "X16n0308_001:0028a09": "為非問。以顯心在身外之謬。至下自見。非理故問",
    "X16n0308_001:0028a10": "竟。二據理正答。",
    "X16n0308_001:0028a11": "阿難答言。不也世尊。何以故。是諸比丘雖阿羅漢軀",
    "X16n0308_001:0028a12": "命不同。云何一人能令眾飽。",
    "X16n0308_001:0028a13": "初直答。何以句徵起。是諸下釋成。是諸比丘。雖證",
    "X16n0308_001:0028a14": "阿羅漢果。而身軀性命。各各不同。以子縛雖斷。果",
    "X16n0308_001:0028a15": "縛猶存故。如後云。各各有身。皆有所生氏族名字。",
    "X16n0308_001:0028a16": "足證此義。云何一人等。決言其必無是理。可惜阿",
    "X16n0308_001:0028a17": "難。只知隨口答話。不知自己舌頭已墮世尊手裏。",
    "X16n0308_001:0028a18": "借事問答竟。二例出謬理。",
    "X16n0308_001:0028a19": "佛告阿難。若汝覺了知見之心實在身外。○身心相",
    "X16n0308_001:0028a20": "外自不相干。則心所知身不能覺。覺在身際心不能",
    "X16n0308_001:0028a21": "知。",
    "X16n0308_001:0028a22": "初按定所計之語。覺了者。隨前五識。覺了前境。即",
    "X16n0308_001:0028a23": "明了識。因事會意曰知。似指獨頭。遇境取相曰見。",
    "X16n0308_001:0028a24": "似指前五。以同為虗妄。破則俱破。心在身外。是其",
    "X16n0308_001:0028b01": "所計。加以實字。則按定莫轉矣。○身心下例彼相",
    "X16n0308_001:0028b02": "應無干。言心既外身。身亦外心。故曰身心相外。既",
    "X16n0308_001:0028b03": "身心相外。自然彼此不相干涉。同彼羅漢。軀命不",
    "X16n0308_001:0028b04": "同。食不互飽。如此則心所知者。身應不覺。覺在身",
    "X16n0308_001:0028b05": "者。心應不知。果其互不相知。可說心在身外。恐未",
    "X16n0308_001:0028b06": "必然也。例出謬理竟。三驗證令覺。",
    "X16n0308_001:0028b07": "我今示汝兜羅綿手汝眼見時心分別不。○阿難答",
    "X16n0308_001:0028b08": "言。如是世尊。○佛告阿難。若相知者云何在外。",
    "X16n0308_001:0028b09": "初示手令驗。示謂伸而示之也。西竺有綿。名兜羅。",
    "X16n0308_001:0028b10": "約義翻為細香。謂細軟香潔故。佛手似之。故以為",
    "X16n0308_001:0028b11": "名。眼見身之知。心別心之知。纔見即別。似非身心",
    "X16n0308_001:0028b12": "相外。明知故問。令自驗之。○阿難下依問實答。如",
    "X16n0308_001:0028b13": "是者。謂如佛所問。眼見心別。實是爾也。○佛告下",
    "X16n0308_001:0028b14": "就示其謬。言既說眼見心別。則是身心相知。若果",
    "X16n0308_001:0028b15": "身心相知。義不同彼食不互飽。云何而言心在身",
    "X16n0308_001:0028b16": "外。其亦未之思耳。驗證令覺竟。四指計結破。",
    "X16n0308_001:0028b17": "是故應知。汝言覺了能知之心住在身外無有是處。",
    "X16n0308_001:0028b18": "是故者。以是眼見心別之故。眼見心別。明知此心",
    "X16n0308_001:0028b19": "不在身外。故教以應知。而以無有是處破之。破在",
    "X16n0308_001:0028b20": "外竟。三破根裏二。一阿難承前轉計。二如來",
    "X16n0308_001:0028b21": "就喻難破。初三。一領前轉計一處。二承徵指",
    "X16n0308_001:0028b22": "在根裏。三脫前在內二謬。初。",
    "X16n0308_001:0028b23": "阿難白佛言。世尊。如佛所言。不見內故不居身內。身",
    "X16n0308_001:0028b24": "心相知不相離故不在身外。我今思惟知在一處。",
    "X16n0308_001:0028c01": "如佛所言者。通指破內破外所說。不見二句。別指",
    "X16n0308_001:0028c02": "破內之語。身心三句。別指破外之語。我今思惟者。",
    "X16n0308_001:0028c03": "二俱被破。另覓心處。知在一處者。知在非內非外。",
    "X16n0308_001:0028c04": "不墮二謬處也。然妄心本無處所。真心不容思惟。",
    "X16n0308_001:0028c05": "則思惟已非。況云知處。無怪乎為世尊所破矣。",
    "X16n0308_001:0028c06": "二承徵指在根裏。",
    "X16n0308_001:0028c07": "佛言。處今何在。○阿難言。此了知心。既不知內。而能",
    "X16n0308_001:0028c08": "見外。如我思忖潛伏根裏。○猶如有人取琉璃椀合",
    "X16n0308_001:0028c09": "其兩眼。雖有物合而不留礙。彼根隨見隨即分別。",
    "X16n0308_001:0028c10": "初因計就徵。一處之言。籠同難破。故徵以處今何",
    "X16n0308_001:0028c11": "在。○阿難下躡前定處。既不知內。固知不在於內。",
    "X16n0308_001:0028c12": "而能見外。却又不在於外。如我捨此兩途。更用思",
    "X16n0308_001:0028c13": "忖。必是潛伏根裏。○猶如下借喻顯理。瑠璃椀。眼",
    "X16n0308_001:0028c14": "鏡類。喻眼根。所合眼。即眼根。喻識心。然瑠璃雖是",
    "X16n0308_001:0028c15": "有物合眼。而不礙眼見。喻眼根雖是有相合心。而",
    "X16n0308_001:0028c16": "不礙心知。故曰彼根隨見隨即分別。葢是以彼根",
    "X16n0308_001:0028c17": "隨見。合琉璃隨物能照。隨即分別。合眼根隨琉璃",
    "X16n0308_001:0028c18": "能見。法喻合明。自謂理極成矣。",
    "X16n0308_001:0028c19": "三脫前在內二謬(初計在內。如來以昧內知外為破。因轉計在外。今以在外被破。",
    "X16n0308_001:0028c20": "無可遮救。遂依如來所說。昧內知外之義。而忖度之。其意以為潛伏根裏。則昧內知外。二謬俱脫矣)。",
    "X16n0308_001:0028c21": "然我覺了能知之心不見內者為在根故。分明矚外",
    "X16n0308_001:0028c22": "無障礙者潛根內故。",
    "X16n0308_001:0028c23": "覺了能知。重舉前心也。此心所以不見內者。為在",
    "X16n0308_001:0028c24": "根而不在內故。此脫昧內之謬。既以昧內。却又分",
    "X16n0308_001:0029a01": "明矚外無障礙者。潛根內而根如椀故。此脫知外",
    "X16n0308_001:0029a02": "之謬。要知在內之計。唯乖自宗。在外之執。猶通外",
    "X16n0308_001:0029a03": "計。至於在根之謬。展轉虗妄。自宗他宗。無不相違。",
    "X16n0308_001:0029a04": "總以自恃小慧。不務真脩。以致問著拶著。東觸西",
    "X16n0308_001:0029a05": "觸。妙哉權人。吾徒龜鑑。阿難承前轉計竟。",
    "X16n0308_001:0029a06": "二如來就喻難破三。一就喻定見。二難法不齊。",
    "X16n0308_001:0029a07": "三指計結破。初。",
    "X16n0308_001:0029a08": "佛告阿難。如汝所言潛根內者猶如琉璃。○彼人當",
    "X16n0308_001:0029a09": "以琉璃籠眼當見山河見琉璃不。○如是世尊。是人",
    "X16n0308_001:0029a10": "當以琉璃籠眼。實見琉璃。",
    "X16n0308_001:0029a11": "初按定其喻。如汝所言者。按定是其所說。葢潛根",
    "X16n0308_001:0029a12": "之計。琉璃之喻。本不相齊。如來將欲施破。故先按",
    "X16n0308_001:0029a13": "定以發其詞。○彼人下問見琉璃。言彼人當以琉",
    "X16n0308_001:0029a14": "璃籠眼。琉璃固不礙於眼矣。雖不礙於眼。而非無",
    "X16n0308_001:0029a15": "體之物。彼眼根者。尚能遠見山河。豈不近見琉璃。",
    "X16n0308_001:0029a16": "乃故問見不者。令其自說。以備法中成難。○如是",
    "X16n0308_001:0029a17": "下答以實見。如是者先渾答。謂如佛所問者是矣。",
    "X16n0308_001:0029a18": "是人下次應問。謂琉璃籠眼。實見琉璃。乃應其所",
    "X16n0308_001:0029a19": "問答故。就喻定見竟。二難法不齊。",
    "X16n0308_001:0029a20": "佛告阿難。汝心若同琉璃合者當見山河何不見眼。",
    "X16n0308_001:0029a21": "○若見眼者。眼即同境不得成隨。○若不能見。云何",
    "X16n0308_001:0029a22": "說言此了知心潛在根內如琉璃合。",
    "X16n0308_001:0029a23": "初正難不齊。意謂汝心在根。若同琉璃合眼者。則",
    "X16n0308_001:0029a24": "汝心同眼。眼根應同琉璃。汝心現今正當外見山",
    "X16n0308_001:0029b01": "河。先應見眼。乃何故不見。既法喻不齊。(以喻中琉璃籠眼。實",
    "X16n0308_001:0029b02": "見琉璃。法中眼根籠心。不能見眼故)則所計在根者。不極成矣。○若",
    "X16n0308_001:0029b03": "見下兼防謬應。(恐謬應云。當見山河。亦能見眼。故為此防)言汝心若能",
    "X16n0308_001:0029b04": "見眼。則眼同所對之境。設許同境。是對非隨。汝前",
    "X16n0308_001:0029b05": "所云。彼根隨見隨即分別者。亦不極成矣。○若不",
    "X16n0308_001:0029b06": "下還歸正破。(恐聞見眼之非。還計不見。故歸正破)言心若不能見眼。",
    "X16n0308_001:0029b07": "則非潛根。以不同眼根在琉璃中故。云何說言心",
    "X16n0308_001:0029b08": "在根內。如琉璃合。真妄計也。三指計結破。",
    "X16n0308_001:0029b09": "是故應知。汝言覺了能知之心潛伏根裏如琉璃合",
    "X16n0308_001:0029b10": "無有是處。",
    "X16n0308_001:0029b11": "見與不見。俱無潛根之義。以是之故。應知所計之",
    "X16n0308_001:0029b12": "非。故曰無有是處。破根裏竟。",
    "X16n0308_001:0029b13": "四破救內(舊云。破內外。細詳其文。阿難固無雙計之語。如來亦無並破之詞。正脈云。確論",
    "X16n0308_001:0029b14": "此計。仍歸最初在內之執。但惟脫前二謬為異。又云。名雖別列。實惟救前在內負墮之失。故今疏以破救",
    "X16n0308_001:0029b15": "內科之)二。一阿難轉救在內。二如來就詞難破",
    "X16n0308_001:0029b16": "初。",
    "X16n0308_001:0029b17": "阿難白佛言。世尊。我今又作如是思惟。是眾生身。腑",
    "X16n0308_001:0029b18": "臟在中竅穴居外。有藏則暗有竅則明。○今我對佛。",
    "X16n0308_001:0029b19": "開眼見明名為見外。閉眼見暗名為見內。是義云何。",
    "X16n0308_001:0029b20": "初思惟申理。在外固錯。在根尤非。仍還在內之執。",
    "X16n0308_001:0029b21": "轉思脫過之理。故云又作如是思惟。腑同府。謂六",
    "X16n0308_001:0029b22": "府也。(胃為水穀之府。小腸為盛受之府。大腸為行道之府。膀胱為津液之府。膽為清淨之府。三",
    "X16n0308_001:0029b23": "焦為孤府。素問曰。其傳化物而不藏者曰府)臟亦作藏。謂五藏也。(腎為精藏。",
    "X16n0308_001:0029b24": "心為神藏。肝為魂藏。肺為魄藏。脾為志藏。素問曰。能藏精氣而不泄者曰藏。故次下即用藏字)然腑",
    "X16n0308_001:0029c01": "臟皆身內之物。故曰在中。竅穴。謂七竅孔穴也。(眼二",
    "X16n0308_001:0029c02": "耳二鼻二口一)皆面上所有。故曰居外。藏者包藏義。故有",
    "X16n0308_001:0029c03": "處則暗。竅者通洞義。故有處則明。此阿難欲脫前",
    "X16n0308_001:0029c04": "過。先申內暗外明之理。○今我下救難請決。因前",
    "X16n0308_001:0029c05": "計在內。如來難以二謬。一者在內昧內謬。二者在",
    "X16n0308_001:0029c06": "內知外謬。今以有竅則明。正同戶牖開豁。故開眼",
    "X16n0308_001:0029c07": "見明。名為見外。此脫在內知外之謬。又以有藏則",
    "X16n0308_001:0029c08": "暗。暗者即是臟腑。故我閉眼見暗。名為見內。此脫",
    "X16n0308_001:0029c09": "在內昧內之謬。其意以如來前難非理。依然以在",
    "X16n0308_001:0029c10": "內為是。但屢被破奪。不敢自決。故曰是義云何。是",
    "X16n0308_001:0029c11": "又向世尊口角邊討分曉也。阿難轉救在內竟。",
    "X16n0308_001:0029c12": "二如來就詞難破三。一就詞開欵。二依欵成難。",
    "X16n0308_001:0029c13": "三指計結破。初。",
    "X16n0308_001:0029c14": "佛告阿難。汝當閉眼見暗之時。此暗境界為與眼對。",
    "X16n0308_001:0029c15": "為不對眼。",
    "X16n0308_001:0029c16": "此就其所計之詞。雙開對眼與不對眼為難欵也",
    "X16n0308_001:0029c17": "二依欵成難二。一難對眼之非。二難不對之謬。",
    "X16n0308_001:0029c18": "初。",
    "X16n0308_001:0029c19": "若與眼對。暗在眼前云何成內。○若成內者。居暗室",
    "X16n0308_001:0029c20": "中無日月燈。此室暗中皆汝焦腑。",
    "X16n0308_001:0029c21": "初正難對眼。相對成見。世間共許。故先約對眼難",
    "X16n0308_001:0029c22": "之。對則在前成外。故難以云何成內。○若成下。兼",
    "X16n0308_001:0029c23": "難成內。謂設許在前成內。則暗室無光時。此暗亦",
    "X16n0308_001:0029c24": "在眼前。亦許成內。如此則室是汝身。暗中所有。皆",
    "X16n0308_001:0030a01": "汝焦腑。豈理也哉。焦腑者三焦也。黃帝難經云。三",
    "X16n0308_001:0030a02": "焦者。水穀之道路。氣之所終始也。上焦在胃上。中",
    "X16n0308_001:0030a03": "焦在胃臍之間。下焦在臍下。六腑中一。故曰焦腑。",
    "X16n0308_001:0030a04": "謂焦即是腑耳。二難不對之謬三。一正難不",
    "X16n0308_001:0030a05": "對。二兼防謬辯。三展轉顯謬。初。",
    "X16n0308_001:0030a06": "若不對者。云何成見。",
    "X16n0308_001:0030a07": "對既不成。自計不對。故次約不對難之。不對而見。",
    "X16n0308_001:0030a08": "世間相違。故難以云何成見。二兼防謬辯(恐謬辯云。",
    "X16n0308_001:0030a09": "我言閉眼見暗。名見內者。謂閉眼之時。此心已離外見。旋轉內對臟腑。所以成見是仍歸在內之計。故世",
    "X16n0308_001:0030a10": "尊以此防之)。",
    "X16n0308_001:0030a11": "若離外見內對所成。合眼見暗名為身中。○開眼見",
    "X16n0308_001:0030a12": "明何不見面。若不見面內對不成。",
    "X16n0308_001:0030a13": "初原謬縱許。意云。若汝謬謂閉眼之時。此心離於",
    "X16n0308_001:0030a14": "外見。旋轉內對臟腑。所以成見者。則汝所計合眼",
    "X16n0308_001:0030a15": "見暗。名為身中者是矣(令眼二句。即前所計閉眼見暗。名為見內。異變其文)。",
    "X16n0308_001:0030a16": "○開眼下取例顯非。意云。閉眼之時。此心既能旋",
    "X16n0308_001:0030a17": "轉內見臟腑。開眼之時。亦應旋轉內見面目。汝今",
    "X16n0308_001:0030a18": "正當開眼見明。何不見面。若謂開眼之時。不能見",
    "X16n0308_001:0030a19": "面。是不能旋轉也。以此為例。則閉眼之時。亦不能",
    "X16n0308_001:0030a20": "旋轉。則汝所言內對之義。亦不得成。內對不成。云",
    "X16n0308_001:0030a21": "何而言閉眼見暗。名為見內。是固知所計者非矣。",
    "X16n0308_001:0030a22": "三展轉顯謬。",
    "X16n0308_001:0030a23": "見面若成。此了知心及與眼根乃在虗空。何成在內。",
    "X16n0308_001:0030a24": "○若在虗空自非汝體。○即應如來今見汝面亦是",
    "X16n0308_001:0030b01": "汝身。○汝眼已知身合非覺。○必汝執言身眼兩覺",
    "X16n0308_001:0030b02": "應有二知。即汝一身應成兩佛。",
    "X16n0308_001:0030b03": "初心眼在空謬。(本為辯心。兼帶於眼者。以凡小等通計心隨於眼。如前云。彼根隨見",
    "X16n0308_001:0030b04": "隨即分別是也)意云。設許開眼亦能旋轉。則見面之義成",
    "X16n0308_001:0030b05": "矣。若此則心與眼根。乃在虗空。以相對方能成見。",
    "X16n0308_001:0030b06": "對面豈不在空乎。設許在空。乃屬於外。故難以何",
    "X16n0308_001:0030b07": "成在內(正脈云。阿難本計心仍在內。故今結難心與眼根。俱不成在內。責其自語相違也)。",
    "X16n0308_001:0030b08": "○若在下轉自成他謬。意云。若定執心眼在空者。",
    "X16n0308_001:0030b09": "不唯不成在內。且在空離汝。自非汝體。乃成他心",
    "X16n0308_001:0030b10": "矣。○即應下轉他成自謬。意云。若強謂雖離於汝。",
    "X16n0308_001:0030b11": "不妨還是汝體者。即應如來今見汝面。亦是汝身。",
    "X16n0308_001:0030b12": "以既許離汝還是。應通許故。此上二謬。乃責其壞",
    "X16n0308_001:0030b13": "世間相也。○汝眼下身成不覺謬。意云。自他互轉。",
    "X16n0308_001:0030b14": "已壞世相。況夫汝心隨眼。彼眼離身。已具覺知。則",
    "X16n0308_001:0030b15": "汝身合同無情。非有覺知。以一人唯有一心。在眼",
    "X16n0308_001:0030b16": "則不在身故。○必汝下一身二果謬。意云。必汝執",
    "X16n0308_001:0030b17": "言在身在眼。兩俱有覺。則汝阿難。應有二知。人唯",
    "X16n0308_001:0030b18": "憑此覺知。修因證果。汝今既有二知。即汝一身。當",
    "X16n0308_001:0030b19": "來成佛時。應成兩佛。此理所必無。唯是謬妄而已。",
    "X16n0308_001:0030b20": "依欵成難竟。三指計結破。",
    "X16n0308_001:0030b21": "是故應知。汝言見暗名見內者無有是處。",
    "X16n0308_001:0030b22": "以是對眼與不對眼。展轉謬妄之故。則見內之義",
    "X16n0308_001:0030b23": "不成。故曰無有是處。然閉眼見內。既其不成。已足",
    "X16n0308_001:0030b24": "破其救內。至開眼見外之義。無勞更破。正脈云。單",
    "X16n0308_001:0030c01": "結見內。足見此計同在內矣。破救內竟。",
    "X16n0308_001:0030c02": "五破合處二。一阿難引教謬計。二如來牒計難",
    "X16n0308_001:0030c03": "破。初。",
    "X16n0308_001:0030c04": "阿難言。我常聞佛開示四眾。由心生故種種法生。由",
    "X16n0308_001:0030c05": "法生故種種心生。○我今思惟即思惟體實我心性。",
    "X16n0308_001:0030c06": "隨所合處心則隨有。○亦非內外中間三處。",
    "X16n0308_001:0030c07": "初謬引昔教。常聞者。昔教曾聞。以心生法生等。通",
    "X16n0308_001:0030c08": "大小乘。昔教共說故。今約二乘。且指六識為心。六",
    "X16n0308_001:0030c09": "塵為法。灌頂云。由內心而攀緣外境。境隨心起。故",
    "X16n0308_001:0030c10": "曰心生法生。由外塵而激發內心。心逐境現。故曰",
    "X16n0308_001:0030c11": "法生心生。正脈義云。心生法生。見法不自生也。法",
    "X16n0308_001:0030c12": "生心生。見心不自生也。正顯心法互倚妄現。俱無",
    "X16n0308_001:0030c13": "實體。阿難失旨。反證緣心。隨合隨有。可謂迷之甚",
    "X16n0308_001:0030c14": "矣。○我今下妄計隨有。思惟者。思惟心法互生義",
    "X16n0308_001:0030c15": "也。然正當思惟時。妄識力用。行相昭然。自覺別無",
    "X16n0308_001:0030c16": "心性。認此為真。故曰即思惟體。實我心性。而不知",
    "X16n0308_001:0030c17": "如來重重破斥。皆為此想不真。故有輪轉。是阿難",
    "X16n0308_001:0030c18": "孤負如來為不少矣。隨合隨有者。隨所攀緣何法。",
    "X16n0308_001:0030c19": "心則隨有。如現今思惟佛所說法。儼有心生。若更",
    "X16n0308_001:0030c20": "思惟別法。心生亦爾。例而推之。豈非隨所合處心",
    "X16n0308_001:0030c21": "隨有乎。正脈義引。經云。聚緣內搖。趨外奔逸。昏擾",
    "X16n0308_001:0030c22": "擾相。以為心性。古德謂攀緣妄想。狀如野燒。豈可",
    "X16n0308_001:0030c23": "謂之真心。今阿難四番被斥。乃認隨合隨有。宛爾",
    "X16n0308_001:0030c24": "內搖外奔。真稱昏擾。正是攀緣妄想。何異野燒。良",
    "X16n0308_001:0031a01": "由屢被挨拶。露出本相。然猶不覺其妄。亦曲盡迷",
    "X16n0308_001:0031a02": "態而已。○亦非句總遮前非。言隨合隨有。處乃無",
    "X16n0308_001:0031a03": "定。非定在三處也。中間且指根裏。以根內臟外為",
    "X16n0308_001:0031a04": "中間故。阿難引教謬計竟。二如來牒計難破三",
    "X16n0308_001:0031a05": "一牒其所計。二分宗兩難。三指計結破。初。",
    "X16n0308_001:0031a06": "佛告阿難。汝今說言由法生故種種心生。隨所合處",
    "X16n0308_001:0031a07": "心隨有者。",
    "X16n0308_001:0031a08": "前阿難所引。雖有四句。其意但取後二句。以前二",
    "X16n0308_001:0031a09": "句心先有故。不可言隨合隨有。故此如來。亦唯約",
    "X16n0308_001:0031a10": "後二句牒之。二分宗兩難二。一難無體非合。",
    "X16n0308_001:0031a11": "二難有體無據。初。",
    "X16n0308_001:0031a12": "是心無體則無所合。○若無有體而能合者則十九",
    "X16n0308_001:0031a13": "界因七塵合。是義不然。",
    "X16n0308_001:0031a14": "初正難非合。承上法生而心始生。則心無自生之",
    "X16n0308_001:0031a15": "體。體尚不有。憑誰說合。故曰無所合也。是則隨合",
    "X16n0308_001:0031a16": "已非。況云隨有。不益妄乎。○若無下防其謬執。恐",
    "X16n0308_001:0031a17": "謬執云。心雖無體。不妨暫現能合。故為此防。意謂。",
    "X16n0308_001:0031a18": "凡言合者。必二俱有體。如十八界。因六塵合。(謂六根六",
    "X16n0308_001:0031a19": "識以六塵合之。則成十八界)此昔教所許。若必謂無體而能合",
    "X16n0308_001:0031a20": "者。則如妄計十八界外。有十九界。且說因七塵合。",
    "X16n0308_001:0031a21": "今教昔教。皆所不許。以界唯十八塵唯有六。本無",
    "X16n0308_001:0031a22": "十九及七之說。豈有能合之義。故曰是義不然。難",
    "X16n0308_001:0031a23": "無體非合竟。二難有體無據二。一約二義成",
    "X16n0308_001:0031a24": "難。二約四相成難。初二。一正難二義。二兼破",
    "X16n0308_001:0031b01": "謬辯。初。",
    "X16n0308_001:0031b02": "若有體者。如汝以手自挃其體。汝所知心為復內出。",
    "X16n0308_001:0031b03": "為從外入。○若復內出還見身中。若從外來先合見",
    "X16n0308_001:0031b04": "面。",
    "X16n0308_001:0031b05": "初按定令驗所自。承上無體。既不成合。自執有體。",
    "X16n0308_001:0031b06": "故又約有體以難。意謂汝今若言此心有體者。當",
    "X16n0308_001:0031b07": "自驗之。如汝以手自己挃觸其體。當正挃時。自有",
    "X16n0308_001:0031b08": "知痛知痒之心。汝即驗其所以能知之心。為復內",
    "X16n0308_001:0031b09": "出。為從外入。要必有所據。乃可言有體耳。○若復",
    "X16n0308_001:0031b10": "下分途取前例破。意謂若復內出。同前在內。還應",
    "X16n0308_001:0031b11": "先見身中。若從外來。同前內對。先合遠見汝面。今",
    "X16n0308_001:0031b12": "俱不爾。則杳無所據。所謂有體者唯虗妄計度而",
    "X16n0308_001:0031b13": "已。二兼破謬辯二。一阿難謬辯。二如來難破。",
    "X16n0308_001:0031b14": "初。",
    "X16n0308_001:0031b15": "阿難言。見是其眼。心知非眼為見非義。",
    "X16n0308_001:0031b16": "因被如來內出見中外來見面之難。遂謬辯云。見",
    "X16n0308_001:0031b17": "是眼家之用。心但能知。非同眼之能見。如佛所云。",
    "X16n0308_001:0031b18": "內出還見身中。外來先合見面者。是欲責心為見。",
    "X16n0308_001:0031b19": "如果能見。則非心之義矣。如來其欺我哉。",
    "X16n0308_001:0031b20": "二如來難破。",
    "X16n0308_001:0031b21": "佛言。若眼能見汝在室中門能見不。○則諸已死尚",
    "X16n0308_001:0031b22": "有眼存應皆見物。○若見物者云何名死。",
    "X16n0308_001:0031b23": "初約人生識在破。言心在身中如人在室內。眼唯",
    "X16n0308_001:0031b24": "通明。而能見者。是身內之心。喻門唯通明。而能見",
    "X16n0308_001:0031c01": "者。是室內之人。法中若謂眼能見者。喻中須是門",
    "X16n0308_001:0031c02": "亦能見。但眼之能見。二乘猶不知非。門之能見。舉",
    "X16n0308_001:0031c03": "世盡覺其謬。故就喻為難。令自覺其非。○則諸下",
    "X16n0308_001:0031c04": "約人死識去破。言既以喻問。仍不知非。必謂眼能",
    "X16n0308_001:0031c05": "見者。喻中須是死人能見。故約已死者為難。已死",
    "X16n0308_001:0031c06": "者心離其身時也。心雖離身。尚有眼存。此時若能",
    "X16n0308_001:0031c07": "自見。則是眼見。故難以應皆見物。葢明知必不能",
    "X16n0308_001:0031c08": "見。而故意為難。○末二句約義不符名破。言人唯",
    "X16n0308_001:0031c09": "不能見物。方可名死。若見物者。即是生人。故難以",
    "X16n0308_001:0031c10": "云何名死。如是則人死無見。眼唯空存。以識去故。",
    "X16n0308_001:0031c11": "知此義者。而見是其眼。心知非眼之謬。益可見矣。",
    "X16n0308_001:0031c12": "約二義成難竟。二約四相成難二。一牒體總",
    "X16n0308_001:0031c13": "徵。二約相別難。初。",
    "X16n0308_001:0031c14": "阿難。又汝覺了能知之心若必有體。為復一體為有",
    "X16n0308_001:0031c15": "多體。今在汝身為復徧體為不徧體。",
    "X16n0308_001:0031c16": "前難二義。已顯有體之謬。恐未心服。定執有體。故",
    "X16n0308_001:0031c17": "重牒再徵。下乃一一難破。一體者。四支共一心體。",
    "X16n0308_001:0031c18": "多體者。四支各有心體。此約數徵。徧體者。一心徧",
    "X16n0308_001:0031c19": "滿四體。不徧者。局在一體不徧。此約量徵。葢必有",
    "X16n0308_001:0031c20": "數有量。有體之宗。方可成立。二約相別難二。",
    "X16n0308_001:0031c21": "一難數二相。二難量二相。初。",
    "X16n0308_001:0031c22": "若一體者。則汝以手挃一支時四支應覺。若咸覺者",
    "X16n0308_001:0031c23": "挃應無在。若挃有所則汝一體自不能成。○若多體",
    "X16n0308_001:0031c24": "者則成多人。何體為汝。",
    "X16n0308_001:0032a01": "初難一體不成。四支一體。有生通計。故先約一體",
    "X16n0308_001:0032a02": "為難。意謂。若四支共一心體者。即今挃一支時。四",
    "X16n0308_001:0032a03": "支應當咸覺。以一體故。若汝聞我此語。謬謂咸覺",
    "X16n0308_001:0032a04": "者。則所挃之處。即應無所偏在。以成覺故。若其觸",
    "X16n0308_001:0032a05": "頭頭知。觸足足覺。而挃有所偏在者。則汝所計一",
    "X16n0308_001:0032a06": "體之義。自不能成。以四支不共故。○若多下難多",
    "X16n0308_001:0032a07": "體仍非。破一計多。情所必至。故又約多體為難。意",
    "X16n0308_001:0032a08": "謂一人一心。是其正理。若謬謂心有多體者。則汝",
    "X16n0308_001:0032a09": "阿難應成多人。設許成多。應有多名。今汝現前。四",
    "X16n0308_001:0032a10": "體中何體為汝。以當阿難之名。試自思之。唯是展",
    "X16n0308_001:0032a11": "轉虗妄。無可憑據。則多體仍非矣。難數二相竟。",
    "X16n0308_001:0032a12": "二難量二相。",
    "X16n0308_001:0032a13": "若徧體者同前所挃。○若不徧者當汝觸頭亦觸其",
    "X16n0308_001:0032a14": "足。頭有所覺足應無知。今汝不然。",
    "X16n0308_001:0032a15": "初難徧體不成。同前所挃者。取例一體中難。良以",
    "X16n0308_001:0032a16": "一體者。四支共一心體。徧體者。一心徧滿四支。雖",
    "X16n0308_001:0032a17": "能所往復。而會義無殊。不須別立難詞。故但取例",
    "X16n0308_001:0032a18": "於前。而云同前所挃。謂同前挃一支時四支應覺",
    "X16n0308_001:0032a19": "等也(問。既一體徧體。會義無殊。何必重列。答。數量異故。又為與不徧作對說故)。○若不",
    "X16n0308_001:0032a20": "下難不徧仍非。徧體招難。自計不徧。故次約不徧",
    "X16n0308_001:0032a21": "以難。意云若謂此心不徧體者。理應局在一支。請",
    "X16n0308_001:0032a22": "試驗之。當汝觸頭之時。亦觸其足。若頭有所覺。則",
    "X16n0308_001:0032a23": "是汝心局在於頭。則足應無知。若足有所知。例此",
    "X16n0308_001:0032a24": "可思。無煩具說。此先斷定其理。今汝不然句。乃破",
    "X16n0308_001:0032b01": "斥其非。謂齊觸齊覺。不如上之所說。不徧之宗。豈",
    "X16n0308_001:0032b02": "能成立。所謂有體者此又無所據矣。分宗兩難竟。",
    "X16n0308_001:0032b03": "三指計結破。",
    "X16n0308_001:0032b04": "是故應知。隨所合處心則隨有無有是處。",
    "X16n0308_001:0032b05": "是字指上所辯無體非合有體無據二義。故字起",
    "X16n0308_001:0032b06": "下應知隨所合處心則隨有二非。言無體非合。隨",
    "X16n0308_001:0032b07": "合之義不成。有體無據。隨有之義安在。故斥云無",
    "X16n0308_001:0032b08": "是處也。破合處竟。",
    "X16n0308_001:0032b09": "六破中間二。一阿難引教立中。二如來就中難",
    "X16n0308_001:0032b10": "破。初二。一謬引昔教。二思惟立中。初。",
    "X16n0308_001:0032b11": "阿難白佛言。世尊。我亦聞佛與文殊等諸法王子談",
    "X16n0308_001:0032b12": "實相時。世尊亦言心不在內亦不在外。",
    "X16n0308_001:0032b13": "例上常聞。故曰亦聞。雖未的指何經。然追述昔聞。",
    "X16n0308_001:0032b14": "應在般若會之前半及方等深密時也。與文殊等",
    "X16n0308_001:0032b15": "者。以方等深密般若會中。時常以文殊等為當機",
    "X16n0308_001:0032b16": "故。方等如淨名。般若如文殊問等。諸法王子。指文",
    "X16n0308_001:0032b17": "殊一類。如普賢觀音等。迹示隣極者言之。所談實",
    "X16n0308_001:0032b18": "相。略明有三。一者無相之相。名為實相。如般若云。",
    "X16n0308_001:0032b19": "是實相者。即是非相。始教意也。二者諸法皆真。名",
    "X16n0308_001:0032b20": "為實相。如淨名云。觀身實相。觀佛亦然。終教意也。",
    "X16n0308_001:0032b21": "三者真空絕相。名為實相。如無量義云。其一法者。",
    "X16n0308_001:0032b22": "所謂無相。無相不相。名為實相。頓教意也。若據阿",
    "X16n0308_001:0032b23": "難得聞。應屬第一。以是引小乘入大乘故。若約一",
    "X16n0308_001:0032b24": "聞異解。無妨兼聞後二。觀下謬引。無庸過揀。非內",
    "X16n0308_001:0032c01": "非外。方等般若諸會。歷有是語。多約真心言之。如",
    "X16n0308_001:0032c02": "淨名舍利章云。心不住內。亦不在外。阿難真妄不",
    "X16n0308_001:0032c03": "分。謬引謬證。多聞人循名昧義。固如是也。其自意",
    "X16n0308_001:0032c04": "以昔亦曾聞。今仍計內計外。無怪乎為世尊所破",
    "X16n0308_001:0032c05": "矣。謬引昔教竟。二思惟立中。",
    "X16n0308_001:0032c06": "如我思惟。內無所見外不相知。內無知故在內不成。",
    "X16n0308_001:0032c07": "身心相知不相離故在外非義。○今相知故復內無",
    "X16n0308_001:0032c08": "見當在中間。",
    "X16n0308_001:0032c09": "初思前兩非。如我思惟者。依佛昔教。詳佛今說也。",
    "X16n0308_001:0032c10": "今因我計在內。佛以內無所見難之。以不能見心",
    "X16n0308_001:0032c11": "肝脾胃等故。又因我計在外。佛以應不相知難之。",
    "X16n0308_001:0032c12": "以應同彼一食不飽眾故。據佛之意。葢以內無知",
    "X16n0308_001:0032c13": "故。在內不成。身心相知不相離故。在外非義。仍符",
    "X16n0308_001:0032c14": "昔教不在內不在外之義也。○今相下待成中相。",
    "X16n0308_001:0032c15": "言昔教今說。既已相符。我又驗之於己。現今身心",
    "X16n0308_001:0032c16": "相知故。亦知不在身外。復於身內無見故。亦知不",
    "X16n0308_001:0032c17": "在身內。捨此兩途更用思惟。當在中間。無可議矣。",
    "X16n0308_001:0032c18": "阿難引教立中竟。二如來就中難破三。一正",
    "X16n0308_001:0032c19": "難在中。二兼遮謬救。三指計結破。初二。一就",
    "X16n0308_001:0032c20": "中徵在。二依在成難。初。",
    "X16n0308_001:0032c21": "佛言。汝言中間中必不迷。非無所在。○今汝推中中",
    "X16n0308_001:0032c22": "何為在。為復在處為當在身。",
    "X16n0308_001:0032c23": "初據理定有。言中中必不迷者。以迷則不言。言則",
    "X16n0308_001:0032c24": "必能了故。非無所在者。能了必能指授。指授必有",
    "X16n0308_001:0033a01": "所在。今汝下。雙徵兩在。言在雖不無。答應珍重。",
    "X16n0308_001:0033a02": "故教以推中。謂細推中相也。中何為在句。謂總徵",
    "X16n0308_001:0033a03": "中相以何為在。為復在處等者。言一切諸法。不出",
    "X16n0308_001:0033a04": "內之根身。外之塵處。故別約身處兩問。要必有定",
    "X16n0308_001:0033a05": "在。乃可以施破耳。二依在成難二。一在身不",
    "X16n0308_001:0033a06": "成。二在處亦非。初。",
    "X16n0308_001:0033a07": "若在身者在邊非中。在中同內。",
    "X16n0308_001:0033a08": "首句按定在身。下二句中邊皆過。邊附皮。中據內",
    "X16n0308_001:0033a09": "也。言在身有中有邊。如謂在邊。則不可言中。是自",
    "X16n0308_001:0033a10": "宗相違。如謂在中。則還同在內。於前來已破。既二",
    "X16n0308_001:0033a11": "俱有過。在身尚非。況夫言中。自不成矣。",
    "X16n0308_001:0033a12": "二在處亦非。",
    "X16n0308_001:0033a13": "若在處者為有所表。為無所表。無表同無。表則無定。",
    "X16n0308_001:0033a14": "何以故。如人以表表為中時。東看則西。南觀成北。表",
    "X16n0308_001:0033a15": "體既混。心應雜亂。",
    "X16n0308_001:0033a16": "首句按定在處。次二句徵表有無。有表色處。無表",
    "X16n0308_001:0033a17": "空處也。言在處有有表。有無表。如在無表。則同於",
    "X16n0308_001:0033a18": "空無。汝心乃成斷滅。如在有表。則絕無定相。汝心",
    "X16n0308_001:0033a19": "廼成雜亂。既二俱有過。在處已謬。況夫言中。憑何",
    "X16n0308_001:0033a20": "立乎。何以故等。廼徵釋表則無定之義。良以無定",
    "X16n0308_001:0033a21": "言渾。非釋莫諭。故須徵釋。相連二表字。上表字。指",
    "X16n0308_001:0033a22": "能表之物。下表字。謂表顯中相。故云以表表中。正",
    "X16n0308_001:0033a23": "脈云。表者標竿。修房舍者立之。以表中位。灌頂云。",
    "X16n0308_001:0033a24": "如周官土圭測景立標之類。東看則西。南觀成北。",
    "X16n0308_001:0033b01": "文影西看則東。北觀成南。可以意會。末二句言能",
    "X16n0308_001:0033b02": "表之體。既其四方混淆。所表之心。豈能自立中相。",
    "X16n0308_001:0033b03": "故應雜亂。謂四方交雜。稱謂混亂。所謂無定者以",
    "X16n0308_001:0033b04": "此。正難在中竟。二兼遮謬救二。一阿難謬救",
    "X16n0308_001:0033b05": "中相。二如來就謬遮中。初。",
    "X16n0308_001:0033b06": "阿難言。我所說中非此二種。○如世尊言。眼色為緣",
    "X16n0308_001:0033b07": "生於眼識。○眼有分別色塵無知。識生其中則為心",
    "X16n0308_001:0033b08": "在。",
    "X16n0308_001:0033b09": "初異佛現說。意言我所說中。另是一理。非此如來",
    "X16n0308_001:0033b10": "所說二種。謂身中處中也。○如世下。同佛昔教。世",
    "X16n0308_001:0033b11": "尊言者。指在深密教中。如唯識第五云。此中教者。",
    "X16n0308_001:0033b12": "如契經言。眼色為緣。生於眼識。又契經說。若根不",
    "X16n0308_001:0033b13": "壞。境界現前。作意正起。方能生識。葢眼能發識。是",
    "X16n0308_001:0033b14": "增上緣。色能牽生。為所緣緣。雖有餘緣。此二為要。",
    "X16n0308_001:0033b15": "以根境和合。識乃得生故。○眼有下妄斷謬理。破",
    "X16n0308_001:0033b16": "合處中以門喻眼。已顯眼無分別。而此又云眼有",
    "X16n0308_001:0033b17": "分別。固為妄斷。其意以眼有分別屬內身。色塵無",
    "X16n0308_001:0033b18": "知屬外境。內外各有定相。識生其中。歷然不混。故",
    "X16n0308_001:0033b19": "曰則為心在。然謂之謬理者。略明其謬有三。一者",
    "X16n0308_001:0033b20": "眼色為緣。生於眼識。是昔教所說。今於實教。一一",
    "X16n0308_001:0033b21": "破其相妄。顯其性真。而為奢摩他體。阿難求此。而",
    "X16n0308_001:0033b22": "乃引彼為證。是權實不分謬。二者眼根浮勝。俱屬",
    "X16n0308_001:0033b23": "色法。無有分別。識乃有別。縱指根性。後文亦云。其",
    "X16n0308_001:0033b24": "目周視。但如鏡中。無別分析。汝識於中。次第標指。",
    "X16n0308_001:0033c01": "今云眼有分別。是根識不分謬。三者前云心生愛",
    "X16n0308_001:0033c02": "樂。屬於意識。此云識生其中。乃是眼識。徵者在彼。",
    "X16n0308_001:0033c03": "答者引此。是五六不分謬。此亦多聞人循名昧義",
    "X16n0308_001:0033c04": "之故。阿難謬救中相竟。二如來就謬遮中(明知其謬。",
    "X16n0308_001:0033c05": "且不與之分析。但且遮其中相)二。一按定總問。二分遮兩中",
    "X16n0308_001:0033c06": "初。",
    "X16n0308_001:0033c07": "佛言。汝心若在根塵之中。此之心體為復兼二為不",
    "X16n0308_001:0033c08": "兼二。",
    "X16n0308_001:0033c09": "汝心句先以按定。謂按定阿難謬救之語。此之下",
    "X16n0308_001:0033c10": "方乃總問。謂總問心體兼二與不兼二也。然阿難",
    "X16n0308_001:0033c11": "計帶三謬。如來不與分析。即就謬為問者。亦有三",
    "X16n0308_001:0033c12": "義。一者不了義教。素所習聽。了義之教。難以遽領。",
    "X16n0308_001:0033c13": "姑且破其舊見。新悟尚待後聞。二者眼無分別。前",
    "X16n0308_001:0033c14": "已喻明。今復重執。知難頓革。姑且破其中相。餘容",
    "X16n0308_001:0033c15": "悟後自分。三者眼意二識。用異體同。破則俱破。阿",
    "X16n0308_001:0033c16": "難既認眼為意。如來即就便為破。阿伽他遇病即",
    "X16n0308_001:0033c17": "除。初無論先之與後。二分遮兩中二。一遮兼",
    "X16n0308_001:0033c18": "二之中。二遮不兼二中。初。",
    "X16n0308_001:0033c19": "若兼二者物體雜亂。物非體知成敵兩立。云何為中。",
    "X16n0308_001:0033c20": "兼猶連帶。兼二者。謂外連塵物。內帶根體也。外連",
    "X16n0308_001:0033c21": "塵物則雜。內帶根體則亂。曰雜曰亂。難以分中。此",
    "X16n0308_001:0033c22": "約兩合言之。若約兩離者。物塵無知。非同根體有",
    "X16n0308_001:0033c23": "知。汝心在中。一半外連塵物則相敵。一半內帶根",
    "X16n0308_001:0033c24": "體則相成。半敵半成。分中兩立。自無中相。是則兩",
    "X16n0308_001:0034a01": "合兩離。俱不可言中。故總以結難云何為中。",
    "X16n0308_001:0034a02": "二遮不兼二中。",
    "X16n0308_001:0034a03": "兼二不成非知不知即無體性。中何為相。",
    "X16n0308_001:0034a04": "兼二不成。即是不兼二也。然根是有知。塵是無知。",
    "X16n0308_001:0034a05": "各有相狀。心若不兼於二。非同有知之根。無知之",
    "X16n0308_001:0034a06": "塵。相狀可見。故曰非知不知。如此則漫說無心。縱",
    "X16n0308_001:0034a07": "使有心。亦同龜毛兔角。故曰即無體性。體性尚無。",
    "X16n0308_001:0034a08": "況復云中。故難以中何為相。兼遮謬救竟。",
    "X16n0308_001:0034a09": "三指計結破。",
    "X16n0308_001:0034a10": "是故應知。當在中間無有是處。",
    "X16n0308_001:0034a11": "承上在身在處。言中招過。兼二不兼。立義不成。是",
    "X16n0308_001:0034a12": "故應知。汝言當在中間者。唯是妄計。無有是處可",
    "X16n0308_001:0034a13": "憑。破中間竟。",
    "X16n0308_001:0034a14": "七破無著二。一阿難引教謬計。二如來據理難",
    "X16n0308_001:0034a15": "破。初。",
    "X16n0308_001:0034a16": "阿難白佛言。世尊。我昔見佛與大目連須菩提富樓",
    "X16n0308_001:0034a17": "那舍利弗四大弟子共轉法輪。常言覺知分別心性",
    "X16n0308_001:0034a18": "既不在內亦不在外不在中間俱無所在。○一切無",
    "X16n0308_001:0034a19": "著名之為心。則我無著名為心不。",
    "X16n0308_001:0034a20": "初引昔所說。我昔見佛。指在般若。以般若時。佛勅",
    "X16n0308_001:0034a21": "轉教。故置與言。如大品云。如是種種法門。汝當為",
    "X16n0308_001:0034a22": "菩薩說。即佛勅轉教義也。目連等華梵釋見敘分。",
    "X16n0308_001:0034a23": "學後曰弟。謂學在師後也。法生曰子。謂智從法生",
    "X16n0308_001:0034a24": "也。僧首稱大。謂佛弟子中四人為上首也。領受佛",
    "X16n0308_001:0034b01": "勅。從佛轉教。故置共言。說般若法。摧無明惑。故以",
    "X16n0308_001:0034b02": "輪喻。如法華云。我乘佛教。為大菩薩。以諸因緣。說",
    "X16n0308_001:0034b03": "無上道。即指般若會上。領受佛勅。共轉法輪義也。",
    "X16n0308_001:0034b04": "般若宗於無住。故曰常言。覺知分別。即是妄心。圓",
    "X16n0308_001:0034b05": "覺呼為六塵緣影。此經斥是虗妄相想。既無實體。",
    "X16n0308_001:0034b06": "焉有定在。故於內之根處。外之塵處。中之識處。覓",
    "X16n0308_001:0034b07": "心了不可得。是曰不在。雖已各言不在。猶恐稍涉",
    "X16n0308_001:0034b08": "簾纖。有礙放捨。故復總結云。俱無所在。大品云。若",
    "X16n0308_001:0034b09": "住一切法。不住般若。不住一切法。方住般若。又云。",
    "X16n0308_001:0034b10": "般若者。是無住義。金剛般若云。應生無所住心。若",
    "X16n0308_001:0034b11": "心有住即為非住。然既曰常言。似是義引。或諸部",
    "X16n0308_001:0034b12": "般若中亦照樣有是語也。○一切下臆斷請決。言",
    "X16n0308_001:0034b13": "佛意葢以俱無所在。以顯識心虗妄。而阿難不諭",
    "X16n0308_001:0034b14": "其旨。反以一切無著。名之為心。真憑臆妄斷也。雖",
    "X16n0308_001:0034b15": "憑臆妄斷。因屢被破奪。不敢自是。依然請決於佛。",
    "X16n0308_001:0034b16": "故曰則我無著。名為心不。(昔二祖於達磨大師處請求安心。師云。將心來",
    "X16n0308_001:0034b17": "與汝安。祖云覓心了不可得。師云。與汝安心竟。葢必到覓心了不可得處。方是真無著。妙明寂常心性。亦",
    "X16n0308_001:0034b18": "即於此顯現。今阿難實未到此。強說無著。而又不敢體認。脚根不點地者類多如此)阿難引",
    "X16n0308_001:0034b19": "教謬計竟。二如來據理難破三。一按定雙徵。",
    "X16n0308_001:0034b20": "二有無並難。三指計結破。初。",
    "X16n0308_001:0034b21": "佛告阿難。汝言覺知分別心性俱無在者。○世間虗",
    "X16n0308_001:0034b22": "空水陸飛行諸所物象名為一切。汝不著者為在為",
    "X16n0308_001:0034b23": "無。",
    "X16n0308_001:0034b24": "初按定所言。雖是佛語。阿難引用。即是阿難之語。",
    "X16n0308_001:0034c01": "故云汝言。此將為破斥。先以按定也。○世間下徵",
    "X16n0308_001:0034c02": "境有無。意謂汝言俱無在者。即是一切無著。然無",
    "X16n0308_001:0034c03": "著且置。何為一切。如世間虗空。屬於依報。水陸飛",
    "X16n0308_001:0034c04": "行。屬於正報。依正二報。品類差別。名為諸所物象。",
    "X16n0308_001:0034c05": "諸所物象。總統該括。此即名為一切。汝前言不著",
    "X16n0308_001:0034c06": "者。為是一切俱在。汝自不著。為是一切俱無。汝故",
    "X16n0308_001:0034c07": "不著。葢明知二俱不成。乃故問以發其端。",
    "X16n0308_001:0034c08": "二有無並難(上云在者即是有也)。",
    "X16n0308_001:0034c09": "無則同於龜毛兔角。云何無著。有不著者不可名無。",
    "X16n0308_001:0034c10": "○無相則無。非無則相。相有則在。云何無著。",
    "X16n0308_001:0034c11": "初正難有無。意謂若言俱無名無著者。其意不成。",
    "X16n0308_001:0034c12": "以無則同於龜毛兔角。有名無實。且道不著何法。",
    "X16n0308_001:0034c13": "故難以云何無著。若言俱有自無著者。義亦不成。",
    "X16n0308_001:0034c14": "以既執為有。早已是著。故難以不可名無。○無相",
    "X16n0308_001:0034c15": "下轉釋難詞。意謂我言無則同於龜毛兔角者。以",
    "X16n0308_001:0034c16": "既云無相。則全無實體。非龜毛兔角而何。我言有",
    "X16n0308_001:0034c17": "則不名無著者。以非無則相。相有則在。言非無則",
    "X16n0308_001:0034c18": "相者。非無即有。猶云有則有相也。相有則在者。在",
    "X16n0308_001:0034c19": "即是著。猶言相有則著也。相有則著。故不可名無。",
    "X16n0308_001:0034c20": "是則為在為無。俱無無著之義。故總以云何無著",
    "X16n0308_001:0034c21": "難之。無著尚不可說。況夫認為是心。不益妄乎。有",
    "X16n0308_001:0034c22": "無並難竟。三指計結破。",
    "X16n0308_001:0034c23": "是故應知。一切無著名覺知心無有是處。",
    "X16n0308_001:0034c24": "是故等者。謂以是有無俱非無著之故。應當了知。",
    "X16n0308_001:0035a01": "若計無著名心者。渾然俱非。無有一是處也。(問。賊人改",
    "X16n0308_001:0035a02": "業。即是良民。念舊而殺。豈稱善治。然識心之所以為害者。為有著故。今既無著。妄即是真。認此為心。何必",
    "X16n0308_001:0035a03": "更破。答。真心如海。妄心如浪。浪起拍舟。所以為害。若不拍舟。須待浪息。浪息風停。唯覩湛海。諸有智者。豈",
    "X16n0308_001:0035a04": "復離海尋浪。今阿難果其無著。自然覓心叵得。覓心叵得。自見真心。豈復遺真認妄。既猶認妄。則其所言",
    "X16n0308_001:0035a05": "無著。亦未足信。故我前言。阿難實未到此。亦如賊人口說改業。心實未革。有討賊之責者。豈可置而不問。",
    "X16n0308_001:0035a06": "此如來所以為之更破。正脈云。詳此七番。確定成處者。一內二外三根裏六中間四處而已。以四還在內。",
    "X16n0308_001:0035a07": "五則無定處。第七則并處亦無也。又一四引眾同計。二三己意推度。後三引教謬釋。孤山曰。總上七番。似",
    "X16n0308_001:0035a08": "破四性。在內潛根。救內破自性。在外破他性。中間破共性。隨合無著破無性。龍樹云。諸法不自生。亦不從",
    "X16n0308_001:0035a09": "他生。不共不無因。是故說無生。據此則七番情盡。全身放捨。即入無生忍矣。阿難雖未及此。而平日所恃",
    "X16n0308_001:0035a10": "以為心者。亦杳無住處可跟究矣)密示妄識無處竟",
    "X16n0308_001:0035a11": "二顯呵妄識非心(前已搗其巢穴。此方聲正其罪)二。一阿難責",
    "X16n0308_001:0035a12": "躬請教。二如來示本呵非。初二。一自責己誤",
    "X16n0308_001:0035a13": "當迷。二求佛開示修路。初。",
    "X16n0308_001:0035a14": "爾時阿難。在大眾中即從座起。偏袒右肩右膝著地",
    "X16n0308_001:0035a15": "合掌恭敬。而白佛言。○我是如來最小之弟。蒙佛慈",
    "X16n0308_001:0035a16": "愛。雖今出家猶恃憍憐。所以多聞未得無漏。不能折",
    "X16n0308_001:0035a17": "伏娑毗羅呪為彼所轉溺於淫舍。○當由不知真際",
    "X16n0308_001:0035a18": "所詣。",
    "X16n0308_001:0035a19": "初經家敘儀。爾時者。七處破竟時也。情盡計窮。望",
    "X16n0308_001:0035a20": "佛哀愍。故即從座而起。露肉曰袒。偏袒右肩者。偏",
    "X16n0308_001:0035a21": "露肉於右邊之肩也。右表順從。亦表便於服役意",
    "X16n0308_001:0035a22": "故。灌頂云。此土謝罪順命則肉袒。西域覲王請命",
    "X16n0308_001:0035a23": "則偏袒。今阿難求佛。禮同覲王。顯至敬也。右膝著",
    "X16n0308_001:0035a24": "地者。涅槃疏有三義。一右膝有力。跪能安久。二右",
    "X16n0308_001:0035b01": "膝有力。起止便易。三右膝躁動。著地令安。古德云。",
    "X16n0308_001:0035b02": "三處翹聳。右膝著地。名為互跪。如此者表謙卑遜",
    "X16n0308_001:0035b03": "順。合掌者表收攝散動。上皆身業。嚴肅曰恭。尊重",
    "X16n0308_001:0035b04": "曰敬。屬意業。上示曰告。下啟曰白。屬口業。三業虔",
    "X16n0308_001:0035b05": "誠。足以感佛。故特為敘出。○我是下自責己誤。四",
    "X16n0308_001:0035b06": "王八子。阿難居末。是故最小之弟。小則偏邀眷注。",
    "X16n0308_001:0035b07": "故蒙佛慈愛。出家尚帶俗情。故猶恃憍憐。恃倚仗。",
    "X16n0308_001:0035b08": "憍矜恤。憐愍念也。由有此恃。所以從侍佛來。未受",
    "X16n0308_001:0035b09": "惡辣楗槌。養成憍恣情態。專尚多聞。不務真修。未",
    "X16n0308_001:0035b10": "得無漏。方證初果。一遇娑毗羅呪。不能屈折治伏。",
    "X16n0308_001:0035b11": "而反為彼所轉。溺於淫舍。不能自出。若非如來呪",
    "X16n0308_001:0035b12": "護。文殊提獎。唯有遠遁。何顏見佛。此猶已往之誤。",
    "X16n0308_001:0035b13": "然已不可挽矣。○當由下猶慮當迷。由字註多不",
    "X16n0308_001:0035b14": "訓。講者率以因義釋之。細玩上文。殊無著落。良以",
    "X16n0308_001:0035b15": "歷敘前誤。次第各有因起。初則因最小而蒙佛慈",
    "X16n0308_001:0035b16": "愛。繼則因蒙愛而久恃憍憐。次則因恃憐而尚聞",
    "X16n0308_001:0035b17": "誤證。後則因誤證而力不勝邪。既次第各有因起。",
    "X16n0308_001:0035b18": "而又云當由。若作因義。如何銷會。今釋當由者。謂",
    "X16n0308_001:0035b19": "當來之所經由。真際者真心實際。是即以妄識為",
    "X16n0308_001:0035b20": "真心。以所在為實際。實不知別有真心實際耳。詣",
    "X16n0308_001:0035b21": "者在也。謂究竟所在處也。其意以從前已誤。知不",
    "X16n0308_001:0035b22": "可諫。當來所由。冀猶可追。但自覺七番情盡。尚不",
    "X16n0308_001:0035b23": "知真心實際。究竟所在。憑何進修。是所慮焉。觀下",
    "X16n0308_001:0035b24": "請示奢摩他路。其為慮當來所由。意自可見。自責",
    "X16n0308_001:0035c01": "已誤當迷竟。二求佛開示修路。",
    "X16n0308_001:0035c02": "惟願世尊。大慈哀愍開示我等奢摩他路。○令諸闡",
    "X16n0308_001:0035c03": "提隳彌戾車。○作是語已五體投地。及諸大眾傾渴",
    "X16n0308_001:0035c04": "翹佇。欽聞示誨。",
    "X16n0308_001:0035c05": "初正求修路。除佛一人。無可歸投。故云惟願世尊。",
    "X16n0308_001:0035c06": "不求小乘之樂。故望大慈哀愍。以必興大慈。方能",
    "X16n0308_001:0035c07": "與大樂故。哀者哀前已誤。愍者愍後尚迷。請示奢",
    "X16n0308_001:0035c08": "摩路者。即求知心處。以不知心處。奢摩無路可修",
    "X16n0308_001:0035c09": "故。然阿難只知求路。不知認見為心。即是進步坦",
    "X16n0308_001:0035c10": "衢。只知求開。不知了識非心。即是闢道良吏。至下",
    "X16n0308_001:0035c11": "呵心顯見。乃如來密符其請。○令諸下兼隳惡見。",
    "X16n0308_001:0035c12": "闡提。此云信不具。不信因果。無慚愧故。亦云斷善",
    "X16n0308_001:0035c13": "根人。如楞伽云。闡提者焚燒一切善根。彌戾車。或",
    "X16n0308_001:0035c14": "翻邊地。或翻惡奴。或名弊惡地處。或名樂垢穢人。",
    "X16n0308_001:0035c15": "此皆不符本經。興福曰。惡見。資中云。邊邪不正見",
    "X16n0308_001:0035c16": "人。二說合會。是今經義。以闡提知見不正。非邊即",
    "X16n0308_001:0035c17": "邪。甚至謗佛謗法。撥因撥果。惡見特甚故。隳壞滅",
    "X16n0308_001:0035c18": "也。言向以奢摩路壅。正修人亡。類多流入邊邪。積",
    "X16n0308_001:0035c19": "成惡見。永墮一闡提中。今示修路。不唯阿難等。從",
    "X16n0308_001:0035c20": "此離妄證真。亦令闡提輩。自是改邪歸正。故惡見",
    "X16n0308_001:0035c21": "自隳也。按如來行菩薩道時。凡遇加害者。不唯不",
    "X16n0308_001:0035c22": "報。且憐其愚迷。發願度彼。今阿難無力勝邪。身受",
    "X16n0308_001:0035c23": "其辱。而乃請示修路。令隳惡見。亦菩薩願度之意。",
    "X16n0308_001:0035c24": "○作是下同眾佇誨。五體投地者。肘膝首俱投於",
    "X16n0308_001:0036a01": "地。七禮中恭敬禮也。將請互跪合掌。請已撫心結",
    "X16n0308_001:0036a02": "拜。亦常儀耳。請意及他。故上云我等。佇誨兼眾。故",
    "X16n0308_001:0036a03": "此云及諸。乃經家敘事精詳。前後相照。傾渴者傾",
    "X16n0308_001:0036a04": "心渴仰。翹佇者翹首佇望。正脈云。如渴思水。如鳥",
    "X16n0308_001:0036a05": "張望。欽敬也。知如來將為示誨。敬心承聽。揀彼隨",
    "X16n0308_001:0036a06": "班備數。漫不經意聞也。阿難責躬請教竟。",
    "X16n0308_001:0036a07": "二如來示本呵非二。一普示二本。二直呵非心。",
    "X16n0308_001:0036a08": "初二。一現相密。示二發言顯示。初。",
    "X16n0308_001:0036a09": "爾時世尊從其面門放種種光。其光晃耀如百千日。",
    "X16n0308_001:0036a10": "○普佛世界六種震動。○如是十方微塵國土一時",
    "X16n0308_001:0036a11": "開現。○佛之威神令諸世界合成一界。○其世界中。",
    "X16n0308_001:0036a12": "所有一切諸大菩薩皆住本國合掌承聽。",
    "X16n0308_001:0036a13": "初密示根性將現。面上眼耳鼻口。近通身處。遠通",
    "X16n0308_001:0036a14": "意處。故名為門。能所合論。即表六處根性。言六根",
    "X16n0308_001:0036a15": "各具根性。即是二根本中真本所謂菩提涅槃元",
    "X16n0308_001:0036a16": "清淨體。亦復各具自性光明。如眼見耳聞等。但眾",
    "X16n0308_001:0036a17": "生遺此本明。一向不覺。性雖不無。光乃不現。今將",
    "X16n0308_001:0036a18": "捨妄求真。從眼顯現。例餘五顯現亦爾。故以放種",
    "X16n0308_001:0036a19": "種光表之。種種者。青黃赤白等。交映互現。色乃無",
    "X16n0308_001:0036a20": "盡故。此性一現。諸法頓朗。如後四科七大。全彰自",
    "X16n0308_001:0036a21": "性光明。十界三藏。無非本體朗照。故以其光晃耀",
    "X16n0308_001:0036a22": "表之。一日在空。照四天而無遺。況夫百千。明耀罔",
    "X16n0308_001:0036a23": "及。用表自性光明。輝天鑑地。一切光無能匹故。○",
    "X16n0308_001:0036a24": "普佛下密示六識將破。佛世界。一佛化境也。統該",
    "X16n0308_001:0036b01": "四方上下。可表六處識心。言六處識心。即是二根",
    "X16n0308_001:0036b02": "本中妄本。所謂用攀緣心。為自性者。然既屬攀緣。",
    "X16n0308_001:0036b03": "即非自性。其柰眾生。一向堅執。難為動搖。阿難時",
    "X16n0308_001:0036b04": "節已至。不久放捨。故以六種震動表之。六種者。震",
    "X16n0308_001:0036b05": "兼吼擊。動兼起誦。形聲各具三動。共為六也。○如",
    "X16n0308_001:0036b06": "是下密示化他同己。如是者。承上一界震動而言。",
    "X16n0308_001:0036b07": "一界震動。展轉及他。如是相連十方微塵國土。俱",
    "X16n0308_001:0036b08": "於一時開通顯現。若作表法者。言阿難捨妄。會眾",
    "X16n0308_001:0036b09": "同聞。見賢思齊。通行放捨。仍復展轉化導。有生皆",
    "X16n0308_001:0036b10": "然。故以塵國開現表之。○佛之下密示融妄歸真。",
    "X16n0308_001:0036b11": "言上雖開現。猶有分隔。見量雖通。畛域宛在。復以",
    "X16n0308_001:0036b12": "佛之威神。擲鐵圍而偃須彌。會江湖而通香海。無",
    "X16n0308_001:0036b13": "復多地。唯有一天。故云令諸世界。合成一界。若作",
    "X16n0308_001:0036b14": "表法者。融妄歸真。須憑三昧之力。故以佛威令合",
    "X16n0308_001:0036b15": "表之。諸界表妄。一界表真。合會融通。能表所表。義",
    "X16n0308_001:0036b16": "亦相似。○其世下密示三昧成就。其世界仍指十",
    "X16n0308_001:0036b17": "方塵國。塵國已合。仍云其界者。以未合時。各有分",
    "X16n0308_001:0036b18": "齊。從先為言。大菩薩者。揀非初心。必至登地以上。",
    "X16n0308_001:0036b19": "廼可名大。本國承聽者。既成一界。無復隔越。在彼",
    "X16n0308_001:0036b20": "即同在此。常得聞故。若作表法者。融妄歸真。識心",
    "X16n0308_001:0036b21": "本自無礙。故仍以其界表之。化眾同己。有生從此",
    "X16n0308_001:0036b22": "發心。故即以菩薩表之。既已歸真。無復真妄之別。",
    "X16n0308_001:0036b23": "識即是智。常契本覺。故以本國承聽表之。智契本",
    "X16n0308_001:0036b24": "覺。即是三昧。若時時常契。即是首楞嚴三昧也。現",
    "X16n0308_001:0036c01": "相密示竟。二發言顯示(上智之人。目擊而道存故上以相示。中根者流",
    "X16n0308_001:0036c02": "耳聞而心會。故此以言顯。若有眼不見。有耳不聞者。則是下根。亦令隨分結緣)二。一歎",
    "X16n0308_001:0036c03": "迷標本。二總徵別示。初二。一指所歎人。二標",
    "X16n0308_001:0036c04": "所迷本。初。",
    "X16n0308_001:0036c05": "佛告阿難。一切眾生從無始來種種顛倒。業種自然",
    "X16n0308_001:0036c06": "如惡叉聚。○諸修行人不能得成無上菩提乃至別",
    "X16n0308_001:0036c07": "成聲聞緣覺。及成外道諸天魔王及魔眷屬。",
    "X16n0308_001:0036c08": "初無知造業者。一切眾生。通指汎爾凡夫。不知修",
    "X16n0308_001:0036c09": "行之人。從無始來者。指自有妄識已來。違真逐妄。",
    "X16n0308_001:0036c10": "背覺合塵。無我計我。無法計法等。故云種種顛倒。",
    "X16n0308_001:0036c11": "此屬惑道。由顛倒故。造種種業。作將來因。故名為",
    "X16n0308_001:0036c12": "種。此屬業道。惑道如薪。業道如火。依薪逸火。自相",
    "X16n0308_001:0036c13": "燒然。法身受其熏蒸。慧命由茲懸危。此屬苦道。起",
    "X16n0308_001:0036c14": "惑造業。苦果隨之。三事相因。故云如惡义聚。惡叉",
    "X16n0308_001:0036c15": "聚。西域果名。灌頂云。此云綿貫珠。一蒂三果。同聚",
    "X16n0308_001:0036c16": "而生。相似三道。故以為喻。○諸修下有志修行者。",
    "X16n0308_001:0036c17": "凡夫起惑造業。輪轉生死。固為可愍。縱令有志修",
    "X16n0308_001:0036c18": "行。中道紆曲。猶在可傷。諸者大率義。雖云修行。乃",
    "X16n0308_001:0036c19": "指不依正修者言。菩提此云覺道。三乘皆有。深淺",
    "X16n0308_001:0036c20": "不同。唯佛無上。所以不能成者。正由不依正覺修",
    "X16n0308_001:0036c21": "故。乃至者。超略權教菩薩。大乘也。聲聞緣覺。釋見",
    "X16n0308_001:0036c22": "敘分。小乘也。雖別成乎此。猶是出世聖賢。然更有",
    "X16n0308_001:0036c23": "誤之甚者。故云及成外道等。外道心遊道外。趣邪",
    "X16n0308_001:0036c24": "修者。諸天三界諸天。著有漏者。魔王居欲界頂。躭",
    "X16n0308_001:0037a01": "欲樂者。魔眷精靈妖魅。侶魔羅者。此等亦是住世",
    "X16n0308_001:0037a02": "凡夫。但較彼無知造業者。猶為難救。不益可傷乎",
    "X16n0308_001:0037a03": "哉。指所歎人竟。二標所迷本。",
    "X16n0308_001:0037a04": "皆由不知二種根本錯亂修習。○猶如煑沙欲成嘉",
    "X16n0308_001:0037a05": "饌。縱經塵劫終不能得。",
    "X16n0308_001:0037a06": "初出由標迷。言如上所說。無知造業者。固無論矣。",
    "X16n0308_001:0037a07": "至於諸修行人。本期得道得果。而乃中途紆曲。滯",
    "X16n0308_001:0037a08": "窒權小。甚至誤入魔外。欲潔偏染。求昇反墜。其故",
    "X16n0308_001:0037a09": "何哉。故云皆由不知云云。二本者一真本。至下十",
    "X16n0308_001:0037a10": "番所顯者是。二妄本。如上七處所破者是。前取心",
    "X16n0308_001:0037a11": "顯錯文云。從無始來。生死相續。皆由不知常住真",
    "X16n0308_001:0037a12": "心。用諸妄想。義亦同此。但未明其為本。今言本者。",
    "X16n0308_001:0037a13": "以一切真因真果。妄因妄果。無不由此生故。錯亂",
    "X16n0308_001:0037a14": "修習者。用妄想為真心。指偽果作實證。不唯錯真",
    "X16n0308_001:0037a15": "用妄。且以妄亂真也。○猶如下舉喻顯錯。言諸修",
    "X16n0308_001:0037a16": "行人。用妄想為因心。期證真果。如煑沙欲成嘉饌。",
    "X16n0308_001:0037a17": "沙非饌本。經劫徒勞。故曰終不能得。妄非真因。亦",
    "X16n0308_001:0037a18": "復如是。由此所以不成菩提。誤入權小及外道天",
    "X16n0308_001:0037a19": "魔隊耳。歎迷標本竟。二總徵別示二。一總徵。",
    "X16n0308_001:0037a20": "二別示。初。",
    "X16n0308_001:0037a21": "云何二種。",
    "X16n0308_001:0037a22": "將欲別示。先總徵以發其詞。二別示二。一先",
    "X16n0308_001:0037a23": "示妄本。二後示真本。初。",
    "X16n0308_001:0037a24": "阿難。一者無始生死根本。○則汝今者與諸眾生用",
    "X16n0308_001:0037b01": "攀緣心為自性者。",
    "X16n0308_001:0037b02": "初出名。無始以來。浩劫生死。遡流窮。源不出妄心。",
    "X16n0308_001:0037b03": "故曰根本。○則汝下示相。欲令悟妄。指在現前。故",
    "X16n0308_001:0037b04": "云則汝今者。凡未了真者。無不認妄。故云與諸眾",
    "X16n0308_001:0037b05": "生。攀緣心。即六識心也。六識緣境。隨處生著。如猿",
    "X16n0308_001:0037b06": "猴攀樹。似尺蠖緣木。故以為名。然此本非是心。亦",
    "X16n0308_001:0037b07": "非自性。而眾生執為心性。故前云。即思唯體。實我",
    "X16n0308_001:0037b08": "心性。後云。即能推者。我將為心。今則分明指出。是",
    "X16n0308_001:0037b09": "生死本。而阿難猶自不覺。亦可悲矣。",
    "X16n0308_001:0037b10": "二後示真本。",
    "X16n0308_001:0037b11": "二者無始菩提涅槃元清淨體。○則汝今者識精元",
    "X16n0308_001:0037b12": "明能生諸緣。緣所遺者。○由諸眾生遺此本明雖終",
    "X16n0308_001:0037b13": "日行而不自覺。枉入諸趣。",
    "X16n0308_001:0037b14": "初出名。此中無始。與上科不同。上科兼於中間。謂",
    "X16n0308_001:0037b15": "無始至今也。此科惟指初際。謂無始之時也。菩提",
    "X16n0308_001:0037b16": "有三。一實智。二方便。三真性。此是真性菩提。以性",
    "X16n0308_001:0037b17": "本自覺。即菩提故。涅槃亦三。一性淨。二方便淨。三",
    "X16n0308_001:0037b18": "圓淨。此是性淨涅槃。以性本自淨。即涅槃故。元清",
    "X16n0308_001:0037b19": "者。非澄之使清。謂本來離生死濁。即顯其為性淨",
    "X16n0308_001:0037b20": "涅槃。元淨者。非治之使淨。謂本來離煩惱染。即顯",
    "X16n0308_001:0037b21": "其為真性菩提。能為一切淨法之本。故名為體。餘",
    "X16n0308_001:0037b22": "二菩提。及二涅槃。亦依此故。是體即根本義也。又",
    "X16n0308_001:0037b23": "二本應作二釋。妄本中生死下加之字。作依士釋。",
    "X16n0308_001:0037b24": "真本中清淨下加即字。作持業釋。○則汝下示相。",
    "X16n0308_001:0037c01": "欲令現前體認。故云今者。不言與眾者。不比妄心。",
    "X16n0308_001:0037c02": "有生同認故。識精即是第八賴耶。本經呼為陀那",
    "X16n0308_001:0037c03": "細識。最極微細。故曰識精。於諸識中最為精故。又",
    "X16n0308_001:0037c04": "精者精瑩。有明照義。以此明非磨之使明。乃本來",
    "X16n0308_001:0037c05": "自明。故曰元明。如後云。見精映色聞精映聲等。又",
    "X16n0308_001:0037c06": "揀選圓通偈云。元依一精明。分成六和合。是知體",
    "X16n0308_001:0037c07": "唯賴耶。應根成六。故下文破識之後。即於根中指",
    "X16n0308_001:0037c08": "出。能生諸緣等者。正脈云。諸緣者前六轉識也。楞",
    "X16n0308_001:0037c09": "伽云。藏識海常住。境界風所動。種種諸識浪。騰躍",
    "X16n0308_001:0037c10": "而轉生。是知前六皆此識海。所生諸浪。但前六能",
    "X16n0308_001:0037c11": "徧緣一切。而獨於本生識海。自緣不及。如眼所起",
    "X16n0308_001:0037c12": "見。能徧見一切。而自不見眼。故云緣所遺者。縱使",
    "X16n0308_001:0037c13": "悟時。須一念不生。方能默契。六識若動。體即隱矣。",
    "X16n0308_001:0037c14": "故學人不捨緣心。畢竟如生盲不見性也。(愚謂。前六轉識。",
    "X16n0308_001:0037c15": "六字應是七字。如八識頌云。淵深七浪境為風。則七識皆是識海中浪也。且彼疏亦自問云。唯識何言七",
    "X16n0308_001:0037c16": "緣第八見分為我。答。偈云。隨緣執我量為非。既是非量。豈真能緣。此以第七緣八。不合緣所遺者。故為此",
    "X16n0308_001:0037c17": "問。若既唯約前六。則此問無從。或交師意是而筆誤耳。智者詳之)然此本是真心。",
    "X16n0308_001:0037c18": "而眾生不知。今已分明指其為菩提涅槃元清淨",
    "X16n0308_001:0037c19": "體。至下阿難猶未敢認。如云我雖識此見性無還。",
    "X16n0308_001:0037c20": "云何得知是我真性。又云見必我真。我今身心復",
    "X16n0308_001:0037c21": "是何物。所謂把手相牽行不得也。○由諸下顯過。",
    "X16n0308_001:0037c22": "良以阿難不能捨妄。全由迷真。故如來於示真本",
    "X16n0308_001:0037c23": "後。特顯其過。過在遺真之故。故曰由諸眾生。遺此",
    "X16n0308_001:0037c24": "本明。行猶歷也。謂六根各歷自所緣境。如眼見色",
    "X16n0308_001:0038a01": "耳聞聲等。無時暫歇。故曰終日行也。見色不知能",
    "X16n0308_001:0038a02": "見者誰。聞聲不知能聞者誰等。故曰而不自覺。既",
    "X16n0308_001:0038a03": "不覺真。必至妄認緣塵。起惑造業。隨業受報。故曰",
    "X16n0308_001:0038a04": "枉入諸趣。諸趣即是六道。謂生而趣此。死而趣彼。",
    "X16n0308_001:0038a05": "如旋火輪無休息故。枉謂自屈。言眾生本具菩提",
    "X16n0308_001:0038a06": "涅槃元清淨體。而乃流入諸趣。豈非自屈乎哉。葢",
    "X16n0308_001:0038a07": "深警之也。普示二本竟。",
    "X16n0308_001:0038a08": "二直呵非心二。一阿難依舊遺認。二如來痛呵",
    "X16n0308_001:0038a09": "非心。初二。一依舊遺真。二依舊認妄。初二",
    "X16n0308_001:0038a10": "一乍驗似領。二再勘實迷。初。",
    "X16n0308_001:0038a11": "阿難。汝今欲知奢摩他路願出生死今復問汝。○即",
    "X16n0308_001:0038a12": "時如來舉金色臂。屈五輪指語阿難言。汝今見不。阿",
    "X16n0308_001:0038a13": "難言見。",
    "X16n0308_001:0038a14": "初將問預示。意謂汝若不求奢摩他路。則是甘受",
    "X16n0308_001:0038a15": "生死。無庸問矣。據汝今者所請。是欲知奢摩他路。",
    "X16n0308_001:0038a16": "依之願出生死。但此事大非草草。今復問汝。汝宜",
    "X16n0308_001:0038a17": "悉之。○即時下作相驗問。佛身金色。其臂亦然。千",
    "X16n0308_001:0038a18": "輻輪相。指端俱有。即時舉屈者。先以相驗。若不循",
    "X16n0308_001:0038a19": "塵流轉。自然從此見性。故溫陵云。金拳舉處。直下",
    "X16n0308_001:0038a20": "要識本明。天龍一指。竊比此耳。語言見不者。既驗",
    "X16n0308_001:0038a21": "復問。令其無所假飾。所謂放過即不可也。阿難言",
    "X16n0308_001:0038a22": "見者。見中迷悟雙關。迷則見塵。悟則見性。科為似",
    "X16n0308_001:0038a23": "領者以此。二再勘實迷。",
    "X16n0308_001:0038a24": "佛言。汝何所見。阿難言。我見如來舉臂屈指為光明",
    "X16n0308_001:0038b01": "拳耀我心目。○佛言。汝將誰見。阿難言。我與大眾同",
    "X16n0308_001:0038b02": "將眼見。",
    "X16n0308_001:0038b03": "初勘定循塵。因上來阿難答見。塵性未分。故復問",
    "X16n0308_001:0038b04": "以汝何所見。其意以見性者必能忘塵。見塵者自",
    "X16n0308_001:0038b05": "然迷性也。答以見拳。足見循塵。且言耀我心目。更",
    "X16n0308_001:0038b06": "是流轉。所謂依稀似曲纔堪聽。又被風吹別調中",
    "X16n0308_001:0038b07": "也。○佛言下。勘定迷見。明知阿難不悟。未便放捨。",
    "X16n0308_001:0038b08": "仍復親切提持。故問以汝將誰見。誰字最宜珍重。",
    "X16n0308_001:0038b09": "肘後具符者自能薦取。阿難不悟見性。依舊認見",
    "X16n0308_001:0038b10": "為眼。但前云見是其眼。已被佛破。若唯言我者。恐",
    "X16n0308_001:0038b11": "見呵斥。故曰與眾同將。所謂臨坑拉伴者阿難是",
    "X16n0308_001:0038b12": "矣。正脈義云。此上有三審試。太煞叮嚀。一問見不。",
    "X16n0308_001:0038b13": "二問見何。三問誰見。而阿難初答能見。次答見拳。",
    "X16n0308_001:0038b14": "末答眼見。如來可謂重重顯示。阿難可謂頭頭錯",
    "X16n0308_001:0038b15": "過矣。依舊遺真竟。二依舊認妄。",
    "X16n0308_001:0038b16": "佛告阿難。汝今答我如來屈指為光明拳。耀汝心目。",
    "X16n0308_001:0038b17": "汝目可見。以何為心當我拳耀。○阿難言。如來現今",
    "X16n0308_001:0038b18": "徵心所在。而我以心推窮尋逐即能推者我將為心。",
    "X16n0308_001:0038b19": "初牒答縱見徵心。屈指為拳。光耀心目。是前阿難",
    "X16n0308_001:0038b20": "答佛之語。今欲就此徵心。故言汝今答我等以牒",
    "X16n0308_001:0038b21": "之也。唯目本不能見。因其引眾同計。暫以縱許。故",
    "X16n0308_001:0038b22": "曰汝目可見。至下盲燈二喻。終顯其謬。當猶對也。",
    "X16n0308_001:0038b23": "重徵對境之識。故曰以何為心。當我拳耀。然如來",
    "X16n0308_001:0038b24": "於密示科中。已知阿難認取思惟為心。今復重徵",
    "X16n0308_001:0038c01": "者。以屢施破斥。將謂有所移耳。○阿難下。答以能",
    "X16n0308_001:0038c02": "推即是。徵心所在。即指前來密示七徵。應徵察思",
    "X16n0308_001:0038c03": "曰推。計盡再搜曰窮。反復義路曰尋。七處跟究曰",
    "X16n0308_001:0038c04": "逐。然正當推窮尋逐之時。似有心相。且覺現前得",
    "X16n0308_001:0038c05": "力。便爾誤認。不知生死過患。正在乎此。故溫陵云。",
    "X16n0308_001:0038c06": "塵相未除。依舊認賊為子。去指見性。良有以也。阿",
    "X16n0308_001:0038c07": "難依舊遺認竟。二如來痛呵非心。",
    "X16n0308_001:0038c08": "佛言。咄。阿難。此非汝心。○阿難矍然避座合掌起立",
    "X16n0308_001:0038c09": "白佛。此非我心當名何等。○佛告阿難。此是前塵虗",
    "X16n0308_001:0038c10": "妄相想惑汝真性。○由汝無始至於今生認賊為子。",
    "X16n0308_001:0038c11": "失汝元常故受輪轉。",
    "X16n0308_001:0038c12": "初振喝直斥。咄。振威痛喝也。臨濟一喝具四義。一",
    "X16n0308_001:0038c13": "如金剛王寶劒。今則斬除妄本。即金剛劒也。二如",
    "X16n0308_001:0038c14": "踞地師子。今則驚散狐疑。即師子吼也。三如探竿",
    "X16n0308_001:0038c15": "影草。今則試聞遮解。(試探聞性。遮障解路)即探竿影草也。四",
    "X16n0308_001:0038c16": "不作一喝用。今則隨心薦取。即不作一喝用也。座",
    "X16n0308_001:0038c17": "有知音。自應吐舌。而又呼名示以非心者。因其耳",
    "X16n0308_001:0038c18": "尚未聾。帶累世尊墮老婆禪也。○阿難下。驚索名",
    "X16n0308_001:0038c19": "目。矍然者。驚愕貌。正脈云。經久自恃。唯知有此。一",
    "X16n0308_001:0038c20": "旦奪之。無有不驚者矣。避離也。離座者。恐懼不安",
    "X16n0308_001:0038c21": "之貌。無可如何。唯有待教。故合掌起立。合掌者。待",
    "X16n0308_001:0038c22": "教之意。起立者。白佛之儀。白佛者。反以質索。索以",
    "X16n0308_001:0038c23": "此非我心。當名何等者。以阿難雖聞非心。猶未悟",
    "X16n0308_001:0038c24": "妄。無所稱謂。恐落斷滅故。○佛告下。指以妄名。前",
    "X16n0308_001:0039a01": "塵色聲等。性境也。虗妄相法塵獨影境也。想有二",
    "X16n0308_001:0039a02": "釋。一通指六識。以前五識。對性境起。第六識。對獨",
    "X16n0308_001:0039a03": "影境起。故合云前塵及虗妄相上之想。同為妄本。",
    "X16n0308_001:0039a04": "破則俱破。二唯指第六。以第六意識。是前塵落謝",
    "X16n0308_001:0039a05": "虗妄影相上所起之想。正顯境且至虗。意識豈實",
    "X16n0308_001:0039a06": "有哉。一向遺真。皆由認此。故云惑汝真性。○由汝",
    "X16n0308_001:0039a07": "下。出其過患。亦是釋上惑真之義。如來意謂。我言",
    "X16n0308_001:0039a08": "惑汝真性者。由汝於無始來。至於今生。以妄作真。",
    "X16n0308_001:0039a09": "猶如認賊為子。其禍患可勝言哉。然如來以賊喻",
    "X16n0308_001:0039a10": "妄心者。以能損法財。滅功德故。以子喻真心者。以",
    "X16n0308_001:0039a11": "能持性德。續佛果故。既唯認妄。必至遺真。故云失",
    "X16n0308_001:0039a12": "汝元常。元常者即真心對彼妄心無常立名。正脈",
    "X16n0308_001:0039a13": "云。失元常者。如人既認賊為子。更不求覓真子矣。",
    "X16n0308_001:0039a14": "受輪轉者。元常之心既失。無常之心益熾。起惑造",
    "X16n0308_001:0039a15": "業。六道往復。如人真子既失。賊子益縱。必至家私",
    "X16n0308_001:0039a16": "蕩盡。馳騁求食。知此者。當預為辯之。不受其惑。則",
    "X16n0308_001:0039a17": "輪轉息。而元常立矣。顯呵妄識非心竟。",
    "X16n0308_001:0039a18": "三推破妄識無體(上已聲正其罪。此乃斬其首級。族其餘黨)三。一阿",
    "X16n0308_001:0039a19": "難驚怖求示。二如來示有推無。三會眾知非無辯。",
    "X16n0308_001:0039a20": "初二。一歷述得力。二怖無求開。初二。一",
    "X16n0308_001:0039a21": "已往由心。二例知將來。初。",
    "X16n0308_001:0039a22": "阿難白佛言。世尊。我佛寵弟。心愛佛故令我出家。",
    "X16n0308_001:0039a23": "寵者重愛義。前云我是如來最小之弟。因小見寵。",
    "X16n0308_001:0039a24": "亦常情也。心愛佛故。令我出家者。見佛相好。知非",
    "X16n0308_001:0039b01": "欲生故愛。願得佛身。厭家思修故出。又出家義含",
    "X16n0308_001:0039b02": "供佛。以現為侍者故。觀下何獨句可知。",
    "X16n0308_001:0039b03": "二例知將來。",
    "X16n0308_001:0039b04": "我心何獨供養如來。乃至徧歷恒沙國土承事諸佛",
    "X16n0308_001:0039b05": "及善知識。發大勇猛行諸一切難行法事皆用此心。",
    "X16n0308_001:0039b06": "○縱令謗法永退善根亦因此心。",
    "X16n0308_001:0039b07": "初作善由心。意謂我言心愛佛故。令我出家。是出",
    "X16n0308_001:0039b08": "家唯用此心。出家後。為侍供佛。例此可知。此且約",
    "X16n0308_001:0039b09": "已往言之。若從此迴小向大。我心何獨供養如來",
    "X16n0308_001:0039b10": "一佛。或更供多佛。乃至徧歷恒沙國土。親承供事",
    "X16n0308_001:0039b11": "一切諸佛。亦用此心。不唯供佛。或有具正知見。兼",
    "X16n0308_001:0039b12": "大智識者。亦必親承供事。又不唯親承供事。仍復",
    "X16n0308_001:0039b13": "於彼諸佛及善知識所。披精進鎧。發大勇猛。立堅",
    "X16n0308_001:0039b14": "固志。上求下化。於諸一切難行法事。周徧修行。一",
    "X16n0308_001:0039b15": "一皆用此心。設離此心。則無所能為矣。○縱令下。",
    "X16n0308_001:0039b16": "作惡由心。縱令者。必無之事。而設言之也。意謂我",
    "X16n0308_001:0039b17": "今只是不敢謗法。縱令被呵生瞋。從此不信佛法。",
    "X16n0308_001:0039b18": "反生誹謗。因而退失善根。墮一闡提。亦因此心所",
    "X16n0308_001:0039b19": "使。是知此心功魁罪首。既得力於已往。知必需乎",
    "X16n0308_001:0039b20": "將來。呵為非心。詎能忘情。因歷歷敘述。希將有以",
    "X16n0308_001:0039b21": "教我矣。歷述得力竟。二怖無求開。",
    "X16n0308_001:0039b22": "若此發明不是心者。○我乃無心同諸土木。離此覺",
    "X16n0308_001:0039b23": "知更無所有。○云何如來說此非心。我實驚怖兼此",
    "X16n0308_001:0039b24": "大眾無不疑惑。○惟垂大悲。開示未悟。",
    "X16n0308_001:0039c01": "初按定佛語。若此者指前呵示而言。如來既呵其",
    "X16n0308_001:0039c02": "非。又斥為虗妄相想。皆發明不是心義。○我乃下",
    "X16n0308_001:0039c03": "自申怖由意。謂功魁罪首。唯是此心。已往將來。勢",
    "X16n0308_001:0039c04": "所必用。此既非是。而我乃成無心之人。人若無心。",
    "X16n0308_001:0039c05": "自應同諸土木。以離此覺知。更無所有故。○云何",
    "X16n0308_001:0039c06": "下正述驚怖。云何說非者。怪如來所說不宜。我實",
    "X16n0308_001:0039c07": "驚怖者。明自己聞之失措。兼此大眾者。仍指小乘",
    "X16n0308_001:0039c08": "一類。以彼唯以六識建立染淨根本。乍聞非心。無",
    "X16n0308_001:0039c09": "不疑惑。○末二句結請開示。驚疑不安。殊屬可愍。",
    "X16n0308_001:0039c10": "故惟冀垂大悲心。未悟有二。一者未悟此識。何故",
    "X16n0308_001:0039c11": "不得名心。二者未悟離此。何得不同土木。為釋自",
    "X16n0308_001:0039c12": "怖。及決眾疑。故求佛開示。至下安慰示有。正開示",
    "X16n0308_001:0039c13": "不同土木。驚怖釋焉。對塵推無。正開示不得名心。",
    "X16n0308_001:0039c14": "疑惑決矣。阿難驚怖求示竟。二如來示有推無",
    "X16n0308_001:0039c15": "二。一安慰示有。二就塵推無。初二。一摩頂",
    "X16n0308_001:0039c16": "引說惟心。二況顯真心有體。初。",
    "X16n0308_001:0039c17": "爾時世尊。開示阿難及諸大眾欲令心入無生法忍。",
    "X16n0308_001:0039c18": "○於師子座摩阿難頂而告之言。如來常說諸法所",
    "X16n0308_001:0039c19": "生唯心所現。○一切因果世界微塵因心成體。",
    "X16n0308_001:0039c20": "初經家敘意。開示阿難者。以驚怖故。及諸大眾者。",
    "X16n0308_001:0039c21": "以疑惑故欲令句原佛開示本意。言阿難等。向以",
    "X16n0308_001:0039c22": "識心分別。妄見生滅。今開示無體。令其離於分別。",
    "X16n0308_001:0039c23": "則入無生忍矣。華嚴云。無生忍者。不見有少法生。",
    "X16n0308_001:0039c24": "仁王云。一切法空。得無生忍。又忍者信也。謂深信",
    "X16n0308_001:0040a01": "諸法無生義故。○於師下摩頂為說。師子座者。製",
    "X16n0308_001:0040a02": "座像師。或不必像。但以師名座。表說法無畏義故。",
    "X16n0308_001:0040a03": "以其驚怖。故摩頂相告。示安慰意也。三界唯心。萬",
    "X16n0308_001:0040a04": "法惟識。是佛教之大宗。故云常說。灌頂云。諸法者。",
    "X16n0308_001:0040a05": "略唯色心二種。所生者。所以得生也。所以得生。不",
    "X16n0308_001:0040a06": "離藏識。故曰惟心所現。楞伽云。心亦是唯心。非心",
    "X16n0308_001:0040a07": "亦心起。解深密云。諸識所緣。唯心所現。下文亦云。",
    "X16n0308_001:0040a08": "色心諸緣。及心所使。諸所緣法。唯心所現。足證常",
    "X16n0308_001:0040a09": "說。○一切下據說以斷。謂據常所說。斷定因心。成",
    "X16n0308_001:0040a10": "體義故。一切因果。約正報言。有二釋。一聖凡各有",
    "X16n0308_001:0040a11": "因果。二從劣向勝。前因後果。世界微塵。約依報言。",
    "X16n0308_001:0040a12": "亦因果義。以聚塵為因。成界為果。如是皆依藏識",
    "X16n0308_001:0040a13": "所現。意顯心必不無。至下自見。故曰因心成體。摩",
    "X16n0308_001:0040a14": "頂引說惟心竟。二況顯真心有體。",
    "X16n0308_001:0040a15": "阿難。若諸世界一切所有其中乃至草葉縷結。詰其",
    "X16n0308_001:0040a16": "根元咸有體性。縱令虗空亦有名貌。○何況清淨妙",
    "X16n0308_001:0040a17": "淨明心。性一切心而自無體。",
    "X16n0308_001:0040a18": "初舉諸有體。若諸者統舉現前諸法。於中有總有",
    "X16n0308_001:0040a19": "別。總惟世界。別則一切所有。其中者一切所有之",
    "X16n0308_001:0040a20": "中。兼顯微該巨細言。乃至者超略之詞。言顯者巨",
    "X16n0308_001:0040a21": "者。固自有體。乃至最微最細。如草之一葉。縷之一",
    "X16n0308_001:0040a22": "結。若詰其根本元始。咸有體性可據。如葉以草為",
    "X16n0308_001:0040a23": "體。結以縷為性故。然此猶屬有色有礙。縱令無色",
    "X16n0308_001:0040a24": "之虗。無礙之空。亦有狀之可名。相之可貌。以虗空",
    "X16n0308_001:0040b01": "即名。蒼翠即貌故。○何況下況顯真心。此中清淨。",
    "X16n0308_001:0040b02": "即指下帶妄所示之見。以性本無染故。妙淨即指",
    "X16n0308_001:0040b03": "下剖妄所出之真。以離染獨妙故。清淨故。在纏不",
    "X16n0308_001:0040b04": "昏。妙淨故。出障圓明。故總號明心。性徧四科七大",
    "X16n0308_001:0040b05": "而為如來藏體。故又名性一切心。統為一真心也。",
    "X16n0308_001:0040b06": "如此之心。豈當無體。取例況顯。令易發明。言葉結",
    "X16n0308_001:0040b07": "尚有體性。虗空且具名貌。如何比況。反說真心而",
    "X16n0308_001:0040b08": "自無體。葢深怪阿難不應作是說故。安慰示有竟",
    "X16n0308_001:0040b09": "二就塵推無三。一據理應有全性。二就塵驗其",
    "X16n0308_001:0040b10": "虗偽。三教以微細推審。初。",
    "X16n0308_001:0040b11": "若汝執恡分別覺觀所了知性必為心者。○此心即",
    "X16n0308_001:0040b12": "應離諸一切色香味觸諸塵事業別有全性。",
    "X16n0308_001:0040b13": "初按定所執。執謂堅執舊見。恡謂慳恡不捨。分別",
    "X16n0308_001:0040b14": "覺觀等。正所執所恡之心。分別者。對境起念。覺觀",
    "X16n0308_001:0040b15": "者。內守幽閑。至下驗偽中自見。灌頂云。粗心初念",
    "X16n0308_001:0040b16": "名覺。細心後念名觀。所了知性者。謂正當分別覺",
    "X16n0308_001:0040b17": "觀時所有能了知性也。然此性全是識心。正屬妄",
    "X16n0308_001:0040b18": "本。而阿難堅執不捨。認為是心。如來將欲施破。故",
    "X16n0308_001:0040b19": "先按定。如文中曰若曰必皆按定意。○此心下就",
    "X16n0308_001:0040b20": "執以難。即應者據理論。謂上已況顯故。色香味觸。",
    "X16n0308_001:0040b21": "略舉四塵。餘有聲法二塵。總以諸塵該之。事業者。",
    "X16n0308_001:0040b22": "世間所作。初營曰事。既辦為業。言世間所作事業",
    "X16n0308_001:0040b23": "皆依塵成。能所合論。故云諸塵事業。對此分別覺",
    "X16n0308_001:0040b24": "觀。方顯所了知性。須臾有離。了知便虧。豈能別有",
    "X16n0308_001:0040c01": "全性。乃故意為難。二就塵驗其虗偽。",
    "X16n0308_001:0040c02": "如汝今者承聽我法。此則因聲而有分別。縱滅一切",
    "X16n0308_001:0040c03": "見聞覺知內守幽閒猶為法塵分別影事。",
    "X16n0308_001:0040c04": "如汝句指在現前。謂欲顯虗偽。指現前為驗故。承",
    "X16n0308_001:0040c05": "聽我法。因聲有別。例知瞻仰我相。因色有別。齅我",
    "X16n0308_001:0040c06": "爐烟。因香有別等。超略言之。故曰縱滅等也。見聞",
    "X16n0308_001:0040c07": "眼耳二識。鼻舌身三通名為覺。以同是合中知故。",
    "X16n0308_001:0040c08": "知即意識。此復有二。一明了識。與前五識俱時而",
    "X16n0308_001:0040c09": "起。亦名五俱意。緣境明了。親得法之自體。故以為",
    "X16n0308_001:0040c10": "名。二獨頭識。此復有三。一散位獨頭。緣獨影境。二",
    "X16n0308_001:0040c11": "夢中獨頭。緣夢中境。三定中獨頭。緣定中境。今云",
    "X16n0308_001:0040c12": "滅者。約定中言。以定中眼不觀色。耳不聽聲等。亦",
    "X16n0308_001:0040c13": "無散心及與夢想。則前五識與五俱意及散夢獨",
    "X16n0308_001:0040c14": "頭。一切皆悉不行。然縱能如此。亦非真滅。以猶有",
    "X16n0308_001:0040c15": "定中獨頭。守定中境。故曰內守幽閑。葢內守之心。",
    "X16n0308_001:0040c16": "即是定中獨頭。幽深閑靜。即是定中之境。定中之",
    "X16n0308_001:0040c17": "境。雖微細不離法塵。定中獨頭。即綿密亦屬分別。",
    "X16n0308_001:0040c18": "不唯分別。且屬影事。以離於法塵。即無體性故。",
    "X16n0308_001:0040c19": "三教以微細推審。",
    "X16n0308_001:0040c20": "我非勅汝執為非心。但汝於心微細揣摩若離前塵",
    "X16n0308_001:0040c21": "有分別性即真汝心。若分別性離塵無體。斯則前塵",
    "X16n0308_001:0040c22": "分別影事。",
    "X16n0308_001:0040c23": "勅強命也。如來意謂汝前執為是心。我雖重重破",
    "X16n0308_001:0040c24": "奪。亦非強命於汝。令汝轉執此為非心。但不可錯",
    "X16n0308_001:0041a01": "認。汝自於心微細揣摩。設若離塵有性。即真汝心。",
    "X16n0308_001:0041a02": "以真心必有體故。若如我上來所說。離塵無體。斯",
    "X16n0308_001:0041a03": "則依附前塵所起分別。乃屬虗妄影事。豈真心哉。",
    "X16n0308_001:0041a04": "如來示有推無竟。三會眾知非無辯。",
    "X16n0308_001:0041a05": "塵非常住。若變滅時此心則同龜毛兔角。則汝法身",
    "X16n0308_001:0041a06": "同於斷滅。其誰修證無生法忍。○即時阿難與諸大",
    "X16n0308_001:0041a07": "眾默然自失。",
    "X16n0308_001:0041a08": "初出過顯非。承上既屬影事。又惟依附前塵。執為",
    "X16n0308_001:0041a09": "是心。則有二過。一者塵是緣生。非常住法。設若緣",
    "X16n0308_001:0041a10": "盡變滅時。此心無所依附。則同龜毛兔角。化為烏",
    "X16n0308_001:0041a11": "有。此有名無體過也。二者心即法身。屬於性具。依",
    "X16n0308_001:0041a12": "之修習。證無生忍。屬於修得。心既無體。則法身同",
    "X16n0308_001:0041a13": "於斷滅。法忍憑誰修證。此性修俱失過也。○即時",
    "X16n0308_001:0041a14": "下知已無辯。即時者如來教以推審時也。微細揣",
    "X16n0308_001:0041a15": "摩。已知無體。又聞成過。情盡詞窮。阿難既爾。法會",
    "X16n0308_001:0041a16": "亦然。故云與諸大眾。既不知何者為真。又不敢依",
    "X16n0308_001:0041a17": "舊認妄。唯有默然。自覺兩失。觸藩之羊。可為譬也。",
    "X16n0308_001:0041a18": "總結備破三迷竟。三結斥誤認。",
    "X16n0308_001:0041a19": "佛告阿難。世間一切諸修學人現前雖成九次第定。",
    "X16n0308_001:0041a20": "不得漏盡成阿羅漢。皆由執此生死妄想誤為真實。",
    "X16n0308_001:0041a21": "○是故汝今雖得多聞不成聖果。",
    "X16n0308_001:0041a22": "初結斥大眾。世間學人。前三果也。三界未出。故稱",
    "X16n0308_001:0041a23": "世間。四果未證。故稱學人。現前者。從是進修。成次",
    "X16n0308_001:0041a24": "第定。第四果也。以前八(四禪四空)凡位所成。後一(滅盡定也。",
    "X16n0308_001:0041b01": "若但滅六識。名無心定。兼滅七識。名滅盡定。又偏厭受想。亦名滅受想定)聖位所成故。",
    "X16n0308_001:0041b02": "若論四果。於小乘法中。已為漏盡。即是羅漢。今云",
    "X16n0308_001:0041b03": "雖成不得等者。以向屬權許。理實未得。皆由執此",
    "X16n0308_001:0041b04": "等。乃出其未得之故。妄想即指六識。以是生死根",
    "X16n0308_001:0041b05": "本。故稱生死妄想。誤為真實者。不了識空。正由不",
    "X16n0308_001:0041b06": "了識空。雖成滅盡。不過如石壓草。似繩縛賊。縱能",
    "X16n0308_001:0041b07": "度百千劫。終有壞時。然滅定既非真實。所謂漏盡",
    "X16n0308_001:0041b08": "羅漢者。豈真實哉。○是故下結斥阿難。是故者承",
    "X16n0308_001:0041b09": "上羅漢非真言之。言羅漢深修滅定。漏盡尚屬權",
    "X16n0308_001:0041b10": "許。阿難唯事多聞。聖果豈是實證。故斥以雖得不",
    "X16n0308_001:0041b11": "成(問。正脈釋九定云。前八凡位所成。第九無漏聖位所成。今云不得漏盡成羅漢者。當知彼所謂無漏",
    "X16n0308_001:0041b12": "聖位者。乃一時權許耳。今疏亦云。向屬權許。理實未得。與交師為同為異。答。語雖似同。意實有異。葢正脈",
    "X16n0308_001:0041b13": "以五住究竟。方為漏盡。故深許長水以十地為漏盡。無可疑也。殊不知。若以五住究盡為漏盡者。唯佛一",
    "X16n0308_001:0041b14": "人。可當此名。故十號中。第二名阿羅訶。而訶字即漢字之變音。至等覺猶存生相。尚非漏盡。況十地乎。今",
    "X16n0308_001:0041b15": "之所釋但以妄心不除。斷總非真。若能達妄識本空。則一斷永斷。滅盡正當四果。多聞堪入聖流。所謂但",
    "X16n0308_001:0041b16": "去其病。不毀其身。此則與交師異耳)通結大科斥破所執妄心。以開",
    "X16n0308_001:0041b17": "奢摩他路竟。",
    "X16n0308_001:0041b18": "二顯示所遺真性令見如來藏體(正脈云。上科即是妄本。已破而",
    "X16n0308_001:0041b19": "不用矣。此科即是真本。正修必用。佛云。眾生遺此本明。故科名承用遺字。然而現具六根之中。遍為一切",
    "X16n0308_001:0041b20": "法體。故此科始從眼根開顯。以至四科七大也)三。一阿難捨妄求真。二",
    "X16n0308_001:0041b21": "如來極顯真體。三會眾同信空藏。初二。一悲",
    "X16n0308_001:0041b22": "感悔責。二知過請求。初。",
    "X16n0308_001:0041b23": "阿難聞已。重復悲淚。五體投地長跪合掌。而白佛言。",
    "X16n0308_001:0041b24": "自我從佛發心出家恃佛威神。常自思惟無勞我修。",
    "X16n0308_001:0041c01": "○將謂如來惠我三昧。不知身心本不相代。失我本",
    "X16n0308_001:0041c02": "心。○雖身出家心不入道。譬如窮子捨父逃逝。",
    "X16n0308_001:0041c03": "初悲前迷妄。阿難聞已者。聞如來備破三迷已竟",
    "X16n0308_001:0041c04": "也。中有所感。不覺悲泣流淚。對前淫室歸來。頂禮",
    "X16n0308_001:0041c05": "悲泣。故云重復。正脈云。凡深悟者。而後發悲。或悟",
    "X16n0308_001:0041c06": "妄而悲久苦。或悟真而悲久失。今是悟妄之悲。五",
    "X16n0308_001:0041c07": "體投地者。有所進求。應再拜故。長跪者。兩膝齊跽。",
    "X16n0308_001:0041c08": "合掌者。一心歸命。而白佛言者。備述迷遺。此上皆",
    "X16n0308_001:0041c09": "進求之儀耳。自我二句。從初敘起。顯打頭即錯也。",
    "X16n0308_001:0041c10": "佛之威德。能遮魔障。佛之神力。能資果證。己向蒙",
    "X16n0308_001:0041c11": "佛慈愛。故自以為恃。常自思惟者。思惟有佛。無勞",
    "X16n0308_001:0041c12": "我修者。加被即是。殊不知思惟即是妄想。不修終",
    "X16n0308_001:0041c13": "無實證。此正阿難迷妄。為妄所轉也。○將謂下悔",
    "X16n0308_001:0041c14": "現遺真。言當其思惟之時。將謂如來慈惠。施我三",
    "X16n0308_001:0041c15": "昧。自然道成。何勞自修為哉。此自追昔誤也。不知",
    "X16n0308_001:0041c16": "二字。反上將謂二字。言將謂如彼。不知竟不能也。",
    "X16n0308_001:0041c17": "身心句正明其不能之義。言佛與阿難。雖屬天倫。",
    "X16n0308_001:0041c18": "身心各異。身異故食不互飽。心異故智不互明。至",
    "X16n0308_001:0041c19": "於修因證果。豈能相代。此語亦今日方能言之。失",
    "X16n0308_001:0041c20": "我本心。有二釋。一者身心不相代。失我望佛慈惠",
    "X16n0308_001:0041c21": "之本心。此義於上似順。以上有將謂惠我之意故。",
    "X16n0308_001:0041c22": "二者三昧不能得。失我寂常妙明之本心。此義於",
    "X16n0308_001:0041c23": "下似合。以下有寂常妙明之請故。若按下捨父逃",
    "X16n0308_001:0041c24": "逝之喻。後義為正。○雖身下責當受輪。葢以失本",
    "X16n0308_001:0042a01": "心故。蓄聞成過。有剃髮染衣之相。無修因證果之",
    "X16n0308_001:0042a02": "實。故曰身雖出家。心不入道。不入道故。依舊輪轉。",
    "X16n0308_001:0042a03": "故向下以喻明之。窮子即阿難自喻。失三昧福。乏",
    "X16n0308_001:0042a04": "功德財。故以窮喻。幸唯佛性不斷。可以子稱。捨父",
    "X16n0308_001:0042a05": "即喻失心。逃逝即喻背道。以背道不入。枉受輪轉。",
    "X16n0308_001:0042a06": "如彼逃逝他國馳騁四方者無以異故。然阿難以",
    "X16n0308_001:0042a07": "如來為兄。且又依之出家。彼此身心。尚不相代。故",
    "X16n0308_001:0042a08": "正脈云。觀此則不知修行而但求加被者。可以知",
    "X16n0308_001:0042a09": "警矣。悲感悔責竟。二知過請求。",
    "X16n0308_001:0042a10": "今日乃知雖有多聞若不修行與不聞等。如人說食",
    "X16n0308_001:0042a11": "終不能飽。○世尊。我等今者二障所纏。良由不知寂",
    "X16n0308_001:0042a12": "常心性。○唯願如來哀愍窮露。發妙明心。開我道眼。",
    "X16n0308_001:0042a13": "初知聞無功。今日乃知者。因誤墮始知也。言阿難",
    "X16n0308_001:0042a14": "已向恃佛。專事多聞。將謂佛所說法。聞而能說即",
    "X16n0308_001:0042a15": "是。及乎登伽事起。乃知說丈不及行尺。少修勝似",
    "X16n0308_001:0042a16": "多聞。故云雖有多聞。不修與不聞等。阿難身受其",
    "X16n0308_001:0042a17": "誤。作如是說。尚恐好聞一類。未便革習。故次下仍",
    "X16n0308_001:0042a18": "以喻明。言如來法味。聞而能說。宛似說食。不修無",
    "X16n0308_001:0042a19": "功。聖果失望。何異不飽。蓮師彌陀疏云。話餅何益",
    "X16n0308_001:0042a20": "饑腸。亦是此意。夫阿難以多聞得名。且歷劫憶持",
    "X16n0308_001:0042a21": "妙嚴。尚曰若不修行。與不聞等。故正脈云。觀此則",
    "X16n0308_001:0042a22": "徒恃學問而不務實修者亦可以知警矣。○世尊",
    "X16n0308_001:0042a23": "下知障由迷。我等者自指同等一類。即就現前地",
    "X16n0308_001:0042a24": "位言之。故曰今者。二障者。唯識論云。一煩惱障。謂",
    "X16n0308_001:0042b01": "執徧計所執實我。薩迦耶見(即身見也)而為上首。百二",
    "X16n0308_001:0042b02": "十八根本煩惱及彼等流諸隨煩惱。此皆擾惱有",
    "X16n0308_001:0042b03": "情身心。能障涅槃。名煩惱障。二所知障。謂執徧計",
    "X16n0308_001:0042b04": "所執實法。薩迦耶見而為上首。見疑無明愛恚慢",
    "X16n0308_001:0042b05": "等。覆所知境無顛倒性。能障菩提。名所知障。又煩",
    "X16n0308_001:0042b06": "惱障亦名事障。續諸生死。所知障亦名理障。礙正",
    "X16n0308_001:0042b07": "知見。圓覺云。先除事障。未斷理障。但能悟入二乘",
    "X16n0308_001:0042b08": "境界。若事理障。已永斷滅。則入如來大圓覺海。又",
    "X16n0308_001:0042b09": "煩惱即界內見思。見謂分別起者。思乃任運起者。",
    "X16n0308_001:0042b10": "所知即界外塵沙無明。塵沙謂於外境不達唯心。",
    "X16n0308_001:0042b11": "遇事生執。無明謂於所修證不達性空。隨分起愛。",
    "X16n0308_001:0042b12": "又煩惱障即是我執。依我執起。能障我空理故。所",
    "X16n0308_001:0042b13": "知障即是法執。依法執起。能障法空理故。此時阿",
    "X16n0308_001:0042b14": "難方證初果。所知固是俱在。煩惱亦未全離。況不",
    "X16n0308_001:0042b15": "了識空。斷非真斷。故如來斥以不成聖果。而自己",
    "X16n0308_001:0042b16": "謂為二障所纏。然障不自起。纏非無因。故次下出",
    "X16n0308_001:0042b17": "其所由。良猶誠也。寂常心性。是其意中所求。葢自",
    "X16n0308_001:0042b18": "覺妄識搖動。生滅無常。想應別有寂常心性。誠由",
    "X16n0308_001:0042b19": "不知此性。方乃認彼妄識。執我執法。無由解脫。所",
    "X16n0308_001:0042b20": "謂二障所纏是也。○唯願下請求開發。其意以二",
    "X16n0308_001:0042b21": "障所纏無由解脫。乏功德財。離涅槃舍。故曰窮曰",
    "X16n0308_001:0042b22": "露。窮則修證無資。故求哀。露則輪轉無依。故求愍",
    "X16n0308_001:0042b23": "也。發謂啟發。妙明心者。二死不能繫。二障不能昏",
    "X16n0308_001:0042b24": "故。必求發此者。以不得此心。妄識難捨。奢摩無路",
    "X16n0308_001:0042c01": "可修。菩提涅槃無緣可證故。(問。上迷寂常。此發妙明。何緣迷發不相應",
    "X16n0308_001:0042c02": "耶。答。在迷屬本覺。既發成始覺。本覺惟寂惟常。始覺便妙便明。前後異稱。其實唯一心耳)開謂開",
    "X16n0308_001:0042c03": "通。道眼者。見道之眼。即是始覺。仍前妙明心也。妙",
    "X16n0308_001:0042c04": "明雖發。前途尚遙。稍有絲毫凝滯。便是道眼未通。",
    "X16n0308_001:0042c05": "故此求開。葢為由始覺而至究竟覺故。阿難捨妄",
    "X16n0308_001:0042c06": "求真竟。二如來極顯真體二。一現相密顯。二",
    "X16n0308_001:0042c07": "發言顯發。初二。一正為現相。二教以親領。",
    "X16n0308_001:0042c08": "初。",
    "X16n0308_001:0042c09": "即時如來從胸卍字湧出寶光。○其光晃昱有百千",
    "X16n0308_001:0042c10": "色。十方微塵普佛世界一時周徧。○徧灌十方所有",
    "X16n0308_001:0042c11": "寶剎諸如來頂。旋至阿難及諸大眾。",
    "X16n0308_001:0042c12": "初密顯全體俱現。如來胸前有紋。十字右旋。名萬",
    "X16n0308_001:0042c13": "德吉祥相。謂有此相者。必具萬德。為吉祥人故。因",
    "X16n0308_001:0042c14": "翻為萬。但翻音不翻字。以字是佛相。翻則失其相",
    "X16n0308_001:0042c15": "故。前從面門放光。表六根各局之性。此從胸前湧",
    "X16n0308_001:0042c16": "出。表藏性渾然之體。恒沙性德。悉皆具足。故又以",
    "X16n0308_001:0042c17": "卍字表之。○其光下密顯大用全彰。言其體既現。",
    "X16n0308_001:0042c18": "其用自顯。故以其光晃昱表之。晃昱者明耀義也。",
    "X16n0308_001:0042c19": "百千色者。表用隨緣變之義。用隨緣變。法法全彰。",
    "X16n0308_001:0042c20": "故又以塵界周徧表之。○徧灌下。密顯上合下同。",
    "X16n0308_001:0042c21": "寶剎者。名譯集云。剎摩。正音掣多羅。此翻土田。謂",
    "X16n0308_001:0042c22": "一佛化境也。是則仍指塵界。但從佛尊稱。名為寶",
    "X16n0308_001:0042c23": "剎。灌注也。徧灌佛頂者。表此用一現。上合佛界。所",
    "X16n0308_001:0042c24": "謂與諸如來同一慈力是也。旋者迴注義。至阿難",
    "X16n0308_001:0043a01": "及大眾者。表此用一現。不唯上合佛界。亦且下同",
    "X16n0308_001:0043a02": "眾生。所謂與諸眾生同一悲仰是也。據此。則藏性",
    "X16n0308_001:0043a03": "全體。圓通勝用。皆於一光處現矣。正為現相竟。",
    "X16n0308_001:0043a04": "二教以親領。",
    "X16n0308_001:0043a05": "告阿難言。吾今為汝建大法幢。亦令十方一切眾生",
    "X16n0308_001:0043a06": "獲妙微密性淨明心。得清淨眼。",
    "X16n0308_001:0043a07": "此科義有兩向。一指前令其現領。二許後教以預",
    "X16n0308_001:0043a08": "知。科依初義。應先明之。既已現相。又復告言者。恐",
    "X16n0308_001:0043a09": "密顯不薦。仍用顯教故。藏性全體。圓通勝用。即是",
    "X16n0308_001:0043a10": "大法。藏性顯而妄識摧。圓通立而邪行滅。故喻如",
    "X16n0308_001:0043a11": "幢。以幢有顯立摧滅義故。卍字流光。正為顯此體",
    "X16n0308_001:0043a12": "用。故云建也。法幢既建。流光則已。必令十方塵界",
    "X16n0308_001:0043a13": "一時周徧者應另有所表。故云亦令十方眾生(云",
    "X16n0308_001:0043a14": "云)。獲得也。妙等七字。即前所求心性。始本異稱迷",
    "X16n0308_001:0043a15": "悟同體曰妙。此心性合讚也。微密性淨明心。乃各",
    "X16n0308_001:0043a16": "別立名。性即本覺。無動搖生滅之相。故稱微密。即",
    "X16n0308_001:0043a17": "前寂常義也。心即始覺。有內瑩外照之功。故稱淨",
    "X16n0308_001:0043a18": "明。即前妙明義也。依此心性。起於觀照。觀智現前。",
    "X16n0308_001:0043a19": "明見心性。為清淨眼。即前道眼義也。是則阿難所",
    "X16n0308_001:0043a20": "求一光俱應。恐猶未明。此復明明告示。令其親領。",
    "X16n0308_001:0043a21": "若作許後釋者。義通奢摩盡處及三摩禪那之文。",
    "X16n0308_001:0043a22": "如吾今為汝等。許示奢摩他體。以建大法幢。即該",
    "X16n0308_001:0043a23": "三如來藏之全體大用。亦令十方等。許示奢摩他",
    "X16n0308_001:0043a24": "路。以微密淨明。即該近具根中。遠通萬法之妙真",
    "X16n0308_001:0043b01": "如性。得清淨眼者。許示三摩禪那。以三摩中從根",
    "X16n0308_001:0043b02": "入圓。禪那中中中流入。皆清淨眼也。佛音圓妙。或",
    "X16n0308_001:0043b03": "領前或佇後。一點水墨。兩處成龍。信有之矣。現相",
    "X16n0308_001:0043b04": "密顯竟。二發言顯發三。一就根性以指真心。",
    "X16n0308_001:0043b05": "二會四科而歸藏性。三融七大以拂情計。初(就根",
    "X16n0308_001:0043b06": "指心者。以此經最殊勝處。全在破識心而不用。取根性為因心。良以用識用根。乃權實兩教之所由分。如",
    "X16n0308_001:0043b07": "云以生滅為因心。如蒸沙作飯。以不生滅為因心。如依金作器。今阿難欲求無上菩提。故先就根指出。令",
    "X16n0308_001:0043b08": "其取為因心。則果地圓成。可希冀矣)二。一帶妄顯真。二剖妄出真。",
    "X16n0308_001:0043b09": "初(良以根中之性。其體即是阿賴耶識。真妄和合。非純真者。因阿難急欲捨妄求真。其如眾生位",
    "X16n0308_001:0043b10": "中。別無純真之心可指。若先言有妄。恐其不敢認取。姑且帶之。但唯顯其是真而已)十。一",
    "X16n0308_001:0043b11": "顯見是心。二顯見不動。三顯見不滅。四顯見不失。",
    "X16n0308_001:0043b12": "五顯見無還。六顯見不雜。七顯見無礙。八顯見不",
    "X16n0308_001:0043b13": "分。九顯見超情。十顯見離見。初(六根中性。雖同一精明。而就眾",
    "X16n0308_001:0043b14": "生位中。最便於領略者。無踰眼中見性。故唯從此顯發。餘可例知)三。一取例引",
    "X16n0308_001:0043b15": "發。二正與辯見。三結顯是心。初(欲辯見乃是心。無由發端。故取"
}