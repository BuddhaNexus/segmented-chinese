{
    "X62n1216_001:0879a02": "No. 1216-A",
    "X62n1216_001:0879a03": " 序",
    "X62n1216_001:0879a05": "[0879a05] 自世尊憫念&#x7FA3;生。隨機施化。於一切法中。求其至直",
    "X62n1216_001:0879a06": "捷至圓頓者。莫如念佛求生淨土。乃為長老舍利弗。",
    "X62n1216_001:0879a07": "說西方有世界名極樂。有佛號阿彌陀。因詳述其中。",
    "X62n1216_001:0879a08": "種種依正莊嚴。勸誘眾生。發願往生彼土。由是淨土",
    "X62n1216_001:0879a09": "之說興焉。晉太元時。高僧慧遠。結社廬山。與慧永慧",
    "X62n1216_001:0879a10": "持等。一十八人。同修淨土之業。而劉遺民為著發願",
    "X62n1216_001:0879a11": "文。王喬之等。復為念佛三昧詩。自是淨土之學。與禪",
    "X62n1216_001:0879a12": "宗並重。信從益眾。然諸賢念佛三昧詩。至今尚有流",
    "X62n1216_001:0879a13": "傳。余嘗讀其一二。不過云至哉之念。主心西極。而於",
    "X62n1216_001:0879a14": "佛說淨土法門。未能明白指示也。四明有沙門梵琦。",
    "X62n1216_001:0879a15": "著懷淨土詩七十七首。其中有云。釋迦設教在娑婆。",
    "X62n1216_001:0879a16": "無奈眾生濁惡何。欲向涅槃開祕藏。須從淨土指彌",
    "X62n1216_001:0879a17": "陀。庶幾指破迷津。高登覺岸矣。然其詩亦惟是泛言",
    "X62n1216_001:0879a18": "大意。切指工夫。乃今讀澹雲上人。淨土救生船。自為",
    "X62n1216_001:0879a19": "詩而自為注詩。凡四十八篇。每篇七言四句。而每篇",
    "X62n1216_001:0879a20": "之注。多或數千字。少亦數百字。發明三觀圓修之義。",
    "X62n1216_001:0879a21": "提唱事理一心之旨。推而至於執佛從心現。不信西",
    "X62n1216_001:0879a22": "方有佛。執佛西來。不信自心顯現。二端皆為邪見。正",
    "X62n1216_001:0879a23": "顯事理圓通。可謂深切著明。至詳至盡。而其歸本在",
    "X62n1216_001:0879a24": "信願行三門。使人知所入手。又諄諄於持戒之得。犯",
    "X62n1216_001:0879b01": "戒之失。勸孝戒淫。尤為切摯。循此以求淨域。真可以",
    "X62n1216_001:0879b02": "一葦杭之矣。余本鈍根。於西來大義一無所得。惟嘗",
    "X62n1216_001:0879b03": "注金剛經二卷。闡發即住即降伏之旨。頗與他解有",
    "X62n1216_001:0879b04": "殊。上人見而善之。以是詩索序。敬為誦晉支道林詩",
    "X62n1216_001:0879b05": "云。維謂冥津遐。一悟可以航。願與一切眾生沈淪五",
    "X62n1216_001:0879b06": "濁者。同登此大願船也。[0879b06] 光緒二十有二年太歲在柔",
    "X62n1216_001:0879b07": "兆涒灘夏六月德清曲園居士俞樾撰",
    "X62n1216_001:0879b09": "No. 1216-B",
    "X62n1216_001:0879b10": " 小敘",
    "X62n1216_001:0879b12": "[0879b12] 不肖愚下凡夫僧寬量。字源海。號澹雲。又號西舵。四",
    "X62n1216_001:0879b13": "明鄞縣。應氏子。賦性懶戇。幼棄詩書。及長矯。惡塵俗。",
    "X62n1216_001:0879b14": "不與世緣和合。惟慕清涼。懽喜跏趺默坐。邂逅有道",
    "X62n1216_001:0879b15": "之僧伽。咨詢無為之妙法。年滿二十。決志祝髮染衣。",
    "X62n1216_001:0879b16": "入空門而皈依佛海。受具於太白山天童名藍。皆繇",
    "X62n1216_001:0879b17": "宿樹正因。方能感斯勝報。自慶有幸。願我世世生生。",
    "X62n1216_001:0879b18": "博通儒典而出家為僧。了悟心宗而宏宣正法。咸令",
    "X62n1216_001:0879b19": "見者聞者。皆大懽喜。信受奉行。華嚴云。若令眾生生",
    "X62n1216_001:0879b20": "懽喜者。則令一切如來懽喜。何以故。諸佛如來以大",
    "X62n1216_001:0879b21": "悲心而為體故。因於眾生而起大悲。因於大悲生菩",
    "X62n1216_001:0879b22": "提心。因菩提心成等正覺。南海佛頂山分宗。蛟川慧",
    "X62n1216_001:0879b23": "寂道場。我",
    "X62n1216_001:0879b24": "先師覺照和尚。在昔之時。而嘗拈云。淨業正因。逮將",
    "X62n1216_001:0879c01": "沉沒。皆是懷寶迷邦。背真向偽。從其事者。紛如牛毛。",
    "X62n1216_001:0879c02": "具正見者。&#x5C20;若麟角。致令上慢之徒。輕忽吾佛之道。",
    "X62n1216_001:0879c03": "悲夫。去古時遙。法久成獘。正道湮微。邪法增熾。人多",
    "X62n1216_001:0879c04": "錯解。蹉入邪途。不思淨土一門。乃出輪迴之捷徑。其",
    "X62n1216_001:0879c05": "直如弦。其朗如日。奧旨在於經論之間。不遇明眼啟",
    "X62n1216_001:0879c06": "迪。猶若&#x7FA3;盲摸象。各說異端。從冥入冥。永纏邪見。可",
    "X62n1216_001:0879c07": "痛惜哉。其時也。(量)志慕宗乘。信而猶豫。再造天童。頂",
    "X62n1216_001:0879c08": "禮於",
    "X62n1216_001:0879c09": "廣昱和尚前。請益楞嚴七處徵心。而",
    "X62n1216_001:0879c10": "和尚。施以當頭一棒。(量)惘然。更施慈悲。反覆開示。然",
    "X62n1216_001:0879c11": "其語雖反覆。義不雷重。憫我恩深。誨我無倦。嗣後",
    "X62n1216_001:0879c12": "和尚退院。隱&#x8FF9;東湖青山寺。執侍左右。始獲見地。迺",
    "X62n1216_001:0879c13": "往諸方參究。拈念佛是誰。參之既久。未能達無生之",
    "X62n1216_001:0879c14": "體。祇坐得清閒香。定中但覺輕安而已。一日&#x643A;&#x9262;來",
    "X62n1216_001:0879c15": "杭。至玉泉與精覺上人同居茅茨。嘗閱淨土經論。自",
    "X62n1216_001:0879c16": "今觀古。彼則鉅賢至聖。咸舒藻以為盟。此則覺德鴻",
    "X62n1216_001:0879c17": "儒。盡摛毫而作誓。自茲回向綿續。倡和相尋。誠道德",
    "X62n1216_001:0879c18": "之通衢。常樂之直濟也。是以恪遵",
    "X62n1216_001:0879c19": "師命。惟念六字真言。別無餘事。作半偈曰。山中專念",
    "X62n1216_001:0879c20": "佛。足不到人間。課佛之餘。常勤思惟。經義所明。諸大",
    "X62n1216_001:0879c21": "菩薩以無所得故。證入阿耨多羅三藐三菩提。後閱",
    "X62n1216_001:0879c22": "大智度論。方曉不捨者。諸法中皆有助道力故。不受",
    "X62n1216_001:0879c23": "者。皆法實相。畢竟空無所得故。如是則莊嚴門內萬",
    "X62n1216_001:0879c24": "行無虧。真如海中一毫不捨。得無所得故。履得一之",
    "X62n1216_001:0880a01": "旨。豁爾消疑。所以天得一以清。地得一以寧。人得一",
    "X62n1216_001:0880a02": "而道成。若得一萬邪滅矣。若得一萬事畢矣。寬量底",
    "X62n1216_001:0880a03": "下凡夫。窮陬晚學。罔通元義。素鄙空談。迴憶古人。當",
    "X62n1216_001:0880a04": "言而懼。發言而憂。念之及此。慚愧疊生。故我末法鈍",
    "X62n1216_001:0880a05": "根。惟崇一心念佛。是以重實而不重&#x8657;。貴行而不貴",
    "X62n1216_001:0880a06": "說。涉有而不住有。行空而不證空。從小善而積殊功。",
    "X62n1216_001:0880a07": "仗微因而成大果。靜溯圓頂具戒之後。理上未能相",
    "X62n1216_001:0880a08": "應之時。遂閱楞嚴各家注釋。復舍注釋。而靜中觀照",
    "X62n1216_001:0880a09": "經文。漸漸悟入。波水動靜之源。真妄&#x8657;實之理。距知",
    "X62n1216_001:0880a10": "大哉楞嚴。至哉妙用。為南閻浮提清淨音聞教體。不",
    "X62n1216_001:0880a11": "可得而思議者。其惟是經歟。普願後來行道之人。始",
    "X62n1216_001:0880a12": "窮楞嚴。而終歸於一心念佛。信願相資。決定得生淨",
    "X62n1216_001:0880a13": "土。還須嚴淨毗尼。莫貪兔角名聞。龜毛利養。是為最",
    "X62n1216_001:0880a14": "要。安居既久。玉泉重運土木。移白沙泉護國寺而住",
    "X62n1216_001:0880a15": "入夏。細閱永明宗鏡錄。唯心訣。心賦。萬善同歸等書。",
    "X62n1216_001:0880a16": "至縱然未明道眼。也須成就淨身。(量)豁然擊節云。此",
    "X62n1216_001:0880a17": "竟契末世行人因地。即作偈曰。三業皎潔淨身成。諸",
    "X62n1216_001:0880a18": "善回向資淨因。鈍根著相求菩提。堅信願行獲往生。",
    "X62n1216_001:0880a19": "嘗誦口中。繇斯信願彌堅。密密持名。轉第一義諦於",
    "X62n1216_001:0880a20": "口輪。喻如鐘之受杵。愈擊愈鳴。愈叩愈莫能掩。如風",
    "X62n1216_001:0880a21": "行空不窒塞。放去收來得自在。君不見。香象渡河步",
    "X62n1216_001:0880a22": "步截流。獅子踞地頻頻返擲。凡先後棲息養閒之處。",
    "X62n1216_001:0880a23": "每觸逆順愛憎之境。必以此一句佛號為前鋒。覆軍",
    "X62n1216_001:0880a24": "殺將。亦不知其幾矣。辛卯之夏。幻質失調。精神疲倦。",
    "X62n1216_001:0880b01": "於夢寐間。發現赤白蓮華。光明曄曄。&#x5010;然氣慡神清。",
    "X62n1216_001:0880b02": "一心念佛。密密不輟。甲午之秋。再移南山六通蘭若。",
    "X62n1216_001:0880b03": "影不出山。立願敬寫華嚴經。功圓回向。滋潤蓮根永",
    "X62n1216_001:0880b04": "固。於是頓忘膚見。既竭心思。得淨土詩凡四十八篇。",
    "X62n1216_001:0880b05": "廣搜博採。各種經論。於神會中。默相孚契。符合淨土",
    "X62n1216_001:0880b06": "者。&#x5F5A;纂注解。目之曰。淨土救生船。自謂舉六字而攝",
    "X62n1216_001:0880b07": "無邊教海。立一理而收無盡真詮。一一標宗。重重引",
    "X62n1216_001:0880b08": "證。普令眠雲立雪之人。棲心淨土。遂使究理探玄之",
    "X62n1216_001:0880b09": "者。盡入圓宗。故我普為&#x7FA3;靈。敬述茲集。仰憑佛眼。證",
    "X62n1216_001:0880b10": "此微誠。回向菩提。乞求加被。惟願法界眾生。乘此救",
    "X62n1216_001:0880b11": "生船。同出六道沉淪苦海。同遊四土九品果海。是知",
    "X62n1216_001:0880b12": "紫金臺上身登而本願非&#x8657;。白玉毫中神化而一心",
    "X62n1216_001:0880b13": "自慶。所願同見彌陀。同悟無生。同化含識。同證妙覺",
    "X62n1216_001:0880b14": "自恧福德俱薄。未可流通。時有徐孝廉蓮臣先生謂",
    "X62n1216_001:0880b15": "(量)曰。嘗聞藥無貴賤。啟病者良。法無精粗。救時為要。",
    "X62n1216_001:0880b16": "何故秘此不傳。上人於法有慳心乎。(量)默然無語。徐",
    "X62n1216_001:0880b17": "孝廉慫&#x6142;付諸梨棗。謂此四十八章。詳細詮注。遇明",
    "X62n1216_001:0880b18": "眼人。自知一片真實苦心。苟能枉者直之。邪者正之。",
    "X62n1216_001:0880b19": "疑者決之。迷者悟之。盡大地人。於一念中。同得念佛",
    "X62n1216_001:0880b20": "三昧。共證菩提。不亦偉歟。",
    "X62n1216_001:0880b21": "[0880b21] 光緒丙申歲仲春月丁丑日自序",
    "X62n1216_001:0880c02": "No. 1216-C",
    "X62n1216_001:0880c03": " 觀記",
    "X62n1216_001:0880c05": "[0880c05] 湖&#x6FF5;墓廬假息。屢辱枉顧。開我心胸。感佩無已。舉天",
    "X62n1216_001:0880c06": "下醉生夢死。顛倒沈溺於利欲之中。儒教既絕。佛法",
    "X62n1216_001:0880c07": "亦衰。僕求學儒者而不可得。求學佛者而得上人焉。",
    "X62n1216_001:0880c08": "今觀上人所著淨土救生船。洞徹佛性。甚盛甚盛。",
    "X62n1216_001:0880c09": "[0880c09] 光緒二十二年九月二十六日富陽夏震武記",
    "X62n1216_001:0880c11": "No. 1216-D",
    "X62n1216_001:0880c12": " 題詞",
    "X62n1216_001:0880c14": "[0880c14] 西來大義演詩篇。豈是尋常文字緣。淨域難求超度",
    "X62n1216_001:0880c15": "筏。婆心為設救生船。同游阿耨多羅地。自證&#x8657;靈不",
    "X62n1216_001:0880c16": "昧天。愧我鈍根難索解。老來猶是滯言詮。",
    "X62n1216_001:0880c17": "[0880c17] 丙申之冬十月既望曲園居士俞樾再題於南山右",
    "X62n1216_001:0880c18": "台仙館之歸真室時年七十有六",
    "X62n1216_001:0881a02": "No. 1216",
    "X62n1216_001:0881a03": "淨土救生船詩",
    "X62n1216_001:0881a05": "四明鄞東沙門 寬量源海 集",
    "X62n1216_001:0881a06": "[0881a06] 境緣順逆妄中邪。見地分明認本家。洞徹春風先及",
    "X62n1216_001:0881a07": "第。佛前受職記名華。",
    "X62n1216_001:0881a08": "[0881a08] 蘊素精神心最靈。宛然有佛寂惺惺。惺惺寂寂常光",
    "X62n1216_001:0881a09": "照。寂寂惺惺淨土寧。",
    "X62n1216_001:0881a10": "[0881a10] &#x7FA3;生瘦死入囚牢。立志挺身效昔豪。滯相著空皆過",
    "X62n1216_001:0881a11": "害。叮嚀反覆勸同袍。",
    "X62n1216_001:0881a12": "[0881a12] 念佛一心頓教門。無邊經義攝歸元。而今印合西飛",
    "X62n1216_001:0881a13": "日。先謝娑婆世所尊。",
    "X62n1216_001:0881a14": "[0881a14] 單方一味勝名醫。功效超&#x7FA3;宛若仙。定數分明相續",
    "X62n1216_001:0881a15": "念。彌陀是有救生船。",
    "X62n1216_001:0881a16": "[0881a16] 彌陀流出自心田。修道還須修德全。空有果然無妨",
    "X62n1216_001:0881a17": "閡。去來何用救生船。",
    "X62n1216_001:0881a18": "[0881a18] 梅花帶雪笑吟歌。莫絆娑婆五濁窠。慈父彌陀原自",
    "X62n1216_001:0881a19": "性。頻將四字憶心窩。",
    "X62n1216_001:0881a20": "[0881a20] 萬&#x5F5A;雖分一念刪。蓮宗微妙即元關。洪名念到無心",
    "X62n1216_001:0881a21": "處。三界橫超去復還。",
    "X62n1216_001:0881a22": "[0881a22] 七日執持心不亂。善根福德出乾坤。該羅四教行人",
    "X62n1216_001:0881a23": "妙。惟在當人一口吞。",
    "X62n1216_001:0881a24": "[0881a24] 魔佛境中莫妄謂。禪宗淨土兩相推。參禪原不立生",
    "X62n1216_001:0881b01": "佛。淨土圓成佛定來。",
    "X62n1216_001:0881b02": "[0881b02] 一句頂來一句隨。一聲連續一聲追。分明直指原無",
    "X62n1216_001:0881b03": "二。除&#x5374;彌陀更有誰。",
    "X62n1216_001:0881b04": "[0881b04] 生入無生生淨土。易行獨妙讚功多。但教一心能憶",
    "X62n1216_001:0881b05": "念。孩童呼母出娑婆。",
    "X62n1216_001:0881b06": "[0881b06] 一念圓彰四土嚴。無生國裏記名籤。厭忻捨取原無",
    "X62n1216_001:0881b07": "礙。佛語當機妙獨占。",
    "X62n1216_001:0881b08": "[0881b08] 信願行三如鼎足。往生標準正因緣。吾非獅兒從空",
    "X62n1216_001:0881b09": "透。真實方歸極樂天。",
    "X62n1216_001:0881b10": "[0881b10] 十方諸佛讚無窮。東土始宗謝遠公。蓮漏東林傳往",
    "X62n1216_001:0881b11": "事。而今希望舊家風。",
    "X62n1216_001:0881b12": "[0881b12] 具縛凡夫業障多。全憑四字轉心窩。慈悲慧日能除",
    "X62n1216_001:0881b13": "暗。得失居然在剎那。",
    "X62n1216_001:0881b14": "[0881b14] 吼石鞭屍上古傳。自心懵憧入傍偏。迷人不識邪魔",
    "X62n1216_001:0881b15": "惑。佛孔衰殘世運遷。",
    "X62n1216_001:0881b16": "[0881b16] 單提六字具三門。善導遺風千古存。專雜兩途須仔",
    "X62n1216_001:0881b17": "細。打成一片見慈尊。",
    "X62n1216_001:0881b18": "[0881b18] 名字僧家不是僧。經論教理學何曾。因循饕餮為能",
    "X62n1216_001:0881b19": "事。老死臨頭受戰兢。",
    "X62n1216_001:0881b20": "[0881b20] 尸羅嚴淨自操持。證入菩提戒為基。受者固多依者",
    "X62n1216_001:0881b21": "少。犯人地獄墮無疑。",
    "X62n1216_001:0881b22": "[0881b22] 從來婬泆罪如山。失&#x5374;人身萬劫難。穢語邪言須切",
    "X62n1216_001:0881b23": "戒。一生清淨自心安。",
    "X62n1216_001:0881b24": "[0881b24] 人間善事孝為先。割愛辭親最可憐。罔極深恩還未",
    "X62n1216_001:0881c01": "報。椿萱共渡救生船。",
    "X62n1216_001:0881c02": "[0881c02] 佛與眾生同體性。莫言食肉養精神。夭亡多病前因",
    "X62n1216_001:0881c03": "報。戒殺放生習至仁。",
    "X62n1216_001:0881c04": "[0881c04] 死生老病豈能期。十二因緣緣起時。早辦臨行歸去",
    "X62n1216_001:0881c05": "計。淨身口意植根基。",
    "X62n1216_001:0881c06": "[0881c06] 博學高閒與俗違。一心正念有神威。嚴身進道伽陀",
    "X62n1216_001:0881c07": "藥。依此修成彈指歸。",
    "X62n1216_001:0881c08": "[0881c08] 福慧原來宜兼修。祇須但向靜中求。慈心利物仁為",
    "X62n1216_001:0881c09": "本。結果還歸樂土游。",
    "X62n1216_001:0881c10": "[0881c10] 思專想寂發心華。一句當機達本家。七種勝因推念",
    "X62n1216_001:0881c11": "力。而今救取老丹霞。",
    "X62n1216_001:0881c12": "[0881c12] 彌陀願力妙無窮。歸命之人入化工。遊子還家重檢",
    "X62n1216_001:0881c13": "點。華開黃白與青紅。",
    "X62n1216_001:0881c14": "[0881c14] 願生彼國志堅強。念極而空達故鄉。動念即時生淨",
    "X62n1216_001:0881c15": "土。水清月現見心王。",
    "X62n1216_001:0881c16": "[0881c16] 應知龍樹論三觀。選優陀那樂可嘉。從此我心歸著",
    "X62n1216_001:0881c17": "處。他年報滿育蓮華。",
    "X62n1216_001:0881c18": "[0881c18] 此方濁世苦娑婆。彼土蓮邦快樂多。偏指境緣為較",
    "X62n1216_001:0881c19": "量。升沈美惡莫蹉跎。",
    "X62n1216_001:0881c20": "[0881c20] 念佛正信志不忘。&#x7FA3;經顯示放慈光。往生事跡如沙",
    "X62n1216_001:0881c21": "數。歷歷分明載典章。",
    "X62n1216_001:0881c22": "[0881c22] 五濁亂時喚奈何。釋迦說法振昏波。而今達本還鄉",
    "X62n1216_001:0881c23": "去。親見慈悲我佛陀。",
    "X62n1216_001:0881c24": "[0881c24] 淨土原來權實收。擬談權設昧珠淵。彌陀不異遮那",
    "X62n1216_001:0882a01": "體。萬里無雲月正圓。",
    "X62n1216_001:0882a02": "[0882a02] 就路還家盜殺盜。妄中念念顯真如。求生不乖無生",
    "X62n1216_001:0882a03": "法。生法全歸心卷舒。",
    "X62n1216_001:0882a04": "[0882a04] 壽量光明無等倫。圓融中道便相親。何須更覓安心",
    "X62n1216_001:0882a05": "法。事理同收念佛人。",
    "X62n1216_001:0882a06": "[0882a06] 不染塵勞志出&#x7FA3;。真機非友豈能聞。癡空妄說離名",
    "X62n1216_001:0882a07": "字。名字先鋒掃萬軍。",
    "X62n1216_001:0882a08": "[0882a08] 高聲念佛妙如何。無念之言歧路多。瓦礫真珠圓一",
    "X62n1216_001:0882a09": "悟。秋天明月照山河。",
    "X62n1216_001:0882a10": "[0882a10] 疑情掃盡絕三疑。裂破四關堅自持。未到命終先備",
    "X62n1216_001:0882a11": "死。有緣輔道念相資。",
    "X62n1216_001:0882a12": "[0882a12] 八功德水注華間。到此令人惑業刪。億劫輪迴生死",
    "X62n1216_001:0882a13": "脫。感應佛力有相關。",
    "X62n1216_001:0882a14": "[0882a14] 悟後方知正好修。列宗諸老語全周。圓人信口彌陀",
    "X62n1216_001:0882a15": "唱。扭轉溈山水牯牛。",
    "X62n1216_001:0882a16": "[0882a16] 聞道西方樂益多。舌輪微妙轉彌陀。念多念少須相",
    "X62n1216_001:0882a17": "契。字字分明仔細磨。",
    "X62n1216_001:0882a18": "[0882a18] 一句彌陀信口呼。一輪明月&#x668E;西湖。而今一著通消",
    "X62n1216_001:0882a19": "息。拍手高歌稱丈夫。",
    "X62n1216_001:0882a20": "[0882a20] 土淨方知生死空。了明心地獲圓通。質直中間無委",
    "X62n1216_001:0882a21": "曲。雙忘淨穢顯雙融。",
    "X62n1216_001:0882a22": "[0882a22] 淨土易生理現成。往生終不乖無生。度生證入無生",
    "X62n1216_001:0882a23": "忍。究究無生八地行。",
    "X62n1216_001:0882a24": "[0882a24] 古人痛策有三方。刻骨鏤肌誓不忘。百鍊千椎成鐵",
    "X62n1216_001:0882b01": "漢。堂堂得志駕慈航。",
    "X62n1216_001:0882b02": "[0882b02] 人人正好念彌陀。親切無如自琢磨。磨得本心如朗",
    "X62n1216_001:0882b03": "月。靈光托質藕華窩。",
    "X62n1216_001:0882b04": "[0882b04] 經文無字袈裟白。瀝血剖心願不捐。迴向菩提生淨"
}