{
    "T27n1545_084:0432b02": "阿毘達磨大毘婆沙論卷第八十",
    "T27n1545_084:0432b03": "四",
    "T27n1545_084:0432b05": "五百大阿羅漢等造",
    "T27n1545_084:0432b06": "三藏法師玄奘奉　詔譯",
    "T27n1545_084:0432b07": "結蘊第二中十門納息第四之十四",
    "T27n1545_084:0432b08": "云何空無邊處。品類足說。空無邊處總有二",
    "T27n1545_084:0432b09": "種。謂定及生。若生彼處無覆無記受想行",
    "T27n1545_084:0432b10": "識。如是總名空無邊處。乃至非想非非想處",
    "T27n1545_084:0432b11": "說亦如是。此中定者謂無色定。生者即說無",
    "T27n1545_084:0432b12": "色界生。若生彼處無覆無記受想行識。此言",
    "T27n1545_084:0432b13": "說彼四蘊異熟。契經中說。超諸色想滅有對",
    "T27n1545_084:0432b14": "想。不思惟種種想入無邊空。空無邊處。具",
    "T27n1545_084:0432b15": "足住。是名空無邊處。此中超諸色想者。謂",
    "T27n1545_084:0432b16": "超眼識相應想。問離初靜慮染時。已超此",
    "T27n1545_084:0432b17": "想。何故今說超諸色想耶。答過所依故。過",
    "T27n1545_084:0432b18": "有二種。一過自性。二過所依。離初靜慮染",
    "T27n1545_084:0432b19": "時。過彼自性說名為超。離第四靜慮染時",
    "T27n1545_084:0432b20": "過彼所依說名超彼。復次過現行故。過有",
    "T27n1545_084:0432b21": "二種。一者斷過。二者不現行過離初靜慮",
    "T27n1545_084:0432b22": "染時。斷諸色想說名為超。離第四靜慮",
    "T27n1545_084:0432b23": "染時。彼不現行說名超彼。復次過住處故。",
    "T27n1545_084:0432b24": "過有二種。一過欲貪。二過住處。離初靜慮",
    "T27n1545_084:0432b25": "染時。過彼欲貪說名為超。離第四靜慮染",
    "T27n1545_084:0432b26": "時。過彼住處說名超彼。復次若生第四靜",
    "T27n1545_084:0432b27": "慮。眼識引彼色貪現前故。離第四靜慮染",
    "T27n1545_084:0432b28": "時。亦說超諸色想。不復引起緣色貪故。",
    "T27n1545_084:0432b29": "滅有對想者。謂滅耳鼻舌身識相應想。問",
    "T27n1545_084:0432c01": "離欲界染時。已滅鼻舌識相應想。離初靜",
    "T27n1545_084:0432c02": "慮染時。已離耳身識相應想。何故今說滅",
    "T27n1545_084:0432c03": "有對想耶。答前諸答中隨其所應亦通",
    "T27n1545_084:0432c04": "此問。有餘師說瞋相應想名有對想。問離欲",
    "T27n1545_084:0432c05": "界染時。已滅一切瞋相應想。何故今說滅",
    "T27n1545_084:0432c06": "有對想耶。答過依處故。謂諸依處能起瞋",
    "T27n1545_084:0432c07": "想。今離第四靜慮染時。皆超過彼故名為",
    "T27n1545_084:0432c08": "滅。問何故不名滅諸色想超有對想。答亦",
    "T27n1545_084:0432c09": "應互說欲現異文令生愛樂。復次欲現",
    "T27n1545_084:0432c10": "二門。乃至廣說。不思惟種種想者。謂不現",
    "T27n1545_084:0432c11": "起第四靜慮意識相應諸雜亂想。問種種想",
    "T27n1545_084:0432c12": "者義何謂耶。答此想緣種種處差別相故。謂",
    "T27n1545_084:0432c13": "染污者緣十處差別相。不染污者緣十二處",
    "T27n1545_084:0432c14": "差別相。是故此想名種種想。問何故說不思",
    "T27n1545_084:0432c15": "惟種種想耶。答以種種想離第四靜慮染",
    "T27n1545_084:0432c16": "時。極作留難繫縛障礙如暴獄卒。故世尊",
    "T27n1545_084:0432c17": "說。離第四靜慮染時。不應思惟起種種想。",
    "T27n1545_084:0432c18": "如是便能速離此染入無邊空。空無邊處",
    "T27n1545_084:0432c19": "者。問此何故名空無邊處。為以自性。為以",
    "T27n1545_084:0432c20": "所緣。設爾何失。二俱有過。所以者何。若以",
    "T27n1545_084:0432c21": "自性。空無邊處以四蘊為自性不應名",
    "T27n1545_084:0432c22": "空。若以所緣空無邊處緣四聖諦及虛空",
    "T27n1545_084:0432c23": "非擇滅。云何但名空無邊處。答應作是說。",
    "T27n1545_084:0432c24": "此不以自性亦不以所緣。但以加行故",
    "T27n1545_084:0432c25": "名空無邊處。如施設論說以何加行修空",
    "T27n1545_084:0432c26": "無邊處定。由何加行入空無邊處定。謂初",
    "T27n1545_084:0432c27": "業者先應思惟牆上樹上崖上舍上等諸虛",
    "T27n1545_084:0432c28": "空相。取此相已假想勝解。觀察照了無邊",
    "T27n1545_084:0432c29": "空相。以先思惟無邊空相。而修加行。展轉",
    "T27n1545_084:0433a01": "引起初無色定故。說此名空無邊處。復次",
    "T27n1545_084:0433a02": "法爾初遠離色地名空無邊處。復次法爾初",
    "T27n1545_084:0433a03": "解脫色地名空無邊處。謂瑜伽師先攀上",
    "T27n1545_084:0433a04": "色地離下色地染。若離第四靜慮染時。攀",
    "T27n1545_084:0433a05": "空無邊處四蘊而離第四靜慮染。先緣上",
    "T27n1545_084:0433a06": "地作虛空想。後方引起離下染道。如人上",
    "T27n1545_084:0433a07": "樹先攀上枝而捨下枝。若至樹端更無上",
    "T27n1545_084:0433a08": "枝而可攀故但起空想。復次依等流故說",
    "T27n1545_084:0433a09": "此定名空無邊處。謂瑜伽師從此定出必",
    "T27n1545_084:0433a10": "起相似空想現前。曾聞苾芻出此定已。便",
    "T27n1545_084:0433a11": "舉兩手捫摸虛空。有見問言。汝何所覓。",
    "T27n1545_084:0433a12": "苾芻答曰。我覓自身。彼言。汝身即在床上。",
    "T27n1545_084:0433a13": "如何餘處更覓自身。故從此出起虛空想。",
    "T27n1545_084:0433a14": "此想即是前定等流。具足住者。謂得獲成就",
    "T27n1545_084:0433a15": "空無邊處善四蘊。於得獲成就說具足住",
    "T27n1545_084:0433a16": "聲。是故名為空無邊處。",
    "T27n1545_084:0433a17": "云何識無邊處。如契經說。超一切空無邊",
    "T27n1545_084:0433a18": "處入無邊識。識無邊處。具足住。是名識無",
    "T27n1545_084:0433a19": "邊處。問此何故名識無邊處。為以自性。為",
    "T27n1545_084:0433a20": "以所緣。設爾何失。二俱有過。所以者何。若",
    "T27n1545_084:0433a21": "以自性識無邊處以四蘊為自性。不應但",
    "T27n1545_084:0433a22": "名識無邊處。若以所緣識無邊處緣四聖",
    "T27n1545_084:0433a23": "諦及虛空非擇滅亦不應但名識無邊處。",
    "T27n1545_084:0433a24": "答應作是說。此不以自性。亦不以所緣。",
    "T27n1545_084:0433a25": "但以加行名識無邊處。如施設論說。以何",
    "T27n1545_084:0433a26": "加行修識無邊處定。由何加行入識無邊",
    "T27n1545_084:0433a27": "處定謂初業者。先應思惟清淨眼等六種識",
    "T27n1545_084:0433a28": "相。取此相已假想勝解。觀察照了無邊識",
    "T27n1545_084:0433a29": "相。以先思惟無邊識相而修加行。展轉引",
    "T27n1545_084:0433b01": "起第二無色定故。說此名識無邊處。復次",
    "T27n1545_084:0433b02": "依等流故說此定名識無邊處。謂瑜伽師",
    "T27n1545_084:0433b03": "從此定出必起相似識相現前。謂於識相",
    "T27n1545_084:0433b04": "歡悅而住。具足住者。謂得獲成就識無邊",
    "T27n1545_084:0433b05": "處善四蘊。於得獲成就說具足住聲。是故",
    "T27n1545_084:0433b06": "名為識無邊處。",
    "T27n1545_084:0433b07": "云何無所有處。如契經說。超一切識無邊",
    "T27n1545_084:0433b08": "處。入無所有無所有處具足住。是名無所有",
    "T27n1545_084:0433b09": "處。問此何故名無所有處。答此中無我無",
    "T27n1545_084:0433b10": "我所故。問一切地中無我我所。何獨此名",
    "T27n1545_084:0433b11": "無所有處。答無有餘地能令我執及我所",
    "T27n1545_084:0433b12": "執。羸劣穿薄勢力減少如此地者。故此獨",
    "T27n1545_084:0433b13": "名無所有處。復次此地無有真實常恒不變",
    "T27n1545_084:0433b14": "易法。損伏常見勝諸餘地。故此獨名無所",
    "T27n1545_084:0433b15": "有處。復次此地無有所趣所歸屋舍室宅",
    "T27n1545_084:0433b16": "能為救護。摧伏憍慢懈怠放逸勝諸餘地。",
    "T27n1545_084:0433b17": "故此獨名無所有處。復次此地中無無邊行",
    "T27n1545_084:0433b18": "相初捨彼相。故此獨名無所有處。尊者世",
    "T27n1545_084:0433b19": "友作如是說。於此定中無能所攝行相轉",
    "T27n1545_084:0433b20": "故。如說非我有處有時有所屬物。亦無處",
    "T27n1545_084:0433b21": "時物屬我者。故此獨名無所有處。具足住",
    "T27n1545_084:0433b22": "者。謂得獲成就無所有處善四蘊。於得獲",
    "T27n1545_084:0433b23": "成就說具足住聲。是故說名無所有處。問",
    "T27n1545_084:0433b24": "佛何故說無所有處獨名捨耶。答捨謂聖道",
    "T27n1545_084:0433b25": "能盡捨故。有聖道地此最為後故於此地",
    "T27n1545_084:0433b26": "獨立捨名。尊者世友作如是說。此地近捨",
    "T27n1545_084:0433b27": "假想勝解無邊行相。麁觀解故獨立捨名。大",
    "T27n1545_084:0433b28": "德說曰。此地棄捨作意功用無邊行相心心",
    "T27n1545_084:0433b29": "所法。無功用住故獨名捨。",
    "T27n1545_084:0433c01": "云何非想非非想處。如契經說。超一切無所",
    "T27n1545_084:0433c02": "有處。入非想非非想處具足住。是名非想非",
    "T27n1545_084:0433c03": "非想處。問此何故名非想非非想處。答此地",
    "T27n1545_084:0433c04": "中無明了想相。亦無無想相故名非想非",
    "T27n1545_084:0433c05": "非想處。無明了想相者。非如七地有想定",
    "T27n1545_084:0433c06": "故。亦無無想相者。非如無想及滅定故。",
    "T27n1545_084:0433c07": "由此地想闇鈍羸劣。不明了不決定故名非",
    "T27n1545_084:0433c08": "想非非想處。具足住者。謂得獲成就非想非",
    "T27n1545_084:0433c09": "非想處善四蘊。於得獲成就說具足住聲。",
    "T27n1545_084:0433c10": "是故名為非想非非想處。",
    "T27n1545_084:0433c11": "問欲界非想非非想處。何緣無有無漏道耶",
    "T27n1545_084:0433c12": "答非由器故。謂彼二地非無漏道所依。",
    "T27n1545_084:0433c13": "由器故無漏道二地中無。復次斷有根故。",
    "T27n1545_084:0433c14": "謂彼二地是有根本。諸無漏道斷有根本。故",
    "T27n1545_084:0433c15": "無漏道二地中無。復次斷二邊故。謂彼二地",
    "T27n1545_084:0433c16": "是下上邊。諸無漏道能斷二邊住於中道",
    "T27n1545_084:0433c17": "故彼地無。復次欲界無定亦非修地非離",
    "T27n1545_084:0433c18": "染地。有頂闇鈍不決似疑。諸無漏道必依定",
    "T27n1545_084:0433c19": "界修離染地明利決定故二地無。復次欲界",
    "T27n1545_084:0433c20": "地中掉舉增上。有頂地中寂止增上。非無漏",
    "T27n1545_084:0433c21": "道所依止處。",
    "T27n1545_084:0433c22": "問何故世尊於無色定皆說超言。靜慮不",
    "T27n1545_084:0433c23": "爾。答佛於靜慮亦說超言。如世尊告隖陀",
    "T27n1545_084:0433c24": "夷言。苾芻離欲惡不善法有尋有伺。離生喜",
    "T27n1545_084:0433c25": "樂入初靜慮具足而住。我說是火亦是所斷",
    "T27n1545_084:0433c26": "亦是應超。乃至第四靜慮亦爾。問唯一經",
    "T27n1545_084:0433c27": "說靜慮應超。餘經皆說無色是超。此有何",
    "T27n1545_084:0433c28": "意。答靜慮中有種種異相不相似法。故不說",
    "T27n1545_084:0433c29": "超。無色不爾。故獨說超。復次靜慮中有異",
    "T27n1545_084:0434a01": "相諸根異相諸受及有異相心心所法。故不",
    "T27n1545_084:0434a02": "說超。無色不爾。故獨說超。復次靜慮中有",
    "T27n1545_084:0434a03": "多種功德多種勝利。故不說。超無色不爾。",
    "T27n1545_084:0434a04": "故獨說超。復次靜慮麁顯明了現見。故不說",
    "T27n1545_084:0434a05": "超。無色細隱不明了不現見。故獨說超。復",
    "T27n1545_084:0434a06": "次靜慮遍緣自上下地。故不說超。無色唯",
    "T27n1545_084:0434a07": "能緣自上地。故獨說超。復次以諸靜慮與",
    "T27n1545_084:0434a08": "上下地雖不死生而有往來。謂神通力從",
    "T27n1545_084:0434a09": "下往上從上來下。故不說超無色地中無",
    "T27n1545_084:0434a10": "如是義。故獨說超。復次以諸靜慮與上下",
    "T27n1545_084:0434a11": "地中有交雜。下地中有上地現前。上地中有",
    "T27n1545_084:0434a12": "下地現前。既有交雜。故不說超。無色地中",
    "T27n1545_084:0434a13": "無如是義。故獨說超。復次生上靜慮起下",
    "T27n1545_084:0434a14": "地法。如諸識身變化心等。故不說超。生上",
    "T27n1545_084:0434a15": "無色必不起下諸有漏法。故獨說超。復次",
    "T27n1545_084:0434a16": "生上靜慮有下地法得常隨轉。如變化心",
    "T27n1545_084:0434a17": "等。故不說超。生上無色必無下地諸有漏",
    "T27n1545_084:0434a18": "法得隨轉義。故獨說超。由如是等種種因",
    "T27n1545_084:0434a19": "緣。佛於無色說有超言。靜慮不爾。",
    "T27n1545_084:0434a20": "如契經說。空無邊處二萬劫壽。識無邊處四",
    "T27n1545_084:0434a21": "萬劫壽。無所有處六萬劫壽。非想非非想處",
    "T27n1545_084:0434a22": "八萬劫壽。問何故無色壽量有倍增者。有增",
    "T27n1545_084:0434a23": "半者。有增少分者耶。答如異熟因有爾所",
    "T27n1545_084:0434a24": "力。還受爾所異熟果故。復次空識無邊處",
    "T27n1545_084:0434a25": "有無邊行相亦有餘行相。謂空無邊處無邊",
    "T27n1545_084:0434a26": "行相招萬劫壽。餘行相亦招萬劫壽。識無邊",
    "T27n1545_084:0434a27": "處無邊行相招二萬劫壽。餘行相亦招二萬",
    "T27n1545_084:0434a28": "劫壽。此上更無無邊行相。唯有餘行相。故",
    "T27n1545_084:0434a29": "彼壽量不倍增下。然無所有處別有摧伏我",
    "T27n1545_084:0434b01": "我所等。勝善觀行異於餘地。由彼善招二",
    "T27n1545_084:0434b02": "萬劫壽。故餘行相所招壽量亦倍倍增。復次",
    "T27n1545_084:0434b03": "空識無邊處有奢摩他毘鉢舍那。謂空無邊",
    "T27n1545_084:0434b04": "處奢摩他招萬劫壽。毘鉢舍那亦招萬劫壽。",
    "T27n1545_084:0434b05": "識無邊處奢摩他招二萬劫壽。毘鉢舍那亦",
    "T27n1545_084:0434b06": "招二萬劫壽。此上無勝毘鉢舍那。唯有奢",
    "T27n1545_084:0434b07": "摩他。故彼壽量不倍增下。餘如前說。復次",
    "T27n1545_084:0434b08": "四無色地皆無多種功德法故。一一等有二",
    "T27n1545_084:0434b09": "萬劫壽。上三無色離下地染。有少多故倍",
    "T27n1545_084:0434b10": "倍增壽。謂識無邊處已離下一無色地染招",
    "T27n1545_084:0434b11": "二萬劫壽并本二萬為四萬劫。無所有處已",
    "T27n1545_084:0434b12": "離下二無色地染。招四萬劫壽并本二萬",
    "T27n1545_084:0434b13": "為六萬劫。非想非非想處已離下三無色地",
    "T27n1545_084:0434b14": "染。招六萬劫壽并本二萬為八萬劫。",
    "T27n1545_084:0434b15": "八解脫者。一有色觀諸色解脫。二內無色想",
    "T27n1545_084:0434b16": "觀外色解脫。三淨解脫身作證具足住。四超",
    "T27n1545_084:0434b17": "諸色想滅有對想。不思惟種種想入無邊",
    "T27n1545_084:0434b18": "空。空無邊處具足住解脫。五超一切空無邊",
    "T27n1545_084:0434b19": "處入無邊識。識無邊處具足住解脫。六超",
    "T27n1545_084:0434b20": "一切識無邊處。入無所有無所有處具足住",
    "T27n1545_084:0434b21": "解脫。七超一切無所有處。入非想非非想",
    "T27n1545_084:0434b22": "處。具足住解脫。八超一切非想非非想處。",
    "T27n1545_084:0434b23": "入想受滅身作證具足住解脫。問此八解脫",
    "T27n1545_084:0434b24": "自性是何。答初三解脫以無貪善根為自",
    "T27n1545_084:0434b25": "性。皆對治貪。故若兼取相應隨轉。則欲界者",
    "T27n1545_084:0434b26": "以四蘊為自性。色界者以五蘊為自性。四",
    "T27n1545_084:0434b27": "無色處解脫皆以四蘊為自性。想受滅解",
    "T27n1545_084:0434b28": "脫。以不相應行蘊為自性。如是名為解脫",
    "T27n1545_084:0434b29": "自性。我物自體相分本性。已說自性。所以今",
    "T27n1545_084:0434c01": "當說問何故名解脫。解脫是何義。答棄背義",
    "T27n1545_084:0434c02": "是解脫義。問若棄背故名解脫者。何等解脫",
    "T27n1545_084:0434c03": "棄背何心。答初二解脫棄背色貪心。第三解",
    "T27n1545_084:0434c04": "脫棄背不淨觀心。四無色處解脫各自棄背",
    "T27n1545_084:0434c05": "次下地心。想受滅解脫棄背一切有所緣心。",
    "T27n1545_084:0434c06": "故棄背義是解脫義。尊者世友作如是說。心",
    "T27n1545_084:0434c07": "於煩惱解脫清淨。故名解脫。大德說曰。由",
    "T27n1545_084:0434c08": "勝解力而得解脫。故名解脫。脇尊者言。有",
    "T27n1545_084:0434c09": "所背捨故名解脫。",
    "T27n1545_084:0434c10": "此八解脫。界者初三解脫是色界。前三無色",
    "T27n1545_084:0434c11": "處解脫。有漏者是無色界。無漏者是不繫。後",
    "T27n1545_084:0434c12": "二解脫是無色界。地者初二解脫在初二靜",
    "T27n1545_084:0434c13": "慮及未至定靜慮中間。餘地亦有相似善根。",
    "T27n1545_084:0434c14": "而不立為初二解脫。所以者何。欲界散亂棄",
    "T27n1545_084:0434c15": "背力劣。故不建立初二解脫。棄背欲界及",
    "T27n1545_084:0434c16": "初靜慮識身所引緣色貪心。故初二靜慮立",
    "T27n1545_084:0434c17": "初二不淨解脫。第二第三靜慮無識身所引",
    "T27n1545_084:0434c18": "緣色貪心故。第三第四靜慮不立初二不淨",
    "T27n1545_084:0434c19": "解脫第三解脫在第四靜慮。下地亦有相似",
    "T27n1545_084:0434c20": "善根。而不立為第三解脫。所以者何。立淨",
    "T27n1545_084:0434c21": "解脫為欲棄背不淨觀心。若在下地為不",
    "T27n1545_084:0434c22": "淨觀力所摧伏。不廣不明故不建立。第三靜",
    "T27n1545_084:0434c23": "慮雖無初二不淨解脫。而為勝樂所迷亂",
    "T27n1545_084:0434c24": "故。不廣不明故不建立。第四解脫在空無邊",
    "T27n1545_084:0434c25": "處。",
    "T27n1545_084:0434c26": "問於此地中何法是解脫。何法非解脫。答",
    "T27n1545_084:0434c27": "離第四靜慮染諸加行道。九無間道八解脫",
    "T27n1545_084:0434c28": "道。及生得善等非解脫。餘有為善是解脫。第",
    "T27n1545_084:0434c29": "五解脫在識無邊處。",
    "T27n1545_084:0435a01": "問於此地中何法是解脫。何法非解脫。答",
    "T27n1545_084:0435a02": "離空無邊處染諸加行道。九無間道八解脫",
    "T27n1545_084:0435a03": "道。及生得善等非解脫。餘有為善是解脫。第",
    "T27n1545_084:0435a04": "六解脫在無所有處。問於此地中何法是解",
    "T27n1545_084:0435a05": "脫。何法非解脫。答離識無邊處染諸加行",
    "T27n1545_084:0435a06": "道。九無間道八解脫道。及生得善等非解脫。",
    "T27n1545_084:0435a07": "餘有為善是解脫。第七解脫在非想非非想",
    "T27n1545_084:0435a08": "處。問於此地中何法是解脫。何法非解脫。",
    "T27n1545_084:0435a09": "答離無所有處染諸加行道。九無間道八解",
    "T27n1545_084:0435a10": "脫道。及生得善等非解脫。餘有為善是解脫。",
    "T27n1545_084:0435a11": "想受滅解脫在非想非非想處。所依者。初三",
    "T27n1545_084:0435a12": "解脫依欲界身起。想受滅解脫依欲色界",
    "T27n1545_084:0435a13": "身起。餘四解脫依三界身起。行相者。初二",
    "T27n1545_084:0435a14": "解脫作不淨行相。第三解脫作淨行相。四無",
    "T27n1545_084:0435a15": "色處解脫作十六行相。或餘行相。想受滅",
    "T27n1545_084:0435a16": "解脫不作行相。所緣者。初三解脫緣欲界色",
    "T27n1545_084:0435a17": "處。第四解脫緣四無色。及彼因彼滅一切類",
    "T27n1545_084:0435a18": "智品。若四無色及類智品。非擇滅并虛空。若",
    "T27n1545_084:0435a19": "謂一物。若謂多物一切皆緣。第五解脫緣",
    "T27n1545_084:0435a20": "後三無色。及彼因彼滅一切類智品。若後三",
    "T27n1545_084:0435a21": "無色及類智品。非擇滅并虛空。若謂一物。若",
    "T27n1545_084:0435a22": "謂多物。一切皆緣。第六解脫緣後二無色。",
    "T27n1545_084:0435a23": "及彼因彼滅一切類智品。若後二無色及類",
    "T27n1545_084:0435a24": "智品。非擇滅并虛空。若謂一物。若謂多物。",
    "T27n1545_084:0435a25": "一切皆緣。第七解脫緣非想非非想處。及彼",
    "T27n1545_084:0435a26": "因彼滅一切類智品。若非想非非想處及類",
    "T27n1545_084:0435a27": "智品。非擇滅并虛空。若謂一物。若謂多物。",
    "T27n1545_084:0435a28": "一切皆緣想受滅解脫無所緣。有作是說。",
    "T27n1545_084:0435a29": "空無邊處解脫亦緣第四靜慮非擇滅。餘所",
    "T27n1545_084:0435b01": "緣如前說。乃至非想非非想處解脫。亦緣無",
    "T27n1545_084:0435b02": "所有處非擇滅。餘所緣如前說。念住者。初三",
    "T27n1545_084:0435b03": "解脫身念住俱。四無色處解脫四念住俱。想",
    "T27n1545_084:0435b04": "受滅解脫若依自性相雜念住。應言非念住",
    "T27n1545_084:0435b05": "俱。若依所緣念住應言是法念住。智者初",
    "T27n1545_084:0435b06": "三解脫世俗智俱。前三無色處解脫六智俱。",
    "T27n1545_084:0435b07": "謂苦集滅道智類智世俗智。非想非非想解",
    "T27n1545_084:0435b08": "脫世俗智俱。想受滅解脫不與智俱。三摩",
    "T27n1545_084:0435b09": "地者。初三及後二解脫非三摩地俱。前三無",
    "T27n1545_084:0435b10": "色處解脫三三摩地俱。或非三摩地俱。根相",
    "T27n1545_084:0435b11": "應者。初二解脫喜捨根相應想受滅解脫非",
    "T27n1545_084:0435b12": "根相應。餘五解脫皆捨根相應。三世者。皆通",
    "T27n1545_084:0435b13": "三世緣。三世者。初三解脫過去緣過去。現",
    "T27n1545_084:0435b14": "在緣現在。未來若生法緣未來。若不生法",
    "T27n1545_084:0435b15": "緣三世。四無色處解脫。緣三世及離世。想",
    "T27n1545_084:0435b16": "受滅解脫無所緣。善不善無記者。皆唯是",
    "T27n1545_084:0435b17": "善。緣善不善無記者。初三解脫緣三種。四",
    "T27n1545_084:0435b18": "無色處解脫唯緣善無記。想受滅解脫無",
    "T27n1545_084:0435b19": "所緣。三界繫及不繫者。初三解脫唯色界",
    "T27n1545_084:0435b20": "繫。後二解脫唯無色界繫。前三無色處解",
    "T27n1545_084:0435b21": "脫。有漏者。無色界繫。無漏者。是不繫。緣三",
    "T27n1545_084:0435b22": "界繫及不繫者。初三解脫唯緣欲界繫。四",
    "T27n1545_084:0435b23": "無色處解脫緣無色界繫及不繫。想受滅解",
    "T27n1545_084:0435b24": "脫無所緣。學無學非學非無學者。初三及後",
    "T27n1545_084:0435b25": "二解脫。唯非學非無學。前三無色處解脫",
    "T27n1545_084:0435b26": "通三種緣。學無學非學非無學者。初三解脫",
    "T27n1545_084:0435b27": "唯緣非學非無學。四無色處解脫緣三種。",
    "T27n1545_084:0435b28": "想受滅解脫無所緣。見所斷修所斷非所斷",
    "T27n1545_084:0435b29": "者。初三及後二解脫唯修所斷。前三無色處",
    "T27n1545_084:0435c01": "解脫。有漏者。修所斷。無漏者。非所斷。緣見",
    "T27n1545_084:0435c02": "所斷修所斷非所斷者。初三解脫唯緣修",
    "T27n1545_084:0435c03": "所斷。四無色處解脫緣三種。想受滅解脫無",
    "T27n1545_084:0435c04": "所緣。緣名緣義者。初三解脫唯緣義。四無",
    "T27n1545_084:0435c05": "色處解脫。若謂無色界。亦有名者彼說通",
    "T27n1545_084:0435c06": "緣名義。若謂無色界。無名者彼說唯緣義",
    "T27n1545_084:0435c07": "想受滅解脫。無所緣緣自相續他相續非相",
    "T27n1545_084:0435c08": "續者。初解脫緣自他相續。第二第三解脫。",
    "T27n1545_084:0435c09": "有說。唯他相續。有說通緣自他相續。四無",
    "T27n1545_084:0435c10": "色處解脫緣三種。想受滅解脫無所緣。加行",
    "T27n1545_084:0435c11": "得離染得者。想受滅解脫唯加行得。餘七解",
    "T27n1545_084:0435c12": "脫亦加行得。亦離染得。離染得者。初靜慮地",
    "T27n1545_084:0435c13": "解脫離欲界染時得。乃至非想非非想處解",
    "T27n1545_084:0435c14": "脫。離無所有處染時得。彼後由加行現在",
    "T27n1545_084:0435c15": "前。加行得者由加行故得。亦由加行故現",
    "T27n1545_084:0435c16": "在前。聲聞或由中加行。或由上加行。獨覺",
    "T27n1545_084:0435c17": "由下加行。佛不由加行得及現前。曾得未",
    "T27n1545_084:0435c18": "曾得者。想受滅解脫唯未曾得。餘七解脫",
    "T27n1545_084:0435c19": "通曾得未曾得。謂諸聖者及內法異生皆通",
    "T27n1545_084:0435c20": "曾得及未曾得。外法異生唯是曾得",
    "T27n1545_084:0435c21": "如是已說解脫總相。一一別相今應廣說。",
    "T27n1545_084:0435c22": "有色觀諸色是初解脫。有色者。謂有內各",
    "T27n1545_084:0435c23": "別色想未離未捨未除。觀諸色者。謂為離",
    "T27n1545_084:0435c24": "捨除內各別色想。由勝解作意觀外諸色。",
    "T27n1545_084:0435c25": "若青瘀若膿爛若膖脹若骨鎖。是初解脫者。",
    "T27n1545_084:0435c26": "初謂名數次第在初。或入此定次第在初",
    "T27n1545_084:0435c27": "解脫。謂入此定時所有善色受想行識總名",
    "T27n1545_084:0435c28": "解脫。內無色想觀外色是第二解脫。內無色",
    "T27n1545_084:0435c29": "想者。謂內各別色想已離已捨已除。觀外色",
    "T27n1545_084:0436a01": "者。謂不為離捨除內各別色想。而由勝解",
    "T27n1545_084:0436a02": "作意觀外諸色。若青瘀等廣說如前。第二",
    "T27n1545_084:0436a03": "及解脫亦如前說。問為觀外色時有內無",
    "T27n1545_084:0436a04": "色想。為觀外色時無內無色想耶。設爾何",
    "T27n1545_084:0436a05": "失二俱有過。所以者何。若觀外色時有內",
    "T27n1545_084:0436a06": "無色想者。云何一心不作二解。若作二",
    "T27n1545_084:0436a07": "解應有二。體一心二體與理相違。若觀外",
    "T27n1545_084:0436a08": "色時無內無色想者。此中所說當云何通",
    "T27n1545_084:0436a09": "謂內無色想觀外色是第二解脫。答應作",
    "T27n1545_084:0436a10": "是說。若觀外色時無內無色想。問若爾。善",
    "T27n1545_084:0436a11": "通前所設難此中所說當云何通。答依觀",
    "T27n1545_084:0436a12": "行者期心說故。謂觀行者先作期心。我若於",
    "T27n1545_084:0436a13": "內無色想時應觀外色。世尊依彼故作是",
    "T27n1545_084:0436a14": "說。內無色想觀外色。復次依觀行者先起分",
    "T27n1545_084:0436a15": "別修行說故。謂觀行者先作如是分別",
    "T27n1545_084:0436a16": "修行。我若於內無色想時應觀外色。故",
    "T27n1545_084:0436a17": "作是說。復次此中文句依義准說。謂若內",
    "T27n1545_084:0436a18": "無色想時義准必應觀外諸色。若觀外色",
    "T27n1545_084:0436a19": "時義准必應內無色想。復次此中文句兼加",
    "T27n1545_084:0436a20": "行善根說。內無色想者說加行善根。觀外",
    "T27n1545_084:0436a21": "色者說究竟善根。復次內無色想者約所",
    "T27n1545_084:0436a22": "依說觀外色者約所緣說。淨解脫身作證",
    "T27n1545_084:0436a23": "具足住是第三解脫。問此淨解脫為即有色",
    "T27n1545_084:0436a24": "觀諸色。為即內無色想觀外色耶。若即有色",
    "T27n1545_084:0436a25": "觀諸色者。此與初解脫有何差別。若即內",
    "T27n1545_084:0436a26": "無色想觀外色者。此與第二解脫有何差",
    "T27n1545_084:0436a27": "別。答應作是說。此淨解脫即內無色想觀",
    "T27n1545_084:0436a28": "外色。問若爾。此與第二解脫有何差別。答",
    "T27n1545_084:0436a29": "名即差別。謂彼名第二。此名第三。復次地",
    "T27n1545_084:0436b01": "亦有差別。謂彼在初二靜慮。此在第四靜",
    "T27n1545_084:0436b02": "慮。復次相續亦有差別。謂第二解脫通依內",
    "T27n1545_084:0436b03": "外道相續。淨解脫唯依內道相續。復次第",
    "T27n1545_084:0436b04": "二解脫作不淨行相。淨解脫作淨行相。復次",
    "T27n1545_084:0436b05": "第二解脫對治色貪。淨解脫對治不淨觀。復",
    "T27n1545_084:0436b06": "次第二解脫少加行少功用得。淨解脫多加",
    "T27n1545_084:0436b07": "行多功用得。復次第二解脫自性明淨所緣",
    "T27n1545_084:0436b08": "不明淨。自性勝妙所緣非勝妙。淨解脫自性",
    "T27n1545_084:0436b09": "所緣。俱明淨俱勝妙。是謂第二第三差別。問",
    "T27n1545_084:0436b10": "修觀行者何故修此淨解脫耶。答欲試善",
    "T27n1545_084:0436b11": "根滿未滿故。謂觀行者作是念言。雖觀不",
    "T27n1545_084:0436b12": "淨相不起煩惱。而未知善根為成滿不。",
    "T27n1545_084:0436b13": "若觀淨相煩惱不生。乃知善根已得成滿",
    "T27n1545_084:0436b14": "故觀淨相修淨解脫。復次修觀行者觀不",
    "T27n1545_084:0436b15": "淨相心沈慼故善品不增。為令善品更增",
    "T27n1545_084:0436b16": "進故。復觀淨相修淨解脫。如遊塚間數",
    "T27n1545_084:0436b17": "觀屍穢。心沈慼故善品不增。為令善品更",
    "T27n1545_084:0436b18": "增進故。觀妙園林流泉池沼。或遊城邑觀",
    "T27n1545_084:0436b19": "諸妙事令心欣悅能修勝善。此亦應然故",
    "T27n1545_084:0436b20": "觀淨相。復次修觀行者久觀不淨。心便樂",
    "T27n1545_084:0436b21": "著善品不增。為令善品得增進故。捨不",
    "T27n1545_084:0436b22": "淨觀修淨解脫。復次修觀行者欲顯自心",
    "T27n1545_084:0436b23": "堅牢不退。謂緣淨境煩惱不生況緣餘境。",
    "T27n1545_084:0436b24": "故觀淨相修淨解脫。復次修觀行者顯自",
    "T27n1545_084:0436b25": "善根有大勢力。謂緣淨境煩惱不生況緣",
    "T27n1545_084:0436b26": "餘境。故觀淨相修淨解脫。復次顯淨解",
    "T27n1545_084:0436b27": "脫非諸有情皆能修起。唯妙勝解樂淨天",
    "T27n1545_084:0436b28": "歿。來生人中乃能修起。故修行者修淨解",
    "T27n1545_084:0436b29": "脫。曾聞苾芻於日後分來詣佛所求好房",
    "T27n1545_084:0436c01": "舍佛勅阿難與好房舍。阿難受勅而授與",
    "T27n1545_084:0436c02": "之。彼苾芻言宜淨掃灑。懸繒幡蓋燒香散花。",
    "T27n1545_084:0436c03": "敷軟床褥安置好枕。我乃受之不爾不用。",
    "T27n1545_084:0436c04": "阿難於是具以白佛。佛言隨索皆應與之。",
    "T27n1545_084:0436c05": "爾時阿難具辦授與。苾芻受已於夜初分起",
    "T27n1545_084:0436c06": "淨解脫。因是次第起餘解脫。諸漏永盡成",
    "T27n1545_084:0436c07": "阿羅漢復修加行引起神通。於晨朝時乘",
    "T27n1545_084:0436c08": "通而去。阿難於後往詣彼房不見苾芻。但",
    "T27n1545_084:0436c09": "見床座尋往白佛。佛告阿難汝勿輕彼。",
    "T27n1545_084:0436c10": "彼於昨夜起淨解脫及餘解脫成阿羅漢",
    "T27n1545_084:0436c11": "引起神通晨朝已去。然彼苾芻從妙勝解。",
    "T27n1545_084:0436c12": "樂淨天歿來生人中。彼若不得淨妙房舍",
    "T27n1545_084:0436c13": "便不能修第三解脫。乃至不得極果神通。",
    "T27n1545_084:0436c14": "由是故知此淨解脫非諸有情皆能修起。",
    "T27n1545_084:0436c15": "唯樂淨者乃能起之。第三與解脫亦如前",
    "T27n1545_084:0436c16": "說。四無色解脫如四無色說想受滅解脫如",
    "T27n1545_084:0436c17": "後根蘊當廣分別。數及解脫准前應知",
    "T27n1545_084:0436c18": "問何故靜慮少分善根立為解脫。無色地一",
    "T27n1545_084:0436c19": "切皆立解脫耶。答靜慮麁顯明了見見。故",
    "T27n1545_084:0436c20": "少善根立為解脫。無色細隱不明了不現見",
    "T27n1545_084:0436c21": "故根本地皆立解脫。復次靜慮中有種種異",
    "T27n1545_084:0436c22": "相不相似法。故少善根立為解脫。無色不爾",
    "T27n1545_084:0436c23": "是故總立。復次靜慮中有異相根受心心所",
    "T27n1545_084:0436c24": "法。故少善根立為解脫。無色不爾是故總",
    "T27n1545_084:0436c25": "立。復次靜慮有多功德勝利。故少善根立為",
    "T27n1545_084:0436c26": "解脫。無色不爾是故總立。復次靜慮遍緣自",
    "T27n1545_084:0436c27": "上下地。故少善根立為解脫。無色唯緣自",
    "T27n1545_084:0436c28": "上非下是故總立。復次靜慮解脫唯是有",
    "T27n1545_084:0436c29": "漏故別建立。無色解脫亦通無漏是故總立。",
    "T27n1545_084:0437a01": "問因論生。論何故靜慮解脫唯有漏。無色",
    "T27n1545_084:0437a02": "解脫通有漏無漏耶。答前說五門亦通。答此",
    "T27n1545_084:0437a03": "此中復有一不共。答謂靜慮中所有解脫",
    "T27n1545_084:0437a04": "唯與勝解作意相應諸無色中所有解脫多",
    "T27n1545_084:0437a05": "與真實作意相應故不相似。",
    "T27n1545_084:0437a06": "問何故世尊於八解脫以方聲說。答觀所",
    "T27n1545_084:0437a07": "化故如於四諦說四方聲。問解脫與方有",
    "T27n1545_084:0437a08": "何相似。答解脫與方俱有八故。問方乃有",
    "T27n1545_084:0437a09": "十如何相似。答如調象法唯依八方。非",
    "T27n1545_084:0437a10": "上下方是故相似。復次如人平面唯視八",
    "T27n1545_084:0437a11": "方。如是正心修八解脫。復次如依八方能",
    "T27n1545_084:0437a12": "調龍象。解脫亦爾。依八加行而現在前除",
    "T27n1545_084:0437a13": "解脫障。尊者妙音作如是說。方與解脫三",
    "T27n1545_084:0437a14": "同三異。言三同者。一如調象者要趣於方",
    "T27n1545_084:0437a15": "乃能調象。世尊亦爾。要趣解脫能調所化。",
    "T27n1545_084:0437a16": "二如調象者。於一時間唯趣一方而調",
    "T27n1545_084:0437a17": "一象。世尊亦爾。一時唯依一種解脫調一",
    "T27n1545_084:0437a18": "所化。三如調象者。令所調象趣一方時去",
    "T27n1545_084:0437a19": "餘方遠。世尊亦爾。令所化生起一解脫現",
    "T27n1545_084:0437a20": "在前時餘解脫遠不現行故。言三異者。一",
    "T27n1545_084:0437a21": "如調象者。要趣於方乃能調象。世尊不爾。",
    "T27n1545_084:0437a22": "端坐一處亦令所化能起解脫。二如調象",
    "T27n1545_084:0437a23": "者。於一時間唯趣一方而調一象。世尊",
    "T27n1545_084:0437a24": "不爾。於一時間令多所化起多解脫。三如",
    "T27n1545_084:0437a25": "調象者。令所調象趣一方時去餘方遠。世",
    "T27n1545_084:0437a26": "尊不爾。令所化生起一解脫現在前時餘",
    "T27n1545_084:0437a27": "解脫近由成就故。復次佛欲自顯是勝調",
    "T27n1545_084:0437a28": "御。故於解脫說以方聲。曾聞憍薩羅主勝",
    "T27n1545_084:0437a29": "軍大王。勅捕象人捕大野象。令調象者依",
    "T27n1545_084:0437b01": "調象法善調御之。象既調已王與象師共",
    "T27n1545_084:0437b02": "乘遊獵。時所乘象見雌象群。欲心熾盛即便",
    "T27n1545_084:0437b03": "奔逐。象師盡術制不能迴。王與象師俱被",
    "T27n1545_084:0437b04": "傷損。遇因攀樹命濟還宮。王責象師付法",
    "T27n1545_084:0437b05": "刑罰。時調象者白大王言。彼象實調願王許",
    "T27n1545_084:0437b06": "驗。時象貪息便速還宮。象師見之將詣王",
    "T27n1545_084:0437b07": "所。遂於象頂置熱鐵丸徐語之言。此是最",
    "T27n1545_084:0437b08": "後調伏汝法。應忍受之。若不忍受必以先",
    "T27n1545_084:0437b09": "來調汝苦事次第調汝。象聞便忍不動如",
    "T27n1545_084:0437b10": "山。時熱鐵丸燒然象頂。如燒樺皮王見嗟",
    "T27n1545_084:0437b11": "怪令去鐵丸。告象師曰此象既調先何故",
    "T27n1545_084:0437b12": "爾。象師跪白。我能調身不能調心。王言頗",
    "T27n1545_084:0437b13": "有能調心者。象師曰有謂佛世尊。能調眾生",
    "T27n1545_084:0437b14": "身心諸病。王聞歡喜尋與象師。乘所調象",
    "T27n1545_084:0437b15": "往詣佛所。見佛世尊多百千眾圍遶說法。前",
    "T27n1545_084:0437b16": "禮佛足退坐一面。佛即為王說甚深法。",
    "T27n1545_084:0437b17": "非諸獨覺聲聞所知。因告苾芻如調象者。",
    "T27n1545_084:0437b18": "正調象時於八方內但趣一方而調於",
    "T27n1545_084:0437b19": "象。調馬牛等亦復如是。無上調御調所化",
    "T27n1545_084:0437b20": "時頓依八方而調所化言八方者喻八解",
    "T27n1545_084:0437b21": "脫。故顯世尊是勝調御。於八解脫說以方",
    "T27n1545_084:0437b22": "聲。",
    "T27n1545_084:0437b23": "說一切有部發智大毘婆沙論卷第八十四"
}