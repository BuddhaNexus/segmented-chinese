{
    "X39n0709_009:0413c01": "毗尼止持會集卷第九",
    "X39n0709_009:0413c02": "金陵寶華山弘律沙門 讀體 集",
    "X39n0709_009:0413c03": "第十二異語惱他戒",
    "X39n0709_009:0413c04": "[0413c04] 若比丘妄作異語惱他者。波逸提。",
    "X39n0709_009:0413c05": "[0413c05] 緣起 此戒有二制。佛在拘睒毗國瞿師羅園中。",
    "X39n0709_009:0413c06": "闡陀犯罪。諸比丘問言。汝自知犯罪不耶。即以餘",
    "X39n0709_009:0413c07": "事報言。汝向誰語。為說何事。為論何理。為語我。為",
    "X39n0709_009:0413c08": "語誰耶。是誰犯罪。罪由何生。我不見罪。云何言我",
    "X39n0709_009:0413c09": "有罪。諸比丘譏嫌白佛。佛令僧為作餘語白。乃初",
    "X39n0709_009:0413c10": "結戒云。若比丘餘語者波逸提。後便觸惱。眾僧喚",
    "X39n0709_009:0413c11": "來不來。不喚來便來。應起不起。不應起便起。應語",
    "X39n0709_009:0413c12": "不語。不應語便語。佛令僧復為作觸白。此第二結",
    "X39n0709_009:0413c13": "戒也(餘語觸惱二種單白羯磨法。於作持中明)。此是性罪。由違煩事嗔",
    "X39n0709_009:0413c14": "恚煩惱。制斯學處。乃初篇妄根本種類。",
    "X39n0709_009:0413c15": "[0413c15] 釋義 律云。餘語者。汝向誰語。乃至我不見。犯此",
    "X39n0709_009:0413c16": "罪(餘語。即異語也 僧祇律云。異語惱他有八事。一者作羯磨時。比丘和集作折伏。乃至別住羯磨",
    "X39n0709_009:0413c17": "二者如法論時。說非常非斷。是名如法論 三者論阿毗曇時。九部修多羅。是名阿毗曇 四者論毗尼",
    "X39n0709_009:0413c18": "時。廣略波羅提木叉。是名毗尼 五者不異論。不得離所論。更論餘事。是名不異論 六者不異人。不得",
    "X39n0709_009:0413c19": "離先問人。更問餘人。是名不異人 七者停論當說法時。語言住後當更論。是名停論 八者異語惱他。",
    "X39n0709_009:0413c20": "如尊者闡陀異語惱他。是名八事)。",
    "X39n0709_009:0413c21": "[0413c21] 結罪 是中犯者。若僧未作餘語白。便作餘語。汝",
    "X39n0709_009:0413c22": "向誰語等者。一切盡突吉羅 若作白已。作如是",
    "X39n0709_009:0413c23": "餘語者。一切盡波逸提。",
    "X39n0709_009:0413c24": "[0413c24] 若僧未作觸惱白。喚來不來等。一切盡突吉羅",
    "X39n0709_009:0414a01": " 若作白竟。作如是觸惱僧者。一切盡波逸提 若",
    "X39n0709_009:0414a02": "上座喚來不來。突吉羅。",
    "X39n0709_009:0414a03": "[0414a03] 此戒具四緣。方成本罪。一自身有過。二覆藏違諫。",
    "X39n0709_009:0414a04": "三僧曾作白。四語默觸惱。",
    "X39n0709_009:0414a05": "[0414a05] 兼制 比丘尼波逸提(同制同學)。式叉摩那沙彌沙彌",
    "X39n0709_009:0414a06": "尼突吉羅。是為犯。",
    "X39n0709_009:0414a07": "[0414a07] 隨開 不犯者。重聽不解。或人語有參差。汝向誰",
    "X39n0709_009:0414a08": "說。乃至我不見此罪(不犯異語)。若欲作非法。非毗尼羯",
    "X39n0709_009:0414a09": "磨。若僧。若塔寺。若和尚同和尚。若阿闍黎同阿闍",
    "X39n0709_009:0414a10": "黎。若新舊知識等。若為作無利益羯磨。不與和合",
    "X39n0709_009:0414a11": "喚來不來。若一坐食。不作餘食法。若喚起不起。或",
    "X39n0709_009:0414a12": "舍崩火燒。惡獸賊難等教莫起便起。若惡心問上",
    "X39n0709_009:0414a13": "人法說。是不與說(不犯觸惱)。若小語。疾疾語。夢中語。獨",
    "X39n0709_009:0414a14": "自語。欲說此錯說彼。及最初未制戒等。是為不犯。",
    "X39n0709_009:0414a15": "[0414a15] 會採 僧祗律云。若僧中問異答異。得波逸提",
    "X39n0709_009:0414a16": " 若多人中。和尚阿闍黎前。諸長老前。問異答異。得",
    "X39n0709_009:0414a17": "越毗尼罪。",
    "X39n0709_009:0414a18": "[0414a18] 律攝云。若於僧伽及尊重類。稱理之教。垢心違。亦",
    "X39n0709_009:0414a19": "得墮罪 非稱理教。作違惱言。得惡作罪 若向",
    "X39n0709_009:0414a20": "不解語人而違惱者。亦惡作罪 若差知眾事。以",
    "X39n0709_009:0414a21": "垢惡心。應作不作。不應作而作。皆得墮罪 若無",
    "X39n0709_009:0414a22": "垢心。得惡作罪。",
    "X39n0709_009:0414a23": "[0414a23] 根本律云。若苾芻見獵人逐&#x9E9E;鹿等入寺內。彼問。",
    "X39n0709_009:0414a24": "頗見有鹿。從此過不。不應言見。若是寒時。報言。可",
    "X39n0709_009:0414b01": "入溫室向火。若是熱時。報言。可入涼室飲水。若彼",
    "X39n0709_009:0414b02": "云。我不疲倦。為問走鹿。應先自觀指甲。報言。我見",
    "X39n0709_009:0414b03": "指甲。若更問者。應觀太&#x8657;。報言。我見太&#x8657;。若彼云。",
    "X39n0709_009:0414b04": "我不問指甲及太&#x8657;。然問可殺有情。於此過不。即",
    "X39n0709_009:0414b05": "應&#x5FA7;觀四方。作如是念。於勝義諦。一切諸行本無",
    "X39n0709_009:0414b06": "有情。報言。我不見有情。此皆無犯 若餘問時。不",
    "X39n0709_009:0414b07": "如實答。得墮罪。",
    "X39n0709_009:0414b08": "[0414b08] 五分律云。若輕三師及戒。一一波逸提 輕餘比",
    "X39n0709_009:0414b09": "丘。突吉羅 師令掃地不掃。教順掃而逆掃。皆突",
    "X39n0709_009:0414b10": "吉羅(不恭敬戒。諸部皆有。唯本部無。大意與此同。今故採集。以入其中。俾不漏過也)。",
    "X39n0709_009:0414b11": "[0414b11] 此戒大乘同學。",
    "X39n0709_009:0414b12": "第十三嫌罵戒",
    "X39n0709_009:0414b13": "[0414b13] 若比丘嫌罵。波逸提。",
    "X39n0709_009:0414b14": "[0414b14] 緣起 此戒有二制。佛在羅閱城耆闍崛山中。沓",
    "X39n0709_009:0414b15": "婆摩羅子為差使。知僧臥具。及差僧食時。慈地比",
    "X39n0709_009:0414b16": "丘於眼見耳不聞處。自相謂言。沓婆摩羅子有愛",
    "X39n0709_009:0414b17": "恚怖癡。餘比丘語言。莫作是說。報言。我不面說。在",
    "X39n0709_009:0414b18": "屏譏嫌耳。佛知初為結戒云。若比丘譏嫌波逸提。",
    "X39n0709_009:0414b19": "復更於耳聞眼不見處。自相謂言。有愛恚怖癡。諸",
    "X39n0709_009:0414b20": "比丘語言。佛不制戒云譏嫌波逸提。報言。我不嫌",
    "X39n0709_009:0414b21": "是罵耳。故有第二結戒也。此是性罪。由謗讟事瞋",
    "X39n0709_009:0414b22": "恨煩惱。制斯學處。乃初篇妄根本種類。",
    "X39n0709_009:0414b23": "[0414b23] 釋義 律云。若面譏嫌。齊眼見不聞處。言有愛等。",
    "X39n0709_009:0414b24": "若背面罵。齊耳聞不見處。言有愛等。",
    "X39n0709_009:0414c01": "[0414c01] 結罪 是中犯者。若比丘嫌罵比丘。說而了了者。",
    "X39n0709_009:0414c02": "波逸提 不了了者。突吉羅 若上座教汝嫌罵。",
    "X39n0709_009:0414c03": "若受教嫌罵。突吉羅(其教者。例推亦難&#x8FEF;此罪)。",
    "X39n0709_009:0414c04": "[0414c04] 此戒具四緣。方成本罪。一有瞋恚心。二是僧所差",
    "X39n0709_009:0414c05": "人。三出言嫌罵。四說而了了。",
    "X39n0709_009:0414c06": "[0414c06] 兼制 比丘尼波逸提(同制同學)。式叉摩那沙彌沙彌",
    "X39n0709_009:0414c07": "尼突吉羅。是為犯。",
    "X39n0709_009:0414c08": "[0414c08] 隨開 不犯者。其人實有是事。恐後有悔恨。語令",
    "X39n0709_009:0414c09": "如法發露。或戲語。或夢中語。欲說此乃錯說彼。及",
    "X39n0709_009:0414c10": "最初未制戒等。是為不犯。",
    "X39n0709_009:0414c11": "[0414c11] 會採 僧祗律云。嫌而不訶責者。得越毗尼罪。",
    "X39n0709_009:0414c12": "[0414c12] 訶責而不嫌者。得越毗尼罪 亦嫌亦訶責者。得",
    "X39n0709_009:0414c13": "波逸提罪 嫌非訶責者。持己器中食。比比座器",
    "X39n0709_009:0414c14": "中食。作如是言。平等不。是嫌而非訶責 訶責而",
    "X39n0709_009:0414c15": "非嫌者。但言有愛恚怖癡。不以所分得物相比也",
    "X39n0709_009:0414c16": "(亦嫌亦訶准此可知)。",
    "X39n0709_009:0414c17": "[0414c17] 善見律云。譏嫌被僧差人。波逸提 嫌餘人。突吉",
    "X39n0709_009:0414c18": "羅。",
    "X39n0709_009:0414c19": "[0414c19] 摩得勒伽云。罵畜生。突吉羅。",
    "X39n0709_009:0414c20": "[0414c20] 此戒大乘同制。",
    "X39n0709_009:0414c21": "第十四敷僧臥具不舉戒",
    "X39n0709_009:0414c22": "[0414c22] 若比丘取僧繩&#x7240;木&#x7240;。若臥具坐褥。露地敷。若教人",
    "X39n0709_009:0414c23": "敷。捨去不自舉。不教人舉。波逸提。",
    "X39n0709_009:0414c24": "[0414c24] 緣起 佛在舍衛國給孤獨園。時城中有長者飯",
    "X39n0709_009:0415a01": "僧。十七&#x7FA3;比丘取僧坐具。在露地敷。而經行望食",
    "X39n0709_009:0415a02": "時到。時到已不收攝。便赴食。僧坐具即為風塵土",
    "X39n0709_009:0415a03": "坌。蟲鳥啄壞。污穢不淨。諸比丘譏嫌。白佛結戒。此",
    "X39n0709_009:0415a04": "是遮罪。因臥具事由輕慢心。制斯學處。",
    "X39n0709_009:0415a05": "[0415a05] 釋義 文分二節。取僧繩&#x7240;下明僧物僧用。若教",
    "X39n0709_009:0415a06": "敷下結成所犯。律云。眾僧物為僧。屬僧物者已捨",
    "X39n0709_009:0415a07": "與僧。為僧者。為僧作未捨與僧也。屬僧者。已入僧",
    "X39n0709_009:0415a08": "已捨與僧。繩&#x7240;者有五種。旋&#x811A;。直&#x811A;。曲&#x811A;入陛。無",
    "X39n0709_009:0415a09": "&#x811A;。木&#x7240;有五種。亦如是。臥具者。或用坐。或用臥。褥",
    "X39n0709_009:0415a10": "者。是坐褥也。在露地(謂無覆&#x8462;。楝非屋內)。若自敷教人敷(敷謂",
    "X39n0709_009:0415a11": "安布也)。若去彼有舊住比丘。若摩摩帝。若經營人。當",
    "X39n0709_009:0415a12": "語言。我今付授汝。汝守護看(此謂教人舉也。舉者謂好收攝)。若都",
    "X39n0709_009:0415a13": "無人者。當舉著屏處而去。若無屏處。自知此處必",
    "X39n0709_009:0415a14": "無有破壞。當安隱已。持麤者覆好者上。而去(此謂自舉",
    "X39n0709_009:0415a15": "也)若即時得還。應去。若疾雨疾還。不壞坐具者。應",
    "X39n0709_009:0415a16": "往。若中雨中行。及得還者。應往。若少雨少行(少行謂徐",
    "X39n0709_009:0415a17": "徐行也)。及得還者。應去(毗尼母云。如來所以教諸比丘護敷具者。見五種過一不",
    "X39n0709_009:0415a18": "欲令。風吹。二不令日[暻-京+恭]。三不令天雨四不令塵土坌之。五不令蟲鳥敷具上放不淨)。",
    "X39n0709_009:0415a19": "[0415a19] 結罪 是中犯者。若不作方便而行。初出門。波逸",
    "X39n0709_009:0415a20": "提(本因露地敷具。今制約門者。是就彼時給孤獨園祇桓太子所建之都門而言。其中寬廣不無露地。",
    "X39n0709_009:0415a21": "可知如依此時論。但出僧伽藍之大門為准)。若一足在外。一足在內。欲",
    "X39n0709_009:0415a22": "去而不去還悔。一切突吉羅 若二人共一&#x7240;坐。",
    "X39n0709_009:0415a23": "下座應收而去。下座謂上座當收。而上座竟不收。",
    "X39n0709_009:0415a24": "下座犯波逸提。復以非威儀。突吉羅(此謂下座禮失尊[(白-日+田)/廾]。所以",
    "X39n0709_009:0415b01": "更加一非威儀罪)。上座謂下座當收。而下座不收。上座犯",
    "X39n0709_009:0415b02": "波逸提(此謂上座應教下座。既自不舉。復不教舉。縱是上座。亦結本罪)。若二人不",
    "X39n0709_009:0415b03": "前不後。俱不收。二俱波逸提 若餘空繩&#x7240;木&#x7240;",
    "X39n0709_009:0415b04": "踞&#x7240;。若几浴&#x7240;。或臥具表裏。若地敷。若取繩索毳。",
    "X39n0709_009:0415b05": "貯放露地。不收便去。突吉羅 若敷僧臥具。在露",
    "X39n0709_009:0415b06": "地不收而入房坐思惟。突吉羅(思惟乃習觀坐禪也)。",
    "X39n0709_009:0415b07": "[0415b07] 此戒具四緣。方成本罪。一私用僧物。二敷於露地。",
    "X39n0709_009:0415b08": "三不收而去。四兩&#x811A;出門。",
    "X39n0709_009:0415b09": "[0415b09] 兼制 比丘尼波逸提(同制同學)。式叉摩那沙彌沙彌",
    "X39n0709_009:0415b10": "尼突吉羅。是為犯。",
    "X39n0709_009:0415b11": "[0415b11] 隨開 不犯者。如上付授。乃至少雨少行得還者。",
    "X39n0709_009:0415b12": "諸餘空&#x7240;等。收已而去。若為力勢所縛。若命梵二",
    "X39n0709_009:0415b13": "難不作。次第而去。若二人共坐。下座應收。若收已",
    "X39n0709_009:0415b14": "入房思惟。及最初未制戒等。是為不犯。",
    "X39n0709_009:0415b15": "[0415b15] 會採 善見律云。他人私物不舉。突吉羅。",
    "X39n0709_009:0415b16": "[0415b16] 摩得勒伽云。自臥具不舉。不使人舉。突吉羅。",
    "X39n0709_009:0415b17": "[0415b17] 十誦律云。諸比丘食竟。有諸白衣。即坐僧臥具&#x7240;",
    "X39n0709_009:0415b18": "上。應待白衣食竟。若有病者。不能久待應去。隨見",
    "X39n0709_009:0415b19": "者應舉 若失戶鉤戶鑰。無舉處。若八難中。一一",
    "X39n0709_009:0415b20": "難起不舉。不犯。",
    "X39n0709_009:0415b21": "[0415b21] 律攝云。若無苾芻。應告求寂。此若無者。囑近施主。",
    "X39n0709_009:0415b22": "無施主者。應觀四方。密藏戶鑰。方隨意去。若憶而",
    "X39n0709_009:0415b23": "不舉。得本罪 若忘念者。但得惡作罪 若路逢",
    "X39n0709_009:0415b24": "苾芻來者。應須指的告戶鑰處。有五種人。不堪囑",
    "X39n0709_009:0415c01": "授。謂無慚愧。有&#x8B90;隙。年衰老身。帶病未圓人 若",
    "X39n0709_009:0415c02": "苾芻路中。許他舉。來至寺內。初夜不舉。乃至明相",
    "X39n0709_009:0415c03": "出。不損而舉。得惡作罪 若損而舉。得墮罪。",
    "X39n0709_009:0415c04": "[0415c04] 附考 律攝云。凡是僧伽所有衣服。不將餘物。而",
    "X39n0709_009:0415c05": "襯替者。不合受用。是所替物。亦非&#x758E;破 若用僧",
    "X39n0709_009:0415c06": "敷具。有損壞者。不應默然捨不料理。有破穿處。應",
    "X39n0709_009:0415c07": "須縫補。若斷壞者。應為連接。若不堪修補者。用充",
    "X39n0709_009:0415c08": "燈炷。或為拂帚。或斬和泥。用塗牆壁。或填孔隙。令",
    "X39n0709_009:0415c09": "施福增 門人弟子每於月八日十五日二十三",
    "X39n0709_009:0415c10": "日。月盡日應觀師主臥具拂拭曬曝。若不為者。咸",
    "X39n0709_009:0415c11": "得惡作。若無門徒。自須料理 凡聽法時。不應與",
    "X39n0709_009:0415c12": "苾芻尼及俗人求寂。同一氈席相近而坐。授學之",
    "X39n0709_009:0415c13": "人亦不同座。有難緣。非犯 無夏苾芻不應共三",
    "X39n0709_009:0415c14": "夏者同座而坐。一夏者不應與四夏者同座。二夏",
    "X39n0709_009:0415c15": "以去得共大三夏者同座 若白衣舍處所迮時。",
    "X39n0709_009:0415c16": "雖鄔波馱耶同座。非犯(鄔波馱耶。此翻親教師。即和尚也)。於一&#x7240;",
    "X39n0709_009:0415c17": "上聽坐三人 不應一&#x7240;二人同臥。有慚愧者。無",
    "X39n0709_009:0415c18": "犯 若在行途。得大帔中間。衣隔同臥。非犯 若",
    "X39n0709_009:0415c19": "有施主。以衣物布地。延請法眾。願為蹈者。或寶莊",
    "X39n0709_009:0415c20": "飾師子座上。以俗人衣敷設者。苾芻應生愍念。起",
    "X39n0709_009:0415c21": "無常想。蹈坐非犯。為令外道生信敬故 若施主",
    "X39n0709_009:0415c22": "借僧褥席應與。事了應令送歸。有污應洗 若火",
    "X39n0709_009:0415c23": "燒寺。先出己衣&#x9262;。次出常住貲財令無力人一處",
    "X39n0709_009:0415c24": "看守(言無力人者。意在能守。不能持行也)。其火若滅。不應&#x8F19;入大水",
    "X39n0709_009:0416a01": "漂。亦應准此。",
    "X39n0709_009:0416a02": "[0416a02] 此戒大乘同學。",
    "X39n0709_009:0416a03": "第十五僧房不舉臥具戒",
    "X39n0709_009:0416a04": "[0416a04] 若比丘於僧房中。敷僧臥具。若自敷。若教人敷。若坐",
    "X39n0709_009:0416a05": "若臥。去時不自舉。不教人舉。波逸提。",
    "X39n0709_009:0416a06": "[0416a06] 緣起 佛在舍衛國給孤獨園。時有客比丘。語舊",
    "X39n0709_009:0416a07": "住比丘言。我在邊僧房中。敷臥具宿。後異時不語",
    "X39n0709_009:0416a08": "舊比丘便去。僧臥具爛壞。蟲咬色變。舊住者久不",
    "X39n0709_009:0416a09": "見。客比丘到房看之。見已譏嫌。白佛結戒。此是遮",
    "X39n0709_009:0416a10": "罪。由敷具事不敬煩惱。制斯學處。",
    "X39n0709_009:0416a11": "[0416a11] 釋義 文分二節。於僧房中下明僧用僧物。體通",
    "X39n0709_009:0416a12": "四方。物局住處。去時下結成所犯。律云。僧物臥具",
    "X39n0709_009:0416a13": "付授護舉如上。若無人付授。不畏失。當移&#x7240;離壁。",
    "X39n0709_009:0416a14": "高支&#x7240;&#x811A;。持枕褥臥具置裏。以餘臥具。覆上而去。",
    "X39n0709_009:0416a15": "若恐壞敗。當收臥具氈褥枕舉。置衣架上。豎&#x7240;而",
    "X39n0709_009:0416a16": "去(前戒露地。此以僧房為異 十誦律云。房者或屬眾僧。或屬一人極小。乃至容客比丘四威儀行住",
    "X39n0709_009:0416a17": "坐臥)。",
    "X39n0709_009:0416a18": "[0416a18] 結罪 是中犯者。不作如是方便而去。若出界外。",
    "X39n0709_009:0416a19": "波逸提 一&#x811A;在界外。一&#x811A;在界內。還悔而不去。",
    "X39n0709_009:0416a20": "一切突吉羅 若期去而不去。突吉羅。若即還二",
    "X39n0709_009:0416a21": "宿在界外。至第三宿明相未出。若不自往房中。不",
    "X39n0709_009:0416a22": "遣使語摩摩帝及知事人。言掌護此物者。波逸提。",
    "X39n0709_009:0416a23": "[0416a23] 此戒具三緣。方成本罪。一受用僧物。二去不自舉",
    "X39n0709_009:0416a24": "復不語主。三兩&#x811A;出界。",
    "X39n0709_009:0416b01": "[0416b01] 兼制 比丘尼波逸提(同制同學)。式叉摩那沙彌沙彌",
    "X39n0709_009:0416b02": "尼突吉羅。是為犯。",
    "X39n0709_009:0416b03": "[0416b03] 隨開 不犯者。作如上次第事去。若舍壞崩落火",
    "X39n0709_009:0416b04": "燒。若有難緣。第三宿明相出。不自往。不遣使語。及",
    "X39n0709_009:0416b05": "最初未制戒等。是為不犯。",
    "X39n0709_009:0416b06": "[0416b06] 會採 善見律云。內房敷僧臥具。若無籬障。去離",
    "X39n0709_009:0416b07": "一擲石外。還惡作(此以中人擲石處)。二擲石。還墮罪",
    "X39n0709_009:0416b08": "僧祗律云。若欲去時。房舍內當灑地令淨。枕褥曬",
    "X39n0709_009:0416b09": "令燥語知。&#x7240;褥人知 若在俗家宿。去時應示語。",
    "X39n0709_009:0416b10": "若草敷者。去時應問。此草欲安何處。隨主人語安",
    "X39n0709_009:0416b11": "之。若主言但去。我自料理。應少斂一角而去。",
    "X39n0709_009:0416b12": "[0416b12] 根本律云。苾芻雖在俗舍。用草敷時。亦應捨去所",
    "X39n0709_009:0416b13": "臥之草。白施主知彼云。留即留。若違。得越法罪",
    "X39n0709_009:0416b14": " 此戒大乘同制。",
    "X39n0709_009:0416b15": "第十六強奪止宿戒",
    "X39n0709_009:0416b16": "[0416b16] 若比丘知先比丘住處。後來強於中間。敷臥具止宿。",
    "X39n0709_009:0416b17": "念言。彼若嫌迮者。自當避我去。作如是因緣非餘。非",
    "X39n0709_009:0416b18": "威儀。波逸提。",
    "X39n0709_009:0416b19": "[0416b19] 緣起 此戒有二制。佛在舍衛國祗園精舍。時六",
    "X39n0709_009:0416b20": "&#x7FA3;比丘與十七&#x7FA3;比丘。在拘薩羅國道路行。至無",
    "X39n0709_009:0416b21": "比丘住處村。十七&#x7FA3;與六&#x7FA3;言。汝是我等上座。應",
    "X39n0709_009:0416b22": "先求住處。我等當後求。六&#x7FA3;報言。汝等自去。我不",
    "X39n0709_009:0416b23": "求住處。十七&#x7FA3;即往求住處。自敷臥具止宿。六&#x7FA3;",
    "X39n0709_009:0416b24": "知已。乃往語言。汝等起當以大小次第止。十七&#x7FA3;",
    "X39n0709_009:0416c01": "不允。即強在座間敷臥具。十七&#x7FA3;高聲言。諸尊莫",
    "X39n0709_009:0416c02": "爾。眾中有少欲比丘譏嫌。往白世尊。此初結戒也。",
    "X39n0709_009:0416c03": "於是諸比丘不知先住處。非先住處。後乃知是先",
    "X39n0709_009:0416c04": "住處。或有作波逸提懺者。或有畏慎者。佛言不知",
    "X39n0709_009:0416c05": "不犯。故復為僧。第二結戒也。此是性罪。由臥具事",
    "X39n0709_009:0416c06": "情生不忍。制斯學處。",
    "X39n0709_009:0416c07": "[0416c07] 釋義 文分二節。知先比丘下恃尊強宿。作如是",
    "X39n0709_009:0416c08": "因緣下結成所犯。知者(或自了知。或他告知。顯非不知)。先比丘住",
    "X39n0709_009:0416c09": "處者(謂彼比丘先已在中。安靜止宿)。後來者(謂後至比丘。恃勢彌為。故意放肆。於彼臥",
    "X39n0709_009:0416c10": "具中間。更重敷己臥具。縱身其上坐臥也)。律云。中間者。若頭邊。若&#x811A;邊。",
    "X39n0709_009:0416c11": "若兩&#x8107;邊。臥具者。若草敷。若葉敷。乃至地敷臥具。",
    "X39n0709_009:0416c12": "念言等者(念言揀非口語。乃意內生不善之念。謂被迮苦所逼不樂。彼自當避我遠去。何",
    "X39n0709_009:0416c13": "必加以言遣)。作如是因緣非餘者(謂作如上強緣。令他自避。非為餘事因緣",
    "X39n0709_009:0416c14": "也)。非威儀者(謂先止者未曾遜請。後來者必欲安宿。四儀紊亂。非僧所宜也)。",
    "X39n0709_009:0416c15": "[0416c15] 結罪 是中犯者。隨轉側&#x8107;著&#x7240;。波逸提。",
    "X39n0709_009:0416c16": "[0416c16] 此戒具三緣。方成本罪。一處先有人。二心存惱亂。",
    "X39n0709_009:0416c17": "三強敷具竟。",
    "X39n0709_009:0416c18": "[0416c18] 兼制 比丘尼波逸提(同制同學)。式叉摩那沙彌沙彌",
    "X39n0709_009:0416c19": "尼突吉羅。是為犯。",
    "X39n0709_009:0416c20": "[0416c20] 隨開 不犯者。先不知。若語已住。若寬廣不相妨",
    "X39n0709_009:0416c21": "礙。若有親舊人。教於中敷。若倒地。若病轉側墮上。",
    "X39n0709_009:0416c22": "若被繫閉。若命難。若梵行難。及最初未制戒等。是",
    "X39n0709_009:0416c23": "為不犯。",
    "X39n0709_009:0416c24": "[0416c24] 會採 僧祗律云。若住處少。一比丘當一住間敷",
    "X39n0709_009:0417a01": "&#x7240;褥。尼師壇覆上已。向和尚阿闍黎。或禮拜問訊。",
    "X39n0709_009:0417a02": "或受經去。後比丘來。&#x5374;先尼師壇。自敷尼師壇。坐",
    "X39n0709_009:0417a03": "已作細聲唄。先住比丘來見已。作是念。誰能斷他",
    "X39n0709_009:0417a04": "法。即自持尼師壇去。是後比丘波逸提。坐禪病亦",
    "X39n0709_009:0417a05": "如是 若後來眠他&#x7240;上。若是上座者。應語言。長",
    "X39n0709_009:0417a06": "老。不知世尊制戒耶。若眠比丘是下座者。應訶責。",
    "X39n0709_009:0417a07": "汝不善。不知戒相。汝不知世尊制戒。云何後來眠",
    "X39n0709_009:0417a08": "他&#x7240;上 若比丘在他處經行者。見先比丘來。應",
    "X39n0709_009:0417a09": "當避去(他處者。謂先有他比丘。於此處經行。後來比丘亦經行此)。若比丘夜眠",
    "X39n0709_009:0417a10": "時。雖振動寱語。不作擾亂意。無罪。擾亂比丘。波逸",
    "X39n0709_009:0417a11": "提。",
    "X39n0709_009:0417a12": "[0417a12] 十誦律云。若能敷者。波逸提 不能敷者。突吉羅",
    "X39n0709_009:0417a13": " 若為惱他故。閉戶開戶。閉向開向(向謂窗牖也)。然火",
    "X39n0709_009:0417a14": "滅火。然燈滅燈。梵唄讀經。說法問難。隨他不喜事",
    "X39n0709_009:0417a15": "作。一一波逸提。",
    "X39n0709_009:0417a16": "[0417a16] 附考 律攝云。大小便室不依大小。在前至者。即",
    "X39n0709_009:0417a17": "應先入。便利既了。不應久住 洗足之處。須依長",
    "X39n0709_009:0417a18": "幼 僧伽器物。下至染器。在前用者。皆待事畢。不",
    "X39n0709_009:0417a19": "應依年大小。奪先用者。亦不應器中。安少染汁。作",
    "X39n0709_009:0417a20": "留滯心。廢他所用 讀誦經時。先來已坐。不應依",
    "X39n0709_009:0417a21": "大小令彼起避 僧伽剃刀既用已了。應復本處。",
    "X39n0709_009:0417a22": "不應停留。更備後須此等。不依行者。咸得惡罪",
    "X39n0709_009:0417a23": " 此戒大乘同學。",
    "X39n0709_009:0417a24": "第十七牽他出房戒",
    "X39n0709_009:0417b01": "[0417b01] 若比丘瞋他比丘。不喜在僧房舍中。若自牽出。教他",
    "X39n0709_009:0417b02": "牽出。波逸提。",
    "X39n0709_009:0417b03": "[0417b03] 緣起 佛在祗桓精舍。六&#x7FA3;及十七&#x7FA3;行處同前。",
    "X39n0709_009:0417b04": "十七&#x7FA3;入寺。掃灑房舍。敷臥具止宿已。六&#x7FA3;知之。",
    "X39n0709_009:0417b05": "即往入房令起。隨戒次坐。十七&#x7FA3;報言。長老實是",
    "X39n0709_009:0417b06": "我等上座。然已先語。今不能起。六&#x7FA3;強牽瞋不喜",
    "X39n0709_009:0417b07": "驅出房。佛為結戒。此是性罪。由臥具事瞋惱他人。",
    "X39n0709_009:0417b08": "制斯學處。",
    "X39n0709_009:0417b09": "[0417b09] 釋義 瞋他等者(謂情懷不悅。於他不安。惡行所為故)。牽出者(根本律云。",
    "X39n0709_009:0417b10": "或言驅出。或以手牽。自作使人)。",
    "X39n0709_009:0417b11": "[0417b11] 結罪 是中犯者。若自牽。若教人牽。若牽多人出",
    "X39n0709_009:0417b12": "多戶。多波逸提 若牽多人出一戶。多波逸提",
    "X39n0709_009:0417b13": " 若牽一人出多戶。多波逸提 若牽一人出一戶。",
    "X39n0709_009:0417b14": "一波逸提。",
    "X39n0709_009:0417b15": "[0417b15] 若持他物出。若持物擲著戶外。若閉他著戶外。盡",
    "X39n0709_009:0417b16": "突吉羅。",
    "X39n0709_009:0417b17": "[0417b17] 此戒具三緣。方成本罪。一有瞋他心。二彼是無過",
    "X39n0709_009:0417b18": "比丘。三牽出戶外。",
    "X39n0709_009:0417b19": "[0417b19] 兼制 比尼丘波逸提(同制同學)。式叉摩那沙彌沙彌",
    "X39n0709_009:0417b20": "尼突吉羅。是為犯。",
    "X39n0709_009:0417b21": "[0417b21] 隨開 不犯者。無瞋恨心次第出。若共宿二夜至",
    "X39n0709_009:0417b22": "三夜。遣未受戒人出。若破戒。破見。破威儀。若為所",
    "X39n0709_009:0417b23": "擯(謂僧已滅擯之)。若應擯(謂比丘所犯事。是應滅擯者。僧未與作滅擯羯磨也)。若有",
    "X39n0709_009:0417b24": "命難。梵行難。驅逐如此等人。及最初未制戒等。是",
    "X39n0709_009:0417c01": "為不犯。",
    "X39n0709_009:0417c02": "[0417c02] 會採 五分律云。若將其所不喜人。來共房住。欲",
    "X39n0709_009:0417c03": "令自出。若出若不出。皆突吉羅 牽比丘尼。及餘",
    "X39n0709_009:0417c04": "三眾出。突吉羅 若牽無慚愧人。若欲降伏弟子。",
    "X39n0709_009:0417c05": "而牽出者。不犯。",
    "X39n0709_009:0417c06": "[0417c06] 律攝云。若有苾芻。是&#x9B2C;諍者。戒見軌式。多有虧違。",
    "X39n0709_009:0417c07": "如此之人瞋而或出。若無善心。亦得惡作(瞋而或出者。乃",
    "X39n0709_009:0417c08": "現權折伏。而非實瞋故。無罪。無善心者。謂絕憐愍。不以折伏心故得罪)。若於非僧房",
    "X39n0709_009:0417c09": "處。曳出清淨苾芻。得惡作罪 若破戒人大眾應",
    "X39n0709_009:0417c10": "共驅出。若倚門。若抱柱。咸應斫去。并推出之事殄",
    "X39n0709_009:0417c11": "息。後所斫截處。僧應修補 若門徒等。冀其懲惡。",
    "X39n0709_009:0417c12": "牽出房時。無犯。然不應令出其住處。若無破戒罪。",
    "X39n0709_009:0417c13": "但難共語者。應為曳韁法。而折伏之(言曳韁法者。謂暫捨置。不",
    "X39n0709_009:0417c14": "與共語同事。如惡馬難調。應合韁[木*戈]而捨棄之)。若於住處。龍蛇忽至。應彈",
    "X39n0709_009:0417c15": "指語曰。賢首汝應遠去。勿惱苾芻。若告已不去。應",
    "X39n0709_009:0417c16": "持軟物。而&#x7F82;去之。勿以毛繩等繫。勿令傷損。於草",
    "X39n0709_009:0417c17": "叢處。安詳解放。待入穴已。然後捨去 若棄蚤虱",
    "X39n0709_009:0417c18": "等。應於故布帛上。觀時冷熱而安置之。此若無者。",
    "X39n0709_009:0417c19": "應安壁隙柱孔。任其自活。",
    "X39n0709_009:0417c20": "[0417c20] 僧祗律云。若駱駝牛馬在塔寺中。畏污壞塔寺。驅",
    "X39n0709_009:0417c21": "出者。無罪。",
    "X39n0709_009:0417c22": "[0417c22] 此戒大乘同制。",
    "X39n0709_009:0417c23": "第十八重閣坐脫&#x811A;&#x7240;戒",
    "X39n0709_009:0417c24": "[0417c24] 若比丘若房若重閣上。脫&#x811A;繩&#x7240;木&#x7240;。若坐若臥。波",
    "X39n0709_009:0418a01": "逸提。",
    "X39n0709_009:0418a02": "[0418a02] 緣起 佛在舍衛國給孤獨園。諸比丘在重閣上",
    "X39n0709_009:0418a03": "住。坐脫&#x811A;&#x7240;。坐不安詳。閣薄。&#x7240;&#x811A;脫。墮下止宿比",
    "X39n0709_009:0418a04": "丘上。傷身血出。有慚愧比丘嫌責。佛為結戒。由臥",
    "X39n0709_009:0418a05": "具事及不慎威儀。制斯學處。",
    "X39n0709_009:0418a06": "[0418a06] 釋義 律云。房者。若僧房。若私房。重閣者。立頭不",
    "X39n0709_009:0418a07": "至者是。脫&#x811A;&#x7240;者。&#x811A;入陛(謂&#x811A;入陛孔。不以楔堅故所脫&#x811A; 薩婆多論",
    "X39n0709_009:0418a08": "云。凡坐臥法。一切安詳。若不審詳者。必有所傷。兼壞威儀)。",
    "X39n0709_009:0418a09": "[0418a09] 結罪 是中犯者。若坐若臥。隨&#x8107;著&#x7240;。隨轉側。波",
    "X39n0709_009:0418a10": "逸提 除脫&#x811A;已。若在獨坐&#x7240;。或一板&#x7240;。或浴&#x7240;。",
    "X39n0709_009:0418a11": "一切突吉羅。",
    "X39n0709_009:0418a12": "[0418a12] 此戒具四緣。方成本罪。一住閣板薄。二閣下有人。",
    "X39n0709_009:0418a13": "三&#x7240;壞脫&#x811A;。四不安詳坐臥。",
    "X39n0709_009:0418a14": "[0418a14] 兼制 比丘尼波逸提(同制同學)。式叉摩那沙彌沙彌",
    "X39n0709_009:0418a15": "尼突吉羅。是為犯。",
    "X39n0709_009:0418a16": "[0418a16] 隨開 不犯者。坐旋&#x811A;直&#x811A;曲&#x811A;無&#x811A;&#x7240;。若重閣",
    "X39n0709_009:0418a17": "上有板覆。若反&#x7240;坐。若脫去&#x7240;&#x811A;坐。及最初未制",
    "X39n0709_009:0418a18": "戒等。是為不犯。",
    "X39n0709_009:0418a19": "[0418a19] 會採 僧祗律云。閣下無人坐。無犯。",
    "X39n0709_009:0418a20": "[0418a20] 此戒大成同學。",
    "X39n0709_009:0418a21": "第十九蟲水澆泥草戒",
    "X39n0709_009:0418a22": "[0418a22] 若比丘知水有蟲。若自澆泥若草。若教人澆者。波逸",
    "X39n0709_009:0418a23": "提。",
    "X39n0709_009:0418a24": "[0418a24] 緣起 此戒有二制。佛在拘睒彌國。闡陀起大屋。",
    "X39n0709_009:0418b01": "以蟲水和泥。教人和。諸居士見。以無慈心。害眾生",
    "X39n0709_009:0418b02": "命。譏嫌。此初結戒也。時諸比丘有疑。不知有蟲無",
    "X39n0709_009:0418b03": "蟲。或有作波逸提懺。或有畏慎者。佛言不知不犯。",
    "X39n0709_009:0418b04": "復與第二結戒也。此是性罪。由用水事無慈悲煩",
    "X39n0709_009:0418b05": "惱。制斯學處。乃初篇殺根本種類。",
    "X39n0709_009:0418b06": "[0418b06] 釋義 知者(或自察知。或他語知)。水者(謂河池井水。乃至漿等類)。蟲者(五分",
    "X39n0709_009:0418b07": "律云。有蟲水者。囊漉所得。肉眼所見)。澆者(漓也。亦是用水之異名。五分律云。用有內外。內用者",
    "X39n0709_009:0418b08": "飲食之屬。外用者澆灌浣濯洗浴之屬。此間為外用故。制其內用。如後所禁。此二用皆顯於慈護有情之",
    "X39n0709_009:0418b09": "微細也)。",
    "X39n0709_009:0418b10": "[0418b10] 結罪 是中犯者。若知水有蟲。用澆泥草。若以草。",
    "X39n0709_009:0418b11": "若土擲。有蟲中者。波逸提 除水已。若有蟲酪漿",
    "X39n0709_009:0418b12": "清酪漿。若漬麥漿。以澆泥若草。若教人澆者。波逸",
    "X39n0709_009:0418b13": "提 若以土若草。著如上有蟲等漿中。若教人者。",
    "X39n0709_009:0418b14": "波逸提。",
    "X39n0709_009:0418b15": "[0418b15] 若蟲水有蟲水想。波逸提 蟲水疑 無蟲水有",
    "X39n0709_009:0418b16": "蟲水想 無蟲水疑。盡突吉羅。",
    "X39n0709_009:0418b17": "[0418b17] 此戒具三緣。方成本罪。一知水有蟲。二作有蟲想。",
    "X39n0709_009:0418b18": "三自教澆用。",
    "X39n0709_009:0418b19": "[0418b19] 兼制 比丘尼波逸提(同制同學)。式叉摩那沙彌沙彌",
    "X39n0709_009:0418b20": "尼突吉羅。是為犯。",
    "X39n0709_009:0418b21": "[0418b21] 隨開 不犯者。不知有蟲。作無蟲想。若蟲大。以手",
    "X39n0709_009:0418b22": "觸水令蟲去。若漉水灑地。教人灑。及最初未制戒",
    "X39n0709_009:0418b23": "等。是為不犯。",
    "X39n0709_009:0418b24": "[0418b24] 會採 善見律云。自澆者。隨息一一波逸提(息者止也)。",
    "X39n0709_009:0418c01": "若教他澆。隨語語得波逸提。",
    "X39n0709_009:0418c02": "[0418c02] 根本律云。河池水處。多有蟲魚。苾芻殺心決去水。",
    "X39n0709_009:0418c03": "隨有蟲魚命斷之時。皆得墮罪 若不死者。皆得",
    "X39n0709_009:0418c04": "惡作 若於此水處堰之令斷。於其下半。隨蟲命",
    "X39n0709_009:0418c05": "斷。或時不死。得罪同前。",
    "X39n0709_009:0418c06": "[0418c06] 此戒大乘同制。",
    "X39n0709_009:0418c07": "[0418c07] 附考 僧祗律云。若比丘營作房舍須水。若河若",
    "X39n0709_009:0418c08": "池若井。漉取滿器。看無蟲。然後用。若故有蟲。當重",
    "X39n0709_009:0418c09": "囊漉。諦觀之。若故有蟲。至三重。若故有蟲。當別作",
    "X39n0709_009:0418c10": "井。如前諦觀。若故有蟲。當捨所營事。至餘處去。蟲",
    "X39n0709_009:0418c11": "生無常。或先無今有。或今有後無。是故比丘日日",
    "X39n0709_009:0418c12": "諦觀。無蟲便用。",
    "X39n0709_009:0418c13": "[0418c13] 薩婆多論云。殺生有三種。有貪毛角及皮肉而殺",
    "X39n0709_009:0418c14": "眾生。有怨憎恚害而殺眾生。有無所貪利。有無瞋",
    "X39n0709_009:0418c15": "害而殺眾生。是名愚癡殺。此戒用有蟲水。是謂愚",
    "X39n0709_009:0418c16": "癡殺眾生。",
    "X39n0709_009:0418c17": "第二十覆房過三節戒",
    "X39n0709_009:0418c18": "[0418c18] 若比丘作大房舍。戶扉&#x7255;牖。及餘莊飾具。指授覆苫。",
    "X39n0709_009:0418c19": "齊二三節。若過。波逸提。",
    "X39n0709_009:0418c20": "[0418c20] 緣起 佛在拘睒毗國美音園中。闡陀起大房。覆",
    "X39n0709_009:0418c21": "有餘草。復更重第三。猶有餘草。彼作念言。我不能",
    "X39n0709_009:0418c22": "常從檀越求索草。為更重覆不止。屋便摧破。諸居",
    "X39n0709_009:0418c23": "士見。共皆譏嫌。時有知足比丘。聞之白佛結戒。此",
    "X39n0709_009:0418c24": "是遮罪。由房舍事貪慢煩惱。制斯學處。",
    "X39n0709_009:0419a01": "[0419a01] 釋義 文分二節。作大房下明其營造。若過下結",
    "X39n0709_009:0419a02": "成所犯。律云。大舍者。多用物(律攝云。大住處有二種。一形量大。二施物",
    "X39n0709_009:0419a03": "大。此據形大。有主為作)。及餘莊飾者。刻鏤綵&#x7575;。覆者有二種。",
    "X39n0709_009:0419a04": "縱覆。橫覆(按西國所造室宇盡觀。板屋平頭。壁泥石&#x7070;。覆以種繫。或苫茅苫草及以板木。",
    "X39n0709_009:0419a05": "戶牖。垣牆圖&#x7575;彫鏤。種種奇製。嚴飾不一。今律云及餘莊飾者。乃是總句也)。彼比丘指",
    "X39n0709_009:0419a06": "授二節覆已(節謂節度也)。第三節未竟。當去至不見不",
    "X39n0709_009:0419a07": "聞處。",
    "X39n0709_009:0419a08": "[0419a08] 結罪 是中犯者。若二節覆已。第三節未竟。不去",
    "X39n0709_009:0419a09": "至不見不聞處。第三節竟。波逸提 若捨聞處至",
    "X39n0709_009:0419a10": "見處。捨見處至聞處。一切突吉羅。",
    "X39n0709_009:0419a11": "[0419a11] 此戒具三緣。方成本罪。一作房廣求。二貪造堅固。",
    "X39n0709_009:0419a12": "三過覆看竟。",
    "X39n0709_009:0419a13": "[0419a13] 兼制 比丘尼波逸提(同制同學)。式叉摩那沙彌沙彌",
    "X39n0709_009:0419a14": "尼突吉羅。是為犯。",
    "X39n0709_009:0419a15": "[0419a15] 隨開 不犯者。若水陸道斷。賊難。惡獸難。水大漲。",
    "X39n0709_009:0419a16": "或為勢力所持。若被繫。若命難。梵行難。指授第二。",
    "X39n0709_009:0419a17": "至第三節未竟。不去至不見不聞處。及最初未制",
    "X39n0709_009:0419a18": "戒等。是為不犯。",
    "X39n0709_009:0419a19": "[0419a19] 會採 薩婆多論云。凡作房法有三。上中下覆房",
    "X39n0709_009:0419a20": "法。各自有限。若下房以中上房覆法者。以鎮重故。",
    "X39n0709_009:0419a21": "兼頓成故。若用草覆。草草波逸提 若中房以上",
    "X39n0709_009:0419a22": "房覆法者。亦以鎮重故。若用草覆。草草波逸提",
    "X39n0709_009:0419a23": " 若隨上中下覆法者。以頓成故。房成已。一波逸提。",
    "X39n0709_009:0419a24": "若不頓壘牆成。無罪。",
    "X39n0709_009:0419b01": "[0419b01] 根本律云。若起牆時。是濕泥者。始從治地築基。創",
    "X39n0709_009:0419b02": "起牆壁。應二三重。布其模墼。過者墮罪 若是熟",
    "X39n0709_009:0419b03": "磚。及以石木。或可施主欲得疾成。雖過重數。並皆",
    "X39n0709_009:0419b04": "無犯 (按本部與十誦。至第三節覆未竟捨去。無犯。餘部至第四節。方成其罪。今如本部之制。餘",
    "X39n0709_009:0419b05": "部但可通曉)。",
    "X39n0709_009:0419b06": "[0419b06] 此戒大乘同學。",
    "X39n0709_009:0419b07": "第二十一自往教尼戒",
    "X39n0709_009:0419b08": "[0419b08] 若比丘僧不差教戒比丘尼者。波逸提。",
    "X39n0709_009:0419b09": "[0419b09] 緣起 佛在舍衛國給孤獨園。大愛道比丘尼請",
    "X39n0709_009:0419b10": "佛。聽諸比丘。與尼教戒說法。敕佛阿難隨次差上",
    "X39n0709_009:0419b11": "座往。時次當般陀。然尊者所誦唯一偈。至往受尼",
    "X39n0709_009:0419b12": "禮請。說一偈已。即入第四禪。六&#x7FA3;尼各相向調戲",
    "X39n0709_009:0419b13": "言。我先有此語。般陀比丘癡人。唯誦一偈。若來教",
    "X39n0709_009:0419b14": "我等說已更何所說。今者默然。果如所言。有諸阿",
    "X39n0709_009:0419b15": "羅漢比丘尼。聞尊者所說。皆大歡喜。如是三番說",
    "X39n0709_009:0419b16": "偈。三番入第四禪。尊者出定。觀眾尼心。或有喜者。",
    "X39n0709_009:0419b17": "或有不喜者。即昇&#x8657;空。現諸神變說法而去。時六",
    "X39n0709_009:0419b18": "&#x7FA3;比丘自往教戒。不說正法。但說一切世論。乃至",
    "X39n0709_009:0419b19": "笑&#x511B;跛行等。六&#x7FA3;尼極大歡喜。羅漢尼以恭敬心",
    "X39n0709_009:0419b20": "故。默然無言。大愛道白佛。佛制僧中。差教授尼白",
    "X39n0709_009:0419b21": "二羯磨。於是六&#x7FA3;比丘。即出界外。更互相差往。大",
    "X39n0709_009:0419b22": "愛道重白佛。佛制成就十法。然後得教授尼。一戒",
    "X39n0709_009:0419b23": "律具足。二多聞誦二部戒相。三決斷無疑。四善能",
    "X39n0709_009:0419b24": "說法。五族姓出家。六顏貌端正。七尼眾見便歡喜。",
    "X39n0709_009:0419c01": "八堪任與尼眾說法。勸令歡喜。九不為佛出家而",
    "X39n0709_009:0419c02": "被法服犯重法。十滿二十歲若過(二十歲即二十夏臘)。如此",
    "X39n0709_009:0419c03": "等。可與尼教戒。遂為結戒。此是遮罪。由尼事貪心",
    "X39n0709_009:0419c04": "希望。招世譏嫌。待緣煩惱。制斯學處。乃初篇婬根",
    "X39n0709_009:0419c05": "本種類 (按根本律云。具七法者。僧應差教授尼。一持戒。二多聞。三住耆宿位。四善都城語五",
    "X39n0709_009:0419c06": "不曾以身污尼。六於八他勝法。善能分別。七於八尊重法。善能解釋)。",
    "X39n0709_009:0419c07": "[0419c07] 釋義 律云。僧者一說戒一羯磨。差者僧中所差",
    "X39n0709_009:0419c08": "白二羯磨(此法於作持中明)。教授者。八不可違法。百臘比",
    "X39n0709_009:0419c09": "丘尼見初受戒比丘。當起迎逆問訊禮拜。請令坐",
    "X39n0709_009:0419c10": "(一)。不得罵比丘。不得誹謗言破戒破見破威儀(二)。",
    "X39n0709_009:0419c11": "不得舉比丘罪作憶念作自言。不得遮他覓罪遮",
    "X39n0709_009:0419c12": "說戒自恣比丘尼。不得說比丘過失。比丘得說比",
    "X39n0709_009:0419c13": "丘尼過失(三)。已學於學式叉摩那。從眾僧求受大",
    "X39n0709_009:0419c14": "戒(四)若犯僧殘。應在二部僧中。半月行摩那埵(五)。",
    "X39n0709_009:0419c15": "於半月。當從僧中。求索教授人(六)。不應在無比丘",
    "X39n0709_009:0419c16": "處夏安居(七)。夏安居訖。當詣眾僧中求三事。自恣",
    "X39n0709_009:0419c17": "見聞疑(八)。如此八事。應尊重恭敬讚歎。盡形壽不",
    "X39n0709_009:0419c18": "應違 (此八敬法。尼初求度。佛即先宣已。令半月請僧教誡。今大愛道復請者。為欲發起羯磨差",
    "X39n0709_009:0419c19": "往因緣故。然所教者。即此八不可違法也)。",
    "X39n0709_009:0419c20": "[0419c20] 結罪 是中犯者。若僧不差。或非教授日而往與",
    "X39n0709_009:0419c21": "說八不可違法。突吉羅 若僧差往。應&#x5C05;時到。尼",
    "X39n0709_009:0419c22": "亦&#x5C05;時迎。若&#x5C05;時不到。突吉羅 尼應出半由旬",
    "X39n0709_009:0419c23": "迎。供給所須。若不爾者。突吉羅 若僧不差而往。",
    "X39n0709_009:0419c24": "與說法者。波逸提。",
    "X39n0709_009:0420a01": "[0420a01] 此戒具三緣。方成本罪。一必貪心違制。二是教誡",
    "X39n0709_009:0420a02": "比丘尼。三兩&#x811A;入門。",
    "X39n0709_009:0420a03": "[0420a03] 兼制 比丘尼突吉羅(同制別學)。式叉摩那沙彌沙彌",
    "X39n0709_009:0420a04": "尼突吉羅。是為犯。",
    "X39n0709_009:0420a05": "[0420a05] 隨開 不犯者。如上僧中差往&#x5C05;時而至。若諸難",
    "X39n0709_009:0420a06": "緣留阻。不容&#x5C05;時而至。及最初未制戒等。是為不",
    "X39n0709_009:0420a07": "犯。",
    "X39n0709_009:0420a08": "[0420a08] 會採 僧祗律云。教誡尼不得從日沒至明相未",
    "X39n0709_009:0420a09": "出。不得深猥處。不得露現處。當在不深不露處。若",
    "X39n0709_009:0420a10": "講堂若樹下。不得十四日十五日。月一日二日三",
    "X39n0709_009:0420a11": "日。應從四日至十三日往教誡。不得教誡不和合",
    "X39n0709_009:0420a12": "尼眾。到已應問尼僧和合不。若和合。應遣使呼來。",
    "X39n0709_009:0420a13": "若不得來者。應與教誡欲。不得偏教誡。不得長語",
    "X39n0709_009:0420a14": "教誡。",
    "X39n0709_009:0420a15": "[0420a15] 五分律云。若不差教誡尼。語語波逸提 教誡式",
    "X39n0709_009:0420a16": "叉摩那沙彌尼突吉羅 若僧不差為教授故。入",
    "X39n0709_009:0420a17": "尼住處。隨入多少。步步波逸提 若一&#x811A;入門。突",
    "X39n0709_009:0420a18": "吉羅。除比丘尼病。",
    "X39n0709_009:0420a19": "[0420a19] 善見律云。若不說八敬。先說餘法。突吉羅 若說",
    "X39n0709_009:0420a20": "八敬已。後說餘法不犯。",
    "X39n0709_009:0420a21": "[0420a21] 十誦律云。比丘應誦尼戒。莫令忘失。何以故。諸女",
    "X39n0709_009:0420a22": "人喜忘。智慧散亂。我泥洹後。當從大僧問戒法",
    "X39n0709_009:0420a23": " 此戒大乘同學。必若觀機。知有大益。不犯。然在末",
    "X39n0709_009:0420a24": "法尤宜慎重。",
    "X39n0709_009:0420b01": "[0420b01] 附考 薩婆多論問云。教誡教授有何差別。答曰。",
    "X39n0709_009:0420b02": "遮無利益。故名教誡。與有利益。故名教授。又教住",
    "X39n0709_009:0420b03": "正念。故名教誡。教住正知。故名教授。乃至令修世",
    "X39n0709_009:0420b04": "間善法。故名教誡。令修出世間善法。故名教授。以",
    "X39n0709_009:0420b05": "是差別。",
    "X39n0709_009:0420b06": "第二十二教尼至暮戒",
    "X39n0709_009:0420b07": "[0420b07] 若比丘為僧差教授比丘尼。乃至日暮者。波逸提。",
    "X39n0709_009:0420b08": "[0420b08] 緣起 佛在舍衛國祗桓精舍。時難陀(薩婆多論云。此非佛",
    "X39n0709_009:0420b09": "弟難陀)為眾僧所差。教授比丘尼。教已默然而住。大",
    "X39n0709_009:0420b10": "愛道重請。乃至三教。難陀好音聲。聽者樂聞。遂至",
    "X39n0709_009:0420b11": "日暮。尼出祗桓。入舍衛城。城門已閉。即依城&#x58CD;中",
    "X39n0709_009:0420b12": "宿。晨旦在前入城。諸長者見已謗。為與比丘共宿。",
    "X39n0709_009:0420b13": "佛知為僧結戒。因譏嫌事。制斯學處。乃初篇婬根",
    "X39n0709_009:0420b14": "本種類。",
    "X39n0709_009:0420b15": "[0420b15] 釋義 律云。彼比丘僧所差教授。比丘尼應乃至",
    "X39n0709_009:0420b16": "日未暮當還(此戒非為比丘往尼寺而制。所制者是比丘尼來僧寺暮歸也。准前緣起。",
    "X39n0709_009:0420b17": "據後開中。可知)。",
    "X39n0709_009:0420b18": "[0420b18] 結罪 是中犯者。若教授至日暮者。波逸提 除",
    "X39n0709_009:0420b19": "教授。若受經。若誦經。若問。若以餘事。乃至日暮。突",
    "X39n0709_009:0420b20": "吉羅 除比丘尼已。若為餘婦女誦經。若受經。若",
    "X39n0709_009:0420b21": "問。若以餘事至日暮。突吉羅。",
    "X39n0709_009:0420b22": "[0420b22] 若日暮日暮想。波逸提 日暮疑 日暮不日暮",
    "X39n0709_009:0420b23": "想 不日暮疑。盡突吉羅。",
    "X39n0709_009:0420b24": "[0420b24] 此戒具三緣。方成本罪。一必在僧寺教授比丘尼。",
    "X39n0709_009:0420c01": "二尼寺隔城。三時至日暮作日暮想。",
    "X39n0709_009:0420c02": "[0420c02] 兼制 比丘尼突吉羅(同制別學)。式叉摩那沙彌沙彌",
    "X39n0709_009:0420c03": "尼突吉羅。是為犯。",
    "X39n0709_009:0420c04": "[0420c04] 隨開 不犯者。若船濟處說法。尼聽。共賈客行夜",
    "X39n0709_009:0420c05": "說法。尼聽。若至尼寺中說法。若說戒日。來請教授",
    "X39n0709_009:0420c06": "人值說法。便聽。及最初未制戒等。是為不犯。",
    "X39n0709_009:0420c07": "[0420c07] 會採 律攝云。雖在時中。若諸尼眾立而不坐。或",
    "X39n0709_009:0420c08": "復營務紛擾不息。或身有拘礙而為說法者。亦名",
    "X39n0709_009:0420c09": "非時 若施主本意。請法師通夜說法。或尼寺近",
    "X39n0709_009:0420c10": "對城門。或城門夜不關閉。或尼寺在城中。或尼眾",
    "X39n0709_009:0420c11": "在白衣舍。此皆無犯 其教授尼人。一被差已。盡",
    "X39n0709_009:0420c12": "形壽教授。更不須差。",
    "X39n0709_009:0420c13": "[0420c13] 此戒大乘同學。",
    "X39n0709_009:0420c14": "第二十三譏論教尼戒",
    "X39n0709_009:0420c15": "[0420c15] 若比丘語諸比丘作如是語。比丘為飲食故。教授比",
    "X39n0709_009:0420c16": "丘尼者。波逸提。",
    "X39n0709_009:0420c17": "[0420c17] 緣起 佛在舍衛國給孤獨園。時比丘尼聞教授",
    "X39n0709_009:0420c18": "師來。半由旬迎。安處房舍。辦飲食洗浴處。六&#x7FA3;不",
    "X39n0709_009:0420c19": "為僧差。生嫉&#x59AC;心。言諸比丘無有真實。但為飲食",
    "X39n0709_009:0420c20": "故教授尼。有少欲比丘。聞知嫌責六&#x7FA3;。白佛結戒。",
    "X39n0709_009:0420c21": "由懷嫉心。制斯學處。",
    "X39n0709_009:0420c22": "[0420c22] 結罪 是中犯者。言諸比丘為飲食故教授比丘",
    "X39n0709_009:0420c23": "尼。為飲食故教誦經受經若問。說而了了。波逸提",
    "X39n0709_009:0420c24": " 不了了者。突吉羅。",
    "X39n0709_009:0421a01": "[0421a01] 此戒具四緣。方成本罪。一要有嫉&#x59AC;心。二必教誡",
    "X39n0709_009:0421a02": "比丘尼。三妄語為飲食故。四說而了了。",
    "X39n0709_009:0421a03": "[0421a03] 兼制 比丘尼突吉羅(同制別學)。式叉摩那沙彌沙彌",
    "X39n0709_009:0421a04": "尼突吉羅。是為犯。",
    "X39n0709_009:0421a05": "[0421a05] 隨開 不犯者。其事實爾。為飲食供養故教授尼。",
    "X39n0709_009:0421a06": "為飲食故教誦經受經若問。若戲笑語。獨處語。夢",
    "X39n0709_009:0421a07": "中語。欲說此乃說彼。及最初未制戒等。是為不犯",
    "X39n0709_009:0421a08": "會採 僧祗律云。若言為醫藥者。得越毗尼罪。",
    "X39n0709_009:0421a09": "[0421a09] 五分律云。若言為供養故教誡比丘尼及式叉摩",
    "X39n0709_009:0421a10": "那沙彌沙彌尼。突吉羅 若言比丘行十二頭陀",
    "X39n0709_009:0421a11": "行。坐禪誦經。作諸功德。皆為供養利故。語語突吉",
    "X39n0709_009:0421a12": "羅。",
    "X39n0709_009:0421a13": "[0421a13] 此戒大乘同學。",
    "X39n0709_009:0421a14": "第二十四與非親里尼衣戒",
    "X39n0709_009:0421a15": "[0421a15] 若比丘與非親里比丘尼衣。除貿易。波逸提。",
    "X39n0709_009:0421a16": "[0421a16] 緣起 此戒有三制。佛在舍衛國給孤獨園城中。",
    "X39n0709_009:0421a17": "有一乞食比丘。威儀具足。時有比丘尼。見便生善",
    "X39n0709_009:0421a18": "心。數請此比丘。比丘不受請。異時祗桓眾僧分衣",
    "X39n0709_009:0421a19": "物。此比丘持衣分出門。見彼比丘尼來。欲酬前請",
    "X39n0709_009:0421a20": "意。彼不受。即以衣與彼尼。&#x8F19;便受之。此比丘數數",
    "X39n0709_009:0421a21": "向人說嫌責。有少欲慚愧比丘。聞知啟白世尊。此",
    "X39n0709_009:0421a22": "初結戒也。後比丘不敢與親里尼衣。佛言聽與。第",
    "X39n0709_009:0421a23": "二結戒也。時二部僧共分衣。僧尼錯取。白佛。佛言",
    "X39n0709_009:0421a24": "聽貿易。此第三結戒也。因致譏嫌。制斯學處。乃初",
    "X39n0709_009:0421b01": "篇婬根本種類(須知僧尼衣分錯者。為檀越云。此是比丘衣。此是比丘尼衣。然衣本",
    "X39n0709_009:0421b02": "無二式。若式有二。則不聽貿易披著。今訛傳云。僧衣邊縫向外。尼衣邊縫向內。諸部律制並無斯說)。",
    "X39n0709_009:0421b03": "[0421b03] 釋義 律云。親里者如上。衣者有十種如上。貿易",
    "X39n0709_009:0421b04": "者(共相換易)。以衣易衣。乃至以非衣易衣。鍼貿刀。若縷",
    "X39n0709_009:0421b05": "線。下至藥草一片。",
    "X39n0709_009:0421b06": "[0421b06] 結罪 是中犯者。與非親里尼衣。波逸提。",
    "X39n0709_009:0421b07": "[0421b07] 此戒具三緣。方成本罪。一必是無過非親里尼。二",
    "X39n0709_009:0421b08": "物非貿易及餘因緣。三衣財應量。",
    "X39n0709_009:0421b09": "[0421b09] 兼制 比丘尼突吉羅(同制別學)。式叉摩那沙彌沙彌",
    "X39n0709_009:0421b10": "尼突吉羅。是為犯。",
    "X39n0709_009:0421b11": "[0421b11] 隨開 不犯者。與親里共相貿易。與塔與佛與僧。",
    "X39n0709_009:0421b12": "及最初未制戒等。是為不犯。",
    "X39n0709_009:0421b13": "[0421b13] 會採 薩婆多論云。若與應量衣。波逸提 與不",
    "X39n0709_009:0421b14": "應量衣物等。突吉羅。",
    "X39n0709_009:0421b15": "[0421b15] 五分律云。若與破戒邪見親里比丘尼衣。突吉羅",
    "X39n0709_009:0421b16": " 與非親里餘二女眾衣。突吉羅 若為料理功",
    "X39n0709_009:0421b17": "業事。若為善說經法。若為多誦經戒與衣。皆不犯",
    "X39n0709_009:0421b18": "根本律云。若見遭難無衣服者與之。或受戒施。無",
    "X39n0709_009:0421b19": "犯。",
    "X39n0709_009:0421b20": "[0421b20] 此戒大乘同學。然在末法。應須審慎。",
    "X39n0709_009:0421b21": "第二十五與非親尼作衣戒",
    "X39n0709_009:0421b22": "[0421b22] 若比丘與非親里比丘尼作衣者。波逸提。",
    "X39n0709_009:0421b23": "[0421b23] 緣起 此戒有二制。佛在舍衛國祗桓精舍。時有",
    "X39n0709_009:0421b24": "比丘尼。欲作僧伽黎。持至寺中。迦留陀夷善知作",
    "X39n0709_009:0421c01": "衣法。即與裁縫之。作男女行欲像。尼來即襞衣。授",
    "X39n0709_009:0421c02": "與之語言。此衣不得妄解披看。亦莫示人。若白時",
    "X39n0709_009:0421c03": "到(謂檀越請僧白時到赴供也)。著此衣在尼僧後行。尼如其教。",
    "X39n0709_009:0421c04": "諸居士見。拍手高聲大笑。大愛道問知其故。遂白",
    "X39n0709_009:0421c05": "諸比丘。諸比丘轉白世尊。此初結戒也。時諸比丘",
    "X39n0709_009:0421c06": "畏慎不敢與親里比丘尼作衣。佛聽。此第二結戒",
    "X39n0709_009:0421c07": "也。因致譏嫌。制斯學處。",
    "X39n0709_009:0421c08": "[0421c08] 釋義 律云。親里如上。衣有十種如上(律攝云。作衣者謂割",
    "X39n0709_009:0421c09": "刺浣染)。",
    "X39n0709_009:0421c10": "[0421c10] 結罪 是中犯者。與非親里比丘尼作衣。隨刀截",
    "X39n0709_009:0421c11": "多少。波逸提 隨一縫一鍼。波逸提 若復披看",
    "X39n0709_009:0421c12": "牽挽熨治以手摩捫。若捉角頭挽方正。若安帖。若",
    "X39n0709_009:0421c13": "緣。若索線。若續線。一切突吉羅。",
    "X39n0709_009:0421c14": "[0421c14] 此戒具三緣。方成本罪。一尼非親里。二心欲戲弄。",
    "X39n0709_009:0421c15": "三自手作衣。",
    "X39n0709_009:0421c16": "[0421c16] 兼制 比丘尼突吉羅(同制別學)。式叉摩那沙彌沙彌",
    "X39n0709_009:0421c17": "尼突吉羅。是為犯。",
    "X39n0709_009:0421c18": "[0421c18] 隨開 不犯者。若與親里比丘尼作。若為塔。若借",
    "X39n0709_009:0421c19": "著浣染治還主。及最初未制戒等。是為不犯。",
    "X39n0709_009:0421c20": "[0421c20] 會採 五分律云。取衣時突吉羅。",
    "X39n0709_009:0421c21": "[0421c21] 薩婆多論云。若尼遣使持衣財來與作衣。突吉羅",
    "X39n0709_009:0421c22": " 若使人與作。突吉羅 若與作不應量衣。突吉",
    "X39n0709_009:0421c23": "羅 若浣。隨一一事。突吉羅。",
    "X39n0709_009:0421c24": "[0421c24] 此戒大乘同學。",
    "X39n0709_009:0422a01": "第二十六與尼屏坐戒",
    "X39n0709_009:0422a02": "[0422a02] 若比丘與比丘尼在屏處坐者。波逸提。",
    "X39n0709_009:0422a03": "[0422a03] 緣起 佛在舍衛國祗桓精舍。迦留陀夷顏貌端",
    "X39n0709_009:0422a04": "正。偷蘭難陀比丘尼亦爾。彼此皆有欲意。時迦留",
    "X39n0709_009:0422a05": "陀夷清旦至偷蘭難陀所。在門外。共一處坐。諸居",
    "X39n0709_009:0422a06": "士見。咸共嫌之。有知足慚愧比丘。聞已白佛結戒。",
    "X39n0709_009:0422a07": "因招譏嫌。制斯學處。乃初篇婬根本種類。",
    "X39n0709_009:0422a08": "[0422a08] 釋義 律云。一處者。一是比丘。一是比丘尼。屏處",
    "X39n0709_009:0422a09": "者。見屏處。聞屏處。見屏覆者。若塵若霧。若黑暗中。",
    "X39n0709_009:0422a10": "不相見。聞屏覆者。乃至常語不聞聲處是。",
    "X39n0709_009:0422a11": "[0422a11] 結罪 是中犯者。若比丘獨在屏處。與比丘尼坐",
    "X39n0709_009:0422a12": "者。波逸提 若盲而不聾。聾而不盲。突吉羅 立",
    "X39n0709_009:0422a13": "住者。突吉羅。",
    "X39n0709_009:0422a14": "[0422a14] 此戒具三緣。方成本罪。一是屏處。二唯一尼。三身",
    "X39n0709_009:0422a15": "同坐。",
    "X39n0709_009:0422a16": "[0422a16] 兼制 比丘尼突吉羅(同制別學)。式叉摩那沙彌沙彌",
    "X39n0709_009:0422a17": "尼突吉羅。是為犯。",
    "X39n0709_009:0422a18": "[0422a18] 隨開 不犯者。若比丘有伴。若有智人(智人謂在家知善惡",
    "X39n0709_009:0422a19": "語之男子也)。若行過卒倒地。或病轉倒。或為勢所持繫",
    "X39n0709_009:0422a20": "閉。若命難。梵行難。及最初未制戒等。是為不犯。",
    "X39n0709_009:0422a21": "[0422a21] 會採 五分律云。與餘二女眾屏處坐者。亦波逸",
    "X39n0709_009:0422a22": "提。",
    "X39n0709_009:0422a23": "[0422a23] 薩婆多論云。經行已還坐。波逸提 隨起還坐。隨",
    "X39n0709_009:0422a24": "得爾所波逸提。",
    "X39n0709_009:0422b01": "[0422b01] 律攝云。此言坐者。據起犯緣。設餘威儀。亦皆同犯",
    "X39n0709_009:0422b02": "此戒大乘同學。",
    "X39n0709_009:0422b03": "第二十七與尼同行戒",
    "X39n0709_009:0422b04": "[0422b04] 若比丘與比丘尼期同一道行。從一村乃至一村。除",
    "X39n0709_009:0422b05": "異時。波逸提。異時者。與估客行。若疑畏怖時。是謂異",
    "X39n0709_009:0422b06": "時。",
    "X39n0709_009:0422b07": "[0422b07] 緣起 此戒有三制。佛在舍衛國給孤獨園。六&#x7FA3;",
    "X39n0709_009:0422b08": "比丘與六&#x7FA3;尼。在拘薩羅人間遊行。諸居士見皆",
    "X39n0709_009:0422b09": "譏嫌。此初結戒也。時諸比丘不先與尼共期。卒道",
    "X39n0709_009:0422b10": "路相遇。畏慎不敢共行。佛言不共期。不犯。故加期",
    "X39n0709_009:0422b11": "同一道行。此第二結戒也。時有僧尼二眾。俱欲至",
    "X39n0709_009:0422b12": "毗舍離國。以比丘不敢同行。諸尼在後。為賊所劫。",
    "X39n0709_009:0422b13": "因是復開異時。故有第三結戒也。此是遮罪。由譏",
    "X39n0709_009:0422b14": "嫌故。制斯學處。乃初篇婬根本種類。",
    "X39n0709_009:0422b15": "[0422b15] 釋義 文分二節。與比丘尼下明其所犯。異時下",
    "X39n0709_009:0422b16": "明其隨開。律云。期者。言共去至某村某城某國。道",
    "X39n0709_009:0422b17": "者。村間有分齊行處(言同一道行顯非異路也)。異時者(謂在難緣有商",
    "X39n0709_009:0422b18": "客同行不犯)。疑者。疑有賊盜劫處。畏怖者。有賊劫盜(十誦",
    "X39n0709_009:0422b19": "律云。疑有二種。一疑失衣&#x9262;。二疑失糧食。尼之衣食。比丘應取持去。至安隱處。應還與言。姊妹汝等隨意。",
    "X39n0709_009:0422b20": "不得共行)。",
    "X39n0709_009:0422b21": "[0422b21] 結罪 是中犯者。若與尼期同一道行。乃至村間",
    "X39n0709_009:0422b22": "分齊處。隨眾多少界多少。一一波逸提 非村若",
    "X39n0709_009:0422b23": "空地行。乃至十里。波逸提 若減一村減十里。突",
    "X39n0709_009:0422b24": "吉羅 若多村同一界行。突吉羅 方便欲去共",
    "X39n0709_009:0422c01": "期莊嚴。一切突吉羅。",
    "X39n0709_009:0422c02": "[0422c02] 此戒具三緣。方成本罪。一有心共期。二躬同道行。",
    "X39n0709_009:0422c03": "三村里越制。",
    "X39n0709_009:0422c04": "[0422c04] 兼制 比丘尼突吉羅(同制別學)。式叉摩那沙彌沙彌",
    "X39n0709_009:0422c05": "尼突吉羅。是為犯。",
    "X39n0709_009:0422c06": "[0422c06] 隨開 不犯者。不共期大伴行。若為力勢者所持。",
    "X39n0709_009:0422c07": "若命難。若梵行難。及最初未制戒等。是為不犯。",
    "X39n0709_009:0422c08": "[0422c08] 會採 僧祗律云。若共隨車伴行。止息。發去時喚",
    "X39n0709_009:0422c09": "尼。來勿使不及伴。波逸提 若言去去。勿使失伴。",
    "X39n0709_009:0422c10": "無罪 乃至問路檀越家亦爾。",
    "X39n0709_009:0422c11": "[0422c11] 薩婆多論云。不期而偶共同道。當使相去。語言。不",
    "X39n0709_009:0422c12": "聞聲處。若相聞已還。突吉羅 若尼與比丘期。比",
    "X39n0709_009:0422c13": "丘不許。若比丘與尼期。尼不許。若相聞語聲。突吉",
    "X39n0709_009:0422c14": "羅 若與式叉摩那沙彌尼議共道行。同尼也",
    "X39n0709_009:0422c15": " 此戒大乘同學。",
    "X39n0709_009:0422c16": "[0422c16] 附考 律攝云。凡苾芻苾芻尼將行之時。預先一",
    "X39n0709_009:0422c17": "日。應白和尚阿闍黎。我今有事。詣彼村坊。聽不(坊者",
    "X39n0709_009:0422c18": "邑里之名)。隨師。不應違逆。若無二師。應白上座。所有臥",
    "X39n0709_009:0422c19": "具囑他守護 苾芻有&#x8B90;隙者。不應共行。若有因",
    "X39n0709_009:0422c20": "緣。須共行時。應懺摩已同去 凡涉路時。應為法",
    "X39n0709_009:0422c21": "語。勿出惡言。或為聖默然。勿令心散亂 若至天",
    "X39n0709_009:0422c22": "神祠廟誦伽陀(舊云偈也)。彈指而進 苾芻不應供養",
    "X39n0709_009:0422c23": "天神。若路次止息處。或泉池取水之處。皆誦伽陀。",
    "X39n0709_009:0422c24": "其止宿處應誦三啟。汲水繩索。亦應持行 若有",
    "X39n0709_009:0423a01": "機緣。與尼同行。尼食。苾芻應持。食時更相授與",
    "X39n0709_009:0423a02": " 有病苾芻共舁去。若人少者。尼亦助舁。若至村落。",
    "X39n0709_009:0423a03": "為覓醫藥。若乞食時。令人看物。持食來與。若尼有",
    "X39n0709_009:0423a04": "病。准此應知。",
    "X39n0709_009:0423a05": "第二十八與尼同船戒",
    "X39n0709_009:0423a06": "[0423a06] 若比丘與比丘尼共期同乘一船。上水下水。除直渡",
    "X39n0709_009:0423a07": "者。波逸提。",
    "X39n0709_009:0423a08": "[0423a08] 緣起 此戒有三制。佛在舍衛國祗桓精舍。六&#x7FA3;",
    "X39n0709_009:0423a09": "比丘與六&#x7FA3;尼。共乘船上水下水。諸居士見皆譏",
    "X39n0709_009:0423a10": "嫌。此初結戒也。於是諸比丘不期而尼來。畏慎。佛",
    "X39n0709_009:0423a11": "言不期無犯。此第二結戒也。復有眾比丘及尼。欲",
    "X39n0709_009:0423a12": "同渡恒水。從此岸至彼岸。比丘不允同船先渡。尼",
    "X39n0709_009:0423a13": "眾在後。天大暴雨。江水泛漲。船到彼岸未還間。日",
    "X39n0709_009:0423a14": "已暮。尼眾即在岸邊止宿。為賊劫奪。因開除直渡",
    "X39n0709_009:0423a15": "不犯。故有第三結戒也。此是遮罪。譏過同前。制斯",
    "X39n0709_009:0423a16": "學處。乃初篇婬根本種類。",
    "X39n0709_009:0423a17": "[0423a17] 結罪 是中犯者。若期同上水下水入船。波逸提",
    "X39n0709_009:0423a18": " 若一&#x811A;在船上。一&#x811A;在地。若方便欲入而不入",
    "X39n0709_009:0423a19": "若共期莊嚴。一切突吉羅。",
    "X39n0709_009:0423a20": "[0423a20] 此戒具三緣。方成本罪。一有心期行。二身已入船。",
    "X39n0709_009:0423a21": "三順水上下。",
    "X39n0709_009:0423a22": "[0423a22] 兼制 比丘尼突吉羅(同制別學)。式叉摩那沙彌沙彌",
    "X39n0709_009:0423a23": "尼突吉羅。是為犯。",
    "X39n0709_009:0423a24": "[0423a24] 隨開 不犯者。不共期若直渡彼岸。若入船。船師",
    "X39n0709_009:0423b01": "失濟。上水下水。或為力勢持縛。或命難。梵行難。及",
    "X39n0709_009:0423b02": "最初未制戒等。是為不犯。",
    "X39n0709_009:0423b03": "[0423b03] 會採 薩婆多論云。與式叉摩那沙彌尼。共期載",
    "X39n0709_009:0423b04": "船。同尼犯也 尼與比丘議載船。突吉羅。",
    "X39n0709_009:0423b05": "[0423b05] 根本律云。若篙棹柁析隨流而去。或避灘磧。或柁",
    "X39n0709_009:0423b06": "師不用其語。此皆無犯。",
    "X39n0709_009:0423b07": "[0423b07] 此戒大乘同學。",
    "X39n0709_009:0423b08": "第二十九尼讚得食戒",
    "X39n0709_009:0423b09": "[0423b09] 若比丘知比丘尼讚歎教化因緣得食食。除檀越先",
    "X39n0709_009:0423b10": "有意者。波逸提。",
    "X39n0709_009:0423b11": "[0423b11] 緣起 此戒有三制。佛在舍衛國給孤獨園城中。",
    "X39n0709_009:0423b12": "有一居士。請舍利弗目犍連食。於夜辦具。種種美",
    "X39n0709_009:0423b13": "食。晨旦露地敷眾多好坐具。偷蘭難陀比丘尼先",
    "X39n0709_009:0423b14": "至其家。毀謗二尊者。是下賤人。讚調達等五人。是",
    "X39n0709_009:0423b15": "龍中之龍。言語之頃。二尊者至。偷蘭難陀見已。語",
    "X39n0709_009:0423b16": "居士言。龍中之龍已至。居士語比丘尼言。向者言",
    "X39n0709_009:0423b17": "下賤人。今云何言龍中之龍耶。自今已去。勿復來",
    "X39n0709_009:0423b18": "往我家。二尊者食竟。還白世尊。世尊呵責調達部",
    "X39n0709_009:0423b19": "黨。汝等云何遣尼勸化得食。此初結戒也。時諸比",
    "X39n0709_009:0423b20": "丘不知有勸化無勸化。後乃知或作波逸提懺者。",
    "X39n0709_009:0423b21": "或有疑者。故開不知無犯。此第二結戒也。又羅閱",
    "X39n0709_009:0423b22": "城有大長者。是梨師達親友。待梨師達至。供養眾",
    "X39n0709_009:0423b23": "僧。後梨師達至城。有比丘尼。往語長者。因即設齋。",
    "X39n0709_009:0423b24": "梨師達恐犯戒。不受食故。更除檀越先有意者。此",
    "X39n0709_009:0423c01": "第三結戒也。因不敬事。制斯學處。乃初篇婬根本",
    "X39n0709_009:0423c02": "種類。",
    "X39n0709_009:0423c03": "[0423c03] 釋義 文分二節。知比丘尼下明其所犯。除檀越",
    "X39n0709_009:0423c04": "先有意者明其隨開。律云。教化者。阿練若乞食人。",
    "X39n0709_009:0423c05": "著糞掃衣。作餘食法不食。一坐食一摶食。&#x585C;間露",
    "X39n0709_009:0423c06": "地坐。樹下坐。常坐隨坐。持三衣(此十二頭陀行)。讚偈多聞。",
    "X39n0709_009:0423c07": "法師持律坐禪也(以如是過分讚美其德。令檀越生信敬心。希冀其惠施也)。食",
    "X39n0709_009:0423c08": "者從旦至中得食。",
    "X39n0709_009:0423c09": "[0423c09] 結罪 是中犯者。彼比丘知比丘尼教化得食食。",
    "X39n0709_009:0423c10": "咽咽波逸提 除此飯食已。教化得餘襯體衣燈",
    "X39n0709_009:0423c11": "油塗足油。一切突吉羅。",
    "X39n0709_009:0423c12": "[0423c12] 知教化教化想。波逸提 教化疑 不教化教化",
    "X39n0709_009:0423c13": "想 不教化疑。盡突吉羅。",
    "X39n0709_009:0423c14": "[0423c14] 此戒具四緣。方成本罪。一知尼讚歎。二讚歎想。三",
    "X39n0709_009:0423c15": "自有貪心。四食已入咽。",
    "X39n0709_009:0423c16": "[0423c16] 兼制 比丘尼突吉羅(同制別學)。式叉摩那沙彌沙彌",
    "X39n0709_009:0423c17": "尼突吉羅。是為犯。",
    "X39n0709_009:0423c18": "[0423c18] 隨開 不犯者。若不知。若檀越先意。若教化無教",
    "X39n0709_009:0423c19": "化想。若比丘尼自作。若檀越令比丘尼經營。若不",
    "X39n0709_009:0423c20": "故教化而乞食與。及最初未制戒等。是為不犯。",
    "X39n0709_009:0423c21": "[0423c21] 會採 五分律云。以餘四眾讚歎因緣得食食。突",
    "X39n0709_009:0423c22": "吉羅(餘四眾除比丘尼是)。",
    "X39n0709_009:0423c23": "[0423c23] 薩婆多論云。若不曲讚功德。但說布施沙門福德",
    "X39n0709_009:0423c24": "甚大。食者無罪。",
    "X39n0709_009:0424a01": "[0424a01] 僧祗律云。若有如是讚歎食。當展轉貿易。不得捨",
    "X39n0709_009:0424a02": "食而去。若比座垢穢不淨。不喜與貿者。當作是念。",
    "X39n0709_009:0424a03": "此&#x9262;中食。是某甲比丘許我當食(此謂自具慚愧不退信心故開)",
    "X39n0709_009:0424a04": "此戒大乘同制。是邪命自活。",
    "X39n0709_009:0424a05": "第三十婦女同行戒",
    "X39n0709_009:0424a06": "[0424a06] 若比丘與婦女共期同一道行。乃至村間。波逸提。",
    "X39n0709_009:0424a07": "[0424a07] 緣起 此戒有二制。佛在舍衛國祗桓精舍。有毗",
    "X39n0709_009:0424a08": "舍離女。嫁與舍衛國人。後與姑共諍。還詣本國。時",
    "X39n0709_009:0424a09": "阿那律從舍衛。至毗舍離。彼婦女欲隨行。尊者許",
    "X39n0709_009:0424a10": "之。夫主追至。謗打尊者幾死。尊者下道。在一靜處。",
    "X39n0709_009:0424a11": "結跏趺坐。入火光三昧。夫主待其出定。禮拜懺悔。",
    "X39n0709_009:0424a12": "尊者為說法而去。還告眾僧。眾僧白佛。此初結戒",
    "X39n0709_009:0424a13": "也。時諸比丘不共期。道路相遇。有畏慎不敢共行。",
    "X39n0709_009:0424a14": "佛知開聽。故有期同一道行之語。此第二結戒也。",
    "X39n0709_009:0424a15": "由道行事譏謗煩惱。制新學處。乃初篇婬根本種",
    "X39n0709_009:0424a16": "類。",
    "X39n0709_009:0424a17": "[0424a17] 結罪 是中犯相輕重及不犯等。與尼同行戒無",
    "X39n0709_009:0424a18": "別。此唯以白衣婦女為異。故不重釋。",
    "X39n0709_009:0424a19": "[0424a19] 此戒具三緣。方成本罪。一有心期約。二自身同行。",
    "X39n0709_009:0424a20": "三限滿村里。",
    "X39n0709_009:0424a21": "[0424a21] 兼制 比丘尼突吉羅(同制別學)。式叉摩那沙彌沙彌",
    "X39n0709_009:0424a22": "尼突吉羅。是為犯。",
    "X39n0709_009:0424a23": "[0424a23] 會採 根本律云。若他遺女人引道。或迷於道路",
    "X39n0709_009:0424a24": "女人為指授。無犯。",
    "X39n0709_009:0424b01": "[0424b01] 此戒大乘同學。",
    "X39n0709_009:0424b03": "毗尼止持會集卷第九",
    "X39n0709_009:0424b05": "音義",
    "X39n0709_009:0424b06": "一座食[0424b06] 謂比丘受頭陀法者。不數數食。及小食",
    "X39n0709_009:0424b07": "等。唯受一坐食法。於一坐中。食令滿足。更無坐食。",
    "X39n0709_009:0424b08": "設未滿足。有因緣起者。亦無更坐食。故名一坐食。",
    "X39n0709_009:0424b09": "十七&#x7FA3;比丘[0424b09] 時羅閱城中有十七&#x7FA3;童子。共為",
    "X39n0709_009:0424b10": "親友。最大者年十七。最小者年十二。最富者八十",
    "X39n0709_009:0424b11": "百千。最貧者八十千。有一童子。名優婆離。此翻上",
    "X39n0709_009:0424b12": "首。最為大者。時諸童子要共出家。即往僧伽藍中。",
    "X39n0709_009:0424b13": "求為見度。諸比丘即度令出家。與授具足。多習嬉",
    "X39n0709_009:0424b14": "戲。少學禪誦。唯優婆離童子先斷煩惱。證阿羅漢",
    "X39n0709_009:0424b15": "果。此非持律優婆離尊者。",
    "X39n0709_009:0424b16": "啄[0424b16] 音捉。鳥食物也。",
    "X39n0709_009:0424b17": "帔[0424b17] 音轡。裙屬。又衣帔也。",
    "X39n0709_009:0424b18": "寱[0424b18] 音義。睡語也。",
    "X39n0709_009:0424b19": "懲[0424b19] 音呈。止也戒也。",
    "X39n0709_009:0424b20": "堰[0424b20] 音燕。壅水也。",
    "X39n0709_009:0424b21": "墼[0424b21] 音吉。土墼未燒塼坯也。",
    "X39n0709_009:0424b22": "般陀[0424b22] 或云槃陀伽。或云周羅般陀。具云周利槃",
    "X39n0709_009:0424b23": "陀伽。此云小路邊生。又翻繼道。以其兄生路邊。弟",
    "X39n0709_009:0424b24": "生繼於道邊。故名繼從。其兄後來出家。不久即得",
    "X39n0709_009:0424c01": "阿羅漢。其弟後厭俗。是兄出家。兄教一偈。四月不",
    "X39n0709_009:0424c02": "得。忘前失後。兄自念言。此人於佛法無緣。當遣還",
    "X39n0709_009:0424c03": "家。即牽袈裟。驅令出門。門外啼哭。不欲還家。佛以",
    "X39n0709_009:0424c04": "天眼。觀見般陀應可度緣。往至其所。問知安慰其",
    "X39n0709_009:0424c05": "心。即以少許白&#x6C0E;與般陀。捉此向日而曝。當作如",
    "X39n0709_009:0424c06": "是念。取垢取垢。世尊教已。入聚受請。時臨日中。觀",
    "X39n0709_009:0424c07": "般陀將得道果。即說偈言。入寂者歡喜。見法得安",
    "X39n0709_009:0424c08": "樂。世無瞋最樂。不害於眾生。世間無欲樂。出離於",
    "X39n0709_009:0424c09": "愛樂。若調伏我慢。是為第一樂。般陀遙聞此偈。即",
    "X39n0709_009:0424c10": "得阿羅漢果。此據善見律略錄。彼教授尼即此一",
    "X39n0709_009:0424c11": "偈。[0424c11] 薩婆多論云。尊者小路。於昔迦葉波佛法中。",
    "X39n0709_009:0424c12": "具足持彼佛三藏。由法慳垢覆蔽其心。曾不為他",
    "X39n0709_009:0424c13": "授文解義。及理廢忘。由彼業故。今得如是極闇鈍",
    "X39n0709_009:0424c14": "果。",
    "X39n0709_009:0424c15": "大愛道比丘尼[0424c15] 增一阿含經云。我聲聞中第一",
    "X39n0709_009:0424c16": "比丘尼久出家學。國王所敬。所謂大愛道瞿曇彌",
    "X39n0709_009:0424c17": "是。瞿曇是其姓也。",
    "X39n0709_009:0424c18": "難陀[0424c18] 文句云。亦名放牛難陀。此翻善歡喜。亦翻",
    "X39n0709_009:0424c19": "欣喜。文句記云。從初慕道為名。歡喜中勝。故云善也。",
    "X39n0709_009:0424c20": "本是放牛之人。因問佛放牛十一事。知佛具一切",
    "X39n0709_009:0424c21": "智。出家獲阿羅漢果。[0424c21] 根本律云。難鐸迦尊者。佛",
    "X39n0709_009:0424c22": "遣彼為尼眾說法教誡。時五百苾芻尼聞法。得阿",
    "X39n0709_009:0424c23": "羅漢果。[0424c23] 薩婆多論云。往昔惟衛佛出現於世。為",
    "X39n0709_009:0424c24": "眾生說法。彼佛滅後。有王起牛頭旃檀塔。種種莊",
    "X39n0709_009:0425a01": "嚴。此王有五百夫人。供養此塔。各發願言。願我等",
    "X39n0709_009:0425a02": "將來從此王邊。而得解脫。爾時王者。今難陀是。爾",
    "X39n0709_009:0425a03": "時五百夫人者。今五百比丘尼是。以是本願因緣",
    "X39n0709_009:0425a04": "故。應從難陀而得解脫。",
    "X39n0709_009:0425a05": "襞[0425a05] 音碧。襞摺壘衣也。",
    "X39n0709_009:0425a06": "熨治[0425a06] 尉音畏。謂以火申繒。從上而按下也。俗謂",
    "X39n0709_009:0425a07": "之火斗。是也。本作尉。今俗作熨。非。",
    "X39n0709_009:0425a08": "舁[0425a08] 音于。亦音預。對舉也。",
    "X39n0709_009:0425a09": "磧[0425a09] 音&#x8FF9;。水渚有石者。",
    "X39n0709_009:0425a10": "黎師達[0425a10] 此云仙授。亦云仙與。又云仙施。三義皆",
    "X39n0709_009:0425a11": "一。謂從仙人求得之子也。"
}