{
    "T10n0288_003:0585a06": "等目菩薩經卷下",
    "T10n0288_003:0585a08": "西晉月支三藏竺法護譯",
    "T10n0288_003:0585a09": "◎分別身行大慧空品第十一",
    "T10n0288_003:0585a10": "「又復族姓子！菩薩大士於己身，盡其身等如",
    "T10n0288_003:0585a11": "幻，眼之所見，隨於法界。菩薩之定興，亦等於",
    "T10n0288_003:0585a12": "身，諸毛孔一一之毛，現諸法界，而菩薩居之",
    "T10n0288_003:0585a13": "正受。彼亦住於幻法耳！及所知諸國土，亦如",
    "T10n0288_003:0585a14": "彼法俗。以知諸法，便知億那術無數國土，復",
    "T10n0288_003:0585a15": "知無得之得。佛剎塵數之國土，於彼諸國土，",
    "T10n0288_003:0585a16": "等現有佛菩薩圍繞，而皆具足淨復清淨，皆",
    "T10n0288_003:0585a17": "悉勇猛，賢行辯才而大莊嚴，無量覺飾，如日",
    "T10n0288_003:0585a18": "明曜，眾寶嚴好。「於彼若十劫、若百若千、若百",
    "T10n0288_003:0585a19": "千若億、若億千那術、若無數無限、無邊無際、",
    "T10n0288_003:0585a20": "極盡無盡之數，至如佛剎塵劫之數，行菩薩",
    "T10n0288_003:0585a21": "諸行，所依住者，而不可盡極。「菩薩於彼作是",
    "T10n0288_003:0585a22": "定正受，而復覺悟，於此而正受，於彼定而覺",
    "T10n0288_003:0585a23": "悟。彼普入諸國土，於彼而化眾、化眾生界，皆",
    "T10n0288_003:0585a24": "使悉入法界，而曉了過去諸慧。而復現處說",
    "T10n0288_003:0585a25": "於經法，明曉無具，無罣礙眼所分別，於法而",
    "T10n0288_003:0585a26": "自在，卓然而過；耳所分別，致度無極；鼻所分",
    "T10n0288_003:0585a27": "別，亦復以權；口所分別，悉之明了；身所分",
    "T10n0288_003:0585a28": "別，亦具曉解；心所分別，慧念滿具。彼以此",
    "T10n0288_003:0585a29": "慧，作是明了，便得十億千總持。何謂十？以法",
    "T10n0288_003:0585b01": "普順諸土。得成十億千清淨之行。解了十億",
    "T10n0288_003:0585b02": "千神諸順，入普智行。得具滿十億千神通。",
    "T10n0288_003:0585b03": "得入十億千定意行。得十億千神足，而致具",
    "T10n0288_003:0585b04": "滿。得致增益十億千力。得具滿十億千誠性。",
    "T10n0288_003:0585b05": "得顯現十億千所依住處。得致十億千感動。",
    "T10n0288_003:0585b06": "是為十。「菩薩復有十體，以致成就億千。菩薩",
    "T10n0288_003:0585b07": "有十行處，具滿億千。菩薩有十藏，以過平等",
    "T10n0288_003:0585b08": "億千。菩薩有十行，於億千而顯光曜。菩薩有",
    "T10n0288_003:0585b09": "十住，以宣億千之教說。菩薩有十願，而過",
    "T10n0288_003:0585b10": "億千德善之行。菩薩有十悔過誠，立億千修",
    "T10n0288_003:0585b11": "德之行。菩薩有十明顯，得致億千清淨之行。",
    "T10n0288_003:0585b12": "菩薩有十向勝，致億千以自明顯。菩薩有十",
    "T10n0288_003:0585b13": "說，以得億千照明之德。菩薩有十清淨果，達",
    "T10n0288_003:0585b14": "億千而致清淨。是謂菩薩大士行具無數身；",
    "T10n0288_003:0585b15": "成就無數德；滿無吾我德；成致無數行；修無",
    "T10n0288_003:0585b16": "思議德；行無稱限德；滿無我我行；致無德之",
    "T10n0288_003:0585b17": "獲；無盡念無我德行。菩薩以此行，而具足諸",
    "T10n0288_003:0585b18": "德，得致平等行，而自莊嚴；得致顯豫調和柔",
    "T10n0288_003:0585b19": "弱；得致奉持得致供養，而為殊增；得無喻",
    "T10n0288_003:0585b20": "者；得為勇捍。菩薩於是法，得自在。「菩薩依",
    "T10n0288_003:0585b21": "是定，於東方乃十佛剎無數千塵數如來所，",
    "T10n0288_003:0585b22": "建立以一一名字，一一名字彼十佛剎如塵",
    "T10n0288_003:0585b23": "之等，無能念限者。從彼一塵，分為佛剎無數",
    "T10n0288_003:0585b24": "千如塵數，以遍其中，亦無覺知，而無增減。如",
    "T10n0288_003:0585b25": "一之不覺，而無增減，普於諸剎如塵數，亦如",
    "T10n0288_003:0585b26": "是。如東之所為，南西北隅上下，亦如是！其",
    "T10n0288_003:0585b27": "一塵分破之所可著處，其數亦如上。其菩薩",
    "T10n0288_003:0585b28": "能建立之，普能現其身。是彼菩薩於諸佛剎，",
    "T10n0288_003:0585b29": "普能清淨所建置也。以如來身無限故，又於",
    "T10n0288_003:0585c01": "光明，而得自在；復以無思議故，得有感動，使",
    "T10n0288_003:0585c02": "普現耳！「如來耳之所宣，亦復無量；如來鼻之",
    "T10n0288_003:0585c03": "分別，亦無限量；如來口所分別，而現平等；",
    "T10n0288_003:0585c04": "如來身於細滑，而順行之；如來心所現，而",
    "T10n0288_003:0585c05": "不可限。如來正覺所知念，亦無限量。宣如來",
    "T10n0288_003:0585c06": "音聲清淨。普顯現如來法輪而無迴還。使一",
    "T10n0288_003:0585c07": "切普知如來聖眾而無限數。如來法覺而亦",
    "T10n0288_003:0585c08": "無限而普順導。普現興顯如來功德之本。現",
    "T10n0288_003:0585c09": "入如來之定、如來之德。於三世修行，而無數",
    "T10n0288_003:0585c10": "如來現興顯諸法。如來所建立宣音聲說。是",
    "T10n0288_003:0585c11": "為十。「現建立如來之土。以佛音聲，而普雨諸",
    "T10n0288_003:0585c12": "法。使其音聲，普聞諸土。廣宣傳佛之正受。亦",
    "T10n0288_003:0585c13": "復普宣諸佛世尊，賢聖之眾。建立諸佛無思",
    "T10n0288_003:0585c14": "議法。所宣諸法，悉如幻化。宣演諸法，而無所",
    "T10n0288_003:0585c15": "著。悉明顯一切法場。普悉暢現如來眾德之",
    "T10n0288_003:0585c16": "行。是為十。「一切諸定，順導如幻，建立心如",
    "T10n0288_003:0585c17": "幻，解無罣礙。菩薩於此法界，而悉自在，乃",
    "T10n0288_003:0585c18": "為建立菩薩耳！「彼諸佛世尊！於諸種種心意，",
    "T10n0288_003:0585c19": "以一一名字，而現無數佛土、無數千如塵數",
    "T10n0288_003:0585c20": "諸如來；以一一名字，如塵之數；以一一之塵，",
    "T10n0288_003:0585c21": "立置如十佛剎，至九數如塵數佛剎，亦無增",
    "T10n0288_003:0585c22": "減。無能知所取著之者，是菩薩所建立也。修",
    "T10n0288_003:0585c23": "應無遍數行，亦心所建立。以無著行意所建",
    "T10n0288_003:0585c24": "立。於諸法而無惑故，念所建立；於諸法慧分",
    "T10n0288_003:0585c25": "別故，行所建立；諸法所受處故，行所建立；順",
    "T10n0288_003:0585c26": "奉諸法故，亦覺道所建立；修行普宣傳法故，",
    "T10n0288_003:0585c27": "亦建立無數諸情。以建神通分別，於法用權",
    "T10n0288_003:0585c28": "慧故為無起行。所建立明了，法界無所著故，",
    "T10n0288_003:0585c29": "亦住修入慧行。無限慧清淨故，亦住於等正",
    "T10n0288_003:0586a01": "覺。普於諸國土，而現感動故。「菩薩以此而住",
    "T10n0288_003:0586a02": "諸定故，得充十海之門。何謂為十？一者、謂現",
    "T10n0288_003:0586a03": "充佛海，順導諸海故。二者、以過法海，行了慧",
    "T10n0288_003:0586a04": "海故。三者、住諸明曜，於情無所著故。四者、以",
    "T10n0288_003:0586a05": "慧感動，用敷音聲故。五者、念諸情之海，順以",
    "T10n0288_003:0586a06": "權慧故。六者、曉了心海，一切無種種之觀，而",
    "T10n0288_003:0586a07": "知無數心故。七者、滿於行海，具足願故。八者、",
    "T10n0288_003:0586a08": "具滿一切行願海故(少第九一法)。十者、成致一切於",
    "T10n0288_003:0586a09": "覺道故。是為十。菩薩成滿一切道德之海也。",
    "T10n0288_003:0586a10": "「菩薩有十事，得致上尊。何謂十？一者、以上尊，",
    "T10n0288_003:0586a11": "順導一切。二者、求於最上，化導眾生。三者、求",
    "T10n0288_003:0586a12": "向上尊，則達諸梵行。四者、致最上力，求具得",
    "T10n0288_003:0586a13": "之。五者、求無倫侶，於一切極世。六者、求無過",
    "T10n0288_003:0586a14": "踰，勝魔故。七者、求以明暢，度一切惡道故。",
    "T10n0288_003:0586a15": "八者、求無所依，於諸所生。九者、為尊於諸佛",
    "T10n0288_003:0586a16": "法。十者、求為自在，於諸眾生，將有勇健。是",
    "T10n0288_003:0586a17": "為菩薩最上十尊法也。",
    "T10n0288_003:0586a18": "「菩薩復有十事，興起於眾生之界。何謂為十？",
    "T10n0288_003:0586a19": "一者、常志出家，欲度眾生故。二者、無其迴轉，",
    "T10n0288_003:0586a20": "進最猛力故。三者、求依諸佛，受行行故。四者、",
    "T10n0288_003:0586a21": "有無限力，進諸法故。五者、寂定之力，於諸法",
    "T10n0288_003:0586a22": "自在故。六者、心無迴還，順導力故。七者、於義",
    "T10n0288_003:0586a23": "自在，本無法力故。八者、為大智慧，宣法無罣",
    "T10n0288_003:0586a24": "礙力故。九者、勇猛力，法所建立故。十者、分別",
    "T10n0288_003:0586a25": "力，宣布無量慧故。是謂十種之力。「而復致",
    "T10n0288_003:0586a26": "十大勇力。何謂十？一者、最健之力。二者、無過",
    "T10n0288_003:0586a27": "踰之力。三者、無量之力。四者、善修之力。五者、",
    "T10n0288_003:0586a28": "無動之力。六者、無起之力。七者、無怒之力。八",
    "T10n0288_003:0586a29": "者、慧常之力。九者、勤建之力。十者、弘慈之力。",
    "T10n0288_003:0586b01": "是為十力。「復有十力。何謂十？一者、修調行力。",
    "T10n0288_003:0586b02": "二者、慧清淨力。三者、過清淨法力。四者、法身",
    "T10n0288_003:0586b03": "之力。五者、諸法土力。六者、法明曜力。七者、法",
    "T10n0288_003:0586b04": "情之力。八者、無所壞力。九者、善行修力。十",
    "T10n0288_003:0586b05": "者、修勤入力。是為十大力。「復有十力。何謂十？",
    "T10n0288_003:0586b06": "一者、大丈夫力。二者、正雄勇力。三者、等正覺",
    "T10n0288_003:0586b07": "所建力。四者、前世所修德本之力。五者、無量",
    "T10n0288_003:0586b08": "德本如應之力。六者、如來之力。七者、普應入",
    "T10n0288_003:0586b09": "力。八者、於三世等力。九者、得菩薩如地行力。",
    "T10n0288_003:0586b10": "十者、得菩薩信向清淨行力。是為十力。「復有",
    "T10n0288_003:0586b11": "十力。何謂十力？一者、菩薩離轉力。二者、菩薩",
    "T10n0288_003:0586b12": "順緣之力。三者、菩薩於性得自在力。四者、菩",
    "T10n0288_003:0586b13": "薩修於內性清淨力。五者、菩薩修諸德本從諸",
    "T10n0288_003:0586b14": "行力。六者、菩薩行法最力。七者、身無著力。八",
    "T10n0288_003:0586b15": "者、菩薩以是致成之力。九者、菩薩入權慧力。",
    "T10n0288_003:0586b16": "十者、菩薩諸法本清淨信向之力。是為十。「復",
    "T10n0288_003:0586b17": "有十力。何謂十？一者、住於普世，清閑無處",
    "T10n0288_003:0586b18": "力故。二者、於諸眾，無雙力故。三者、普於一切，",
    "T10n0288_003:0586b19": "無等力故。四者、以諸德行，化眾生力故。五者、",
    "T10n0288_003:0586b20": "在於生死，無傾動力故。六者、度諸生死，清淨",
    "T10n0288_003:0586b21": "如蓮華力故。七者、普現諸導，降諸魔力故。八",
    "T10n0288_003:0586b22": "者、將順魔黨，成大乘力故。九者、化於三界，無",
    "T10n0288_003:0586b23": "所處力故。十者、普勸進十方，無罣礙力故。是",
    "T10n0288_003:0586b24": "為十。菩薩以此無數之法，成其德化也。",
    "T10n0288_003:0586b25": "「又菩薩興起滿眾願行，明曜之、顯照之，而普",
    "T10n0288_003:0586b26": "應現，皆成就之。以致弘大增進慧，益之而廣",
    "T10n0288_003:0586b27": "清淨。是為十順清淨定。彼眾德而無邊際，",
    "T10n0288_003:0586b28": "其慧亦無罣礙。其菩薩行，亦無限量。彼菩薩",
    "T10n0288_003:0586b29": "德乘，過量難稱。又其菩薩行處，難可斷量，其",
    "T10n0288_003:0586c01": "菩薩所入，而不可測度。彼菩薩所興化，亦無",
    "T10n0288_003:0586c02": "邊際。是菩薩之清淨，亦難思議；其菩薩所",
    "T10n0288_003:0586c03": "修，亦難可盡；又其菩薩賢聖法，亦無能極。以",
    "T10n0288_003:0586c04": "無可得，亦無念限。其菩薩所可得者，其菩薩",
    "T10n0288_003:0586c05": "所可因起，其諸菩薩所應現行，其諸菩薩所",
    "T10n0288_003:0586c06": "當得。又其菩薩，明徹所至處。又其菩薩，所可",
    "T10n0288_003:0586c07": "徹見。又彼菩薩慧明所過。又是菩薩法行所",
    "T10n0288_003:0586c08": "可知見。又其菩薩行，應所當得。又其菩薩一",
    "T10n0288_003:0586c09": "切法行慧處，皆達之。是為十。其住於此大定",
    "T10n0288_003:0586c10": "者，無數、無限、無量、無邊際、無盡、無稱限、無",
    "T10n0288_003:0586c11": "思議、無我得之得。是為十。菩薩以此定正受，",
    "T10n0288_003:0586c12": "入於一一諸行；或定或悟，而悉曉知諸定行。",
    "T10n0288_003:0586c13": "明達無數諸定，亦了具滿諸定，亦曉定之增",
    "T10n0288_003:0586c14": "損；又了定諸幻化，曉了定所見行；亦知定之",
    "T10n0288_003:0586c15": "由行；亦知定之際處；亦明曉定之閑靜；亦知",
    "T10n0288_003:0586c16": "定寂寞；亦知定念行。「譬如無熱龍王池之宮",
    "T10n0288_003:0586c17": "殿，有四大河而流出，盈溢清澄，無垢無濁無",
    "T10n0288_003:0586c18": "穢，清淨無瑕，甘美香潔。周迴四出，有四目口，",
    "T10n0288_003:0586c19": "所從流出：一目名、和。二目名、拔叉。三目名、蛇",
    "T10n0288_003:0586c20": "未。四目名、恒。其和北流，拔叉南流。其蛇東",
    "T10n0288_003:0586c21": "流，恒水西流。一一而迴旋，四周亦如是，而充",
    "T10n0288_003:0586c22": "大而以滿之。又彼大河，繞之七匝。此河之",
    "T10n0288_003:0586c23": "間，有青蓮華、紅蓮華、白蓮華、黃蓮華，以天眾",
    "T10n0288_003:0586c24": "寶之光色，精明妙淨，展轉而照曜，現而鮮潔，",
    "T10n0288_003:0586c25": "永無污穢，其間了了，曜而明徹。葉葉分異，現",
    "T10n0288_003:0586c26": "而明顯，畫者所不圖像。軟動之色，既照曜，音",
    "T10n0288_003:0586c27": "聲徹妙；慧善之色，圖之難極色力，無數天句",
    "T10n0288_003:0586c28": "文，普行樂。諸葉交錯，色發姝妙，香美異麗",
    "T10n0288_003:0586c29": "色照曜。以無數種種諸寶所挍飾，眾色無數，",
    "T10n0288_003:0587a01": "如日天出於宮殿，光而徹照。「彼諸華之欝曜，",
    "T10n0288_003:0587a02": "相照焜煌，能奪日之精光。彼諸雜花，在河",
    "T10n0288_003:0587a03": "之流。有諸天，應在河迴轉浮沒，乃遊於種",
    "T10n0288_003:0587a04": "種諸華間。而此諸華，上下低仰，妙色煒煒，",
    "T10n0288_003:0587a05": "照曜寶色的的。日光曲照，玄黃乃遏，日光精",
    "T10n0288_003:0587a06": "如彼眾華之動，流河音聲，乃踰天伎樂。「菩",
    "T10n0288_003:0587a07": "薩大士亦如是！有四辯才而流出，以充滿普",
    "T10n0288_003:0587a08": "智之海。如香大河，有銀妙色，從馬口而出。其",
    "T10n0288_003:0587a09": "底皆有銀沙。菩薩亦如是！清淨之智，順隨眾",
    "T10n0288_003:0587a10": "行，而從口出依順之義。一切諸如來行，一切",
    "T10n0288_003:0587a11": "諸義行，善施之法，諸法慧明，分別了竟無罣",
    "T10n0288_003:0587a12": "礙慧，而歸智海；如和之大河，金剛之色，從師",
    "T10n0288_003:0587a13": "子口而流出，底沙亦金剛色。菩薩亦如是！出",
    "T10n0288_003:0587a14": "法之光曜，有佛金剛之色，而自娛樂，用照曜",
    "T10n0288_003:0587a15": "於普世。以金剛之慧，而自娛樂，而充無盡之",
    "T10n0288_003:0587a16": "海。如彼二大河，紫磨金色，明而光曜，亦紫",
    "T10n0288_003:0587a17": "磨金色之沙。菩薩亦如是！以發遣之辯，而從",
    "T10n0288_003:0587a18": "口出，一切眾生，攀慕慧身，而悅一切普世；以",
    "T10n0288_003:0587a19": "金剛之慧，而有所照曜。普度一切，常慕順導",
    "T10n0288_003:0587a20": "因緣，使歸於智海；又若拔叉之大河，青而琉",
    "T10n0288_003:0587a21": "璃色從牛口而出，精明流之潔色。菩薩亦如",
    "T10n0288_003:0587a22": "是！以無盡明曜辯才而流出；以無礙之法，",
    "T10n0288_003:0587a23": "億那術百千威猛。從念而雨，流進至於法河，",
    "T10n0288_003:0587a24": "轉充於普智之海，成致諸佛法藏之海；如彼",
    "T10n0288_003:0587a25": "河之目，而四面迴旋圍繞，歸充大海。菩薩亦",
    "T10n0288_003:0587a26": "如是！順迴身行，順迴意行，身口意迴，皆以備",
    "T10n0288_003:0587a27": "具。亦如彼四川之流而歸於海。菩薩亦如是！",
    "T10n0288_003:0587a28": "以四莊嚴，歸普智海。何謂四？一者、見諸佛而",
    "T10n0288_003:0587a29": "為莊嚴。二者、見佛分別慧。三者、以諸佛法之",
    "T10n0288_003:0587b01": "光曜而為莊嚴。四者、攬諸總持而無疑惑。是",
    "T10n0288_003:0587b02": "為四。復有四。一者、以諸度無極而為莊嚴。二",
    "T10n0288_003:0587b03": "者、以諸菩薩而為莊嚴行。三者、以大悲行而",
    "T10n0288_003:0587b04": "為莊嚴。四者、於諸眾生滿以法輪之行而為",
    "T10n0288_003:0587b05": "莊嚴。是為四。「如彼大河，迴旋七匝，以其四",
    "T10n0288_003:0587b06": "華，青紅黃白而為莊嚴。菩薩亦如是！以大",
    "T10n0288_003:0587b07": "乘心，於其間，諸未度者而為說法，以興起",
    "T10n0288_003:0587b08": "之。其諸定正受，億那術百千而分布之。普",
    "T10n0288_003:0587b09": "見佛德，以於三世，於諸佛剎，清淨行無垢穢，",
    "T10n0288_003:0587b10": "如彼無起而靜定，以眾寶樹而圍繞。菩薩亦",
    "T10n0288_003:0587b11": "如是！以諸剎莊嚴而為圍繞，得致正覺而現",
    "T10n0288_003:0587b12": "悅樂。如彼水潭定而無動靜，然清澄清徹。",
    "T10n0288_003:0587b13": "其菩薩亦如是！彼菩薩以道德御心，靜然清",
    "T10n0288_003:0587b14": "澄清徹，具滿無數諸德之本。如彼無熱池，以",
    "T10n0288_003:0587b15": "眾寶為岸，內外而照徹，清淨無垢。菩薩亦如",
    "T10n0288_003:0587b16": "是！其菩薩心，以十寶慧，至億那術百千行，",
    "T10n0288_003:0587b17": "致最願慧，而普得之，曉了清淨諸德之本。如",
    "T10n0288_003:0587b18": "彼之無迴，內外清徹，底有紫磨金沙，以眾",
    "T10n0288_003:0587b19": "寶而挍飾。菩薩亦如是！得致徹慧，以意無念，",
    "T10n0288_003:0587b20": "明菩薩境界，以諸菩薩德行而自莊嚴，於諸",
    "T10n0288_003:0587b21": "法而無罣礙，一切諸佛行無處所，知一切行",
    "T10n0288_003:0587b22": "明了時節。如彼居有諸龍。菩薩亦如是！順導",
    "T10n0288_003:0587b23": "一切恐怖之世，亦悉顯明，普悉諸等護極",
    "T10n0288_003:0587b24": "世。「如彼流水從四目出而進流，歸諸佛德，漸",
    "T10n0288_003:0587b25": "舟津流，歸至於海。菩薩亦如是！以四大慧河",
    "T10n0288_003:0587b26": "流，為諸天梵魔界、盡世沙門梵志、極世人",
    "T10n0288_003:0587b27": "類，而普津潤之，漸舟歸至佛無上慧海，以四",
    "T10n0288_003:0587b28": "種力，而自莊嚴。何謂為四？一者、謂本願之",
    "T10n0288_003:0587b29": "慧，普悉救濟一切極世。二者、向無斷慧，化度",
    "T10n0288_003:0587c01": "一切極世。三者、具滿諸度無極之慧，使依菩",
    "T10n0288_003:0587c02": "薩之行，而順清淨。四者、明持一切眾生之本，",
    "T10n0288_003:0587c03": "明達諸念，使歸無斷之流，得至三世海慧。是",
    "T10n0288_003:0587c04": "為四。蠲除止處，謂以菩薩定慧之行也。以無",
    "T10n0288_003:0587c05": "央數諸定，為眾寶之莊嚴挍，覲覩諸佛；以",
    "T10n0288_003:0587c06": "無見之慧，流歸諸佛之海；以大悲之慧行，其",
    "T10n0288_003:0587c07": "行亦有大慈，順導一切，而無迴還，興起極也；",
    "T10n0288_003:0587c08": "以無數權慧，而歸十力之海。「如彼四河，從無",
    "T10n0288_003:0587c09": "熱之淵出，而歸無極之大海。菩薩亦如是！",
    "T10n0288_003:0587c10": "行上頭之大願，具菩薩諸行，成得一切無盡",
    "T10n0288_003:0587c11": "大慧，眾行亦無盡，常見諸佛，以為娛樂。如彼",
    "T10n0288_003:0587c12": "四大河，而無迴還，歸至於大海，而無毀斷。菩",
    "T10n0288_003:0587c13": "薩亦如是！菩薩之願，而無罣礙，得修具足普",
    "T10n0288_003:0587c14": "賢菩薩行願之光曜；得入普智之行諸法覺",
    "T10n0288_003:0587c15": "道行，以無念、以無著，修如來行。如彼四大",
    "T10n0288_003:0587c16": "河，無懈無止處之劫數，流歸於海。菩薩亦如",
    "T10n0288_003:0587c17": "是！修入普賢菩薩之行，於無數劫，修菩薩行，",
    "T10n0288_003:0587c18": "而無懈惓，以成歸諸如來海，歸於無想行。如",
    "T10n0288_003:0587c19": "彼無迴還之大河，以眾寶為明；以紫金沙為",
    "T10n0288_003:0587c20": "照；以銀沙為晃煜；以金沙為曜灼；以琉璃",
    "T10n0288_003:0587c21": "沙為遏灼灼，日光住照，而悉奪日之明曜，明",
    "T10n0288_003:0587c22": "曜至時，焰徹過日，諸所造住，無所煩嬈。彼",
    "T10n0288_003:0587c23": "之光曜，度之無喻，合會眾寶，用所成為。其菩",
    "T10n0288_003:0587c24": "薩亦如是！於法身得自由，建立於定，於其身",
    "T10n0288_003:0587c25": "一一毛孔，以無限量，普出諸佛光明，而見諸",
    "T10n0288_003:0587c26": "國土，曉入眾會之場；而聞法能悉奉持，曉了",
    "T10n0288_003:0587c27": "如來無數身行，明達彼諸佛國土。見如來會",
    "T10n0288_003:0587c28": "場，聞其法說，以無得之得，消除億那術劫有",
    "T10n0288_003:0587c29": "長想。又無短念，於其身毛，數亦無減。及諸土",
    "T10n0288_003:0588a01": "如來眾會場，於種種人界，不處分別。所以者",
    "T10n0288_003:0588a02": "何？以入法界故、用解無我微妙故。亦不入於",
    "T10n0288_003:0588a03": "毀，行無數定、修無數行。普現於諸佛所，為",
    "T10n0288_003:0588a04": "無數諸佛所建，為無數諸佛感動，普遠所歸",
    "T10n0288_003:0588a05": "普賢菩薩所行願。以清淨菩薩所行，如來十",
    "T10n0288_003:0588a06": "力，而無罣礙。修普賢菩薩之行，建立具滿，曉",
    "T10n0288_003:0588a07": "達諸感動，而無限礙。菩薩如是！以一時心正",
    "T10n0288_003:0588a08": "受而覺悟，現己極長，不墮所入行、不著一切",
    "T10n0288_003:0588a09": "諸行，以離於有無之間，為一切故，現佛土所",
    "T10n0288_003:0588a10": "興耳！於法界不見有土處所，亦不住限齊、亦",
    "T10n0288_003:0588a11": "不住於兩際之間，而修入普智之慧，樂慕於",
    "T10n0288_003:0588a12": "慧住，無自大，曉入諸眾生類；於諸土而清淨，",
    "T10n0288_003:0588a13": "皆以具滿諸土之行，種種所想，皆悉達知。不",
    "T10n0288_003:0588a14": "止生諸想之處，而皆悉過於種種色像，悉了",
    "T10n0288_003:0588a15": "而無染污。菩薩權慧，所具滿，至永清淨，悉無",
    "T10n0288_003:0588a16": "想念，普建諸行地。「譬如至虛空，以離諸趣，",
    "T10n0288_003:0588a17": "於諸趣永無所趣。菩薩於國土行亦如是！",
    "T10n0288_003:0588a18": "了達諸國土，修行度眾生，永離一切眾生想。",
    "T10n0288_003:0588a19": "曉了一切法界，以除一切法想，見諸佛而無",
    "T10n0288_003:0588a20": "厭，依仰欲覩諸佛，解達諸定，分別權行，一切",
    "T10n0288_003:0588a21": "諸法本清淨，而無所著。無盡法句慧，無量辯",
    "T10n0288_003:0588a22": "才，曉了無句無字，得諸音聲行，了音聲之清",
    "T10n0288_003:0588a23": "淨，逮無得法際，現種種色。彼順導境界，一切",
    "T10n0288_003:0588a24": "法本清淨，而究竟以大慈矜，濟度一切眾生",
    "T10n0288_003:0588a25": "之界。無因無所因，一切界本清淨，了所住法",
    "T10n0288_003:0588a26": "界而無所起；了諸趣而無所住三場而清淨。",
    "T10n0288_003:0588a27": "曉達如來行，於種種法而無念，權行種種",
    "T10n0288_003:0588a28": "辯說，清淨宣法，得致法行。是族姓子！菩薩大",
    "T10n0288_003:0588a29": "士！於法界得莊而尊大。",
    "T10n0288_003:0588b01": "等目菩薩大權慧品第十二",
    "T10n0288_003:0588b02": "「何謂族姓子！諸菩薩大士第十最德大定權",
    "T10n0288_003:0588b03": "慧行？是族姓子！諸菩薩有大定，名無盡場。其",
    "T10n0288_003:0588b04": "以此定正受者，得住身口意行無盡；等住諸",
    "T10n0288_003:0588b05": "佛剎亦無盡；致度眾生行亦無盡；住導眾生",
    "T10n0288_003:0588b06": "之慧而亦無盡；放於光明而亦無盡；放於明",
    "T10n0288_003:0588b07": "網亦無盡；現出諸化亦無盡；得過轉法輪而",
    "T10n0288_003:0588b08": "亦無盡；其身能現菩薩現佛於諸國土而亦",
    "T10n0288_003:0588b09": "無盡。其身悉達諸佛之力，其身志願諸佛之",
    "T10n0288_003:0588b10": "慧，顯如佛之興行於諸剎，以佛感動佛，聲以",
    "T10n0288_003:0588b11": "普徹、以行佛聖、以過佛行。其身以過佛之限",
    "T10n0288_003:0588b12": "量，修治佛事，佛行自在，是為十最德之定也。",
    "T10n0288_003:0588b13": "「又其菩薩住是定者，觀於普智，明了普智，曉",
    "T10n0288_003:0588b14": "解普智，以達普智，分別普智，現於普智，以",
    "T10n0288_003:0588b15": "辨普智，覩於普智，以入普智，廣顯普智。是",
    "T10n0288_003:0588b16": "為十。「又其菩薩亦不願普賢菩薩之行、及其",
    "T10n0288_003:0588b17": "大菩薩心、及大菩薩行、及其所現行、及所入",
    "T10n0288_003:0588b18": "所現大世、及其所趣并所建立、其大菩薩所",
    "T10n0288_003:0588b19": "潤澤、其大菩薩亦無斷。是為十。復有十行。",
    "T10n0288_003:0588b20": "一曰無迴還、亦無長養、亦無還反、亦無疲勞、",
    "T10n0288_003:0588b21": "亦不念不念我、亦不放捨、亦無動搖、亦不斷",
    "T10n0288_003:0588b22": "絕、不以音聲為菩薩。是為十。何則然者？如彼",
    "T10n0288_003:0588b23": "菩薩於諸法致大願，而具足於諸行；所興大",
    "T10n0288_003:0588b24": "道，悉善修學佛法大海，最大等願菩薩之行，",
    "T10n0288_003:0588b25": "顯學權慧方便之明。以善學菩薩幻化、善明",
    "T10n0288_003:0588b26": "達一切音聲，而得建立；以善建立去來現在",
    "T10n0288_003:0588b27": "及諸佛一切之世；以得大悲之行；以諸行而",
    "T10n0288_003:0588b28": "成佛法之業興佛法，而無罣礙。是為十。「何",
    "T10n0288_003:0588b29": "則然者？譬如有人，得如意寶，所念無不建立，",
    "T10n0288_003:0588c01": "如其像而光明，其摩尼寶，與本無異也。菩",
    "T10n0288_003:0588c02": "薩亦如是！得建立如意寶，於慧無厭。反復",
    "T10n0288_003:0588c03": "明曉普智之慧，於普賢菩薩之行而無懈。如",
    "T10n0288_003:0588c04": "其摩尼，盡自現其色像，不毀摩尼本體。菩薩",
    "T10n0288_003:0588c05": "亦如是！致成普智之像，然不毀本行之體。",
    "T10n0288_003:0588c06": "所以者何？以其菩薩發義，為一切故；欲度一",
    "T10n0288_003:0588c07": "切故，而發願修諸佛行，而無迴還；欲淨諸佛",
    "T10n0288_003:0588c08": "無懈惓許，任一切故，而無懈退；於一切無",
    "T10n0288_003:0588c09": "數法，無我想念、無却無懈，普現一切感動；於",
    "T10n0288_003:0588c10": "眾生得清淨，而無厭惓，利養普世，亦無懈退。",
    "T10n0288_003:0588c11": "普照明於世，己無勞退，入無數諸法幻間，而",
    "T10n0288_003:0588c12": "無迴還，心永無却退。是謂十。「譬如紅黃，在所",
    "T10n0288_003:0588c13": "虛空無所住止處。而所持者，不起勞疲、亦",
    "T10n0288_003:0588c14": "無損弱、亦不得一切意、亦無所處、亦無繫縛、",
    "T10n0288_003:0588c15": "亦無所見、亦不處中、亦不外。觀內無所處，不",
    "T10n0288_003:0588c16": "壞本淨。所以者何？其虛空法，本清淨故。菩薩",
    "T10n0288_003:0588c17": "亦如是！修行廣大無極之願故，不起勞疲，為",
    "T10n0288_003:0588c18": "以興發普度眾生故。譬如有滅度者，此為何",
    "T10n0288_003:0588c19": "人而當滅度？於三世而無盡限，亦無疲勞、亦",
    "T10n0288_003:0588c20": "不恐懼、亦無迴還。所以者何？諸法無二故。而",
    "T10n0288_003:0588c21": "歸滅度者，何則而勞耶也？菩薩亦如是！為普",
    "T10n0288_003:0588c22": "世眾生而興於世耳！當何以而迴還？用度眾",
    "T10n0288_003:0588c23": "生故。譬如為普智故也，菩薩行亦如是！道無",
    "T10n0288_003:0588c24": "有疲、亦無勞故。過去無住，其現在者，住佛種",
    "T10n0288_003:0588c25": "種當趣(有本作起)。所以者何？彼無二法故。何緣",
    "T10n0288_003:0588c26": "而有勞？於諸法如幻，而無所入，故其無殆。菩",
    "T10n0288_003:0588c27": "薩如是！故有其身修入普智，彼何由而有懈？",
    "T10n0288_003:0588c28": "「其彼菩薩以是，其光明普遍至於諸方，明曜",
    "T10n0288_003:0588c29": "至諸國土，而無罣礙。諸色無數，種種之藏，難",
    "T10n0288_003:0589a01": "得之葉，無極之寶、無得之香、無量清淨。振",
    "T10n0288_003:0589a02": "動莊嚴，大音雷震，而普遍以交露而嚴飾。",
    "T10n0288_003:0589a03": "其色甚殊好，以琦妙眾寶，以為挍藏，以",
    "T10n0288_003:0589a04": "眾寶現嚴淨；又各處立綺欄楯，其間而有眾",
    "T10n0288_003:0589a05": "色，如來清淨而為光飾，以諸德本外致光曜，",
    "T10n0288_003:0589a06": "如來吉祥所接，逮諸如來所現建立，是為",
    "T10n0288_003:0589a07": "十。「等住一蓮華，無得無限，極於十方，十德無",
    "T10n0288_003:0589a08": "厭千之清淨。菩薩所行，由生普智之明，所",
    "T10n0288_003:0589a09": "可由生，持諸佛法之明，除滅普世之火，為世",
    "T10n0288_003:0589a10": "所禮敬，明達普現幻法，於極世行有喻無喻，",
    "T10n0288_003:0589a11": "是謂十。",
    "T10n0288_003:0589a12": "「又菩薩所坐處，足其結加趺，滿其中蓮花，而",
    "T10n0288_003:0589a13": "無空缺，悉遍菩薩所坐之處，是其威神所致，",
    "T10n0288_003:0589a14": "為諸佛而建於十無得，佛剎億那術百千如",
    "T10n0288_003:0589a15": "塵之數。於一一之毛，放諸光明，如一一之毛",
    "T10n0288_003:0589a16": "孔，目亦普然；於一一之光明之目，現十無",
    "T10n0288_003:0589a17": "得佛剎億那術百千如塵之數。有摩尼寶，名",
    "T10n0288_003:0589a18": "曰明顯藏，無數異色，種種莊嚴，無數德所",
    "T10n0288_003:0589a19": "合。寶網所覆，眾華交莊，而為光顯，以住最尊",
    "T10n0288_003:0589a20": "之地。但以是定，而為其行，無餘之行，行無厭",
    "T10n0288_003:0589a21": "足，心無放散，以一心念，作是而行、作是無懈",
    "T10n0288_003:0589a22": "退、作是無恚、作是修立、作是之行、作是究",
    "T10n0288_003:0589a23": "竟行。所以者何？菩薩終無異行，菩薩亦無他",
    "T10n0288_003:0589a24": "行，菩薩言行相應。所以者何？譬如金剛，歎其",
    "T10n0288_003:0589a25": "無能壞，其金剛體無壞，終不失本性。菩薩亦",
    "T10n0288_003:0589a26": "如是！以此諸法而為光顯，不越斷是法之所",
    "T10n0288_003:0589a27": "住。譬如紫磨金，歎其焰光，而不毀其體之精",
    "T10n0288_003:0589a28": "明。菩薩亦如是！以精明之法而自明顯，不毀",
    "T10n0288_003:0589a29": "修善之行。譬如日天子，顯以明場，不毀光曜。",
    "T10n0288_003:0589b01": "菩薩亦如是！普明極世，不毀菩薩曜德。譬如",
    "T10n0288_003:0589b02": "須彌山王，以四寶之積美，其最高從海而現",
    "T10n0288_003:0589b03": "出。菩薩亦如是！美其普顯於世，其菩薩德本，",
    "T10n0288_003:0589b04": "以顯於世，而不遠離。譬如大地，美能普持",
    "T10n0288_003:0589b05": "於世，不毀所持之本。菩薩亦如是！顯以度眾",
    "T10n0288_003:0589b06": "生，不離大悲。譬如大海美有眾寶，不毀海水。",
    "T10n0288_003:0589b07": "菩薩亦如是！美其諸德之本，不離為眾之重",
    "T10n0288_003:0589b08": "任而度一切。譬如便習兵師，知刀高下，舉刀",
    "T10n0288_003:0589b09": "之輕重，便習悉了；如其形習所入戰，而無難",
    "T10n0288_003:0589b10": "於所習，亦無誤失，用曉了戰慧故。菩薩亦如",
    "T10n0288_003:0589b11": "是！於諸如此像，修諸定門之處而興顯之，",
    "T10n0288_003:0589b12": "以普智慧而為光曜。譬如遮迦越王，至於盡",
    "T10n0288_003:0589b13": "壽命，其諸人類，而致究竟。菩薩亦如是！至於",
    "T10n0288_003:0589b14": "修菩薩之行，以是像大定正受，至致眾生之",
    "T10n0288_003:0589b15": "界，而得究竟之清潔。譬如五通，自見宿命，并",
    "T10n0288_003:0589b16": "見他人。菩薩亦如是！至於興修普賢菩薩之",
    "T10n0288_003:0589b17": "行，而致眾生之界亦清淨，以其德本。譬如",
    "T10n0288_003:0589b18": "大雲降雨，慧澤而以時節，普益於眾生。菩薩",
    "T10n0288_003:0589b19": "亦如是！至於興法雲雨，普潤以菩薩之德",
    "T10n0288_003:0589b20": "行，以此像大定正受，至於一切眾生究竟清",
    "T10n0288_003:0589b21": "淨。然致眾敬，而永安快，而永度無極，永然度",
    "T10n0288_003:0589b22": "於普世、永然悅於普世、永然能斷一切狐疑、",
    "T10n0288_003:0589b23": "永然施行福田，常求來受明顯受聖、永然與",
    "T10n0288_003:0589b24": "菩薩，普智和同等分數，而建立不退之輪、",
    "T10n0288_003:0589b25": "永然致慧言，莫不受。普為三世眾生而作依",
    "T10n0288_003:0589b26": "憑；永然為法，而致固義普智興眾生無諍。",
    "T10n0288_003:0589b27": "所以者何？菩薩修具此諸法，為佛所建，開法",
    "T10n0288_003:0589b28": "門界，無思無量。菩薩諸所言行，修慧之善",
    "T10n0288_003:0589b29": "為普智故；為眾生修善度一切故；修土之善",
    "T10n0288_003:0589c01": "以誓願故；修法之善建立之故；修其無畏無",
    "T10n0288_003:0589c02": "恐怯故；修其辯才宣布之故；以修於法廣演",
    "T10n0288_003:0589c03": "說故；修其總持於法自在故；修諸佛座順諸",
    "T10n0288_003:0589c04": "佛故。「菩薩如是住於此大定，於此諸德及餘",
    "T10n0288_003:0589c05": "眾多，無得復無得，眾德億那術百千，而得清",
    "T10n0288_003:0589c06": "淨。以此大定之場，而顯威曜，承諸威神，己之",
    "T10n0288_003:0589c07": "德本，興顯以力，其慧之地，順入以力，於諸",
    "T10n0288_003:0589c08": "善友，興顯以力，一切魔事，轉之以力；於諸等",
    "T10n0288_003:0589c09": "行諸德之本，以其一力；於諸誓願，固以被鎧",
    "T10n0288_003:0589c10": "力，如其種德本興起之力，過無盡世，以眾福",
    "T10n0288_003:0589c11": "以無降身之力。彼以此定正受，而行有十等",
    "T10n0288_003:0589c12": "像，去來現在一切諸佛而等像也。",
    "T10n0288_003:0589c13": "「何謂十？一者、謂色相眾好，以莊嚴身，彼菩薩",
    "T10n0288_003:0589c14": "而得等像。二者、又彼菩薩光明幔網清淨，而",
    "T10n0288_003:0589c15": "得等像。三者、其彼菩薩神足感動，諸所化應，",
    "T10n0288_003:0589c16": "隨順眾生所應度，而示現等像。四者、是菩薩",
    "T10n0288_003:0589c17": "無稱限身，無量色像，一切音聲，行應清淨，皆",
    "T10n0288_003:0589c18": "而等像。五者、是彼菩薩建立諸佛土之清淨",
    "T10n0288_003:0589c19": "德，隨彼眾生罪福之行，順之普現等像。六者、",
    "T10n0288_003:0589c20": "此彼菩薩隨一切眾生，諸所作行，以德力攝",
    "T10n0288_003:0589c21": "持，以無惑意，被服德鎧，而現等像。七者、又彼",
    "T10n0288_003:0589c22": "菩薩以無盡辯才，隨諸眾生語言音聲，所知",
    "T10n0288_003:0589c23": "色行，順轉法輪，而現等像。八者、又彼菩薩無",
    "T10n0288_003:0589c24": "斷無畏，極師子吼，為一切眾生，說法以梵音",
    "T10n0288_003:0589c25": "聲，普悉等像。九者、又彼菩薩所入句說，於三",
    "T10n0288_003:0589c26": "世之積，明了神通，而亦等像。十者、又彼菩薩",
    "T10n0288_003:0589c27": "以佛清淨力如來之境界，為眾生而示現等",
    "T10n0288_003:0589c28": "像諸如來。是謂十也。」",
    "T10n0288_003:0589c29": "爾時等目菩薩而謂普賢菩薩：「若此族姓子！",
    "T10n0288_003:0590a01": "其菩薩以此像法，而得與俱者而致等像。",
    "T10n0288_003:0590a02": "於諸如來，豈非為佛、豈非為十力、豈非為普",
    "T10n0288_003:0590a03": "智、豈非於諸法覺而等覺、豈非普眼、豈非於",
    "T10n0288_003:0590a04": "諸法本際而過慧、豈誰不信普賢菩薩誓願",
    "T10n0288_003:0590a05": "之行、豈非法界盡其所處，菩薩所興而審諦？」",
    "T10n0288_003:0590a06": "時，普賢菩薩謂等目曰：「善哉善哉！是族姓子！",
    "T10n0288_003:0590a07": "若此，如卿所言。其菩薩而現等像諸如來，豈",
    "T10n0288_003:0590a08": "非佛之謂也？如其族姓子！一切菩薩之場，去",
    "T10n0288_003:0590a09": "來現在而為誓願，為有異發起耶？其慧處所",
    "T10n0288_003:0590a10": "而不可得，於彼而有起佛耶？菩薩所修行，而",
    "T10n0288_003:0590a11": "無斷於諸如來，彼菩薩而有起耶？其力為入",
    "T10n0288_003:0590a12": "諸如來不？其十力為彼此耶？又其力，為念想",
    "T10n0288_003:0590a13": "諸如來不？亦無止住普賢菩薩之行，彼此而",
    "T10n0288_003:0590a14": "興。菩薩如彼諸法界所演說，而為入邊際而",
    "T10n0288_003:0590a15": "云普智；如彼諸法之說，種種所入，為從外權",
    "T10n0288_003:0590a16": "行耳，亦無迴還。又彼菩薩之謂，如其菩薩諸",
    "T10n0288_003:0590a17": "法之印而知等行，若諸法為有覺之覺。如彼",
    "T10n0288_003:0590a18": "菩薩於二無二行，了諸法之權慧，入諸法度",
    "T10n0288_003:0590a19": "無極權慧，而無迴還，是乃謂菩薩。「如彼菩薩，",
    "T10n0288_003:0590a20": "為普眼之境界，曉普門之慧，為從色生耶而",
    "T10n0288_003:0590a21": "謂普眼之言耶？如彼菩薩普眼境界而曉慧",
    "T10n0288_003:0590a22": "門，為從色生耶而謂普眼？如彼菩薩為普眼",
    "T10n0288_003:0590a23": "境界之行，意無所行；如心起起而增益，而無",
    "T10n0288_003:0590a24": "遠離，是乃謂菩薩。如彼菩薩，諸法以光曜而",
    "T10n0288_003:0590a25": "明顯，若以等地為現，以無礙慧而念，念諸佛",
    "T10n0288_003:0590a26": "而謂菩薩。如彼菩薩，得致諸如來慧眼，可謂",
    "T10n0288_003:0590a27": "諸法致於正覺。如其菩薩致如來正覺慧眼，",
    "T10n0288_003:0590a28": "而思觀之，而不限量，是謂菩薩。「如其菩薩行",
    "T10n0288_003:0590a29": "如來行，用一切如來為無二故，為過去當來",
    "T10n0288_003:0590b01": "現在諸佛亦無二之謂。如其菩薩修如來神",
    "T10n0288_003:0590b02": "通，己自所建行而無所行，是乃謂菩薩。如其",
    "T10n0288_003:0590b03": "菩薩得住極世，至於有積，乃謂慧之積。如",
    "T10n0288_003:0590b04": "其菩薩住於本積，除而分別，亦不求其本積，",
    "T10n0288_003:0590b05": "亦不妄有妄想，於諸法分別而行，此謂菩",
    "T10n0288_003:0590b06": "薩。如其菩薩無動不動、無念不念，此乃謂興",
    "T10n0288_003:0590b07": "致德本。「如彼菩薩而具滿之，興造廣大而",
    "T10n0288_003:0590b08": "致清淨，亦無迴還，於是而無斷絕，是乃普賢",
    "T10n0288_003:0590b09": "菩薩誓願之謂。如彼菩薩於法界解了無",
    "T10n0288_003:0590b10": "量，以法本無，用一相行，以諸法無相；又彼",
    "T10n0288_003:0590b11": "菩薩，於法界住止之，謂其妄想菩薩在於流",
    "T10n0288_003:0590b12": "轉。如彼菩薩於法界明了，無量曉達，入於法",
    "T10n0288_003:0590b13": "界，諸法各各異相，明曉以無相，不起疲厭，",
    "T10n0288_003:0590b14": "至無數億劫，亦不懈退；以大悲心，悉濟普",
    "T10n0288_003:0590b15": "世，順化眾生。又是菩薩大士，為普賢菩薩之",
    "T10n0288_003:0590b16": "謂也。",
    "T10n0288_003:0590b17": "等目菩薩悅樂龍王品第十三",
    "T10n0288_003:0590b18": "「譬如族姓子！悅樂龍王處於金山之面七寶",
    "T10n0288_003:0590b19": "之藏，以七寶而造作，周匝亦以七寶，以雪而",
    "T10n0288_003:0590b20": "覆之。其悅樂龍王悉白而皎潔，如雪之色，金",
    "T10n0288_003:0590b21": "色明曜，金色若畫色，莊飾白妙以覆之。垂",
    "T10n0288_003:0590b22": "以交露，以眾寶清淨網而覆之，垂眾寶",
    "T10n0288_003:0590b23": "為旒蘇，以七體而止立。是謂柔之所樂，是",
    "T10n0288_003:0590b24": "無穢之色像。覩者無厭，清淨無瑕，調柔性之",
    "T10n0288_003:0590b25": "謂也。",
    "T10n0288_003:0590b26": "「彼則天帝釋，於忉利自在者，方這有念，金",
    "T10n0288_003:0590b27": "色面山眾寶之藏，於彼忽不現，而住忉利帝",
    "T10n0288_003:0590b28": "釋天王之前。爾時天帝即乘悅樂龍王，天",
    "T10n0288_003:0590b29": "帝釋尋隨上此龍王。爾時悅樂龍王於其時，",
    "T10n0288_003:0590c01": "為若干變，而種種行，現有三十三頭。於一一",
    "T10n0288_003:0590c02": "頭，各各有七牙；於一一之牙，而有七浴池；於",
    "T10n0288_003:0590c03": "一一浴池而現七百蓮華；於一一蓮華，現有",
    "T10n0288_003:0590c04": "七百玉女。如其一玉女，而悉歎歌。如天禮",
    "T10n0288_003:0590c05": "儀，雅同一商，而作音樂。帝釋天王於其天",
    "T10n0288_003:0590c06": "堂，乘此一象，而至妙樹園，悅樂盡歡，在意馳",
    "T10n0288_003:0590c07": "遊。爾時，帝釋天王於一象上，在園觀而戲，從",
    "T10n0288_003:0590c08": "悅樂龍而下，至眾寶莊珓之堂，與諸玉女",
    "T10n0288_003:0590c09": "和歌作樂，極意歡喜，快相娛樂。爾時，悅樂龍",
    "T10n0288_003:0590c10": "王現其威神，在忉利天，盡彼園觀，為一象",
    "T10n0288_003:0590c11": "身耳！與諸玉女而相圍繞，娛樂歡喜。",
    "T10n0288_003:0590c12": "「爾時，悅樂龍王娛樂已極，與諸天人，皆共",
    "T10n0288_003:0590c13": "交錯，皆與悅樂，龍威神被服而無異；及",
    "T10n0288_003:0590c14": "眾身相色像神煒以無異；及其珓飾，所",
    "T10n0288_003:0590c15": "衣服，諸所一切，屈伸坐起，悅樂龍王眾諸所",
    "T10n0288_003:0590c16": "有亦同無異。彼諸天人與悅樂龍王眾諸所",
    "T10n0288_003:0590c17": "有，亦同無異。如悅樂龍王所有，諸天人亦悉",
    "T10n0288_003:0590c18": "如之；如諸天所有，悅樂龍王亦悉如之；如忉",
    "T10n0288_003:0590c19": "利天人所食器，悅樂龍王復悉如之。悅樂龍",
    "T10n0288_003:0590c20": "王亦不現化，而有紫金之像色，在于七寶之",
    "T10n0288_003:0590c21": "藏，天所化致，此眾所有。至忉利天，而來為帝",
    "T10n0288_003:0590c22": "釋天王供養之故，悅豫而供養之。天樂而",
    "T10n0288_003:0590c23": "自有，以忉利眾所有悉有之，以眾化德，而無",
    "T10n0288_003:0590c24": "異。「如是族姓子！菩薩大士以普賢菩薩之行",
    "T10n0288_003:0590c25": "修立誓願，菩薩之定眾寶珓莊，以菩薩七體",
    "T10n0288_003:0590c26": "之藏而以趾立，從身放諸焰網明，擊法鈴以",
    "T10n0288_003:0590c27": "顯法幡，普悉化現那羅延身，致最無上誓願，",
    "T10n0288_003:0590c28": "為師子步；以轉諸慧，整以法綵，而住諸藏；",
    "T10n0288_003:0590c29": "於諸菩薩為最上行，具滿諸行，而致誓願。以",
    "T10n0288_003:0591a01": "趣佛樹，修行誓願，而無斷絕，為欲致普智之",
    "T10n0288_003:0591a02": "慧故；致普賢菩薩行願，修增廣大，以覺覺之",
    "T10n0288_003:0591a03": "故；於菩薩願行，而無迴還、亦無懈止、又無",
    "T10n0288_003:0591a04": "斷息、亦無退轉。增益無量之大悲，以大乘願",
    "T10n0288_003:0591a05": "行。於一切無身，以上普賢之乘，行不捨精進，",
    "T10n0288_003:0591a06": "為度當來一切眾生故，不斷普賢菩薩之德",
    "T10n0288_003:0591a07": "行；亦不見致道之時，道為無得不得之門。無",
    "T10n0288_003:0591a08": "得之得，轉法之門；無得之得，種種行性之門；",
    "T10n0288_003:0591a09": "無得之得，種種眾生，至諸土處所，感動之門。",
    "T10n0288_003:0591a10": "「又彼以無得之得，普入於諸土，現其生，亦悉",
    "T10n0288_003:0591a11": "現普賢之行。以無得之得，於如來道樹，而致",
    "T10n0288_003:0591a12": "正覺；以無得之得，為諸菩薩眾圍繞而行；以",
    "T10n0288_003:0591a13": "無得之得，至諸種種處所。於諸十方佛土現",
    "T10n0288_003:0591a14": "種種身像，尋時致正覺、斯須致正覺、時間致",
    "T10n0288_003:0591a15": "正覺、以日致正覺、旬月致正覺，歲數無限，至",
    "T10n0288_003:0591a16": "於一劫。於其時，無得之得，於此諸數，而致",
    "T10n0288_003:0591a17": "正覺，覲詣諸如來足下。如是比諸土如來，而",
    "T10n0288_003:0591a18": "皆稽首，敬而禮之，供養承事，問諸佛事，於諸",
    "T10n0288_003:0591a19": "幻場，而有增益。以清淨修諸菩薩無量清淨",
    "T10n0288_003:0591a20": "行；以無得之得，修菩薩慧行；以菩薩種種感",
    "T10n0288_003:0591a21": "動、種種菩薩處所、菩薩種種慧方等。菩薩種",
    "T10n0288_003:0591a22": "種之微妙、菩薩種種神足無量之意、菩薩種",
    "T10n0288_003:0591a23": "種至諸處所、菩薩種種遊樂感動、菩薩種種",
    "T10n0288_003:0591a24": "法修其明顯、菩薩種種順導之化，彼普而示",
    "T10n0288_003:0591a25": "現菩薩之願行，亦不毀其本際。其普賢菩薩",
    "T10n0288_003:0591a26": "化一切眾生，諸情所有，以無得之得，修行清",
    "T10n0288_003:0591a27": "淨；以斷生死之輪；以聲聽聞語而清淨；以",
    "T10n0288_003:0591a28": "如來之耳，聞諸佛興佛法之音，受而行之，而",
    "T10n0288_003:0591a29": "皆過於三世而無二。諸佛之種，皆而念之，普",
    "T10n0288_003:0591b01": "智之音聲佛法，而以分別，於諸處而無處。彼",
    "T10n0288_003:0591b02": "以法身，而以念之，一切菩薩諸行，以音聲受",
    "T10n0288_003:0591b03": "之。具滿其行，普賢之音聲，以等覺普智慧",
    "T10n0288_003:0591b04": "處。「是族姓子！當觀普賢之行，以無懈斷菩薩",
    "T10n0288_003:0591b05": "之行，而無斷；以智之慧，而見諸佛；普賢菩薩",
    "T10n0288_003:0591b06": "之行，而無休息，而致普智之境界。如彼悅樂",
    "T10n0288_003:0591b07": "龍王，莫能動者，昇於忉利，於彼興起，行至",
    "T10n0288_003:0591b08": "負乘，而甚娛樂。食天之快樂，不失眾諸極快",
    "T10n0288_003:0591b09": "之養，與諸婇女，而娛樂，悉現眾變，與忉利",
    "T10n0288_003:0591b10": "諸天，悉等一類。「如是族姓子！菩薩以普賢之",
    "T10n0288_003:0591b11": "行，無毀大乘之場，不捨誓願，受諸佛境界。以",
    "T10n0288_003:0591b12": "普智而自樂，明了諸佛之行；曉解於無數無",
    "T10n0288_003:0591b13": "數無得，而悉清淨於諸土、而無住於佛法、而",
    "T10n0288_003:0591b14": "無我，亦無想念。等諸佛法，不起興二，明諸佛",
    "T10n0288_003:0591b15": "土。菩薩如是！現與諸佛等。其去來現在菩薩",
    "T10n0288_003:0591b16": "之行，音聲無斷，其悅樂龍，為若此處龍境界，",
    "T10n0288_003:0591b17": "復現天上，受彼極樂。如是族姓子！是像大德",
    "T10n0288_003:0591b18": "之法，立志以普賢大士行，菩薩無上誓願，當",
    "T10n0288_003:0591b19": "奉勤修，淨其內性。是謂族姓子！第十大定場",
    "T10n0288_003:0591b20": "廣博明顯無量菩薩之行，得其淨性，廣其大",
    "T10n0288_003:0591b21": "乘。此族姓子！普賢菩薩十定之場也。」",
    "T10n0288_003:0591b22": "佛說是普賢菩薩十德大道之定十無上要",
    "T10n0288_003:0591b23": "慧，普於十方諸佛國土，皆悉曠明，自然感動",
    "T10n0288_003:0591b24": "諸土。都悉率自莊嚴諸土菩薩及諸天人；悉",
    "T10n0288_003:0591b25": "作天上，無量倡樂；咸悉歌歎普賢菩薩無量",
    "T10n0288_003:0591b26": "之德，明照諸土，眾冥莫不開避，十方諸地",
    "T10n0288_003:0591b27": "獄諸苦痛，登爾之時，莫不懈息；十方諸土",
    "T10n0288_003:0591b28": "如塵之數諸眾生之類，咸悉各各所在，皆發",
    "T10n0288_003:0591b29": "無上正真道意，那術百千之眾，皆得無所從",
    "T10n0288_003:0591c01": "生法樂之忍。佛說是已！普賢大士、等目菩薩、",
    "T10n0288_003:0591c02": "一切菩薩，及一切眾會，天、龍、鬼神、阿須倫、人",
    "T10n0288_003:0591c03": "與非人，聞佛所說，莫不歡喜，為佛作禮而",
    "T10n0288_003:0591c04": "退。",
    "T10n0288_003:0591c05": "等目菩薩經卷下"
}