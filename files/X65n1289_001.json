{
    "X65n1289_001:0424b06": "禪宗指掌",
    "X65n1289_001:0424b08": "後學沙門　行海　述",
    "X65n1289_001:0424b09": "第一篇",
    "X65n1289_001:0424b10": "蓋聞。處俗者貴乎中庸之理。出塵者全憑般若之功。",
    "X65n1289_001:0424b11": "處俗乖乎中庸。則事事失準。出塵不得般若。則必成",
    "X65n1289_001:0424b12": "魔道。夫佛法大意。祇是明其中道第一義諦真空妙",
    "X65n1289_001:0424b13": "理。若非得其般若根本大智。則不能了明第一義諦",
    "X65n1289_001:0424b14": "真空妙理也。何為中道第一義諦。真空妙理耶。謂非",
    "X65n1289_001:0424b15": "空非有。不斷不常。無得無失。無凡無聖。無生死。無涅",
    "X65n1289_001:0424b16": "槃。總而言之。無一切世出世閒之法。乃至言語道斷。",
    "X65n1289_001:0424b17": "心行處滅也。故楞嚴經云。但有言說。都無實義。金剛",
    "X65n1289_001:0424b18": "經云。凡所有相。皆是虗妄。般若經云。設有一法。過涅",
    "X65n1289_001:0424b19": "槃者。我亦說如幻如化。(云云)所以然者。以其唯是獨",
    "X65n1289_001:0424b20": "一真心故也。何則謂世出世閒。一切凡聖之法。皆不",
    "X65n1289_001:0424b21": "出自我一真心故。故海意菩薩所問淨印法門經。第",
    "X65n1289_001:0424b22": "七云。復次。佛告舍利子言。譬如耆婆醫王。普觀大地。",
    "X65n1289_001:0424b23": "一切草木。無非是藥。修行般若波羅蜜多菩薩亦復",
    "X65n1289_001:0424b24": "如是。觀一切法。無非菩提。釋曰。菩提者。即真心也。既",
    "X65n1289_001:0424c01": "一切法皆是菩提。則一切法皆真心矣。既一切法皆",
    "X65n1289_001:0424c02": "我真心。則不見一切法矣。故有云。識得自心。大地無",
    "X65n1289_001:0424c03": "寸土。即此意也。既萬法皆是自己真心。豈大地非心",
    "X65n1289_001:0424c04": "耶。大地即己。全為我之真心。豈更有寸土可得耶。非",
    "X65n1289_001:0424c05": "但寸土不可得。乃至一微塵亦不可得也。若有一微",
    "X65n1289_001:0424c06": "塵百分之一可得者。則唯心之義不成矣。如大地。一",
    "X65n1289_001:0424c07": "切法亦然。如是方可稱為最上一乘真空妙理也。故",
    "X65n1289_001:0424c08": "二乘拙度。析法明空。墮於偏空。不能即萬法而為自",
    "X65n1289_001:0424c09": "體。教中斥為焦芽敗種。斷佛種性之徒。二乘尚爾。降",
    "X65n1289_001:0424c10": "斯可知矣。問曰。上來所說。即萬法為自真心。則心外",
    "X65n1289_001:0424c11": "無毫釐許法可得。此理甚明。皎然可見。已無所惑。又",
    "X65n1289_001:0424c12": "云非空非有等。其義何謂。請釋所以。答曰。空者無也。",
    "X65n1289_001:0424c13": "今既稱一心。豈是空無耶。既惟一心。豈是有耶。夫稱",
    "X65n1289_001:0424c14": "有者。須要二物相對。方可成有。謂能有所有。今唯獨",
    "X65n1289_001:0424c15": "一真心。對何物而稱有耶。故云非空非有也。不斷者。",
    "X65n1289_001:0424c16": "謂有一種。不悟自心真空妙理之人。聞說無人無我。",
    "X65n1289_001:0424c17": "非色非空。及凡所有相。皆是虗妄等言。以不悟故。妄",
    "X65n1289_001:0424c18": "謂法身同於虗無。頑空。墮於斷滅。故宗鏡錄九十二",
    "X65n1289_001:0424c19": "云。若非色非空。都無分別。不見性之人。到此之時。全",
    "X65n1289_001:0424c20": "歸斷滅。便同外道拘舍離等。己眼不開。昧為冥諦。以",
    "X65n1289_001:0424c21": "冥寂闇昧無知。以為至極。從此復立二十五諦。迷真",
    "X65n1289_001:0424c22": "實心。成外道種。或有禪宗。不得旨者。法學起空見人。",
    "X65n1289_001:0424c23": "多拂心境俱空。執無分別。將狂解癡盲。以為至道。(云",
    "X65n1289_001:0424c24": "云)今既稱一心。豈同彼虗無頑空斷滅之無耶。故云",
    "X65n1289_001:0425a01": "不斷。不常者。謂有執著。五陰幻身以為真我。墮於常",
    "X65n1289_001:0425a02": "見。流轉生死。及諸外道。執著五陰身中。有個真常之",
    "X65n1289_001:0425a03": "我。以執著故。不得解脫。今既唯一真心。豈有二物成",
    "X65n1289_001:0425a04": "執。而墮常見耶。謂凡有執者。必具二物方成執故。謂",
    "X65n1289_001:0425a05": "能執所執。今唯一真心。故不能成執。墮常見也。故云",
    "X65n1289_001:0425a06": "不常。無得者。既唯一心。豈有得耶。夫言得者。必有二",
    "X65n1289_001:0425a07": "物相對。方可成得。謂能得人。所得物。今既唯獨一真",
    "X65n1289_001:0425a08": "心。豈更有外物對待。而成其得耶。故云無得。無失者。",
    "X65n1289_001:0425a09": "既稱唯一真心。獨露堂堂。有何所失耶。故云無失。無",
    "X65n1289_001:0425a10": "凡等者。凡即六凡。聖即四聖。生死即世閒法。涅槃即",
    "X65n1289_001:0425a11": "出世法。既十法界世出世法。皆即自心。豈更有生死",
    "X65n1289_001:0425a12": "等法可得耶。故一切皆無矣。言語道斷。心行處滅者。",
    "X65n1289_001:0425a13": "既一切世出世閒凡聖之法。空無所有。更有何法可",
    "X65n1289_001:0425a14": "形具言耶。既唯獨一真心。豈更有第二法。為心所緣",
    "X65n1289_001:0425a15": "耶。夫心不自緣。如眼不自見。指不自觸。刀不自割。必",
    "X65n1289_001:0425a16": "有一法。為心所緣。心方得起。今唯一真心。更無別法",
    "X65n1289_001:0425a17": "為心所緣。則此心無緣得起。而湛然不動矣。故云言",
    "X65n1289_001:0425a18": "語道斷。心行處滅也。又上來。雖說一心之義。然亦無",
    "X65n1289_001:0425a19": "心相可得。此依俗諦。不依真諦。以真諦中。言語道斷",
    "X65n1289_001:0425a20": "故。若執實有真心可得。即是邪見。不合正理。問曰。既",
    "X65n1289_001:0425a21": "云真心。為何又不可得耶。答。汝將誰得耶。曰。我將心",
    "X65n1289_001:0425a22": "得。曰。汝將心得。即是以心得心。有是理乎。故文殊菩",
    "X65n1289_001:0425a23": "薩云。我不求菩提。何以故。菩提即我。我即菩提。又經",
    "X65n1289_001:0425a24": "云。刀輪害閻浮人頭。其失猶少。有所得心。說大乘者。",
    "X65n1289_001:0425b01": "其罪過彼也。又起信論云。所言不空者。已顯法體。空",
    "X65n1289_001:0425b02": "無妄故。即是真心。常恒不變。淨法滿足。則名不空。亦",
    "X65n1289_001:0425b03": "無有相可取。以離念境界。唯證相應故。",
    "X65n1289_001:0425b04": "第二篇",
    "X65n1289_001:0425b05": "有問曰。妙明真心。如何得知。答曰。若能悟空而不墮",
    "X65n1289_001:0425b06": "斷見。知有而不落常見。即是無妄真心之謂。曰。請示",
    "X65n1289_001:0425b07": "所以。答。略舉一喻。可以得知。譬如眼不自見。非謂無",
    "X65n1289_001:0425b08": "眼。以有眼故。不墮斷見。以不見故。不落常邊。眼喻真",
    "X65n1289_001:0425b09": "心。不見喻無妄。心不自見。故說為空。非無心之自體",
    "X65n1289_001:0425b10": "也。真心絕待。可謂真矣。心不自見。可無妄矣。此理微",
    "X65n1289_001:0425b11": "妙。最難究竟。非多集善根。聰明利智者。不能通達也。",
    "X65n1289_001:0425b12": "客曰。誠如所云矣。",
    "X65n1289_001:0425b13": "第三篇",
    "X65n1289_001:0425b14": "夫參禪貴其善巧用心。若用心不巧。則多招愆尤。大",
    "X65n1289_001:0425b15": "則橫遭魔事。癡狂失心。小則以假為真。認虗為實。以",
    "X65n1289_001:0425b16": "致虗棄一生。而更難免善因反招惡果。可不慎乎。蓋",
    "X65n1289_001:0425b17": "愚拙用心。有其多種。總在二處所攝。一者著有。二者",
    "X65n1289_001:0425b18": "執無。此二種見。俱是外道所執。佛法之所不收。今人",
    "X65n1289_001:0425b19": "參禪。雖知色身虗假。而復執著。靈性是實。謂之色身",
    "X65n1289_001:0425b20": "之內。有個靈明覺照。思想分別心性。認為真實之我。",
    "X65n1289_001:0425b21": "或執屏息妄想。一念不生。身同枯木。心等死灰。以為",
    "X65n1289_001:0425b22": "真實究竟之處。此二皆為愚拙用心。甚可憐憫。譬如",
    "X65n1289_001:0425b23": "壓砂取油。[穀禾+牛]角求乳。縱經塵劫。終無一得。且認心性",
    "X65n1289_001:0425b24": "為我者。知我者誰。若心性是我。知心性是我者又是",
    "X65n1289_001:0425c01": "那一個。若二俱是我。豈不一身有二我耶。諸細思之。",
    "X65n1289_001:0425c02": "故知心性非我也。又認一念不生為真實者。若一念",
    "X65n1289_001:0425c03": "不生。則與木石何異。若與木石無異是真實者。則一",
    "X65n1289_001:0425c04": "切木石。應可成佛。豈有此理乎。又者認著一念不生",
    "X65n1289_001:0425c05": "為真實者。即是執著。執著即是生念。豈是無念乎。又",
    "X65n1289_001:0425c06": "汝若言一念不生。亦不執著為真實者。則與無知愚",
    "X65n1289_001:0425c07": "人無異。又何名為知禪知道者乎。思之思之。不可鹵",
    "X65n1289_001:0425c08": "莽。如何是善巧用心處耶。謂纔舉一念如何是我本",
    "X65n1289_001:0425c09": "來面目。只看這舉念的是誰。須知此舉念的。元即是",
    "X65n1289_001:0425c10": "我自己舉也。豈他人乎。雖是我自己。而要無我可得。",
    "X65n1289_001:0425c11": "無我可見。方是真我也。何也。我不得我故。我不見我",
    "X65n1289_001:0425c12": "故。如眼不自見。刀不自割。思之。我若得我。有二我之",
    "X65n1289_001:0425c13": "過故。謂若認著這舉念的即是我者。知舉念的是我",
    "X65n1289_001:0425c14": "又是那一個。若二俱是我。豈非有二我耶。又若舉念",
    "X65n1289_001:0425c15": "的不是我者。則落斷空。是亦不可。或離此舉念的之",
    "X65n1289_001:0425c16": "外尋個我者。盡未來際不可得。此理最難明白。須是",
    "X65n1289_001:0425c17": "誠心懇切。方有入處。若能知舉念的是我。而不落常",
    "X65n1289_001:0425c18": "見之過。若知舉念的不是我。而不招斷空之尤。方是",
    "X65n1289_001:0425c19": "善巧用心處。慎之。",
    "X65n1289_001:0425c20": "第四篇",
    "X65n1289_001:0425c21": "有問曰。本來面目是有耶。是無耶。因反問彼曰。汝現",
    "X65n1289_001:0425c22": "在自己是有耶。是無耶。答曰。我現在自己是有也。問",
    "X65n1289_001:0425c23": "曰。汝現在將何為自己耶。答曰。我現在。以見聞覺知",
    "X65n1289_001:0425c24": "為自己也。問曰。汝現在以見聞覺知為自己者。知見",
    "X65n1289_001:0426a01": "聞覺知是自己者是誰耶。答曰。知見聞覺知亦是我",
    "X65n1289_001:0426a02": "也。難曰。知見聞覺知是汝。見聞覺知又是汝。若如是",
    "X65n1289_001:0426a03": "者。汝豈非有二我耶。問曰。我現在自己是有。有如是",
    "X65n1289_001:0426a04": "過。則我現在自己是無耶。反問彼曰。汝現在以何為",
    "X65n1289_001:0426a05": "無耶。答曰。我現在以見聞覺知是無也。問曰。汝現在",
    "X65n1289_001:0426a06": "能見聞能覺知否。答曰。能見聞能覺知。難曰。既能見",
    "X65n1289_001:0426a07": "聞覺知。豈是無耶。汝若能知見聞覺知是我者。則不",
    "X65n1289_001:0426a08": "復見有我及見聞覺知也。如金指鐶下爐鎔成本金。",
    "X65n1289_001:0426a09": "則不復見有指鐶之相。汝若見有見聞覺知是我者。",
    "X65n1289_001:0426a10": "則永失真我所在。如金復成指鐶。則失金之本相。故",
    "X65n1289_001:0426a11": "古人偈云。知妄為妄。即妄是真。認妄為真。雖真亦妄。",
    "X65n1289_001:0426a12": "思之。思之。更有一偈。知有難得無。知無難得有。有無",
    "X65n1289_001:0426a13": "俱不著。說法獅子吼。",
    "X65n1289_001:0426a14": "第五篇",
    "X65n1289_001:0426a15": "有問曰。本來面目是有耶。是無耶。答曰。非有非無也。",
    "X65n1289_001:0426a16": "問曰。如何是非有非無耶。答曰。若本來面目是有者。",
    "X65n1289_001:0426a17": "是誰本來面目耶。答曰。是我本來面目也。問曰。汝是",
    "X65n1289_001:0426a18": "誰耶。答曰。我是我自己也。問曰。本來面目是誰耶。答",
    "X65n1289_001:0426a19": "曰。亦是我自己也。難曰。汝是汝自己。本來面目又是",
    "X65n1289_001:0426a20": "汝自己。如是汝豈有兩個自己耶。是故本來面目非",
    "X65n1289_001:0426a21": "是有也。問曰。如何是非無耶。答曰。有覺有知有見有",
    "X65n1289_001:0426a22": "聞尚不是本來面目。何況無覺無知無見無聞虗妄",
    "X65n1289_001:0426a23": "斷滅為本來面目耶。是故本來面目非是無也。問曰。",
    "X65n1289_001:0426a24": "畢竟如何是本來面目。答曰。如眼不能自見故。不可",
    "X65n1289_001:0426b01": "說是有也。以實有眼故。不可說是無也。本來面目亦",
    "X65n1289_001:0426b02": "復如是。以不能自見故。不可說是有也。以實有本來",
    "X65n1289_001:0426b03": "面目故。不可說是無也。思之。思之。",
    "X65n1289_001:0426b04": "第六篇",
    "X65n1289_001:0426b05": "一日靜坐。忽有一居士。排門而入。因問曰。汝是何人。",
    "X65n1289_001:0426b06": "答曰。我名悟空。有事特來請教。久聞大師有云。知有",
    "X65n1289_001:0426b07": "而不落常見。知無而不墮斷空。如何是知無而不墮",
    "X65n1289_001:0426b08": "斷空之義。答曰。我今問汝。隨汝意答。汝今眼見色否。",
    "X65n1289_001:0426b09": "答曰見。心著色否。答曰不著。如是耳聞聲。鼻齅香。舌",
    "X65n1289_001:0426b10": "嘗味。身覺觸。意知法。汝心還著有聲香味觸法否。答",
    "X65n1289_001:0426b11": "曰不著。到此之時。汝心中還有何見解。答曰。到此之",
    "X65n1289_001:0426b12": "時。我心中一切無著。唯有無見在。曰。即此無見亦須",
    "X65n1289_001:0426b13": "拋却。答曰。若此無見亦拋棄者。則我心中百無所得。",
    "X65n1289_001:0426b14": "豈不落斷空耶。因喚彼云悟空。答曰諾。云。豈斷空耶。",
    "X65n1289_001:0426b15": "彼乃曰善哉。多蒙指教。今日方知解空而不墮斷見",
    "X65n1289_001:0426b16": "之義。其快何如也。再三拜謝而去。",
    "X65n1289_001:0426b17": "第七篇",
    "X65n1289_001:0426b18": "問曰。本來面目可得見否。答曰。不可得見。問曰。為甚",
    "X65n1289_001:0426b19": "不可得見。答曰。本來面目是汝自己。汝自己又欲見",
    "X65n1289_001:0426b20": "個本來面目。豈不是兩個本來面目耶。以是故本來",
    "X65n1289_001:0426b21": "面目。不可得見也。思之。問曰。如何是我自己耶。答曰。",
    "X65n1289_001:0426b22": "即今問者豈不是汝自己問耶。問曰。即將此問者為",
    "X65n1289_001:0426b23": "我自己。可否。答曰。不可。問曰。為甚不可。答曰。問者雖",
    "X65n1289_001:0426b24": "是自己。若認著自己。即成兩個自己了。謂問者是汝",
    "X65n1289_001:0426c01": "自己。又認著問者為自己。豈非兩個自己耶。思之。",
    "X65n1289_001:0426c02": "第八篇",
    "X65n1289_001:0426c03": "問曰。本來面目。如何用心參耶。答曰。要不著外六塵。",
    "X65n1289_001:0426c04": "內六根。中六識。參。是正用心處。問曰。如是。則無用心",
    "X65n1289_001:0426c05": "處。如何用心耶。答曰。無處用心。方是正用心處。有處",
    "X65n1289_001:0426c06": "用心者。皆是著相故。問曰。無處用心。豈不落空耶。答",
    "X65n1289_001:0426c07": "曰。知落空者誰。曰。是我也。曰。此既是你。豈落空耶。問",
    "X65n1289_001:0426c08": "曰。即將此知落空者為我。可否。答曰。不可。曰。為甚不",
    "X65n1289_001:0426c09": "可。答曰。金屑雖貴。落眼成翳。",
    "X65n1289_001:0426c10": "以上八條。皆為破斥斷常兩邊虗妄之執。直顯中",
    "X65n1289_001:0426c11": "道法身真實之義。閱者。宜細心焉。",
    "X65n1289_001:0426c13": "乾隆五十二年四月望日新刊。",
    "X65n1289_001:0426c14": "板存常州府天寧寺禪堂。",
    "X65n1289_001:0426c16": "光緒十九年四月八日甯鄞太白峯參契學人重鐫。",
    "X65n1289_001:0426c17": "此抄本多所錯訛伏乞",
    "X65n1289_001:0426c18": "明眼宏慈削正流通切禱。",
    "X65n1289_001:0426c19": "新藏天童弘法禪寺般若堂。",
    "X65n1289_001:0426c21": "　假使頂戴經塵劫　　身為床座徧三千",
    "X65n1289_001:0426c22": "　若不傳法度眾生　　畢竟無能報恩者",
    "X65n1289_001:0426c23": "　唯有傳持正法藏　　宣揚教理施羣生"
}