{
    "T02n0125_043:0780c17": "增壹阿含經卷第四十三",
    "T02n0125_043:0780c19": "東晉罽賓三藏瞿曇僧伽提婆譯",
    "T02n0125_043:0780c20": "善惡品第四十七",
    "T02n0125_043:0780c21": "（一）聞如是：一時，佛在舍衛國祇樹給孤獨園。",
    "T02n0125_043:0780c22": "爾時，世尊告諸比丘：「若有眾生奉行十法，",
    "T02n0125_043:0780c23": "便生天上；又行十法，便生惡趣；又行十法，",
    "T02n0125_043:0780c24": "入涅槃界。「云何修行十法，生惡趣中？於是，",
    "T02n0125_043:0780c25": "有人殺生、盜劫、淫泆、妄言、綺語、惡口、兩舌",
    "T02n0125_043:0780c26": "鬪亂彼此、嫉妬、瞋恚、興起邪見，是謂十法。",
    "T02n0125_043:0780c27": "其有眾生，行此十法，入惡趣中。「云何修行",
    "T02n0125_043:0780c28": "十法，得生天上？於是，有人不殺、不盜、不淫、",
    "T02n0125_043:0780c29": "不妄言、綺語、惡口，不兩舌鬪亂彼此，嫉妬、",
    "T02n0125_043:0781a01": "恚害、興起邪見。若有人行此十法者，便生",
    "T02n0125_043:0781a02": "天上。「云何修行十法，得至涅槃？所謂十念：",
    "T02n0125_043:0781a03": "念佛、念法、念比丘僧、念天、念戒、念施、念休息、念",
    "T02n0125_043:0781a04": "安般、念身、念死。是謂修行十法，得至涅槃。",
    "T02n0125_043:0781a05": "比丘當知，其生天及惡趣者，當念捨離；其",
    "T02n0125_043:0781a06": "十法得至涅槃者，善修奉行。如是，比丘！當",
    "T02n0125_043:0781a07": "作是學。」爾時，諸比丘聞佛所說，歡喜奉行。",
    "T02n0125_043:0781a08": "（二）聞如是：一時，佛在舍衛國祇樹給孤獨",
    "T02n0125_043:0781a09": "園。爾時，世尊告諸比丘：「由十惡之本，外物",
    "T02n0125_043:0781a10": "衰耗，何況內法！云何為十？所謂殺、盜、淫、妄言、",
    "T02n0125_043:0781a11": "綺語、惡口、兩舌鬪亂彼此、嫉妬、恚害、心",
    "T02n0125_043:0781a12": "懷邪見。由殺生報故，眾生壽命極短；由",
    "T02n0125_043:0781a13": "不與取故，眾生生便貧賤；由淫泆報",
    "T02n0125_043:0781a14": "故，眾生門不貞良；由妄語故，眾生口",
    "T02n0125_043:0781a15": "氣醜弊，致不鮮潔：由綺語故，致土地",
    "T02n0125_043:0781a16": "不平整；由兩舌報故，土地生荊棘；由",
    "T02n0125_043:0781a17": "惡口報故，語有若干種；由嫉妬故，以致穀",
    "T02n0125_043:0781a18": "不豐熟；由恚害報故，多諸穢惡之物；由邪",
    "T02n0125_043:0781a19": "見報故，自然生八大地獄。因此十惡報故，",
    "T02n0125_043:0781a20": "使諸外物衰秏，何況內物。是謂，比丘！當念",
    "T02n0125_043:0781a21": "捨離十惡之法，修行十善法。如是，比丘！當",
    "T02n0125_043:0781a22": "作是學。」爾時，諸比丘聞佛所說，歡喜奉",
    "T02n0125_043:0781a23": "行。",
    "T02n0125_043:0781a24": "（三）聞如是：一時，佛在舍衛國祇樹給孤獨",
    "T02n0125_043:0781a25": "園。爾時，波斯匿王往至世尊所，頭面禮足，",
    "T02n0125_043:0781a26": "在一面坐。爾時，波斯匿王往白世尊言：「如",
    "T02n0125_043:0781a27": "來審有是語：『施我獲福多，餘者獲福少；施",
    "T02n0125_043:0781a28": "我弟子，勿施餘人。』設有人作是語者，豈非",
    "T02n0125_043:0781a29": "毀如來法乎？」佛告王曰：「我無此語：『獨應",
    "T02n0125_043:0781b01": "施我，勿施餘人。』大王！當知，我恒有此語：",
    "T02n0125_043:0781b02": "『若比丘鉢中遺餘擲著水中，軟蟲食之猶",
    "T02n0125_043:0781b03": "得其福，何況施人而不獲福乎？』但，大王！",
    "T02n0125_043:0781b04": "我有是語：『施持戒人，其福益多，勝於犯戒",
    "T02n0125_043:0781b05": "之人。』」爾時，波斯匿王前白佛言：「唯然，世尊！",
    "T02n0125_043:0781b06": "施持戒人，其福倍多於犯戒之人者上。」王",
    "T02n0125_043:0781b07": "復白佛言：「尼揵子來語我言：『沙門瞿曇知",
    "T02n0125_043:0781b08": "於幻術，能迴轉世人。』世尊！此語為審乎？為",
    "T02n0125_043:0781b09": "非耶？」佛告王曰：「如是，大王！如向來言：『我有",
    "T02n0125_043:0781b10": "幻法，能迴轉世人。』」王白佛言：「何者名為迴",
    "T02n0125_043:0781b11": "轉幻法？」佛告王曰：「其殺生者其罪難量，其",
    "T02n0125_043:0781b12": "不殺者受福無量；其不與取者獲罪無量，其",
    "T02n0125_043:0781b13": "不盜者獲福無量；夫淫泆者受罪無量，其",
    "T02n0125_043:0781b14": "不淫者受福無量；其邪見者受罪無量，其",
    "T02n0125_043:0781b15": "正見者獲福無量。我所解幻法者，正謂此",
    "T02n0125_043:0781b16": "耳。」是時，波斯匿王白世尊言：「若當世間人民、",
    "T02n0125_043:0781b17": "魔、若魔天、有形之類，深解此幻術者則獲",
    "T02n0125_043:0781b18": "大幸。自今已後，不復聽外道異學入我國",
    "T02n0125_043:0781b19": "界，聽四部之眾恒在我宮，常當供養，隨其",
    "T02n0125_043:0781b20": "所須。」佛告大王：「勿作是語。所以然者，施",
    "T02n0125_043:0781b21": "畜生之類，猶獲其福；及施犯戒之人，亦",
    "T02n0125_043:0781b22": "獲其福；施持戒之人，福亦難量；施外仙",
    "T02n0125_043:0781b23": "道之人，獲一億之福；施須陀洹、斯陀含、阿",
    "T02n0125_043:0781b24": "那含、阿羅漢、辟支佛及佛，其福不可量。是",
    "T02n0125_043:0781b25": "故，大王！當興發意，供給當來過去諸佛、聲",
    "T02n0125_043:0781b26": "聞弟子。如是，大王！當作是學。」爾時，波斯匿",
    "T02n0125_043:0781b27": "王聞佛所說，歡喜奉行。",
    "T02n0125_043:0781b28": "（四）聞如是：一時，佛在舍衛國祇樹給孤獨",
    "T02n0125_043:0781b29": "園。爾時，眾多比丘食後皆集普會講堂，咸共",
    "T02n0125_043:0781c01": "論說此義，所謂論者，衣裳、服飾、飲食之論，",
    "T02n0125_043:0781c02": "鄰國、賊寇、戰鬪之論，飲酒、淫泆、五樂之論，歌",
    "T02n0125_043:0781c03": "舞、戲笑、妓樂之論。如此非要，不可稱計。爾",
    "T02n0125_043:0781c04": "時，世尊以天耳聽聞諸比丘各作是論，即",
    "T02n0125_043:0781c05": "往至普會講堂所，問諸比丘：「汝等集此欲",
    "T02n0125_043:0781c06": "何所論說？」是時，諸比丘白世尊言：「我等集",
    "T02n0125_043:0781c07": "此共論此不要事。」是時，佛告諸比丘曰：「止！",
    "T02n0125_043:0781c08": "止！比丘！勿作此論。所以然者，此論非義，",
    "T02n0125_043:0781c09": "亦無善法之趣，不由此論得修梵行，不",
    "T02n0125_043:0781c10": "得滅盡涅槃之處，不得沙門平等之道。此",
    "T02n0125_043:0781c11": "皆俗論，非正趣之論。汝等已離俗修道，不",
    "T02n0125_043:0781c12": "應思惟敗行之論。汝等設欲論者，當論十",
    "T02n0125_043:0781c13": "事功德之論。云何為十？若精勤比丘，少",
    "T02n0125_043:0781c14": "欲、知足、有勇猛心、多聞能與人說法、無畏",
    "T02n0125_043:0781c15": "無恐、戒律具足、三昧成就、智慧成就、解脫",
    "T02n0125_043:0781c16": "成就、解脫見慧成就。汝等設欲論者，當",
    "T02n0125_043:0781c17": "論此十事。所以然者，潤及一切，多所饒",
    "T02n0125_043:0781c18": "益，得修梵行，得至滅盡無為之處，涅槃",
    "T02n0125_043:0781c19": "之要也。汝今族姓子已出家學道，應當思",
    "T02n0125_043:0781c20": "惟此十事。此論者，正法之論，去離惡趣。如是，",
    "T02n0125_043:0781c21": "比丘！當作是學。」爾時，諸比丘聞佛所說，歡",
    "T02n0125_043:0781c22": "喜奉行。",
    "T02n0125_043:0781c23": "（五）聞如是：一時，佛在舍衛國祇樹給孤獨",
    "T02n0125_043:0781c24": "園。爾時，眾多比丘皆集普會講堂，各生此論：",
    "T02n0125_043:0781c25": "「今舍衛城穀米勇貴，乞求難果。世尊又說：",
    "T02n0125_043:0781c26": "『依於飲食，人身得存，四大依倚心所念法，",
    "T02n0125_043:0781c27": "法依善趣之本。』我等今日便當差次立人",
    "T02n0125_043:0781c28": "乞求。使乞求之人得見好妙色，得極妙更",
    "T02n0125_043:0781c29": "樂，得衣裳、飲食、床臥具、病瘦醫藥，不亦善",
    "T02n0125_043:0782a01": "耶？」爾時，世尊清淨無瑕穢以天耳遙聞諸",
    "T02n0125_043:0782a02": "比丘各生此論。爾時，世尊即往至普會講堂",
    "T02n0125_043:0782a03": "所，在眾中坐，告諸比丘：「汝等集此為何論",
    "T02n0125_043:0782a04": "義？」比丘對曰：「我等所論：『今舍衛城乞求難",
    "T02n0125_043:0782a05": "得，欲共差次一人次第乞食，隨時得見好",
    "T02n0125_043:0782a06": "色妙服，及衣被、飲食、床臥具、病瘦醫藥。』我等",
    "T02n0125_043:0782a07": "所論正論此耳。」佛告比丘：「若乞求比丘四",
    "T02n0125_043:0782a08": "事供養：衣被、飲食、床臥具、病瘦醫藥，復用",
    "T02n0125_043:0782a09": "見色、聲、香、味、細滑法乎？我恒教勅，乞食",
    "T02n0125_043:0782a10": "求有二事：可親、不可親。設得衣被、飲食、床",
    "T02n0125_043:0782a11": "臥具、病瘦醫藥，增益惡法，無有善法，此不",
    "T02n0125_043:0782a12": "可親。若得乞求衣被、飲食、床臥具、病瘦醫",
    "T02n0125_043:0782a13": "藥，增益善法，不增惡法，此便可親。汝等",
    "T02n0125_043:0782a14": "比丘，於此法中，欲作何等之論？汝等所論",
    "T02n0125_043:0782a15": "者，非正法論，當捨此法，更莫思惟，不由",
    "T02n0125_043:0782a16": "此得至休息滅盡涅槃之處。「設欲論者，當",
    "T02n0125_043:0782a17": "論此十法。云何為十？若精勤比丘，少欲、知",
    "T02n0125_043:0782a18": "足、有勇猛心、多聞能與人說法、無畏無",
    "T02n0125_043:0782a19": "恐、戒律具足、三昧成就、智慧成就、解脫",
    "T02n0125_043:0782a20": "成就、解脫見慧成就。汝等設欲論者，當論",
    "T02n0125_043:0782a21": "此十事。所以然者，潤及一切，多所饒益，",
    "T02n0125_043:0782a22": "得修梵行，得至滅盡之處、無為涅槃界。此",
    "T02n0125_043:0782a23": "論者沙門之義，當念思惟，勿去離心。如是，",
    "T02n0125_043:0782a24": "比丘！當作是學。」爾時，諸比丘聞佛所說，歡",
    "T02n0125_043:0782a25": "喜奉行。",
    "T02n0125_043:0782a26": "（六）聞如是：一時，佛在舍衛國祇樹給孤獨",
    "T02n0125_043:0782a27": "園。爾時，眾多比丘各集普會講堂，作是異",
    "T02n0125_043:0782a28": "論：「今舍衛城乞食難得，非比丘所安之處，",
    "T02n0125_043:0782a29": "我等可立一人次第乞食。此乞比丘，能辦",
    "T02n0125_043:0782b01": "衣被、飲食、床臥具、病瘦醫藥，無所乏短。」爾",
    "T02n0125_043:0782b02": "時，眾中有一比丘，白諸人曰：「我等不堪任",
    "T02n0125_043:0782b03": "在此乞求，各共詣摩竭國於彼乞求，又且",
    "T02n0125_043:0782b04": "穀米豐賤，飲食極饒。」更復有比丘說曰：「我等",
    "T02n0125_043:0782b05": "不宜在彼國乞食。所以然者，阿闍世王在",
    "T02n0125_043:0782b06": "彼治化，主行非法，又殺父王，與提婆達",
    "T02n0125_043:0782b07": "兜為友。以此因緣故，不宜在彼乞求。」復",
    "T02n0125_043:0782b08": "有比丘說曰：「今此拘留沙國土，人民熾盛，饒",
    "T02n0125_043:0782b09": "財多寶，宜在彼土乞求。」復有比丘作是",
    "T02n0125_043:0782b10": "說：「我等不宜在彼土乞食。所以然者，惡",
    "T02n0125_043:0782b11": "生王於彼土治化，極為兇弊，無有慈仁，",
    "T02n0125_043:0782b12": "人民麁暴，好喜鬪訟。以此因緣，故不應在",
    "T02n0125_043:0782b13": "彼乞食。」復有比丘說曰：「我等宜在拘深",
    "T02n0125_043:0782b14": "婆羅[木*奈]城，優填王所治之處，篤信佛法，意",
    "T02n0125_043:0782b15": "不移動，我等宜在彼土乞食，所願無違。」爾",
    "T02n0125_043:0782b16": "時，世尊以天耳聞諸比丘各生此論，即嚴",
    "T02n0125_043:0782b17": "整衣服，至諸比丘所，在中央坐，問諸比丘",
    "T02n0125_043:0782b18": "曰：「汝等集此欲何等論，為說何事？」是時，",
    "T02n0125_043:0782b19": "比丘白佛言：「我等集此各興此論：『今舍衛",
    "T02n0125_043:0782b20": "城穀米勇貴，乞求叵得，各當共詣摩竭國",
    "T02n0125_043:0782b21": "界，於彼乞求，又彼國土饒財多寶，所索易",
    "T02n0125_043:0782b22": "得。』其中或有比丘說曰：『我等不宜彼國乞",
    "T02n0125_043:0782b23": "食。所以然者，阿闍世王在彼治化，主行非",
    "T02n0125_043:0782b24": "法，又殺父王，與提婆達兜為友。以此因",
    "T02n0125_043:0782b25": "緣，故不宜在彼乞求。』其中復有比丘說曰：",
    "T02n0125_043:0782b26": "『今拘留沙國，人民熾盛，饒財多寶，宜在彼",
    "T02n0125_043:0782b27": "國乞食。』復有比丘作是說：『我等不宜在",
    "T02n0125_043:0782b28": "彼乞食。所以然者，惡生王於彼治化，為人",
    "T02n0125_043:0782b29": "兇惡，無有慈仁，好喜鬪訟。以此因緣，故",
    "T02n0125_043:0782c01": "不宜在彼乞食。』復有比丘說曰：『我等宜",
    "T02n0125_043:0782c02": "在拘深婆羅[木*奈]城，優填王所治之處，篤信",
    "T02n0125_043:0782c03": "佛法，意不移動，宜在彼乞食，所願無違。』在",
    "T02n0125_043:0782c04": "此所論，正謂此耳。」爾時，佛告諸比丘：「汝等",
    "T02n0125_043:0782c05": "莫稱譏王治國家界，亦莫論王有勝劣。」",
    "T02n0125_043:0782c06": "爾時，世尊便說此偈：",
    "T02n0125_043:0782c07": "「夫人作善惡，　　行本有所因，",
    "T02n0125_043:0782c08": "　彼彼獲其報，　　終不有毀敗。",
    "T02n0125_043:0782c09": "　夫人作善惡，　　行本有所因，",
    "T02n0125_043:0782c10": "　為善受善報，　　惡受惡果報。",
    "T02n0125_043:0782c11": "「是故，比丘！勿興斯意論國事緣，不由此",
    "T02n0125_043:0782c12": "論得至滅盡涅槃之處，亦不得沙門正行",
    "T02n0125_043:0782c13": "之法。設欲作是論，非是正業。汝等應當學",
    "T02n0125_043:0782c14": "十事論。云何為十？若精勤比丘，少欲、知足、",
    "T02n0125_043:0782c15": "有勇猛心、多聞能與人說法、無畏無恐、戒",
    "T02n0125_043:0782c16": "律具足、三昧成就、智慧成就、解脫成就、解脫",
    "T02n0125_043:0782c17": "見慧成就，汝設欲論者，當論此十事。所",
    "T02n0125_043:0782c18": "以然者，普潤一切，得修梵行，得至滅盡",
    "T02n0125_043:0782c19": "涅槃之處。汝等已出家學道，離於世俗，當",
    "T02n0125_043:0782c20": "勤思惟，勿去離心。如是，比丘！當作是學。」",
    "T02n0125_043:0782c21": "爾時，諸比丘聞佛所說，歡喜奉行。",
    "T02n0125_043:0782c22": "（七）聞如是：一時，佛在舍衛國祇樹給孤獨",
    "T02n0125_043:0782c23": "園。爾時，眾多比丘集普會講堂各興此論：",
    "T02n0125_043:0782c24": "「今波斯匿王主行非法，犯聖律教，讖比丘",
    "T02n0125_043:0782c25": "尼得阿羅漢道，十二年中閉在宮內，與共交",
    "T02n0125_043:0782c26": "通。又不事佛、法、比丘僧，無篤信之心向",
    "T02n0125_043:0782c27": "阿羅漢，則無信心於佛、法、聖眾，我等宜應",
    "T02n0125_043:0782c28": "遠離，勿止此土。所以然者，王行非法時，",
    "T02n0125_043:0782c29": "王大臣亦行非法，大臣以行非法，左右吏",
    "T02n0125_043:0783a01": "佐亦行非法；吏佐已行非法，諸庶人類亦",
    "T02n0125_043:0783a02": "行非法。我今宜在遠國乞求，不止此邦。又",
    "T02n0125_043:0783a03": "可觀彼風俗之化，已見風俗之化，則見殊",
    "T02n0125_043:0783a04": "異之處。」爾時，世尊以天耳聽聞諸比丘各",
    "T02n0125_043:0783a05": "興此論，即往至諸比丘所，在中央坐。爾時，",
    "T02n0125_043:0783a06": "佛告諸比丘：「汝等集此為何論說？」眾多比",
    "T02n0125_043:0783a07": "丘白世尊言：「我等在此論波斯匿王，主行",
    "T02n0125_043:0783a08": "非法，犯聖律教，十二年中閉讖比丘尼，在",
    "T02n0125_043:0783a09": "深宮內，接待以色。又得道之人行過三",
    "T02n0125_043:0783a10": "界，然王亦不事佛、法及眾僧，無篤信之心",
    "T02n0125_043:0783a11": "向阿羅漢；已無此心，則無此心於三尊。我",
    "T02n0125_043:0783a12": "等宜遠遊，不須住此。所以然者，王行非",
    "T02n0125_043:0783a13": "法時，臣佐、人民亦復行惡，又觀世間風化",
    "T02n0125_043:0783a14": "之法。」爾時，世尊告曰：「汝等勿論國界之事，",
    "T02n0125_043:0783a15": "當自剋己，思惟內省，挍計分別。言此論者",
    "T02n0125_043:0783a16": "不合至理，亦復不令人得修梵行，滅盡無",
    "T02n0125_043:0783a17": "為涅槃之處，當自修己，熾然法行，自歸",
    "T02n0125_043:0783a18": "最尊。若比丘能自修己，興隆法樂者，此人",
    "T02n0125_043:0783a19": "之類便為我躬自所生。云何，比丘！能自熾然，",
    "T02n0125_043:0783a20": "興隆法樂，無有虛妄，自歸最尊？於是，比",
    "T02n0125_043:0783a21": "丘！內自觀身，身意止，自攝其心，除去亂想，",
    "T02n0125_043:0783a22": "無有憂愁；外自觀身，身意止，自攝其心，除",
    "T02n0125_043:0783a23": "去亂想，無有愁憂；有復內外觀身，身意",
    "T02n0125_043:0783a24": "止；內觀痛，外觀痛，內外觀痛；內觀心，外觀",
    "T02n0125_043:0783a25": "心，內外觀心；內觀法，外觀法，內外觀法，",
    "T02n0125_043:0783a26": "法意止，自攝其心，除去亂想，無有愁憂。",
    "T02n0125_043:0783a27": "如是，比丘！能自熾然其行，興隆法樂，自",
    "T02n0125_043:0783a28": "歸最尊。諸有將來、現在比丘，能自熾然不",
    "T02n0125_043:0783a29": "失行本，便為我之所生。「是故，比丘！若欲有",
    "T02n0125_043:0783b01": "所論，當論於十事。云何為十？所謂精勤",
    "T02n0125_043:0783b02": "比丘，少欲、知足、有勇猛心、多聞能與人說",
    "T02n0125_043:0783b03": "法、無畏無恐、戒律具足、三昧成就、智慧成",
    "T02n0125_043:0783b04": "就、解脫成就、解脫見慧成就。汝等設欲論",
    "T02n0125_043:0783b05": "者，當論此十事。所以然者，潤及一切，多",
    "T02n0125_043:0783b06": "所饒益，得修梵行，至滅盡之處、無為涅槃",
    "T02n0125_043:0783b07": "界。此論者沙門之義，當念思惟，勿去離心。",
    "T02n0125_043:0783b08": "如是，比丘！當作是學。」爾時，諸比丘聞佛所",
    "T02n0125_043:0783b09": "說，歡喜奉行。",
    "T02n0125_043:0783b10": "（八）聞如是：一時，佛在舍衛國祇樹給孤獨",
    "T02n0125_043:0783b11": "園。爾時，舍衛國城中有一長者，與羅云作",
    "T02n0125_043:0783b12": "坐禪屋。爾時，羅云隨其日數，止彼屋中，",
    "T02n0125_043:0783b13": "後便人間遊化。時，彼長者竊生此心：「我當往",
    "T02n0125_043:0783b14": "覲尊者羅云。」爾時，長者見羅云房中，寂寞",
    "T02n0125_043:0783b15": "不見人住，見已，語諸比丘曰：「尊者羅云今",
    "T02n0125_043:0783b16": "為所在？」比丘報曰：「羅云在人間遊化。」長者",
    "T02n0125_043:0783b17": "報曰：「唯願諸賢差次人在吾房中住。世尊",
    "T02n0125_043:0783b18": "亦說：『造立園果，及作橋舡，近道作圊",
    "T02n0125_043:0783b19": "廁，持用惠施，長夜獲其福，戒法成就，死必",
    "T02n0125_043:0783b20": "生天上。』以是之故，我與羅云作屋耳。今",
    "T02n0125_043:0783b21": "羅云不樂我房，唯願諸賢差次人住我",
    "T02n0125_043:0783b22": "房中。」諸比丘對曰：「如長者教。」爾時，諸比丘即",
    "T02n0125_043:0783b23": "差次一比丘住房中。是時，尊者羅云便作",
    "T02n0125_043:0783b24": "是念：「我離世尊積久，今可往問訊。」是時，尊",
    "T02n0125_043:0783b25": "者羅云即往至世尊所，頭面禮足，在一面",
    "T02n0125_043:0783b26": "坐。須臾之間，即從座起，還詣房中，見有異",
    "T02n0125_043:0783b27": "比丘在屋中住。見已，語彼比丘曰：「誰持我",
    "T02n0125_043:0783b28": "房與卿使住？」比丘報曰：「眾僧差次令我",
    "T02n0125_043:0783b29": "住此房中。」是時，羅云還至世尊所，因此緣",
    "T02n0125_043:0783c01": "本，具白世尊：「不審如來，眾僧差次我房，使",
    "T02n0125_043:0783c02": "道人在此止住耶？」佛告羅云：「汝往至長者",
    "T02n0125_043:0783c03": "家，語長者曰：『我所行法無有身、口、意行有",
    "T02n0125_043:0783c04": "過乎？又非身三、口四、意三過乎？長者先持",
    "T02n0125_043:0783c05": "房施我，後復持與聖眾。』」是時，羅云受佛教",
    "T02n0125_043:0783c06": "已，即往長者家，語長者曰：「我非有身三、口",
    "T02n0125_043:0783c07": "四、意三過乎？」長者報曰：「我亦不見羅云",
    "T02n0125_043:0783c08": "身、口、意過也。」羅云語長者曰：「何故奪我",
    "T02n0125_043:0783c09": "房舍持與聖眾？」長者報曰：「我見房空，是故",
    "T02n0125_043:0783c10": "持施聖眾。時我復作是念：『尊者羅云必",
    "T02n0125_043:0783c11": "不樂我房中。』故持惠施耳。」是時，羅云聞長",
    "T02n0125_043:0783c12": "者語已，即還至世尊所，以此因緣，具白如",
    "T02n0125_043:0783c13": "來。是時，世尊即告阿難：「速打揵椎，諸有比",
    "T02n0125_043:0783c14": "丘在祇洹精舍者，盡集普會講堂。」時，阿難",
    "T02n0125_043:0783c15": "即受佛教，召諸比丘在普會講堂。爾時，世",
    "T02n0125_043:0783c16": "尊告諸比丘：「我今當說惠施清淨，汝等善",
    "T02n0125_043:0783c17": "思念之。」爾時，諸比丘從佛受教。世尊告曰：",
    "T02n0125_043:0783c18": "「彼云何名為惠施清淨？於是，比丘！若有人",
    "T02n0125_043:0783c19": "以物惠施，後復還奪更與餘人，此名為施",
    "T02n0125_043:0783c20": "不均整，非平等施。若復有人奪彼人物，持",
    "T02n0125_043:0783c21": "施聖眾；若復有人還奪聖眾，持用與人，此",
    "T02n0125_043:0783c22": "非為平等之施，亦非清淨之施。轉輪聖王",
    "T02n0125_043:0783c23": "自於境界猶得自在，比丘於己衣鉢亦得",
    "T02n0125_043:0783c24": "自在。若復彼人口不見許，而取他人物與",
    "T02n0125_043:0783c25": "人者，此非平等之施。我今告諸比丘，施主",
    "T02n0125_043:0783c26": "見與，受主不見與者，此非平等之施。若復",
    "T02n0125_043:0783c27": "彼比丘會遇命終，當持此一房在眾中結",
    "T02n0125_043:0783c28": "羯磨，傳告唱令：『某甲比丘命終，今持此房",
    "T02n0125_043:0783c29": "在眾分處，欲安處何人？隨聖眾教。諸賢！任",
    "T02n0125_043:0784a01": "使某甲比丘住者，各共忍之。』若不聽者，今",
    "T02n0125_043:0784a02": "便說再三，亦當作是說之。若眾僧一人不",
    "T02n0125_043:0784a03": "聽而與者，則非平等之施，則為雜濁之物。",
    "T02n0125_043:0784a04": "今還與羅云房，清淨受之。」爾時，諸比丘聞",
    "T02n0125_043:0784a05": "佛所說，歡喜奉行。",
    "T02n0125_043:0784a06": "（九）聞如是：一時，佛在羅閱城迦蘭陀竹園所，",
    "T02n0125_043:0784a07": "與大比丘眾五百人俱。時，尊者大均頭在",
    "T02n0125_043:0784a08": "靜寂之處，興此念想：「諸前後中央之見，云",
    "T02n0125_043:0784a09": "何得知？」爾時，大均頭到時，著衣持鉢，到世",
    "T02n0125_043:0784a10": "尊所，頭面禮足，在一面坐。爾時，均頭白世",
    "T02n0125_043:0784a11": "尊言：「今此諸見，前後相應。云何得滅此見，",
    "T02n0125_043:0784a12": "又使餘者不生？」世尊告曰：「於是，均頭！此見",
    "T02n0125_043:0784a13": "所出與所滅之處，皆是無常、苦、空。均頭知",
    "T02n0125_043:0784a14": "之，當建此意。夫見之法六十二種，要當住",
    "T02n0125_043:0784a15": "十善之地，除去此見。云何為十？於是，均頭！",
    "T02n0125_043:0784a16": "他好殺生，我等應當不殺；他好盜，我不盜；",
    "T02n0125_043:0784a17": "他犯梵行，我行梵行；他妄語，我不行妄語；",
    "T02n0125_043:0784a18": "他行兩舌鬪亂彼此、綺語、惡口、嫉妬、恚、邪見，",
    "T02n0125_043:0784a19": "我行正見。「均頭當知，如從惡道得值正",
    "T02n0125_043:0784a20": "道，如從邪見得至正見，迴邪就正，猶如",
    "T02n0125_043:0784a21": "有人自己沒溺，復欲渡人者，終無此理。己",
    "T02n0125_043:0784a22": "未滅度，欲使他人滅度者，此事不然。如",
    "T02n0125_043:0784a23": "有人自不沒溺，便能渡人，可有此理。今",
    "T02n0125_043:0784a24": "亦如是，自般涅槃，復使他人取滅度者，可",
    "T02n0125_043:0784a25": "有此理。是故，均頭當念，離殺，不殺滅度；離",
    "T02n0125_043:0784a26": "盜，不盜滅度；離淫，不淫滅度；離妄語，",
    "T02n0125_043:0784a27": "不妄語滅度；離綺語，不綺語滅度；離",
    "T02n0125_043:0784a28": "麁言，不麁言滅度；離鬪亂彼此，不鬪亂彼",
    "T02n0125_043:0784a29": "此滅度；離嫉妬，不嫉妬滅度；離恚，不恚",
    "T02n0125_043:0784b01": "滅度；離邪見，得正見滅度。「均頭當知，若凡",
    "T02n0125_043:0784b02": "夫之人便生此念：『為有我耶？為無我耶？",
    "T02n0125_043:0784b03": "有我無我耶？世有常耶？世無常耶？世有邊",
    "T02n0125_043:0784b04": "耶？世無邊耶？命是身耶？為命異身異耶？如",
    "T02n0125_043:0784b05": "來死耶？如來不死耶？為有死耶？為無死",
    "T02n0125_043:0784b06": "耶？為誰造此世？』生諸邪見：『為是梵天造此",
    "T02n0125_043:0784b07": "世？為是地主施設此世？又梵天此眾生，地",
    "T02n0125_043:0784b08": "主造此世間；眾生本無今有，已有便滅。』凡",
    "T02n0125_043:0784b09": "夫之人無聞、無見，便生此念。」爾時，世尊便",
    "T02n0125_043:0784b10": "說此偈：",
    "T02n0125_043:0784b11": "「自然有梵天，　　此是梵志語，",
    "T02n0125_043:0784b12": "　此見不真正，　　如彼之所見。",
    "T02n0125_043:0784b13": "　我主生蓮華，　　梵天於中出，",
    "T02n0125_043:0784b14": "　地主生梵天，　　自生不相應。",
    "T02n0125_043:0784b15": "　地主剎利種，　　梵志之父母，",
    "T02n0125_043:0784b16": "　云何剎利子，　　梵志還相生？",
    "T02n0125_043:0784b17": "　尋其所生處，　　諸天之所說，",
    "T02n0125_043:0784b18": "　此是歎譽言，　　還自著羇難。",
    "T02n0125_043:0784b19": "　梵天生人民，　　地主造世間，",
    "T02n0125_043:0784b20": "　或言餘者造，　　此語誰者審？",
    "T02n0125_043:0784b21": "　恚欲之所惑，　　三事共合集，",
    "T02n0125_043:0784b22": "　心不得自在，　　自稱我世勝。",
    "T02n0125_043:0784b23": "　天神造世間，　　亦非梵天生，",
    "T02n0125_043:0784b24": "　設復梵天造，　　此非虛妄耶？",
    "T02n0125_043:0784b25": "　尋跡遂復多，　　審諦方言虛，",
    "T02n0125_043:0784b26": "　其行各各異，　　此行不審實。",
    "T02n0125_043:0784b27": "「均頭當知，眾生之類所見不同，其念各異。",
    "T02n0125_043:0784b28": "此諸見者皆是無常，其有懷抱此見，則是無",
    "T02n0125_043:0784b29": "常變易之法。若他人殺生，我等當離殺生；",
    "T02n0125_043:0784c01": "設他盜者，當遠離之，不習其行，專其心意，",
    "T02n0125_043:0784c02": "不使錯亂，思惟挍計，邪見所興，乃至十惡",
    "T02n0125_043:0784c03": "之法皆當去離，不習其行。若他瞋恚，我等",
    "T02n0125_043:0784c04": "學於忍辱，他人懷嫉妬，我當捨離；他興憍",
    "T02n0125_043:0784c05": "慢，我念捨離；若他自稱、毀餘人，我等不自稱、",
    "T02n0125_043:0784c06": "不毀他人；他不少欲，我等當學少欲；他",
    "T02n0125_043:0784c07": "人犯戒，我修其戒；他人有懈怠，我當精進；",
    "T02n0125_043:0784c08": "他人不行三昧，我行三昧。當作是學。他人",
    "T02n0125_043:0784c09": "愚惑，我行智慧。其能觀察分別其法者，邪",
    "T02n0125_043:0784c10": "見消滅，餘者不生。」是時，均頭受如來教已，",
    "T02n0125_043:0784c11": "在閑靜之處，思惟挍計，所以族姓子，出家",
    "T02n0125_043:0784c12": "學道，著三法衣，修無上梵行：生死已盡，梵行",
    "T02n0125_043:0784c13": "已立，所造已辦，更不復受有，如實知之。是",
    "T02n0125_043:0784c14": "時，均頭便成阿羅漢。爾時，均頭聞佛所說，歡",
    "T02n0125_043:0784c15": "喜奉行。",
    "T02n0125_043:0784c16": "（一〇）聞如是：一時，佛在舍衛國祇樹給孤獨",
    "T02n0125_043:0784c17": "園。爾時，世尊告諸比丘：「地獄眾生受其罪",
    "T02n0125_043:0784c18": "報，極至一劫，或有其中間夭者；受畜生罪",
    "T02n0125_043:0784c19": "報，極至一劫，其間有中夭者；受餓鬼報，極",
    "T02n0125_043:0784c20": "至一劫，其間有中夭者。比丘當知，欝單曰",
    "T02n0125_043:0784c21": "人壽千歲，無有中夭者。所以然者，彼土人",
    "T02n0125_043:0784c22": "民無所係屬，設於彼命終，生善處天上，無",
    "T02n0125_043:0784c23": "有墮落者。弗于逮人民壽五百歲，亦有中",
    "T02n0125_043:0784c24": "夭者；瞿耶尼人民壽二百五十歲，亦有中夭",
    "T02n0125_043:0784c25": "者；閻浮提人民極壽百歲，亦有中夭者多。",
    "T02n0125_043:0784c26": "「正使人壽命極至十十，人民之兆以壽十",
    "T02n0125_043:0784c27": "十，其行不同，性分各異。初十幼小，無所識",
    "T02n0125_043:0784c28": "知；第二十少多有知，猶不貫了；第三十欲意",
    "T02n0125_043:0784c29": "熾盛，貪著於色；第四十多諸伎術，所行無",
    "T02n0125_043:0785a01": "端；第五十解義明了，所習不忘；第六十慳",
    "T02n0125_043:0785a02": "著財物，意不決了；第七十懈怠憙眠，體性遲",
    "T02n0125_043:0785a03": "緩；第八十無有少壯之心，亦無榮飾；第九",
    "T02n0125_043:0785a04": "十多諸病痛，皮緩面皺；第十十諸根衰秏，",
    "T02n0125_043:0785a05": "骨節相連，多忘意錯。比丘知之，設人壽百",
    "T02n0125_043:0785a06": "歲，當經歷爾許之難。設人壽百歲，當經三",
    "T02n0125_043:0785a07": "百冬、夏春、秋，計其壽命，蓋不足言。若人壽",
    "T02n0125_043:0785a08": "百歲，當食三萬六千食，其間或有不食時：",
    "T02n0125_043:0785a09": "瞋不食，不與不食，病不食。計彼食與不",
    "T02n0125_043:0785a10": "食，及飲母乳，取要言之，三萬六千食。比丘！",
    "T02n0125_043:0785a11": "若人壽百歲其限歲數，飲食之法其狀如是。",
    "T02n0125_043:0785a12": "「比丘當知，閻浮地人民，或壽極長與無量",
    "T02n0125_043:0785a13": "壽等。過去久遠不可計世，有王名療眾病，",
    "T02n0125_043:0785a14": "壽命極長，顏色端正，受樂無量。爾時，無疾",
    "T02n0125_043:0785a15": "病、老、死之患。時，有夫婦二人生一子，子",
    "T02n0125_043:0785a16": "便命終。是時，父母抱舉令坐，又持食與，然",
    "T02n0125_043:0785a17": "彼子不飲、不食，亦不起坐。何以故爾？以命",
    "T02n0125_043:0785a18": "終故。是時，彼父母便生此念：『我子今日何",
    "T02n0125_043:0785a19": "為瞋恚，不肯食飲，亦不言語？』所以然者，",
    "T02n0125_043:0785a20": "由彼人民不聞死亡音響之所致也。「爾時，",
    "T02n0125_043:0785a21": "彼父母便復念曰：『我子今已經七日不飲、",
    "T02n0125_043:0785a22": "不食，亦復不知何由默然？我今可以此因",
    "T02n0125_043:0785a23": "緣，往白療病大王使知。』是時，父母往至王",
    "T02n0125_043:0785a24": "所，以此因緣，具白大王。是時，大王便作是",
    "T02n0125_043:0785a25": "念：『今日已聞死亡音響。』王告之曰：『汝等可",
    "T02n0125_043:0785a26": "持此小兒到吾所。』爾時，父母即抱小兒至",
    "T02n0125_043:0785a27": "國王所。王見已，告父母曰：『此兒已命終。』時，",
    "T02n0125_043:0785a28": "父母白王言：『云何名為命終？』王告曰：『此兒更",
    "T02n0125_043:0785a29": "不行起、言對、談說、飲食、戲樂，身體正直，無",
    "T02n0125_043:0785b01": "所復為，故名為命終。』是時，夫婦復白王言：",
    "T02n0125_043:0785b02": "『如此之變，當經幾時？』王告之曰：『此兒不久",
    "T02n0125_043:0785b03": "身體爛壞，膖脹臭處，無所復任。』爾時，父母不",
    "T02n0125_043:0785b04": "信王語，復抱死兒，還至家中，未經幾時，",
    "T02n0125_043:0785b05": "身體盡壞，極為臭穢。是時，父母方信王語",
    "T02n0125_043:0785b06": "云：『此兒不久身體膖脹，盡當壞敗。』「是時，夫",
    "T02n0125_043:0785b07": "婦復抱此膖脹小兒至國王所，而白王言：",
    "T02n0125_043:0785b08": "『唯然，大王！今持此兒奉貢大王。』時，父母亦",
    "T02n0125_043:0785b09": "不啼哭。所以然者，由不聞死亡之音",
    "T02n0125_043:0785b10": "故。是時，大王剝取其皮，而作大鼓，復勅作",
    "T02n0125_043:0785b11": "七重樓閣，持此鼓安處其上，即勅一人：『汝",
    "T02n0125_043:0785b12": "當知之，令守護此鼓，百歲一擊，無令失",
    "T02n0125_043:0785b13": "時。』受王教誡，百歲一擊。時，諸人民聞此鼓",
    "T02n0125_043:0785b14": "音，怪未曾有，語諸人曰：『何者音響，為是",
    "T02n0125_043:0785b15": "誰聲，乃徹於斯？』王告之曰：『此是死人皮之",
    "T02n0125_043:0785b16": "響。』眾生聞已，各興念曰：『奇哉！乃聞此聲。』",
    "T02n0125_043:0785b17": "「汝等比丘，爾時王者，豈異人乎？莫作是觀。",
    "T02n0125_043:0785b18": "所以然者，爾時王者，即我身是也。以此知",
    "T02n0125_043:0785b19": "之，昔日閻浮地壽命極長，如今閻浮地人民",
    "T02n0125_043:0785b20": "極為短命，滅者難限。所以然者，由殺害",
    "T02n0125_043:0785b21": "多故，致命極短，華色失乎！由此因緣，故",
    "T02n0125_043:0785b22": "致變怪。「比丘當知，閻浮地五十歲，四天王",
    "T02n0125_043:0785b23": "中一日一夜。計彼日夜之數，三十日為一",
    "T02n0125_043:0785b24": "月，十二月為一歲，四天王壽命五百歲，或復",
    "T02n0125_043:0785b25": "有中夭者。計人中之壽十八億歲，還活地獄",
    "T02n0125_043:0785b26": "一日一夜。計彼一日一夜之數，三十日為一",
    "T02n0125_043:0785b27": "月，十二月為一歲，還活地獄極壽千歲，復",
    "T02n0125_043:0785b28": "有中夭者。計人中之壽三十六億歲，計人",
    "T02n0125_043:0785b29": "中百歲，三十三天一日一夜，計彼日月年歲",
    "T02n0125_043:0785c01": "之數，三十三天壽千歲，其間或有中夭者。",
    "T02n0125_043:0785c02": "計人中之壽三十六億歲，阿鼻地獄中一日",
    "T02n0125_043:0785c03": "一夜，復計彼日月之數，三十日為一月，十",
    "T02n0125_043:0785c04": "二月為一歲，計彼日夜之數壽二萬歲，計",
    "T02n0125_043:0785c05": "人中之壽，壽一拘利。如是，比丘！計此之壽",
    "T02n0125_043:0785c06": "轉轉增倍，除無想天。無想天壽八萬四千",
    "T02n0125_043:0785c07": "劫，除淨居天不來此世。是故，比丘！勿懷",
    "T02n0125_043:0785c08": "放逸，於現身上得盡有漏。如是，比丘！當",
    "T02n0125_043:0785c09": "作是學。」爾時，諸比丘聞佛所說，歡喜奉",
    "T02n0125_043:0785c10": "行。",
    "T02n0125_043:0785c11": "增壹阿含經卷第四十三"
}