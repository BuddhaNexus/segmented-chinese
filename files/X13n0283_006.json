{
    "X13n0283_006:0133c01": "大佛頂首楞嚴秘錄卷第六",
    "X13n0283_006:0133c02": "天台　一松大師　說",
    "X13n0283_006:0133c03": "語溪門人　靈述　記",
    "X13n0283_006:0133c04": "五自爾時世尊去。明耳根圓通之文也。大分為三。初",
    "X13n0283_006:0133c05": "正陳。即爾時等。二結答。即佛問等。三出名。即世尊等。",
    "X13n0283_006:0133c06": "初又四。初爾時去遇佛受教。二初於去依教修觀。三",
    "X13n0283_006:0133c07": "忽然去觀成入證。四世尊去由證起用。初遇佛受",
    "X13n0283_006:0133c08": "教中。菩薩名觀世音者。此與法華不同。彼在佛滅度",
    "X13n0283_006:0133c09": "後弘通妙經。取十界音以為觀境。化他邊說。此在了",
    "X13n0283_006:0133c10": "達聞性最初方便。取聞根性以為觀境。自行邊說。故",
    "X13n0283_006:0133c11": "下有初於聞中入流亡所等云。其觀既成。即以此觀",
    "X13n0283_006:0133c12": "以立其名。是為觀世音也。又觀世音輔弼彌陀。攝持",
    "X13n0283_006:0133c13": "此界眾生往生淨土。所以長在娑婆世界。以其有無",
    "X13n0283_006:0133c14": "緣大慈與一切眾生樂。有無緣大悲拔一切眾生苦。",
    "X13n0283_006:0133c15": "又其所修耳根圓通與此界眾生相應。所以觀世音",
    "X13n0283_006:0133c16": "與娑婆世界有緣也。於時下所師之佛也。我於下所",
    "X13n0283_006:0133c17": "受之法也。古佛號觀世音者。亦觀聞性以為因行。其",
    "X13n0283_006:0133c18": "觀既成。亦即此而立名也。然而古佛也作此觀。今人",
    "X13n0283_006:0133c19": "也作此觀。則知此法古今不二。因果同源。所以如來",
    "X13n0283_006:0133c20": "既以此而彰果德。菩薩亦此以而顯因行。人雖有二。",
    "X13n0283_006:0133c21": "同名觀世音也。彼佛教我等者。此中之聞思修亦與",
    "X13n0283_006:0133c22": "他經不同。他經聞即聞法。思即聞法領解。修即依解",
    "X13n0283_006:0133c23": "起行。今言聞等則不然也。聞者即此聞根以為觀境。",
    "X13n0283_006:0133c24": "了達聞根之性當體是圓滿而非缺陷。是通達而非",
    "X13n0283_006:0134a01": "壅塞。是常住而非遷變。了無生滅可得者也。思者解",
    "X13n0283_006:0134a02": "得聞性是圓滿而非缺陷等了無生滅之相。修者既",
    "X13n0283_006:0134a03": "解聞性是圓滿而非缺陷等了無生滅之相。即此不",
    "X13n0283_006:0134a04": "生不滅理境。還起不生不滅觀智。如是雖有能觀之",
    "X13n0283_006:0134a05": "智。全境以為智也。雖有所觀之境。乃全智以為境也。",
    "X13n0283_006:0134a06": "境智一如。能所不二。無非圓通常住如來藏心妙真",
    "X13n0283_006:0134a07": "如性。而三摩地自得成就。故云彼佛等也。又即於彼",
    "X13n0283_006:0134a08": "佛教我之時。便可以立觀也。既有法音以為所聞流",
    "X13n0283_006:0134a09": "入耳根。必有聞性以為能聞還聞法音。達得這種聞",
    "X13n0283_006:0134a10": "性元不生滅。發為妙觀而觀炤之。無非清淨本然周",
    "X13n0283_006:0134a11": "徧法界。從此久久行持。自得深深證入。如是則與彼",
    "X13n0283_006:0134a12": "佛教我等更覺親切。",
    "X13n0283_006:0134a13": "二依教修觀分三。初標舉。初於等也。二釋成。所入等",
    "X13n0283_006:0134a14": "也。三結顯。生滅等也。初中。初於等者。謂初心聞其",
    "X13n0283_006:0134a15": "教。即依教而修。其外也揀非動靜之塵相。其內也揀",
    "X13n0283_006:0134a16": "非分別之識心。唯是聞根之中。故云聞中。這種聞根",
    "X13n0283_006:0134a17": "本來圓滿而非缺陷等者全體不生滅相。所以下有",
    "X13n0283_006:0134a18": "十方俱擊皷十處一齊聞等云。向為緣逐聲塵。翻圓",
    "X13n0283_006:0134a19": "滿為缺陷。乃至翻常住為遷變。全是生滅之相。所謂",
    "X13n0283_006:0134a20": "順而出之以成生死欲流。今以不生不滅之妙觀。還",
    "X13n0283_006:0134a21": "觀不生不滅之妙境。即其缺陷等三全體圓滿等三。",
    "X13n0283_006:0134a22": "所謂逆而入之以證涅槃性流。故云入流。既是法性。",
    "X13n0283_006:0134a23": "諸相咸離。故云亡所。合而言之。故云初於等也。只此",
    "X13n0283_006:0134a24": "標舉中。入流亡所四字。自首卷已來攝無不盡。所以",
    "X13n0283_006:0134b01": "如來如是問。菩薩如是說也。何以見得攝無不盡。流",
    "X13n0283_006:0134b02": "之一字既是法性。前來為阿難顯真心中常住真心。",
    "X13n0283_006:0134b03": "顯真見中寂常真見。此是一真一切真。攝無不盡也。",
    "X13n0283_006:0134b04": "又五陰乃至十八界。全體本如來藏妙真如性。此是",
    "X13n0283_006:0134b05": "一有一切有。攝無不盡也。又始於地大終乎識大。當",
    "X13n0283_006:0134b06": "體清淨本然周徧法界。此是一中一切中。攝無不盡",
    "X13n0283_006:0134b07": "也。又為滿慈說空如來藏非則十界俱非。說不空如",
    "X13n0283_006:0134b08": "來藏即則十界咸即。說空不空如來藏雙非而十界",
    "X13n0283_006:0134b09": "俱雙非。雙即而十界皆雙即。此是全空全假全中不",
    "X13n0283_006:0134b10": "思議三諦。亦攝無不盡也。又請行已來。第一決定。依",
    "X13n0283_006:0134b11": "不生不滅圓湛性成。第二決定中。彼六知根一時清",
    "X13n0283_006:0134b12": "淨。又攝無不盡也。此就流字攝無不盡如此。又入之",
    "X13n0283_006:0134b13": "一字。不思議之妙行也。如奢摩之真空三摩之妙假",
    "X13n0283_006:0134b14": "禪那之圓中。及滿慈之歇即菩提。真非外得。及請行",
    "X13n0283_006:0134b15": "已來第一義中旋湛之旋。第二義中入一之人。而攝",
    "X13n0283_006:0134b16": "無不盡也。此就入之一字攝無不盡又如此。又亡所",
    "X13n0283_006:0134b17": "二字乃是破妄。如奢摩中。破妄心也。七處無所依之",
    "X13n0283_006:0134b18": "所。三處無能依之體。破妄見也。既破緣塵分別。又破",
    "X13n0283_006:0134b19": "第二月見精。及離是非大小舒縮和合不和等相。三",
    "X13n0283_006:0134b20": "摩中。五陰三科咸離虗妄生滅等相。禪那中。地等七",
    "X13n0283_006:0134b21": "大皆非因緣自然等相。及滿慈妄之所起。四大相陵。",
    "X13n0283_006:0134b22": "妄本無因。狂心若歇等相。及請行已來第一決定中",
    "X13n0283_006:0134b23": "決擇五陰生死根本。第二決定中審觀六根煩惱根",
    "X13n0283_006:0134b24": "本。皆攝無不盡也。此就亡所二字攝無不盡又如此。",
    "X13n0283_006:0134c01": "就當文釋成而言。一入聞性之流。聲塵之所亡矣。一",
    "X13n0283_006:0134c02": "入觀智之流。聞性之所亡矣。一入能空觀智之流。觀",
    "X13n0283_006:0134c03": "智之所亡矣。一入重空之流。能空觀智之所亡矣。所",
    "X13n0283_006:0134c04": "以入流亡所四字。若後若前。若遠若近。若妄若真。若",
    "X13n0283_006:0134c05": "理若行。攝無不盡。若非如來之所證即菩薩之所修。",
    "X13n0283_006:0134c06": "又非菩薩之所修即如來之所證。安得是最初方便",
    "X13n0283_006:0134c07": "圓通妙門之若是也。二釋成中。亦可分四。初所入",
    "X13n0283_006:0134c08": "等。入聞性流亡聲塵所也。二如是等。入觀智流亡聞",
    "X13n0283_006:0134c09": "性所也。三盡聞等。入諦理流亡觀智所也。四空覺者。",
    "X13n0283_006:0134c10": "入重空流亡諦理所也。然四文中。各有二字為喫緊",
    "X13n0283_006:0134c11": "者。餘皆助顯而已。初中之既寂。二中之漸增。三中之",
    "X13n0283_006:0134c12": "不住。四中之極圓。是也。初云所入者。有謂。即上亡",
    "X13n0283_006:0134c13": "所之所入流之入。此亦不然。所者乃虗字。所入者。蓋",
    "X13n0283_006:0134c14": "指所顯法性之流。既寂之寂。應與下文寂滅二字照",
    "X13n0283_006:0134c15": "應。云既寂者。意謂前來聞性逐乎妄塵。今既圓炤。自",
    "X13n0283_006:0134c16": "得圓顯。不復如前生滅。當下已是真寂。故云既寂。則",
    "X13n0283_006:0134c17": "知既寂二字。圓通已到手矣。下去不過釋其既寂及",
    "X13n0283_006:0134c18": "其亡所所以而已。云動靜等者。向之根塵相對互相",
    "X13n0283_006:0134c19": "交結。今既已入法性之流。前之聲塵動靜二相自不",
    "X13n0283_006:0134c20": "生起。故云動靜等也。小乘中。動而有聲方謂之聞。靜",
    "X13n0283_006:0134c21": "而無聲便謂不聞。大乘中。聲動固聞。聲靜亦聞。以其",
    "X13n0283_006:0134c22": "性常耳。是為入聞性流亡聲塵所也。次云如是者。即",
    "X13n0283_006:0134c23": "指所入之聞性也。此時工夫益進乎先。能觀之智漸",
    "X13n0283_006:0134c24": "明所觀之境益顯。故云如是漸增。到此不唯止所聞",
    "X13n0283_006:0135a01": "之聲塵。能聞之聞性亦不可得。故云聞所聞盡。是為",
    "X13n0283_006:0135a02": "入觀智流亡聞性所也。三云盡聞等者。謂上聞性雖",
    "X13n0283_006:0135a03": "亡。能空之智仍在。今雖聞性已盡。猶不住於盡聞性",
    "X13n0283_006:0135a04": "中。從是而進。并能觀之覺亦亡。唯一所顯諦理。故云",
    "X13n0283_006:0135a05": "覺所覺空。是為入諦理流亡觀智所也。四云空覺等",
    "X13n0283_006:0135a06": "者。上之觀智之所既亡。所顯諦理無少缺陷。故云空",
    "X13n0283_006:0135a07": "覺極圓。然止於此亦未殊玅。乃更進之。并其諦理亦",
    "X13n0283_006:0135a08": "重遣之。故云空所空滅。是為入重空流亡諦理所也。",
    "X13n0283_006:0135a09": "如是則流無不入。所無不亡。所以釋成止釋成入流",
    "X13n0283_006:0135a10": "亡所四字而已。若以此四合五卷解結之文。初二文。",
    "X13n0283_006:0135a11": "即彼之此根初解先得人空也。第三文。即彼之空性",
    "X13n0283_006:0135a12": "圓明成法解脫也。第四文。即彼之解脫法已俱空不",
    "X13n0283_006:0135a13": "生也。若夫下之寂滅二句。即彼之是名菩薩等也。三",
    "X13n0283_006:0135a14": "結顯中。寂滅二字。一往而論。內無五住煩惱謂之寂。",
    "X13n0283_006:0135a15": "外無二種生死謂之滅。今言生滅等者。謂自入聞性",
    "X13n0283_006:0135a16": "亡聲塵已來。重重遣去。傳傳增進。乃生滅之已滅矣。",
    "X13n0283_006:0135a17": "而不生不滅之寂滅現乎前耳。然應前之四文次第",
    "X13n0283_006:0135a18": "升進。論其生滅。自入聞性為生亡聲塵為滅。乃至入",
    "X13n0283_006:0135a19": "重空為生。亡諦理為滅。更而言之。如聲塵雖亡聞性",
    "X13n0283_006:0135a20": "尚在。猶生滅也未得寂滅。如聞性雖亡觀智尚在。猶",
    "X13n0283_006:0135a21": "生滅也未得寂滅。如觀智雖亡諦理尚在。猶生滅也",
    "X13n0283_006:0135a22": "未得寂滅。到此中來。重重遣盡。方是寂滅非生滅也。",
    "X13n0283_006:0135a23": "故云生滅等耳。現前二字。須看穩當。非謂向之所無",
    "X13n0283_006:0135a24": "今纔得有謂之現前。乃本性具。向迷不現。今既悟明",
    "X13n0283_006:0135b01": "得顯露耳。",
    "X13n0283_006:0135b02": "三觀成入證中。忽然等者。既云生滅滅已。乃惑無不",
    "X13n0283_006:0135b03": "破。又云寂滅現前。德無不顯。則六道之世間及四聖",
    "X13n0283_006:0135b04": "之出世間。了不可得。而超越之。目其惑破理顯。不執",
    "X13n0283_006:0135b05": "乎有。則超越於六道矣。不執乎空。則超越於二乘矣。",
    "X13n0283_006:0135b06": "不執乎中。則超越於菩薩佛矣。所謂非則十界俱非。",
    "X13n0283_006:0135b07": "故云忽然等也。又不礙十界宛然俱在。以其惑破理",
    "X13n0283_006:0135b08": "顯。所有之六道六道妙有。所有之二乘二乘妙有。所",
    "X13n0283_006:0135b09": "有之佛菩薩佛菩薩妙有。所謂即則十界俱即。故云",
    "X13n0283_006:0135b10": "十方圓明。初殊勝云上合等者。本覺妙明乃諸佛之",
    "X13n0283_006:0135b11": "所證得。即觀音之所具有。今既寂滅現前。而具有者",
    "X13n0283_006:0135b12": "亦證得矣。如是諸佛之所證證無所證證觀音之所",
    "X13n0283_006:0135b13": "證。觀音之所證亦證。無所證證諸佛之所證。因果雖",
    "X13n0283_006:0135b14": "殊。所證無二。故云上合等也。理體既同。慈力亦爾。諸",
    "X13n0283_006:0135b15": "佛所有無緣大慈徧緣法界眾生。今之觀音亦能有",
    "X13n0283_006:0135b16": "之。故云與佛等也。二殊勝眾生中下。亦應有本妙覺",
    "X13n0283_006:0135b17": "心一句。今不言者。以眾生雖具全體在迷未證得故。",
    "X13n0283_006:0135b18": "問既是十界。而止云六道者何也。答合而觀之。上合",
    "X13n0283_006:0135b19": "下合而必有中。中即菩薩。上即佛也。但缺二乘。以二",
    "X13n0283_006:0135b20": "乘人已斷見思已證偏真自謂究竟。不復知有佛之",
    "X13n0283_006:0135b21": "可仰己之可悲。故略耳。與諸等者。悲即悲恨。仰即仰",
    "X13n0283_006:0135b22": "慕。其眾生也流轉生死海中最為苦惱。其諸佛也高",
    "X13n0283_006:0135b23": "超涅槃山頂甚為安樂。悲恨自己之生死。仰慕諸佛",
    "X13n0283_006:0135b24": "之提拔。觀音欲拔其苦。亦同眾生悲恨及夫仰慕。故",
    "X13n0283_006:0135c01": "云與諸等也。有云。悲屬眾生。仰屬觀音。若爾是異非",
    "X13n0283_006:0135c02": "同耳。則知觀音不唯本覺妙明是證得。慈之與悲皆",
    "X13n0283_006:0135c03": "證得也。",
    "X13n0283_006:0135c04": "四由證起用分三。初三十二應。世尊去也。二十四無",
    "X13n0283_006:0135c05": "畏。世尊等也。三四不思議。世尊等也。初又三。初世尊",
    "X13n0283_006:0135c06": "下總舉。二世尊下別示。三是名下結歸。初總舉中。",
    "X13n0283_006:0135c07": "如幻等者。二聞字即不生不滅之聞性也。熏是熏習。",
    "X13n0283_006:0135c08": "修是修治。以不生不滅之聞性為熏習。是為聞熏。以",
    "X13n0283_006:0135c09": "不生不滅之聞性為修治。是為聞修。聞性之具者也。",
    "X13n0283_006:0135c10": "既是聞性而為熏修。終日熏修而無熏修可得。又不",
    "X13n0283_006:0135c11": "妨熏修宛然。是為如幻。又聲塵乃至諦理等所。不擬",
    "X13n0283_006:0135c12": "則已。擬之則亡。是為金剛。以是之法調直眾生。是為",
    "X13n0283_006:0135c13": "三昧。聞熏聞修是法。幻與金剛是喻。法喻合明。故云",
    "X13n0283_006:0135c14": "如幻等也。入諸國土者。觀音既在等覺。分證寂光土",
    "X13n0283_006:0135c15": "矣。蓋從寂光應三土耳。以其三十二應不出十界。十",
    "X13n0283_006:0135c16": "界之中。若應菩薩則入實報。若應二乘則入方便。若",
    "X13n0283_006:0135c17": "應六道則入同居。故云入諸國土。二別示分二。初",
    "X13n0283_006:0135c18": "出世身。二世間身。初又四。初佛身。二獨覺。三緣覺。四",
    "X13n0283_006:0135c19": "聲聞也。初佛身中。云諸菩薩者。菩薩通乎別圓二",
    "X13n0283_006:0135c20": "教。故稱曰諸。入字進字現字皆將成未成之時也。下",
    "X13n0283_006:0135c21": "去皆然。別人證但中為無漏。圓人證圓中為無漏也。",
    "X13n0283_006:0135c22": "別人但不漏落二邊。故是但中。圓人不漏落次第三",
    "X13n0283_006:0135c23": "諦。故是圓中。即以無漏為勝解為現圓也。別人為說",
    "X13n0283_006:0135c24": "次第法。令斷十二品無明。而解脫變易生死。圓人為",
    "X13n0283_006:0136a01": "說圓融法。令斷四十品無明。亦解脫變易生死。蓋別",
    "X13n0283_006:0136a02": "人以證與圓同為勝解現圓耳。菩薩能現佛身者。現",
    "X13n0283_006:0136a03": "在雖是菩薩。過去已是正法明如來。以佛而現乎佛。",
    "X13n0283_006:0136a04": "自不應難。又初住尚能百界作佛。況等覺之深位現",
    "X13n0283_006:0136a05": "佛身而又何難。然所應之菩薩。別未入地。圓未登位。",
    "X13n0283_006:0136a06": "例如凡夫法師尚為等覺菩薩說法破最後生相無",
    "X13n0283_006:0136a07": "明。今等覺菩薩現佛身為別圓說法。而入地位。更復",
    "X13n0283_006:0136a08": "何難。如是。是以明顯不必以別圓現藏通佛為釋耳。",
    "X13n0283_006:0136a09": "以所應者是別圓非藏通故。二獨覺中。云寂靜妙",
    "X13n0283_006:0136a10": "明者。即法華云樂獨善寂求自然慧也。為說十二因",
    "X13n0283_006:0136a11": "緣。令其順觀生起逆觀還滅而斷見思也。雖是緣覺。",
    "X13n0283_006:0136a12": "既當現身為說與佛世者不異。故應爾爾。若獨宿孤",
    "X13n0283_006:0136a13": "峰觀緣悟道。自屬出無佛世。不待說法得解。今義不",
    "X13n0283_006:0136a14": "然。故作十二因緣令觀逆順也。三緣覺中。斷十二",
    "X13n0283_006:0136a15": "因緣等者。謂順觀生起逆觀還滅也。說法同前。四",
    "X13n0283_006:0136a16": "聲聞中。得四諦等者。謂觀上下二界兩四諦下三十",
    "X13n0283_006:0136a17": "二行最後苦下空之一行得證見道者也。修道入滅",
    "X13n0283_006:0136a18": "者。若得見道之時。還應重慮緣真進修道位證滅諦",
    "X13n0283_006:0136a19": "也。又可煖頂至上忍似解已生。解得苦不能迫集不",
    "X13n0283_006:0136a20": "能招道不能通滅不能證也。雖得似解真理未顯。還",
    "X13n0283_006:0136a21": "須修三十七品道諦而入證於滅諦也。二世間身",
    "X13n0283_006:0136a22": "分三。初天身。二人身。三八部。初又二。初王天。二屬天。",
    "X13n0283_006:0136a23": "初王天即色欲二天也。初梵王中。三欲字。有人俱",
    "X13n0283_006:0136a24": "作互欲之欲看。此不然也。上下二欲是樂欲之欲。欲",
    "X13n0283_006:0136b01": "塵之願是五欲欲耳。五欲是煩惱之本。散動之因。其",
    "X13n0283_006:0136b02": "欲明悟五欲之欲非小不使有犯。不犯五欲無他。止",
    "X13n0283_006:0136b03": "欲身根清淨。故云欲心等也。以其厭離欲界苦粗障。",
    "X13n0283_006:0136b04": "樂欲梵天淨妙離等。為說戒善及禪定也。二帝釋",
    "X13n0283_006:0136b05": "中。欲為天主等者。以帝釋為欲界之主。能統六天也。",
    "X13n0283_006:0136b06": "若就本天而言。四方各有八天。共三十二。其居中間",
    "X13n0283_006:0136b07": "以為主耳。三自在天。欲界第六天也。四大自在",
    "X13n0283_006:0136b08": "天。即色界頂天。三目八臂身騎白牛手執白拂者也。",
    "X13n0283_006:0136b09": "二屬天中。四天王者。亦是天屬。有云既是天王。何",
    "X13n0283_006:0136b10": "云為屬。此亦不然。以其是帝釋之外臣。故云屬天。今",
    "X13n0283_006:0136b11": "云王者。是本天稱。謂其能護世耳。二人身分三。初",
    "X13n0283_006:0136b12": "俗眾。二法眾。三雜眾。初俗眾。人王中。樂為人王者。",
    "X13n0283_006:0136b13": "王即往也。能令天下往而歸之。然人王有四。大者金",
    "X13n0283_006:0136b14": "輪等四。乃至小者謂之粟散。猶如粟之散細甚言其",
    "X13n0283_006:0136b15": "多耳。長者中。世間推讓者。以其年高德長為世之推",
    "X13n0283_006:0136b16": "舉所讓耳。居士中。愛談名言者。謂欲談道論德著書",
    "X13n0283_006:0136b17": "立言也。以欲談道論德化導於現在。以欲著書立言",
    "X13n0283_006:0136b18": "垂範於未來。此乃有德而無位者。故稱居士。又清心",
    "X13n0283_006:0136b19": "寡欲以道自居。亦稱居士也。宰官中。愛治國土者。三",
    "X13n0283_006:0136b20": "台宰輔等也。剖斷邦邑者。郡伯邑長等也。婆羅門中。",
    "X13n0283_006:0136b21": "愛諸數術者。此是仰觀星象推步盈虗等也。目其觀",
    "X13n0283_006:0136b22": "星象推盈虗。自能趨吉避凶。故云攝衛自居。二法",
    "X13n0283_006:0136b23": "眾。比丘中。持諸戒律者。應兼沙彌菩薩而言。蓋欲成",
    "X13n0283_006:0136b24": "比丘。止持比丘戒耳。比丘尼中。諸乘戒者。即五百戒",
    "X13n0283_006:0136c01": "也。以其女人婬染難伏故。其戒倍比丘耳。三雜眾。",
    "X13n0283_006:0136c02": "女主中。內政立身者。謂其小學等書無不通曉。婦道",
    "X13n0283_006:0136c03": "閨儀無不具足者耳。言家國者。大夫以降皆稱為家。",
    "X13n0283_006:0136c04": "王候以上皆稱為國。女主者。天子之后也。夫人者。邦",
    "X13n0283_006:0136c05": "君之妻也。命婦者。以夫榮而貴者也。大家者。家應作",
    "X13n0283_006:0136c06": "姑。乃后妃師耳。童男中。不壞男根者。一生不行婬欲",
    "X13n0283_006:0136c07": "者也。童女中。不求侵暴者。既是處女。不欲適人者也。",
    "X13n0283_006:0136c08": "因其不欲適人。父兄宗族逼其適人。是為侵暴。彼雖",
    "X13n0283_006:0136c09": "侵暴唯自不適。不以侵暴為侵暴。故云不求侵暴。",
    "X13n0283_006:0136c10": "三八部分二。初正明八部。二出人非人。初中。樂出",
    "X13n0283_006:0136c11": "天倫者。生天元非為樂。皆由福力所致。福若盡時還",
    "X13n0283_006:0136c12": "當墮落。猶如仰箭射虗空。力盡終墮落。所謂假饒生",
    "X13n0283_006:0136c13": "得非非想不若西方歸去來。故樂欲出天倫耳。諸龍",
    "X13n0283_006:0136c14": "者。多種不同。有護世者。有護日月者。有行雨者。如梁",
    "X13n0283_006:0136c15": "論所明。更有多種。故云諸也。二中。為樂人修人者。",
    "X13n0283_006:0136c16": "說法亦說戒善也。三結中。是名等者。以其所現雖",
    "X13n0283_006:0136c17": "三十二不出十界。此之十界。介爾一念法爾具足。隨",
    "X13n0283_006:0136c18": "緣感應稱機顯發。是為之妙。雖現如是之身並不為",
    "X13n0283_006:0136c19": "彼所染。是為之淨。然此十界一念能應者。總由念有",
    "X13n0283_006:0136c20": "性善性惡。若欲現佛界。即性善之所現也。若欲現九",
    "X13n0283_006:0136c21": "界。即性惡之所現也。雖有善惡。總是性具。以其證得",
    "X13n0283_006:0136c22": "全體妙用。故稱皆以(云云)及無作妙力耳。下之十四",
    "X13n0283_006:0136c23": "無畏。四不思議。皆應以此意為結顯。",
    "X13n0283_006:0136c24": "二十四無畏。亦分三。初世尊下總明。二一者下別示。",
    "X13n0283_006:0137a01": "三是名下結歸。初總明中。云無作妙力者。以其全",
    "X13n0283_006:0137a02": "性起修全修歸性。不假造作稱性施設。有是力用。故",
    "X13n0283_006:0137a03": "云無作妙力。令諸等者。身。即下文知見旋復觀聽旋",
    "X13n0283_006:0137a04": "復等也。心。即下文斷滅妄想心無殺害等也。總而言",
    "X13n0283_006:0137a05": "之。我證圓通入三摩地。所有身心無不徧乎法界。故",
    "X13n0283_006:0137a06": "能令彼眾生於我身心得獲十四種無畏功德也。有",
    "X13n0283_006:0137a07": "云。無畏屬眾生。功德屬菩薩。不必分看。總由菩薩具",
    "X13n0283_006:0137a08": "不思議悲仰自得能令眾生離苦得樂也。故云無畏。",
    "X13n0283_006:0137a09": "既令離苦得樂必有功德。故云功德。別示分為十四。",
    "X13n0283_006:0137a10": "次第可見。十四文中。皆應者下有由我二字。令諸眾",
    "X13n0283_006:0137a11": "生下有觀其音聲一句。今止初後有者是略文也。然",
    "X13n0283_006:0137a12": "在講者應補足之。",
    "X13n0283_006:0137a13": "初眾苦無畏中。由我等者。意謂何以有此無畏。皆由",
    "X13n0283_006:0137a14": "我菩薩不自觀音以觀觀者而有之耳。故云由我。所",
    "X13n0283_006:0137a15": "以下去皆應有也。不自觀音者。不以耳根逐乎聲塵",
    "X13n0283_006:0137a16": "也。以觀觀者。唯以觀智觀乎聞性也。以不自觀音聞",
    "X13n0283_006:0137a17": "根不緣乎境矣。又以觀觀者聞性得返乎真矣。則知",
    "X13n0283_006:0137a18": "一切眾生所有一切苦惱。皆因以根緣乎塵。塵復交",
    "X13n0283_006:0137a19": "乎根。根塵交結了無休息。以故致有煩惱惡業果報",
    "X13n0283_006:0137a20": "三障之苦惱也。菩薩不自觀音。且又以觀觀者。不唯",
    "X13n0283_006:0137a21": "遠乎苦惱。亦且得乎圓通。故云由我等也。菩薩之自",
    "X13n0283_006:0137a22": "行成就也如此。是以能令法界之中凡有苦惱眾生",
    "X13n0283_006:0137a23": "觀其名號之音聲者。亦不自觀音以觀觀者。自得根",
    "X13n0283_006:0137a24": "不緣塵。塵不入根。根塵二相兩不相偶。妄所得亡。真",
    "X13n0283_006:0137b01": "性得顯。所有三障苦惱自當得解脫也。故云令彼等",
    "X13n0283_006:0137b02": "也。觀其音聲。若詳言之。雖在眾生。必當備知觀道。若",
    "X13n0283_006:0137b03": "略言之。唯其云觀其名號音聲。義在其中也。以以則",
    "X13n0283_006:0137b04": "知。觀其音聲在眾生邊說。若夫法華在菩薩邊說",
    "X13n0283_006:0137b05": "耳。",
    "X13n0283_006:0137b06": "二火災無畏中。知見等者。應知此中單論見根。知之",
    "X13n0283_006:0137b07": "一字乃帶言耳。然人之見聞覺知。交乎內外四大。其",
    "X13n0283_006:0137b08": "見屬心。心既屬火。則眼之見。亦屬乎火以此之眼見",
    "X13n0283_006:0137b09": "一切色。其始也而為分別。其既也而為貪愛。分別貪",
    "X13n0283_006:0137b10": "愛皆是煩惱。即有煩惱火。有了煩惱火定造惡業。便",
    "X13n0283_006:0137b11": "有惡業火。既有煩惱惡業定受果報。遂有果報火。所",
    "X13n0283_006:0137b12": "以煩惱火通二乘行人。惡業火通六道凡夫。果報火",
    "X13n0283_006:0137b13": "通至乎初禪。此就逐妄說也。若今菩薩知見旋復。不",
    "X13n0283_006:0137b14": "唯不逐乎妄。亦且得顯乎真。真性顯現之處。煩惱火",
    "X13n0283_006:0137b15": "即是般若。惡業火即是解脫。果報火即是法身。當體",
    "X13n0283_006:0137b16": "清淨本然周徧法界。有何真妄之可得耶。故云知見",
    "X13n0283_006:0137b17": "旋復。此菩薩之自行也如此。以故能令法界之中凡",
    "X13n0283_006:0137b18": "有三障火之眾生觀其名號之音聲者。亦得破妄心",
    "X13n0283_006:0137b19": "顯真性不復為三障火之所燒也。設若有時入者。菩",
    "X13n0283_006:0137b20": "薩慈力而為攝護之。其火自不能為燒耳。故云令諸",
    "X13n0283_006:0137b21": "等也。應知其火而言大者。世間之火止燒色身報命。",
    "X13n0283_006:0137b22": "若煩惱等火能燒法身及夫慧命。故言大也。下之大",
    "X13n0283_006:0137b23": "水則亦然耳。",
    "X13n0283_006:0137b24": "三火灾無畏中。觀聽等者。觀聽即觀聞性。不逐乎聲",
    "X13n0283_006:0137c01": "塵也。旋復。旋其聞性復歸乎真性也。如是所有煩惱",
    "X13n0283_006:0137c02": "惡業果報三障之水。當體即是般若解脫法身三德。",
    "X13n0283_006:0137c03": "無非如來藏性。總是妙真如性。故云觀聽旋復。此菩",
    "X13n0283_006:0137c04": "薩之自行成就也。如此以其聞性既復。能令法界中",
    "X13n0283_006:0137c05": "凡有三障水之眾生觀其名號之音聲者。亦觀聽旋",
    "X13n0283_006:0137c06": "復不復為三障水所溺也。設若有時溺者。菩薩慈力",
    "X13n0283_006:0137c07": "而攝護之。其水自不能為溺耳。故云令諸等也。",
    "X13n0283_006:0137c08": "四鬼國無畏中。斷滅等者。妄想乃是殺之機。妄心乃",
    "X13n0283_006:0137c09": "是殺之心。若殺機殺心不起。而殺因殺緣不遠。則知",
    "X13n0283_006:0137c10": "眾生常為冤債讐對。良由殺機殺心兩未能斷。今之",
    "X13n0283_006:0137c11": "菩薩。自昔已來。所有殺機而斷滅之。及夫殺心亦斷",
    "X13n0283_006:0137c12": "滅之。永不為冤債之仇對矣。無非一法界明淨之理",
    "X13n0283_006:0137c13": "體也。故云斷滅等也。此菩薩之自行成就也。如此既",
    "X13n0283_006:0137c14": "明淨理體徧乎法界。所有眾生皆我理體。是以能令",
    "X13n0283_006:0137c15": "法界之中有殺機殺心之眾生觀其名字之音聲者。",
    "X13n0283_006:0137c16": "自得斷滅妄想。心無殺害。所有冤債盡為解脫。自不",
    "X13n0283_006:0137c17": "入乎鬼國也。設有入時。菩薩慈力而攝護之。其鬼自",
    "X13n0283_006:0137c18": "不能害耳。故云令諸等也。",
    "X13n0283_006:0137c19": "五刀兵無畏中。聞熏等者。應知一切眾生常遇刀杖",
    "X13n0283_006:0137c20": "毒加。皆因妄根逐乎妄塵。隨處交結自不能捨。是以",
    "X13n0283_006:0137c21": "感種種刀杖之果報。今言熏聞等者。上聞字是妄聞。",
    "X13n0283_006:0137c22": "下聞字是真聞。熏者以妙智熏習妄聞。成者以妄聞",
    "X13n0283_006:0137c23": "成就真聞。故云熏聞成聞。從來全妄運用六根各各",
    "X13n0283_006:0137c24": "隔礙。今真聞之既復。六根亦為銷落。故云六根銷復。",
    "X13n0283_006:0138a01": "聲塵雖有去來全體空寂。今六根之銷落亦如聲塵",
    "X13n0283_006:0138a02": "全體空寂。故云同於聲聽。所謂入一無妄彼六知根",
    "X13n0283_006:0138a03": "一時清淨也。此菩薩之自行之成就也如此。是以能",
    "X13n0283_006:0138a04": "令法界之中有刀杖被害之眾生觀其名號之音聲",
    "X13n0283_006:0138a05": "者。亦能六根銷復同於聲聽。而彼之刀杖悉段段壞。",
    "X13n0283_006:0138a06": "故云能令等也。設若有不壞時兵戈畢竟來加。菩薩",
    "X13n0283_006:0138a07": "慈力而為攝護縱割其身。猶如割水而無害也。亦如",
    "X13n0283_006:0138a08": "吹光而不動也。既如割水吹光。雖加猶不加耳。故云",
    "X13n0283_006:0138a09": "使其等也。",
    "X13n0283_006:0138a10": "六鬼暗無畏中。聞熏等者。要知一切眾生各具元明",
    "X13n0283_006:0138a11": "自性。盡法界無不圓炤。盡法界無不圓顯。翻作蒙蔽",
    "X13n0283_006:0138a12": "而不彰則為幽矣。以故法界眾生皆是幽暗。今云菩",
    "X13n0283_006:0138a13": "薩則不爾也。於不生不滅之聞性。起不生不滅之觀",
    "X13n0283_006:0138a14": "智。還熏不生不滅之自性。久久行持。深深證入。本來",
    "X13n0283_006:0138a15": "精一元明從此而顯。元明一顯還發妙智。妙智之力",
    "X13n0283_006:0138a16": "徧乎法界。令法界中所有幽暗悉皆破壞而不復全",
    "X13n0283_006:0138a17": "矣。故云聞熏等也。此菩薩之自行成就也如以。諸暗",
    "X13n0283_006:0138a18": "性者。即藥叉等也。菩薩妙智徧炤法界。而藥叉等自",
    "X13n0283_006:0138a19": "不能全。是以能令法界眾生觀其名號之音聲者。亦",
    "X13n0283_006:0138a20": "能聞熏精明明徧法界。而藥叉等幽暗者自不能近。",
    "X13n0283_006:0138a21": "設有近時。菩薩慈力而加護之。莫說為害。則目亦不",
    "X13n0283_006:0138a22": "能視。故云能令等也。",
    "X13n0283_006:0138a23": "七枷鎻無畏中。音性等者。從來所聽之音為妄所轉。",
    "X13n0283_006:0138a24": "今得音性圓銷妄塵亡矣。即前之亡所也。由來能聽",
    "X13n0283_006:0138b01": "之聽亦為妄轉。今觀聽返入者真性顯矣。即前之入",
    "X13n0283_006:0138b02": "流也。如是根塵雙亡。能所不二。無非清淨本然。總是",
    "X13n0283_006:0138b03": "周徧法界。故云音性等也。此菩薩之自行成就也如",
    "X13n0283_006:0138b04": "此。既根塵也同一法界。是以能令法界眾生觀其名",
    "X13n0283_006:0138b05": "號之音聲者。亦能音性圓銷觀聽返入。而一切禁繫",
    "X13n0283_006:0138b06": "枷鎻所不能著。故云能令等也。",
    "X13n0283_006:0138b07": "八劫賊無畏中。滅音等者。要知一切所有聞性同乎",
    "X13n0283_006:0138b08": "法界無不周聽。奈由無始已來為彼音聲妄塵所",
    "X13n0283_006:0138b09": "染。所有聞性則亦妄矣。今之菩薩。以觀智力。滅其妄",
    "X13n0283_006:0138b10": "塵。圓其聞性。聞性既圓已徧法界。妄塵既滅亦徧法",
    "X13n0283_006:0138b11": "界。若根若塵無非法界。則其所證慈力亦應徧乎法",
    "X13n0283_006:0138b12": "界。故云滅音等也。此菩薩之自行成就也如此。如此",
    "X13n0283_006:0138b13": "慈力既徧法界。法界眾生皆我慈力所攝。是以能令",
    "X13n0283_006:0138b14": "法界眾生觀其名號之音聲者。亦滅妄音而圓聞性。",
    "X13n0283_006:0138b15": "根之與塵無非法界。縱往險阻之路。賊亦不能害也。",
    "X13n0283_006:0138b16": "故云能令等也。",
    "X13n0283_006:0138b17": "九貪欲無畏中。熏聞等者。要知眾生所有聞性真體",
    "X13n0283_006:0138b18": "圓離乎聲塵也。良由內之聞根為媒。引乎外之聲塵",
    "X13n0283_006:0138b19": "妄賊。劫奪真性家寶。家寶從此而失。唯此菩薩微妙",
    "X13n0283_006:0138b20": "觀智。熏習不生不滅之聞根。而聞根離乎聲塵。則聲",
    "X13n0283_006:0138b21": "塵妄賊不能劫奪真性家寶。故云熏聞等也。此菩薩",
    "X13n0283_006:0138b22": "之自行成就也如此。還能令法界眾生觀其名號之",
    "X13n0283_006:0138b23": "音聲者。亦能熏聞離塵色所不劫而圓離乎一切貪",
    "X13n0283_006:0138b24": "欲也。故云能令等也。",
    "X13n0283_006:0138c01": "十忿恨無畏中。純音等者。要知一切眾生忿恨不捨。",
    "X13n0283_006:0138c02": "皆因根塵交結兩不相捨。若能根塵相亡。忿恨自得",
    "X13n0283_006:0138c03": "遠離。又知所有聲塵本來元清淨者。皆由妄根奔逸",
    "X13n0283_006:0138c04": "則亦翻為虗妄。今之菩薩。既能了達純是性音非妄",
    "X13n0283_006:0138c05": "塵也。既外無妄塵。內亦無妄根。根境當下圓融無非",
    "X13n0283_006:0138c06": "清淨本然。自無根之能對。那有塵之所對。故云純音",
    "X13n0283_006:0138c07": "等也。此菩薩之自行成就也如此。還能令法界眾生",
    "X13n0283_006:0138c08": "觀其名號之音聲者。亦能根境圓融無能對所對。所",
    "X13n0283_006:0138c09": "有忿恨悉遠離也。",
    "X13n0283_006:0138c10": "十一明暗無畏中。銷塵等者。一切眾生本有性覺元",
    "X13n0283_006:0138c11": "明。皆由涉乎妄塵。元明隱而不現。今之菩薩。三智圓",
    "X13n0283_006:0138c12": "觀三諦圓顯。所有前塵銷落。元明遂得返復。如是若",
    "X13n0283_006:0138c13": "身若心唯一清淨法界。了無彼此可得。猶如瑠璃之",
    "X13n0283_006:0138c14": "照明無不明徹。猶如琉璃之通達無一留礙。故云銷",
    "X13n0283_006:0138c15": "塵等也。此菩薩之自行成就也如此。還能令法界眾",
    "X13n0283_006:0138c16": "生觀其名號之音聲者。亦得銷塵旋明猶如瑠璃無",
    "X13n0283_006:0138c17": "異。所有取相之昏及夫無知之鈍。更有無明之障性",
    "X13n0283_006:0138c18": "等諸阿顛迦悉永遠離。故云能令等也。阿顛迦此云",
    "X13n0283_006:0138c19": "無善性。又云不樂。以無善性不樂涅槃為修行故。",
    "X13n0283_006:0138c20": "十二求男無畏中。融形等者。從來所有六根無不徧",
    "X13n0283_006:0138c21": "周法界。皆由逐乎妄塵。聞性真體便失。形質遂為留",
    "X13n0283_006:0138c22": "礙無復融通。菩薩唯以一心三智微妙觀炤。了達聞",
    "X13n0283_006:0138c23": "性當體不生不滅。前所失者今已復矣。聞性真體一",
    "X13n0283_006:0138c24": "旋復之前留礙者亦融通矣。故云復形等也。從是清",
    "X13n0283_006:0139a01": "淨本然周徧法界。不勞動乎道場便能涉入世間。亦",
    "X13n0283_006:0139a02": "不壞彼世界。所謂以法界合法界。若彼若此同一法",
    "X13n0283_006:0139a03": "界。那得有動及有壞耶。故云不動等也。於是不離當",
    "X13n0283_006:0139a04": "處便能供養微塵諸佛。不離一念便能為諸法王之",
    "X13n0283_006:0139a05": "子。供養諸佛福德也。為法王子智慧也。福之與慧悉",
    "X13n0283_006:0139a06": "皆圓滿。法門能事無可加矣。故云能徧等也。此菩薩",
    "X13n0283_006:0139a07": "之自行成就也如此。還能普令法界之中有求男子",
    "X13n0283_006:0139a08": "眾生觀其名號之音聲者。亦當得菩薩。融其形質。復",
    "X13n0283_006:0139a09": "其聞性。道場世界互相涉入。供養諸佛而修福。為法",
    "X13n0283_006:0139a10": "王子而修慧。所以福慧之男自得遂願誕生。故云能",
    "X13n0283_006:0139a11": "令等也。",
    "X13n0283_006:0139a12": "十三求女無畏中。六根等者。菩薩耳根既證圓通。餘",
    "X13n0283_006:0139a13": "根則亦圓也。所謂一根既返源六根成解脫。故云六",
    "X13n0283_006:0139a14": "根圓通。既曰六根圓通悉能明炤無礙。故云明照無",
    "X13n0283_006:0139a15": "二。以其圓通無不包括。故云含十方界。以其明照不",
    "X13n0283_006:0139a16": "二無不了達。故云立大圓鏡。雖含十界。所謂萬法當",
    "X13n0283_006:0139a17": "前一塵不立。乃空則俱空之真空如來藏也。又立圓",
    "X13n0283_006:0139a18": "鏡。所謂森羅萬象法爾齊彰。乃有則俱有之不空如",
    "X13n0283_006:0139a19": "來藏也。合而言之。故云空如來藏。以真空如來藏能",
    "X13n0283_006:0139a20": "含十界。於微塵如來所有祕密法門自能承順受領。",
    "X13n0283_006:0139a21": "又以不空如來藏立大圓鏡。於微塵如來所有祕密",
    "X13n0283_006:0139a22": "法門自能承順無失。合而言之。故云承順等也。又可",
    "X13n0283_006:0139a23": "立大圓鏡不思議能觀之觀智也。空如來藏不思議",
    "X13n0283_006:0139a24": "所觀之理境也。此乃境智一如能所不二之者。以智",
    "X13n0283_006:0139b01": "如境。於微塵如來法門自堪承順受領。以境如智。於",
    "X13n0283_006:0139b02": "微塵如來法門自復承順無失。言承順者。微塵如來",
    "X13n0283_006:0139b03": "之所說所證即觀音菩薩之所修所悟。觀音菩薩之",
    "X13n0283_006:0139b04": "所修所悟即微塵如來之所說所證。若因若果平等",
    "X13n0283_006:0139b05": "不二。則果人所有祕密法門因人自應領受無失。是",
    "X13n0283_006:0139b06": "為承順耳。此菩薩之自行如此。既能承順如來而不",
    "X13n0283_006:0139b07": "違背。則有坤儀之柔德矣。又領受法門而不散失。則",
    "X13n0283_006:0139b08": "有婦道之能事矣。是以能令法界之中有求女之眾",
    "X13n0283_006:0139b09": "生觀其名號之音聲者。亦當如菩薩。六根圓通。炤明",
    "X13n0283_006:0139b10": "無二。含十界。立圓鏡。承順法門。受領無失。所以愛敬",
    "X13n0283_006:0139b11": "有相之女自得遂願誕生。故云能令等也。",
    "X13n0283_006:0139b12": "十四稱名無畏中。亦可分三。初此三下敘諸聖之教",
    "X13n0283_006:0139b13": "化。二由我下明自己之妙用。三能令下明平等無異",
    "X13n0283_006:0139b14": "也。諸聖教化云此三等者。若夫出世聖賢。不待言矣。",
    "X13n0283_006:0139b15": "如其世間聖賢。莫非出世聖賢之教化現耳。其一曰",
    "X13n0283_006:0139b16": "孔子。以仁義禮智垂範於世者。於佛教即儒童菩薩",
    "X13n0283_006:0139b17": "也。故無行經云。今之儒童彼之仲尼。其二曰老子。以",
    "X13n0283_006:0139b18": "清淨玄虗垂範於世者。於佛教即迦葉菩薩也。故無",
    "X13n0283_006:0139b19": "行經云。今之迦葉彼之老聃。其三曰顏子。以聰睿明",
    "X13n0283_006:0139b20": "敏垂範於世者。於佛教即淨光菩薩也。故無行經云。",
    "X13n0283_006:0139b21": "今之淨光彼之顏回。以此則三教同源而異派耳。但",
    "X13n0283_006:0139b22": "門庭各別施設不同。是以佛宗云。說能詮法化轉物",
    "X13n0283_006:0139b23": "心謂之教。濡宗云。教者效也上行下效為之教。道宗",
    "X13n0283_006:0139b24": "云。處無為事行不言教。據震旦對印土而言如此。其",
    "X13n0283_006:0139c01": "餘例知。故云此三等也。自己妙用云發妙耳門者。以",
    "X13n0283_006:0139c02": "其聞性元是不生不滅之圓通。常令還證得本有不",
    "X13n0283_006:0139c03": "可思議之者。故云發玅耳門。然後等者。前來未得耳",
    "X13n0283_006:0139c04": "根法門。一為分別即著貪愛。既證耳根圓通。所有身",
    "X13n0283_006:0139c05": "心自不分別。而能周徧法界。自不貪愛。而能含容法",
    "X13n0283_006:0139c06": "界。乃大小相融。一多無礙。不可心思及夫語議。故云",
    "X13n0283_006:0139c07": "然後等也。平等無異中。能令等功德無異。我一等",
    "X13n0283_006:0139c08": "名號無異。由我等正明無異之所由也。意謂我之所",
    "X13n0283_006:0139c09": "修所證之圓通。人雖一多。圓通不異。圓通之體唯一",
    "X13n0283_006:0139c10": "藏性。那有一多之分彼此之別。所以持我名號之功",
    "X13n0283_006:0139c11": "德。與持彼諸名號之功德。乃平等平等不二不二也。",
    "X13n0283_006:0139c12": "法華普門品之較量同此意也。三結歸中。是名等",
    "X13n0283_006:0139c13": "者。通結十四無畏也。單結第十四亦可總一圓通法",
    "X13n0283_006:0139c14": "門廣被法界一切眾生。故云福備眾生。",
    "X13n0283_006:0139c15": "三四不思議分二。初總明。世尊等也。別二示。一者等",
    "X13n0283_006:0139c16": "也。初總明中。無作妙德者。猶如一月在天影臨萬",
    "X13n0283_006:0139c17": "水。水不上升。月不下降。自然感應道交。不可以心思",
    "X13n0283_006:0139c18": "語議者耳。二別示分四。次第可見。四中皆先明證",
    "X13n0283_006:0139c19": "得。後明玅用也。初令得大自在。由我等證得也。故我",
    "X13n0283_006:0139c20": "等妙用也。證得中。上妙字是能觀之觀智。下妙字是",
    "X13n0283_006:0139c21": "所觀之聞性。以聞性即生滅元不生滅。即此聞性。發",
    "X13n0283_006:0139c22": "為不生不滅之觀智以為觀炤。則不生不滅之聞性",
    "X13n0283_006:0139c23": "當體顯現。如是所觀之聞性也是即生滅是不生滅。",
    "X13n0283_006:0139c24": "不可心思語議者。能觀之觀智也是即生滅是不生",
    "X13n0283_006:0140a01": "滅。不可心思語議之者。合而言之。故云妙妙聞心。向",
    "X13n0283_006:0140a02": "來聞性不顯。聞根緣乎聲塵。今日聞性既顯。妄塵之",
    "X13n0283_006:0140a03": "所自亡。故云心精遺聞。如是一根返源六根解脫。故",
    "X13n0283_006:0140a04": "云見聞等也。到此法爾六根互用無非圓融法界。故",
    "X13n0283_006:0140a05": "云成一圓融。無惑不破。無障不除。而功德法財無不",
    "X13n0283_006:0140a06": "具足。故云清淨寶覺。若以此文合前依教修觀。初獲",
    "X13n0283_006:0140a07": "下即初於等之標舉也。心精下即所入等之釋成也。",
    "X13n0283_006:0140a08": "成一下即生滅等之結顯也。妙用中。故我等形教也。",
    "X13n0283_006:0140a09": "能說等聲教也。下之所明雖止是形。未有現形。而不",
    "X13n0283_006:0140a10": "說法。故雙標耳。妙容及祕密神呪。皆由全體證得。還",
    "X13n0283_006:0140a11": "從性具發現。所以云容是玅容呪是祕密神呪也。首",
    "X13n0283_006:0140a12": "云爍迦羅者。此云堅固。即金剛堅固不壞者也。臂云",
    "X13n0283_006:0140a13": "母陀羅者。此云印紋。以其臂上有印紋故。目云清淨",
    "X13n0283_006:0140a14": "寶者。以其五眼一眼中見故。其頭也為六根之總。表",
    "X13n0283_006:0140a15": "顯法身。其臂也有提拔之功。表顯解脫。其目也有炤",
    "X13n0283_006:0140a16": "明之德。表顯般若。皆云八萬四千者。即所破八萬四",
    "X13n0283_006:0140a17": "千煩惱廼至八萬四千生死全體三德發是大用耳。",
    "X13n0283_006:0140a18": "以其首即法身。是以欲令法界之中一切果報眾生",
    "X13n0283_006:0140a19": "全體證入無上法身妙德。故現首八萬四千也。以其",
    "X13n0283_006:0140a20": "臂即解脫。是以欲令法界之中一切惡業眾生全體",
    "X13n0283_006:0140a21": "證入無上解脫妙德。故現臂亦八萬四千也。以其",
    "X13n0283_006:0140a22": "目即般若。是以欲令法界之中一切煩惱眾生。全體",
    "X13n0283_006:0140a23": "證入無上般若妙德。故現目亦八萬四千也。或慈下",
    "X13n0283_006:0140a24": "總成也。若柔弱之眾生。即現慈容而攝受之。故云或",
    "X13n0283_006:0140b01": "慈。若強暴之眾生。即現威容而折伏之。故云或威。若",
    "X13n0283_006:0140b02": "散心之眾生。即施定力而抑制之。故云或定。若昏昧",
    "X13n0283_006:0140b03": "之眾生。即施慧力而照明之。故云或慧。如是之若慈",
    "X13n0283_006:0140b04": "若威。若定若慧。皆是不思議之妙用救護眾生。故云",
    "X13n0283_006:0140b05": "救護等也總明。中云無作妙德。此云得大自在。其",
    "X13n0283_006:0140b06": "致一耳。二令無畏可知。三令捨慳貪中。皆令",
    "X13n0283_006:0140b07": "等者。令一切眾生捨諸受也。若苦受樂受不苦不樂",
    "X13n0283_006:0140b08": "受悉皆不受。不受不受而亦不受。如是所有慳貪無",
    "X13n0283_006:0140b09": "不破矣。故云皆令等也。四令滿所求中。我得等者。",
    "X13n0283_006:0140b10": "有人疑云。既得佛心。證於究竟。何更供養諸如來耶。",
    "X13n0283_006:0140b11": "殊不知佛還供佛。自有二意。一者眾生修行順流而",
    "X13n0283_006:0140b12": "進。菩薩已證逆流而出。逆流出者更欲廣其行耳。以",
    "X13n0283_006:0140b13": "故供佛。二者所得究竟。於究竟中但得分證。故不云",
    "X13n0283_006:0140b14": "直證究竟。而云證於究竟。更當行行進乎極果。以故",
    "X13n0283_006:0140b15": "供佛。故云我得等也。",
    "X13n0283_006:0140b16": "二結答中。我從等者。以其返聞聞性是為緣心聞性",
    "X13n0283_006:0140b17": "既顯。所謂生滅既滅寂滅現前。從此起為妙用。應以",
    "X13n0283_006:0140b18": "三十二應者。即現三十二應。應以十四無畏者。即現",
    "X13n0283_006:0140b19": "十四無畏。應以四不思議者。即現四不思議。稱性施",
    "X13n0283_006:0140b20": "設。隨機顯現。不假造作。無待勉強之者。是為自在。故",
    "X13n0283_006:0140b21": "云我從等也。因入等者。相即性也。聞性既入性相。不",
    "X13n0283_006:0140b22": "二。故云入流相。",
    "X13n0283_006:0140b23": "三出名。世尊等。謂彼佛因我初於聞中入流亡所。乃",
    "X13n0283_006:0140b24": "至生滅滅已寂滅現前。故即授記號為觀世音也。",
    "X13n0283_006:0140c01": "四爾時世尊去。現瑞印可之文也。分二。初爾時下印",
    "X13n0283_006:0140c02": "前。二即時下印後。初中。於師下總印二十五聖之",
    "X13n0283_006:0140c03": "圓通也。何以見得總印諸聖。以其五體放光是為五",
    "X13n0283_006:0140c04": "矣。既曰同放。彼此交互則成二十五矣。所以是總印",
    "X13n0283_006:0140c05": "也。則知二十五種圓通。若此土若他土。若因人若果",
    "X13n0283_006:0140c06": "人。無不修此。無不證此。以故自土之佛放光。灌於彼",
    "X13n0283_006:0140c07": "土之佛頂及諸菩薩之頂。彼土諸佛放光。還灌此土",
    "X13n0283_006:0140c08": "佛頂及諸大士之頂。正表種種圓通法門生佛一如",
    "X13n0283_006:0140c09": "自他不二今古同源師資平等者也。林木下別印觀",
    "X13n0283_006:0140c10": "音菩薩之圓通也。林木等。表一得耳根圓通徧法界",
    "X13n0283_006:0140c11": "皆是般若。所謂性聲真空性空真聲。故云林木等也。",
    "X13n0283_006:0140c12": "交光等。表既得耳根圓通徧法界皆是法身。所謂性",
    "X13n0283_006:0140c13": "色真空性空真色。故云交光等也。是諸等。明大眾之",
    "X13n0283_006:0140c14": "得益也。大眾既見能印之瑞相。即得所印之圓通。故",
    "X13n0283_006:0140c15": "云是諸等也以耳根圓通名金剛三昧故。印後中。即",
    "X13n0283_006:0140c16": "時等。表從第一義天發起不思議妙行以成功德法",
    "X13n0283_006:0140c17": "財也。青黃亦白。表四十位也。間錯紛糅。表位位以耳",
    "X13n0283_006:0140c18": "根妙行而經歷也。十方等。表從四十位進成七常住",
    "X13n0283_006:0140c19": "果也。以七常住果體徧法界故。此娑等。表生滅滅已",
    "X13n0283_006:0140c20": "也。唯見等。表寂滅現前也。梵唄等。表既得耳根圓通",
    "X13n0283_006:0140c21": "法門必常流通此法。令當來後世天上人間各各修",
    "X13n0283_006:0140c22": "證性具法耳。",
    "X13n0283_006:0140c23": "五於是如來去。文殊簡選之文也。分三。初於是去如",
    "X13n0283_006:0140c24": "來告勅。二文殊去文殊受命。三於是下大眾獲益。初",
    "X13n0283_006:0141a01": "又二。初告證無優劣。於是等也。二勅簡有所以。我今",
    "X13n0283_006:0141a02": "等也。初中。告文殊為簡選者。以文殊了了見佛性",
    "X13n0283_006:0141a03": "具有權實智。必能達諸圓通法門誰合當機阿難及",
    "X13n0283_006:0141a04": "夫後世眾生。以故如來勅文殊也。彼等等者。意謂諸",
    "X13n0283_006:0141a05": "聖所修。似有優劣實無優劣。似有差別實無差別。何",
    "X13n0283_006:0141a06": "以故。雖有從析色而入者。有從體色而入者。有從次",
    "X13n0283_006:0141a07": "第而入者。有從圓融而入者。則其所入同一藏性。以",
    "X13n0283_006:0141a08": "其圓融而入者圓中藏性。次第而入者但中藏性。體",
    "X13n0283_006:0141a09": "色而入者含中藏性。析色而入者離斷常中藏性。譬",
    "X13n0283_006:0141a10": "如多人同登一堂。一堂之上元無中邊。但登者不無",
    "X13n0283_006:0141a11": "左右前後異耳。故云彼等等也。二中。阿難開悟下",
    "X13n0283_006:0141a12": "應句。當猶對也。意謂二十五行之中。誰堪對現在當",
    "X13n0283_006:0141a13": "機之根器者易得成就。及堪對當來後世眾生之機",
    "X13n0283_006:0141a14": "宜者易得成就。故云我今等也。則知諸聖圓通元無",
    "X13n0283_006:0141a15": "優劣及乎差別。但欲逗當機與眾生。所以須簡選耳",
    "X13n0283_006:0141a16": "二文殊受命分二。初文殊下經家敘相。二覺妄下文",
    "X13n0283_006:0141a17": "殊正簡。初敘相中。承佛神力者。在諸聖既各呈修",
    "X13n0283_006:0141a18": "證。在如來又謂無優劣。乃文殊簡去二十四法。唯取",
    "X13n0283_006:0141a19": "耳根圓通。設非如來威德神力。恐諸聖不能無慚德。",
    "X13n0283_006:0141a20": "文殊難免有慢心。以故承佛神力而說偈也。二正",
    "X13n0283_006:0141a21": "簡又三。初敘意。覺海去也。二簡選。色想去也。三總結。",
    "X13n0283_006:0141a22": "頂禮去也。初又二。初覺海等敘修習圓通。二歸元等",
    "X13n0283_006:0141a23": "敘簡選圓通。初又三。初直明本體。即覺海等。二從真",
    "X13n0283_006:0141a24": "起妄。即元明等。三妄體元無。即空生等。初直明本",
    "X13n0283_006:0141b01": "體。覺海上應提起云。在性覺本體何有圓通可修。但",
    "X13n0283_006:0141b02": "因一念不覺從真起妄。必須修習而返復之。故云覺",
    "X13n0283_006:0141b03": "海(云云)。海之一字喻也。有人直以法解非也。下文云",
    "X13n0283_006:0141b04": "如海一漚發。豈非喻乎。意謂大海之為性也不唯極",
    "X13n0283_006:0141b05": "其澄湛。而又極其圓滿。今覺性之為體也亦如大海",
    "X13n0283_006:0141b06": "之極其澄湛。又如大海之極其圓滿。故云覺海性澄",
    "X13n0283_006:0141b07": "圓。上句之澄圓即寂而照。下句之圓澄即照而寂。總",
    "X13n0283_006:0141b08": "是澄湛處即圓滿。圓滿處即澄湛處也。然而真性覺",
    "X13n0283_006:0141b09": "體。由來寂而能炤。炤而能寂。相融相亡。不可心思語",
    "X13n0283_006:0141b10": "議之者。是為覺元妙也。如是本體有何圓通而可修",
    "X13n0283_006:0141b11": "也。真明本體如此。二從真起妄中。覺明自性之體",
    "X13n0283_006:0141b12": "本來自明。是為元明。若生一個能照之明。便有一箇",
    "X13n0283_006:0141b13": "所照之昏。然其能照因虗妄而有。則其所照亦虗妄",
    "X13n0283_006:0141b14": "而有。以其虗妄兩不□立。所照之妄昏一立。能炤之",
    "X13n0283_006:0141b15": "妄明即亡。故云元明等也。若對前之性覺必明等文。",
    "X13n0283_006:0141b16": "元明是真。如前之性覺必明也。炤字即能明之明。如",
    "X13n0283_006:0141b17": "前之妄為覺明也。生所二字。如前之覺非所明因明",
    "X13n0283_006:0141b18": "立所也。所立一句。如前之所既妄立生汝妄能也。迷",
    "X13n0283_006:0141b19": "妄有虗空等者。謂其能所未立已前。所有之性乃有",
    "X13n0283_006:0141b20": "元明。所有之空乃是真空。妄能妄所一立之時。即其",
    "X13n0283_006:0141b21": "元明翻作無明。即其真空翻作頑空。故云迷妄有虗",
    "X13n0283_006:0141b22": "空。既有能緣之無明及夫所緣之頑空。一能一所互",
    "X13n0283_006:0141b23": "相交結。乃遷流之世。方位之界。乘此時也遂得立矣。",
    "X13n0283_006:0141b24": "故云依空立世界。此之二句如前無同異中熾照成",
    "X13n0283_006:0141c01": "異也。既有虗空。又有世界。而無情之國土所謂依報。",
    "X13n0283_006:0141c02": "及有情之眾生所謂正報。一依一正。當其無明妄想",
    "X13n0283_006:0141c03": "澄結之時遂得成矣。故云想澄等也。想澄之澄非澄",
    "X13n0283_006:0141c04": "湛之澄。蓋澄結耳。如前之無同無異之眾生也。",
    "X13n0283_006:0141c05": "三妄體元無中。空生等者。謂其所有覺性本來玅淨",
    "X13n0283_006:0141c06": "明體。因其一念不覺。遂有能緣無明所緣虗空。此之",
    "X13n0283_006:0141c07": "虗空生於大覺性中。若假喻發明。猶之乎大海之中",
    "X13n0283_006:0141c08": "起一浮漚。一漚雖小全漚即海。虗空雖妄全妄即真。",
    "X13n0283_006:0141c09": "故云空生等也。虗空既生。而正報眾生及依報國土",
    "X13n0283_006:0141c10": "皆有漏者乃依虗空而生。故云有漏等也。既云空生",
    "X13n0283_006:0141c11": "大覺如海一漚。漚若滅時全無滅相可得。以其漚即",
    "X13n0283_006:0141c12": "海故。若夫虗空不待其滅。本來元無。以其妄即真故。",
    "X13n0283_006:0141c13": "故云漚滅空本無。能生之虗空尚不可得。所生眾生",
    "X13n0283_006:0141c14": "國土之三有者那得可有。故云況復諸三有。如是則",
    "X13n0283_006:0141c15": "知妄體本元無也。二敘簡選圓通中。云歸元等者。",
    "X13n0283_006:0141c16": "上來從真起妄妄性元無明已。若欲返妄歸乎自性。",
    "X13n0283_006:0141c17": "當體即是元明少無差別。故云歸元性無二。然而歸",
    "X13n0283_006:0141c18": "元須假方便。此之方便殊非一二。故云方便有多門。",
    "X13n0283_006:0141c19": "多門者即二十五聖之修也。彼皆聖人。於此自性無",
    "X13n0283_006:0141c20": "一而不通者。故云聖性無不通。以其無一不通之者。",
    "X13n0283_006:0141c21": "或諸聖所修是順。於觀音所修則逆。或觀音所修是",
    "X13n0283_006:0141c22": "順。於諸聖所修則逆。如此若順若逆無一而非方便。",
    "X13n0283_006:0141c23": "故云順逆皆方便。則知二十五聖所修順逆皆名方",
    "X13n0283_006:0141c24": "便是已。若夫現在阿難未來眾生初心之者。依之而",
    "X13n0283_006:0142a01": "修。不無遲速之分。故云初心等也。遲速者。如前得循",
    "X13n0283_006:0142a02": "圓通與不圓通日劫相倍之謂。則知順為速逆為遲",
    "X13n0283_006:0142a03": "也。如是欲逗當機及乎末世。於彼逆順遲速不可不",
    "X13n0283_006:0142a04": "簡選矣。所以先敘其意如此。",
    "X13n0283_006:0142a05": "二簡選。當知此之簡選。非謂眾生不圓通也。蓋文殊",
    "X13n0283_006:0142a06": "了了見佛性者。且如來又云。彼等修行實無優劣。豈",
    "X13n0283_006:0142a07": "有背所見逆所命而謂諸聖非乎。但為現在阿難及",
    "X13n0283_006:0142a08": "夫末世眾生根有利鈍機有大小不能一一皆逗。所",
    "X13n0283_006:0142a09": "以須簡選耳。則知所簡。簡機不簡聖。簡情不簡法。所",
    "X13n0283_006:0142a10": "謂法無大小大小在情。聖無利鈍利鈍在機也。大分",
    "X13n0283_006:0142a11": "為三。初簡非。色想等也。二簡是。我今等也。三結示。成",
    "X13n0283_006:0142a12": "就等也。初四。又初色想去簡觀六塵。二見性去簡觀",
    "X13n0283_006:0142a13": "五根。三識見去簡觀六識。四若以去簡觀七大。初又",
    "X13n0283_006:0142a14": "分六。次第可見。自簡觀色以去。乃至簡觀見大等偈。",
    "X13n0283_006:0142a15": "皆應將耳根圓通常三以為簡選之本。意謂如來藏",
    "X13n0283_006:0142a16": "性未常不具乎三。然於二十四法。似有缺一及乎缺",
    "X13n0283_006:0142a17": "二。若夫缺者可修。唯其聖者能之。其初心人自不能",
    "X13n0283_006:0142a18": "也。所以皆有如何云何之句。初簡觀色中。先應提",
    "X13n0283_006:0142a19": "起云。優波尼沙所觀而得證乎圓通者也。此是聖人",
    "X13n0283_006:0142a20": "所以能之。若其阿難及乎眾生則恐不能。所以者何。",
    "X13n0283_006:0142a21": "以其色想(云云)。色想等者。此色全由無明想相結成。",
    "X13n0283_006:0142a22": "覺了之心不能融徹。故云色想也。既不融徹則是不",
    "X13n0283_006:0142a23": "通。非屬不通定為不常。此之三法。若不具足。如是能",
    "X13n0283_006:0142a24": "獲圓通。故云如何等也。下去二十三偈。悉應例此消",
    "X13n0283_006:0142b01": "怗。二簡觀聲塵。陳如所觀而證圓通者也。但伊名",
    "X13n0283_006:0142b02": "句味等者。伊字應作彼字看。名詮自性。句詮差別。味",
    "X13n0283_006:0142b03": "即是文為二所依。則知名不是句。句不是味。故云一",
    "X13n0283_006:0142b04": "非含一切。三簡觀香塵。香嚴所觀而證圓通者也。",
    "X13n0283_006:0142b05": "四簡觀味塵。藥王兄弟所觀而證圓通者也。五",
    "X13n0283_006:0142b06": "簡觀觸塵。跋陀婆羅所觀而證圓通者也。六簡觀",
    "X13n0283_006:0142b07": "法塵。迦葉所觀而證圓通者也。法稱等者。法塵乃五",
    "X13n0283_006:0142b08": "塵落謝影子。故云法稱為內塵。然法塵為意根所憑。",
    "X13n0283_006:0142b09": "則法塵是所憑矣。故云憑塵必有所。既有所憑之法",
    "X13n0283_006:0142b10": "塵。必有能憑之意根。是為能所。屬所非能。屬能非所。",
    "X13n0283_006:0142b11": "又於能憑之中有善惡無記等三。或涉乎善不能涉",
    "X13n0283_006:0142b12": "惡及與無記。乃至涉乎無記不能涉善及惡。則能與",
    "X13n0283_006:0142b13": "所涉不能徧。故云能所非徧涉。二簡五根為五。次",
    "X13n0283_006:0142b14": "第可見。初簡觀眼根。阿那律陀所觀而證圓通者",
    "X13n0283_006:0142b15": "也。二簡觀鼻根。周利槃特所觀而證圓通者也。",
    "X13n0283_006:0142b16": "三簡觀舌根。憍梵鉢提所觀而證圓通者也。舌非入",
    "X13n0283_006:0142b17": "無端者。倒文耳。應云舌入非無端。四簡觀身根。畢",
    "X13n0283_006:0142b18": "陵婆蹉所觀而證圓通者。身與等者。同即合也。各即",
    "X13n0283_006:0142b19": "離也。謂能覺之身與所覺之觸。合則能知。離則不知。",
    "X13n0283_006:0142b20": "合離之間知不能徧。故云身與等也。身之與觸各有",
    "X13n0283_006:0142b21": "涯量際畔。何能冥然契合。故云涯量不冥合。五簡",
    "X13n0283_006:0142b22": "觀意根中。空生所觀而證圓通者也。知根等者。為意",
    "X13n0283_006:0142b23": "根紛雜亂起。則使元湛明了之體反不能顯。故云知",
    "X13n0283_006:0142b24": "根等也。三簡選六識為六。次第可見。初簡觀眼",
    "X13n0283_006:0142c01": "識。身子所觀而證圓通者也。識見等者。應云二和。今",
    "X13n0283_006:0142c02": "言三者。謂根塵之二是能生。識性之一是所生。合而",
    "X13n0283_006:0142c03": "言之。故云識見雜三和。本即能生之根塵也。二皆虗",
    "X13n0283_006:0142c04": "妄。是為非相。能生之本既是虗妄非相。所生之機那",
    "X13n0283_006:0142c05": "得真實有體。故云詰本等也。二簡觀耳識。普賢所",
    "X13n0283_006:0142c06": "觀而證圓通者也。心聞等者。心聞即耳識也。謂耳識",
    "X13n0283_006:0142c07": "洞十方。乃依法界理而起普賢行之力。非汝耳識之",
    "X13n0283_006:0142c08": "力。故云心聞等也。既依法界理起普賢行。初心之人",
    "X13n0283_006:0142c09": "自不能入。故云初心不能入。三簡觀鼻識。孫陀羅",
    "X13n0283_006:0142c10": "難陀所觀而證圓通者也。四簡觀舌識。滿慈所觀",
    "X13n0283_006:0142c11": "而證圓通者也。說法等。謂其助轉諸佛法輪。全是音",
    "X13n0283_006:0142c12": "聲文字而作弄引。但可開悟已成就者。故云說法等",
    "X13n0283_006:0142c13": "也。然所說之名身文句皆是生滅有漏之者。故云名",
    "X13n0283_006:0142c14": "句非無漏。五簡觀身識。優波離所觀而證圓通者",
    "X13n0283_006:0142c15": "也。持犯等者。謂戒律之應持不應犯。但可約束身根",
    "X13n0283_006:0142c16": "而已。除身已外則無可以束矣。故云持犯等也。六",
    "X13n0283_006:0142c17": "簡觀意識。目連所觀而證圓通者也。神通等者。謂神",
    "X13n0283_006:0142c18": "通本是宿因所致。無關乎意識分別法塵。何以故。以",
    "X13n0283_006:0142c19": "其意所緣不離法塵之物。所以神通不關分別。故云",
    "X13n0283_006:0142c20": "神通等也。四簡觀七大分七。次第可見。地性乃至",
    "X13n0283_006:0142c21": "念性七性字。乃虗妄差別性。非如來藏真性也。初",
    "X13n0283_006:0142c22": "簡觀地大。持地菩薩所觀而證圓通者也。二簡觀",
    "X13n0283_006:0142c23": "水大。月光童子所觀而證圓通者也。如如非覺觀者。",
    "X13n0283_006:0142c24": "謂其藏性如如不動。不可以想念覺觀為如如不動",
    "X13n0283_006:0143a01": "也。三簡觀火大。烏芻瑟摩所觀而證圓通者也。若",
    "X13n0283_006:0143a02": "以等者。謂其厭乎欲火之有而求出離。不能了達婬",
    "X13n0283_006:0143a03": "欲當體清淨。故云若以等也。四簡觀風大。瑠璃光",
    "X13n0283_006:0143a04": "法王子所觀而證圓通者也。若以等者。動即風大。",
    "X13n0283_006:0143a05": "靜即藏性。既有動靜則成對待。豈是無上覺體。所謂",
    "X13n0283_006:0143a06": "若法因待成是法還成待。故曰若以等也。五簡觀",
    "X13n0283_006:0143a07": "空大。虗空藏菩薩所觀而證圓通者也。若以等者。以",
    "X13n0283_006:0143a08": "其虗空元因一念不覺而有。既是不覺。則與所求菩",
    "X13n0283_006:0143a09": "提覺體不無差異。故云若以等也。六簡觀識大。彌",
    "X13n0283_006:0143a10": "勒所觀而證圓通者也。七簡觀見大。大勢至所觀",
    "X13n0283_006:0143a11": "而證圓通者也。因果今殊感者。謂其念性元屬生滅。",
    "X13n0283_006:0143a12": "圓通本來是不生不滅。以生滅因求不生滅果。所謂",
    "X13n0283_006:0143a13": "果因名目兩不相應。故云因果今殊惑。",
    "X13n0283_006:0143a14": "二選是為五。初直取聞根。即我今等。二委明人法。即",
    "X13n0283_006:0143a15": "離苦等。三剖定功過。即今此等。四誨斥阿難。即阿難",
    "X13n0283_006:0143a16": "等。五勸修讚歎。即大眾等。初直取聞根中。我今等",
    "X13n0283_006:0143a17": "者。意謂自從觀色簡擇過來。皆非當機阿難及夫",
    "X13n0283_006:0143a18": "未來眾生之所宜者。然當機與眾生皆娑婆之人也。",
    "X13n0283_006:0143a19": "其所利者唯在耳根。其所稱者必須聲教。如來且出",
    "X13n0283_006:0143a20": "娑婆。自當逗此機宜。故有我今(云云)。此方等者。不與",
    "X13n0283_006:0143a21": "名字文句者同。是為真教。不因思惟了別而有。是為",
    "X13n0283_006:0143a22": "清淨。若其他方餘根峻利。五塵皆可以為教體。此娑",
    "X13n0283_006:0143a23": "婆中唯耳根利。為逗耳根應從聲教。故云此方等也。",
    "X13n0283_006:0143a24": "欲取等者。明從耳根而修圓通。即前初於聞中等也。",
    "X13n0283_006:0143b01": "二委明人法。分二。初離苦等約法歎人。二我今",
    "X13n0283_006:0143b02": "等約人顯法。初又二。初約聞。即離苦等。二約意。即妙",
    "X13n0283_006:0143b03": "音等。初中。離苦等者。離苦即前生滅滅已也以。",
    "X13n0283_006:0143b04": "其所無不亡故。得解脫即前寂滅現前也。以其流",
    "X13n0283_006:0143b05": "無不入故。故云離苦得解脫。如是之事唯吾觀音乃",
    "X13n0283_006:0143b06": "能。故云良哉觀世音。此即由觀入證也。於恒去。明從",
    "X13n0283_006:0143b07": "證起用也。於恒句。言其歷時極其久也。入微句。言其",
    "X13n0283_006:0143b08": "應土極其多也。得大等。言其力用極其廣也。云得大",
    "X13n0283_006:0143b09": "等者。菩薩極久之時。極多之土。隨類現形分身說法。",
    "X13n0283_006:0143b10": "或三十二應。或十四無畏。或四不思議。稱性施設不",
    "X13n0283_006:0143b11": "假造作。猶如一月在天影臨萬水。月不下降。水不上",
    "X13n0283_006:0143b12": "升。感應道交法爾如然也。二中。妙音者。音聲本來",
    "X13n0283_006:0143b13": "性聲真空性空真聲。良由眾生念念分別翻為粗重。",
    "X13n0283_006:0143b14": "非玅也。唯其菩薩不起分別。而以妙觀了知當體性",
    "X13n0283_006:0143b15": "聲不可思議之者。故云妙音觀世音。即返聞聞自性",
    "X13n0283_006:0143b16": "也。梵音者。音聲從來清淨本然周徧法界。良由眾生",
    "X13n0283_006:0143b17": "心心貪愛翻為染污。非淨也。唯其菩薩不起貪愛。亦",
    "X13n0283_006:0143b18": "以玅觀了知當體清淨而無染污之者。故云梵音。海",
    "X13n0283_006:0143b19": "潮音者。海之潮候應時而起無少差謬。菩薩說法應",
    "X13n0283_006:0143b20": "機而說亦復如是。故云海潮音。救世二句者。菩薩所",
    "X13n0283_006:0143b21": "度不出十界。救六道而離見思分段之因果。故云救",
    "X13n0283_006:0143b22": "世悉安寧。救三乘而證三德祕藏之常住。故云出世",
    "X13n0283_006:0143b23": "獲常住。若就三十二應所說之法。令世間各得成就。",
    "X13n0283_006:0143b24": "是為救世悉安寧也。令出世各得解脫。是為出世獲",
    "X13n0283_006:0143c01": "常住也。二約人顯法分三。初我今下顯圓德。二目",
    "X13n0283_006:0143c02": "非下顯通德。三音聲下顯常德。圓文亦應約五根不",
    "X13n0283_006:0143c03": "圓以顯耳圓。例通可見。若夫常文。五根不常則在後",
    "X13n0283_006:0143c04": "耳。初可見。次中。口鼻二句。疑是倒文。以其三根",
    "X13n0283_006:0143c05": "俱合知故。不爾口鼻與眼何相同也。三中。縱令等",
    "X13n0283_006:0143c06": "者。如前所明。縱在夢中聞性不昏也。應總結云。非曰",
    "X13n0283_006:0143c07": "無十方皷聲我聞性不圓滿無隔垣音響我聞性不",
    "X13n0283_006:0143c08": "通達無聲塵去來我聞性不常住。所謂昭昭乎天地",
    "X13n0283_006:0143c09": "之間。蕩蕩乎見聞之中者也。如是圓滿具通達常住。",
    "X13n0283_006:0143c10": "乃至常住具圓滿通達。舉一即三。言三即一。一三雖",
    "X13n0283_006:0143c11": "殊聞性不異。從圓德發為禪那。乃至常德發為三摩。",
    "X13n0283_006:0143c12": "能觀所觀同一聞性也。所以謂之最初方便祕密玅",
    "X13n0283_006:0143c13": "門也。三剖定功過中。初二句功也。意謂簡選過來唯",
    "X13n0283_006:0143c14": "其聲教而論。乃與娑婆。最為宣演明白。如前清淨在",
    "X13n0283_006:0143c15": "音聞也。有人謂。聲論得宣明。即大論五明中聲明。此",
    "X13n0283_006:0143c16": "不然也。彼之聲明釋訓詁之類。若爾仍屬語句分別。",
    "X13n0283_006:0143c17": "豈得為真教體乎。眾生下過也。眾生不覺迷本聞性",
    "X13n0283_006:0143c18": "之體。逐乎聲塵。或為貪愛。或為分別。以致流轉生死。",
    "X13n0283_006:0143c19": "故云眾生等也。一切凡夫如此。若汝阿難。雖不同彼",
    "X13n0283_006:0143c20": "凡夫。於佛法中自得多聞。然就多聞秪益強記而已。",
    "X13n0283_006:0143c21": "故云阿難縱強記。又汝強記本期出離。翻為登伽之",
    "X13n0283_006:0143c22": "所攝入。亦不免落乎邪矣。故云不免落邪思。如是景",
    "X13n0283_006:0143c23": "狀豈非猶之乎凡天隨聲塵致沉淪也。故云豈非隨",
    "X13n0283_006:0143c24": "所倫。設若出離。須得如觀音之旋流。流若得旋。法性",
    "X13n0283_006:0144a01": "流入矣。自得獲生滅滅已寂滅現前之無妄也。故云",
    "X13n0283_006:0144a02": "旋流獲無妄。四誨敕阿難。分二。初約一根。阿難去",
    "X13n0283_006:0144a03": "也。二約六根。見聞去也。初中。阿難句。誡聽也。我承",
    "X13n0283_006:0144a04": "句。言揀諸聖選耳根皆如來威德神力。非我文殊意",
    "X13n0283_006:0144a05": "也。宣說二句。別贊奢摩等三法。金剛王。奢摩之空則",
    "X13n0283_006:0144a06": "俱空。如幻。三摩之假則俱假。不思議。禪那之中則俱",
    "X13n0283_006:0144a07": "中也。佛母句。總讚奢摩三法。所謂十方薄伽梵一路",
    "X13n0283_006:0144a08": "涅槃門。故云佛母真三昧。汝聞二句。讚耳根圓通為",
    "X13n0283_006:0144a09": "諸佛之祕密門也。皆以此為最初方便故。欲漏二句。",
    "X13n0283_006:0144a10": "謂阿難蓄聞成過道力未全也。將聞二句。謂阿難以",
    "X13n0283_006:0144a11": "聞根持諸佛所說之法。云何不返聞聞自性也。聞非",
    "X13n0283_006:0144a12": "二句。謂聞根對境而顯也。旋聞二句。旋聞即前之入",
    "X13n0283_006:0144a13": "流也。聲脫即前之亡所也。能脫欲誰名。即前之觀智",
    "X13n0283_006:0144a14": "理體重空意也。二約六根分三。初一根等法也。二",
    "X13n0283_006:0144a15": "如世等喻也。三六根等合也。法中。一根二句。總明可",
    "X13n0283_006:0144a16": "知。見聞下。別明也。見聞句。謂六根之幻妄。如目中之",
    "X13n0283_006:0144a17": "翳也。三界句。謂六塵之虗浮。如空中之華也。聞復下。",
    "X13n0283_006:0144a18": "六根合看。聞復。即入流也。翳根除。聞性流既復所有",
    "X13n0283_006:0144a19": "之妄根頓除。塵銷。即亡所也。覺圓淨。即觀智諦理之",
    "X13n0283_006:0144a20": "重空也。淨極。即生滅滅已也。光通達。即寂滅現前也。",
    "X13n0283_006:0144a21": "已上即依教修觀也。寂照句。即由觀入證也。又靜極",
    "X13n0283_006:0144a22": "寂也。光通達照也。靜極而有光通達。寂而照也。通達",
    "X13n0283_006:0144a23": "而由靜極。炤而寂也。如是寂照不二境智一如。所有",
    "X13n0283_006:0144a24": "之虗空無不含攝矣。故云寂照含虗空。却來等。從證",
    "X13n0283_006:0144b01": "起用也。若為妄轉。於諸世間念念分別心心貪愛。今",
    "X13n0283_006:0144b02": "得返妄歸真。却觀世間猶之乎夢中之事。所謂夢時",
    "X13n0283_006:0144b03": "非無。直至於醒了不可得。今既證真。却觀妄境乃亦",
    "X13n0283_006:0144b04": "然耳。故云却來等也。世間在夢。則登伽婬女亦在夢",
    "X13n0283_006:0144b05": "矣。彼既在夢。汝已在寤。汝當急醒其夢。誰得更留汝",
    "X13n0283_006:0144b06": "之形耶。故云摩登等也。如是不唯耳根乃然。六根皆",
    "X13n0283_006:0144b07": "爾也。二喻中。應先云。前來一根既返源等。若約喻",
    "X13n0283_006:0144b08": "發明。猶如幻師之幻術也。故曰如世等也。有人謂幻",
    "X13n0283_006:0144b09": "作男女等即世間傀儡。此則不然。此是大幻師之幻",
    "X13n0283_006:0144b10": "術。幻出種種男女等神韻靈動者也。則知幻作二字",
    "X13n0283_006:0144b11": "與下一機抽三字其意相應。又有云。幻人喻藏性。幻",
    "X13n0283_006:0144b12": "作等喻從真起妄。要以一機出喻從耳根返妄歸真。",
    "X13n0283_006:0144b13": "若爾則與上法下合皆不相應。今巧幻師喻眾生也。",
    "X13n0283_006:0144b14": "幻之一字喻識精明也。作諸男女喻六根也。雖見等",
    "X13n0283_006:0144b15": "喻雖成六和合元是一精明也。息機二句喻一處成",
    "X13n0283_006:0144b16": "休復也。如是看去。方與合法相應。三合中。六根等",
    "X13n0283_006:0144b17": "對喻可見。一處等。休即不隨順流而出。復即返聞自",
    "X13n0283_006:0144b18": "性而入也。塵垢等。如四卷末想相為塵識情為垢二",
    "X13n0283_006:0144b19": "俱遠離等也。餘塵二句辨位也。謂無明塵相少有未",
    "X13n0283_006:0144b20": "盡。尚在金剛後心。謂之有學。若得究竟悉盡。方是涅",
    "X13n0283_006:0144b21": "槃山頂也。故云餘塵尚諸學。至妙覺果體。惑無不盡。",
    "X13n0283_006:0144b22": "障無不除。理無不顯。智無不成。故云明極即如來。",
    "X13n0283_006:0144b23": "五勸修讚歎分二。初勸修。大眾去也。二讚歎。此是去",
    "X13n0283_006:0144b24": "也。初中。六眾等。正勸阿難等修耳根圓通也。旋即",
    "X13n0283_006:0144c01": "轉也。倒聞機者。凡夫眾生向以顛倒為事。聞根逐乎",
    "X13n0283_006:0144c02": "聲塵也。今旋聞根。逆聞自性。自性若顯。自得成乎無",
    "X13n0283_006:0144c03": "上菩提。耳根圓通有是之力。故云旋汝等也。次中。",
    "X13n0283_006:0144c04": "此是等。正讚耳根圓通。微塵如來無不由此奢摩等",
    "X13n0283_006:0144c05": "三耳根圓通為修證也。路與門不同也。路指奢摩等",
    "X13n0283_006:0144c06": "三法而言。門指耳根最初方便也。過去下。約三世明",
    "X13n0283_006:0144c07": "微塵如來一路涅槃門之所以也。消文後應遂擇云。",
    "X13n0283_006:0144c08": "非唯觀世音乃爾。我文殊亦然。不唯我文殊乃爾。未",
    "X13n0283_006:0144c09": "來學人亦然。不唯未來學人乃爾。現在諸菩薩亦然。",
    "X13n0283_006:0144c10": "不唯現在諸菩薩乃爾。過去諸如來亦然。如是則知",
    "X13n0283_006:0144c11": "現在菩薩未來學人皆由此而當成如來矣。所以云",
    "X13n0283_006:0144c12": "此是微塵佛一路涅槃門也。",
    "X13n0283_006:0144c13": "三結示分二。初示選是意。誠如等也。二示簡非意。自",
    "X13n0283_006:0144c14": "餘等也。初中。誠如等可見。成就涅槃心者。上云涅",
    "X13n0283_006:0144c15": "槃門。此云涅槃心。其義同也。涅槃具有法身等三德",
    "X13n0283_006:0144c16": "之理體。耳根亦具圓通等三法之聞性。雖一在果一",
    "X13n0283_006:0144c17": "在因。以耳根三法克證乎涅槃三德。以涅槃三德始",
    "X13n0283_006:0144c18": "資乎耳根三法。如是因之所以為因無別以為因。",
    "X13n0283_006:0144c19": "即以果之三德為因。果之所以為果無別以為果即",
    "X13n0283_006:0144c20": "以因之三法為果。所謂以不生滅因地心成不生滅",
    "X13n0283_006:0144c21": "果地覺也。如是之法。唯觀音菩薩耳根圓通乃能爾",
    "X13n0283_006:0144c22": "爾。故云觀世音為最。次中。自餘等者。謂之二十四",
    "X13n0283_006:0144c23": "方便雖皆得成圓通。全由如來威神之力。即其事相",
    "X13n0283_006:0144c24": "以捨塵勞。即事相捨塵勞者。如律陀失目。畢陵刺毒。",
    "X13n0283_006:0145a01": "及難陀波離等。故云自餘等也。非是二句。蓋以二十",
    "X13n0283_006:0145a02": "四聖之非長修學淺深同說。以顯觀世音之耳根乃",
    "X13n0283_006:0145a03": "是長修學淺深同說也。故難陀優波離等。雖曰成圓",
    "X13n0283_006:0145a04": "通。但可使初心學不便便後心學。非若觀音之耳根",
    "X13n0283_006:0145a05": "初後皆可學也。但可對深位說。不便對淺位說。非若",
    "X13n0283_006:0145a06": "觀音之耳根。淺深皆可說也。故云非是等也。",
    "X13n0283_006:0145a07": "三總結分二。初請加頂禮等也。二正結方便等也。",
    "X13n0283_006:0145a08": "初中。頂禮句。一體三寶。以如來藏有三種故。空如來",
    "X13n0283_006:0145a09": "藏即僧寶也。不空如來藏即法寶也。空不空如來藏",
    "X13n0283_006:0145a10": "即佛寶也。無漏句。即一體三寶而成圓融三諦也。其",
    "X13n0283_006:0145a11": "空也一空一切空。不漏落於假中。假中亦然。不可心",
    "X13n0283_006:0145a12": "思語議之者。故云無漏不思議也。若直就文看。此乃",
    "X13n0283_006:0145a13": "約法以讚人也。願加二句。謂現前有如來告敕我文",
    "X13n0283_006:0145a14": "殊之簡選觀音之證明阿難之親聞。若其未來。如來",
    "X13n0283_006:0145a15": "既滅度。我文殊又不在。觀音更不現。阿難亦不預。只",
    "X13n0283_006:0145a16": "恐於此生疑。故請加也。次中。方便等者。意謂如來",
    "X13n0283_006:0145a17": "敕我簡選二十五法。誰堪當機之阿難未來之眾生。",
    "X13n0283_006:0145a18": "唯此耳根方便。正對阿難當機末世沉淪眾生。故云",
    "X13n0283_006:0145a19": "方便等也。只此而得修行。圓通妙門自得成就。涅槃",
    "X13n0283_006:0145a20": "果海必得證入。能超乎二十四法。故云但以等也。真",
    "X13n0283_006:0145a21": "實心如是者。一往而言。我之所簡所選。真而無妄。實",
    "X13n0283_006:0145a22": "而無虗也。若再往之意。謂我承如來威德。以為簡選。",
    "X13n0283_006:0145a23": "在二十四聖固無慚德。在我文殊亦無慢心。故云真",
    "X13n0283_006:0145a24": "實心如是也。",
    "X13n0283_006:0145b01": "三於是阿難等。大眾獲益之文也。身心了然等者。既",
    "X13n0283_006:0145b02": "得耳根圓通而修。法身可生。慧命可長也。猶如等者。",
    "X13n0283_006:0145b03": "喻一念不覺。流轉三界。為有人等也。喻雖未顯真已",
    "X13n0283_006:0145b04": "聞耳根圓通以為修入奢摩等法。如來藏性自得可",
    "X13n0283_006:0145b05": "顯。為明了等也。皆得本心者。皆得了達本覺妙明也。",
    "X13n0283_006:0145b06": "遠塵離垢者。亦如四卷末想相為塵識情為垢等也。",
    "X13n0283_006:0145b07": "此法眼淨圓初信也。性比丘尼等。既因圓頓經力。非",
    "X13n0283_006:0145b08": "小乘四果。亦圓之七信也。",
    "X13n0283_006:0145b09": "三自阿難整衣服去。更示安立軌則之文也。初疑請。",
    "X13n0283_006:0145b10": "阿難等也。二答示。爾時等也。初又二。初阿難下經家",
    "X13n0283_006:0145b11": "敘儀。二大悲下阿難陳詞。初經家敘儀中。心迹圓",
    "X13n0283_006:0145b12": "明者。前來但解理性未得修行。止可謂之心圓。迹尚",
    "X13n0283_006:0145b13": "未明。今開圓通法門進修有路。不唯謂之心圓。迹亦",
    "X13n0283_006:0145b14": "明也。悲欣交集者。中有二意。一就自行邊說。欣者欣",
    "X13n0283_006:0145b15": "自己若理若行於己心中無不了了者也。悲者悲自",
    "X13n0283_006:0145b16": "己於理於行既皆性具昔何不知今始知邪。二就化",
    "X13n0283_006:0145b17": "他邊說。欣者欣現在大眾各各得法眼淨乃至發菩",
    "X13n0283_006:0145b18": "提心。悲者悲後世眾生未獲如斯法利眼何得淨心",
    "X13n0283_006:0145b19": "何得發耶。如是之一悲一欣兩相交集。謂之悲欣交",
    "X13n0283_006:0145b20": "集。二阿難陳詞。分三。初述前所悟。即大悲等。二陳",
    "X13n0283_006:0145b21": "今所願。即常聞等。三正申所請。即世尊等。初中。我",
    "X13n0283_006:0145b22": "今等者。既聞耳根圓通以為最初方便。佛之果位自",
    "X13n0283_006:0145b23": "可得矣。故云我今等也。依是法門修習涅槃先已明",
    "X13n0283_006:0145b24": "了所歸道路。故云是中等也。次中。自未等者。以煩",
    "X13n0283_006:0145c01": "惱未破生死未斷。故云自未得度。而且伏惑而化眾",
    "X13n0283_006:0145c02": "生行因。故云先度等也。自覺已圓者。十身圓具三智",
    "X13n0283_006:0145c03": "圓滿也。能覺他者。隨類現應法界眾生也。應世下。應",
    "X13n0283_006:0145c04": "結云。在如來所說如此。我阿難所聞如此。然我今雖",
    "X13n0283_006:0145c05": "煩惱未破生死未斷。亦當伏惑行因願度末劫眾",
    "X13n0283_006:0145c06": "生。故云我雖等也。三中。世尊上應補云。云何願度",
    "X13n0283_006:0145c07": "末世眾生。無他。秪是此諸眾生(云云)。邪師說法者。非",
    "X13n0283_006:0145c08": "是外道謂之邪師。是佛教中壞法者也。所謂獅子身",
    "X13n0283_006:0145c09": "中虫還食獅子肉耳。如智者大師說觀心論云。邪師",
    "X13n0283_006:0145c10": "有三。即法師律師禪師也。雖曰法師。然其所行與諸",
    "X13n0283_006:0145c11": "法相了不相應。雖曰律師。多諸毀犯。亦與戒不相關。",
    "X13n0283_006:0145c12": "雖曰禪師。不知禪之所以。唯以一棒一喝儱侗而已。",
    "X13n0283_006:0145c13": "欲攝等者。佛現世時。說法者如來乃色心俱勝。聞法",
    "X13n0283_006:0145c14": "者大眾根器峻利若是。末世說法者非是如來。則色",
    "X13n0283_006:0145c15": "心俱劣。聞者是大眾根器頑鈍。所以須假安立道場。",
    "X13n0283_006:0145c16": "以攝其心。以遠其魔。自得不生不滅因。克證不生不",
    "X13n0283_006:0145c17": "滅果。然畢竟如何得安立此之道場。故云欲攝等也",
    "X13n0283_006:0145c18": "二答示分四。初爾時下讚許。二汝今下誡許。三阿難",
    "X13n0283_006:0145c19": "下受旨。四佛告下演說。初讚許中。善哉善哉者。讚",
    "X13n0283_006:0145c20": "其不唯利益現在之大眾。更欲利益末世之眾生也。",
    "X13n0283_006:0145c21": "二三可知。四演說分四。初執持禁戒。自佛告阿難",
    "X13n0283_006:0145c22": "去。二持誦神呪。自阿難汝聞去。三安立道場。自若有",
    "X13n0283_006:0145c23": "末世去。四重請說呪。自阿難頂禮去。二三四皆在第",
    "X13n0283_006:0145c24": "七卷也。初又二。初佛告等總明三學。二阿難等別開",
    "X13n0283_006:0146a01": "四重。初總明三學中。毗奈耶律藏也。三決定者。具",
    "X13n0283_006:0146a02": "有二意。一者唯如來親口開決已定永不改移。謂之",
    "X13n0283_006:0146a03": "決定。二者眾生受決如來永不毀壞。謂之決定。所謂",
    "X13n0283_006:0146a04": "等者。戒以止惡防非。此中既聞圓通法門。即應返聞聞",
    "X13n0283_006:0146a05": "性以為攝心。用不思議之妙觀。觀不思議之聞性。不",
    "X13n0283_006:0146a06": "唯能觀妙。所觀亦妙。所謂妙妙聞心者也。所有之惡",
    "X13n0283_006:0146a07": "無不止。所有之過無不防。故云攝心為戒。由是聞性",
    "X13n0283_006:0146a08": "當體真寂。是為之定。故曰因戒生定。又以聞性法爾",
    "X13n0283_006:0146a09": "圓炤。是為之慧。故曰因定發慧。雖戒等三。總一攝心",
    "X13n0283_006:0146a10": "收盡。所以此開三學。下去明四律儀耳。如是自無漏",
    "X13n0283_006:0146a11": "落五住之因二死之果。故云是則等也。",
    "X13n0283_006:0146a12": "二別開四重。此之四種律儀。既不同乎菩薩。又不同",
    "X13n0283_006:0146a13": "乎比丘。何則。比丘止云束身不行。今言其心不婬乃",
    "X13n0283_006:0146a14": "至其心不妄。則知不同於比丘也。菩薩殺戒居先。今",
    "X13n0283_006:0146a15": "以婬戒居首。則知不同於菩薩也。然此四種其意若",
    "X13n0283_006:0146a16": "何。無他。在持菩薩者自有梵網。在行比丘者自有四",
    "X13n0283_006:0146a17": "分。但今修此耳根圓通。倘為魔事之所擾害。則其四",
    "X13n0283_006:0146a18": "種不可闕也。所有禪定三昧。皆悉消歸耳根圓通也。",
    "X13n0283_006:0146a19": "分四。次第可見。皆有明持犯。令轉教結邪正。初婬戒",
    "X13n0283_006:0146a20": "明持犯又二。初持則斷生死。若諸等也。二犯則落魔",
    "X13n0283_006:0146a21": "道。汝修等也。初持則斷生死中。若諸上應提起云。",
    "X13n0283_006:0146a22": "一切眾生流轉六道汩沒四生。皆由婬心所致。故曰",
    "X13n0283_006:0146a23": "若諸(云云)。其心不婬等者。婬為生死之因。因既不有",
    "X13n0283_006:0146a24": "果何得生。故云其心等也。下去三種其意例然。二",
    "X13n0283_006:0146b01": "犯則落魔道分二。初汝修下明悞墮。二我滅下誡滅",
    "X13n0283_006:0146b02": "後。初中。汝修等者。意謂汝之阿難修此三昧。本欲",
    "X13n0283_006:0146b03": "求出塵勞。故云汝修等也。設使婬心不斷。則塵勞何",
    "X13n0283_006:0146b04": "能得出。故云婬心等也。若末世眾生欲修三昧。婬心",
    "X13n0283_006:0146b05": "不除。其智慧何以發生。禪定何以現前。縱使其賴修",
    "X13n0283_006:0146b06": "習之力。智慧得以現前。因婬不斷必落魔道。故云縱",
    "X13n0283_006:0146b07": "有等也。下去三種例之同然。必落魔道者。其修三昧",
    "X13n0283_006:0146b08": "本期上升。無奈婬心作礙。反落魔道。魔最好婬。所以",
    "X13n0283_006:0146b09": "婬心感此。所謂求升而反墜也。然既落魔道。魔有幾",
    "X13n0283_006:0146b10": "種。如云上品等也。然婬當墮地獄。云墮魔者。酬其智",
    "X13n0283_006:0146b11": "定之因也。定慧因畢還當墮地獄耳。各各自謂者。他",
    "X13n0283_006:0146b12": "人元是修習智定。但因婬心不斷而墮落魔道。是以",
    "X13n0283_006:0146b13": "自謂成無上道而不知落乎魔道也。二誡滅後中。",
    "X13n0283_006:0146b14": "末法者。應約教行理果對正像以釋。以其婬心不斷",
    "X13n0283_006:0146b15": "故廣行貪婬也。以其修習三昧故為善知識也。既多",
    "X13n0283_006:0146b16": "貪欲必成乎愛。又為知識必成耶見。如是則令相從",
    "X13n0283_006:0146b17": "之眾生失於菩提路矣。故云令諸等也。二轉教分",
    "X13n0283_006:0146b18": "三。初汝教下教斷也。二是故下出意也。三必使下正",
    "X13n0283_006:0146b19": "斷也。教斷中。如來即釋迦也。先佛即古佛也。所謂",
    "X13n0283_006:0146b20": "先聖後聖其揆一也。以律儀唯佛親說。如禮樂征伐",
    "X13n0283_006:0146b21": "自天子出。故云是名等也。下去三種亦應例之。出",
    "X13n0283_006:0146b22": "意分三。初法。是故等也。二喻。如蒸等也。三合。汝以等",
    "X13n0283_006:0146b23": "也。皆可見。正斷中。必使婬機者。機是發弩之器即",
    "X13n0283_006:0146b24": "機括也。一發有偃倒之勢。所以雖能束身不行攝心",
    "X13n0283_006:0146c01": "不起。其機猶在。或有再發。所以令其斷性亦無方可",
    "X13n0283_006:0146c02": "也。故云必使等耳。三結邪正。即如我等也。可知。",
    "X13n0283_006:0146c03": "二殺戒三。初明持犯亦二。初阿難下持則斷生死。可",
    "X13n0283_006:0146c04": "知。二汝修下犯則落神通。又二。初汝修等明悞墮。二",
    "X13n0283_006:0146c05": "我滅等誡滅後。初悞墮中。總是人死之後。屈者為",
    "X13n0283_006:0146c06": "鬼。伸者為神也。二誡滅後又三。初指定。我滅去。二",
    "X13n0283_006:0146c07": "釋妨。阿難去。三斥責。奈何去。初指定中。自言食肉",
    "X13n0283_006:0146c08": "等者。鬼何能言。或附他人。或化身耳。二釋妨中。我",
    "X13n0283_006:0146c09": "令等者。疑云。如來既說不許比丘食肉。云何前曾許",
    "X13n0283_006:0146c10": "食五淨肉耶。故釋之曰。我令向之所食五淨肉者。但",
    "X13n0283_006:0146c11": "許有病比丘可食。今食肉比丘果有病耶。所食之者",
    "X13n0283_006:0146c12": "果五淨耶。故云我令等也。此肉下正出五淨也。三",
    "X13n0283_006:0146c13": "斥責中。縱得等者。亦能知未來之吉凶過去之事緣。",
    "X13n0283_006:0146c14": "然非真語。故云似耳。二令轉教亦。三初教斷。汝教",
    "X13n0283_006:0146c15": "等也。二出意。是故等也。三正斷。必使等也。初可知。",
    "X13n0283_006:0146c16": "次又分三。是故下法。譬如下喻。清淨下合。法喻",
    "X13n0283_006:0146c17": "可知。合中又二。初清淨等正合。二若諸等釋成。初",
    "X13n0283_006:0146c18": "可知。次中。不遊三界之句。有云應置比丘之下。亦",
    "X13n0283_006:0146c19": "不必也。總是不還夙債自不遊三界耳。如人等者。劫",
    "X13n0283_006:0146c20": "初光音初降之時。不沾地味。自能飛行往還。一食五",
    "X13n0283_006:0146c21": "穀。便為緣著。不復能飛。故云如人等也。三正斷中。",
    "X13n0283_006:0146c22": "必使上應云。若食五糓。足不離地。今服絲綿靴履等。",
    "X13n0283_006:0146c23": "則於眾生有緣。自當酬還三界矣。除非不服不食。方",
    "X13n0283_006:0146c24": "能脫此。故云必使等。若身身分者。身即食其頭目骨",
    "X13n0283_006:0147a01": "髓等也。身分即服其絲綿裘毳等也。三如我下",
    "X13n0283_006:0147a02": "結邪。正可知。",
    "X13n0283_006:0147a03": "三偷戒。初明持犯亦二。初持則斷生死。阿難去也。二",
    "X13n0283_006:0147a04": "犯則落邪道。汝修去也。初可知。犯則落邪道又二。",
    "X13n0283_006:0147a05": "初汝修下明悞墮。二我滅下誡滅後。初明悞墮中。",
    "X13n0283_006:0147a06": "落邪道者。以其偷心不除。未免多方掩護。則屬乎邪。",
    "X13n0283_006:0147a07": "故遭其果耳。二誡滅後分二。初指定。我滅等。二教",
    "X13n0283_006:0147a08": "斥。我教等。初指定中。詃惑等者。有智之人自不為",
    "X13n0283_006:0147a09": "彼所惑。其無識者自難免矣。或說怖畏事。或罪福事。",
    "X13n0283_006:0147a10": "而恐動之。故云詃惑等也。二教斥又三。初我教",
    "X13n0283_006:0147a11": "下教捨貪。二云何下斥疑悞。三若我下教酧償。初",
    "X13n0283_006:0147a12": "中。循方乞食者。遵依方軌而乞食也。殘生者。只此一",
    "X13n0283_006:0147a13": "生之後永不來於三界。是為殘生。次中。假我等者。",
    "X13n0283_006:0147a14": "佛在世時有多許外道。欲害如來終不得便。遂立願",
    "X13n0283_006:0147a15": "云。今佛現在欲害不能。誓於末世之時。當著其服還",
    "X13n0283_006:0147a16": "說其說。復作種種邪行之事以壞其教。今當其時。是",
    "X13n0283_006:0147a17": "以有種種壞法僧出行是之事。故云云何等也。三",
    "X13n0283_006:0147a18": "中。身然一燈燒一指節等者。此蓋非徒一燈一指而",
    "X13n0283_006:0147a19": "已。其人所有依報悉已捨盡。還得正報亦施捨之。所",
    "X13n0283_006:0147a20": "以有身然一燈燒一指節等者。又以玅觀運入其中。",
    "X13n0283_006:0147a21": "內無能供之眾生。外無所供之如來。中間更無所燒",
    "X13n0283_006:0147a22": "所然身之與指。唯一實相理體。是以其人能一時酬",
    "X13n0283_006:0147a23": "償夙債。及於法中能決定也。如我等者。引例也。佛為",
    "X13n0283_006:0147a24": "凡夫世時。見五百比丘皆食精美之味。乃叱之曰。汝",
    "X13n0283_006:0147b01": "等之人當食馬飯者。云何得食此精美耶。以故雖至",
    "X13n0283_006:0147b02": "成佛。猶感九十日馬麥報也。然在如來尚爾。今日為",
    "X13n0283_006:0147b03": "比丘者可不慎哉可不慎哉。二令轉教分三。初教",
    "X13n0283_006:0147b04": "斷。汝教等也。二出意。是故等也。三正斷。必使等也。",
    "X13n0283_006:0147b05": "初可知。二出意又三。即法喻合也。法喻可知。合中。",
    "X13n0283_006:0147b06": "身肉等者。一與眾生之身同由四大而成。二與眾生",
    "X13n0283_006:0147b07": "之身同一如來藏性。則知若事若理皆內無所捨外",
    "X13n0283_006:0147b08": "無能受。故云身肉等也。又以此身念念欲捨。是為與",
    "X13n0283_006:0147b09": "眾生共。不將等者。如三衣之外得畜百一眾具之說。",
    "X13n0283_006:0147b10": "佛意元不許可。以其不了義故。故云不將等也。三",
    "X13n0283_006:0147b11": "正斷可知。三如我下。結邪正。亦可知也。",
    "X13n0283_006:0147b12": "四妄語戒。初明持犯亦二。初阿難等。承前所持。可知。",
    "X13n0283_006:0147b13": "二若大等。明今所持。又二。初明狂妄。若大等也。二誡",
    "X13n0283_006:0147b14": "滅後。我滅等也。初又三。初若大下標示。二所謂下釋",
    "X13n0283_006:0147b15": "相。三是一下結過。初可知。次釋相中。求彼禮懺等",
    "X13n0283_006:0147b16": "者。欲求彼人作禮懺謝於我供養我我。謂前人言。我",
    "X13n0283_006:0147b17": "今已得須陀洹果等也。三可知。二誡滅後分二。",
    "X13n0283_006:0147b18": "初我滅下料揀。二云何下斥責。初中。或作沙門等。",
    "X13n0283_006:0147b19": "現其形也。姦偷等。同其事也。此即四攝法中同事攝",
    "X13n0283_006:0147b20": "耳。所謂以同類化同類。以同事攝同事也。洩佛密因",
    "X13n0283_006:0147b21": "等者。如來敕諸菩薩羅漢現形。一欲救眾生之苦。二",
    "X13n0283_006:0147b22": "欲成菩薩之行。所以無洩如來祕密之因。此乃菩薩",
    "X13n0283_006:0147b23": "羅漢已成就者之事。其初心人未可得預知者。故云",
    "X13n0283_006:0147b24": "終不自言等及輕言未學也。唯除命終等者。非公灼",
    "X13n0283_006:0147c01": "惑眾。但私示耳。如南嶽之言鐵輪天台之言五品功",
    "X13n0283_006:0147c02": "德鎧之說偈真觀師之屈指。至若永明定光。皆其事",
    "X13n0283_006:0147c03": "也。二斥責可知。二令轉教分三。初汝教下教斷。",
    "X13n0283_006:0147c04": "二是故下出意。三若諸下正斷。初教斷中。後復等",
    "X13n0283_006:0147c05": "者。謂於婬殺偷後更當斷此。故云後復等也。二出",
    "X13n0283_006:0147c06": "意又三。即法喻合也。法喻可知。合又分三。初我教",
    "X13n0283_006:0147c07": "下正合。二況復下轉合。初又三。初以法合法。我教等",
    "X13n0283_006:0147c08": "也。二以喻合喻。譬如等也。初中。直心者。謂其理體",
    "X13n0283_006:0147c09": "無委曲及虗假者。謂其行儀無紆迴及虗妄者也。",
    "X13n0283_006:0147c10": "次可知。二轉合又二。初況復下法也。二如噬下喻",
    "X13n0283_006:0147c11": "也。法可知。喻云如噬等者。語出左傳。彼云今若",
    "X13n0283_006:0147c12": "不取後悔無及。所謂悔之無及也。謂其一度被人取",
    "X13n0283_006:0147c13": "去臍中之麝。即悔亦不及矣。今但借其文。不用其意。",
    "X13n0283_006:0147c14": "故不言鹿與人耳。意謂欲以妄語而求菩提。如人以",
    "X13n0283_006:0147c15": "口噬己之臍。如何能得。故云如噬等也。三正斷可",
    "X13n0283_006:0147c16": "知。三如我下結邪正。亦可知也。",
    "X13n0283_006:0147c18": "大佛頂首楞嚴秘錄卷第六"
}