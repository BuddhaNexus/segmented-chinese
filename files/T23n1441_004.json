{
    "T23n1441_004:0584b12": "薩婆多部毘尼摩得勒伽卷第四",
    "T23n1441_004:0584b14": "宋元嘉年僧伽跋摩譯",
    "T23n1441_004:0584b15": "有居士擔肉行，為烏所奪。比丘乞食，彼肉墮",
    "T23n1441_004:0584b16": "比丘鉢中。居士見鉢中有肉，語比丘言：「汝",
    "T23n1441_004:0584b17": "是惡比丘、惡沙門。我肉烏所奪，今在汝鉢中。」",
    "T23n1441_004:0584b18": "比丘自念：「我是惡比丘、惡沙門。我當往作婬",
    "T23n1441_004:0584b19": "去。」彼即作婬。作已生悔。乃至佛言：「前不犯，後",
    "T23n1441_004:0584b20": "犯。」有比丘母狗前小便，彼母狗即來含比丘",
    "T23n1441_004:0584b21": "男根。比丘尋急拔出，即生疑悔。乃至佛言：「不",
    "T23n1441_004:0584b22": "犯波羅夷。不得母狗前小便，若欲小便應驅",
    "T23n1441_004:0584b23": "令去。若不驅者，當更餘處去。」",
    "T23n1441_004:0584b24": "有比丘經行，野干女來親近比丘。比丘知是",
    "T23n1441_004:0584b25": "母野干，意起染污心，即以衣裹取。母野干以",
    "T23n1441_004:0584b26": "口嚙之，即生恐怖疑悔心。乃至佛言：「不犯波",
    "T23n1441_004:0584b27": "羅夷，犯偷羅遮。」",
    "T23n1441_004:0584b28": "有比丘獨住阿練若處，緊那羅女來捉比丘，",
    "T23n1441_004:0584b29": "擲著深山中已便去。比丘心悶失相，還得",
    "T23n1441_004:0584c01": "穌已離是處去。彼生疑悔。乃至佛言：「如是",
    "T23n1441_004:0584c02": "恐怖處比丘不應住。」",
    "T23n1441_004:0584c03": "比丘裸形渡水，魚含男根，即便拔出。尋生",
    "T23n1441_004:0584c04": "疑悔。乃至佛言：「比丘不得裸形渡水。」",
    "T23n1441_004:0584c05": "有女人裸形障內小便，比丘視見女根，起染",
    "T23n1441_004:0584c06": "污心，即以男根刺障內，與女根相近。即生",
    "T23n1441_004:0584c07": "疑悔。乃至佛言：「不犯波羅夷，犯偷羅遮。」",
    "T23n1441_004:0584c08": "佛住舍衛國。有一比丘食已房前經行，彼經",
    "T23n1441_004:0584c09": "行已敷尼師檀，一處結加趺坐坐禪。天時",
    "T23n1441_004:0584c10": "大熱睡眠，眠中涅槃僧脫去，男根起。有女人",
    "T23n1441_004:0584c11": "取薪，展轉至比丘所，見比丘如是眠，見已生",
    "T23n1441_004:0584c12": "染污心，即就作婬。作婬已去。比丘覺已，彼",
    "T23n1441_004:0584c13": "母人語比丘言：「阿闍梨當知，我家在某處。",
    "T23n1441_004:0584c14": "若更欲得者，來至我家。」比丘即生疑悔。乃",
    "T23n1441_004:0584c15": "至佛言：「汝比丘受樂不？」答言：「不受樂。」「自今以",
    "T23n1441_004:0584c16": "去不得獨在空處睡眠，眠者突吉羅。」",
    "T23n1441_004:0584c17": "佛住婆耆陀國波羅給林樹。爾時有一比丘",
    "T23n1441_004:0584c18": "在阿練若處住，如前說。女人取草因緣，如前",
    "T23n1441_004:0584c19": "說。有五因緣男根起：一謂婬、二謂風、三謂",
    "T23n1441_004:0584c20": "大便、四謂小便、五謂虫螫。凡夫及未離欲",
    "T23n1441_004:0584c21": "具五，離欲具四。",
    "T23n1441_004:0584c22": "佛住王舍城。有一比丘患婬病。彼聞耆婆所",
    "T23n1441_004:0584c23": "說，使母人口含男根便得差。即作是念：「佛",
    "T23n1441_004:0584c24": "言：『聽病服藥。』」比丘即使女人口含男根，病即",
    "T23n1441_004:0584c25": "得差。尋生疑悔。乃至佛言：「入則波羅夷。」",
    "T23n1441_004:0584c26": "婆樓國婬女家有一賊，常惱亂人眾。王民語",
    "T23n1441_004:0584c27": "王：「某處婬女家藏賊。」王即喚婬女問：「汝家實",
    "T23n1441_004:0584c28": "有賊無賊耶？」答言：「無賊。」王言：「若汝家得賊",
    "T23n1441_004:0584c29": "者，與汝大罪。」司者於婬女家即捉得賊，王",
    "T23n1441_004:0585a01": "即瞋婬女。王語使者：「捉是婬女拔脚跟筋，拔",
    "T23n1441_004:0585a02": "已棄著曠野中。」使人如王教作，乃至著曠野",
    "T23n1441_004:0585a03": "中。比丘往至彼處，見是女人，即起染污心，",
    "T23n1441_004:0585a04": "欲共作婬。彼即起坐，語比丘言：「與我水飲。」比",
    "T23n1441_004:0585a05": "丘即取水與。女人飲水已，作是言：「此是不淨",
    "T23n1441_004:0585a06": "身，何足為貪？」過此夜已，女親屬等來看此女。",
    "T23n1441_004:0585a07": "比丘見諸人來，起立一面。彼女向諸親等說：",
    "T23n1441_004:0585a08": "「我不死者，由是比丘力故。」諸人即語是比丘",
    "T23n1441_004:0585a09": "言：「有所須者來取。」比丘尋生疑悔。乃至佛",
    "T23n1441_004:0585a10": "言：「不犯波羅夷，犯偷羅遮。」",
    "T23n1441_004:0585a11": "有比丘行牛群中，有大惡牛來觸比丘倒",
    "T23n1441_004:0585a12": "女人上。尋生疑悔。乃至佛言：「不犯。行時當自",
    "T23n1441_004:0585a13": "防護。」",
    "T23n1441_004:0585a14": "有比丘墮井，女人先落井中，女人抱比丘頸。",
    "T23n1441_004:0585a15": "井上人以繩牽比丘出，見女人抱比丘頸。諸",
    "T23n1441_004:0585a16": "人問言：「此母人何處來？」比丘答言：「先落井",
    "T23n1441_004:0585a17": "中，抱我頸出。」即生疑悔。乃至佛言：「不犯。當",
    "T23n1441_004:0585a18": "好作意已看井。」",
    "T23n1441_004:0585a19": "比丘行乞食入小巷中，比丘入、女人出，根處",
    "T23n1441_004:0585a20": "相觸。即生疑悔。乃至佛言：「不犯。先應作意",
    "T23n1441_004:0585a21": "入聚落乞食。」",
    "T23n1441_004:0585a22": "有比丘共女人乘船渡水。船便翻沒，女人抱",
    "T23n1441_004:0585a23": "比丘頸，渡水至岸。尋生疑悔。乃至佛言：「不",
    "T23n1441_004:0585a24": "犯。先當思量，然後當渡。」",
    "T23n1441_004:0585a25": "有一男子作女人威儀詣比丘尼所：「阿梨耶！",
    "T23n1441_004:0585a26": "度我出家。」諸比丘尼不觀察籌量便與出家。",
    "T23n1441_004:0585a27": "此男子夜時摩觸諸比丘尼，諸比丘尼即生",
    "T23n1441_004:0585a28": "疑悔。乃至佛言：「不犯。當好觀察思量，然後度",
    "T23n1441_004:0585a29": "人。」",
    "T23n1441_004:0585b01": "偷羅難陀棄胎因緣，此中應廣說。乃至佛言：",
    "T23n1441_004:0585b02": "「比丘尼不得棄胎，棄胎者犯偷羅遮。」",
    "T23n1441_004:0585b03": "拔陀羅比丘尼此中應廣說。乃至佛言：「汝",
    "T23n1441_004:0585b04": "拔陀羅受樂不？」答言：「世尊！不受樂，如熾然利",
    "T23n1441_004:0585b05": "劍。」乃至佛言：「汝宿業果報，得是身根少分，強",
    "T23n1441_004:0585b06": "捉者不犯。」",
    "T23n1441_004:0585b07": "修闍多比丘尼為弊惡人所捉，掩覆其口，將",
    "T23n1441_004:0585b08": "入曠野中污已捨去。此比丘尼還所住處，",
    "T23n1441_004:0585b09": "諸比丘尼驅出不容。彼答言：「我不受樂。」諸人",
    "T23n1441_004:0585b10": "問言：「云何不受樂？弊惡人將汝至曠野中污",
    "T23n1441_004:0585b11": "汝已便去。」以是因緣，諸比丘尼向諸比丘說，",
    "T23n1441_004:0585b12": "諸比丘向佛廣說。佛問：「汝受樂不？」答言：「不受",
    "T23n1441_004:0585b13": "樂。展轉身，掉手掉臂不能得脫。」佛言：「諸比",
    "T23n1441_004:0585b14": "丘當知，此是宿業報，報得女身，身根少分，",
    "T23n1441_004:0585b15": "展轉者力捉，掉臂者力捉，力捉者不犯。」",
    "T23n1441_004:0585b16": "檀尼比丘尼入舍衛城乞食，如前說。乃至佛",
    "T23n1441_004:0585b17": "言：「汝受樂不？」答言：「不受樂。我以啼哭大喚。復",
    "T23n1441_004:0585b18": "言：『莫捉我。』」乃至佛言：「力捉者不犯。」",
    "T23n1441_004:0585b19": "羅咤比丘尼入舍衛城乞食，廣說如前。諸比",
    "T23n1441_004:0585b20": "丘語是比丘尼：「汝受樂不？」答言：「不受樂。」「汝往",
    "T23n1441_004:0585b21": "問阿梨難陀去。」尊者難陀廣問是事，此尼敬",
    "T23n1441_004:0585b22": "彼故不說。難陀呵責此比丘尼。是比丘尼自",
    "T23n1441_004:0585b23": "念：「何用如是受生？我當以瓶繫頸沒水取死。」",
    "T23n1441_004:0585b24": "即便作繩繫瓶連頸沒深水中，繩不堅斷，出",
    "T23n1441_004:0585b25": "沒水中。弊惡人見入水挽出，倒懸去水，還",
    "T23n1441_004:0585b26": "得穌息，即共作婬。諸比丘尼求覓到彼，見",
    "T23n1441_004:0585b27": "彼作婬。諸比丘尼語此尼言：「汝本不受樂，今",
    "T23n1441_004:0585b28": "復不受樂耶？」乃至佛言：「汝受樂不？」答言：「不受",
    "T23n1441_004:0585b29": "樂。我展轉如前說。」乃至「力捉者不犯。」(一竟)",
    "T23n1441_004:0585c01": "盜事",
    "T23n1441_004:0585c02": "佛住王舍城。爾時達膩迦陶家子憂愁疑悔",
    "T23n1441_004:0585c03": "作是念：「未制戒時，初作罪不犯。我盜取眾多",
    "T23n1441_004:0585c04": "木，不知何者為初？」佛語諸比丘：「我未制戒",
    "T23n1441_004:0585c05": "時，達膩迦作罪，一切不犯。」",
    "T23n1441_004:0585c06": "有比丘，阿練若處他所攝物，不攝想取。便生",
    "T23n1441_004:0585c07": "疑悔。乃至佛言：「他攝他攝想取，犯波羅夷。疑",
    "T23n1441_004:0585c08": "取，波羅夷。他所攝不攝想取，偷羅遮。不攝",
    "T23n1441_004:0585c09": "不攝想取，不犯。」",
    "T23n1441_004:0585c10": "有比丘乞飯取餘物。乃至佛言：「不犯波羅",
    "T23n1441_004:0585c11": "夷，犯偷羅遮。」如乞飯，乞[麩夫+少]、乞鳩樓摩、乞魚",
    "T23n1441_004:0585c12": "乞肉、乞佉陀尼取餘物，一切皆犯偷羅遮。",
    "T23n1441_004:0585c13": "有比丘先不請受食。即生疑悔。乃至佛言：「不",
    "T23n1441_004:0585c14": "犯波羅夷，犯突吉羅。」",
    "T23n1441_004:0585c15": "俱薩羅國眾僧分食，共住比丘入聚落，彼有",
    "T23n1441_004:0585c16": "二共行弟子，弟子各為師請食。得食已出，自",
    "T23n1441_004:0585c17": "相謂言：「汝亦取，我亦取。」不知誰是不與取：「我",
    "T23n1441_004:0585c18": "等犯波羅夷耶？」佛言：「不犯。請食時應相語。」",
    "T23n1441_004:0585c19": "俱薩羅國眾僧分食，比丘入聚落，彼所愛伴",
    "T23n1441_004:0585c20": "為其取食。彼還已語言：「我為汝取食。」彼答",
    "T23n1441_004:0585c21": "言：「我不使汝請食。」尋生疑悔。乃至佛言：「他",
    "T23n1441_004:0585c22": "不語，不應為取食。」",
    "T23n1441_004:0585c23": "俱薩羅國眾僧分食，有比丘病，看病比丘為",
    "T23n1441_004:0585c24": "病比丘請食。得食已，比丘命終。「此食當云",
    "T23n1441_004:0585c25": "何？」佛言：「若先命終後取食者，應還本處。若先",
    "T23n1441_004:0585c26": "取已後命終者，如餘財物。」",
    "T23n1441_004:0585c27": "有比丘語比丘言：「長老！共作偷去來。」即便共",
    "T23n1441_004:0585c28": "去。至道中，自生慚愧：「我作不可耶？於正法",
    "T23n1441_004:0585c29": "中出家而作此事。」即便退還，彼生疑悔。乃",
    "T23n1441_004:0586a01": "至佛言：「不犯波羅夷，犯突吉羅。」",
    "T23n1441_004:0586a02": "有比丘語比丘：「長老！共作偷去來。」即便共去，",
    "T23n1441_004:0586a03": "半道悔還。乃至佛言：「不犯波羅夷，犯突吉羅。」",
    "T23n1441_004:0586a04": "有比丘語比丘言：「作偷去來。」乃至生悔，便作",
    "T23n1441_004:0586a05": "是念：「我若不去者，當奪我命。我當共去，不偷",
    "T23n1441_004:0586a06": "不受。」彼即共往，不偷不受。乃至佛言：「不犯。」",
    "T23n1441_004:0586a07": "有比丘語比丘：「共汝作偷去來。」即便共去，",
    "T23n1441_004:0586a08": "半守道、半作事。守道者便作是念：「我等不取，",
    "T23n1441_004:0586a09": "不犯耶？」以是因緣向諸比丘說，諸比丘聞已",
    "T23n1441_004:0586a10": "向佛廣說。佛言：「若滿事波羅夷，不滿者偷羅",
    "T23n1441_004:0586a11": "遮。」",
    "T23n1441_004:0586a12": "有比丘語比丘言：「共作偷去來。」即便共去，得",
    "T23n1441_004:0586a13": "便自取，彼或有得者、或不得者。若不得者",
    "T23n1441_004:0586a14": "即生疑悔。乃至佛言：「不犯波羅夷，犯偷羅遮。」",
    "T23n1441_004:0586a15": "有諸賊施比丘衣，比丘疑故不敢取。乃至佛",
    "T23n1441_004:0586a16": "言：「作施主意取。」",
    "T23n1441_004:0586a17": "有比丘共行弟子賊所捉，彼盜將來，便生疑",
    "T23n1441_004:0586a18": "悔。乃至佛言：「若屬彼已將來，事滿波羅夷。",
    "T23n1441_004:0586a19": "不滿，偷羅遮。界內亦如是。」",
    "T23n1441_004:0586a20": "有比丘為賊所捉而自逃走，便生疑悔。乃至",
    "T23n1441_004:0586a21": "佛言：「自逃走不犯。」",
    "T23n1441_004:0586a22": "比丘有物欲度關稅處，便作是念：「我若度稅",
    "T23n1441_004:0586a23": "物者，當犯波羅夷。我此物施與母、施與父、施",
    "T23n1441_004:0586a24": "與兄弟姊妹等。施與和上、阿闍梨，施與支",
    "T23n1441_004:0586a25": "提、施與眾僧。」度稅處者，犯偷羅遮。空中度，不",
    "T23n1441_004:0586a26": "犯。",
    "T23n1441_004:0586a27": "有比丘借坐床，後發心不欲還，便生疑悔。乃",
    "T23n1441_004:0586a28": "至佛言：「不犯波羅夷，犯偷羅遮。」",
    "T23n1441_004:0586a29": "有比丘借經，廣說如前。有比丘偷衣，開發衣",
    "T23n1441_004:0586b01": "時衣中有無價物，即生疑悔。乃至佛言：「當",
    "T23n1441_004:0586b02": "數衣價犯。」",
    "T23n1441_004:0586b03": "有賊偷酒持至阿練若處，中有已飲者，未飲",
    "T23n1441_004:0586b04": "者藏著阿練若處已去。有比丘到彼坐禪，見",
    "T23n1441_004:0586b05": "是酒已，語餘人言：「持是酒去著寺中，用作苦",
    "T23n1441_004:0586b06": "酒。」即持著寺中。諸賊渴乏，還覓酒不得，問諸",
    "T23n1441_004:0586b07": "比丘言：「汝等不取我酒耶？」比丘答言：「取。」諸賊",
    "T23n1441_004:0586b08": "語比丘言：「汝等是賊中之賊也，偷我等酒。」",
    "T23n1441_004:0586b09": "比丘尋生疑悔。乃至佛言：「不犯。當好觀察已",
    "T23n1441_004:0586b10": "取，希望心淨故，不犯。」肉亦如是。諸賊破城邑",
    "T23n1441_004:0586b11": "已逃走，恐怖入寺舍中。是諸賊等以衣施諸",
    "T23n1441_004:0586b12": "比丘。諸居士等圍遶寺舍，即便入內，見諸比",
    "T23n1441_004:0586b13": "丘捉衣，居士言：「此是我等衣。」比丘答言：「此衣",
    "T23n1441_004:0586b14": "賊施與我。」尋生疑悔。乃至佛言：「不犯。賊邊受",
    "T23n1441_004:0586b15": "衣時當好觀察。若鬪戰時得衣施者，應受，當",
    "T23n1441_004:0586b16": "以刀割截壞色已受持。若已割截壞色索",
    "T23n1441_004:0586b17": "者，亦應與染衣人。」染衣已，忘不舉入聚落。",
    "T23n1441_004:0586b18": "比丘至彼求覓糞掃衣，至彼見衣持去。彼已",
    "T23n1441_004:0586b19": "還見，語比丘言：「此是我衣莫取。」比丘答言：「我",
    "T23n1441_004:0586b20": "糞掃中得。」即生疑悔。乃至佛言：「不犯，以不攝",
    "T23n1441_004:0586b21": "受想故。當善觀察已取。」",
    "T23n1441_004:0586b22": "居士以衣著廁外，入廁中大小便。比丘覓糞",
    "T23n1441_004:0586b23": "掃衣到彼處，見已持去。居士出見，語言：「此",
    "T23n1441_004:0586b24": "是我衣。」乃至佛言：「不犯。當好觀察已取。」",
    "T23n1441_004:0586b25": "比丘去祇桓不遠，有田夫作田，脫衣著地已",
    "T23n1441_004:0586b26": "作。比丘覓糞掃衣至彼，見已持去。田夫見比",
    "T23n1441_004:0586b27": "丘取衣，語言：「此是我衣，莫持去。」比丘不聞，為",
    "T23n1441_004:0586b28": "持去。田夫急追奪取，語比丘言：「汝不與取。」比",
    "T23n1441_004:0586b29": "丘答言：「我糞掃衣取。」便生疑悔。乃至佛言：「不",
    "T23n1441_004:0586c01": "犯。當好觀察已取。」",
    "T23n1441_004:0586c02": "有居士聞諸沙門釋子衣墮地者便取去。是",
    "T23n1441_004:0586c03": "長者以八迦梨仙著衣中裹，埋糞掃中，出少",
    "T23n1441_004:0586c04": "許令現已去。比丘求糞掃衣，至彼處見已便",
    "T23n1441_004:0586c05": "取。長者語比丘言：「大德！莫取我衣。」比丘言：",
    "T23n1441_004:0586c06": "「我糞掃中得。」長者答比丘言：「我聞釋子衣墮",
    "T23n1441_004:0586c07": "地者便取。以是故，我著彼處耳。」即生疑悔。",
    "T23n1441_004:0586c08": "乃至佛言：「不犯。當善觀察已取。」",
    "T23n1441_004:0586c09": "有諸童子脫衣著地已共戲，戲已忘不取衣，",
    "T23n1441_004:0586c10": "各各還家。比丘求糞掃衣至彼，見此衣已便",
    "T23n1441_004:0586c11": "取去。有一女來覓此衣，見比丘持去，語比丘",
    "T23n1441_004:0586c12": "言：「大德！莫取是衣去。」比丘答言：「我糞掃中",
    "T23n1441_004:0586c13": "得。」女人答言：「此是我兒衣。兒出外戲，忘不持",
    "T23n1441_004:0586c14": "去。」比丘答言：「若是汝衣者便持去。」尋生疑悔。",
    "T23n1441_004:0586c15": "乃至佛言：「當善觀察已取。」",
    "T23n1441_004:0586c16": "有比丘藏糞掃衣已，入舍衛城乞食。有一比",
    "T23n1441_004:0586c17": "丘求糞掃衣至彼處，見已便取持去，就水浣",
    "T23n1441_004:0586c18": "之。彼比丘乞食已出，至本衣處，見比丘浣己",
    "T23n1441_004:0586c19": "糞掃衣，即語言：「長老！汝犯波羅夷。」即答言：",
    "T23n1441_004:0586c20": "「何因犯波羅夷耶？」此比丘言：「汝偷我糞掃",
    "T23n1441_004:0586c21": "衣。」彼比丘言：「我不作攝受想取。」乃至佛言：「善",
    "T23n1441_004:0586c22": "觀察已取。」",
    "T23n1441_004:0586c23": "有比丘畜不淨糞掃衣，諸天呵責，及金剛力",
    "T23n1441_004:0586c24": "士亦呵責。佛語比丘：「不得畜不淨所污糞掃",
    "T23n1441_004:0586c25": "衣。畜者犯突吉羅。若得糞掃衣，當好浣治令",
    "T23n1441_004:0586c26": "淨，好縫好染已受持。」",
    "T23n1441_004:0586c27": "有比丘取守墓中糞掃衣，為旃陀羅呵責：「我",
    "T23n1441_004:0586c28": "等欲取此衣，彼已持去。」乃至佛言：「有守墓",
    "T23n1441_004:0586c29": "中衣不得取，取者犯偷羅遮。」",
    "T23n1441_004:0587a01": "去塚間不遠有天祠，祠中有祀祠人衣，風",
    "T23n1441_004:0587a02": "飄墮落塚間。比丘求糞掃衣至彼，見已持去。",
    "T23n1441_004:0587a03": "祠中人出見已，語比丘言：「此是我等衣，莫持",
    "T23n1441_004:0587a04": "去。我等衣風飄來墮此處。」比丘言：「是汝衣者",
    "T23n1441_004:0587a05": "取去。」乃至「當善觀察已取。」",
    "T23n1441_004:0587a06": "有居士請佛及僧於舍食，比丘僧往、佛住請",
    "T23n1441_004:0587a07": "食分。爾時給孤獨長者子祇桓中戲，賊來入",
    "T23n1441_004:0587a08": "寺捉兒將去。有比丘聞已便作是念：「我當",
    "T23n1441_004:0587a09": "以呪術力化作四種兵眾，追逐彼賊。」賊見",
    "T23n1441_004:0587a10": "怖畏，放置兒去。諸比丘聞已，語是比丘言：「汝",
    "T23n1441_004:0587a11": "犯波羅夷。」即生悔念。乃至佛言：「汝云何救是",
    "T23n1441_004:0587a12": "小兒？」比丘答言：「我作呪術。」佛言：「不犯。」",
    "T23n1441_004:0587a13": "俱裟羅國眾僧分衣，是中有比丘入聚落，此",
    "T23n1441_004:0587a14": "比丘有二近住弟子俱取衣分。取已出外，",
    "T23n1441_004:0587a15": "自相謂言：「汝與和上取分耶？」答言：「取。」二俱",
    "T23n1441_004:0587a16": "不知誰是分、誰是非分？誰犯波羅夷、誰不犯",
    "T23n1441_004:0587a17": "波羅夷？乃至佛言：「不犯。取時應當相語。」",
    "T23n1441_004:0587a18": "俱薩羅國眾僧分衣，中有比丘入聚落，彼有",
    "T23n1441_004:0587a19": "同伴為取衣分。行比丘還已，語言：「我為汝取",
    "T23n1441_004:0587a20": "衣分。」行比丘言：「我不使汝取衣分。」即生疑悔。",
    "T23n1441_004:0587a21": "乃至佛言：「不犯波羅夷。若不語，不應取分，取",
    "T23n1441_004:0587a22": "者突吉羅。」",
    "T23n1441_004:0587a23": "俱薩羅國眾僧分衣，中有比丘病，看病比丘",
    "T23n1441_004:0587a24": "為取衣分。病比丘命終，不知當云何？乃至佛",
    "T23n1441_004:0587a25": "言：「若先命終後取者，還與本處。若先取後命",
    "T23n1441_004:0587a26": "終者，如餘衣物。」",
    "T23n1441_004:0587a27": "有居士犁比丘田，比丘往到彼，語居士言：",
    "T23n1441_004:0587a28": "「與我分，若不與我分者莫犁。」居士逆比丘意，",
    "T23n1441_004:0587a29": "犁不止。比丘自身擲犁上，居士放犁已，呵",
    "T23n1441_004:0587b01": "責毀訾：「云何沙門釋子而作是事？」尋生疑",
    "T23n1441_004:0587b02": "悔。乃至佛言：「不犯。比丘不應如是自苦身。」",
    "T23n1441_004:0587b03": "有比丘語比丘言：「長老！共偷支提物去來，當",
    "T23n1441_004:0587b04": "不得罪。」乃至佛言：「若有護支提者，數直滿，",
    "T23n1441_004:0587b05": "波羅夷。」",
    "T23n1441_004:0587b06": "舊住比丘為眾僧故使人犁田。比畔有居士",
    "T23n1441_004:0587b07": "田，比丘亦使人犁此田。居士見比丘犁此田，",
    "T23n1441_004:0587b08": "語比丘言：「莫犁此田，此非眾僧田。」比丘言：「誰",
    "T23n1441_004:0587b09": "證知？」居士答言：「非人證知。」「當使非人自言。」",
    "T23n1441_004:0587b10": "此居士祠祀鬼神已自誓，地中自然證出。比",
    "T23n1441_004:0587b11": "丘尋棄犁具，居士便即還去，比丘取證埋藏",
    "T23n1441_004:0587b12": "已更犁。居士還見比丘犁，語比丘：「何以故犁？",
    "T23n1441_004:0587b13": "汝得波羅夷罪。」即生疑悔。乃至佛言：「若滿直，",
    "T23n1441_004:0587b14": "波羅夷。」",
    "T23n1441_004:0587b15": "有比丘不與取居士果木。乃至佛言：「滿，波羅",
    "T23n1441_004:0587b16": "夷。」果亦如是。",
    "T23n1441_004:0587b17": "有比丘經行處生樹，烏鵲樹上作巢。比丘取",
    "T23n1441_004:0587b18": "用作薪，烏作聲，精舍閙亂。乃至佛問阿難，",
    "T23n1441_004:0587b19": "阿難廣說上事。乃至佛言：「不應取烏鵲巢，",
    "T23n1441_004:0587b20": "取者突吉羅。」若取用煮染因緣亦如是。",
    "T23n1441_004:0587b21": "佛住舍衛國。一居士有蘿蔔園，比丘往彼",
    "T23n1441_004:0587b22": "索：「與我蘿蔔根。」居士答言：「與我直。」比丘言：「無",
    "T23n1441_004:0587b23": "直，云何與？」居士言：「若不與我直者，我當云",
    "T23n1441_004:0587b24": "何活？」比丘言：「不與少許耶。」答言：「不與。」比丘即",
    "T23n1441_004:0587b25": "以呪術枯殺蘿蔔，尋即生悔。乃至佛言：「不犯",
    "T23n1441_004:0587b26": "波羅夷，犯偷羅遮。」",
    "T23n1441_004:0587b27": "如蘿蔔園，香園、葉園、花園、果園亦如是。馬噉",
    "T23n1441_004:0587b28": "草，比丘手把草在馬前行，馬便隨逐去。比",
    "T23n1441_004:0587b29": "丘動身欲盜心，尋即生悔。乃至佛言：「不犯波",
    "T23n1441_004:0587c01": "羅夷，犯偷羅遮。」",
    "T23n1441_004:0587c02": "有比丘共商客來至俱娑羅國。至嶮難處，商",
    "T23n1441_004:0587c03": "客乘馬、比丘步行。商客語比丘：「此嶮難處當",
    "T23n1441_004:0587c04": "乘馬，速出此難。」比丘即騎馬。騎馬已，發心欲",
    "T23n1441_004:0587c05": "盜，便即生悔。乃至佛言：「不犯波羅夷，犯偷",
    "T23n1441_004:0587c06": "羅遮。」",
    "T23n1441_004:0587c07": "有比丘乘船渡水。船中有金，發心欲盜，尋即",
    "T23n1441_004:0587c08": "生悔。乃至佛言：「不犯波羅夷，犯偷羅遮。」",
    "T23n1441_004:0587c09": "有商客船中載金渡水，船即覆沒，金篋逐水",
    "T23n1441_004:0587c10": "流去。諸比丘下流洗浴，見是篋流來，便取",
    "T23n1441_004:0587c11": "是篋。諸商人言：「莫取此篋，是我等物。」比丘答",
    "T23n1441_004:0587c12": "言：「我水中得。」商客言：「我等乘船渡水，船即覆",
    "T23n1441_004:0587c13": "沒，篋隨流去。」比丘尋即生悔。乃至佛言：「不",
    "T23n1441_004:0587c14": "犯。」",
    "T23n1441_004:0587c15": "共住比丘盜心取四方僧物，度與餘寺，尋便",
    "T23n1441_004:0587c16": "生悔。乃至佛言：「不犯波羅夷，犯突吉羅。」",
    "T23n1441_004:0587c17": "諸賊偷牛入阿練若處，繫置便去。諸比丘往",
    "T23n1441_004:0587c18": "至彼處，見已即解放，便即生悔。乃至佛言：「不",
    "T23n1441_004:0587c19": "犯波羅夷，犯突吉羅。」",
    "T23n1441_004:0587c20": "舍衛國諸居士從天祠乞願，願即稱意，以白",
    "T23n1441_004:0587c21": "[疊*毛]施與彼祠。迦羅難陀因往到彼，即取此衣。",
    "T23n1441_004:0587c22": "諸比丘言：「汝是偷。」答言：「云何偷？」「汝不與取。」",
    "T23n1441_004:0587c23": "便即生悔。乃至佛言：「不犯波羅夷，犯偷羅遮。」",
    "T23n1441_004:0587c24": "毘耶離祠祀亦如前說，彼以金鬘繫天額已",
    "T23n1441_004:0587c25": "去。迦羅難陀取，因緣如前說。",
    "T23n1441_004:0587c26": "有眾多女人渡水，衣服瓔珞著此岸上，渡",
    "T23n1441_004:0587c27": "物至彼還來取物。或有水中浴者，獼猴見已，",
    "T23n1441_004:0587c28": "下樹取此瓔珞去。諸女人還，不見瓔珞。獼猴",
    "T23n1441_004:0587c29": "樹上便擲放地。諸比丘去是不遠經行，見",
    "T23n1441_004:0588a01": "是瓔珞，便取持來還諸女人。諸女人言：「我等",
    "T23n1441_004:0588a02": "瓔珞汝等所取？」諸比丘答言：「我等不取。獼猴",
    "T23n1441_004:0588a03": "因緣如前說。」乃至佛言：「不犯。」",
    "T23n1441_004:0588a04": "有眾多比丘在一寺中住。有鼠從穴出，取諸",
    "T23n1441_004:0588a05": "食果藏著穴中。諸比丘見是鼠從穴出，便作",
    "T23n1441_004:0588a06": "是念：「此鼠取我等食著穴中。」比丘即破此穴，",
    "T23n1441_004:0588a07": "取諸食等示諸比丘：「此鼠偷我等食，置此穴",
    "T23n1441_004:0588a08": "中。」諸比丘語是比丘：「汝得波羅夷。」乃至佛言：",
    "T23n1441_004:0588a09": "「不犯。比丘不應取鼠穴中食等。」",
    "T23n1441_004:0588a10": "有鼠取諸飲食著比丘床下，比丘晨朝嚼楊",
    "T23n1441_004:0588a11": "枝已取此食噉。諸比丘語是比丘：「汝亦不乞",
    "T23n1441_004:0588a12": "食，何處得是食噉？」比丘答言：「鼠取食，因緣如",
    "T23n1441_004:0588a13": "前說。」諸比丘言：「汝不與取，犯波羅夷。」乃至",
    "T23n1441_004:0588a14": "佛言：「此鼠是比丘父，愛子故取食與子。不",
    "T23n1441_004:0588a15": "犯。」",
    "T23n1441_004:0588a16": "獵者逐鹿，鹿走入寺。獵者言：「還我鹿來。」比丘",
    "T23n1441_004:0588a17": "答言：「已入寺中，那得還汝？」彼即捨去。諸比丘",
    "T23n1441_004:0588a18": "即生疑悔。乃至佛言：「不犯。」",
    "T23n1441_004:0588a19": "獵者射鹿因緣如前說。復有獵者，以毒箭射",
    "T23n1441_004:0588a20": "鹿，鹿走入寺。獵者言：「此鹿已中毒箭，當更射",
    "T23n1441_004:0588a21": "殺，汝等避箭。」諸比丘不避箭，彼等呵責已去。",
    "T23n1441_004:0588a22": "後鹿命終，諸比丘不知當云何，乃至佛言：「應",
    "T23n1441_004:0588a23": "還獵主。」",
    "T23n1441_004:0588a24": "諸比丘壞諸獵網，犯偷羅遮。悲愍心壞，突吉",
    "T23n1441_004:0588a25": "羅。鳥網亦如是，壞獄亦如是。",
    "T23n1441_004:0588a26": "有比丘取狂人衣，彼見已語言：「莫擔去。」比丘",
    "T23n1441_004:0588a27": "答言：「後當還汝。」尋生疑悔。乃至佛言：「不犯",
    "T23n1441_004:0588a28": "波羅夷，犯偷羅遮。」",
    "T23n1441_004:0588a29": "有比丘多貸店肆物，後主索，發心不欲還，尋",
    "T23n1441_004:0588b01": "即生悔。乃至佛言：「不犯波羅夷，犯偷羅遮。」",
    "T23n1441_004:0588b02": "有病比丘，欲飲漿亦欲施僧，語弟子言：「辦",
    "T23n1441_004:0588b03": "漿施僧及自飲。」病比丘與諸弟子直。諸人言：",
    "T23n1441_004:0588b04": "「我等不用漿，但獨與病者飲，物者當分。」便即",
    "T23n1441_004:0588b05": "行事，尋即生悔。乃至佛言：「不犯波羅夷，犯偷",
    "T23n1441_004:0588b06": "羅遮。」蘇毘羅漿亦如是。",
    "T23n1441_004:0588b07": "有比丘病多有不淨物，語諸弟子：「我命終後，",
    "T23n1441_004:0588b08": "僧當分我物。」語諸弟子言：「與我餅食。」彼荒懼，",
    "T23n1441_004:0588b09": "合餅與食。食已身重，即便令終。眾僧殯送",
    "T23n1441_004:0588b10": "已，語是弟子言：「擔是物來，眾僧當分。」弟子求",
    "T23n1441_004:0588b11": "覓不得，眾僧索物不得已，便各起去。無常比",
    "T23n1441_004:0588b12": "丘後野干破腹食之，不淨物出現。有比丘至",
    "T23n1441_004:0588b13": "彼處觀屍，見不淨物擔來與僧，尋即生悔。乃",
    "T23n1441_004:0588b14": "至佛言：「不犯。」",
    "T23n1441_004:0588b15": "又復病比丘多有田宅，語諸弟子：「喚諸比丘",
    "T23n1441_004:0588b16": "來，當以此物布施眾僧，及支提人別布施。」彼",
    "T23n1441_004:0588b17": "看病比丘便作是念：「當施僧；支提人別施者，",
    "T23n1441_004:0588b18": "我等不得。」便不喚僧及諸比丘。病比丘即便",
    "T23n1441_004:0588b19": "命終，尋生悔心。乃至佛言：「不犯。看病人不應",
    "T23n1441_004:0588b20": "違病人意，如病人使應當隨意，或有病人亦",
    "T23n1441_004:0588b21": "隨看病人意。」復有比丘病，諸弟子喚諸比丘，",
    "T23n1441_004:0588b22": "亦如前說。",
    "T23n1441_004:0588b23": "舍衛國商客乘船入海，海龍捉船，於中或有",
    "T23n1441_004:0588b24": "稱天者、稱樹神等者。中有優婆塞，語諸人",
    "T23n1441_004:0588b25": "等：「當稱目犍連。目犍連念我等者，安隱得",
    "T23n1441_004:0588b26": "渡。」彼即憶念目犍連。目犍連即入禪定，化作",
    "T23n1441_004:0588b27": "金翅鳥王在船頭立，龍見已怖畏放去。商人",
    "T23n1441_004:0588b28": "安隱得至舍衛國，在諸比丘前讚歎目犍連：",
    "T23n1441_004:0588b29": "「我等安隱至此，皆是目犍連力。」諸比丘問言：",
    "T23n1441_004:0588c01": "「何因力耶？」商人廣說前事。諸比丘語目犍連：",
    "T23n1441_004:0588c02": "「汝犯波羅夷。」目犍連言：「以何事犯波羅夷？」",
    "T23n1441_004:0588c03": "諸比丘言：「汝奪龍船。」尋生疑悔。乃至佛問：",
    "T23n1441_004:0588c04": "「汝以何心救？」答言：「神足力。」「神足力故，不犯。」",
    "T23n1441_004:0588c05": "舍衛國商客步道至他國，到險難處，賊所圍",
    "T23n1441_004:0588c06": "遶，中有稱天等者。中有優婆塞，是目犍連",
    "T23n1441_004:0588c07": "檀越，即稱目犍連名。目犍連入禪定，化作四",
    "T23n1441_004:0588c08": "種兵在前，諸賊恐怖捨去。諸商客安隱至舍",
    "T23n1441_004:0588c09": "衛國，因緣如前說。",
    "T23n1441_004:0588c10": "魚因緣廣說，亦如是。",
    "T23n1441_004:0588c11": "鏂鉢難陀釋子自恣已遊行諸寺，諸比丘何",
    "T23n1441_004:0588c12": "處自恣？僧得幾許物？諸比丘見來，即迎接彼，",
    "T23n1441_004:0588c13": "以軟語問訊。諸比丘已坐，問諸比丘言：「僧得",
    "T23n1441_004:0588c14": "物布施不？」答言：「得。」「擔來放前。」諸比丘即前",
    "T23n1441_004:0588c15": "持來著前。著前已分，上座得分捉立。彼語上",
    "T23n1441_004:0588c16": "座：「未可去。」",
    "T23n1441_004:0588c17": "鏂鉢難陀能種種說法，即為上座隨宜說法，",
    "T23n1441_004:0588c18": "上座即以衣施。第二、第三上座亦如是。彼得",
    "T23n1441_004:0588c19": "眾多衣已，擔入祇桓中，語諸比丘：「我今多得",
    "T23n1441_004:0588c20": "衣施。」諸比丘問：「何處得？」因緣如前說。諸比",
    "T23n1441_004:0588c21": "丘言：「此是未曾起因緣。」乃至佛言：「若比丘",
    "T23n1441_004:0588c22": "餘處安居、餘處取衣分，突吉羅。」",
    "T23n1441_004:0588c23": "長老阿難有一共行弟子，精進持行。有一檀",
    "T23n1441_004:0588c24": "越有二子，居士病，阿難弟子往彼問訊。阿難",
    "T23n1441_004:0588c25": "弟子取居士戶鑰與一子，第二者無所得。不",
    "T23n1441_004:0588c26": "得者往語尊者阿難，阿難即瞋弟子。阿難弟",
    "T23n1441_004:0588c27": "子使五百弟子懺悔和上。諸弟子言：「云何懺",
    "T23n1441_004:0588c28": "悔？」答言：「汝等將諸童子童女往至和上所，",
    "T23n1441_004:0588c29": "和上當與汝等說法。說法已置諸童子便去，",
    "T23n1441_004:0589a01": "童子必當啼喚。和上必當言：『將諸童子去。』汝",
    "T23n1441_004:0589a02": "等當答：『若聽弟子某甲懺悔者，我當將去。』」彼",
    "T23n1441_004:0589a03": "即如教勅，便為說法，說法已置諸童子去。阿",
    "T23n1441_004:0589a04": "難言：「將諸童子去。」即答言：「若聽弟子懺悔者，",
    "T23n1441_004:0589a05": "我當將去。」阿難即受懺悔，教弟子作突吉羅",
    "T23n1441_004:0589a06": "懺悔。",
    "T23n1441_004:0589a07": "有比丘有大威德商客所請：「若有所須者來",
    "T23n1441_004:0589a08": "取。」彼比丘有弟子，作是念：「商客數數來請和",
    "T23n1441_004:0589a09": "上。我當往試之，為實為虛？」即往彼言：「和上須",
    "T23n1441_004:0589a10": "酥。」即出酥與。商客復作是語：「須羹者來取。」答",
    "T23n1441_004:0589a11": "言：「善。」比丘即持酥去。以少許著羹中與和上",
    "T23n1441_004:0589a12": "食、或著豆中，如是種種用。後商客至比丘所",
    "T23n1441_004:0589a13": "白言：「大德！先遣信來取酥，今何以不更來取",
    "T23n1441_004:0589a14": "耶？」師問弟子言：「汝從商客取酥不？」彼答言：「取。」",
    "T23n1441_004:0589a15": "師言：「汝犯波羅夷。」弟子言：「商客請和上，我以",
    "T23n1441_004:0589a16": "試彼故往取，還與和上食。」即生疑悔。乃至佛",
    "T23n1441_004:0589a17": "言：「應白和上已取。」(二竟)",
    "T23n1441_004:0589a18": "佛住跋耆國娑羅雙樹間婆求河邊。諸比丘",
    "T23n1441_004:0589a19": "作念言：「佛未結戒，先作罪不犯。我等殺眾多",
    "T23n1441_004:0589a20": "人，不知何者為先？」乃至佛言：「婆求河邊未結",
    "T23n1441_004:0589a21": "戒時，一切不犯。」",
    "T23n1441_004:0589a22": "有比丘人作非人想殺，尋生疑悔。乃至佛言：",
    "T23n1441_004:0589a23": "「人，非人想殺，波羅夷。疑，波羅夷。非人，人想",
    "T23n1441_004:0589a24": "殺，偷羅遮。非人，非人想殺，偷羅遮。疑殺，偷",
    "T23n1441_004:0589a25": "羅遮。」",
    "T23n1441_004:0589a26": "有比丘長病：「何用是生活？」即往至同行比丘",
    "T23n1441_004:0589a27": "所語言：「借我刀來。」彼問言：「用作何等？」答言：",
    "T23n1441_004:0589a28": "「但與我來。」即便與之。即持入房內，閉戶上床",
    "T23n1441_004:0589a29": "坐，即自截頭，手捉刀而死。二三日不見出，",
    "T23n1441_004:0589b01": "借刀比丘開戶，看見自截頭，捉刀而死。尋即",
    "T23n1441_004:0589b02": "生悔：「此比丘命終，由我與刀。若不與刀，便即",
    "T23n1441_004:0589b03": "不死。」乃至佛言：「不犯。不得不思量與病人刀。」",
    "T23n1441_004:0589b04": "有比丘往至檀越家，主人婦語比丘言：「共我",
    "T23n1441_004:0589b05": "作婬來。」比丘答言：「汝夫妬惡。」婦答言：「我能",
    "T23n1441_004:0589b06": "使不妬惡。」即便藥殺。後比丘復往其家，婦言：",
    "T23n1441_004:0589b07": "「共我作婬來。」比丘言：「姊妹！莫作是語共作婬",
    "T23n1441_004:0589b08": "耶。我等修梵行人。」彼答言：「方作是語我修梵",
    "T23n1441_004:0589b09": "行耶？我已殺夫。」比丘言：「我教汝殺耶？」母人",
    "T23n1441_004:0589b10": "言：「我聞汝言汝夫妬惡，我便已殺。」尋即生悔。",
    "T23n1441_004:0589b11": "乃至佛言：「不犯。」",
    "T23n1441_004:0589b12": "有比丘殺意打他命終，波羅夷。不死，偷羅遮。",
    "T23n1441_004:0589b13": "若骨折若腰曲，偷羅遮。",
    "T23n1441_004:0589b14": "有比丘，母人懷妊作方便欲殺母，母死波羅",
    "T23n1441_004:0589b15": "夷，兒死偷羅遮。俱欲殺俱死，俱波羅夷；俱不",
    "T23n1441_004:0589b16": "死，俱偷羅遮。",
    "T23n1441_004:0589b17": "有比丘墮胎方便，胎死波羅夷，母死偷羅遮，",
    "T23n1441_004:0589b18": "俱死、俱不死如前說。",
    "T23n1441_004:0589b19": "人死已，呪術力更生殺，偷羅遮。",
    "T23n1441_004:0589b20": "有比丘為眾僧作蘇毘羅漿，眾多比丘飲已",
    "T23n1441_004:0589b21": "命終，尋即生悔。乃至佛言：「不犯。」二比丘共作",
    "T23n1441_004:0589b22": "伴，一人得病，語伴言：「與我作蘇毘羅漿，飲已",
    "T23n1441_004:0589b23": "當差。」廣說如毘尼。",
    "T23n1441_004:0589b24": "有婆羅門疽病，往至比丘所言：「大德！我得蘇",
    "T23n1441_004:0589b25": "毘羅漿，飲已當差。」比丘答言：「汝婆羅門邪見",
    "T23n1441_004:0589b26": "人，云何飲蘇毘羅漿？」彼答言：「我先病，得蘇毘",
    "T23n1441_004:0589b27": "羅漿，飲已得差。」比丘尋與蘇毘羅漿，飲已命",
    "T23n1441_004:0589b28": "終，尋即生悔。乃至佛言：「不犯。」",
    "T23n1441_004:0589b29": "有比丘到曠野中觀死屍，見一人以木從下道",
    "T23n1441_004:0589c01": "入竪著地，彼語比丘言：「大德！與我蘇毘羅漿，",
    "T23n1441_004:0589c02": "飲當得差。」比丘即與蘇毘羅漿飲，飲已命終，",
    "T23n1441_004:0589c03": "尋即生悔。乃至佛言：「不犯。」比丘尼與五百賊",
    "T23n1441_004:0589c04": "蘇毘羅漿飲，諸賊飲已命終，廣說如毘尼。",
    "T23n1441_004:0589c05": "有比丘曠野中作僧坊，比丘手中塼落打比",
    "T23n1441_004:0589c06": "丘命終，尋即生悔。乃至佛言：「不犯。當好用意",
    "T23n1441_004:0589c07": "捉塼。」",
    "T23n1441_004:0589c08": "有曠野中眾僧作房，壘壁上斫塼，如前說。",
    "T23n1441_004:0589c09": "有曠野中作浴室，如前說。作階道亦如是。曠",
    "T23n1441_004:0589c10": "野中作浴室，諸比丘各以囊襆擔土，落比丘",
    "T23n1441_004:0589c11": "上命終，尋即生悔。乃至佛言：「不犯。當好用",
    "T23n1441_004:0589c12": "意。」",
    "T23n1441_004:0589c13": "佛住王舍城。比丘山下坐禪，山上有比丘，推",
    "T23n1441_004:0589c14": "石墮比丘上，便即命終，尋生疑悔。乃至佛言：",
    "T23n1441_004:0589c15": "「不犯。當好用意。」",
    "T23n1441_004:0589c16": "有比丘牛群中行，有一特牛逐比丘，比丘走",
    "T23n1441_004:0589c17": "倒小兒上，小兒即死，尋生疑悔。乃至佛言：「不",
    "T23n1441_004:0589c18": "犯。當好用意牛群中行。」",
    "T23n1441_004:0589c19": "有比丘長病患腰脊曲，厭生投坑自殺。下有",
    "T23n1441_004:0589c20": "野干食死屍，比丘墮上，野干即死，比丘腰脊",
    "T23n1441_004:0589c21": "得直，尋即生悔。乃至佛言：「不犯。比丘不應作",
    "T23n1441_004:0589c22": "是。」",
    "T23n1441_004:0589c23": "有比丘坐床上，弟子言：「起。」彼答言：「長老！莫使",
    "T23n1441_004:0589c24": "我起。」強使令起，起便命終，尋即生悔。乃至佛",
    "T23n1441_004:0589c25": "言：「不犯波羅夷，犯偷羅遮。」",
    "T23n1441_004:0589c26": "有比丘欲捨狂人命故打死者，波羅夷。不死，",
    "T23n1441_004:0589c27": "偷羅遮。",
    "T23n1441_004:0589c28": "有比丘長病，看病人厭，語病比丘：「我不復看",
    "T23n1441_004:0589c29": "汝。」作是念：「不看當速死。」不看故命終，尋即",
    "T23n1441_004:0590a01": "生悔。乃至佛言：「不犯波羅夷，犯偷羅遮。」",
    "T23n1441_004:0590a02": "有比丘多有財物，得重病。看病人作是念：「我",
    "T23n1441_004:0590a03": "不看者當速死，此物眾僧共分。」比丘不看故，",
    "T23n1441_004:0590a04": "即便命終，尋生疑悔。乃至佛言：「不犯波羅夷，",
    "T23n1441_004:0590a05": "犯偷羅遮。」",
    "T23n1441_004:0590a06": "有比丘食不消腹脹捲眠，看病者言：「舒身。」",
    "T23n1441_004:0590a07": "病比丘言：「莫舒我身，舒身當死。」強使舒身，即",
    "T23n1441_004:0590a08": "便命終，尋即生悔。乃至佛言：「不犯波羅夷，犯",
    "T23n1441_004:0590a09": "偷羅遮。」癰未熟便破，即命終，犯偷羅遮。破熟",
    "T23n1441_004:0590a10": "癰，不犯。比丘尼亦如是。",
    "T23n1441_004:0590a11": "有比丘病，應須隨病食。看病人不與隨病食，",
    "T23n1441_004:0590a12": "即便命終，犯偷羅遮。與隨病食，命終不犯。",
    "T23n1441_004:0590a13": "有比丘看病，不與隨病藥，如前說。",
    "T23n1441_004:0590a14": "有比丘病語看病人：「出我著房外，洗浴我已",
    "T23n1441_004:0590a15": "還內我。」即如其教，出便命終，一切不犯。",
    "T23n1441_004:0590a16": "有比丘床上坐睡，有比丘見已觸彼，彼即命",
    "T23n1441_004:0590a17": "終。乃至佛言：「不犯。」",
    "T23n1441_004:0590a18": "有一時刀風起，禪鎮水澆，廣說如毘尼。",
    "T23n1441_004:0590a19": "有一居士，新熟物先施僧已然後自食。有一",
    "T23n1441_004:0590a20": "阿練若比丘，到彼居士舍。居士作是言：「我",
    "T23n1441_004:0590a21": "不復與僧，當與是阿練若比丘。」有比丘語",
    "T23n1441_004:0590a22": "諸比丘：「彼居士常先施僧新熟已自食。今不",
    "T23n1441_004:0590a23": "來施者，與是阿練若去。」眾僧言：「喚彼阿練若",
    "T23n1441_004:0590a24": "比丘來。」即便喚來。諸比丘語言：「某居士常先",
    "T23n1441_004:0590a25": "施僧新熟已自食，汝何以斷截耶？」答言：「大",
    "T23n1441_004:0590a26": "德！我不斷截。」諸比丘語是比丘：「將阿練若",
    "T23n1441_004:0590a27": "比丘著坑中。」彼即命終。乃至佛言：「不犯波",
    "T23n1441_004:0590a28": "羅夷，犯偷羅遮。」",
    "T23n1441_004:0590a29": "有居士欲布施比丘自恣衣。有阿練若比丘",
    "T23n1441_004:0590b01": "入出其舍，如前說。乃至諸比丘言：「以木押踝。」",
    "T23n1441_004:0590b02": "便即命終。乃至佛言：「犯偷羅遮。」",
    "T23n1441_004:0590b03": "有比丘乞食，在門閫上立。邊有一木倚著",
    "T23n1441_004:0590b04": "壁，比丘衣觸倒地，押小兒上即死。乃至佛",
    "T23n1441_004:0590b05": "言：「不犯。當好作意乞食。」",
    "T23n1441_004:0590b06": "有一婆羅門晨朝祀祠中庭坐。比丘入乞食，",
    "T23n1441_004:0590b07": "婆羅門瞋，然燈已走去，即倒地命終。比丘作",
    "T23n1441_004:0590b08": "念：「此命終，由我故。」乃至佛言：「不犯。」比丘使比",
    "T23n1441_004:0590b09": "丘至險難處，至彼命終。乃至佛言：「犯波羅夷。",
    "T23n1441_004:0590b10": "不死，犯偷羅遮。」",
    "T23n1441_004:0590b11": "佛住毘耶離。諸比丘大林中坐禪，爾時有比",
    "T23n1441_004:0590b12": "丘殺獼猴。諸比丘言：「汝犯波羅夷。」比丘言：「何",
    "T23n1441_004:0590b13": "因緣故？」答言：「汝殺似人。」尋即生悔。乃至佛",
    "T23n1441_004:0590b14": "言：「犯波夜提。」",
    "T23n1441_004:0590b15": "舍衛國有一居士，生兒已漸得長大出家學",
    "T23n1441_004:0590b16": "道，有少因緣故入聚落。有一居士母抱兒入",
    "T23n1441_004:0590b17": "屋，比丘亦入。彼母人作念：「此比丘弄我。」以杖",
    "T23n1441_004:0590b18": "打比丘，比丘避杖，墮小兒上，小兒即死，尋即",
    "T23n1441_004:0590b19": "生悔。乃至佛言：「不犯。比丘不應如是行，當應",
    "T23n1441_004:0590b20": "一心行。」",
    "T23n1441_004:0590b21": "有一良師出家，有一比丘病，往師比丘所，欲",
    "T23n1441_004:0590b22": "破額出血。拔刀向彼病人，病人見刀即怖死，",
    "T23n1441_004:0590b23": "尋便生悔。乃至佛言：「不犯。比丘不應習破",
    "T23n1441_004:0590b24": "額。」",
    "T23n1441_004:0590b25": "有比丘長病，便作是念：「何用如是生活？我當",
    "T23n1441_004:0590b26": "自殺。」語看病者言：「與我繩來。」彼即與繩，便自",
    "T23n1441_004:0590b27": "絞死。乃至佛言：「不應與病人繩。」",
    "T23n1441_004:0590b28": "有比丘有小因緣故入聚落，將治病差。比",
    "T23n1441_004:0590b29": "丘為伴，中道畏賊，語病比丘使行。病比丘言：",
    "T23n1441_004:0590c01": "「不能。」不病者言：「若不使行，為賊所劫。」病者強",
    "T23n1441_004:0590c02": "力使行，至聚落即死。不病者言：「病比丘死，由",
    "T23n1441_004:0590c03": "我故。我若不將來，不死。」尋即生悔。乃至佛言：",
    "T23n1441_004:0590c04": "「不犯。不應將病比丘作伴行。」(第三竟)",
    "T23n1441_004:0590c05": "第四。",
    "T23n1441_004:0590c06": "佛住跋耆國竹林聚落婆求河邊。諸比丘作",
    "T23n1441_004:0590c07": "是念：「未制戒前不犯。不知何者為前？」乃至佛",
    "T23n1441_004:0590c08": "言：「我未制戒前，一切不犯。」",
    "T23n1441_004:0590c09": "有比丘於人所非人想說過人法，尋即生悔。",
    "T23n1441_004:0590c10": "乃至佛言：「於人人想，波羅夷；人非人想，波羅",
    "T23n1441_004:0590c11": "夷；疑，波羅夷。非人非人想，偷羅遮；非人人",
    "T23n1441_004:0590c12": "想，偷羅遮；疑，偷羅遮。」",
    "T23n1441_004:0590c13": "有比丘於居士所說過人法，居士不憶念。居",
    "T23n1441_004:0590c14": "士問言：「大德！何所道？」比丘答言：「欲食。」尋即",
    "T23n1441_004:0590c15": "生悔。乃至佛言：「犯偷羅遮。」有居士語比丘：「若",
    "T23n1441_004:0590c16": "阿羅漢者受四事供養。」默然受，犯偷羅遮。",
    "T23n1441_004:0590c17": "復有居士語比丘言：「若是婆羅門離惡法者，",
    "T23n1441_004:0590c18": "受我供養。」若默然受，偷羅遮。居士語比丘：「若",
    "T23n1441_004:0590c19": "是阿羅漢者，受我食。」默然受，偷羅遮。",
    "T23n1441_004:0590c20": "有比丘晨朝著衣持鉢入白衣舍，居士言：「大",
    "T23n1441_004:0590c21": "德！若是阿羅漢者入舍。」若默然入，偷羅遮。",
    "T23n1441_004:0590c22": "又復「若阿羅漢者坐受水、受食、受佉陀尼等，",
    "T23n1441_004:0590c23": "若非者出去。」若默然受者，偷羅遮。",
    "T23n1441_004:0590c24": "有比丘著衣持鉢入居士舍。居士言：「大德！若",
    "T23n1441_004:0590c25": "是阿羅漢者，入坐受食等。」如前說。比丘答言：",
    "T23n1441_004:0590c26": "「我非阿羅漢。與我者當受。」諸居士語比丘言：",
    "T23n1441_004:0590c27": "「諸根寂靜善護調伏。」默然受者，偷羅遮。習學",
    "T23n1441_004:0590c28": "調伏語者，不犯。",
    "T23n1441_004:0590c29": "薩婆多部毘尼摩得勒伽卷第四"
}