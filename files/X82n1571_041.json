{
    "X82n1571_041:0074c06": "五燈全書卷第四十一",
    "X82n1571_041:0074c08": "京都聖感禪寺住持(臣)僧 (超永) 編輯",
    "X82n1571_041:0074c09": "京都古華嚴寺住持(臣)僧 (超揆) 較閱 進",
    "X82n1571_041:0074c10": "呈",
    "X82n1571_041:0074c11": "  臨濟宗",
    "X82n1571_041:0074c12": "南嶽下十一世",
    "X82n1571_041:0074c13": "石霜圓禪師法嗣",
    "X82n1571_041:0074c14": "袁州楊歧方會禪師[0074c14] 郡之宜春冷氏子。少警敏。及冠",
    "X82n1571_041:0074c15": "不事筆硯。竄名商稅務掌課最。坐不職當罰。乃宵遯",
    "X82n1571_041:0074c16": "入瑞州九峰。恍若舊遊。眷不忍去。遂落髮。每閱經心",
    "X82n1571_041:0074c17": "融神會。能折節扣參老宿。慈明自南源。徙道吾石霜。",
    "X82n1571_041:0074c18": "師皆佐之總院事。依之雖久。然未有省發。每咨參。明",
    "X82n1571_041:0074c19": "曰。庫司事繁且去。他日又問。明曰。監寺。異時兒孫。&#x5FA7;",
    "X82n1571_041:0074c20": "天下在。何用忙為。一日明適出。雨忽作。師偵之小徑。",
    "X82n1571_041:0074c21": "既見。遂搊住曰。這老漢。今日須與我說。不說打去在。",
    "X82n1571_041:0074c22": "明曰。監寺。知是般事便休。語未卒。師大悟。即拜於泥",
    "X82n1571_041:0074c23": "途。問曰。狹路相逢時如何。明曰。你且&#x8EC3;避。我要去那",
    "X82n1571_041:0074c24": "裏去。師歸。來日具威儀。詣方丈禮謝。明呵曰。未在。自",
    "X82n1571_041:0075a01": "是明每山行。師&#x8F19;瞰其出。雖晚必擊鼓集眾。明遽還。",
    "X82n1571_041:0075a02": "怒曰。少叢林。暮而陞座。何從得此規繩。師曰。汾陽晚",
    "X82n1571_041:0075a03": "參也。何謂非規繩乎。一日明上堂。師出問。幽鳥語喃",
    "X82n1571_041:0075a04": "喃。辭雲入亂峰時如何。明曰。我行荒草裏。汝又入深",
    "X82n1571_041:0075a05": "村。師曰。官不容鍼。更借一問。明便喝。師曰。好喝。明又",
    "X82n1571_041:0075a06": "喝。師亦喝。明連喝兩喝。師禮拜。明曰。此事是箇人方",
    "X82n1571_041:0075a07": "能擔荷。師拂袖便行。明移興化。師辭歸九峰。後道俗",
    "X82n1571_041:0075a08": "迎居楊歧。次遷雲&#x8462;。受請日。拈法衣示眾曰。會麼。山",
    "X82n1571_041:0075a09": "僧今日無端走入水牯牛隊裏去也。知麼。雲陽九岫",
    "X82n1571_041:0075a10": "萍實楊岐。遂陞座。時有僧出。師曰。漁翁未擲釣。躍鱗",
    "X82n1571_041:0075a11": "衝浪來。僧便喝。師曰。不信道。僧撫掌歸眾。師曰。消得",
    "X82n1571_041:0075a12": "龍王多少風。問師唱誰家曲。宗風嗣阿誰。師曰。有馬",
    "X82n1571_041:0075a13": "騎馬。無馬步行。曰少年長老。足有機籌。師曰。念汝年",
    "X82n1571_041:0075a14": "老。放汝三十棒。問如何是佛。師曰。三&#x811A;驢子弄蹄行。",
    "X82n1571_041:0075a15": "曰莫祇便是麼。師曰。湖南長老。乃曰。更有問話者。試",
    "X82n1571_041:0075a16": "出來相見。楊岐今日性命。在汝諸人手裏。一任橫拖",
    "X82n1571_041:0075a17": "倒拽。為甚麼如此。大丈夫兒。須當眾決擇看。如無。楊",
    "X82n1571_041:0075a18": "岐今日失利師便下座。九峰勤把住曰。今日喜得箇",
    "X82n1571_041:0075a19": "同參。師曰。作麼生是同參事。勤曰。九峰牽&#x7282;。楊岐拽",
    "X82n1571_041:0075a20": "耙。師曰。正恁麼時。楊岐在前。九峰在前。勤擬議。師拓",
    "X82n1571_041:0075a21": "開曰。將謂是箇同參。元來不是 上堂。百丈把火開",
    "X82n1571_041:0075a22": "田說大義。是何言歟。楊岐兩日種禾。亦有箇奇特語。",
    "X82n1571_041:0075a23": "乃曰。達磨大師。無當門齒 上堂。楊岐一言。隨方就",
    "X82n1571_041:0075a24": "圓。若也擬議。十萬八千 上堂。秋雨洗秋林。秋林咸",
    "X82n1571_041:0075b01": "翠色。傷嗟傅大士。何處尋彌勒 上堂。凡聖不落。佛",
    "X82n1571_041:0075b02": "祖何立。大眾。清平世界。不許人攙奪行市 上堂。楊",
    "X82n1571_041:0075b03": "岐乍住屋壁&#x758E;。滿床皆布雪真珠。縮&#x5374;項。暗嗟吁。良",
    "X82n1571_041:0075b04": "久曰。翻憶古人樹下居 上堂。春雨普潤。一滴滴不",
    "X82n1571_041:0075b05": "落別處。拈拄杖卓一下曰。會麼。九年空面壁。年老轉",
    "X82n1571_041:0075b06": "心孤 上堂。身心清淨。諸境清淨。諸境清淨。身心清",
    "X82n1571_041:0075b07": "淨。還知雲&#x8462;老人落地處麼。乃曰。河裏失錢河裏摝",
    "X82n1571_041:0075b08": " 上堂。三春將杪四海廓清。風恬浪靜。是人知有。且",
    "X82n1571_041:0075b09": "道。將長就短一句。作麼生道。良久曰。幾度黑風翻大",
    "X82n1571_041:0075b10": "海。未曾聞道釣舟傾。參 上堂。拈拄杖卓一下曰。大",
    "X82n1571_041:0075b11": "眾。達磨縱有真消息。也落諸人第二機。參 上堂。有",
    "X82n1571_041:0075b12": "句無句。如藤倚樹。文殊維摩。撒手歸去。雲&#x8462;與麼道。",
    "X82n1571_041:0075b13": "也是看錮&#x93F4;。更有後語。不得錯舉 上堂。阿呵呵是",
    "X82n1571_041:0075b14": "什麼。僧堂裏喫茶去。下座 上堂。擲下拄杖曰。釋迦",
    "X82n1571_041:0075b15": "老子。著跌偷笑。雲&#x8462;亂說。雖然。世界坦平。也是將勤",
    "X82n1571_041:0075b16": "補拙。參 上堂。雪雪。處處光輝明皎潔。黃河凍鎖絕",
    "X82n1571_041:0075b17": "纖流。赫日光中須迸烈。須迸烈。那吒頂上喫蒺藜。金",
    "X82n1571_041:0075b18": "剛&#x811A;下流出血。參 上堂。踏著秤鎚硬似鐵。啞子得",
    "X82n1571_041:0075b19": "夢向誰說。須彌頂上浪滔天。大洋海底遭火爇。參",
    "X82n1571_041:0075b20": " 上堂。雲&#x8462;不會禪。只是愛&#x5647;眠。打動震天雷。不直半",
    "X82n1571_041:0075b21": "分錢 上堂。舉古人一轉公案。布施大眾。良久曰。口",
    "X82n1571_041:0075b22": "只好喫飯 楊岐提刑山下過。師出接。提刑乃問。和",
    "X82n1571_041:0075b23": "尚法嗣何人。曰慈明大師。楊曰。見箇什麼道理。便法",
    "X82n1571_041:0075b24": "嗣他。曰共&#x9262;盂喫飯。楊曰。與麼則不見也。師捺膝曰。",
    "X82n1571_041:0075c01": "什麼處是不見。楊大笑。師曰。須是提刑始得。師曰。請",
    "X82n1571_041:0075c02": "入院燒香。楊曰。&#x5374;待回來。師乃獻茶信。楊曰。者箇&#x5374;",
    "X82n1571_041:0075c03": "不消得。有甚乾嚗嚗底禪。希見示些子。師指茶信曰。",
    "X82n1571_041:0075c04": "者箇尚自不要。豈況乾嚗嚗底禪。楊擬議。師乃有頌。",
    "X82n1571_041:0075c05": "示作王臣。佛祖罔措。為指迷源。殺人無數。楊曰。和尚",
    "X82n1571_041:0075c06": "為什麼就身打劫。師曰。元來&#x5374;是我家裏人。楊大笑。",
    "X82n1571_041:0075c07": "師曰。山僧罪過 萬壽先馳書至。師問。萬壽峰前師",
    "X82n1571_041:0075c08": "子吼。當人返擲事如何。僧曰。[跳-兆+孛]跳上三十三天。師曰。",
    "X82n1571_041:0075c09": "與麼則雲&#x8462;直下&#x89B0;也。僧曰。草賊大敗。師曰。更不再",
    "X82n1571_041:0075c10": "勘。且坐喫茶 龍興孜遷化。僧馳書至。師問。世尊入",
    "X82n1571_041:0075c11": "滅。槨示雙趺。和尚歸真。何有相示。僧無語。師搥胸曰。",
    "X82n1571_041:0075c12": "蒼天蒼天 慈明遷化。僧馳書至。師集眾。挂真舉哀。",
    "X82n1571_041:0075c13": "師至真前。提起坐具曰。大眾會麼。遂指真曰。我昔日",
    "X82n1571_041:0075c14": "行&#x811A;時。被者老和尚。將一百二十斤擔子。放在我身",
    "X82n1571_041:0075c15": "上。如今且得天下太平。&#x5374;顧視大眾曰。會麼。眾無語。",
    "X82n1571_041:0075c16": "師搥胸曰。嗚呼哀哉。伏惟尚饗 一日。道吾供養主",
    "X82n1571_041:0075c17": "馳書至。師問。春雨霖霖無暫息。不觸波瀾試道看。主",
    "X82n1571_041:0075c18": "曰。適來已通信了。師曰。者箇是道吾底。那箇是化主",
    "X82n1571_041:0075c19": "底。主指曰。春雨霖霖。師撫掌大笑曰。不直半分錢。主",
    "X82n1571_041:0075c20": "便喝。師曰。者瞎漢。向道不直半分錢。又惡發作什麼。",
    "X82n1571_041:0075c21": "主撫掌一下。師曰。且坐喫茶 一日。石霜供養主至。",
    "X82n1571_041:0075c22": "師問征行戰將。假道經過。劄塞既圓。何不與楊岐草",
    "X82n1571_041:0075c23": "戰。主曰。昔時謬向途中覓。今日親逢老作家。師曰。楊",
    "X82n1571_041:0075c24": "岐且輸小捷去也。主便喝。師曰。亂做作什麼。主將坐",
    "X82n1571_041:0076a01": "具劃一劃。師曰。齋後鐘。主曰噓。師曰。只者箇。別更有",
    "X82n1571_041:0076a02": "在。主無語。師曰。敗將不斬。且坐喫茶 一日。八人新",
    "X82n1571_041:0076a03": "到。師問。一字陣圓。作家戰將。何不出陣與楊岐相見。",
    "X82n1571_041:0076a04": "僧曰。和尚照顧話頭。師曰。楊岐今日抱馬拖旗去也。",
    "X82n1571_041:0076a05": "僧曰。新戒打退鼓。師曰道。僧擬議。師曰道。僧撫掌一",
    "X82n1571_041:0076a06": "下。師曰。謝上座答話。僧無語。師曰。將頭不猛。累及三",
    "X82n1571_041:0076a07": "軍。且坐喫茶 宋仁宗皇祐改元己丑。示寂。塔于雲",
    "X82n1571_041:0076a08": "&#x8462;。",
    "X82n1571_041:0076a09": "南嶽下十二世",
    "X82n1571_041:0076a10": "楊岐會禪師法嗣",
    "X82n1571_041:0076a11": "舒州白雲守端禪師[0076a11] 衡陽葛氏子。幼事翰墨。長依茶",
    "X82n1571_041:0076a12": "陵郁披剃。往參楊岐。岐一日忽問。受業師為誰。師曰。",
    "X82n1571_041:0076a13": "茶陵郁和尚。岐曰。吾聞。伊過橋遭&#x6527;有省。作偈甚奇。",
    "X82n1571_041:0076a14": "能記否。師誦曰。我有明珠一顆。久被塵勞關鎖。今朝",
    "X82n1571_041:0076a15": "塵盡光生。照破山河萬朵。岐笑而趨起。師愕然。通夕",
    "X82n1571_041:0076a16": "不寐。黎明咨詢之。適歲暮。岐曰。汝見昨日打敺儺者",
    "X82n1571_041:0076a17": "麼。師曰見。歧曰。汝一籌不及渠。師復駭曰。意旨如何。",
    "X82n1571_041:0076a18": "岐曰。渠愛人笑。汝怕人笑。師大悟。巾侍久之。辭遊廬",
    "X82n1571_041:0076a19": "阜。圓通訥。舉住承天。聲名籍甚。又遜居圓通。次徙法",
    "X82n1571_041:0076a20": "華龍門興化海會。所至眾如雲集 上堂。若常似今",
    "X82n1571_041:0076a21": "日。承天謾得諸上座。若不似今日。承天謾諸上座不",
    "X82n1571_041:0076a22": "得。何謂如此黨理不黨親 上堂。卓拄杖曰。一漚生",
    "X82n1571_041:0076a23": "波瀾始。又卓曰。一漚生文殊起。又卓三下曰。者箇又",
    "X82n1571_041:0076a24": "作麼生。良久曰。誰知遠&#x70DF;浪。別有好思量 上堂。佛",
    "X82n1571_041:0076b01": "身無為。不墮諸數。且道。六入。十二緣。十八界。乃至八",
    "X82n1571_041:0076b02": "萬四千法門。從甚處來。以手怕禪床曰。好女不著嫁",
    "X82n1571_041:0076b03": "時衣 上堂。葉落歸根。來時無口。大眾。祖師可謂善",
    "X82n1571_041:0076b04": "解借手行拳。有般漢往往便道。言猶在耳。不見道。子",
    "X82n1571_041:0076b05": "期去不返。浩浩良可悲。不知天地間。知音復是誰",
    "X82n1571_041:0076b06": " 合肥請師不赴。上堂。不住城隍果所期。山花山鳥又",
    "X82n1571_041:0076b07": "同嬉。石泉昨夜窗前過。何似清聲勝舊時。卓拄杖三",
    "X82n1571_041:0076b08": "下 上堂。日消萬兩黃金。法華門下不著。直饒不直",
    "X82n1571_041:0076b09": "半分錢。正入得法華門。未升得法華堂。入得法華室。",
    "X82n1571_041:0076b10": "且道。什麼人升得法華堂。入得法華室。眼生三角。頭",
    "X82n1571_041:0076b11": "峭五嶽 上堂。法華收得三般希奇之寶。尋常少曾",
    "X82n1571_041:0076b12": "拈出。今生麻頭穀頭進發。不免將出奉送諸人。拈拄",
    "X82n1571_041:0076b13": "杖卓三下曰。前頭第一不得擘破。又須分教兩平。縱",
    "X82n1571_041:0076b14": "遇南番舶主。也須換&#x5374;眼睛 上堂。聞聲悟道。見色",
    "X82n1571_041:0076b15": "明心。展兩手曰。有麼有麼。又搖手曰。無也無也。乃曰。",
    "X82n1571_041:0076b16": "曾經大海休誇浪。除&#x5374;巫山總是&#x70DF;。拍禪床一下",
    "X82n1571_041:0076b17": " 上堂。此事。如在萬丈崖頭相似。總知道放手著便撲",
    "X82n1571_041:0076b18": "到底。祇是捨命不得。法華今日不動著一毫頭。教諸",
    "X82n1571_041:0076b19": "人到底去。乃擲下拄杖。下座 上堂。法尚應捨。何況",
    "X82n1571_041:0076b20": "非法。拈拄杖曰。者箇拄杖。且作麼生捨。又作麼生說",
    "X82n1571_041:0076b21": "箇非法。良久曰。敲落鼻孔。露出眼睛。擊禪床 上堂。",
    "X82n1571_041:0076b22": "一法不明。翳汝眼睛。拈起拄杖曰。者箇豈不是眼睛。",
    "X82n1571_041:0076b23": "八萬四千法門。無一點影子。八萬四千法門。門門解",
    "X82n1571_041:0076b24": "脫。作麼生翳得伊。祇如每日見山見水。分別青黃赤",
    "X82n1571_041:0076c01": "白不是。伊又作麼生見。乃卓拄杖一下曰。瞎 上堂。",
    "X82n1571_041:0076c02": "賊來須打。客來須看。客來須看。禮之常道。且道。賊來",
    "X82n1571_041:0076c03": "作麼生打。人面是賊。賊面是人。半夜三更。有甚麼辯",
    "X82n1571_041:0076c04": "處。然雖如是。也不得放過。以拄杖擊一下 上堂。佛",
    "X82n1571_041:0076c05": "法二字。掉去他方世界。未為分外。一日兩度&#x76CB;盂濕。",
    "X82n1571_041:0076c06": "少一點不得。不見道。常聞一飽忘百饑。今日山僧身",
    "X82n1571_041:0076c07": "便是。又曰。不審不審 上堂。尋常向汝道未在。也無",
    "X82n1571_041:0076c08": "別意。祇是要諸人喫粥喫飯。須是自家拈匙把&#x7B6F;便",
    "X82n1571_041:0076c09": "得飽。若取別人辦。祇是&#x8657;飽。臘月三十日。贏得一場",
    "X82n1571_041:0076c10": "乾嚥唾。然雖如是。莫教忘&#x5374;口 郭功甫入山。上堂。",
    "X82n1571_041:0076c11": "夜來枕上。作得箇山頌。謝功甫大儒。廬山二十年故",
    "X82n1571_041:0076c12": "舊。今日遠訪白雲。舉似大眾。請已後分明。舉似諸方。",
    "X82n1571_041:0076c13": "此頌豈唯謝功甫大儒。直要與天下有鼻孔衲僧。脫",
    "X82n1571_041:0076c14": "&#x5374;著肉汗衫。莫言不道。乃曰。上大人丘乙己。化三千",
    "X82n1571_041:0076c15": "七十士。爾小生八九子。佳作仁可知禮也 上堂。此",
    "X82n1571_041:0076c16": "事。有人擔得起。價值三千大千世界。有人擔不得。不",
    "X82n1571_041:0076c17": "值半分錢。且道。三千大千世界底是。不值半分錢底",
    "X82n1571_041:0076c18": "是。知恩方解報恩 上堂。揚眉瞬目。拈鎚豎拂。彈指",
    "X82n1571_041:0076c19": "謦欬。盡是抓&#x920E;搭索。海會今日還免過也無。家家觀",
    "X82n1571_041:0076c20": "世音。處處彌陀佛 上堂。開口有時道得著。開口有",
    "X82n1571_041:0076c21": "時道不著。著與不著爭幾何。祥麟祇有一隻角 上",
    "X82n1571_041:0076c22": "堂。一二三四五。剩得太多。六七八九十。又&#x5374;少些子。",
    "X82n1571_041:0076c23": "且道。作麼生向定盤星上。秤得恰好去。乃曰。到頭霜",
    "X82n1571_041:0076c24": "夜月。任運落前溪 上堂。叮嚀損君德。無言真有功。",
    "X82n1571_041:0077a01": "任從滄海變。終不為君通。者箇是黃泥。那箇是白石",
    "X82n1571_041:0077a02": " 上堂。悟了更須遇人始得。若不遇人。祇是一箇無",
    "X82n1571_041:0077a03": "尾猢猻。才弄出人便笑 興道者開田回。上堂。三載",
    "X82n1571_041:0077a04": "區區弄水泥。捎裙擗褲又扶&#x7282;。滿倉收稻方歸院。一",
    "X82n1571_041:0077a05": "任禪和韗肚皮。且道。韗底是禪是飯。乃曰。因風吹火。",
    "X82n1571_041:0077a06": "用力不多 上堂。少一滴不得。剩一滴不得。且道。是",
    "X82n1571_041:0077a07": "甚麼人分上事。良久曰。日日日東上。夜夜月西流",
    "X82n1571_041:0077a08": " 示眾。大象不遊於兔徑。大悟不拘於小節。是何言歟。",
    "X82n1571_041:0077a09": "承天道。針眼裏躍出獰龍。藕絲中開張世界。何謂如",
    "X82n1571_041:0077a10": "此。功多業就。水到渠成 師初受訥讓住圓通。時年",
    "X82n1571_041:0077a11": "始二十八。自以前輩讓善。叢林責己甚重。故敬嚴臨",
    "X82n1571_041:0077a12": "眾。以公滅私。於是宗風大振。未幾。訥厭閒寂。郡守至。",
    "X82n1571_041:0077a13": "自陳客情。大守惻然目師。師笑唯唯而已。明日陞座",
    "X82n1571_041:0077a14": "曰。昔法眼有偈曰。難難難是遣情難。情盡圓明一顆",
    "X82n1571_041:0077a15": "寒。方便遣情猶不是。更除方便太無端。大眾且道。情",
    "X82n1571_041:0077a16": "作麼生遣。喝一喝。下座。負包而去。一眾大驚。挽之不",
    "X82n1571_041:0077a17": "可。遂渡江。夏止於五祖之閒房。及舒州法華小剎依",
    "X82n1571_041:0077a18": "棲。學者如籠鳥不。忍飛去。舒守。聞師高風。移文以白",
    "X82n1571_041:0077a19": "雲海會請居。師欣然杖策而來。衲子雲集。至無所容",
    "X82n1571_041:0077a20": " 僧問。如何是佛法大意。師曰。水底按葫蘆 問不",
    "X82n1571_041:0077a21": "慕諸聖。不重己靈。未是衲僧分上事。如何是衲僧分",
    "X82n1571_041:0077a22": "上事。師曰。死水不藏龍。曰便恁麼去時如何。師曰。賺",
    "X82n1571_041:0077a23": "殺汝。宋神宗熙寧壬子示寂。世壽四十八。塔于本山。",
    "X82n1571_041:0077a24": "金陵保寧仁勇禪師[0077a24] 四明竺氏子。容止淵秀。齠為大",
    "X82n1571_041:0077b01": "僧。通天台教。更衣謁雪竇覺。覺意其可任大法。誚之",
    "X82n1571_041:0077b02": "曰。央庠座主。師憤悱下山。望雪竇拜曰。我此生行&#x811A;",
    "X82n1571_041:0077b03": "參禪。道不過雪竇。誓不歸鄉。即往泐潭。踰紀。疑情未",
    "X82n1571_041:0077b04": "泮。聞楊岐移雲&#x8462;。能鈐鍵學者。直造其室。一語未及。",
    "X82n1571_041:0077b05": "頓明心印。岐沒。從同參白雲端。遊研極玄奧。後出世。",
    "X82n1571_041:0077b06": "兩住保寧 上堂。拍禪床曰。心外無法。萬法唯心。心",
    "X82n1571_041:0077b07": "既不生。法從何立。山河大地。甚處得來。三十年後。忽",
    "X82n1571_041:0077b08": "有人問轉身句。作麼生道。良久曰。潼關須易度。&#x5292;閣",
    "X82n1571_041:0077b09": "轉難行。參 上堂。一法有形。翳汝眼睛。眼睛不明。世",
    "X82n1571_041:0077b10": "界崢嶸。拈拄杖曰。見麼。若見。則遮&#x5374;眼光。若不見。則",
    "X82n1571_041:0077b11": "失&#x5374;拄杖。且作麼生道得不受人瞞底句。良久曰。平",
    "X82n1571_041:0077b12": "地未為險。遠山焉足高。卓拄杖 上堂。拍禪床曰。不",
    "X82n1571_041:0077b13": "是心亦非佛。問君畢竟是何物。昨夜金剛努目瞋。一",
    "X82n1571_041:0077b14": "拳打破精靈窟。喝一喝 上堂。快馬一鞭。快人一言。",
    "X82n1571_041:0077b15": "直饒與麼。猶是鈍漢。乃召眾曰。喫茶去 上堂。立春",
    "X82n1571_041:0077b16": "日打泥牛。一棒兩棒。千頭百頭。雪華深覆辨不得。頂",
    "X82n1571_041:0077b17": "門有眼徒悠悠。拍手曰。囉囉哩。惱亂春風卒未休",
    "X82n1571_041:0077b18": " 上堂。金毛師子一哮吼。驚起法身藏北斗。文殊普賢",
    "X82n1571_041:0077b19": "無處走。碧眼也徒誇好手。喝一喝 上堂。橫按杖曰。",
    "X82n1571_041:0077b20": "雲從龍。風從虎。甘草甜。黃連苦。洪波浩渺浪滔天。須",
    "X82n1571_041:0077b21": "彌頂上日卓午。卓拄杖 上堂。至道無難。唯嫌揀擇。",
    "X82n1571_041:0077b22": "拈杖曰。保寧拄杖子。一時穿&#x5374;天下衲僧鼻孔了也。",
    "X82n1571_041:0077b23": "卓一下 上堂。春雨如膏。春風如刀。填溝塞壑。拔樹",
    "X82n1571_041:0077b24": "鳴條。會麼。魚行水濁。鳥飛毛落 上堂。祖師門下絕",
    "X82n1571_041:0077c01": "人行。深險過於萬丈坑。垂手不能空費力。任他堂上",
    "X82n1571_041:0077c02": "綠苔生 上堂。拈拄杖曰。宮商角徵羽。金木水火土。",
    "X82n1571_041:0077c03": "卓一下曰。卦上吉凶分。三日後看取 上堂。保寧尋",
    "X82n1571_041:0077c04": "常為人。直下是無面目。若也敲骨出髓。直得神號鬼",
    "X82n1571_041:0077c05": "哭。拍手笑曰。仁義盡從貧處斷。世情偏向有錢家",
    "X82n1571_041:0077c06": " 上堂。橫按杖曰。汝等大丈夫漢。須是一刀兩段。直下",
    "X82n1571_041:0077c07": "七縱八橫。擲杖曰。且待天下人判斷 問寒風凋敗",
    "X82n1571_041:0077c08": "葉。猶喜故人歸。未審。誰是故人。師曰。楊岐遷化久矣。",
    "X82n1571_041:0077c09": "曰。更有什麼人知音。師曰。無眼村公暗點頭。曰死柴",
    "X82n1571_041:0077c10": "頭有無&#x70DF;火。獨向應無人得知。師曰。今日未開爐。曰",
    "X82n1571_041:0077c11": "忽遇七縱八橫時如何。師曰。不如縮&#x5374;手。曰誰知&#x70DF;",
    "X82n1571_041:0077c12": "靄裏。猶有釣魚翁。師曰。莫亂道 師與李太博。舉三",
    "X82n1571_041:0077c13": "句頌次。博曰。祇是不了底公案。師曰。試請大博斷看。",
    "X82n1571_041:0077c14": "博曰。七棒對十三。師曰。保寧有什麼過。博無語。師曰。",
    "X82n1571_041:0077c15": "正是箇不了底公案 上堂。眾集定。良久曰。堪作箇",
    "X82n1571_041:0077c16": "什麼。便下座 上堂。眾集定。良久曰。猶較些子。便下",
    "X82n1571_041:0077c17": "座 上堂。森羅及萬象。皆於鏡中現。以杖指曰。北面",
    "X82n1571_041:0077c18": "是廚庫。南面是僧堂。中間是佛殿。直下指曰。者裏是",
    "X82n1571_041:0077c19": "什麼。乃曰。踏床子也不識 上堂。百川異流。同歸於",
    "X82n1571_041:0077c20": "海。萬塗差別。皆入此宗。卓拄杖曰。醫得眼下瘡。剜&#x5374;",
    "X82n1571_041:0077c21": "心頭肉 上堂。時時舉。處處說。絕忌諱。無間歇。橫按",
    "X82n1571_041:0077c22": "杖曰。會麼。一夜落花雨。滿城流水香。卓一下 上堂。",
    "X82n1571_041:0077c23": "萬物滋一雨。生芽不離土。甜瓜徹蒂甜。苦瓠邊根苦",
    "X82n1571_041:0077c24": " 上堂。從朝至暮。橫說豎說。其奈未&#x751E;動著他一毫",
    "X82n1571_041:0078a01": "毛。拈杖曰。委悉麼。初三十一。中九下七。休問天罡河",
    "X82n1571_041:0078a02": "魁。說甚大吉小吉。劃一劃 上堂。召眾。以手指上指",
    "X82n1571_041:0078a03": "下曰。者箇是釋迦。擎拳曰。者箇是迦葉。合掌曰。者箇",
    "X82n1571_041:0078a04": "是阿難。展兩手曰。者箇是什麼。羞&#x6159;殺人 上堂。日",
    "X82n1571_041:0078a05": "可冷。月可熱。眾魔不能壞真說。保寧即不然。月可冷。",
    "X82n1571_041:0078a06": "日可熱。眾魔亦能壞真說。作麼生是真說。潮田種稻",
    "X82n1571_041:0078a07": "重收穀。村路逢人半是僧 上堂。大凡作與麼事。開",
    "X82n1571_041:0078a08": "與麼口。說與麼話。須是與麼人始得。祇如與麼人。還",
    "X82n1571_041:0078a09": "甘與麼道也無。搖手曰。低聲低聲 上堂。或是或非",
    "X82n1571_041:0078a10": "人不識。逆行順行天莫測。大眾是箇什麼。良久曰。有",
    "X82n1571_041:0078a11": "金有玉同歡笑。無米無柴各皺眉 上堂。是箇什麼",
    "X82n1571_041:0078a12": "得與麼難會。是箇什麼得與麼易曉。委悉麼。不是怨",
    "X82n1571_041:0078a13": "家不聚頭 上堂。赤肉團上。無位真人。左眼八兩。右",
    "X82n1571_041:0078a14": "眼半斤。貴買賤賣。黃金白銀 上堂。我有一張口。內",
    "X82n1571_041:0078a15": "含三寸舌。牙齒總完全。是非無不說。趙州木佛放光",
    "X82n1571_041:0078a16": "明。少室鐵牛雙角折。拍禪床 上堂。業鏡當臺。賊身",
    "X82n1571_041:0078a17": "已露。既是贓物現在。為什不肯招伏。會麼。朝打三千。",
    "X82n1571_041:0078a18": "暮打八百 出歸上堂。霜風浩浩葉紛紛。曉入深村",
    "X82n1571_041:0078a19": "野老門。相見但知俱默坐。更無一事可談論。良久曰。",
    "X82n1571_041:0078a20": "入山擒虎易。開口向人難。",
    "X82n1571_041:0078a21": "潭州石霜守孫禪師[0078a21] 僧問。生也不道。死也不道。為甚",
    "X82n1571_041:0078a22": "麼不道。師曰。一言已出。曰從東過西。又作麼生。師曰。",
    "X82n1571_041:0078a23": "駟馬難追。曰學人總不與麼。師曰。易開始終口。難保",
    "X82n1571_041:0078a24": "歲寒心。",
    "X82n1571_041:0078b01": "長沙茶陵定林寺郁山主[0078b01] 本州人。少落髮。惟以應供",
    "X82n1571_041:0078b02": "為事。院居諸剎往來之衝。一日楊岐化主至。師間以",
    "X82n1571_041:0078b03": "禪宗。主舉僧問法燈。百尺竿頭如何進步。燈曰噁。師",
    "X82n1571_041:0078b04": "從參究。未&#x751E;離念。偶一日赴外請。騎蹇驢過溪橋。驢",
    "X82n1571_041:0078b05": "陷足。師墜驢。不覺口中曰噁。忽然契悟。有頌曰。我有",
    "X82n1571_041:0078b06": "神珠一顆。久被塵勞&#x898A;鎖。今朝塵淨光生。照見山河",
    "X82n1571_041:0078b07": "萬朵。走謁楊岐。為印可。",
    "X82n1571_041:0078b08": "比部孫居士[0078b08] 因楊岐會來謁。值視斷次。公曰。某為王",
    "X82n1571_041:0078b09": "事所牽。何由免離。岐指曰。委悉得麼。公曰。望師點破。",
    "X82n1571_041:0078b10": "岐曰。此是比部弘願深廣。利濟&#x7FA3;生。公曰。未審如何。",
    "X82n1571_041:0078b11": "岐示以偈曰。應現宰官身。廣弘悲願深。為人重指處。",
    "X82n1571_041:0078b12": "棒下血淋淋。公於此有省。",
    "X82n1571_041:0078b13": "南嶽下十三世",
    "X82n1571_041:0078b14": "白雲端禪師法嗣",
    "X82n1571_041:0078b15": "蘄州五祖法演禪師[0078b15] 綿州鄧氏子。三十五始棄家。祝",
    "X82n1571_041:0078b16": "髮受具。往成都。習唯識百法論。因聞菩薩入見道時。",
    "X82n1571_041:0078b17": "智與理冥。境與神會。不分能證所證。西天外道。&#x751E;難",
    "X82n1571_041:0078b18": "比丘曰。既不分能證所證。&#x5374;以何為證。無能對者。外",
    "X82n1571_041:0078b19": "道貶之。令不鳴鐘鼓。反披袈裟。玄奘法師至彼。救此",
    "X82n1571_041:0078b20": "義曰。如人飲水。冷煖自知。乃通其難。師曰。冷煖則可",
    "X82n1571_041:0078b21": "知矣。作麼生是自知底事。遂質本講曰。不知自知之",
    "X82n1571_041:0078b22": "理如何。講莫疑其問。但誘曰。汝欲明此。當往南方扣",
    "X82n1571_041:0078b23": "傳佛心宗者。師即負笈出關。所見尊宿。無不以此咨",
    "X82n1571_041:0078b24": "決。所疑終不破。洎謁圓照本。古今因緣會盡。唯不會",
    "X82n1571_041:0078c01": "僧問興化。四方八面來時如何。化曰打中間底。僧作",
    "X82n1571_041:0078c02": "禮。化曰我昨日赴箇村齋。中途遇一陣卒風暴雨。&#x5374;",
    "X82n1571_041:0078c03": "向古廟裏避得過。請益本。本曰。此是臨濟下因緣。須",
    "X82n1571_041:0078c04": "是問他家兒孫始得。師遂謁浮山遠。請益前話。遠曰。",
    "X82n1571_041:0078c05": "我有箇譬喻說似你。你一似箇三家村裏賣柴漢子。",
    "X82n1571_041:0078c06": "把箇匾擔。向十字街頭。立地問人。中書堂今日商量",
    "X82n1571_041:0078c07": "甚麼事。師默計曰。若如此大故未在。遠一日語師曰。",
    "X82n1571_041:0078c08": "吾老矣。恐&#x8657;度子光陰。可往依白雲。此老雖後生。吾",
    "X82n1571_041:0078c09": "未識面。但見其頌臨濟三頓棒話。有過人處。必能了",
    "X82n1571_041:0078c10": "子大事。師潸然禮辭。至白雲。遂舉僧問南泉摩尼珠",
    "X82n1571_041:0078c11": "話請問。雲叱之。師領悟。獻投機偈曰。山前一片閒田",
    "X82n1571_041:0078c12": "地。叉手叮嚀問祖翁。幾度賣來還自買。為憐松竹引",
    "X82n1571_041:0078c13": "清風。雲特印可。令掌磨事。未幾。雲至語師曰。有數禪",
    "X82n1571_041:0078c14": "客。自廬山來。皆有悟入處。教伊說亦說得。有來由。舉",
    "X82n1571_041:0078c15": "因緣問伊亦明得。教伊下語亦下得。祇是未在。師於",
    "X82n1571_041:0078c16": "是大疑。私自計曰。既悟了。說亦說得。明亦明得。如何",
    "X82n1571_041:0078c17": "&#x5374;未在。遂參究累日。忽然省悟。從前寶惜一時放下。",
    "X82n1571_041:0078c18": "走見白雲。雲為手舞足蹈。師亦一笑而已。師後曰。吾",
    "X82n1571_041:0078c19": "因茲出一身白汗。便明得下載清風。一日雲示眾曰。",
    "X82n1571_041:0078c20": "古人道。如鏡鑄像。像成後。光在甚麼處。眾下語不契。",
    "X82n1571_041:0078c21": "舉以問師。師近前問訊曰。也不較多。雲笑曰。須是道",
    "X82n1571_041:0078c22": "者始得。乃命分座。開示方來。初住四面。遷白雲。晚居",
    "X82n1571_041:0078c23": "東山 上堂。三世諸佛。遙望頂禮。六代祖師。開口不",
    "X82n1571_041:0078c24": "得。四面今日且權為指使。且道。是箇什麼。一二三四",
    "X82n1571_041:0079a01": "五。雷門誇布鼓。謾說李將軍。藍田射石虎 上堂。真",
    "X82n1571_041:0079a02": "如凡聖。皆是夢言。佛及眾生。並為增語。或有人出來",
    "X82n1571_041:0079a03": "道。盤山老[妳-女+口]。但向伊道。不因紫陌花開早。爭得黃鶯",
    "X82n1571_041:0079a04": "下柳條。若更問。四面老[妳-女+口]。自曰諾惺惺著 上堂。仲",
    "X82n1571_041:0079a05": "冬嚴寒。伏惟首座大眾。尊體起居萬福。兩彩一賽。便",
    "X82n1571_041:0079a06": "下座 上堂。有一則語。舉似諸人。第一不得錯舉。便",
    "X82n1571_041:0079a07": "下座 上堂。昨宵年暮夜。今朝是歲旦。大都尋嘗日。",
    "X82n1571_041:0079a08": "世人生異見。不解逐根源。只管尋枝蔓。新舊只如今。",
    "X82n1571_041:0079a09": "仔細分明看。若也更商量。秦時[車*度]轢鑽 諸院長老",
    "X82n1571_041:0079a10": "入山。上堂。臨濟入門便喝。是甚&#x76CC;鳴聲。德山入門便",
    "X82n1571_041:0079a11": "棒。&#x629D;曲作直。雲門三句。曹洞五位。大開眼了作夢。何",
    "X82n1571_041:0079a12": "故如此。國清才子貴。家富小兒嬌 到龍門上堂。有",
    "X82n1571_041:0079a13": "古何利。無口非啞。七出八沒。風流儒雅。便下座 到",
    "X82n1571_041:0079a14": "海會上堂。白雲山裏白雲人。把定封疆無縫罅。無縫",
    "X82n1571_041:0079a15": "罅知幾價。莫有知價底麼。乃曰。一二三四五 到興",
    "X82n1571_041:0079a16": "化上堂。世事冗如麻。空門路轉&#x8CD6;。青松林下客。幾箇",
    "X82n1571_041:0079a17": "得歸家。共唱胡笳曲。分開五葉花。幸逢諸道友。同上",
    "X82n1571_041:0079a18": "白牛車。大眾。車在這裏。牛在什麼處。芳草渡頭尋不",
    "X82n1571_041:0079a19": "見。夜來依舊宿蘆花。甘露資長老。把住師曰。舒州管",
    "X82n1571_041:0079a20": "界。元來有箇草賊。師曰。和尚也須隄防。資擬議。師便",
    "X82n1571_041:0079a21": "拓開 上堂。葉落歸根。來時無口。祖師恁麼道。猶欠",
    "X82n1571_041:0079a22": "悟在 上堂。僧問。祖意教意。是同是別。師曰。人貧智",
    "X82n1571_041:0079a23": "短。馬瘦毛長。乃曰。祖師說不著。佛眼看不見。四面老",
    "X82n1571_041:0079a24": "婆心。為君通一線 上堂。春氣乍寒乍暖。春雲或卷",
    "X82n1571_041:0079b01": "或舒。引得韶陽老子。放出針眼裏魚。乃曰。錯 謝知",
    "X82n1571_041:0079b02": "事上堂。僧問。王索仙陀婆時如何。師曰。七孔八竅。曰",
    "X82n1571_041:0079b03": "如何是王索仙陀婆。師曰。鸞駕未排齊號令。曰如何",
    "X82n1571_041:0079b04": "是仙陀婆。師曰。眼潤耳熱。僧禮拜。師曰點。乃曰。文殊",
    "X82n1571_041:0079b05": "張帆。普賢把柁。勢至觀音共相唱和。贏得雙泉&#x9599;中",
    "X82n1571_041:0079b06": "打坐。打坐即不無。且道。下水船一曲。作麼生唱。囉邏",
    "X82n1571_041:0079b07": "哩。囉邏哩。俗氣不除 上堂。今宵正月半。乾坤都一",
    "X82n1571_041:0079b08": "片。普賢門大開。相逢不相見。乃曰。過在阿誰 上堂。",
    "X82n1571_041:0079b09": "默默默。無上菩提從此得。賺殺人。便下座 上堂。上",
    "X82n1571_041:0079b10": "是天。下是地。南北東西依舊位。釋迦老子弄精魂。達",
    "X82n1571_041:0079b11": "磨西來多忌諱。忽有箇漢出來道。和尚低聲。但向伊",
    "X82n1571_041:0079b12": "道。祇要拋磚引玉 上堂。山僧今日將山河大地。盡",
    "X82n1571_041:0079b13": "作黃金。該有情無情。總令成佛去。然後太平不入這",
    "X82n1571_041:0079b14": "保社。何故。爭之不足。讓之有餘 上堂。太平不會禪。",
    "X82n1571_041:0079b15": "一向外邊走。臘月三十日。贏得一張口。且道。那箇是",
    "X82n1571_041:0079b16": "太平口。自曰。兩片皮也不識 上堂。舉保壽作街坊",
    "X82n1571_041:0079b17": "時。見兩人相諍。一人以手打一拳曰。你得恁麼無面",
    "X82n1571_041:0079b18": "目。寶壽因而得入。若人於此知落處。可謂公辨私辨。",
    "X82n1571_041:0079b19": "大眾聽取一頌。甚妙也甚妙。於此知性命。擗鼻與一",
    "X82n1571_041:0079b20": "拳。當時便打正 上堂。太平淈[泳-永+盾]漢。事事盡經&#x5FA7;。如",
    "X82n1571_041:0079b21": "是三千年。也有人讚歎。且道。讚歎箇什麼。好箇淈[泳-永+盾]",
    "X82n1571_041:0079b22": "漢 上堂。教中道。假使滿世間。皆如舍利弗。盡思共",
    "X82n1571_041:0079b23": "度量。不能測佛智。尋&#x751E;衲僧家。高揖釋迦。不拜彌勒。",
    "X82n1571_041:0079b24": "是會佛智。不會佛智。眾中有則有。只是藏牙伏爪。太",
    "X82n1571_041:0079c01": "平有箇見處。不惜眉毛。舉似諸人。待有人問。隨口便",
    "X82n1571_041:0079c02": "答 上堂。有鹽曰鹹。無鹽曰淡。太平聞說口。似匾擔。",
    "X82n1571_041:0079c03": "便下座 上堂。神通妙用。不欠絲毫。通人分上。不用",
    "X82n1571_041:0079c04": "忉忉。泥多佛大。水長船高 上堂。一月普現一切水。",
    "X82n1571_041:0079c05": "一切水月一月攝。誠哉是言也。可謂塑不成。&#x7575;不就。",
    "X82n1571_041:0079c06": "昨夜三更月如晝 謝典座上堂。變生為熟雖然易。",
    "X82n1571_041:0079c07": "眾口調和轉見難。鹹淡若知真箇味。自然饑飽不相",
    "X82n1571_041:0079c08": "干 上堂。拈起拄杖曰。昨夜三更。夢見拄杖子。教我",
    "X82n1571_041:0079c09": "一片禪。向我道。和尚明日早起上堂。舉似大眾。昨日",
    "X82n1571_041:0079c10": "錦上鋪花。今日&#x811A;蹋實地。但看今日。明朝說甚祖師",
    "X82n1571_041:0079c11": "來意。翻思黃面老人。謾道靈山授記。直饒大地山河。",
    "X82n1571_041:0079c12": "借我鼻孔出氣。不如放下身心。自然仁義禮智 上",
    "X82n1571_041:0079c13": "堂。今朝正月半。與諸人相見。&#x5AF0;麥長新苗粒粒皆成",
    "X82n1571_041:0079c14": "麵。薦不薦。全藉春風扇 上堂。舉起拳頭曰。若喚作",
    "X82n1571_041:0079c15": "拳頭。一似不曾行&#x811A;。若不喚作拳頭。對面相謾。除此",
    "X82n1571_041:0079c16": "之外。也少一拳不得 出隊歸上堂。出隊半箇月。眼",
    "X82n1571_041:0079c17": "不見鼻孔。忘&#x5374;祖師禪。拾得箇骨董。且道。向什麼處",
    "X82n1571_041:0079c18": "著。一分奉釋迦牟尼佛。一分奉多寶佛塔 謝首座",
    "X82n1571_041:0079c19": "上堂。彌勒看不見。釋迦說不得。恁麼尊貴生。日用無",
    "X82n1571_041:0079c20": "差忒。得不得。識不識。三德六味味逾多。千古萬古為",
    "X82n1571_041:0079c21": "規則 上堂。僧問。如何是燃燈前。師曰。令人疑著。如",
    "X82n1571_041:0079c22": "何是正燃燈。師曰。錯認定盤星。如何是燃燈後。師曰。",
    "X82n1571_041:0079c23": "一場&#x61E1;[怡-台+羅]。乃曰。每月有箇十五。無始劫來盡數。數到",
    "X82n1571_041:0079c24": "彌勒下生。未免有甜有苦。且道。畢竟如何。南山白額",
    "X82n1571_041:0080a01": "大虫。元是西山猛虎 上堂。日可冷。月可熱。眾魔不",
    "X82n1571_041:0080a02": "能壞真說。大眾。作麼生是真說。潑狼潑賴。若信不及。",
    "X82n1571_041:0080a03": "白雲為汝道。一要眾人會。二要龍神知。乃拈起法衣",
    "X82n1571_041:0080a04": "曰。這箇真紅色。剛然道是緋 上堂。風和日暖。古佛",
    "X82n1571_041:0080a05": "家風。柳綠桃紅。祖師巴鼻。手親眼辨。未是惺惺。口辯",
    "X82n1571_041:0080a06": "舌端。與道轉遠。從門入者。不是家珍。且道。畢竟如何。",
    "X82n1571_041:0080a07": "相見又無事。不來還憶君 上堂。卓拄杖一下。乃舉",
    "X82n1571_041:0080a08": "起曰。拄杖子。敢問你。還說得如來禪麼。自曰。說不得。",
    "X82n1571_041:0080a09": "還說得祖師禪麼。自曰。說不得。既說不得。白雲今日",
    "X82n1571_041:0080a10": "出自己意去也。出自己意。小兒子戲。人天眾前。討甚",
    "X82n1571_041:0080a11": "巴鼻 上堂。僧問。始何是白雲一滴水。師曰。打碓打",
    "X82n1571_041:0080a12": "磨。曰飲者如何。師曰。教你無著面處。乃曰。恁麼恁麼。",
    "X82n1571_041:0080a13": "蝦跳不出斗。不恁麼不恁麼。弄巧成拙。軟似鐵。硬如",
    "X82n1571_041:0080a14": "泥。金剛眼睛十二兩。衲僧手裏秤頭低。有價數沒商",
    "X82n1571_041:0080a15": "量。無鼻孔底。將什麼聞香 邑中上堂。白雲相送出",
    "X82n1571_041:0080a16": "山來。滿眼紅塵撥不開。莫謂城中無好事。一塵一剎",
    "X82n1571_041:0080a17": "一樓臺 上堂。舉馬大師不安。院主問曰。和尚近日",
    "X82n1571_041:0080a18": "尊候如何。大師曰。日面佛。月面佛。師曰會麼。如不會。",
    "X82n1571_041:0080a19": "白雲與你頌出。丫鬟女子&#x7575;娥眉。鸞鏡臺前語似癡。",
    "X82n1571_041:0080a20": "自說玉顏難比並。&#x5374;來架上著羅衣 上堂。前回底。",
    "X82n1571_041:0080a21": "今日使不著。今日底。後次使不著。使不著。說不著。重",
    "X82n1571_041:0080a22": "遭撲。自古至如今。誰錯誰不錯。忽有箇出來道。白雲",
    "X82n1571_041:0080a23": "不是今日錯也。自曰。錯錯 上堂。有一則奇特因緣。",
    "X82n1571_041:0080a24": "舉似諸人。欲說又被說礙。不說又被不說礙。欲舉山",
    "X82n1571_041:0080b01": "河大地。又被山河大地礙。從教頭上且安頭。真金不",
    "X82n1571_041:0080b02": "博&#x936E;。丈夫意如此。快樂百無憂 上堂。舉僧問曹山。",
    "X82n1571_041:0080b03": "佛未出世時如何。山曰。曹山不如。曰出世後如何。山",
    "X82n1571_041:0080b04": "曰。不如曹山。師曰。若以世諦觀之。曹山合喫二十棒。",
    "X82n1571_041:0080b05": "若以祖道觀之。白雲合喫二十棒。然雖如是。棒頭有",
    "X82n1571_041:0080b06": "眼。兩人中。一人全肯。一人全不肯。若人簡點得出。許",
    "X82n1571_041:0080b07": "汝具半隻眼 上堂。汝等諸人。見老和尚。鼓動唇吻。",
    "X82n1571_041:0080b08": "豎起拂子。便作勝解。及乎山禽聚集。牛動尾巴。&#x5374;將",
    "X82n1571_041:0080b09": "作等閒。殊不知。簷聲不斷前旬雨。電影還連後夜雷",
    "X82n1571_041:0080b10": " 上堂。釋迦已滅。彌勒未生。森羅萬象。推向一邊。且",
    "X82n1571_041:0080b11": "作麼生是。你諸人&#x751E;住法身。良久曰。有功無功。莫使",
    "X82n1571_041:0080b12": "腹空 請供頭修造。上堂。白雲今日。權將大宋世界。",
    "X82n1571_041:0080b13": "作一面碁盤。先將東嶽泰山。南嶽衡山。西嶽華山。北",
    "X82n1571_041:0080b14": "嶽恒山。中嶽嵩山。定&#x5374;五方。次將五臺峨嵋支提羅",
    "X82n1571_041:0080b15": "浮。以為相助。左畔則斜飛雁陣。右邊則虎口雙關。遂",
    "X82n1571_041:0080b16": "舉手曰。且道。這一著。落在什麼處。若知落處。便為敵",
    "X82n1571_041:0080b17": "手。若也未然。白雲試通箇消息。十九條平路。爭功勢",
    "X82n1571_041:0080b18": "未休。莫教一著錯。敗子卒難收 上堂。若要天下橫",
    "X82n1571_041:0080b19": "行。見老和尚。打鼓陞堂。七十三八十四。將拄杖驀口",
    "X82n1571_041:0080b20": "便築。然雖如是。拈&#x5374;門前上馬臺。剪斷五色索。方始",
    "X82n1571_041:0080b21": "得安樂 上堂。平生百了千當底。正好喫棒。且道。過",
    "X82n1571_041:0080b22": "在什麼處。打你百了千當 上堂。去聖時遙。人多懈",
    "X82n1571_041:0080b23": "怠。逆則生嗔。順則生愛。且道。作麼生是不嗔不愛。東",
    "X82n1571_041:0080b24": "海剪刀。西番皮袋 上堂。僧問。承師有言。山前一片",
    "X82n1571_041:0080c01": "閒田地。祇如威音王已前。未審什麼人為主。師曰。問",
    "X82n1571_041:0080c02": "取寫契書人。曰和尚為甚倩人來答。師曰。祇為你教",
    "X82n1571_041:0080c03": "別人問。曰與和尚平出去也。師曰。太遠在。乃曰。五目",
    "X82n1571_041:0080c04": "莫&#x89A9;其容。二聽絕聞其嚮。有功者罰。無功者賞。拈須",
    "X82n1571_041:0080c05": "彌山秤來二兩。忽有箇道一方知識。為什麼大秤。秤",
    "X82n1571_041:0080c06": "人物事。自曰。官不容針。私通車馬 謝街坊上堂。街",
    "X82n1571_041:0080c07": "坊昨日將一把沙。到方丈前。一見老僧。劈面便撒。賴",
    "X82n1571_041:0080c08": "遇老僧見衫袖一遮。並不妨事。今朝舉似大眾。不敢",
    "X82n1571_041:0080c09": "隱藏。何故賞伊膽大。下得這箇手&#x811A;。忽有人問白雲。",
    "X82n1571_041:0080c10": "為什麼只恁休去。不見道。老不以筋力為能。然雖如",
    "X82n1571_041:0080c11": "是。賓主歷然 上堂。僧問。如何是佛。師曰。許多時。向",
    "X82n1571_041:0080c12": "什麼處去來。乃曰。達磨未來時。冬寒夏熱。達磨來後。",
    "X82n1571_041:0080c13": "夜暗晝明。諸人若下得一轉平實語。喫鹽聞鹹。喫醋",
    "X82n1571_041:0080c14": "聞酸。若道不得。迦葉門前底 郭朝奉祥正請上堂。",
    "X82n1571_041:0080c15": "朝奉。於法座前燒香曰。此一瓣香。爇向爐中。為光明",
    "X82n1571_041:0080c16": "雲。遍滿法界。供養我堂頭師兄禪師。伏願。於此雲中",
    "X82n1571_041:0080c17": "方廣座上。擘開面門。放出先師形相。與諸人描邈。何",
    "X82n1571_041:0080c18": "以如此。白雲岩畔舊相逢。往日今朝事不同。夜靜水",
    "X82n1571_041:0080c19": "寒魚不食。一爐香散白蓮峰。師遂曰。曩謨薩怛哆&#x9262;",
    "X82n1571_041:0080c20": "囉野。恁麼恁麼。幾度白雲溪上望。黃梅花向雪中開。",
    "X82n1571_041:0080c21": "不恁麼不恁麼。嫩柳條金線。且要應時來。不見龐居",
    "X82n1571_041:0080c22": "士問馬大師。不與萬法為侶者。是什麼人。馬大師曰。",
    "X82n1571_041:0080c23": "待汝一口吸盡西江水。即向汝道。大眾。一口吸盡西",
    "X82n1571_041:0080c24": "江水。萬丈深潭窮到底。掠彴不是趙州橋。明月清風",
    "X82n1571_041:0081a01": "安可比 上堂。春雨灑無涯。乾坤已具知。東君行正",
    "X82n1571_041:0081a02": "令。梅柳一枝枝。祖師門下客。相見在今時。相見即不",
    "X82n1571_041:0081a03": "無說什麼事。便下座 上堂。舉唐肅宗帝問忠國師",
    "X82n1571_041:0081a04": "曰。和尚百年後。所師何物。國師曰。與老僧。造箇無縫",
    "X82n1571_041:0081a05": "塔。帝曰。請師塔樣。國師良久曰。會麼。帝曰不會。國師",
    "X82n1571_041:0081a06": "曰。吾有付法弟子&#x8EAD;源。&#x5374;諳此事。請詔問之。師曰。前",
    "X82n1571_041:0081a07": "面是真珠瑪瑙。後面是瑪瑙真珠。東邊是觀音勢至。",
    "X82n1571_041:0081a08": "西邊是普賢文殊。中間有一首幡。被風吹著。道胡盧",
    "X82n1571_041:0081a09": "胡盧 上堂。顧視禪床左右。遂拈拄杖在手中曰。只",
    "X82n1571_041:0081a10": "長一尺。下座 上堂。世有一物。亦不屬凡。亦不屬聖。",
    "X82n1571_041:0081a11": "亦不屬邪。亦不屬正。萬事臨時。自然號令。抵死要知。",
    "X82n1571_041:0081a12": "換&#x5374;性命 上堂。擔水河頭賣。諸人盡笑怪。滯貨沒",
    "X82n1571_041:0081a13": "人猜。一似欠他倩。昨夜三更半。石人&#x9B2C;禮拜。這箇說",
    "X82n1571_041:0081a14": "話。莫道你理會不得。我也理會不得。師曰。譬如水牯",
    "X82n1571_041:0081a15": "牛過窗櫺。頭角四蹄都過了。因甚尾巴過不得 師",
    "X82n1571_041:0081a16": "一日持錫遶廊曰。莫有屬牛人問命麼。眾皆無語。師",
    "X82n1571_041:0081a17": "乃曰。孫臏今日開鋪。更無一人垂顧。可憐三尺龍鬚。",
    "X82n1571_041:0081a18": "喚作尋常破布 宋徽宗崇寧甲申六月二十五日。",
    "X82n1571_041:0081a19": "上堂。辭眾曰。趙州和尚。有末後句。你作麼生會。試出",
    "X82n1571_041:0081a20": "來道看。若會得去。不妨自在快活。如或未然。這好事",
    "X82n1571_041:0081a21": "作麼說。良久曰。說即說了也。祇是諸人不知。要會麼。",
    "X82n1571_041:0081a22": "富嫌千口少。貧恨一身多。珍重。時山門。有土木之役。",
    "X82n1571_041:0081a23": "躬往督之。且曰。汝等勉力。吾不復來矣。歸丈室。淨髮",
    "X82n1571_041:0081a24": "澡身。迄旦。吉祥而化。是夕山摧石隕。四十里內巖谷",
    "X82n1571_041:0081b01": "震吼。闍維。設利如雨。塔于東山之南。",
    "X82n1571_041:0081b02": "潭州雲蓋山智本禪師[0081b02] 瑞州郭氏子。開堂日。僧問。諸",
    "X82n1571_041:0081b03": "佛出世。天雨四華。和尚出世。有何祥瑞。師曰。千聞不",
    "X82n1571_041:0081b04": "如一見。曰見後如何。師曰。瞎 問如何是清淨法身。",
    "X82n1571_041:0081b05": "師曰。家無小使。不成君子 問將心覓心。如何覓得。",
    "X82n1571_041:0081b06": "師曰。波斯學漢語 問如何是學人出身處。師曰。雪",
    "X82n1571_041:0081b07": "峰元是嶺南人 問素面呈相時如何。師曰。一場醜",
    "X82n1571_041:0081b08": "拙 問人人盡有一面古鏡。如何是學人古鏡。師曰。",
    "X82n1571_041:0081b09": "打破來。向你道。曰打破了也。師曰。北地冬抽筍 問",
    "X82n1571_041:0081b10": "古人道。說取行不得底。行取說不得底。未審。行不得",
    "X82n1571_041:0081b11": "底。作麼生說。師曰。口在&#x811A;下。曰說不得底作麼生行。",
    "X82n1571_041:0081b12": "師曰。踏著舌頭 問知師久蘊囊中寶。今日當場略",
    "X82n1571_041:0081b13": "借看。師曰。適來恰被人借去 上堂。去者鼻孔遼天。",
    "X82n1571_041:0081b14": "來者&#x811A;踏實地。且道。祖師意向甚麼處著。良久曰。長",
    "X82n1571_041:0081b15": "恨春歸無覓處。不知流入此中來 上堂。高臺巴鼻。",
    "X82n1571_041:0081b16": "開口便是。若也便是。有甚巴鼻。月冷風高。水清山翠",
    "X82n1571_041:0081b17": " 上堂。以楔出楔。有甚休歇。次得休歇。以楔出楔。喝",
    "X82n1571_041:0081b18": "一喝 上堂。高聲喚侍者。侍者應諾。師曰。大眾集也",
    "X82n1571_041:0081b19": "未。侍者曰。大眾已集。師曰。那一箇為甚麼不來赴參。",
    "X82n1571_041:0081b20": "侍者無語。師曰。到即不點 上堂。滿口道不出。句句",
    "X82n1571_041:0081b21": "甚分明。滿目&#x89B7;不見。山山&#x53E0;亂青。鼓聲猶不會。何況",
    "X82n1571_041:0081b22": "是鐘鳴。喝一喝 上堂。祖翁卓卓犖犖。兒孫齷齷齪",
    "X82n1571_041:0081b23": "齪。有處藏頭。沒處露角。借問衲僧。如何摸索 上堂。",
    "X82n1571_041:0081b24": "橫按拄杖曰。牙如刀&#x5292;面如鐵。眼放電光光不歇。手",
    "X82n1571_041:0081c01": "把蒺蔾一萬斤。等閒敲落天邊月。卓一下 僧問。如",
    "X82n1571_041:0081c02": "何是&#x9F69;人獅子。師曰。五老峰前。曰這箇豈會&#x9F69;人。師",
    "X82n1571_041:0081c03": "曰。今日拾得性命 上堂。頭戴須彌山。&#x811A;踏四大海。",
    "X82n1571_041:0081c04": "呼吸起風雷。動用生五彩。若能識得渠。一任歲月改。",
    "X82n1571_041:0081c05": "且道。誰人識得渠。喝一喝曰。田厙奴。",
    "X82n1571_041:0081c06": "滁州瑯琊永起禪師[0081c06] 襄陽人。上堂。僧問。庵內人。為甚",
    "X82n1571_041:0081c07": "麼不見庵外事。師曰。東家點燈。西家暗坐。曰如何是",
    "X82n1571_041:0081c08": "庵內事。師曰。眼在甚麼處。曰三門頭合掌。師曰。有甚",
    "X82n1571_041:0081c09": "交涉。乃曰。五更殘月落。天曉白雲飛。分明目前事。不",
    "X82n1571_041:0081c10": "是目前機。既是目前事。為甚麼不是目前機。良久曰。",
    "X82n1571_041:0081c11": "此去西天路。迢迢十萬餘 上堂。良久。撫掌一下曰。",
    "X82n1571_041:0081c12": "阿呵呵。阿呵呵。還會麼。法法本來法。遂拈拄杖曰。這",
    "X82n1571_041:0081c13": "箇是山僧拄杖。那箇是本來法。還定當得麼。卓一下。",
    "X82n1571_041:0081c14": "英州保福殊禪師[0081c14] 僧問。諸佛未出世時如何。師曰。山",
    "X82n1571_041:0081c15": "河大地。曰出世後如何。師曰。大地山河。曰恁麼則一",
    "X82n1571_041:0081c16": "般也。師曰。敲&#x750E;打瓦 問如何是和尚家風。師曰。&#x6900;",
    "X82n1571_041:0081c17": "大&#x6900;小。曰客來將何祇待。師曰。一杓兩杓。曰未飽者",
    "X82n1571_041:0081c18": "作麼生。師曰。少喫少喫 問如何是大道。師曰。鬧市",
    "X82n1571_041:0081c19": "裏。曰如何是道中人。師曰。一任人看 問如何是禪。",
    "X82n1571_041:0081c20": "師曰。秋風臨古渡。落日不堪聞。曰不問這箇禪。師曰。",
    "X82n1571_041:0081c21": "你問那箇禪。曰祖師禪。師曰。南華塔外松陰裏。飲露",
    "X82n1571_041:0081c22": "吟風又更多 問如何是真正路。師曰。出門看堠子",
    "X82n1571_041:0081c23": " 上堂。釋迦何處滅俱尸。彌勒幾曾在兜率。西覓普",
    "X82n1571_041:0081c24": "賢好&#x6159;愧。北討文殊生受屈。坐壓毗盧額汗流。行築",
    "X82n1571_041:0082a01": "觀音鼻血出。回頭摸著箇匾擔。&#x5374;道好箇木牙笏。喝",
    "X82n1571_041:0082a02": "一喝。",
    "X82n1571_041:0082a03": "袁州崇勝院珙禪師[0082a03] 上堂。舉石鞏張弓架箭話頌曰。",
    "X82n1571_041:0082a04": "三十年來握箭弓。三平纔到擘開胸。半箇聖人終不",
    "X82n1571_041:0082a05": "得。大顛弦外幾時逢。",
    "X82n1571_041:0082a06": "提刑郭祥正[0082a06] 字功甫。號淨空居士。志樂泉石。不羨紛",
    "X82n1571_041:0082a07": "華。因謁白雲。雲上堂曰。夜來枕上。作得箇山頌。謝功",
    "X82n1571_041:0082a08": "甫大儒。廬山二十年之舊。今日遠訪白雲之勤。當須",
    "X82n1571_041:0082a09": "舉與大眾。請已後分明舉似諸方。此頌豈唯謝功甫",
    "X82n1571_041:0082a10": "大儒。直要與天下有鼻孔衲僧。脫&#x5374;著肉汗衫。莫言",
    "X82n1571_041:0082a11": "不道。乃曰。上大人丘乙己。化三千七十士。爾小生八",
    "X82n1571_041:0082a12": "九子。佳作仁可知禮也。公切疑。後聞小兒頌之。忽有",
    "X82n1571_041:0082a13": "省。以書報雲。雲以偈答曰。藏身不用縮頭。斂跡何須",
    "X82n1571_041:0082a14": "收&#x811A;。金烏半夜遼天。玉兔趕他不著。宋元祐中。往衢",
    "X82n1571_041:0082a15": "之南禪。謁泉萬卷。請陞座。公趨前拈香曰。海邊枯木",
    "X82n1571_041:0082a16": "叉手成香。爇向爐中。橫穿香積如來鼻孔。作此大事。",
    "X82n1571_041:0082a17": "須是對眾白過始得。雲居老人。有箇無縫布衫。分付",
    "X82n1571_041:0082a18": "南禪。著得不長不短。進前諸佛讓位。退步則海水澄",
    "X82n1571_041:0082a19": "波。今日嚬呻。六種震動。遂召曰。大眾還委悉麼。有意",
    "X82n1571_041:0082a20": "氣時添意氣。不風流處也風流。泉曰。遞相鈍置。公曰。",
    "X82n1571_041:0082a21": "因誰致得 到保寧。請勇陞座。公拈香曰。法鼓既鳴。",
    "X82n1571_041:0082a22": "寶香初爇。楊岐頂[寧*頁]門。請師重著楔。保寧卓拄杖一",
    "X82n1571_041:0082a23": "下曰。著楔已竟。大眾證明。又卓一下。下座 到雲居。",
    "X82n1571_041:0082a24": "請佛印陞座。公拈香曰。覺地相逢一何早。鶻臭布衫",
    "X82n1571_041:0082b01": "今脫了。要識雲居一句元。珍重後園驢喫草。召大眾",
    "X82n1571_041:0082b02": "曰。此一瓣香。薰天炙地去也。印曰。今日不著便。被這",
    "X82n1571_041:0082b03": "漢當面塗糊。便打。乃曰。謝公千里來相訪。共話東山",
    "X82n1571_041:0082b04": "竹徑深。借與一龍騎出洞。若逢天旱便為霖。擲拄杖",
    "X82n1571_041:0082b05": "下座。公拜起。印曰。收得龍麼。公曰。已在這裏。印曰。作",
    "X82n1571_041:0082b06": "麼生騎。公擺手作舞便行。印拊掌曰。祇有這漢猶較",
    "X82n1571_041:0082b07": "些子。",
    "X82n1571_041:0082b08": "保寧勇禪師法嗣",
    "X82n1571_041:0082b09": "郢州月掌山壽聖智淵禪師[0082b09] 上堂。僧問。祖意西來即",
    "X82n1571_041:0082b10": "不問。如何是一色。師曰。目前無闍黎。此間無老僧。曰",
    "X82n1571_041:0082b11": "既不如是。如何曉會。師曰。領取鉤頭意。莫認定盤星。",
    "X82n1571_041:0082b12": "乃曰。凡有問答。一似擊石迸火。流出無盡法財。三草",
    "X82n1571_041:0082b13": "二木普霑其潤。放行也。雲生谷口。霧罩長空。把定也。",
    "X82n1571_041:0082b14": "碧眼胡僧。亦須罔措。壽聖如斯舉唱。猶是化門。要且",
    "X82n1571_041:0082b15": "未有衲僧巴鼻。敢問諸人。作麼生是衲僧巴鼻。良久",
    "X82n1571_041:0082b16": "曰。布針開兩眼。君向那頭看。",
    "X82n1571_041:0082b17": "安吉州烏鎮壽聖院楚文禪師[0082b17] 上堂。拈拄杖曰。華藏",
    "X82n1571_041:0082b18": "木楖[木*栗]。等閒亂拈出。不是不惜手。山家無固必。點山",
    "X82n1571_041:0082b19": "山動搖。攪水水波溢。忽然把定時。事事執法律。要橫",
    "X82n1571_041:0082b20": "不得橫。要屈不得屈。驀召大眾曰。莫謂棒頭有眼明",
    "X82n1571_041:0082b21": "如日。上面光生盡是漆。隨聲敲一下 上堂。一叉一",
    "X82n1571_041:0082b22": "劄。著骨連皮。一搦一&#x64E1;。粘手綴&#x811A;。電光石火。頭垂尾",
    "X82n1571_041:0082b23": "垂。劈箭追風。半生半死。撞著磕著。討甚眉毛。明頭暗",
    "X82n1571_041:0082b24": "頭。是何眼目。總不恁麼。正在半途。設使全機未至涯",
    "X82n1571_041:0082c01": "岸。直饒淨&#x8EB6;&#x8EB6;。赤灑灑。沒可把。尚有廉纖。山僧恁麼",
    "X82n1571_041:0082c02": "道。且道。口好作甚麼。良久曰。嘻留取喫飯。",
    "X82n1571_041:0082c03": "信州靈鷲山寶積宗映禪師[0082c03] 開堂日。乃橫按拄杖曰。",
    "X82n1571_041:0082c04": "大眾到這裏。無親無&#x758E;。自然不孤。無內無外。縱橫自",
    "X82n1571_041:0082c05": "在。自在不孤。清淨毗盧。釋迦舉令。彌勒分&#x758E;。觀根逗",
    "X82n1571_041:0082c06": "教。更相回互。看取寶積拄杖子。黑漆光生。兩頭相副。",
    "X82n1571_041:0082c07": "阿呵呵。是何言歟。良久曰。世事但將公道斷。人心難",
    "X82n1571_041:0082c08": "與月輪齊。卓一下。下座。",
    "X82n1571_041:0082c09": "隆興府景福日餘禪師[0082c09] 上堂。僧問。如何是道。師曰。天",
    "X82n1571_041:0082c10": "共白雲曉。水和明月流。曰如何是道中人。師曰。先行",
    "X82n1571_041:0082c11": "不到。末後太過。又僧出眾。畫一圓相。師以手畫一畫。",
    "X82n1571_041:0082c12": "僧作舞歸眾。師曰。家有白澤之圖。必無如是妖怪。乃",
    "X82n1571_041:0082c13": "拈拄杖曰。無量諸佛。向此轉大法輪。今古祖師。向此",
    "X82n1571_041:0082c14": "演大法義。若信得及。法法本白圓成。念念悉皆具足。",
    "X82n1571_041:0082c15": "若信不及。山僧今日因行不妨掉臂。更為重說偈言。",
    "X82n1571_041:0082c16": "卓一下。下座。",
    "X82n1571_041:0082c17": "安吉州上方日益禪師[0082c17] 開堂日。上首白槌罷。師曰。白",
    "X82n1571_041:0082c18": "槌前。觀一又不成。白槌後。觀二又不是。到這裏。任是",
    "X82n1571_041:0082c19": "鐵眼銅睛。也須百雜碎。莫有不避危亡底衲僧。試出",
    "X82n1571_041:0082c20": "來看。時有兩僧齊出。師曰。一箭落雙鵰。曰某甲話猶",
    "X82n1571_041:0082c21": "未問。何得著忙。師曰。莫是新羅僧麼。僧擬議。師曰。撞",
    "X82n1571_041:0082c22": "露柱漢。便打。問如何是未出世邊事。師曰。井底蝦&#x87C7;",
    "X82n1571_041:0082c23": "吞&#x5374;月。曰如何是出世邊事。師曰。鷺鷥踏折枯蘆枝。",
    "X82n1571_041:0082c24": "曰去此二途。如何是和尚為人處。師曰。十成好箇金",
    "X82n1571_041:0083a01": "剛鑽。攤向街頭賣與誰。問如何是多年水牯牛。師曰。",
    "X82n1571_041:0083a02": "齒&#x758E;眼暗。問鬧市相逢事若何。師曰。東行買賤。西行",
    "X82n1571_041:0083a03": "賣貴。曰忽若不作貴不作賤。又作麼生。師曰。鎮州蘿",
    "X82n1571_041:0083a04": "蔔。問一切含靈。具有佛性。既有佛性。為甚麼&#x5374;撞入",
    "X82n1571_041:0083a05": "驢胎馬腹。師曰。知而故犯。曰未審向甚麼處懺悔。師",
    "X82n1571_041:0083a06": "打曰。且作死馬醫。問覿面相呈時如何。師曰。左眼半",
    "X82n1571_041:0083a07": "斤。右眼八兩。僧提起坐具曰。這箇&#x807B;。師曰。不勞拈出。",
    "X82n1571_041:0083a08": "乃左右顧視曰。黃面老周行七步。&#x811A;跟下正好一錐。",
    "X82n1571_041:0083a09": "碧眼胡兀坐九年。頂門上可惜一劄。當時若有箇為",
    "X82n1571_041:0083a10": "眾竭力底衲僧。下得這毒手也免得。拈花微笑。空破",
    "X82n1571_041:0083a11": "面顏。立雪齊腰。翻成轍&#x8FF9;。自此將錯就錯。相樓打簍。",
    "X82n1571_041:0083a12": "遂有五葉芬芳。千燈續燄。向曲彔木上。唱二作三。於",
    "X82n1571_041:0083a13": "楖栗杖頭。指南為北。直得進前退後。有問法問心之",
    "X82n1571_041:0083a14": "徒。倚門傍墻。有覓佛覓祖底漢。庭前指柏。便喚作祖",
    "X82n1571_041:0083a15": "意西來。日裏看山。更錯認學人自己。殊不知此一大",
    "X82n1571_041:0083a16": "事。本自靈明。盡未來際。未&#x751E;間斷。不假修證。豈在思",
    "X82n1571_041:0083a17": "惟。雖鶖子有所不知。非滿慈之所能辯。不見馬祖一",
    "X82n1571_041:0083a18": "喝。百丈三日耳聾。寶壽令行。鎮州一城眼瞎。大機大",
    "X82n1571_041:0083a19": "用。如迅雷不可停。一唱一提。似斷崖不可履。正當恁",
    "X82n1571_041:0083a20": "麼時。三世諸佛。祇可傍觀。六代祖師。證明有分。大眾",
    "X82n1571_041:0083a21": "且道。今日還有證明底麼。良久曰。劄 上堂。拾得搬",
    "X82n1571_041:0083a22": "柴。寒山燒火。唯有豐干。巖中冷坐。且道。豐干有恁麼",
    "X82n1571_041:0083a23": "長處。良久曰。家無小使。不成君子。",
    "X82n1571_041:0083a24": "贛州西堂顯首座[0083a24] 賦性高逸。機辯自將。保寧示以神",
    "X82n1571_041:0083b01": "&#x5292;頌曰。提得神鋒勝太阿。萬年妖孽盡消磨。直饒埋",
    "X82n1571_041:0083b02": "向塵泥裏。怎奈靈光透匣何。師曰。漫效顰。亦提得一",
    "X82n1571_041:0083b03": "箇。寧曰。何不呈似老僧。師便曰。凜凜寒光出匣時。乾",
    "X82n1571_041:0083b04": "坤閃爍耀潛輝。當鋒截斷毗盧頂。更有何妖作是非。",
    "X82n1571_041:0083b05": "寧曰。忽遇天魔外道來時如何。師以坐具便摵。寧作",
    "X82n1571_041:0083b06": "倒勢。師拂袖而行。寧曰。且來。師曰。且去掘窟。寧笑而",
    "X82n1571_041:0083b07": "已。"
}