{
    "T39n1790_001:0425c08": "No. 1790 [cf. No. 672]",
    "T39n1790_001:0425c09": "入楞伽心玄義一卷",
    "T39n1790_001:0425c11": "西明寺沙門法藏撰",
    "T39n1790_001:0425c12": "[0425c12] 將釋此經十門分別。一教起所因。二藏部所",
    "T39n1790_001:0425c13": "攝。三顯教差別。四教所被機。五能詮教體。六",
    "T39n1790_001:0425c14": "所詮宗趣。七釋經題目。八部類傳譯。九義理",
    "T39n1790_001:0425c15": "分齊。十隨文解釋。",
    "T39n1790_001:0425c16": "[0425c16] 初教起所因者。先總後別。總謂一事法華云。",
    "T39n1790_001:0425c17": "如來唯為一大事因緣出興于世。謂開示悟",
    "T39n1790_001:0425c18": "入佛之知見。解云。佛意欲令以己所得授與",
    "T39n1790_001:0425c19": "眾生為本意也。二別顯者謂諸聖教起必賴",
    "T39n1790_001:0425c20": "緣緣乃多端數過塵算。智論云。如須彌山非",
    "T39n1790_001:0425c21": "無因緣。非少因緣而令震動。般若教起亦復",
    "T39n1790_001:0425c22": "如是。廣如彼說。今別顯此經略顯十義。一順",
    "T39n1790_001:0425c23": "古。二滿願。三機感。四破惡。五迴邪。六殄執。",
    "T39n1790_001:0425c24": "七酬問。八除疑。九顯實。十成益。初順古者謂",
    "T39n1790_001:0425c25": "如下文。過去諸佛亦曾於此山頂說五法三",
    "T39n1790_001:0425c26": "性八識二空內心所證。我亦同彼。是知未來",
    "T39n1790_001:0425c27": "諸佛亦同此說。此則如大王路三世同遊也。",
    "T39n1790_001:0425c28": "二滿願者。謂佛過去曾見古佛。說內證法因",
    "T39n1790_001:0425c29": "則立願。今既成佛。酬滿本願亦說斯法。下文",
    "T39n1790_001:0426a01": "云。佛告大慧。如來本願力故當為汝說。三機",
    "T39n1790_001:0426a02": "感者。謂諸菩薩及此城中諸夜叉等根熟宜",
    "T39n1790_001:0426a03": "聞。上感如來應機說法。如下文中羅婆那王",
    "T39n1790_001:0426a04": "勸請品說。四破惡者為破諸羅剎等毒惡心",
    "T39n1790_001:0426a05": "故。斷諸殺生食肉等故。如彼品說。五迴邪者。",
    "T39n1790_001:0426a06": "為破四宗諸外道等。令邪執永盡歸正見故。",
    "T39n1790_001:0426a07": "如下廣說。六殄執者。為破二乘諸法執見。乃",
    "T39n1790_001:0426a08": "至令彼定性二乘亦向無上大菩提故。具如",
    "T39n1790_001:0426a09": "下說。七酬問者。謂酬大慧等百八問故。及酬",
    "T39n1790_001:0426a10": "隨事別別問故。&#x7ADD;如文顯。八除疑者。但初學",
    "T39n1790_001:0426a11": "菩薩聞諸大乘經所說深義。未能決了生三",
    "T39n1790_001:0426a12": "種疑。一聞畢竟空執無因果。二聞如來藏具",
    "T39n1790_001:0426a13": "足功德。疑同外道神我。三聞說能所心境。執",
    "T39n1790_001:0426a14": "無唯識。今明真空其必不壞幻有。性德舉體",
    "T39n1790_001:0426a15": "不礙真空。虛妄之境皆從心現。為破此等多",
    "T39n1790_001:0426a16": "種疑故。具如下說。九顯實者。為顯大乘根本",
    "T39n1790_001:0426a17": "實義。所謂五法三性八識二空。莫不皆於自",
    "T39n1790_001:0426a18": "心如來藏立。為學大乘者生正見處正信。正",
    "T39n1790_001:0426a19": "行由此成就。皆如下說。十成益者。令諸菩薩",
    "T39n1790_001:0426a20": "始從正信終至正證。斷障得果。坐寶蓮華成",
    "T39n1790_001:0426a21": "最正覺。略顯由此十種因緣故令此教興。",
    "T39n1790_001:0426a22": "[0426a22] 第二明藏部所攝者。教既興已。次辨此教何",
    "T39n1790_001:0426a23": "藏所收。略辨三義。初就三藏。二約二藏。三約",
    "T39n1790_001:0426a24": "十二部。先就三藏者。一修多羅。此云契經。謂",
    "T39n1790_001:0426a25": "契理契機。契經即藏。持業立名。二毘奈耶此",
    "T39n1790_001:0426a26": "云調伏。謂調治三業制伏惡行。調伏之藏。依",
    "T39n1790_001:0426a27": "主立名。三阿毘達摩此云對法。謂簡擇妙理",
    "T39n1790_001:0426a28": "明了對智。對法之藏。依主立名。二明所攝者。",
    "T39n1790_001:0426a29": "於此三中正唯契經藏攝。以涅槃中始從如",
    "T39n1790_001:0426b01": "是終至奉行。唯契經故。或亦對法藏收。以瑜",
    "T39n1790_001:0426b02": "伽云世尊自說循環研覈。明了法相為摩怛",
    "T39n1790_001:0426b03": "履迦。摩怛履迦此云本母。即對法之異名。此",
    "T39n1790_001:0426b04": "經既有問答研覆。故知亦是對法藏攝。若據",
    "T39n1790_001:0426b05": "遮酒完調心行。亦有調伏義。此說應知。二",
    "T39n1790_001:0426b06": "明二藏攝者。謂前三藏通大小乘故。攝論云。",
    "T39n1790_001:0426b07": "由上下乘差別故。立菩薩聲聞二藏。以諸緣",
    "T39n1790_001:0426b08": "覺有藉教者。亦是資聲悟道。俱入聲聞藏攝。",
    "T39n1790_001:0426b09": "有不藉教者。但由思修得果。亦不立藏故。彼",
    "T39n1790_001:0426b10": "論中不立緣覺藏。又就所證所得理果。不異",
    "T39n1790_001:0426b11": "諸聲聞故。唯立二藏。又據教行少異聲聞藏。",
    "T39n1790_001:0426b12": "亦別立藏。如普超三昧經及入大乘論。三乘",
    "T39n1790_001:0426b13": "名為三藏。今此經者唯是菩薩收。下文亦說",
    "T39n1790_001:0426b14": "諸小乘義兼攝。應知三十二部中何部攝者。",
    "T39n1790_001:0426b15": "或唯一部以瑜伽中唯方廣部是菩薩藏。餘",
    "T39n1790_001:0426b16": "眷屬聲聞故。或三部攝。謂方廣希法授記。",
    "T39n1790_001:0426b17": "餘九是小乘故。如法華說。或九部攝。除論義",
    "T39n1790_001:0426b18": "因緣譬喻。餘九是大乘故。如涅槃第三說。或",
    "T39n1790_001:0426b19": "具十二部攝。謂於大乘中自具十二故。或十",
    "T39n1790_001:0426b20": "二所不攝。以小乘亦具十二非攝此故。如法",
    "T39n1790_001:0426b21": "華云。受持十二部未足為難。信受此經是則",
    "T39n1790_001:0426b22": "為難。或於大乘三藏十二總所不攝。以理超",
    "T39n1790_001:0426b23": "言外。故經云言說別施行。真實離文字。又云",
    "T39n1790_001:0426b24": "二夜中間不說一字。以言即無言攝。無所攝",
    "T39n1790_001:0426b25": "故。",
    "T39n1790_001:0426b26": "[0426b26] 第三顯教差別者。自佛法東流。此方諸德分",
    "T39n1790_001:0426b27": "教開宗。差別紛&#x7CFA;難備說。及西方諸師所說",
    "T39n1790_001:0426b28": "差別&#x7ADD;如華嚴記中說。若依此經宗及通諸",
    "T39n1790_001:0426b29": "教種類相收。或四或五。今且辨四。一有相宗。",
    "T39n1790_001:0426c01": "二無相宗。三法相宗。四實相宗。釋此四宗",
    "T39n1790_001:0426c02": "略以六義。一就法數。初宗立七十五法．有為．",
    "T39n1790_001:0426c03": "無為．執實之法。如小乘說。二破彼前宗所立",
    "T39n1790_001:0426c04": "法相。蕩盡歸空。性無所有。二空真理相想俱",
    "T39n1790_001:0426c05": "絕。如般若等經中觀等論。三法相宗中。立三",
    "T39n1790_001:0426c06": "性三無性有為無為色心等百法。皆依識心",
    "T39n1790_001:0426c07": "之所建立。如深密經瑜伽等論說。四實相宗。",
    "T39n1790_001:0426c08": "會前教中所立法相。莫不皆依如來藏緣起",
    "T39n1790_001:0426c09": "稱實顯現。如金作嚴具。如此楞伽及密嚴等",
    "T39n1790_001:0426c10": "經起信寶性等論說。二就心識者。初宗但說",
    "T39n1790_001:0426c11": "六識。二無相宗明六識空。更無別立。法相",
    "T39n1790_001:0426c12": "宗立八識。然皆生滅不同真性。四實相宗明",
    "T39n1790_001:0426c13": "前八識皆是如來藏隨緣所成。亦生滅亦不",
    "T39n1790_001:0426c14": "生滅性相交徹。鎔融無礙。各如本部經論所",
    "T39n1790_001:0426c15": "明。三約緣起法。初宗說有。二說為空。三亦空",
    "T39n1790_001:0426c16": "亦有。謂遍計空依他有。四非空非有。謂相無",
    "T39n1790_001:0426c17": "不盡故非有。性不礙緣故非空。理事俱融二",
    "T39n1790_001:0426c18": "邊雙寂。不妨一味。二諦宛然。四就迴小者。初",
    "T39n1790_001:0426c19": "宗一切二乘總不成佛。二宗中定性二乘亦",
    "T39n1790_001:0426c20": "不成佛。不定性中已入見道則不迴心。自下",
    "T39n1790_001:0426c21": "位中可有迴心入菩薩道。三宗中定性不迴。",
    "T39n1790_001:0426c22": "不定種性乃至羅漢&#x7ADD;許迴心入大。四宗中",
    "T39n1790_001:0426c23": "定與不定一切俱迴。謂定者要入涅槃然後",
    "T39n1790_001:0426c24": "方迴。不定者即身迴也。五就乘者初宗唯三",
    "T39n1790_001:0426c25": "無一。二宗亦三亦一。謂三顯一密也。四宗唯",
    "T39n1790_001:0426c26": "一無三。謂一乘究竟悉成佛故。六就持法人。",
    "T39n1790_001:0426c27": "其初宗是達摩多羅等論師所持。二龍樹提",
    "T39n1790_001:0426c28": "婆等所持。三無著世親等所持。四馬鳴堅意",
    "T39n1790_001:0426c29": "等所持。更有餘宗餘義。廣如華嚴記中說。此",
    "T39n1790_001:0427a01": "經於上四中。第四所說通亦具前。準思可",
    "T39n1790_001:0427a02": "見。",
    "T39n1790_001:0427a03": "[0427a03] 第四教所被機。於中有二。初簡機後擇器。初",
    "T39n1790_001:0427a04": "者此經及餘俱說。眾生有五性差別。一菩薩",
    "T39n1790_001:0427a05": "種性。二緣覺性。三聲聞性。四於上三乘不",
    "T39n1790_001:0427a06": "定種性。五定無三乘性。若依權教大乘有二",
    "T39n1790_001:0427a07": "義。一於此五中唯菩薩種性及不定性是此",
    "T39n1790_001:0427a08": "所為。餘皆非器。以性各定故。二亦兼為令於",
    "T39n1790_001:0427a09": "自位。各得利益。終不能獲入大乘益。若依實",
    "T39n1790_001:0427a10": "教大乘有其三義。一現所被。謂菩薩種性及",
    "T39n1790_001:0427a11": "不定性。二轉生被。謂定性二乘要入涅槃後",
    "T39n1790_001:0427a12": "受變易身。方入大乘。如須陀洹八萬劫乃至",
    "T39n1790_001:0427a13": "辟支十千劫等。如涅槃說。又法華云。彼人雖",
    "T39n1790_001:0427a14": "生滅度之想。入於涅槃。而於彼土求佛智慧",
    "T39n1790_001:0427a15": "(云云)。智論云。有妙淨土出過三界。阿羅漢當",
    "T39n1790_001:0427a16": "生其中。彼論亦引此文也。三遠被。謂無性眾",
    "T39n1790_001:0427a17": "生障重難入。既有佛性久久會當入此法中。",
    "T39n1790_001:0427a18": "如佛性論及寶性論說。又涅槃中凡諸有心",
    "T39n1790_001:0427a19": "皆有佛性等。是故五性皆是所為。悉皆當得",
    "T39n1790_001:0427a20": "大菩提故。二擇其器者。雖有種性然由現起",
    "T39n1790_001:0427a21": "障業差別。於此乘法有器非器。於中非器有",
    "T39n1790_001:0427a22": "五。一無信心故。謂尚不信有未來業果。是以",
    "T39n1790_001:0427a23": "廣造惡業。何況信有菩提涅槃。是難非器。二",
    "T39n1790_001:0427a24": "著有故。謂知有業果不造諸惡。修諸善品求",
    "T39n1790_001:0427a25": "人天報。樂著三有不求出離故。亦非器。三邪",
    "T39n1790_001:0427a26": "求故。謂雖求出離於外道邪見以求解脫。執",
    "T39n1790_001:0427a27": "見在懷根機未熟。此亦非器。四劣求故。謂雖",
    "T39n1790_001:0427a28": "捨外道而求二乘。根若未熟亦非其器。五錯",
    "T39n1790_001:0427a29": "求故。謂雖學大乘不了真空。妄取斷滅。或執",
    "T39n1790_001:0427b01": "有緣起。求彼性空。於此圓融無障礙法拒逆",
    "T39n1790_001:0427b02": "不受。遂成非器。次辨法器亦有五重。一證器。",
    "T39n1790_001:0427b03": "謂大菩薩聞此法已即便證入故。二行器。謂",
    "T39n1790_001:0427b04": "地前菩薩觀此實法以成正行故。三解器。謂",
    "T39n1790_001:0427b05": "初心菩薩依此實法順理生解。以成正見。依",
    "T39n1790_001:0427b06": "此起行速成大益。四信器。謂依此法生清淨",
    "T39n1790_001:0427b07": "信。發菩提心不求名利。直心趣向。受持領納。",
    "T39n1790_001:0427b08": "習解習行亦得為器。勝鬘經中正智有三種。",
    "T39n1790_001:0427b09": "一如實智。當此證器也。二隨順法智。當此解",
    "T39n1790_001:0427b10": "行器也。三仰權智。當此信器也。彼云唯佛所",
    "T39n1790_001:0427b11": "知非我境界。但當信向故同此也。五通器。謂",
    "T39n1790_001:0427b12": "前五非器隨其根熟悉皆當得入此法故。",
    "T39n1790_001:0427b13": "[0427b13] 第五能詮教體者。通論教體。略辨十門。一名",
    "T39n1790_001:0427b14": "句能詮門。二言聲詮表門。三聲名合詮門。四",
    "T39n1790_001:0427b15": "聲名俱絕門。五通攝所詮門。六遍該諸法門。",
    "T39n1790_001:0427b16": "七緣起唯心門。八會緣歸實門。九性相無礙",
    "T39n1790_001:0427b17": "門。十圓明具德門。初名句能詮者。若約小乘",
    "T39n1790_001:0427b18": "婆沙論中。亦以名句文等次第行列等為能",
    "T39n1790_001:0427b19": "詮教體。若大乘中維摩等經。亦以文字以為",
    "T39n1790_001:0427b20": "詮表。此經下文隨相亦爾。唯識論云。名詮自",
    "T39n1790_001:0427b21": "性句詮差別。文即是字。為二所依。準釋應知。",
    "T39n1790_001:0427b22": "二言聲詮表者。若小乘中依發智論。十二部",
    "T39n1790_001:0427b23": "經以佛音聲語音語路用以為性。名句文等",
    "T39n1790_001:0427b24": "顯佛教作用。若大乘中以名句依聲假立無",
    "T39n1790_001:0427b25": "別體性。是故唯以音聲為性。維摩經云。以音",
    "T39n1790_001:0427b26": "聲為佛事。三聲名合詮門。若小乘中由前兩",
    "T39n1790_001:0427b27": "說諸德合為此第三句。若依大乘十地論中。",
    "T39n1790_001:0427b28": "說者以二事說。聽者以二事聞。謂音聲及名",
    "T39n1790_001:0427b29": "句。耳識聞聲同時意識領解名句。又維摩云。",
    "T39n1790_001:0427c01": "諸佛音聲語言文字而作佛事。四聲名俱絕",
    "T39n1790_001:0427c02": "者。此義小乘無。以彼法執不歸空故。若大乘",
    "T39n1790_001:0427c03": "中音聲文字當相即空。無所有故終日說法",
    "T39n1790_001:0427c04": "未嘗說也。經云。其說法者無說無示。又云如",
    "T39n1790_001:0427c05": "幻說等。良以無說之說。是如幻說前三句顯",
    "T39n1790_001:0427c06": "之。說即無說。雖說性空。此第四句顯之。合此",
    "T39n1790_001:0427c07": "四句為一教體。是故離有離無&#x7ADD;超情表。是",
    "T39n1790_001:0427c08": "謂大乘真實教體。五通攝所詮者。瑜伽論云。",
    "T39n1790_001:0427c09": "依契經體略有二種。一文二義。文是所依義",
    "T39n1790_001:0427c10": "是能依。此二俱是所知性。解云以義因文顯",
    "T39n1790_001:0427c11": "故說能依性空如幻。準前應知。六遍該諸法",
    "T39n1790_001:0427c12": "者。非但以此聲名及義。然亦遍該色香味觸",
    "T39n1790_001:0427c13": "及默然等。&#x7ADD;成詮表。如下文揚眉動目等。及",
    "T39n1790_001:0427c14": "維摩云。諸佛威儀進止無非佛事。嗅香食飯",
    "T39n1790_001:0427c15": "皆得三昧。性空幻有無礙準前。七緣起唯心",
    "T39n1790_001:0427c16": "者。此上所說諸教法等。莫不皆是唯心所現。",
    "T39n1790_001:0427c17": "是故俱唯識為體。然有二義。一約本影有無。",
    "T39n1790_001:0427c18": "二說聽相攝。前中四句。一唯本無影。如小乘",
    "T39n1790_001:0427c19": "說。但有心外無唯識故。達摩多羅論師所立。",
    "T39n1790_001:0427c20": "二有本有影。謂由眾生聞法善根增上緣力。",
    "T39n1790_001:0427c21": "擊佛心中利他種因。於佛智上有文義相生。",
    "T39n1790_001:0427c22": "名本性相教。由佛此教增上緣力。擊聞法者",
    "T39n1790_001:0427c23": "漏無漏種。於聞者識上有文義相生。為影像",
    "T39n1790_001:0427c24": "相教。是故本在心外影在心內。以此宗許眾",
    "T39n1790_001:0427c25": "生心外有佛色聲諸功德故。護法等論師皆",
    "T39n1790_001:0427c26": "立此義。三唯影無本。謂離眾生心佛果唯有",
    "T39n1790_001:0427c27": "如如及如如智。大悲大願增上緣力。令彼所",
    "T39n1790_001:0427c28": "化根熟眾生心中現佛色聲說法。無有心外",
    "T39n1790_001:0427c29": "如來色聲&#x7ADD;相功德。龍軍論師及堅慧論師",
    "T39n1790_001:0428a01": "等&#x7ADD;立此義。四非本非影。謂前心內所現之",
    "T39n1790_001:0428a02": "影離心無體。是故本影俱無所有。龍樹提婆",
    "T39n1790_001:0428a03": "多立此義。二說聽相收者。亦有四句。一所化",
    "T39n1790_001:0428a04": "眾生無別自體。以如來藏為眾生體。佛智證",
    "T39n1790_001:0428a05": "此以為自體。是故眾生舉體皆在佛智中現。",
    "T39n1790_001:0428a06": "佛性論第二卷如來藏品云。一切眾生悉在",
    "T39n1790_001:0428a07": "如來智內。故名為藏。以如如智稱如如境故。",
    "T39n1790_001:0428a08": "一切眾生決定無有出如如境者。&#x7ADD;為如來",
    "T39n1790_001:0428a09": "之所攝持。故名所藏眾生。為如來藏。解云。由",
    "T39n1790_001:0428a10": "此當知。所化眾生舉體全在佛智中。況所說",
    "T39n1790_001:0428a11": "教。是故唯以佛心為體。二能化諸佛無別自",
    "T39n1790_001:0428a12": "體。證真之智同真。一味眾生虛妄攬真為性。",
    "T39n1790_001:0428a13": "是則佛體在眾生心內。依體起用。佛色聲等",
    "T39n1790_001:0428a14": "既從眾生心體中起。還在眾生緣起心中。是",
    "T39n1790_001:0428a15": "故諸佛色聲等事尚是眾生心內之事。況言",
    "T39n1790_001:0428a16": "教等。是故一切唯眾生心。三由前二義不相",
    "T39n1790_001:0428a17": "離。故無礙雙現。謂佛心中眾生聽眾生心中",
    "T39n1790_001:0428a18": "佛說法。眾生心中佛為佛心裏眾生說法。是",
    "T39n1790_001:0428a19": "故全攝各無障礙。四佛唯眾生心佛相盡也。",
    "T39n1790_001:0428a20": "眾生唯佛心眾生相盡也。既形奪兩盡說聽",
    "T39n1790_001:0428a21": "雙亡。何教體之有。此上四句合為一事。全此",
    "T39n1790_001:0428a22": "全彼。即有即無無障無礙。思之可見。八會相",
    "T39n1790_001:0428a23": "歸性者。以妄計即空緣起無性。經依此義說",
    "T39n1790_001:0428a24": "一切法即真如也。又云。文字性離。是則解脫。",
    "T39n1790_001:0428a25": "以相虛未嘗。不盡。性實未嘗不顯。是故終日",
    "T39n1790_001:0428a26": "說未曾說也。九性相融通門者。謂虛相盡而",
    "T39n1790_001:0428a27": "不礙存。真性現而不妨用。是則相即真而相",
    "T39n1790_001:0428a28": "不壞。真即相而真不變。性相雙融二而無二。",
    "T39n1790_001:0428a29": "經云。眾生即法身法身即眾生。法身眾生義",
    "T39n1790_001:0428b01": "一名異。然義一之旨宜深思之。十圓明無礙",
    "T39n1790_001:0428b02": "門者。先開後合。開者於一教法開為二門。一",
    "T39n1790_001:0428b03": "真性平等。二虛相差別。其真性有二義。一隨",
    "T39n1790_001:0428b04": "緣義。二不變義。經云。不染而染染而不染。是",
    "T39n1790_001:0428b05": "此二義也。其虛相亦有二義。一不存義。二不",
    "T39n1790_001:0428b06": "壞義。經云諸法無所有如是有世界即非世",
    "T39n1790_001:0428b07": "界是名世界等是此義也。二合者。亦有二重。",
    "T39n1790_001:0428b08": "一以真中隨緣義。與相中不壞義合為一義。",
    "T39n1790_001:0428b09": "是真不異俗。以真中不變義與相中不存義",
    "T39n1790_001:0428b10": "合為一義。是俗不異真。二真中不變義。相中",
    "T39n1790_001:0428b11": "不壞義。真乖俗故是非一義。真中隨緣義相",
    "T39n1790_001:0428b12": "中不存義。俗乖真故是非一義。以真中隨緣",
    "T39n1790_001:0428b13": "未嘗改變。即性不改。無不隨緣。隨緣不改。一",
    "T39n1790_001:0428b14": "味無二。亦由相中存亡不二。致令真俗亦一",
    "T39n1790_001:0428b15": "亦異及非一非異。思之可見。大乘法味意在",
    "T39n1790_001:0428b16": "於斯。",
    "T39n1790_001:0428b17": "[0428b17] 第六所詮宗趣者。語之所表曰宗。宗之所歸",
    "T39n1790_001:0428b18": "曰趣。通辨此經宗趣有十。一或說無宗。二或",
    "T39n1790_001:0428b19": "唯妄想。三或自覺聖智。四或說一心。五或開",
    "T39n1790_001:0428b20": "二諦。六三無等義。七或以四門法義。八或以",
    "T39n1790_001:0428b21": "五門相對義。九立破無礙。十顯密自在。初無",
    "T39n1790_001:0428b22": "宗者。謂辨諸法性相圓融。心言路絕。既無所",
    "T39n1790_001:0428b23": "立故不可辨宗。經云。一切法不生者。不應立",
    "T39n1790_001:0428b24": "宗。五分論多過故。是故以無宗為宗。此語亦",
    "T39n1790_001:0428b25": "不受為趣。二或以妄想為宗者。以妄想有二",
    "T39n1790_001:0428b26": "義。一病二藥。病謂執見。但是虛妄之想。是所",
    "T39n1790_001:0428b27": "對治故是病也。藥謂佛語眾生言。汝起有無",
    "T39n1790_001:0428b28": "見皆是妄想。眾生聞已即離彼見。故是藥也。",
    "T39n1790_001:0428b29": "但由佛說於妄想還治妄想之病。是故唯以",
    "T39n1790_001:0428c01": "妄想二字消釋一部經文。以妄念若起即是",
    "T39n1790_001:0428c02": "妄想。遂令妄念止息。即到此經處故以為宗。",
    "T39n1790_001:0428c03": "是故以妄想為宗。妄盡為趣。三以自覺聖",
    "T39n1790_001:0428c04": "智為宗者。非直覺一切法唯是自心悉皆平",
    "T39n1790_001:0428c05": "等。亦復覺此能覺智之自體如理一味。妙絕",
    "T39n1790_001:0428c06": "能所離覺所覺。故下云。無有佛涅槃。遠離覺",
    "T39n1790_001:0428c07": "所覺。覺在初心滿在佛果。經文具辨。故以為",
    "T39n1790_001:0428c08": "宗。是故舉覺為宗。覺泯為趣。四或說。一心為",
    "T39n1790_001:0428c09": "宗者。以辨諸法皆由心現。謂習氣內擾。妄境",
    "T39n1790_001:0428c10": "風起吹擊心海。濤波萬端。莫不皆是心之所",
    "T39n1790_001:0428c11": "現。下文所說雖有多門。莫不皆顯此唯心義。",
    "T39n1790_001:0428c12": "故以為宗。是則舉唯心為宗。心盡為趣。下文",
    "T39n1790_001:0428c13": "云。無心之心量我說為心量。五二諦為宗者。",
    "T39n1790_001:0428c14": "謂開前一心以為二諦。即心相差別染淨緣",
    "T39n1790_001:0428c15": "起。凡聖區分以約俗諦。心體平等染淨相盡。",
    "T39n1790_001:0428c16": "一味無二名為真諦。此中真俗相對有其五",
    "T39n1790_001:0428c17": "義。一相違義。二相害義。三相順義。四相成",
    "T39n1790_001:0428c18": "義。五無礙義。初者謂談真違俗。以違俗生滅",
    "T39n1790_001:0428c19": "故。順俗則違真。以乖真一味故。如水靜波動。",
    "T39n1790_001:0428c20": "理必相違。若不爾者二諦雜亂。此是非一門",
    "T39n1790_001:0428c21": "也。二相害者。非直二理相違。亦乃互奪其體。",
    "T39n1790_001:0428c22": "謂要由泯俗令盡。真性方顯。亦由覆真令隱",
    "T39n1790_001:0428c23": "俗相得成。如舉水波無不盡。取波水無所遺。",
    "T39n1790_001:0428c24": "全體互奪二諦方立。若不爾者則二諦別體不",
    "T39n1790_001:0428c25": "成非一。此則非異之非一門也。三相順者。謂",
    "T39n1790_001:0428c26": "此盡俗之真要不礙俗立。以真非斷空故。此",
    "T39n1790_001:0428c27": "覆真之俗要不礙真顯。以俗是虛幻故。如盡",
    "T39n1790_001:0428c28": "波之水必不礙波。以水非木石故。動水之波",
    "T39n1790_001:0428c29": "要不隱水。以波虛無體故。若不爾者各乖本",
    "T39n1790_001:0429a01": "位。二諦不成。上是非一之非異門也。四相成",
    "T39n1790_001:0429a02": "者。非直相順纔不相違。亦乃全體相與方各",
    "T39n1790_001:0429a03": "得成。謂真是理實故必不違緣。舉體隨隱而",
    "T39n1790_001:0429a04": "成俗。以俗是事虛故必不乖理。舉體相盡而",
    "T39n1790_001:0429a05": "顯真。如虛波攬水成。水徹於波相則無波而",
    "T39n1790_001:0429a06": "非水。成波乃名水。則波徹於水體。無水而非",
    "T39n1790_001:0429a07": "波。動靜交徹二諦雙立。若不爾者理事不融。",
    "T39n1790_001:0429a08": "二諦俱壞。此非異門也。五無礙者。合前四句",
    "T39n1790_001:0429a09": "所說。為一無礙法界。是故即真即俗即違即",
    "T39n1790_001:0429a10": "順即成即壞。圓融自在同時俱現。聖智所照",
    "T39n1790_001:0429a11": "無礙頓見。是謂二諦甚深之相。經意在此。故",
    "T39n1790_001:0429a12": "以為宗。觀此成行。用以為趣。六以三無等義",
    "T39n1790_001:0429a13": "為宗趣者。一無上境。二無等行。三無等果。初",
    "T39n1790_001:0429a14": "者謂前二諦所觀之境。依此令成悲智等行。",
    "T39n1790_001:0429a15": "行滿究竟得智斷果。如攝論十殊勝義釋。論",
    "T39n1790_001:0429a16": "師攝為此三。謂初二殊勝為無等境。以所知",
    "T39n1790_001:0429a17": "依是第八識。及所知相是三性。俱是所觀故。",
    "T39n1790_001:0429a18": "次六殊勝為無等行。以四尋．思觀。六度．十地",
    "T39n1790_001:0429a19": "及三學等俱是正行故。後二殊勝是無等果。",
    "T39n1790_001:0429a20": "以彼果即是菩提。彼果斷是涅槃。俱是所得",
    "T39n1790_001:0429a21": "故。今此經中上下所辨不出此三。故亦同彼",
    "T39n1790_001:0429a22": "以為宗趣。七以四門法義為宗趣者。一五法。",
    "T39n1790_001:0429a23": "二三性。三八識。四二空。初謂凡聖心境隨緣",
    "T39n1790_001:0429a24": "為五。剋其自實不離三性。三性所依唯有八",
    "T39n1790_001:0429a25": "識。八識義立方顯二空。或亦依空性以立諸",
    "T39n1790_001:0429a26": "識。束八識以為三性。開三性以為五法。是則",
    "T39n1790_001:0429a27": "依本起末。凡聖區分不離二空。性唯一味。是",
    "T39n1790_001:0429a28": "故於此四義或隨觀一門。即起信生解行成",
    "T39n1790_001:0429a29": "得果。或二或三乃至具四。開合無礙。以成正",
    "T39n1790_001:0429b01": "見。大乘法相不越於此。此經盛說故以為宗。",
    "T39n1790_001:0429b02": "餘義至文當辨。八五門相對為宗趣者。一教",
    "T39n1790_001:0429b03": "義相對。設教為宗以義為趣。要令尋教得其",
    "T39n1790_001:0429b04": "義故。二理事相對者。謂就義中緣起事相。意",
    "T39n1790_001:0429b05": "令趣入真性故。三境行相對者。說真俗諦境。",
    "T39n1790_001:0429b06": "意欲令成無二正行故。四比證相對者。於行",
    "T39n1790_001:0429b07": "中近說地前次行。意在入地深證。五因果相",
    "T39n1790_001:0429b08": "對者。謂令菩薩順行萬行。令成佛果菩提。此",
    "T39n1790_001:0429b09": "上十事五對。於此一部通皆備足。故為宗趣。",
    "T39n1790_001:0429b10": "九立破無礙者。此經所破略有三位。一邪見",
    "T39n1790_001:0429b11": "外道。二法執二乘。三謬解菩薩。其外道者。謂",
    "T39n1790_001:0429b12": "宗六師乃至九十五種皆悉隨機以理徵破。",
    "T39n1790_001:0429b13": "務令捨邪歸正。如經可知。二二乘二部乃至",
    "T39n1790_001:0429b14": "十八皆亦隨此破其所執。務令捨小歸大。亦",
    "T39n1790_001:0429b15": "如文顯。三謬解菩薩聞說真空將謂斷滅。聞",
    "T39n1790_001:0429b16": "有業果謂實非空。聞此二說將謂別體。今並",
    "T39n1790_001:0429b17": "授以正理令捨妄歸真。亦如文顯。所立亦三。",
    "T39n1790_001:0429b18": "一萬法唯心通治三病。二唯一真性如來藏",
    "T39n1790_001:0429b19": "法。三以不動真性而建立諸法。或亦泯事歸",
    "T39n1790_001:0429b20": "理理現而事不壞。二攬理成事。事立而理不",
    "T39n1790_001:0429b21": "隱。三理事圓融。不二而二。此法若立無惑而",
    "T39n1790_001:0429b22": "不遣。即立無不破也。障盡方證。即破無不立",
    "T39n1790_001:0429b23": "也。是則立破之破非破也。破立之立非立也。",
    "T39n1790_001:0429b24": "立破形奪雙泯無寄。經意在此故以為宗。是",
    "T39n1790_001:0429b25": "則立破為宗無寄為趣。十顯密自在門者。但",
    "T39n1790_001:0429b26": "入法根器有其二種。一純二雜。為彼純器直",
    "T39n1790_001:0429b27": "示法體令修證得果。若為雜器以覆相密語。",
    "T39n1790_001:0429b28": "亦言異意異。名為密意。如下文。二夜中間不",
    "T39n1790_001:0429b29": "說一字。四種平等此佛。即彼五無間業。證大",
    "T39n1790_001:0429c01": "菩提。如是非一。是則教有顯密不同。理無隱",
    "T39n1790_001:0429c02": "現差別。隨機顯密。經至八萬四千。其次統收",
    "T39n1790_001:0429c03": "猶為一百八句。若攝末以歸本。唯是一心。真",
    "T39n1790_001:0429c04": "如是歸心一性不礙百八宛然。散說八萬四",
    "T39n1790_001:0429c05": "千不失一心平等。良以本末無二圓通無礙。",
    "T39n1790_001:0429c06": "是故以顯密為宗。泯二為趣。深性宗趣包括",
    "T39n1790_001:0429c07": "多塗。略舉十門顯斯一部宗趣之義。略辨如",
    "T39n1790_001:0429c08": "是。",
    "T39n1790_001:0429c09": "[0429c09] 第七釋題目者。略以十義釋。一翻名。二指事。",
    "T39n1790_001:0429c10": "三顯用。四顯德。五表法。六辨行。七表玄。八",
    "T39n1790_001:0429c11": "開釋。九合辨。十解品。初翻名者梵言楞伽。此",
    "T39n1790_001:0429c12": "云難入亦云險絕復云可畏亦曰莊嚴。阿伐",
    "T39n1790_001:0429c13": "哆陀羅此云下入。以梵語中下入上入悉有",
    "T39n1790_001:0429c14": "別名。唯從上下入別有此名。如入菩薩等。解",
    "T39n1790_001:0429c15": "四卷者。翻為無上。此甚訛也。勘諸梵本及十",
    "T39n1790_001:0429c16": "卷中。都無寶字。十卷中翻為入者。當名也。二",
    "T39n1790_001:0429c17": "指事辨者。有二義。此摩羅耶山居南海中。孤",
    "T39n1790_001:0429c18": "峙削成故名險絕。二山頂有城迴無門戶。名",
    "T39n1790_001:0429c19": "為難入。非直山無入路。亦乃城絕戶扉。唯有",
    "T39n1790_001:0429c20": "神通者飛空下入方預其中。故名此城以為",
    "T39n1790_001:0429c21": "難入。佛及大眾應機降跡。故名為入。即從天",
    "T39n1790_001:0429c22": "及處用以題名。羅剎居中復名可畏。眾寶校",
    "T39n1790_001:0429c23": "飾。復曰莊嚴。三顯用者有二義。一城為難入。",
    "T39n1790_001:0429c24": "佛能入之。二羅剎難化。入中化之。果用垂降",
    "T39n1790_001:0429c25": "至此二難。故云入難入也。四顯德者。謂一心",
    "T39n1790_001:0429c26": "真性周絕四句。&#x9008;超情表猶崖城絕戶故云",
    "T39n1790_001:0429c27": "難入。垂言巧辨宣示悟入。故云能入。此即教",
    "T39n1790_001:0429c28": "入義而義現也。五表法者有三義。一城表理",
    "T39n1790_001:0429c29": "玄。二羅剎表障重。三入顯行成。行成離羅剎",
    "T39n1790_001:0430a01": "之障。證難入之城。對法論中轉依略有三義。",
    "T39n1790_001:0430a02": "一轉成。謂行成也。二轉離。謂滅障也。三轉",
    "T39n1790_001:0430a03": "顯。謂證理也。此中三義當知亦爾。六辨行者。",
    "T39n1790_001:0430a04": "謂真理性融掩絕圖度。聖智玄悟妙證相應。",
    "T39n1790_001:0430a05": "故云入難入也。此則以智入理也。七表玄者。",
    "T39n1790_001:0430a06": "謂自覺聖智舉體是真。更無餘智能證此真",
    "T39n1790_001:0430a07": "故。名難入。還令即真之智證此即智之真。此",
    "T39n1790_001:0430a08": "即無入入。入而即無入。名難入也。八開釋者",
    "T39n1790_001:0430a09": "開此一題為六義三對。一通別一對。謂入楞",
    "T39n1790_001:0430a10": "伽經是一部通名。勸請品是當篇別目。二就",
    "T39n1790_001:0430a11": "前通中教義一對。入楞伽是所依所詮。經之",
    "T39n1790_001:0430a12": "一字是能起能詮。三就所詮之中境智一對。",
    "T39n1790_001:0430a13": "謂楞伽是所入之境。入是能詮之智。是故開",
    "T39n1790_001:0430a14": "之有此三對。九合辨者。謂難往之入故即依",
    "T39n1790_001:0430a15": "處難顯佛力也。且依義顯教依理顯德。依境",
    "T39n1790_001:0430a16": "顯行。皆依主釋也。難即入故境智不殊。持業",
    "T39n1790_001:0430a17": "釋也。入之難及入即難二。翻前可知。二合教",
    "T39n1790_001:0430a18": "義者。謂詮入楞伽之經。則教依義立。或依入",
    "T39n1790_001:0430a19": "楞伽城方宣此教。則經名依處而立。皆依主",
    "T39n1790_001:0430a20": "釋也。若文字性離。是則解脫。教即義故持業",
    "T39n1790_001:0430a21": "釋也。或處能表義。經即處故亦持業釋。十釋",
    "T39n1790_001:0430a22": "品名者。勸謂勸發。請謂求請。即請佛親降其",
    "T39n1790_001:0430a23": "處。勸演內證法輪。又亦勸請是一悟。謂諸佛",
    "T39n1790_001:0430a24": "降赴。諸佛說法。品中明此。故以為名。問準餘",
    "T39n1790_001:0430a25": "經應題序品。何不爾耶。答若望為經由致理",
    "T39n1790_001:0430a26": "是序品。但以品內事別或題異號。如華嚴妙",
    "T39n1790_001:0430a27": "嚴等。何故四卷都名佛語心品者。準下文此",
    "T39n1790_001:0430a28": "經一部俱是楞伽心也。佛語者準梵語正翻",
    "T39n1790_001:0430a29": "名為佛教。於佛教楞伽中。此為中心要妙之",
    "T39n1790_001:0430b01": "說。非是緣慮等心。如般若心等。此是滿部之",
    "T39n1790_001:0430b02": "都名。非別品目。",
    "T39n1790_001:0430b03": "[0430b03] 第八部類傳譯者。先明部類依所見聞有其",
    "T39n1790_001:0430b04": "三部。一大本有十萬頌。如開皇三寶錄說。在",
    "T39n1790_001:0430b05": "于闐南遮俱槃國山中。具有楞伽等十本大",
    "T39n1790_001:0430b06": "經各十萬頌。二次本有三萬六千頌。如此所",
    "T39n1790_001:0430b07": "翻諸梵本中皆云三萬六千偈。經中某品即",
    "T39n1790_001:0430b08": "備答一百八問。如吐火羅三藏彌陀山。親於",
    "T39n1790_001:0430b09": "天竺受持此本。復云西國現有龍樹菩薩所",
    "T39n1790_001:0430b10": "造釋論。解此一部。三小本千頌有餘。名楞伽",
    "T39n1790_001:0430b11": "紇伐耶。此云楞伽心。即此本是舊云乾栗太",
    "T39n1790_001:0430b12": "心者訛也。其四卷本就中人更重略之耳。言",
    "T39n1790_001:0430b13": "傳譯者其四卷本。宋元嘉年中天竺三藏求",
    "T39n1790_001:0430b14": "那跋陀羅。於丹陽祇洹寺譯。沙門寶雲傳語。",
    "T39n1790_001:0430b15": "慧觀筆受。其十卷本後魏季天竺三藏菩提",
    "T39n1790_001:0430b16": "留支。於洛陽永寧寺譯。今此一本即大周聖",
    "T39n1790_001:0430b17": "曆元年于闐三藏實叉難陀。於神都佛授記",
    "T39n1790_001:0430b18": "寺譯華嚴了。尋奉&#x52C5;令再譯楞伽。文猶未畢。",
    "T39n1790_001:0430b19": "陀駕入京令近朝安置清禪寺。&#x9E81;譯畢猶未",
    "T39n1790_001:0430b20": "再勘。三藏奉&#x52C5;歸蕃。至長安二年有吐火羅",
    "T39n1790_001:0430b21": "三藏彌陀山。其初曾歷天竺廿五年。備窮三",
    "T39n1790_001:0430b22": "藏尤善楞伽。奉&#x52C5;令共翻經沙門復禮法藏",
    "T39n1790_001:0430b23": "等。再更勘譯。復禮輟文御製經序。讚述云爾。",
    "T39n1790_001:0430b24": "其四卷迴文不盡。語順西音。致令髦彥英哲",
    "T39n1790_001:0430b25": "措解無由。愚類庸夫強推邪。解其十卷雖文",
    "T39n1790_001:0430b26": "品少具。聖意難顯。加字混文者泥於意。或致",
    "T39n1790_001:0430b27": "有錯。遂使明明正理滯以方言。聖上慨此難",
    "T39n1790_001:0430b28": "通。復令更譯。今則詳五梵本。勘二漢文。取其",
    "T39n1790_001:0430b29": "所得正其所失。累載優業當盡其旨。庶令學",
    "T39n1790_001:0430c01": "者幸無訛謬。",
    "T39n1790_001:0430c02": "[0430c02] 第九明義分齊者。先義後文。義者然此經中",
    "T39n1790_001:0430c03": "義理浩汗。撮其機要略顯十門。一緣起空有",
    "T39n1790_001:0430c04": "門。二諸識本末門。三識體真妄門。四本識種",
    "T39n1790_001:0430c05": "子門。五佛性遍通門。六二乘迴心門。七行位",
    "T39n1790_001:0430c06": "卷舒門。八障治無礙門。九違順自在門。十佛",
    "T39n1790_001:0430c07": "果常住門。初者於緣起性。此土南北諸師各",
    "T39n1790_001:0430c08": "執空有。不足為會。但西域清辨論主依般若",
    "T39n1790_001:0430c09": "等經習龍猛等宗。造般若燈及掌珍等論。確",
    "T39n1790_001:0430c10": "立比量辨依他空。護法等論師依深密等經",
    "T39n1790_001:0430c11": "習無著等宗。造唯識等論。亦立比量顯依他",
    "T39n1790_001:0430c12": "不空。後代學人智光戒賢繼其宗致。傳芳不",
    "T39n1790_001:0430c13": "絕。今謂不爾。前龍樹中觀無著親釋。提婆百",
    "T39n1790_001:0430c14": "論世親注解。以龍樹所辨明有不異空。無著",
    "T39n1790_001:0430c15": "所說明空不異有。是以二士相契冥合為一。",
    "T39n1790_001:0430c16": "非直理無違諍。亦乃仰稱龍樹為阿闍梨。後",
    "T39n1790_001:0430c17": "代論師為時澆慧薄。聞空謂斷因果。聞有謂",
    "T39n1790_001:0430c18": "隔真空。是以清辨破違空之有。令蕩盡歸空。",
    "T39n1790_001:0430c19": "方顯即空之有。因果不失。護法等破滅有之",
    "T39n1790_001:0430c20": "空。令因果確立。方顯即有之空。真性不隱。此",
    "T39n1790_001:0430c21": "二士各破一邊共顯中道。此乃相成非相破",
    "T39n1790_001:0430c22": "也。若不爾者無著世親何不破於龍猛等論。",
    "T39n1790_001:0430c23": "而還造釋讚述彼空。後人不達其旨隨言執",
    "T39n1790_001:0430c24": "取各互相違。非直俱不見理。更增&#x9B2A;諍。得謗",
    "T39n1790_001:0430c25": "人法罪。何者謂怖空恐斷勵力立有。不了幻",
    "T39n1790_001:0430c26": "有是不異空之有故。是故乖空則失於有。失",
    "T39n1790_001:0430c27": "於有者良為取有。既失空失有。而謂立有。",
    "T39n1790_001:0430c28": "此是情有非是法有。豈非具謗真空幻有。以",
    "T39n1790_001:0430c29": "己所見情有之法稱為佛說。是亦謗佛。異有",
    "T39n1790_001:0431a01": "立空。當知亦爾。真空必不異有。立滅色之斷",
    "T39n1790_001:0431a02": "空。謂為真空。此是不了惡取空。故性中不了",
    "T39n1790_001:0431a03": "真空。稱為佛說。是故亦為人法雙謗。或有說",
    "T39n1790_001:0431a04": "言。依他有故非無。遍計空故非有。將為中道",
    "T39n1790_001:0431a05": "者。此乃語是非有非無。見乃是有是無。二見",
    "T39n1790_001:0431a06": "常存將為中道。亦謗人法。或說。斷無名為非",
    "T39n1790_001:0431a07": "有。無有可對名曰非無。此亦語是非有非無。",
    "T39n1790_001:0431a08": "見是斷滅空見。或說。緣成似有故非無。無實",
    "T39n1790_001:0431a09": "體故非有。此亦語是非有非無。見乃唯是假",
    "T39n1790_001:0431a10": "有之見。此&#x7ADD;唯改其語而不破其見。莫若緣",
    "T39n1790_001:0431a11": "成幻有舉體蕩盡即有非有也。攬蕩盡真空",
    "T39n1790_001:0431a12": "以為幻有。即空非空也。以即空之有即是即",
    "T39n1790_001:0431a13": "有之空。泯然一味中道。俱離以有即空即是",
    "T39n1790_001:0431a14": "空即有故。是故非有不墮於空見。非無不墮",
    "T39n1790_001:0431a15": "於有見。是則二見雙盡。然無二法體如不二",
    "T39n1790_001:0431a16": "法門品盛明此事。緣起空有應如是知。",
    "T39n1790_001:0431a17": "[0431a17] 二諸識本末者。有二義。一據二分。二就八識。",
    "T39n1790_001:0431a18": "初者論師或說。相見二分各別種生。但相由",
    "T39n1790_001:0431a19": "而起。俱不離識故說唯心。有說相分皆是見",
    "T39n1790_001:0431a20": "分所現。無別種性。云前說識所緣唯識所",
    "T39n1790_001:0431a21": "現故。如三摩地所行影像。又經云。從心相生",
    "T39n1790_001:0431a22": "與心作相。是故隨見分行解帶彼相。見生故",
    "T39n1790_001:0431a23": "說唯識。今依此經皆是心現。但隨其相異說",
    "T39n1790_001:0431a24": "有彼種。理實皆與見分無別。二就八識者。",
    "T39n1790_001:0431a25": "諸論皆說。前七轉識雖依第八。然各自種生。",
    "T39n1790_001:0431a26": "非即第八。以識變識無實用故。今依此經非",
    "T39n1790_001:0431a27": "謂第八變起七轉。但彼七轉皆攬第八為體",
    "T39n1790_001:0431a28": "而起。如攬水成波波無異水之體。下經云。於",
    "T39n1790_001:0431a29": "藏識海境界風動轉識浪起。故知皆以第八",
    "T39n1790_001:0431b01": "為體。不爾豈浪異水別有自體。波浪同喻深",
    "T39n1790_001:0431b02": "思可見。諸餘異說會釋可知。三識體真妄門",
    "T39n1790_001:0431b03": "者。有說。此第八識從業等種子辨體而生。是",
    "T39n1790_001:0431b04": "異熟識。生滅有為。如瑜伽等說。有說是如來",
    "T39n1790_001:0431b05": "藏隨緣所成。如金作環釧。密嚴經云。如來清",
    "T39n1790_001:0431b06": "淨藏世間阿賴耶。如金與指環展轉無差別。",
    "T39n1790_001:0431b07": "準此第八舉體是真如。此二說若為和會。今",
    "T39n1790_001:0431b08": "釋有二。一約法。二就教。法中此識本末融鎔。",
    "T39n1790_001:0431b09": "通有四句。一攝本從末門。唯是有為生滅等",
    "T39n1790_001:0431b10": "法。二攝末歸本門。則唯是如來藏平等一味。",
    "T39n1790_001:0431b11": "三本末無礙門。起信論云。不生不滅與生滅",
    "T39n1790_001:0431b12": "和合。非一非異。名阿賴耶識。下經云。如來藏",
    "T39n1790_001:0431b13": "受苦樂與因俱。若生若滅。準此本末合舉。用",
    "T39n1790_001:0431b14": "以為體。四本末俱泯門。謂形奪兩亡理事無",
    "T39n1790_001:0431b15": "寄。下經云。不壞相有八。無相亦無相等。解",
    "T39n1790_001:0431b16": "云。然此四句合為一心。是故經論各隨說一。",
    "T39n1790_001:0431b17": "於理遍通。如唯辨嚴具金無所遺。唯顯於金",
    "T39n1790_001:0431b18": "嚴具不失。雙存本末。法未曾二。俱泯性相。不",
    "T39n1790_001:0431b19": "礙雙在。若虛心融會隨說皆得。若隨言執著",
    "T39n1790_001:0431b20": "觸事成礙。二就教會者。或得名不得義。如小",
    "T39n1790_001:0431b21": "乘中。但聞阿賴耶名。或得名得一分生滅義。",
    "T39n1790_001:0431b22": "如瑜伽等。三或得名得全分義。如楞伽密嚴",
    "T39n1790_001:0431b23": "起信等。四或得義不存名。亦如楞伽同性經",
    "T39n1790_001:0431b24": "等。亦如維摩默住以顯不二等。四本識種子",
    "T39n1790_001:0431b25": "門者。有二義。一辨種子新熏本有。二辨種子",
    "T39n1790_001:0431b26": "與識同異。初者有說。種子皆是新熏。要是所",
    "T39n1790_001:0431b27": "生方能生故。或說皆是本有。以從無始無初",
    "T39n1790_001:0431b28": "際故。或說。諸種子熏非熏如無漏種子。無始",
    "T39n1790_001:0431b29": "來而有熏習故。若非本有初生無漏後無因",
    "T39n1790_001:0431c01": "故。此亦難解。以不離過故。過有三種。一此種",
    "T39n1790_001:0431c02": "應常。以非所化故。猶如虛空。二定不能生果。",
    "T39n1790_001:0431c03": "以不從因生故。猶如真如。三應同外道從冥",
    "T39n1790_001:0431c04": "生初覺。冥非因生故。如是等過皆不能離。若",
    "T39n1790_001:0431c05": "爾初無漏法從何因生。今總通釋。謂。無始無",
    "T39n1790_001:0431c06": "明與如來藏合為習氣海。通為一切染淨法",
    "T39n1790_001:0431c07": "因。是故凡一種子皆有四義。一就所依用本",
    "T39n1790_001:0431c08": "非新。二據能依。用新非舊。三由前二義合為",
    "T39n1790_001:0431c09": "一種。四二義同體。形奪俱離。是則於一種子",
    "T39n1790_001:0431c10": "或熏非熏俱不俱等。隨說皆得無所障礙。又",
    "T39n1790_001:0431c11": "由習氣海中有帶妄之真。名本覺。為無漏因。",
    "T39n1790_001:0431c12": "多聞熏習為增上緣。或亦聞熏與習海合為一",
    "T39n1790_001:0431c13": "無漏因。梁論云。多聞熏習與本識中解性和",
    "T39n1790_001:0431c14": "合。一切聖人以此為因。又習氣海中有帶真",
    "T39n1790_001:0431c15": "之妄。為染法因。餘準同前。是故染淨等種各",
    "T39n1790_001:0431c16": "具四義。準上可知。二種子與識同異者。或說",
    "T39n1790_001:0431c17": "種子是實非假。寄本識中不同識體。謂種通",
    "T39n1790_001:0431c18": "三性。識唯無記。或說假而非實。以離本識無",
    "T39n1790_001:0431c19": "別體故。或說通二。以體同本識用各別故。今",
    "T39n1790_001:0431c20": "釋。種子但是本識功能差別。更無別體。是故",
    "T39n1790_001:0431c21": "生起現行亦與本異。如海為波因隨風緣大",
    "T39n1790_001:0431c22": "小起浪差別。然於海中求差別因了不可得。",
    "T39n1790_001:0431c23": "而能隨緣起差別。識海亦爾。隨境界風生諸",
    "T39n1790_001:0431c24": "識浪。識中浪因無若干狀。而能為因生果差",
    "T39n1790_001:0431c25": "別。故論云。種子但是本識功能。準釋可知。",
    "T39n1790_001:0431c26": "五佛性遍通門者。有說。一切眾生中有一分",
    "T39n1790_001:0431c27": "無佛性者。如五性中。一分半有佛性。餘定無",
    "T39n1790_001:0431c28": "佛性等。如瑜伽等說。有說。一切眾生悉有佛",
    "T39n1790_001:0431c29": "性。唯除草木。如涅槃楞伽等。如此二說。今&#x7ADD;",
    "T39n1790_001:0432a01": "和會。然有二義。一就法。二就教。法中於一佛",
    "T39n1790_001:0432a02": "性融通隱顯有其四義。一就執非有門。如小",
    "T39n1790_001:0432a03": "乘中。隨於法執總不說有大菩提性。二隨事",
    "T39n1790_001:0432a04": "虧盈門。如瑜伽等中。但就法爾種子有為無",
    "T39n1790_001:0432a05": "漏為菩提性。是故不說普遍眾生。三約理遍",
    "T39n1790_001:0432a06": "情門。如此經及涅槃等凡諸有心皆有佛性。",
    "T39n1790_001:0432a07": "是故眾生無非有心。有心無非有性。以心必",
    "T39n1790_001:0432a08": "有性。性必為因。背凡成聖。若爾何故前教定",
    "T39n1790_001:0432a09": "說有無佛性耶。佛性寶性二論自釋。為一闡",
    "T39n1790_001:0432a10": "提謗法罪重。依無量時故作是說。非謂究竟",
    "T39n1790_001:0432a11": "無清淨性。四相想俱絕門。如諸法無行經。解",
    "T39n1790_001:0432a12": "佛種性皆離名離相離見離念。具如彼說。二",
    "T39n1790_001:0432a13": "就教者。佛性論第二卷末云。若一切眾生悉",
    "T39n1790_001:0432a14": "有佛性。何故如來經中說有一分無般涅槃眾",
    "T39n1790_001:0432a15": "生。但如來說法有二種。一了義。二不了義。汝",
    "T39n1790_001:0432a16": "不應執不了義。解云。此是天親菩薩論主良",
    "T39n1790_001:0432a17": "斷可定百篇也。六二乘迴心門者。有說。定性",
    "T39n1790_001:0432a18": "二乘定不迴心向大菩提。如深密經等。有說。",
    "T39n1790_001:0432a19": "一切二乘究竟悉皆得大菩提。如法華等。今",
    "T39n1790_001:0432a20": "會此二說亦有二義。一法。二教。法中前經約",
    "T39n1790_001:0432a21": "就此生定入涅槃。必不迴心故作是說。後經",
    "T39n1790_001:0432a22": "縱入涅槃後必當起趣大菩提。由根有利鈍",
    "T39n1790_001:0432a23": "法有遲疾。如經八萬六萬乃至十千等。此經",
    "T39n1790_001:0432a24": "三昧酒所醉等(云云)。二約教者。或一切二乘皆",
    "T39n1790_001:0432a25": "不迴心。如小乘說。或諸二乘不定性者。未入",
    "T39n1790_001:0432a26": "見道亦有迴心。餘&#x7ADD;不迴。如大般若及淨名",
    "T39n1790_001:0432a27": "經等。或諸二乘定種性者一切不迴。不定種",
    "T39n1790_001:0432a28": "性縱得羅漢而許迴心。如深密等經。或諸二",
    "T39n1790_001:0432a29": "乘定與不定。一切皆迴。但有入滅不入滅遲",
    "T39n1790_001:0432b01": "疾差別。如法華涅槃楞伽密嚴等說。良由教",
    "T39n1790_001:0432b02": "有淺深前後差別。故以末後方為了教。餘如",
    "T39n1790_001:0432b03": "前說。七行位卷舒門者。然有二義。先位。後行。",
    "T39n1790_001:0432b04": "位中有五句。一舒．二卷．三俱．四泯．五圓。初者",
    "T39n1790_001:0432b05": "謂比證賢聖因果位別。始從十信十解十行十",
    "T39n1790_001:0432b06": "迴向十地階降。從微至著從淺至深。次第相",
    "T39n1790_001:0432b07": "成方至究竟。具如經論說。二卷者。有二義。一",
    "T39n1790_001:0432b08": "依華嚴五位相收。十信滿心即具後四位。餘",
    "T39n1790_001:0432b09": "之四位各攝諸位。以緣起相由故。事隨理融。",
    "T39n1790_001:0432b10": "故廣如彼說。二依此經諸地相即云十地。即",
    "T39n1790_001:0432b11": "為初。初即為八地。乃至無所有。何次。又思益",
    "T39n1790_001:0432b12": "經云。得諸法正性者。不從一地至於一地。不",
    "T39n1790_001:0432b13": "從一地至於一地者。此人不住生死涅槃中。",
    "T39n1790_001:0432b14": "又華嚴說。十地差別如空中鳥跡。解云。此&#x7ADD;",
    "T39n1790_001:0432b15": "就理融事同理。無二故作是說。三俱者以前",
    "T39n1790_001:0432b16": "二說不相離故。即舒常卷即卷恒舒。自在無",
    "T39n1790_001:0432b17": "礙雙融俱現。或本智就實而卷。後智就機而",
    "T39n1790_001:0432b18": "舒。二智寂用無礙動靜雙融故俱現也。四泯",
    "T39n1790_001:0432b19": "者。謂卷舒相奪兩相俱盡。以二智相泯同真",
    "T39n1790_001:0432b20": "一味俱不存也。五圓者。謂前四義不相離故",
    "T39n1790_001:0432b21": "合為一法。無礙俱現。或即位非位。非位即位。",
    "T39n1790_001:0432b22": "卷位即舒。舒位即卷。同一圓明無礙法。餘準",
    "T39n1790_001:0432b23": "可知。二行者亦有五義。一舒。謂十度次第修。",
    "T39n1790_001:0432b24": "二卷。謂一念具萬行。三俱。謂前二義無礙雙",
    "T39n1790_001:0432b25": "現。四泯。謂行契真而俱盡。五圓謂一行具前",
    "T39n1790_001:0432b26": "四。無礙圓明俱現。&#x7ADD;準可知。八障治無礙門",
    "T39n1790_001:0432b27": "者。亦有五義。一障。二治。三俱。四泯。五圓。初",
    "T39n1790_001:0432b28": "中障有五義。一覆真所知深厚難斷。二虛妄",
    "T39n1790_001:0432c01": "即空體無所有。三俱者具前二義。障義方成。",
    "T39n1790_001:0432c02": "謂若不覆真則是智非障。若不體空則是真",
    "T39n1790_001:0432c03": "非障。是故具此二義障義方立。四泯者。謂體",
    "T39n1790_001:0432c04": "無不空。理無不障。同體相奪則非空非障。五",
    "T39n1790_001:0432c05": "圓者。謂具前四義。合為一障。是則恒障理而",
    "T39n1790_001:0432c06": "理不隱。體常空而理不現。就障空有無二。就",
    "T39n1790_001:0432c07": "理即隱顯無二。障即真非真。理即妄非妄。又",
    "T39n1790_001:0432c08": "即真之妄方能翳真。即妄之真方為妄翳。思",
    "T39n1790_001:0432c09": "之可見。二治者。謂無漏聖智亦有五義。一照．",
    "T39n1790_001:0432c10": "二寂．三俱．四泯．五圓。初者。謂無漏智起照",
    "T39n1790_001:0432c11": "一切法。同一真如證契相應。二寂者。謂此性",
    "T39n1790_001:0432c12": "證智非真契同真性。亦乃內證自體。是故此",
    "T39n1790_001:0432c13": "照未嘗不寂。若不爾者豈可此智唯見諸法",
    "T39n1790_001:0432c14": "同真而智獨非真耶。顯是則由照證真真證",
    "T39n1790_001:0432c15": "亡照。三俱者。謂內真亡照而不礙照。朗然圓",
    "T39n1790_001:0432c16": "照而不礙寂。是故由證故有照。由證故亡照。",
    "T39n1790_001:0432c17": "以無照誰證存照乖證。四泯者。亦由前二義",
    "T39n1790_001:0432c18": "不相離。故互相形奪寂照俱泯。是則就照",
    "T39n1790_001:0432c19": "非照非不照。就寂非寂非不寂。&#x7ADD;思之可",
    "T39n1790_001:0432c20": "見。五圓者。合前四義為一聖智。圓明具德寂",
    "T39n1790_001:0432c21": "用自在。難可名目。思之可見。三俱者。謂障",
    "T39n1790_001:0432c22": "治相對。無漏智起諸惑種滅。如秤兩頭低昂",
    "T39n1790_001:0432c23": "時等。亦如築即碑碑即築。&#x9E81;說雖爾若依十",
    "T39n1790_001:0432c24": "地論非初非中後。如是斷惑又不見惑性真。",
    "T39n1790_001:0432c25": "是迷不成斷。若見惑性真惑無不成斷。是故",
    "T39n1790_001:0432c26": "由智照非照。由惑斷非斷方乃為智斷。若不",
    "T39n1790_001:0432c27": "爾者。見有惑可斷。是惑而非智。若見惑性空",
    "T39n1790_001:0432c28": "是智而非惑。是則見有惑之智。此智亦須斷。",
    "T39n1790_001:0432c29": "諸惑之性空。此惑不須斷。經云。若人欲成佛",
    "T39n1790_001:0433a01": "勿壞於貪欲。又云。煩惱即菩提等。此&#x7ADD;就智",
    "T39n1790_001:0433a02": "見惑性相盡無斷。方為實斷也。四泯五圓準",
    "T39n1790_001:0433a03": "釋可知。九違順自在門者。有四義。一顯．二",
    "T39n1790_001:0433a04": "名．三用．四法。初顯者。善行順理不善違。順",
    "T39n1790_001:0433a05": "相顯可知。二名者。然有二義。一言違意順。謂",
    "T39n1790_001:0433a06": "如云不作五無間不得大菩提。二言順意違。",
    "T39n1790_001:0433a07": "謂如外道修善背於解脫。又如調達五邪法",
    "T39n1790_001:0433a08": "等。三約用者。謂菩薩留惑增修大行。攝論云。",
    "T39n1790_001:0433a09": "諸惑成覺分等。經云。一切眾魔及諸外道皆",
    "T39n1790_001:0433a10": "吾侍也。此則雖惑而順也。有漏善品趣向人",
    "T39n1790_001:0433a11": "天。違出離道。此則雖善而違也。四約法者。諸",
    "T39n1790_001:0433a12": "惑就實無非稱理。如云煩惱即菩提等。善亦",
    "T39n1790_001:0433a13": "準此。善法存相亦有乖真如。住事布施不到",
    "T39n1790_001:0433a14": "彼岸。惑亦準此。思益云。如來或說淨法為垢。",
    "T39n1790_001:0433a15": "惑法為淨。謂貪著淨法為垢。見垢法實性為",
    "T39n1790_001:0433a16": "淨。解云。由前四義。是故或違順相分。或即違",
    "T39n1790_001:0433a17": "常順。即順恒違。或即順非順。即違非違。理恒",
    "T39n1790_001:0433a18": "不離。思之可見。十佛果常住門者。先總。後",
    "T39n1790_001:0433a19": "別。初者或有處說。三身俱常。謂法身凝然報",
    "T39n1790_001:0433a20": "化相續。或有處說。三身俱無常。謂法身離不",
    "T39n1790_001:0433a21": "離報化生滅等。或有處說。法身是常報化無",
    "T39n1790_001:0433a22": "常。或有處說。報亦常。謂修生大智證真同性。",
    "T39n1790_001:0433a23": "亦不思議常。下經具顯。若爾何故唯識等論",
    "T39n1790_001:0433a24": "云。生者必滅。一向記故。修生佛果豈得無有",
    "T39n1790_001:0433a25": "剎那滅耶。解云。此四記就相&#x9E81;說。生者必",
    "T39n1790_001:0433a26": "滅是就凡夫分段生死。非約佛果證理功德。",
    "T39n1790_001:0433a27": "何以故。若言佛果修生即令有滅。亦應滅者",
    "T39n1790_001:0433a28": "復生。是分別記。謂有煩惱者生。無者不生。佛",
    "T39n1790_001:0433a29": "果既無煩惱。剎那滅已應更不生。則便斷滅。",
    "T39n1790_001:0433b01": "當知不爾。故知佛地大智內同真性。一味",
    "T39n1790_001:0433b02": "平等機感所須智用無盡。如置鹽水器無不",
    "T39n1790_001:0433b03": "消盡。然其&#x918E;味未曾有失。佛智證真相無不",
    "T39n1790_001:0433b04": "盡。本願應機時未曾失。是故下文佛果大智",
    "T39n1790_001:0433b05": "皆非剎那。乃至廣說。二別顯者。然此修生",
    "T39n1790_001:0433b06": "功德與本性通有四義。一或唯修生以功行",
    "T39n1790_001:0433b07": "不虛故。二或唯本有以無不契真故。三或",
    "T39n1790_001:0433b08": "修生之本有。以法身為了因所顯故。四或",
    "T39n1790_001:0433b09": "本有之修生以無分別智從真如所流故。如",
    "T39n1790_001:0433b10": "金嚴具。亦有四義。一或唯嚴具金無所遺。二",
    "T39n1790_001:0433b11": "或唯真金具無不盡。三金之嚴具以金顯具。",
    "T39n1790_001:0433b12": "明嚴具殊勝。四嚴具之金以具顯金。明調練",
    "T39n1790_001:0433b13": "之金方堪作具。是故於一金莊嚴具四義融",
    "T39n1790_001:0433b14": "通。嚴具無二。隨舉一門無不收盡。佛果理智",
    "T39n1790_001:0433b15": "當知。亦爾。或攝本有以立修生。說為無常。或",
    "T39n1790_001:0433b16": "攝修生以同本有。無二是常。或互全收而不",
    "T39n1790_001:0433b17": "壞二義。亦常亦無常。或形奪而兩亡。二義",
    "T39n1790_001:0433b18": "雙泯。即非常非無常。於一佛果四義圓通。或",
    "T39n1790_001:0433b19": "就理隨說皆得。或就情隨取皆失。佛果正理",
    "T39n1790_001:0433b20": "應如是知。"
}