{
    "X73n1456_013:0544b09": "憨山老人夢遊集卷第十三",
    "X73n1456_013:0544b11": "侍　者　　福　善　日錄",
    "X73n1456_013:0544b12": "門　人　　通　炯　編輯",
    "X73n1456_013:0544b13": "嶺南弟子　劉起相　重較",
    "X73n1456_013:0544b14": "書問",
    "X73n1456_013:0544b15": "與達觀禪師",
    "X73n1456_013:0544b16": "某鈍根下劣。屈于塵習。適特地走人間。自以無謂。不",
    "X73n1456_013:0544b17": "期錫杖落此。豈知吾師精進力所攝持耶。昨禮座下。",
    "X73n1456_013:0544b18": "辱法愛。連宵徹夜。真言密語。如呪病龍。心心在雲雨",
    "X73n1456_013:0544b19": "耳。即殑伽能領深恩矣。惟師一一辛苦中來。某一旦",
    "X73n1456_013:0544b20": "坐受其惠。竟何以報。想十方諸佛。定為此會生歡喜。",
    "X73n1456_013:0544b21": "發讚歎耳。此緣殊非小小。某愚癡。向謂琬公亦靈山",
    "X73n1456_013:0544b22": "會上人耳。匪蒙攜過雲居。親見肝膽。則某此生。幾不",
    "X73n1456_013:0544b23": "知此公矣。承命作復琬公塔院記。初不自量。將謂易",
    "X73n1456_013:0544b24": "易。遂莾鹵承當。及至雷音。覩其真迹。不覺氣縮。即以",
    "X73n1456_013:0544c01": "虗空為口。大地為舌。猶不能讚其功悳。況方寸流注",
    "X73n1456_013:0544c02": "乎。因懇祈請法力加庇而為之。尤難措辭。馬上至潭",
    "X73n1456_013:0544c03": "柘。思已過半。及覩師手書二經。莊嚴妙麗。讀願贊則",
    "X73n1456_013:0544c04": "泮然具足矣。十五日暮歸慈壽。次日焚香禮禱。而後",
    "X73n1456_013:0544c05": "操觚屬艸。剛完使者持法音至。諷誦數過。歡喜絕倒。",
    "X73n1456_013:0544c06": "勞法身特現塵中。蓋似慈悲太煞。使某何以當此。敬",
    "X73n1456_013:0544c07": "謝無量。塔記謹此報命。其文千二百餘言。但某心血",
    "X73n1456_013:0544c08": "止此。有則盡吐之矣。其間但欲點染虗空。自覺少光",
    "X73n1456_013:0544c09": "燄耳。願師印證。不吝郢削。無使琬公見屈。抑令觀者",
    "X73n1456_013:0544c10": "增深佛種。惟慈攝受之。某和南言。",
    "X73n1456_013:0544c11": "附達大師答書",
    "X73n1456_013:0544c12": "真可和南。辱塔記。即率眾焚香頂禮訖。疾讀三四",
    "X73n1456_013:0544c13": "過。令人無地可以寄口舌贊歎也。苟非真得琬公",
    "X73n1456_013:0544c14": "之心骨之苦處。安能吐辭等刀鋸。剖痛情哉。寧惟",
    "X73n1456_013:0544c15": "使琬老朽骨生春。即某足賴之不朽矣。如是扶植",
    "X73n1456_013:0544c16": "法道。將何以報海印主人。咄。一棒分死活時。決不",
    "X73n1456_013:0544c17": "敢作世諦流布。某再和南。",
    "X73n1456_013:0544c18": "又。",
    "X73n1456_013:0544c19": "憨山大師侍者某。此回出山。諸人以為突出意外。",
    "X73n1456_013:0544c20": "那羅堀主。此回來燕。圓成無量功悳。豈惟諸人慮",
    "X73n1456_013:0544c21": "不及此。即堀主。亦不意憨頭憨腦。闖入是非閙藍。",
    "X73n1456_013:0544c22": "做許多好事。發古悳之幽光。解眾人之紛糾。而道",
    "X73n1456_013:0544c23": "人亦得託不朽于寸管。是無上供養。慚何以消。怖",
    "X73n1456_013:0544c24": "懼怖懼。懷靜送經圓贊并小敘。謹奉命。即著如奇",
    "X73n1456_013:0545a01": "呈正。超如所持偈。不遑一為發揮。行恐觸境逢緣。",
    "X73n1456_013:0545a02": "終被物使。奈何奈何。道人行蹤。主人既還東海。即",
    "X73n1456_013:0545a03": "亦往石經矣。然再必一晤而別。尚有數語。似不可",
    "X73n1456_013:0545a04": "少者。某再和南。",
    "X73n1456_013:0545a05": "又。",
    "X73n1456_013:0545a06": "承慈遠問。悲欣交集。病病之心。知在法眼。望色決脈",
    "X73n1456_013:0545a07": "于十年前矣。惟神明之祕。久默斯要。今豈逃洞見肝",
    "X73n1456_013:0545a08": "膽耶。但今道人受病之原。初為客邪所干。中傷真氣。",
    "X73n1456_013:0545a09": "以致君火太盛。銷鑠肺金。內外交攻。上下否塞。梔子",
    "X73n1456_013:0545a10": "益母不用。而用貝母。轉使大小便利不通。固結日甚。",
    "X73n1456_013:0545a11": "庸醫誤入肉寇。熱勢益增。幾悶致死。賴甘艸解之。而",
    "X73n1456_013:0545a12": "揀去肉寇。得椒通和。周身汗出。道人幸佐以軍薑得",
    "X73n1456_013:0545a13": "蘇。其同病者。竟誤中狼毒。良醫束手。幸元氣未損。必",
    "X73n1456_013:0545a14": "不傷生。須徐徐調理。但真陰水生。心火漸降。客邪消",
    "X73n1456_013:0545a15": "伏。真君泰然。則可保復元氣。全生性矣。感荷慈念。遠",
    "X73n1456_013:0545a16": "問受病之原。其狀如此。惟賴白毫遠照。自受病以來。",
    "X73n1456_013:0545a17": "雖大火猛燄炙身。而五內清凉。略無一念疲厭之心。",
    "X73n1456_013:0545a18": "其視三界牢獄。四生桎梏。端若天光雲影耳。向來所",
    "X73n1456_013:0545a19": "入海印三昧。俱成水月道場。空花佛事矣。幸得情關",
    "X73n1456_013:0545a20": "迸裂。識鎻頓開。時將長策象王。而逐金毛。回步旃檀",
    "X73n1456_013:0545a21": "之林。饑餐紫柏。渴飲曹溪。吾生之願。遂畢于此。更不",
    "X73n1456_013:0545a22": "敢勞移步毗耶。再施甘露。但願安隱那伽。深入無際。",
    "X73n1456_013:0545a23": "以待圍繞三帀耳。使回。謹此奉慰慈注。",
    "X73n1456_013:0545a24": "又。",
    "X73n1456_013:0545b01": "世相空花。瞖目顛倒。已不足論。而成住壞空。往來代",
    "X73n1456_013:0545b02": "謝。有為如是。法性湛然。復何加損。第念法緣未溥。願",
    "X73n1456_013:0545b03": "力未周。向為智礙。今則從空霹靂一聲。種種幻化。雲",
    "X73n1456_013:0545b04": "翳蕩然。且幸而今而後。方為無事道人。此正火聚刀",
    "X73n1456_013:0545b05": "山。成就清涼如幻解脫。斯實　聖恩。于我不薄。其他",
    "X73n1456_013:0545b06": "一切是非。泯然殆盡。又何足道。若能成就無上道力。",
    "X73n1456_013:0545b07": "一切佛土。隨願往生。又何區區拳石勺水間邪。知師",
    "X73n1456_013:0545b08": "同體之愛。愛踰骨肉。同心之憂。憂入肺腑。故敢以此",
    "X73n1456_013:0545b09": "奉慰。非妄語也。不慧出期不遠。儻幻緣有待。尚圖荷",
    "X73n1456_013:0545b10": "策雲山。優遊末歲。其法喜之樂。又當如何。此又天龍",
    "X73n1456_013:0545b11": "所遣。成就第一希有功悳也。",
    "X73n1456_013:0545b12": "又。",
    "X73n1456_013:0545b13": "不慧障緣深重。辱師同體慈力而攝受之。所勞神用。",
    "X73n1456_013:0545b14": "種種甚微細智。固超情表。豈容言喻。旅泊話別。挂[馬*凡]",
    "X73n1456_013:0545b15": "而西。以新正五日抵桐江。冐雪弔健齋。晤見臺公。詢",
    "X73n1456_013:0545b16": "休郎動定。云業已束裝明發。有九江之行。尋即遣書",
    "X73n1456_013:0545b17": "至吉水。邀過桐江。相聚舟中。歡然道故。宛若多生熟",
    "X73n1456_013:0545b18": "遊菩提分法人也。爾瞻聞之。即迎過銕佛菴中相見。",
    "X73n1456_013:0545b19": "機語甚投。此君根器猛利。況得休郎為前茅。不一言",
    "X73n1456_013:0545b20": "之下。則向之堅壁旂鼓。不覺自偃。頓然翻案。大非昔",
    "X73n1456_013:0545b21": "日鄒君也。不慧過上元方行。休郎送至廬陵。會王性",
    "X73n1456_013:0545b22": "海。此君天然道骨。不意末法塵勞中。有此上根利智。",
    "X73n1456_013:0545b23": "將來成就法緣不淺。因留連二日而別。休郎即放舟",
    "X73n1456_013:0545b24": "東下。想見知忍。則可委悉因緣矣。不慧于二月三日",
    "X73n1456_013:0545c01": "過庾嶺。旅邸壁間。忽見師留題。恍對法身而臨寶鏡。",
    "X73n1456_013:0545c02": "歡喜踊悅。因書偈曰。君到曹谿我不來。我到曹谿君",
    "X73n1456_013:0545c03": "已去。來來去去本無心。誰知狹路相逢處。飽餐而去。",
    "X73n1456_013:0545c04": "六日至曹谿。禮六祖真儀。頃即出山。至五羊。謁總鎮",
    "X73n1456_013:0545c05": "王公。囚服見之。此公意氣甚高。親見降階釋縛。乃云",
    "X73n1456_013:0545c06": "公物外高人。況為　朝廷祈福。致此奇禍。何罪之有。",
    "X73n1456_013:0545c07": "吾輩正中心感重。豈可以尋常世法相遇。固讓不可。",
    "X73n1456_013:0545c08": "竟留款敘移時。齋食而退。且又遣力護送往戍所。途",
    "X73n1456_013:0545c09": "涉千五百里。道殣相望。雖三尺童子。亦操戈挾刃。殊",
    "X73n1456_013:0545c10": "不辨其盜非盜也。至電白。其程猶半。迆南山林蓊鬱。",
    "X73n1456_013:0545c11": "咫尺迷蹤。曠野高原。迥無煙火。窮日粒米不糝。終朝",
    "X73n1456_013:0545c12": "滴水不啜。雷地饑荒尤甚。業已四年。瘴癘大作。時疫",
    "X73n1456_013:0545c13": "橫行。毒氣熏天。炎蒸蔽日。枵腹罹災。死傷過半。悲慘",
    "X73n1456_013:0545c14": "之狀。大不可言。況復海岸腥風。嵐煙烈日。觸鼻透心。",
    "X73n1456_013:0545c15": "神昏意醉。此為罪鄉。誠非虗設。私謂自非徹骨冰霜。",
    "X73n1456_013:0545c16": "何能消此酷毒也。仰庇諸所堪能調伏。無生忍地。即",
    "X73n1456_013:0545c17": "荷戈行伍。不異道場。但泉涸艸枯。無薇可采。資非禪",
    "X73n1456_013:0545c18": "悅。何慮不為西山餓夫。惟不慧道愧先悳。遭時過之。",
    "X73n1456_013:0545c19": "此業力所勝。死生又何置念。直以本願未醻。佛恩未",
    "X73n1456_013:0545c20": "報。為慚愧耳。竊念諸佛以不思議神力。調伏眾生。非",
    "X73n1456_013:0545c21": "以一方便而折攝之。欲其情枯智竭。須知極境窮源。",
    "X73n1456_013:0545c22": "冥益鈍根。真慈不淺。儻法緣有在。異日天假有緣。與",
    "X73n1456_013:0545c23": "師對談夢幻法門。豈不以今日因緣。為實證也。惟師",
    "X73n1456_013:0545c24": "智光圓照。天南萬里。不隔纖毫。仰願無緣慈力。時以",
    "X73n1456_013:0546a01": "攝之。",
    "X73n1456_013:0546a02": "又。",
    "X73n1456_013:0546a03": "江頭一別。瞬息三年。無時不寄情霄漢間也。丁卯冬",
    "X73n1456_013:0546a04": "初覺音來。得奉手書。并荷慈惠。法寶盈篋。種種功德。",
    "X73n1456_013:0546a05": "真灑甘露于焦枯。布慈雲于火宅也。康祖贊。點開髑",
    "X73n1456_013:0546a06": "髏金剛正眼。讀之令人徧身毛孔熈怡。喜不可知。此",
    "X73n1456_013:0546a07": "非無緣慈力。何能至此。覺音云。杖錫有遠遊之念。自",
    "X73n1456_013:0546a08": "爾不知所指。此心逐逐妄想。每與右武聚首。未嘗不",
    "X73n1456_013:0546a09": "對妙音色相也。右武真奇男子。前冬別時。頂門一鍼。",
    "X73n1456_013:0546a10": "渠自云痛徹至踵。頓然翻案。不慧因贈之曰。覺非居",
    "X73n1456_013:0546a11": "士。今已大非昔人矣。此公別去。時復寥寥。所幸諸緣",
    "X73n1456_013:0546a12": "屏絕。四大輕安。無所損惱。得以閉門穹廬。究竟未了",
    "X73n1456_013:0546a13": "公案。楞伽幸已脫艸。去夏攝引初機數輩。演法華于",
    "X73n1456_013:0546a14": "武場。以醻師之大願。有擊節數紙。此皆支離糟粕。殊",
    "X73n1456_013:0546a15": "非真知見力。但念此餘生。置身于無事甲裏。彌感",
    "X73n1456_013:0546a16": "　聖恩難報。聊復以此消磨歲月。且仗諸佛神力。持以",
    "X73n1456_013:0546a17": "洗污教之愆。故不惜世諦流布也。適接法意。不覺歡",
    "X73n1456_013:0546a18": "喜絕倒。瞻金剛塔。如對法身。讀諸祖贊。如聽梵響。啜",
    "X73n1456_013:0546a19": "陽羨春茶。如灌醍醐。念此瘴鄉。何緣得此。普令見聞",
    "X73n1456_013:0546a20": "隨喜獲益。大義重來。此亦僧中程嬰也。此子信根原",
    "X73n1456_013:0546a21": "深。第習氣不淺。今幸撇來。亦大損減。又荷師法力攝",
    "X73n1456_013:0546a22": "持。即此可望上進。覺音此來。大為抖擻胷中。頗有樂",
    "X73n1456_013:0546a23": "地。惜乎志有餘而力不足。亦不負此生。可作金剛種",
    "X73n1456_013:0546a24": "子。再出頭來。必不負善知識因地也。渠聞師在匡廬。",
    "X73n1456_013:0546b01": "函欲一見。遂遣先歸以報。計大義入夏可至。至時又",
    "X73n1456_013:0546b02": "當委悉。",
    "X73n1456_013:0546b03": "又。",
    "X73n1456_013:0546b04": "前大義來接法音。歡喜無量。知動定如宜。甚慰遠懷。",
    "X73n1456_013:0546b05": "比來為曹谿因緣。想聞之必大撫掌。先心尚欲令義",
    "X73n1456_013:0546b06": "郎自燕而晉。及臨行。念其二十年來。跉跰他方。今其",
    "X73n1456_013:0546b07": "師物故。已二載餘。甯忍不拈瓣香撮培土乎。因是遂",
    "X73n1456_013:0546b08": "立促還家山。由楚而歸。不及布體座下。今夏幻軀幸",
    "X73n1456_013:0546b09": "無大病。第為茘枝魔發。徧體疥痬。又為假曹谿粥飯",
    "X73n1456_013:0546b10": "僧魔。妄作鬼祟。是故養病蘧廬。此時正欲入山。且幸",
    "X73n1456_013:0546b11": "某公發大道心。願作檀越。第其人清澹如水。志大力",
    "X73n1456_013:0546b12": "微。師能以無作妙力。遙伸右手。過百一十城。竪此金",
    "X73n1456_013:0546b13": "剛幢乎。不知上方佛土。寶威悳如來。何日為眾生說",
    "X73n1456_013:0546b14": "法。令我遙聞謦咳彈指之聲也。新歲三得中甫問。慰",
    "X73n1456_013:0546b15": "安情至。深感道義同體。知應微車。計秋中可抵薊門。",
    "X73n1456_013:0546b16": "侍座下耳。粵孝廉馮生昌歷。乃此中弟子上首。近書",
    "X73n1456_013:0546b17": "來云。已入丈室。何幸如之。第不知此子去就何如。儻",
    "X73n1456_013:0546b18": "在都門。願時時拔濟。知二護法。大著勇猛力。必致感",
    "X73n1456_013:0546b19": "應。但聽時節因緣耳。",
    "X73n1456_013:0546b20": "又。",
    "X73n1456_013:0546b21": "堪忍土中事。種種幻化。正宜法眼視之耳。若入鶖子",
    "X73n1456_013:0546b22": "之目。亦未免作淨穢見也。昨永順持法音來。知杖錫",
    "X73n1456_013:0546b23": "有靈岳之行。回書徑往報之矣。旃檀如來因緣。已悉",
    "X73n1456_013:0546b24": "前問。蓋佛神力不假于他也。持去楞伽筆記。奉入慧",
    "X73n1456_013:0546c01": "目。以作法供養。某下劣。深知此一段大事因緣。皆如",
    "X73n1456_013:0546c02": "來所遣。　聖恩所賜。即此可為報恩地。但願此法普",
    "X73n1456_013:0546c03": "徧微塵剎土。一切見聞。同入自心現量。即不慧委填",
    "X73n1456_013:0546c04": "溝壑。則此生千足萬足。夫復何憾。第不審就中有少",
    "X73n1456_013:0546c05": "分相應否。願大施金篦。披刮瞖膜。其幸不在區區耳。",
    "X73n1456_013:0546c06": "又。",
    "X73n1456_013:0546c07": "春三月。促覺音負病歸。是時尚想紫柏。與五老爭雄。",
    "X73n1456_013:0546c08": "遣八行往訊。忽順禪人持禿筆字來。則知已拖泥帶",
    "X73n1456_013:0546c09": "水。向萬里無寸艸處去也。笑老癡為底事。如此忙碌",
    "X73n1456_013:0546c10": "碌耶。昨有人說長安路上。有个沒料理漢。竊官家一",
    "X73n1456_013:0546c11": "坏土。揑作丈六金身。令無量人生顛倒想。復將丈六",
    "X73n1456_013:0546c12": "金身。撇向十字路上。令往來驢馬踐蹋。若紫柏老癡",
    "X73n1456_013:0546c13": "過此。又作麼生耶。嘗憶老趙州。將一莖艸。作丈六金",
    "X73n1456_013:0546c14": "身。老雷陽。則將丈六金身。作一莖艸。此个公案。是同",
    "X73n1456_013:0546c15": "是別。知在萬仞峰頭。必發一笑。老紅盔。近來毒氣熏",
    "X73n1456_013:0546c16": "得。耳聾眼花。鼻塞咽悶。不知何時。向白銀界裏翻身。",
    "X73n1456_013:0546c17": "一吐此惡習也。",
    "X73n1456_013:0546c18": "又。",
    "X73n1456_013:0546c19": "紅盔去紫柏萬里。時聞說法音聲。在鼓鼙刁斗間。如",
    "X73n1456_013:0546c20": "塗毒入耳。轉令瘴煙毒霧。化作甘露。日夜飽餐。故當",
    "X73n1456_013:0546c21": "死不死。更見鉢沿蟁蚋。貪涎流溢大千。何時三災火",
    "X73n1456_013:0546c22": "起。燒為煨燼。毗藍颺去。光音霪雨。一洗劫灰。淨盡無",
    "X73n1456_013:0546c23": "餘也。曹谿舊稱西天寶林。比為魔宮鬼堀。可笑紫柏",
    "X73n1456_013:0546c24": "老人。神力不大。暫求一宿不能安。今天遣紅盔。特來",
    "X73n1456_013:0547a01": "灑埽。八年之內。極盡神力。一洗殆盡。魔黨盡驅。今將",
    "X73n1456_013:0547a02": "化穢邦而成淨土。變業海以作蓮池。老盧埋沒千年。",
    "X73n1456_013:0547a03": "今日始得轉身吐氣將來。絕後再蘇。頓見光明赫奕。",
    "X73n1456_013:0547a04": "但閣門堅閉。不能頓現無量莊嚴佛土。只待文殊遙",
    "X73n1456_013:0547a05": "伸右手。過一百一十餘城。聊藉彈指之功。便見重重",
    "X73n1456_013:0547a06": "無盡境界。假使十方世界。一一善財。如佛剎微塵數",
    "X73n1456_013:0547a07": "眾生參禮時。可使一一頓入毗盧法界也。此蓋老紅",
    "X73n1456_013:0547a08": "盔鎗頭上佛事。旂竽下工夫。較老紫柏。端居淨土。坐",
    "X73n1456_013:0547a09": "蓮花中。吐廣長舌。為諸化身大士。說利生法門時。同",
    "X73n1456_013:0547a10": "別何如。某禪人遠來相問。不減契順走惠陽。老紅盔",
    "X73n1456_013:0547a11": "且無覺範別胡強仲氣習也。某舌端時時現出紫老",
    "X73n1456_013:0547a12": "法身。居然在目。敬持梵香一盂。用伸供養。唯慈照之。",
    "X73n1456_013:0547a13": "與妙峰禪師",
    "X73n1456_013:0547a14": "某切自念。鈍根下劣。結習濃厚。乘夙善緣。天幸吾師。",
    "X73n1456_013:0547a15": "辱以真慈拯拔。曲盡心力。善巧方便。面命耳提。日夕",
    "X73n1456_013:0547a16": "無閒者數年。居常切覩我師默造之心。恨不能通身",
    "X73n1456_013:0547a17": "躍入我心。頓令眼目動定。若有靈聖者。但土木坯胎。",
    "X73n1456_013:0547a18": "終難變化。雖然禱之既久。入之既深。不無感通冥應。",
    "X73n1456_013:0547a19": "某情雖鹵莾。而于潛滋密化。未嘗不由吾師幻網三",
    "X73n1456_013:0547a20": "昧。加被之力也。雲聚清凉。月明空界。自爾形分影散",
    "X73n1456_013:0547a21": "隱顯同時。雖于妙音謦欬。勢阻關山。然其實相真身。",
    "X73n1456_013:0547a22": "儼含心水。別經五稔。猶同一日。道越三千。不隔寸絲。",
    "X73n1456_013:0547a23": "是則深居寂寞之濵。益入圓通之境。可謂迹逾疎而",
    "X73n1456_013:0547a24": "心逾密。聲日銷而實日彰。某之形神。未嘗去吾師一",
    "X73n1456_013:0547b01": "念也。然某自知形器穢濁。謂斯朽骨。惡氣衝天。非寥",
    "X73n1456_013:0547b02": "廓大谷。不足以藏之。塵勞塞漢。非汪洋巨浸。不足以",
    "X73n1456_013:0547b03": "洗之。故甘心拌命。擲此山海窮鄉。而置盡絕之地。且",
    "X73n1456_013:0547b04": "將無復人世矣。不意默承護法菩薩。運通寶藏。頓使",
    "X73n1456_013:0547b05": "一光東照。大破暗冥。可稱萬世希有功悳。原其所自。",
    "X73n1456_013:0547b06": "與者受者。又皆盡從吾師圓妙清淨真心流出也。客",
    "X73n1456_013:0547b07": "冬某持法旨至。接讀十數通。深見師心。不覺涕泣交",
    "X73n1456_013:0547b08": "頤。即所云。喜心翻倒劇。嗚咽淚沾襟耳。然所悲者。非",
    "X73n1456_013:0547b09": "屬于情。而在出于常情者。舉目寥寥。豈容多見。是不",
    "X73n1456_013:0547b10": "容不感悲且痛也。嗟乎。某此生已矣。竟同艸木。枯槁",
    "X73n1456_013:0547b11": "無疑。至若報侍左右之心。有懷未即。惟願我師真慈",
    "X73n1456_013:0547b12": "不棄。心心圓照而攝受之。令癡子不入顛倒狂途。而",
    "X73n1456_013:0547b13": "安步歸圓覺路也。時幸託此一枝。頗稱幽勝。儻識海",
    "X73n1456_013:0547b14": "波澄。意吾師心月。能自忍留光。而不落影于此中乎。",
    "X73n1456_013:0547b15": "又。",
    "X73n1456_013:0547b16": "不慧平生。每自尅念。于此長夜。得值吾師。可謂再逢",
    "X73n1456_013:0547b17": "親友矣。故自緣會三十年前。即知有向上事。二十年",
    "X73n1456_013:0547b18": "中。常勤除糞。此一念苦切之心。未嘗去于眉睫。但恨",
    "X73n1456_013:0547b19": "積習深厚。不能頓淨現業流識。有負師友法恩。大為",
    "X73n1456_013:0547b20": "慚愧。爰自離析以來。忽十五年。實已臥薪嘗膽。痛自",
    "X73n1456_013:0547b21": "策勵。未敢少惰。第以幻瞖未消。猶沈幻網。心知被縛。",
    "X73n1456_013:0547b22": "力不自由。良以慧劒不利。不能頓裂。此知痛處。敢欺",
    "X73n1456_013:0547b23": "吾師。及幸以法為緣。知報佛恩。即以幻網為佛事。其",
    "X73n1456_013:0547b24": "荷負之心。實持九鼎。而法執之病。益增七重。將謂不",
    "X73n1456_013:0547c01": "負所生。敢追先哲。此實狂愚。非謂慧也。幸亦心知非",
    "X73n1456_013:0547c02": "正。如夢渡河。念蒙　聖主隆恩。惠以金剛燄爍破重",
    "X73n1456_013:0547c03": "昏。使歷劫情根。一揮頓裂。回視昔遊。皆同夢事。是故",
    "X73n1456_013:0547c04": "不慧。以此慶快平生。心知吾師必為我賀。今雖遠投",
    "X73n1456_013:0547c05": "瘴海。如坐道場。飽飲炎蒸。如餐甘露。荷戈之暇。惟對",
    "X73n1456_013:0547c06": "楞伽。究佛祖心印。始知從前。皆墮光影門頭。非真知",
    "X73n1456_013:0547c07": "見力。是知諸佛神力。調伏有緣眾生。非止一種方便。",
    "X73n1456_013:0547c08": "若逆若順。無非令入清凉大解脫門。火聚刀山。無非",
    "X73n1456_013:0547c09": "究竟寂滅道場地。而今而後。或可謂不負己靈。亦可",
    "X73n1456_013:0547c10": "謂不負師友矣。于會心處。隨筆記之。今將卒業。此雖",
    "X73n1456_013:0547c11": "非正順解脫。聊以法自娛。適足以見光陰不虗度耳。",
    "X73n1456_013:0547c12": "意吾師聞此。必發一笑也。大義萬里遠來。以得法音",
    "X73n1456_013:0547c13": "為喜。第念此子。持吾師一言付囑于不慧者。已十五",
    "X73n1456_013:0547c14": "年。心如一日。辛苦萬狀。然于禪道佛法。竟未啟齒。此",
    "X73n1456_013:0547c15": "真出世丈夫。法門奇事。今復依依萬里至此。豈不慧",
    "X73n1456_013:0547c16": "所堪。況彼師親皆老。何獨我為。是以促歸。且以不慧",
    "X73n1456_013:0547c17": "行藏。奉慰知己慈念也。第緣有聚散。法無起滅。在正",
    "X73n1456_013:0547c18": "眼視之。了無朕迹。剎海不隔。劫念圓收。又何有去來",
    "X73n1456_013:0547c19": "彼此之相。吾師處此久如。諒不以天涯罪夫。勞靜慮",
    "X73n1456_013:0547c20": "也。儻天假以年。猶當白首同歸。以醻初願。惟禪悅滋",
    "X73n1456_013:0547c21": "神。以道自愛。",
    "X73n1456_013:0547c22": "又。",
    "X73n1456_013:0547c23": "惟師以法界為心。以行願為身。即彌綸華藏莊嚴塵",
    "X73n1456_013:0547c24": "剎。當無疲厭。此遐荒雖遠。正不出吾師毛孔也。其攝",
    "X73n1456_013:0548a01": "受之心。如珠網交羅。光光相照。更不容妄想于其間",
    "X73n1456_013:0548a02": "耳。鈍根年來坐此瘴鄉。所作佛事。亦不出師幻網三",
    "X73n1456_013:0548a03": "昧。第以情生智隔。不能餐師法性之樂。然亦賴此為",
    "X73n1456_013:0548a04": "消熱惱。作清凉地。師其以為妄乎。古人為到處家山。",
    "X73n1456_013:0548a05": "隨緣樂地。不慧即不能全體。適足以自娛。楞伽四卷。",
    "X73n1456_013:0548a06": "誠以印心。吾師慧目肅清。必深照洞徹其原。即此生",
    "X73n1456_013:0548a07": "無對面之期。而世世常為法侶矣。",
    "X73n1456_013:0548a08": "又。",
    "X73n1456_013:0548a09": "自入瘴鄉六年。不知霜風作何狀。今正月六日南征。",
    "X73n1456_013:0548a10": "宿新州客邸。寒風刮面。不減塞上。夜深擁納。夢想正",
    "X73n1456_013:0548a11": "在萬丈冰雪中。忽推門扣見者。大義也。乃驚喜絕倒。",
    "X73n1456_013:0548a12": "所負北來諸故人書。首開吾師圅。恍若對面坐五臺",
    "X73n1456_013:0548a13": "拄地菴中。枕膝夜話時也。歡喜可知。復詢吾師種種",
    "X73n1456_013:0548a14": "功悳。種種莊嚴。此家常事。不假稱揚。嘗讀楞嚴經。見",
    "X73n1456_013:0548a15": "阿難望佛惠我三昧之語。將謂虗談。以今觀之。不但",
    "X73n1456_013:0548a16": "身坐瘴海。即入銕圍。必蒙吾師足光先照矣。所謂因",
    "X73n1456_013:0548a17": "緣會遇。窮劫不磨豈妄語哉。不慧今年五十有六。不",
    "X73n1456_013:0548a18": "覺老至。形容透俗。心地日開。常自私語。若此形不化",
    "X73n1456_013:0548a19": "足以甘心苦海。為人天作橋梁臥具。此狹劣之見。始",
    "X73n1456_013:0548a20": "由吾師擴之。今更見其真耳。大義之走瘴鄉。誠以為",
    "X73n1456_013:0548a21": "苦。今遣歸家。可以休[欠*曷]狂心。作己躬下事。望吾師惡",
    "X73n1456_013:0548a22": "辣鉗錘。銷鎔習氣。是以不負吾輩。亦不負其先心耳。",
    "X73n1456_013:0548a23": "又。",
    "X73n1456_013:0548a24": "不慧以業力遷譌。擲此嶺外。不減曼殊在銕圍。師以",
    "X73n1456_013:0548b01": "慈善足光。時時照拂。亦不減菩提場中。初成正覺時",
    "X73n1456_013:0548b02": "也。大義來。具荷攝受。感不在言。惟師願輪日廣。三昧",
    "X73n1456_013:0548b03": "日深。顧此區區穢軀。親近隨順如夙昔。豈能再得。不",
    "X73n1456_013:0548b04": "慧處此業鄉。三年餘矣。禪定解脫。未知何如。但所喜",
    "X73n1456_013:0548b05": "者。學成真正俗人。其所消磨日月者。重增文言陋習。",
    "X73n1456_013:0548b06": "皆多生積障。今日盡發。不知何日。得三帀座前。求懺",
    "X73n1456_013:0548b07": "悔耳。先具數種。師其為我印正之。遙憶多寶妙塔涌",
    "X73n1456_013:0548b08": "現虗空。但昔日靈山會上。釋迦分身盡集。而塔戶一",
    "X73n1456_013:0548b09": "開。多寶出現。吾師分身當何時而集耶。令遙聞者。不",
    "X73n1456_013:0548b10": "禁瞻慕之思也。即有可散之花。亦無神足可遣耳。",
    "X73n1456_013:0548b11": "寄蓮池禪師",
    "X73n1456_013:0548b12": "往者。某居金色界時。吾師因禮曼室來。承以無緣慈",
    "X73n1456_013:0548b13": "力。攝受我于冰雪中。使某得以坐瞻光相。深慰夙心。",
    "X73n1456_013:0548b14": "信宿而別。自爾傾注之懷。蓋亦勤矣。某去臺山。將南",
    "X73n1456_013:0548b15": "歷百城。擬參座下。復為業力牽之東海。良以耽著枯",
    "X73n1456_013:0548b16": "寂。遂置身窮陬篾戾車地。因之矢心建立三寶。上報",
    "X73n1456_013:0548b17": "佛恩。亡軀盡命。鬱鬱十年于茲。向以道力孱弱。大為",
    "X73n1456_013:0548b18": "魔擾者日月居半。以致取辱法門。見呵智者。今且猶",
    "X73n1456_013:0548b19": "不自量。乃戀戀堀中。以臂當轍。心心不退。豈宿習然",
    "X73n1456_013:0548b20": "哉。切念道法垂秋。正宗澹薄。賴吾師乘大悲願輪。高",
    "X73n1456_013:0548b21": "竪法幢。宗說兼暢。止觀雙運。毗尼獨揭。淨土專門。使",
    "X73n1456_013:0548b22": "狂子知歸。湻風可挹。禪者自南中來。無不備詢起居。",
    "X73n1456_013:0548b23": "知法體輕安。色身康健。樂說無礙。應機不倦。微細之",
    "X73n1456_013:0548b24": "制。不減迦維。何幸衰世末流。遇斯弘範每一興懷。五",
    "X73n1456_013:0548c01": "體勇悅。毛孔皆香。深愧業繫不前。未遑瞻覲。茲門人",
    "X73n1456_013:0548c02": "胤繼。特致問訊。薄具名香三色。奉為說戒時供養。普",
    "X73n1456_013:0548c03": "熏四眾。伏希慈納。",
    "X73n1456_013:0548c04": "又。",
    "X73n1456_013:0548c05": "惟吾師踞寂滅場。以佛性戒。而為末法眾生。種金剛",
    "X73n1456_013:0548c06": "種子。此等最上因緣。乃毗盧之所願。釋迦之所贊。宜",
    "X73n1456_013:0548c07": "為天龍八部之所欽也。若不慧者。以穢濁之質。點污",
    "X73n1456_013:0548c08": "法門。以業累之緣。罹斯罪垢。實受諸佛所呵。乃辱吾",
    "X73n1456_013:0548c09": "師攝受。豈非以平等大悲。普視有情者耶。不然。何慈",
    "X73n1456_013:0548c10": "音無遮。一至于此。瘴鄉拜辱手書。不啻足輪光照銕",
    "X73n1456_013:0548c11": "圍。令有緣謗法者。先蒙益耳。不慧向沈幻網。今幸荷",
    "X73n1456_013:0548c12": "諸佛神力。以金剛烈燄而銷鑠之。今則罪性了然。且",
    "X73n1456_013:0548c13": "賴此作懺悔地。年來奔走之餘。所作佛事。著述數種",
    "X73n1456_013:0548c14": "乃藉佛祖心光。以為破障之具。以孤陋之見。處僻遠",
    "X73n1456_013:0548c15": "之鄉。不識果與此法少分相應否。敬持獻座下。乞師",
    "X73n1456_013:0548c16": "法眼。為我印決。儻不墮增益謗。或可聊弭夙愆。醻罔",
    "X73n1456_013:0548c17": "極耳。",
    "X73n1456_013:0548c18": "與五臺月川師",
    "X73n1456_013:0548c19": "不肖鈍根。波流幻海。花落寒空。不啻曳尾泥途。自甘",
    "X73n1456_013:0548c20": "逃逝已也。回視金色界人。端居靈山一會。惟時白毫",
    "X73n1456_013:0548c21": "東注。幽邃蒙光。豈不見此頭陀。如是度眾生而行菩",
    "X73n1456_013:0548c22": "薩行耶。數辱慈念。惠問勤勤。以人境兩奪。故無片言",
    "X73n1456_013:0548c23": "以報。諒知己者一體同觀。定不心口異視也。往承以",
    "X73n1456_013:0548c24": "駁物不遷見示。鄙心將謂足下偶爾成文。試入遊戲",
    "X73n1456_013:0549a01": "三昧。故未敢加答。恐當實法流布。忽忽業已三秋。適",
    "X73n1456_013:0549a02": "幻師遠來。下問窮陬。詢及起居。具悉悲戀之情。深感",
    "X73n1456_013:0549a03": "無已。且出尊駁艸本。不意刀刀見血如此。不肖愚昧。",
    "X73n1456_013:0549a04": "雖非楊修幼婦。而一覽頗識其妙。第愧不足以當足",
    "X73n1456_013:0549a05": "下心。由辱見信之深。不敢有負所望。略為陳之。愚謂",
    "X73n1456_013:0549a06": "所駁。若按名責實。雖肇公復起。不易其詞。若忘言會",
    "X73n1456_013:0549a07": "旨。即清凉再出。亦當追其武也。語曰。駟不及舌。誠有",
    "X73n1456_013:0549a08": "味乎。然彼造論覃思。立意命名。不曰無見。且以不遷",
    "X73n1456_013:0549a09": "當俗。不真為真。由是觀之。是物不遷。而非真不遷也。",
    "X73n1456_013:0549a10": "以其物有遷流。故今示之以不遷為妙。若真已不遷。",
    "X73n1456_013:0549a11": "不遷何足云。故云。是法住法位。世間相常住。其旨良",
    "X73n1456_013:0549a12": "哉。若以高見。所摘論文。皆遷流之語。駁之字字無差。",
    "X73n1456_013:0549a13": "言言有據。即肇公對語。亦俛首無詞。但彼亦自解云。",
    "X73n1456_013:0549a14": "所造未嘗異。所見未嘗同。意恐足下責之以言。而未",
    "X73n1456_013:0549a15": "諒其心耶。抑所見未同耶。故曰。正言似反。誰當信者。",
    "X73n1456_013:0549a16": "若足下猶不信。而信者誰其人歟。且肇公明指不遷。",
    "X73n1456_013:0549a17": "在物。而足下以真究之。斯則為門不同。故道路各別。",
    "X73n1456_013:0549a18": "宜其相左。聞足下始因不肖。舉清凉謂物各性。住于",
    "X73n1456_013:0549a19": "一世之語。濫同小乘。無容從此轉至餘方之說。遂有",
    "X73n1456_013:0549a20": "此駁。然不肖所以舉此者。意有所為。蓋緣尋常以物",
    "X73n1456_013:0549a21": "不遷意。詰諸方大悳。都謂物遷而真不遷。人人話作",
    "X73n1456_013:0549a22": "兩橛。然清凉疏中自有二意。且云。顯文似同小乘云",
    "X73n1456_013:0549a23": "云。其實意在大乘。生即不生。滅即不滅。遷即不遷。原",
    "X73n1456_013:0549a24": "清凉意。正恐後人見此論文。便墮小乘生滅遷流之",
    "X73n1456_013:0549b01": "見。故特揭此。表而出之。欲令人人深識論旨。玄悟不",
    "X73n1456_013:0549b02": "遷之妙耳。然鈔文但舉小乘。一意辨之。未竟大乘之",
    "X73n1456_013:0549b03": "說。但結文。此約俗諦為不遷耳一語。義則長短相形。",
    "X73n1456_013:0549b04": "但文稍晦耳。不肖在昔舉此。正恐足下有今日之事。",
    "X73n1456_013:0549b05": "是時交臂而別。彈指已經八年。將謂足下力窮不遷。",
    "X73n1456_013:0549b06": "徹見諸法實相。不意云云若此。竊謂足下此見。不獨",
    "X73n1456_013:0549b07": "不得肇公立論之心。而亦全不得清凉表白之心。不",
    "X73n1456_013:0549b08": "獨不得清凉表白之心。而亦未得區區蓬心也。此足",
    "X73n1456_013:0549b09": "下與肇公。正謂所造未常異。所見未常同也。管見如",
    "X73n1456_013:0549b10": "此。亦未敢為必當。間常于此潛神有日。頗有自信之",
    "X73n1456_013:0549b11": "地。即每每舉之。亦曾為浪子偏憐客之意耳。以不肖",
    "X73n1456_013:0549b12": "愚心。願足下善自寬。姑捨是而勿較。但試于諸法上",
    "X73n1456_013:0549b13": "努力。著眼覰之。果遷果不遷。若于江河競注。真个不",
    "X73n1456_013:0549b14": "流。野馬飄鼓。真个不動。直下便見。不許攀扯性空。果",
    "X73n1456_013:0549b15": "如是。則肇公此論皆為剩語。又何區區據蝸角而力",
    "X73n1456_013:0549b16": "爭尺寸耶。適足以見不肖非扶同硬證也。呵呵。",
    "X73n1456_013:0549b17": "與五臺空印法師",
    "X73n1456_013:0549b18": "萬里炎方。真同燒鬻。每一興念舊遊。則千尺寒冰。稜",
    "X73n1456_013:0549b19": "稜在目。頓見徹骨清凉也。第目極雲中。而金毛師子",
    "X73n1456_013:0549b20": "不現。令人熟習難忘耳。昔調達推山壓佛。身嬰劇地。",
    "X73n1456_013:0549b21": "問之則曰如四禪天。今日始知非大言。固本分事耳。",
    "X73n1456_013:0549b22": "且火宅中人。念淨土則清凉。豈淨土中人。念火宅不",
    "X73n1456_013:0549b23": "增煩惱耶。自愧下劣。向從法門龍象之後。志期稍有",
    "X73n1456_013:0549b24": "建立。拈一莖艸。供養十方。豈知定業難逃。沈淪至老。",
    "X73n1456_013:0549c01": "自達師化後。此心已殞。無復人間。妙師撒手而歸。光",
    "X73n1456_013:0549c02": "前絕後。可無遺憾。即今人天眼目。惟師獨立光明幢",
    "X73n1456_013:0549c03": "耳。儻有餘年。仰仗法力。得遂一晤之緣。以畢此生。實",
    "X73n1456_013:0549c04": "為厚幸。若機緣不偶。殆將不久人世。即為永訣。是有",
    "X73n1456_013:0549c05": "望于龍華三會耳。顓愚有志納子。可惜而有斯疾。儻",
    "X73n1456_013:0549c06": "可得瘳。亦座下之白眉也。近刻三種。寄請印正。但老",
    "X73n1456_013:0549c07": "子一書。古無善解。苦心十五年。似可為後學發蒙。其",
    "X73n1456_013:0549c08": "金剛決疑。法華品節。儻有當心。幸命流通。亦法施也。",
    "X73n1456_013:0549c09": "興雪浪恩兄",
    "X73n1456_013:0549c10": "前歲侍者南來。手教諄切。誨弟以法門為重。弟鈍根",
    "X73n1456_013:0549c11": "下劣。向耽枯寂。日沈孤陋。雖一念生死之心耿耿不",
    "X73n1456_013:0549c12": "昧。第習染深厚。不能頓契無生。上友古人。中心慚愧。",
    "X73n1456_013:0549c13": "有負初志。比見法門寥落。若吾輩天然兄弟。尚參商",
    "X73n1456_013:0549c14": "一方。不能時復促膝究心。鼓簧斯道。況悠悠者乎。弟",
    "X73n1456_013:0549c15": "自奉教以來。利他之心。亦漸開發。惟時自忖。宗欠明",
    "X73n1456_013:0549c16": "悟。教未精研。且末學膚受。貴耳賤目。取信不易。移風",
    "X73n1456_013:0549c17": "易俗之懷。似難頓伸。居常深思吾佛立教。以三學為",
    "X73n1456_013:0549c18": "宗。弟每見後學。如兄所云最難樹立者。多不揣其本。",
    "X73n1456_013:0549c19": "即一二根性稍利。又為狂魔所附。以至慢法輕師。至",
    "X73n1456_013:0549c20": "于身心略無檢束。根本不堅。又安望其枝葉榮茂乎。",
    "X73n1456_013:0549c21": "此正吾兄所謂千人之中。無一二可語者。惟此未嘗",
    "X73n1456_013:0549c22": "不涕下也。弟奉吾兄大教。業二十年。今春始強勉開",
    "X73n1456_013:0549c23": "堂。照常為眾講演。開堂之初。第一瓣香。先供養本師",
    "X73n1456_013:0549c24": "守愚大和尚。弟每念剃染之初。即濫膺華嚴法席。猥",
    "X73n1456_013:0550a01": "辱先師法愛。不減于兄。但弟之所以報先師者。萬無",
    "X73n1456_013:0550a02": "一也。曾憶昔年弟初行脚時。與兄別于雪浪。嘗叩吾",
    "X73n1456_013:0550a03": "兄志向所在。且云。待老師百年後。為立一碑建一塔。",
    "X73n1456_013:0550a04": "以醻法乳。足了生平。此其本願。其他一切可任緣無",
    "X73n1456_013:0550a05": "礙。斯言猶在耳。弟明記于心。亦時復以此舉似知己",
    "X73n1456_013:0550a06": "者。但不知吾兄此願業已醻否。切念與兄年登知命。",
    "X73n1456_013:0550a07": "幻化如斯。即未死之年。亦漸趨衰老。縱利生之願未",
    "X73n1456_013:0550a08": "艾。而涉世之念已灰。此時若置勝緣。不但泯先師之",
    "X73n1456_013:0550a09": "悳。抑且減法門之光。使後學無憑。不知所自。源遠流",
    "X73n1456_013:0550a10": "長。古悳所重。家聲不播。昔賢所恥。若吾輩兄弟。竝名",
    "X73n1456_013:0550a11": "宇宙。苟寥寥如此。況其他乎。願吾兄及時努力。謹薄",
    "X73n1456_013:0550a12": "具名香一炷。石資若干。以為先登。即兄不奈緣。恐建",
    "X73n1456_013:0550a13": "塔為囏。若刻一八楞方幢。更見古雅。其文不必假手",
    "X73n1456_013:0550a14": "于他。願吾兄親操。是所至望。",
    "X73n1456_013:0550a15": "又。",
    "X73n1456_013:0550a16": "弟不肖。罪戾無狀。取辱法門。為師友憂。大負慚愧。先",
    "X73n1456_013:0550a17": "心擬過家山。將布五體。仰藉慈力攝受。作懺罪羯磨。",
    "X73n1456_013:0550a18": "辱吾師兄暫出那伽。移步江上。憐而教之。使飽餐甘",
    "X73n1456_013:0550a19": "露。頓覺五內清凉。身心俱化。罪福皆空。此善財南遊。",
    "X73n1456_013:0550a20": "所以從大塔廟前為初步也。別後于新正六日。抵同",
    "X73n1456_013:0550a21": "江。鄒南老迎于銕佛菴中。首出吾兄手書諸祖機緣",
    "X73n1456_013:0550a22": "卷。展之光明赫昱。照耀心目。跋語縱橫殺活。儼然據",
    "X73n1456_013:0550a23": "坐揮麈。鄒君寶此。即法身常作菴中主也。鄒君根最",
    "X73n1456_013:0550a24": "猛利。幸與弟夙緣有在。一語投機。盡翻前案。誓將迎",
    "X73n1456_013:0550b01": "吾兄演化西江。大為開導。此蓋渠信心肝膽。儻有問",
    "X73n1456_013:0550b02": "至。兄當善調伏。使其增崇正信。作成佛真種。因緣不",
    "X73n1456_013:0550b03": "淺。經廬陵會王塘老。所養甚佳。其信向淨土精專。觀",
    "X73n1456_013:0550b04": "其立言。似非本指耳。二月三日度庾嶺。六日遊南華",
    "X73n1456_013:0550b05": "禮六祖。覩其山川形勢絕勝。無怪其千七百人。從此",
    "X73n1456_013:0550b06": "流出。吾徒不可不一瞻依也。十九日抵廣州。訪陳夷",
    "X73n1456_013:0550b07": "山。已作故物。始聞歐倫老尚在。及將買舟造其舍。則",
    "X73n1456_013:0550b08": "報云化去三月矣。遐方失二知己。良可悲悼。向傳南",
    "X73n1456_013:0550b09": "海生機繁衍。風氣湻厚。今則涼薄太甚。值歲饑異常。",
    "X73n1456_013:0550b10": "米穀涌貴。民不聊生。從去秋七月。至今不雨。野無農",
    "X73n1456_013:0550b11": "夫。戶有盜賊。而雷陽尤甚。會城到戍所路經千五百",
    "X73n1456_013:0550b12": "里。雷地已凶三年。民物凋殘。今復瘴癘大作。死傷過",
    "X73n1456_013:0550b13": "半。道路枕藉。悲慘徹心。季春炎蒸猶如流火。弟私謂",
    "X73n1456_013:0550b14": "初心。不以道緣。不知朔雪之寒。今非業力。安知炎方",
    "X73n1456_013:0550b15": "之熱。世態二途。弟已極盡。然非彼不足以破此也。弟",
    "X73n1456_013:0550b16": "至即從行伍。寄身古寺。宛是頭陀。荷戟轅門。居然馬",
    "X73n1456_013:0550b17": "卒。始知幻技兒。幻出種種相耳。且死生患難。弟心何",
    "X73n1456_013:0550b18": "所不安。但念與兄多劫親因。今幸再值。以未盡宿緣。",
    "X73n1456_013:0550b19": "第恐沈淪瘴海。永隔修途。儻岐路過逢。安得如今若",
    "X73n1456_013:0550b20": "昔。諒吾兄智光圓照。必以平等慈力而攝受之。定不",
    "X73n1456_013:0550b21": "捨此業幻眾生。為罪垢耳。其他復何所云。慨斯末法。",
    "X73n1456_013:0550b22": "念報佛恩。願兄努力為法。自重自愛。",
    "X73n1456_013:0550b23": "又。",
    "X73n1456_013:0550b24": "自江干一宿。蒙以甘露見灑。即走入瘴鄉。皆藉以驅",
    "X73n1456_013:0550c01": "炎蒸。消熱惱耳。吾兄惠我三昧何深也。弟生平于大",
    "X73n1456_013:0550c02": "法緣薄。幼而無聞老無所知。頃于荷戈之暇。力究楞",
    "X73n1456_013:0550c03": "伽。筆之成記。將以此謝謗法之愆。弟恃孤陋之見。既",
    "X73n1456_013:0550c04": "不蹈襲陳言。又未及請正法眼。竟為好事災木。可謂",
    "X73n1456_013:0550c05": "駟不及舌矣。敬專侍者。持請印正。不識就中果有少",
    "X73n1456_013:0550c06": "分相應否。儻于性海掠一滴之味。真空通芥孔之光。",
    "X73n1456_013:0550c07": "差不負此平生。亦不累及法座。若一言無當。即為付",
    "X73n1456_013:0550c08": "之水火。決不敢以此愽虗名。增業種。自蔽妙明。更障",
    "X73n1456_013:0550c09": "後人眼目也。慨此末法。正因者希。弟幸與兄。同生斯",
    "X73n1456_013:0550c10": "世。同履一門。苟于此法。印可其心。弟即不敢稱摩耶",
    "X73n1456_013:0550c11": "同胞。適足以結兜率共座之緣耳。",
    "X73n1456_013:0550c12": "與少林無言宗師",
    "X73n1456_013:0550c13": "伏念祖庭秋晚。舉目寥寥。可為垂涕者。非一端也。幸",
    "X73n1456_013:0550c14": "座下乘願而來。鼎力荷擔。正當揮戈駐日之時。去秋",
    "X73n1456_013:0550c15": "天假良緣。聚首王城。一語而別。及歸臥海上。以觀世",
    "X73n1456_013:0550c16": "相若此。諸念皆灰。無復興起度生事業。惟兀兀空山。",
    "X73n1456_013:0550c17": "與諸幻眾。種田博飯。以消磨白日。送餘年耳。比來風",
    "X73n1456_013:0550c18": "聞法雨普潤。四眾雲臻。想雷電之機。將破重昏而啟",
    "X73n1456_013:0550c19": "羣蒙也。痛念世道交衰。人多薄信。一槩不以根本為",
    "X73n1456_013:0550c20": "懷。且心器不淨。又安可以注甘露。瘳大病乎。惟願座",
    "X73n1456_013:0550c21": "下深思顧命之言。廣闡最初之制。使初機之士。追風",
    "X73n1456_013:0550c22": "受勒。大步隨鈎。然後播真風于性天。撤迷雲于蘊谷。",
    "X73n1456_013:0550c23": "特本分尋常輕車熟路耳。狂愚之言。高明以為何若。",
    "X73n1456_013:0550c24": "與愚菴法師",
    "X73n1456_013:0551a01": "佛說四十里外。不聞法者。墮慢法罪。鄙人知法座咫",
    "X73n1456_013:0551a02": "尺。而不親聽聞。亦墮此罪。非本心也。蓋為障障此緣",
    "X73n1456_013:0551a03": "耳。昨承枉過。一見甚喜。既而且悲。座下過苦如此。然",
    "X73n1456_013:0551a04": "精進堅確。固乃弘法者前旄。而棄本取末。亦不智之",
    "X73n1456_013:0551a05": "第一也。蓋身為道本。重為輕根。而座下以一食之故。",
    "X73n1456_013:0551a06": "欲損生。為眾苦形以博名。殊不智之甚。此正不知輕",
    "X73n1456_013:0551a07": "重者耶。古人有一念純真。日用斗金非分外。座下見",
    "X73n1456_013:0551a08": "解如此。豈自不安于純真耶。維摩道。于食等者。于法",
    "X73n1456_013:0551a09": "亦等。此語座下把作不偏眾為等之耶。若以不偏眾",
    "X73n1456_013:0551a10": "平等。至若供養我者。不名福田。此又何謂也。永嘉謂",
    "X73n1456_013:0551a11": "幻化空身即法身。座下今自損法身。虧慧命。可稱知",
    "X73n1456_013:0551a12": "法者乎。不知法而說法。將何以模範人天。用規來學",
    "X73n1456_013:0551a13": "乎。有意不偏者。謂曹山之不受食耳。若以座下而觀。",
    "X73n1456_013:0551a14": "假如曹山之語。將欲奉行者。豈將與夷齊同貫。而後",
    "X73n1456_013:0551a15": "為得耶。可笑座下。說法不知法。為己不為人。知輕不",
    "X73n1456_013:0551a16": "知重。計亡不計存。是皆顛倒見耳。鄙人此謂。大似雪",
    "X73n1456_013:0551a17": "上加霜。今奉世資若干。為座下開齋之需。座下若不",
    "X73n1456_013:0551a18": "食。當不與之廝面矣。且不及親往。特遣如珊代為禮",
    "X73n1456_013:0551a19": "三帀。勸轉法輪也。",
    "X73n1456_013:0551a20": "又。",
    "X73n1456_013:0551a21": "鄙人以苦言慰座下者。以重法情深故也。悲此末法",
    "X73n1456_013:0551a22": "寥寥。舉目無親。幸賴座下。懷揮戈駐日之心。嘉歎不",
    "X73n1456_013:0551a23": "容己。但此中悽惋處。非常情可知。乃鄙人慣曾為旅",
    "X73n1456_013:0551a24": "偏憐客耳。念座下以二施之力。一肩荷擔。日月無常。",
    "X73n1456_013:0551b01": "色力有限。第恐精神不足。則法喜不充。將何以飽飫",
    "X73n1456_013:0551b02": "人天哉。身為法本。此非浪語。心知座下就裡密意。正",
    "X73n1456_013:0551b03": "不在言。至若幻化門頭。亦借色力勇健。為增上緣耳。",
    "X73n1456_013:0551b04": "古人未有不假借藥石。榮衛四大者。以四大幻物。元",
    "X73n1456_013:0551b05": "其家具耳。讀法言。霜雪凜凜松柏姿也。但雪解而松",
    "X73n1456_013:0551b06": "柏振色。此不假陽春而發越乎。但願座下陽春滿屋。",
    "X73n1456_013:0551b07": "則使艸木皆春矣。是大有望座下為法門重者。故敢",
    "X73n1456_013:0551b08": "忉忉如此。",
    "X73n1456_013:0551b09": "又。",
    "X73n1456_013:0551b10": "別來忽忽四年矣。誠萬里寸心。千秋一日也。所幸髮",
    "X73n1456_013:0551b11": "日白。而心日赤。形日化而念日消。昔聞大火所燒時。",
    "X73n1456_013:0551b12": "我此土安隱。今見老胡。真不吾欺也。自入瘴鄉。不數",
    "X73n1456_013:0551b13": "日。即念楞伽為寢食。烈燄毒霧中。有此家具。真水清",
    "X73n1456_013:0551b14": "珠。令此身心。如火浣布耳。每坐菩提樹下。深念老胡。",
    "X73n1456_013:0551b15": "攜此一枝種子。航海而來。幸得賣柴漢。栽培灌溉。令",
    "X73n1456_013:0551b16": "其扶疎。廕庇人天。今二千年來。無復為之料理者。罪",
    "X73n1456_013:0551b17": "夫荷戈之暇。即營其下。侵晨理荒穢。帶月荷鋤歸。漸",
    "X73n1456_013:0551b18": "覺油然生意而發茂矣。曹谿源頭扼塞。乃復為疏。濬",
    "X73n1456_013:0551b19": "其志。有若干言。寄法眼照之。足見罪夫此中不敢忘",
    "X73n1456_013:0551b20": "家業。負至恩耳。昔被遣之日。紫柏老人在匡廬。對三",
    "X73n1456_013:0551b21": "寶立願。願誦法華百部。以求加被。今還著于本人。因",
    "X73n1456_013:0551b22": "率諸弟子了願于穹廬。誦持之餘。為眾敷演。標其大",
    "X73n1456_013:0551b23": "旨。名曰擊節。併持請正。以見天涯火宅。紅盔下生計",
    "X73n1456_013:0551b24": "耳。一笑。",
    "X73n1456_013:0551c01": "與交光法師",
    "X73n1456_013:0551c02": "朽夫罪累。為法門辱。自知慚愧。無地懺悔。所幸諸知",
    "X73n1456_013:0551c03": "識力加被之致。得久活瘴鄉。每思貌座。萬指圍繞。震",
    "X73n1456_013:0551c04": "海潮音。作師子吼。普警羣迷。聲光所及。靡不蒙益。況",
    "X73n1456_013:0551c05": "在法親有緣者乎。頃大義回家山。聞公尚駐錫中條。",
    "X73n1456_013:0551c06": "必得瞻禮光相。小刻數種。奉塵慧目。略見萬里懷人",
    "X73n1456_013:0551c07": "之意。儻蒙解脫。尚期把臂于孤峰月下。一笑長空。洗",
    "X73n1456_013:0551c08": "此半生塵困耳。",
    "X73n1456_013:0551c09": "與隱菴上人",
    "X73n1456_013:0551c10": "吾佛以生死。喻海喻河。是則我居海濵。公居河畔。然",
    "X73n1456_013:0551c11": "海水無涯。河流迅駛。我已觀海十年于此。未知公觀",
    "X73n1456_013:0551c12": "河幾時也。每念令師逝而不返。令人悲愴不已。心喪",
    "X73n1456_013:0551c13": "三年。又不知還念令師如區區否。欲公念令師。非欲",
    "X73n1456_013:0551c14": "公效俗情也。乃欲公念生死如河耳。仲尼有言。逝者",
    "X73n1456_013:0551c15": "如斯。不舍晝夜。公將何憑截流而過。其為我言之。以",
    "X73n1456_013:0551c16": "慰懸懸也。茲因便致名香三種。願以此熏足下信根",
    "X73n1456_013:0551c17": "耳。此香一熏。足下即汗流沾背。是足以供十方諸佛",
    "X73n1456_013:0551c18": "矣。海印以此望足下。足下何以報我耶。",
    "X73n1456_013:0551c19": "與靜修上人",
    "X73n1456_013:0551c20": "承惠乃祖翁笠子。精妙絕倫。鄙人時時戴之如天。雖",
    "X73n1456_013:0551c21": "居丈室。亦常目在之也。公戴乃祖物如鄙人乎。吾曹",
    "X73n1456_013:0551c22": "去佛三千年。即今日心存目注。如覿面金容。若存想",
    "X73n1456_013:0551c23": "不真。依教不篤。則非佛弟子。公能三十年。存想乃祖。",
    "X73n1456_013:0551c24": "若我輩所以想世尊乎。鄙人見佛易。見公等難。不是",
    "X73n1456_013:0552a01": "我身不能到人世。即是公心不肯如海。印以身心相",
    "X73n1456_013:0552a02": "離。故難之耳。人生浮脆。流光迅速。公能揮戈駐白日。",
    "X73n1456_013:0552a03": "可許不懼無常虗死也。悠悠笑談。作何究竟。惟深省",
    "X73n1456_013:0552a04": "之。",
    "X73n1456_013:0552a05": "寄松谷師",
    "X73n1456_013:0552a06": "聖人不出世。萬古如長夜。此語流布雖久。證驗者希。",
    "X73n1456_013:0552a07": "往不肖養疴窮谷。每見毫光東照。莫不皆從吾師眉",
    "X73n1456_013:0552a08": "間而發。故使十方尋光而至者。皆有所歸依。即散花",
    "X73n1456_013:0552a09": "供養者。盡成佛事。然法門有此瑞相。十方諸佛。豈不",
    "X73n1456_013:0552a10": "共生歡喜讚歎。今春不肖坐惡劫中。眾苦音聲。痛徹",
    "X73n1456_013:0552a11": "心府。又聞吾師疲于津梁。掉臂而去。此之痛處著錐",
    "X73n1456_013:0552a12": "也。私謂吾佛居舍衛國。而城東老母不願見之。後之",
    "X73n1456_013:0552a13": "具正令者。謂此婆子有大人相。今觀五濁惡世。諸苦",
    "X73n1456_013:0552a14": "土中。著一明眼人不得。不肖亦謂此土眾生。亦皆有",
    "X73n1456_013:0552a15": "大人相也。言及至此。吾師以為何如。不肖業緣深重。",
    "X73n1456_013:0552a16": "比又牽之。入此鬧藍。無奈狹劣之習不忘。大菩提心",
    "X73n1456_013:0552a17": "未發。然目前不見吾師。而他方貧子。堆集于長者之",
    "X73n1456_013:0552a18": "門。無恃怙者。正如眾星中無明月耳。故十方暗冥。豈",
    "X73n1456_013:0552a19": "獨佛祖無光。實使覺場冷澹如此。大地凝寒。豈不凍",
    "X73n1456_013:0552a20": "殺法身耶。令人悲酸不已。豈直長夜之歎而已哉。此",
    "X73n1456_013:0552a21": "心無地可寄。但于吾師水月光中。合掌作一讚歎耳。",
    "X73n1456_013:0552a22": "遙觀明月山前。光明石上。對主山神眾說自證法門。",
    "X73n1456_013:0552a23": "使聞之者聾。見之者盲。此吾師自性法樂。定以此消",
    "X73n1456_013:0552a24": "磨日月。破孤內耳。",
    "X73n1456_013:0552b01": "與靜堂師",
    "X73n1456_013:0552b02": "十年剛一見復交一臂而失之。然此心月凄凄。寧不",
    "X73n1456_013:0552b03": "挂于階前長松之下。憶吾師每率諸弟子。逍遙食息",
    "X73n1456_013:0552b04": "乎其間。豈不為音詠之資。禪定之病耶。大師無縫塔",
    "X73n1456_013:0552b05": "想呈樣矣。行實當誰為之。成時幸以見寄。別後有作。",
    "X73n1456_013:0552b06": "惟願書紙百尺。頓令入我海印之光。作幻人之伴也。",
    "X73n1456_013:0552b07": "與萬安上人",
    "X73n1456_013:0552b08": "惟公為法門樞機。荷負甚重。乃乘夙願力。實非淺尟。",
    "X73n1456_013:0552b09": "一自清凉別後。朽夫雖妄生于人世。亦未常忘情于",
    "X73n1456_013:0552b10": "公。所憂非在公身。而在公身所繫耳。非虗語也。昨以",
    "X73n1456_013:0552b11": "大事因緣。入舍衛一見公。喜不自勝。此心釋然冰解。",
    "X73n1456_013:0552b12": "始知龍象遊行。固不可以蹊徑量。浣慰何言。周旋月",
    "X73n1456_013:0552b13": "餘。察公眉睫間煙霞之氣。栩栩然有塵垢粃糠濁世",
    "X73n1456_013:0552b14": "之意。語默炳炳乎三昧。此乃公宿植靈根。般若內熏",
    "X73n1456_013:0552b15": "之所發。所欠外緣。助顯向上第一義耳。良可悲悼。蓋",
    "X73n1456_013:0552b16": "吾人所賦。獨靈于萬物者。豈止口體安飽而已哉。真",
    "X73n1456_013:0552b17": "大有富貴。于富貴求之在我。而不假于人者存焉。即",
    "X73n1456_013:0552b18": "所喻如摩尼寶珠者。是以吾佛世尊。蚤見于此。故不",
    "X73n1456_013:0552b19": "戀安富貴尊榮爾。乃甘心寒巖。以六年苦行。博廣大",
    "X73n1456_013:0552b20": "之受用。所以一覩明星。即如在掌握。吾人固有而不",
    "X73n1456_013:0552b21": "見。故甘心馳逐。以一息之危生。愽無量之苦惱。所以",
    "X73n1456_013:0552b22": "纔遇愛緣。即棄如涕唾。至若較其輕重。不啻以隋侯",
    "X73n1456_013:0552b23": "之珠。彈千仞之雀者比也。公自視何如哉。願公自重",
    "X73n1456_013:0552b24": "而保持之。萬勿自輕自棄。沈酣酖湎。為親友所惜也。",
    "X73n1456_013:0552c01": "朽夫自顧。樗朽不材。無敢旁景人世。念與公見面之",
    "X73n1456_013:0552c02": "難。且感高誼。留意于朽夫者。獨厚且重。故敢以言為",
    "X73n1456_013:0552c03": "報耳。流光難繫。日月欺人。但願努力寸陰。自重自愛。",
    "X73n1456_013:0552c04": "與梅翁本師",
    "X73n1456_013:0552c05": "弟子某。自省罪原。不通懺悔。以自受身于父母。受恩",
    "X73n1456_013:0552c06": "于　君。受教于師。受知于朋友。受法于知識。受食于",
    "X73n1456_013:0552c07": "檀越。惟此恩悳。殞身以報。未足以醻萬一。拔毛以數",
    "X73n1456_013:0552c08": "其罪。不能計其少分也。即今投荒萬里。猶在蓋載之",
    "X73n1456_013:0552c09": "間。而四事安居。上賴　聖主。下資檀越。不致饑窘流",
    "X73n1456_013:0552c10": "離者。皆仗如來白毫光中。一分功悳也。名雖罪鄉。均",
    "X73n1456_013:0552c11": "霑造育。此人間華報。猶尚可逃。恐地獄真因。又何以",
    "X73n1456_013:0552c12": "免。此某日夜所腐心者也。別師以來。忽忽四年。雖坐",
    "X73n1456_013:0552c13": "戈戟場中。未常一念忘其本事。向于楞伽一卷。句不",
    "X73n1456_013:0552c14": "能讀。幸藉此地。足可究心。初至戍所。坐屍陀林。即安",
    "X73n1456_013:0552c15": "心觀照。隨以所得。筆而記之。不覺終軸。今夏為眾敷",
    "X73n1456_013:0552c16": "宣一周。其聞者亦無多舛。自信頗不妄談。即不敢以",
    "X73n1456_013:0552c17": "著書見志。聊足為懺悔之資。且見某于造次顛沛。亦",
    "X73n1456_013:0552c18": "不敢忘佛事。敬持一部。上供師前。以醻訓誨之恩。願",
    "X73n1456_013:0552c19": "藏之房中。以為子孫之寶。且為異日之話柄也。",
    "X73n1456_013:0552c20": "囑弟子語",
    "X73n1456_013:0552c21": "子行矣。善自寬。毋以小害大。毋以人廢言。其言曉曉。",
    "X73n1456_013:0552c22": "將以其信。求其信果若我信。子其勉之。無順氣。無恃",
    "X73n1456_013:0552c23": "志。順氣傷。恃志狂。小不忍則亂大謀。人無遠慮。必有",
    "X73n1456_013:0552c24": "近憂。小事當懲。細行當勤。天命可畏。聖言可尊。定志",
    "X73n1456_013:0553a01": "凝神。無以為易。其心戰戰兢兢。守口如缾。防意如城。",
    "X73n1456_013:0553a02": "惟學日積。惟悳日新。流俗已深。上求友于古人。君子",
    "X73n1456_013:0553a03": "防未然。不處嫌疑間。如鳥擇木。似虎靠山。世路最崎",
    "X73n1456_013:0553a04": "嶇。舉步宜囏難。是以聖人。生于憂患。死于放逸。切問",
    "X73n1456_013:0553a05": "近思。愽學篤志。逢人若愚。處世如寄。無恃口。無飭服",
    "X73n1456_013:0553a06": "恬澹寂寞。身如虗舟。心若空谷。是信我信。子其勉之。",
    "X73n1456_013:0553a07": "與曉塵上人",
    "X73n1456_013:0553a08": "足下踞天目之師子。還記落掌懸崖。撫松立雪之事",
    "X73n1456_013:0553a09": "乎。想孤峰絕頂。覓得古人行履處也。儻持片雲。不妨",
    "X73n1456_013:0553a10": "散我炎荒。作甘露清熱惱耳。",
    "X73n1456_013:0553a12": "憨山老人夢遊集卷第十三"
}