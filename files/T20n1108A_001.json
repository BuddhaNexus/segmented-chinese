{
    "T20n1108A_001:0478b12": "御製救度佛母讚",
    "T20n1108A_001:0478b14": "　世尊威力大神通　　無驚怖畏安樂住",
    "T20n1108A_001:0478b15": "　能滅一切諸垢障　　於眾轉廣大法輪",
    "T20n1108A_001:0478b16": "　盡諸苦報出死生　　具足成就等正覺",
    "T20n1108A_001:0478b17": "　譬如須彌山不動　　金剛堅固鎮長存",
    "T20n1108A_001:0478b18": "　利樂三界諸有情　　不動悉成無畏力",
    "T20n1108A_001:0478b19": "　聞是妙法不思議　　證入無上菩提心",
    "T20n1108A_001:0478b20": "　有能顯揚大名稱　　不假慈筏到彼岸",
    "T20n1108A_001:0478b21": "　亦復得成大自在　　德超十力大丈夫",
    "T20n1108A_001:0478b22": "　恒懷攝受大慈悲　　平等具足無邊智",
    "T20n1108A_001:0478b23": "　清淨廓然無怖畏　　不斷不破亦不空",
    "T20n1108A_001:0478b24": "　速疾勇母具娑訶　　授諸勝義除怖畏",
    "T20n1108A_001:0478b25": "　速勇母者蓮華面　　端嚴相現妙蓮華",
    "T20n1108A_001:0478b26": "　月朗母者如千星　　殊勝威光遍圓滿",
    "T20n1108A_001:0478b27": "　莊嚴紫磨金色母　　忍辱禪定精勤行",
    "T20n1108A_001:0478b28": "　頂髻母者廣無邊　　怛囉吽字母甚大",
    "T20n1108A_001:0478b29": "　自在釋梵水天母　　藥叉羅剎總歸依",
    "T20n1108A_001:0478c01": "　特囉胝發母尊嚴　　頂髻光明朗千日",
    "T20n1108A_001:0478c02": "　勇猛都哩大緊母　　能摧一切諸怨魔",
    "T20n1108A_001:0478c03": "　三寶嚴印母威嚴　　身有光明種種聚",
    "T20n1108A_001:0478c04": "　鎮世威德歡悅母　　攝伏世間諸魔精",
    "T20n1108A_001:0478c05": "　守護眾地母吽聲　　妙光頂冠月相母",
    "T20n1108A_001:0478c06": "　安住如盡劫火母　　普遍摧壞惡冤輪",
    "T20n1108A_001:0478c07": "　手按大地母顰眉　　能以足踐鎮降伏",
    "T20n1108A_001:0478c08": "　最樂安隱柔善母　　普遍極喜母脫離",
    "T20n1108A_001:0478c09": "　都哩巴帝母躡吽　　薩羅天海母作發",
    "T20n1108A_001:0478c10": "　威德諸天集會母　　滅除惡夢及鬪爭",
    "T20n1108A_001:0478c11": "　日月光勝廣圓母　　善除諸毒及瘟疫",
    "T20n1108A_001:0478c12": "　善威力三真實母　　消除煩惱及禍災",
    "T20n1108A_001:0478c13": "　至心歸仰救度尊　　能消罪業越惡趣",
    "T20n1108A_001:0478c14": "　速得圓融成正果　　諸佛灌頂證真如",
    "T20n1108A_001:0478c18": "聖救度佛母二十一種禮讚經",
    "T20n1108A_001:0478c20": "翰林學士承旨中奉大夫",
    "T20n1108A_001:0478c21": "安藏奉　詔譯",
    "T20n1108A_001:0478c22": "　唵敬禮多哩速疾勇　　咄多哩者除怖畏",
    "T20n1108A_001:0478c23": "　咄哩能授諸勝義　　具莎訶字我讚禮",
    "T20n1108A_001:0478c24": "　敬禮救度速勇母　　目如剎那電光照",
    "T20n1108A_001:0478c25": "　三世界尊蓮華面　　從妙華中現端嚴",
    "T20n1108A_001:0478c26": "　敬禮百秋朗月母　　普遍圓滿無垢面",
    "T20n1108A_001:0478c27": "　如千星宿俱時聚　　殊勝威光超於彼",
    "T20n1108A_001:0478c28": "　敬禮紫磨金色母　　妙蓮華手勝莊嚴",
    "T20n1108A_001:0478c29": "　施精勤行柔善靜　　忍辱禪定性無境",
    "T20n1108A_001:0479a01": "　敬禮如來頂髻母　　最勝能滿無邊行",
    "T20n1108A_001:0479a02": "　得到彼岸盡無餘　　勝勢佛子極所愛",
    "T20n1108A_001:0479a03": "　敬禮怛囉吽字母　　聲愛方所滿虛空",
    "T20n1108A_001:0479a04": "　運足遍履七世界　　悉能鉤召攝無餘",
    "T20n1108A_001:0479a05": "　敬禮釋梵火天母　　風神自在眾俱集",
    "T20n1108A_001:0479a06": "　部多起屍尋香等　　諸藥叉眾作稱歎",
    "T20n1108A_001:0479a07": "　敬禮特囉胝發母　　於他加行極摧壞",
    "T20n1108A_001:0479a08": "　展左踡右作足踏　　頂髻熾盛極明耀",
    "T20n1108A_001:0479a09": "　敬禮都哩大緊母　　勇猛能摧怨魔類",
    "T20n1108A_001:0479a10": "　於蓮華面作顰眉　　摧壞一切冤家眾",
    "T20n1108A_001:0479a11": "　敬禮三寶嚴印母　　手指當心威嚴相",
    "T20n1108A_001:0479a12": "　嚴飾方輪盡無餘　　自身熾盛光聚種",
    "T20n1108A_001:0479a13": "　敬禮威德歡悅母　　寶冠珠鬘眾光飾",
    "T20n1108A_001:0479a14": "　最極喜笑覩怛哩　　鎮世間魔作攝伏",
    "T20n1108A_001:0479a15": "　敬禮守護眾地母　　亦能鉤召諸神眾",
    "T20n1108A_001:0479a16": "　搖顰眉面吽聲字　　一切衰敗令度脫",
    "T20n1108A_001:0479a17": "　敬禮頂冠月相母　　冠中現勝妙嚴光",
    "T20n1108A_001:0479a18": "　阿彌陀佛髻中現　　常放眾妙寶光明",
    "T20n1108A_001:0479a19": "　敬禮如盡劫火母　　安住熾盛頂髻中",
    "T20n1108A_001:0479a20": "　普遍喜悅半趺坐　　能摧滅壞惡冤輪",
    "T20n1108A_001:0479a21": "　敬禮手按大地母　　以足踐蹋作鎮壓",
    "T20n1108A_001:0479a22": "　現顰眉面作吽聲　　能破七險鎮降伏",
    "T20n1108A_001:0479a23": "　敬禮安隱柔善母　　涅槃寂滅最樂境",
    "T20n1108A_001:0479a24": "　莎訶命種以相應　　善能消滅大災禍",
    "T20n1108A_001:0479a25": "　敬禮普遍極喜母　　諸怨支體令脫離",
    "T20n1108A_001:0479a26": "　十字呪句妙嚴布　　明呪吽聲常朗耀",
    "T20n1108A_001:0479a27": "　敬禮都哩巴帝母　　足躡相勢吽字種",
    "T20n1108A_001:0479a28": "　彌嚕曼陀結辣薩　　於此三處能搖動",
    "T20n1108A_001:0479a29": "　敬禮薩囉天海母　　手中執住神獸像",
    "T20n1108A_001:0479b01": "　誦二怛囉作發聲　　能滅諸毒盡無餘",
    "T20n1108A_001:0479b02": "　敬禮諸天集會母　　天緊那羅所依愛",
    "T20n1108A_001:0479b03": "　威德歡悅若堅鎧　　滅除鬪諍及惡夢",
    "T20n1108A_001:0479b04": "　敬禮日月廣圓母　　目覩猶勝普光照",
    "T20n1108A_001:0479b05": "　誦二喝囉咄怛哩　　善除惡毒瘟熱病",
    "T20n1108A_001:0479b06": "　敬禮具三真實母　　善靜威力皆具足",
    "T20n1108A_001:0479b07": "　藥叉執魅尾怛辣　　都哩最極除災禍",
    "T20n1108A_001:0479b08": "　若有智者勤精進　　至心誦此二十一",
    "T20n1108A_001:0479b09": "　救度尊處誠信禮　　是故讚嘆根本呪",
    "T20n1108A_001:0479b10": "　每晨旦起夕時禮　　憶念施諸勝無畏",
    "T20n1108A_001:0479b11": "　一切罪業盡消除　　悉能超越諸惡趣",
    "T20n1108A_001:0479b12": "　此等速能得聰慧　　七俱胝佛所灌頂",
    "T20n1108A_001:0479b13": "　現世富貴壽延安　　當來趣向諸佛位",
    "T20n1108A_001:0479b14": "　有時誤服諸毒物　　或自然生或合成",
    "T20n1108A_001:0479b15": "　憶念聖尊真實力　　諸惡毒藥盡消滅",
    "T20n1108A_001:0479b16": "　或見他人遭鬼魅　　或發熱病受諸苦",
    "T20n1108A_001:0479b17": "　若轉此讚二三七　　彼諸苦惱悉蠲除",
    "T20n1108A_001:0479b18": "　欲乞男女得男女　　求財寶位獲富饒",
    "T20n1108A_001:0479b19": "　善能圓滿隨意願　　一切障礙不能侵",
    "T20n1108A_001:0479b20": "根本十字真言",
    "T20n1108A_001:0479b22": "唵　多(引)　哩　咄(入)　多　哩　都　哩　莎(引)　訶(引)",
    "T20n1108A_001:0479b23": "救度八難真言",
    "T20n1108A_001:0479b25": "唵　多(引)　哩　咄　多　哩　都　哩　薩　哩嚩(二合)",
    "T20n1108A_001:0479b27": "琶　耶　那(引)　舍　儞　薩　哩嚩(二合)　覩(入)　枯(入)",
    "T20n1108A_001:0479b29": "多(引)　哩　禰　莎(引)　訶(引)",
    "T20n1108A_001:0479c01": "聖救度佛母二十一種禮讚經"
}