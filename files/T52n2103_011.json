{
    "T52n2103_011:0160a12": "廣弘明集卷第十一",
    "T52n2103_011:0160a14": "大唐西明寺沙門釋道宣撰",
    "T52n2103_011:0160a15": "辯惑篇第二之七",
    "T52n2103_011:0160a16": "唐上廢省佛僧表　太史令傅奕唐",
    "T52n2103_011:0160a17": "廢省佛僧箴(附前表彈)　沙門釋法琳唐破",
    "T52n2103_011:0160a18": "邪論(并啟)　沙門釋法琳",
    "T52n2103_011:0160a19": "太史令朝散大夫臣傅奕上減省寺塔廢僧",
    "T52n2103_011:0160a20": "尼事十有一條",
    "T52n2103_011:0160a21": "臣奕言。臣聞羲農軒頊。治合李老之風(彈曰。詩云。",
    "T52n2103_011:0160a22": "上以風化下。下以諷刺上。老子在周為守書藏吏。如今祕書官也。本非天子有何風化。令羲農上帝與之合治)",
    "T52n2103_011:0160a23": "虞夏湯姬。政符周孔之教(彈曰。周公孔子並是國臣。上述虞夏之教下化",
    "T52n2103_011:0160a24": "澆薄之民。亦非人王不得自為教主。豈令虞夏四君。却符周孔之教耶)雖可聖有先後",
    "T52n2103_011:0160a25": "道德不別。君有沿革治術尚同。竊聞八十老",
    "T52n2103_011:0160a26": "父擊壤而哥。十五少童鼓腹為樂。耕能讓",
    "T52n2103_011:0160a27": "畔。路不拾遺。孝子承家。忠臣滿國。然國君有",
    "T52n2103_011:0160a28": "難則殉命以報讎(彈曰既國並忠臣何得有難。田常六卿之徒不應起逆)父",
    "T52n2103_011:0160a29": "母有痾則終身以側侍。豈非曾參閔子之友",
    "T52n2103_011:0160b01": "庠序成林。墨翟耿恭之儔相來羽翼(彈曰。二十九代止",
    "T52n2103_011:0160b02": "一曾參。漢高已前濁推閔子。成林之言無實。羽翼之奏本虛。事太過矣)乃有守道含德",
    "T52n2103_011:0160b03": "無欲無求(彈曰。州吁叔段不能守道。夏桀殷紂唯事貪求)寵辱若驚職參",
    "T52n2103_011:0160b04": "朝位(彈曰。潘崇羿浞未肯若驚。季氏陽貨亦居朝列)荊山鼎上攀附",
    "T52n2103_011:0160b05": "昇龍。緱氏壇邊相從駕鶴。瑤池王母之使具",
    "T52n2103_011:0160b06": "禮來朝。碧海無夷之神周行謁帝。所以然者。",
    "T52n2103_011:0160b07": "當此之時。共遵李孔之教(彈曰。皇帝昇龍。蓋是三皇之世。瑤池王母。",
    "T52n2103_011:0160b08": "復是周穆之時。計此李老未出之前。孔丘無名之日。不應反遵老教。却習孔書)而無胡佛",
    "T52n2103_011:0160b09": "故也(彈曰。汝既稱無佛。亦不得有道)自漢明夜寢金人入夢。傅毅",
    "T52n2103_011:0160b10": "對詔辯曰胡神(彈曰。周世不來。傅毅豈知有佛。良以先來早有。傅氏。得知先祖",
    "T52n2103_011:0160b11": "言佛。汝反稱無。五逆重殃自貽永劫)後漢中原未之有信(彈曰虛詞太過)",
    "T52n2103_011:0160b12": "魏晉夷虜信者一分(彈曰。禮樂衣冠晉朝始備。汝既謗言夷虜。中夏是誰)",
    "T52n2103_011:0160b13": "符融託佛齋而起逆逃竄江東。呂光假征胡",
    "T52n2103_011:0160b14": "而叛君跱立西土(彈曰時人嫉融謗云結聚。呂光征還符主國破。遂居河右霸在",
    "T52n2103_011:0160b15": "凉州。亦不由僧叛居西土)降斯已後妖胡滋盛太半雜華",
    "T52n2103_011:0160b16": "(箴曰。慈悲所熏出于末劫惡世。有緣得度正在於斯)搢紳門裏翻受禿丁邪戒。",
    "T52n2103_011:0160b17": "儒士學中倒說妖胡浪語(箴曰。搢紳遵忍辱之服。儒士貴金口之談)曲",
    "T52n2103_011:0160b18": "類哇哥聽之喪本臭同鮑肆過者失香(彈曰。發汝",
    "T52n2103_011:0160b19": "哇聲揚汝鮑肆聽之必知喪本過者寧不失香仰面唾天自受其辱。斯言信兼矣兼)復廣置伽藍",
    "T52n2103_011:0160b20": "壯麗非一(箴曰。造生天之業。種脫苦之因)勞役工匠獨坐泥胡(箴曰。",
    "T52n2103_011:0160b21": "爭運身手儀像聖尊)撞華夏之鴻鍾集蕃僧之偽眾(箴曰。",
    "T52n2103_011:0160b22": "鳴百鍊之神鍾召三千之聖眾)動淳民之耳目。索營私之貨賄",
    "T52n2103_011:0160b23": "(箴曰。感信心之耳目發貪癡之貨賄)女工羅綺剪作淫祀之旛。巧",
    "T52n2103_011:0160b24": "匠金銀散雕舍利之塚(箴曰。女工羅綺造續命之旛。巧匠金銀起碎身之塔)",
    "T52n2103_011:0160b25": "秔粱麵米。橫設僧尼之會。香油蠟燭。抂照胡",
    "T52n2103_011:0160b26": "神之堂(箴曰。秔粱米麵爭陳福田之會香油蠟燭求照慈悲之堂)剝削民財割截",
    "T52n2103_011:0160c01": "國貯。朝廷貴臣曾不一悟。良可痛哉(彈曰。朝廷稽古捨",
    "T52n2103_011:0160c02": "俗歸真。崇敬釋門不同邪見)伏惟",
    "T52n2103_011:0160c03": "陛下定天門之開闔更新寶位。通萬物之屯",
    "T52n2103_011:0160c04": "否再育黔黎。布李老無為之風而民自化。執",
    "T52n2103_011:0160c05": "孔丘愛敬之禮而天下孝慈。且佛之經教妄",
    "T52n2103_011:0160c06": "說罪福(箴曰原教所由。示人斷惡之門。開人行善之路)軍民逃役剃髮隱",
    "T52n2103_011:0160c07": "中。不事二親專行十惡(箴曰。捨二親之恩愛修十善之仁風。忍其小違以成",
    "T52n2103_011:0160c08": "大順)歲月不除姦偽逾甚。臣閱覽書契。爰自庖",
    "T52n2103_011:0160c09": "犧至於漢高。二十九代四百餘君。但聞郊祀",
    "T52n2103_011:0160c10": "上帝(彈曰。員丘南郊不免殺生之咎。豈如佛戒不殺為先。挍量是非斷可知矣)官治",
    "T52n2103_011:0160c11": "民察。未見寺堂銅像建社寧邦。請胡佛邪教",
    "T52n2103_011:0160c12": "退還天竺(箴曰。緣感則興事濟便息。來往應物隱顯隨時)凡是沙門放歸",
    "T52n2103_011:0160c13": "桑梓。令逃課之黨普樂輸租避役之曹恒忻",
    "T52n2103_011:0160c14": "効力勿度禿小長揖國家(彈曰。昔嚴子陵不拜天子。趙元叔長揖司",
    "T52n2103_011:0160c15": "空。典籍稱其美也。況沙門是出世福田。釋氏為物外高士。欲令拜謁違損處深。理不可也)自足忠",
    "T52n2103_011:0160c16": "臣宿衛宗廟。則大唐廓定作造化之主。百姓",
    "T52n2103_011:0160c17": "無事為羲皇之民(彈曰。造化之世人不輸租。義皇之民鼓腹而臥。聖明在上。豈信",
    "T52n2103_011:0160c18": "崔皓姜斌之詞者乎)臣奕誠惶誠恐(彈曰。事君盡忠言而有信。聞奏不實罪有所歸。誣",
    "T52n2103_011:0160c19": "誷國家終須伏劍。豈惶恐能了耶)謹上益國利民事十有一",
    "T52n2103_011:0160c20": "條如左。謹言(彈曰。如汝所奏損國害民事不可也)。",
    "T52n2103_011:0160c21": "上秦王論啟",
    "T52n2103_011:0160c22": "沙門法琳等啟。琳聞情切者其聲必哀。理正",
    "T52n2103_011:0160c23": "者其言必直。是以窮子念達其言。勞人願歌",
    "T52n2103_011:0161a01": "其事。何者竊見大業末年天下喪亂。二儀墋",
    "T52n2103_011:0161a02": "黷四海沸騰。波振塵飛丘焚原燎。五馬絕浮",
    "T52n2103_011:0161a03": "江之路。七童有平壘之歌。烽燧時警羽檄",
    "T52n2103_011:0161a04": "競馳。關塞多虞刁斗不息。道消德亂運盡數",
    "T52n2103_011:0161a05": "窮轉輸寔繁。頭會箕斂積屍如莽。流血為",
    "T52n2103_011:0161a06": "川。人不聊生物亦勞止。控告無所投骸莫從。",
    "T52n2103_011:0161a07": "百姓苦其倒懸萬國困其無主。豈圖法輪絕",
    "T52n2103_011:0161a08": "響正教陵夷。聖上興弔俗之心順昊天之命。",
    "T52n2103_011:0161a09": "爰舉義旗平一區宇。當時道俗蒙賴華戎胥",
    "T52n2103_011:0161a10": "悅。於是叶天地而通八風。測陰陽而調四",
    "T52n2103_011:0161a11": "序。和邦國敘人倫。功蓋補天神侔立極。降",
    "T52n2103_011:0161a12": "雲雨而生育。開日月以照臨。發之以聲明。紀",
    "T52n2103_011:0161a13": "之以文物。恩霑行葦化洽蟲魚。方欲重述",
    "T52n2103_011:0161a14": "九疇再敷五教。興石渠之學布庠序之風。遠",
    "T52n2103_011:0161a15": "紹軒羲近同文景。功業永隆不知手之舞之",
    "T52n2103_011:0161a16": "足之蹈之者矣。竊見傅弈所上之事。披覽未",
    "T52n2103_011:0161a17": "遍五內分崩。尋讀始周六情破裂。嗚呼。邪言",
    "T52n2103_011:0161a18": "惑正魔辯逼真。猶未足聞諸下愚。況欲上干",
    "T52n2103_011:0161a19": "天聽。但奕職居時要物望所知。何容不近人",
    "T52n2103_011:0161a20": "情無辜起惡。然其文言淺陋事理不詳。辱先",
    "T52n2103_011:0161a21": "王之典謨傷人倫之風軌。何者。夫人有言言",
    "T52n2103_011:0161a22": "必有中。夫子曰。一言同理則天下歸之。一事",
    "T52n2103_011:0161a23": "乖常則妻子背叛。觀弈所上之事。括其大都",
    "T52n2103_011:0161a24": "窮其始末。乃罔冐闕庭處多。毀辱聖人甚切。",
    "T52n2103_011:0161a25": "如奕此意。本欲因茲自媒苟求進達。實未能",
    "T52n2103_011:0161a26": "益國利人。竟是惑弄朝野。然。",
    "T52n2103_011:0161a27": "陛下應天順時。握圖受籙。赴萬國之心。當一",
    "T52n2103_011:0161a28": "人之慶。扶危救世之力。夷兇靜難之功。固以",
    "T52n2103_011:0161a29": "威蓋前王聲高往帝。爰復存心三寶留意福",
    "T52n2103_011:0161b01": "田。預是出家之人莫不感戴天澤。但由僧等",
    "T52n2103_011:0161b02": "不能遵奉戒行酬報國恩。無識之徒非違造",
    "T52n2103_011:0161b03": "罪。致令傅弈陳此惡言。躄踊痛心投骸無地。",
    "T52n2103_011:0161b04": "然僧尼有罪甘受極刑。恨奕輕辱聖人。言詞",
    "T52n2103_011:0161b05": "切害。深恐邪見之者因此行非。案春秋魯莊",
    "T52n2103_011:0161b06": "公七年夏四月。恒星不見夜明如日。即佛生",
    "T52n2103_011:0161b07": "時之瑞應也。然佛有真應二身權實兩智三",
    "T52n2103_011:0161b08": "明八解五眼六通。神曰不可思議。法號心行",
    "T52n2103_011:0161b09": "處滅。其道也。運眾聖於泥洹。其力也。接下凡",
    "T52n2103_011:0161b10": "於苦海。自後漢明帝永平三年。夢見金人以",
    "T52n2103_011:0161b11": "來。像教東流靈瑞非一。具在漢魏諸史姚石",
    "T52n2103_011:0161b12": "等書。至如道安道立之輩。圖澄羅什之流。",
    "T52n2103_011:0161b13": "並有高行深解。當世名僧。盡被君王識知貴",
    "T52n2103_011:0161b14": "勝崇重。自五百餘年已來。寺塔遍於九州。僧",
    "T52n2103_011:0161b15": "尼溢於三輔。並由時君敬信朝野歸心。像教",
    "T52n2103_011:0161b16": "興行於今不絕者。寔荷人王之力也。世間君",
    "T52n2103_011:0161b17": "臣父子。猶謂恩澤難酬昊天不報。況佛是眾",
    "T52n2103_011:0161b18": "生出世慈父。又為凡聖良醫。欲抑而挫之罪",
    "T52n2103_011:0161b19": "而辱之。不可得也。仰尋如來智出有無。豈",
    "T52n2103_011:0161b20": "三皇能測。力包造化。非二儀可方。昔吳太",
    "T52n2103_011:0161b21": "宰嚭問孔丘曰。夫子聖人歟。孔子對曰。丘博",
    "T52n2103_011:0161b22": "識強記。非聖人也。又問。三王聖人歟。對曰。",
    "T52n2103_011:0161b23": "三王善用智勇。聖非丘所知。又問。五帝聖人",
    "T52n2103_011:0161b24": "歟。對曰。五帝善用仁信。聖亦非丘所知。又",
    "T52n2103_011:0161b25": "問。三皇聖人歟。對曰。三皇善用時。聖亦非",
    "T52n2103_011:0161b26": "丘所知。太宰大駭曰。然則孰為聖人乎。夫子",
    "T52n2103_011:0161b27": "動容有間曰。西方之人有聖者焉。不治而不",
    "T52n2103_011:0161b28": "亂。不言而自信。不化而自行。蕩蕩乎民無能",
    "T52n2103_011:0161b29": "名焉。若三王五帝必是大聖。孔丘豈容隱而",
    "T52n2103_011:0161c01": "不說。便有匿聖之愆以此挍量。推佛為大聖",
    "T52n2103_011:0161c02": "也。老子西昇經云。吾師化遊天竺善入泥洹。",
    "T52n2103_011:0161c03": "符子云。老氏之師名釋迦文。直就孔老經書。",
    "T52n2103_011:0161c04": "師敬佛處文證不少。豈奕一人所能謗讟。昔",
    "T52n2103_011:0161c05": "公孫龍著堅白論。罪三皇非五帝。至今讀",
    "T52n2103_011:0161c06": "之。人猶切齒。以為前鑑。良可悲夫。",
    "T52n2103_011:0161c07": "主上至聖欽明。方欲放馬休牛軾閭封墓。興",
    "T52n2103_011:0161c08": "皇王之風。開釋老之化。狂簡之說尤可焚之。",
    "T52n2103_011:0161c09": "若言帝王無佛則大治年長。有佛則虐政祚",
    "T52n2103_011:0161c10": "短者。案堯舜獨治不及子孫。夏殷周秦王政",
    "T52n2103_011:0161c11": "數改。蕭牆內起逆亂相尋。爾時無佛何因運",
    "T52n2103_011:0161c12": "短。但琳預居堯世。日用莫知。在外見不便事。",
    "T52n2103_011:0161c13": "恐蕃國遠聞。謂華夏無識。夫子曰。言滿天下",
    "T52n2103_011:0161c14": "無口過。行滿天下無怨惡。言之者欲使無罪。",
    "T52n2103_011:0161c15": "聞之者足以自誡。傅弈出言不遜。聞者悉驚。",
    "T52n2103_011:0161c16": "有穢國風特損華俗。謹錄丹款冐以啟聞。伏",
    "T52n2103_011:0161c17": "惟。",
    "T52n2103_011:0161c18": "大王殿下。天挺英靈自然岐嶷。風神頴越器",
    "T52n2103_011:0161c19": "局含弘。好善為樂邁彼東平。溫易是歡更方",
    "T52n2103_011:0161c20": "西楚。加以阿衡百揆式序六條。德既褰羅仁",
    "T52n2103_011:0161c21": "兼裂網。開康莊之第。坐荀卿之賓。起修竹之",
    "T52n2103_011:0161c22": "園。醼文雅之客。莫不詩極緣情而賦窮體物。",
    "T52n2103_011:0161c23": "信可譽形朝野美貫前英者焉。但琳等內顧",
    "T52n2103_011:0161c24": "闕如方圓寡用。念傅弈下愚之甚。媿凡僧",
    "T52n2103_011:0161c25": "禿丁之呵。惡之極也。罪莫大焉。自尊盧赫胥",
    "T52n2103_011:0161c26": "已來。天地開闢之後。未有如奕之狂悖也。",
    "T52n2103_011:0161c27": "不任斷骨痛心之至。謹錄奕害事。輒述鄙詞。",
    "T52n2103_011:0161c28": "件答如左。塵黷威嚴伏增殞絕。謹啟。",
    "T52n2103_011:0161c29": "奕云。海內勤王者少。樂私者多。乃外事胡佛",
    "T52n2103_011:0162a01": "內生邪見。剪剃髮膚迴換衣服。出臣子之門。",
    "T52n2103_011:0162a02": "入僧尼之戶。立謁王庭坐看膝下。不忠不孝",
    "T52n2103_011:0162a03": "聚結連房。且佛在西域。言妖路遠。捨親逐",
    "T52n2103_011:0162a04": "財畏壯慢老。重富強而輕貧弱。愛少美而賤",
    "T52n2103_011:0162a05": "耆年。以幻惑而作藝能。以矯誑而為宗旨。然",
    "T52n2103_011:0162a06": "佛為一姓之家鬼也。作鬼不兼他族。豈可催",
    "T52n2103_011:0162a07": "驅生漢供給死胡。賤此明珠貴彼魚目。違離",
    "T52n2103_011:0162a08": "嚴父而敬他人。何有跪十箇泥胡而為卿相。",
    "T52n2103_011:0162a09": "置一盆殘飯得作帝王。據佛邪說不近人情。",
    "T52n2103_011:0162a10": "且佛猾稽。大言不及栴孟。奢侈造作罪深",
    "T52n2103_011:0162a11": "桀紂。入家破家入國破國者。對曰夫出家者",
    "T52n2103_011:0162a12": "內辭親愛外捨官榮。志求無上菩提。願出生",
    "T52n2103_011:0162a13": "死苦海。所以棄朝宗之服。披福田之衣。行道",
    "T52n2103_011:0162a14": "以報四恩。立德以資三有。此其之大意也。",
    "T52n2103_011:0162a15": "若言佛為胡鬼。僧是禿丁者。案孔老經書漢",
    "T52n2103_011:0162a16": "魏已來內外史籍。略引孔老師敬佛處。文證",
    "T52n2103_011:0162a17": "如左。以答邪人。冀其伏罪。道士法輪經言。",
    "T52n2103_011:0162a18": "若見沙門思念無量。願早出身以習佛真。",
    "T52n2103_011:0162a19": "又云。若見佛圖思念無量。當願一切普入法",
    "T52n2103_011:0162a20": "門。",
    "T52n2103_011:0162a21": "太上清淨消魔寶真安志智慧本願大戒上品",
    "T52n2103_011:0162a22": "經四十九願云。若見沙門尼。當願一切明解",
    "T52n2103_011:0162a23": "法度得道如佛。",
    "T52n2103_011:0162a24": "老子昇玄經云。天尊告道陵。使往東方詣佛",
    "T52n2103_011:0162a25": "受法。",
    "T52n2103_011:0162a26": "道士張陵別傳云。陵在鵠鳴山中。供養金像",
    "T52n2103_011:0162a27": "轉讀佛經。昇玄又云。東方如來遣善勝大",
    "T52n2103_011:0162a28": "士。詣太上曰。如來聞子為張陵說法。故遣我",
    "T52n2103_011:0162a29": "來看子。語張陵曰。卿隨我往詣佛所。當令子",
    "T52n2103_011:0162b01": "得見所未見聞所未聞。陵即禮大士。隨往佛",
    "T52n2103_011:0162b02": "所。",
    "T52n2103_011:0162b03": "老子西昇經云。吾師化遊天竺善入泥洹。智",
    "T52n2103_011:0162b04": "慧觀身大戒經云。道學當念遊大梵流影宮",
    "T52n2103_011:0162b05": "禮佛。",
    "T52n2103_011:0162b06": "昇玄經云。若有沙門欲來聽經觀齋。供主不",
    "T52n2103_011:0162b07": "得計飲食費遏截不聽。當推置上坐道士經",
    "T52n2103_011:0162b08": "師自在其下。昇玄又云。道士設齋供。若比",
    "T52n2103_011:0162b09": "丘來者可推為上坐。好設供養道士經師自",
    "T52n2103_011:0162b10": "在其下。若沙門尼來聽法者。當穩處安置推",
    "T52n2103_011:0162b11": "為上座。供主如法供養。不得遮止。",
    "T52n2103_011:0162b12": "化胡經云。願採優曇花。願燒栴檀香。供養千",
    "T52n2103_011:0162b13": "佛身。稽首禮定光。又云。佛生何以晚。泥洹",
    "T52n2103_011:0162b14": "一何早。不見釋迦文。心中常懊惱。",
    "T52n2103_011:0162b15": "靈寶消魔安志經云。道以齋為先。勤行當作",
    "T52n2103_011:0162b16": "佛(新本並改云勤行登金闕)故設大法橋。普度諸人物。",
    "T52n2103_011:0162b17": "老子大權菩薩經云。老子是迦葉菩薩。化遊",
    "T52n2103_011:0162b18": "震旦。",
    "T52n2103_011:0162b19": "靈寶法輪經云。葛仙公生始數日。有外國沙",
    "T52n2103_011:0162b20": "門。見仙公禮拜。抱持而語仙公父母曰。此",
    "T52n2103_011:0162b21": "兒是西方善思菩薩。今來漢地教化眾生。當",
    "T52n2103_011:0162b22": "遊仙道白日昇天。仙公自語弟子云。吾師姓",
    "T52n2103_011:0162b23": "波閱宗。字維那訶。西域人也。",
    "T52n2103_011:0162b24": "仙人請問眾聖難經云。葛仙公告弟子曰。",
    "T52n2103_011:0162b25": "吾昔與釋道徵竺法開張太鄭思遠等四",
    "T52n2103_011:0162b26": "人。同時發願。道徵法開。二人願為沙門。張",
    "T52n2103_011:0162b27": "太鄭思遠願為道士。仙公起居注云。于時生",
    "T52n2103_011:0162b28": "在葛尚書家。尚書年逾八十。始有此一子。時",
    "T52n2103_011:0162b29": "有沙門。自稱天竺僧。於市大買香。市人怪問",
    "T52n2103_011:0162c01": "僧曰。我昨夜夢見善思菩薩下生葛尚書家。",
    "T52n2103_011:0162c02": "吾將此香浴之。到生時僧至燒香。右遶七匝",
    "T52n2103_011:0162c03": "禮拜恭敬。沐浴而止。仙公請問上經云。與沙",
    "T52n2103_011:0162c04": "門道士言則志於道。上品大戒經挍量功德",
    "T52n2103_011:0162c05": "品云。施佛塔廟得千倍報。布施沙門得百倍",
    "T52n2103_011:0162c06": "報。昇玄內教經云。或復有人。平常之時不肯",
    "T52n2103_011:0162c07": "作福。見沙門道士說法勸善。了無從意云",
    "T52n2103_011:0162c08": "云。",
    "T52n2103_011:0162c09": "道士陶隱居。禮佛文一卷。",
    "T52n2103_011:0162c10": "智慧本願本戒上品經曰。施散佛僧中食塔",
    "T52n2103_011:0162c11": "寺。一錢已上皆二萬四千倍。功少報多。世",
    "T52n2103_011:0162c12": "世賢明翫好不絕。七祖皆得入無量佛國。",
    "T52n2103_011:0162c13": "仙。公請問經云。復有凡人行是功德。願為沙",
    "T52n2103_011:0162c14": "門道士大博士。至後生便為沙門。大學佛法",
    "T52n2103_011:0162c15": "為眾法師。",
    "T52n2103_011:0162c16": "復有一人。見沙門道士齋靜讀經。乃笑曰。彼",
    "T52n2103_011:0162c17": "向空吟經。欲何希耶。虛腹日中一食。此罪",
    "T52n2103_011:0162c18": "人耳。道士乃慈心喻之。故執意不釋。死入",
    "T52n2103_011:0162c19": "地獄考毒五苦。",
    "T52n2103_011:0162c20": "仙公請問經云。五經儒俗之業。道佛各歎其",
    "T52n2103_011:0162c21": "教大歸善也。",
    "T52n2103_011:0162c22": "太上靈寶真一勸誡法輪妙經云。吾歷觀諸",
    "T52n2103_011:0162c23": "天。從無數劫來。見道士百姓男子女人。已得",
    "T52n2103_011:0162c24": "無上正真之道。高仙真人自然。十方佛皆受",
    "T52n2103_011:0162c25": "前世勤苦求道。不可稱計。",
    "T52n2103_011:0162c26": "法輪妙經云。道言。夫轉輪不滅。得還生人",
    "T52n2103_011:0162c27": "中。大智慧明達者。從無數劫來。學已成真人",
    "T52n2103_011:0162c28": "高仙自然。十方佛者莫不從行業所致也。",
    "T52n2103_011:0162c29": "右錄道經師敬佛文如前。",
    "T52n2103_011:0163a01": "案周書異記云。周昭王即位二十四年甲寅",
    "T52n2103_011:0163a02": "歲四月八日。江河泉池忽然泛漲。井水皆溢",
    "T52n2103_011:0163a03": "出。宮殿人舍山川大地。咸悉震動。其夜五色",
    "T52n2103_011:0163a04": "光氣入貫太微。遍於西方盡作青紅色。周昭",
    "T52n2103_011:0163a05": "王問太史蘇由。是何祥也。由對曰。有大聖",
    "T52n2103_011:0163a06": "人。生於西方。故現此瑞。昭王曰。於天下何",
    "T52n2103_011:0163a07": "如。由曰。即時無他。一千年外聲教被及此土。",
    "T52n2103_011:0163a08": "昭王即遣鐫石記之。埋在南郊天祠前。當此",
    "T52n2103_011:0163a09": "之時。佛初生王宮也。穆王即位三十二年。見",
    "T52n2103_011:0163a10": "西方數有光氣。先聞蘇由所記。知西方有聖",
    "T52n2103_011:0163a11": "人處世。穆王不達其理。恐非周道所宜。即與",
    "T52n2103_011:0163a12": "相國呂侯。西入會諸侯於塗山。以禳光變。當",
    "T52n2103_011:0163a13": "此之時。佛久已處世。至穆王五十二年壬申",
    "T52n2103_011:0163a14": "歲二月十五日平旦。暴風忽起。發損人舍。傷",
    "T52n2103_011:0163a15": "折樹木。山川大地。皆悉震動。午後天陰雲黑。",
    "T52n2103_011:0163a16": "西方有白虹十二道。南北通過連夜不滅。穆",
    "T52n2103_011:0163a17": "王問太史扈多曰。是何徵也。對曰。西方有大",
    "T52n2103_011:0163a18": "聖人滅度。衰相現耳。穆王大悅曰。朕常懼於",
    "T52n2103_011:0163a19": "彼。今已滅度朕何憂也。當此之時。佛入涅",
    "T52n2103_011:0163a20": "槃。",
    "T52n2103_011:0163a21": "史錄曰。吳太宰嚭問於孔子曰。孰為聖人乎。",
    "T52n2103_011:0163a22": "孔子曰。西方之人有聖者焉。不治而不亂。不",
    "T52n2103_011:0163a23": "言而自信。不化而自行。蕩蕩乎民無能名",
    "T52n2103_011:0163a24": "焉。",
    "T52n2103_011:0163a25": "右錄孔書稱歎佛文如前。",
    "T52n2103_011:0163a26": "弈云。僧尼六十已下。簡使作民。則兵強人眾。",
    "T52n2103_011:0163a27": "弈云。寺多僧眾。損費為甚。絓是寺舍。請給",
    "T52n2103_011:0163a28": "孤老貧民無宅義士。三萬戶州唯置一寺。草",
    "T52n2103_011:0163a29": "堂土塔以安經像。遣胡僧二人傳示胡法。",
    "T52n2103_011:0163b01": "奕云。西域胡者。惡泥而生。便事泥瓦。今猶",
    "T52n2103_011:0163b02": "毛臊。人面而獸心。土梟道人。驢騾四色。貪逆",
    "T52n2103_011:0163b03": "之惡種。佛生西方。非中國之正俗。蓋妖魅之",
    "T52n2103_011:0163b04": "邪氣。",
    "T52n2103_011:0163b05": "弈云。庖犧已下一十五代。父子君臣。立忠",
    "T52n2103_011:0163b06": "立孝。守道履德。生長神州。得華夏正氣。人皆",
    "T52n2103_011:0163b07": "淳朴。以世無佛故也。",
    "T52n2103_011:0163b08": "弈云。秦起秦仲。三十五世。六百三十八年。",
    "T52n2103_011:0163b09": "弈云。帝王無佛。則大治年長。有佛則虐政祚",
    "T52n2103_011:0163b10": "短。自庖犧已下。二十九代。而無佛法。君明臣",
    "T52n2103_011:0163b11": "忠。國祚長久。",
    "T52n2103_011:0163b12": "弈云。未有佛前。人民淳和。世無篡逆。",
    "T52n2103_011:0163b13": "弈云。佛來漢地。有損無益。",
    "T52n2103_011:0163b14": "弈云。趙建武時。有道人張光反。梁武時僧",
    "T52n2103_011:0163b15": "光反。況今僧尼二十萬眾。須早廢省。",
    "T52n2103_011:0163b16": "一答廢省僧尼事者。",
    "T52n2103_011:0163b17": "對曰。夫形迹易察而真偽難明。自非久處。未",
    "T52n2103_011:0163b18": "可知矣。昔遠法師答桓玄書云。經教所述凡",
    "T52n2103_011:0163b19": "有三科。一者禪思入微。二者諷味遺典。三",
    "T52n2103_011:0163b20": "者興建福業。然有興福之人。不存禁戒。而迹",
    "T52n2103_011:0163b21": "非阿練者。或有多誦經文諷詠不絕。而不能",
    "T52n2103_011:0163b22": "暢說義理者。或有年已宿長。雖無三科可紀。",
    "T52n2103_011:0163b23": "而體性貞正。不犯大非者。以此挍量。取捨",
    "T52n2103_011:0163b24": "難辯。案出家功德經云。度一人出家。勝起寶",
    "T52n2103_011:0163b25": "塔至于梵天。何者人能弘道自利利他。潔己",
    "T52n2103_011:0163b26": "立身津梁七世。請有罪者依法苦治。無過",
    "T52n2103_011:0163b27": "者為國行道。",
    "T52n2103_011:0163b28": "一答毀寺。給民草堂安像。",
    "T52n2103_011:0163b29": "對曰。法流漢地五百餘年。寺舍僧尼積世",
    "T52n2103_011:0163c01": "來有。龕塔堂殿皆是先代興營。房宇門廊都",
    "T52n2103_011:0163c02": "由信心起造。或為存歿二親。及往生七世。",
    "T52n2103_011:0163c03": "求將來勝報。種見在福田。咸出彼好心。非佛",
    "T52n2103_011:0163c04": "僧課立。書云。成功不毀。故子產不毀伯夷之",
    "T52n2103_011:0163c05": "廟。夫子謂之仁人。況佛為三界良田四生父",
    "T52n2103_011:0163c06": "母。唯可供養不可毀除。佛雖去世法付人王。",
    "T52n2103_011:0163c07": "伏惟",
    "T52n2103_011:0163c08": "陛下。再造生民重興佛道。即是如來大檀越",
    "T52n2103_011:0163c09": "主。請遵漢明永平之化。近同文帝開皇之時。",
    "T52n2103_011:0163c10": "一答西域胡者。人面獸心。貪逆惡種。佛生",
    "T52n2103_011:0163c11": "西方。妖魅邪氣者。",
    "T52n2103_011:0163c12": "對曰。案史記歷帝王儉目錄及陶隱居年紀",
    "T52n2103_011:0163c13": "等云。庖犧氏蛇身人首。大庭氏人身牛頭。女",
    "T52n2103_011:0163c14": "媧氏亦蛇身人頭秦仲衍鳥身人面。夏禹生",
    "T52n2103_011:0163c15": "於西羗。文王亦生西羗。簡狄吞燕卵而生偰",
    "T52n2103_011:0163c16": "伯禹剖母胸背而出。伊尹託自空桑。元氏魏",
    "T52n2103_011:0163c17": "主亦生夷狄。然並應天明命。或南面稱孤。",
    "T52n2103_011:0163c18": "或君臨萬國。雖可生處僻陋形貌鄙麁。而各",
    "T52n2103_011:0163c19": "御天威人懷聖德。老子亦託牧母。生自下",
    "T52n2103_011:0163c20": "凡。何得以所出庸賤而無聖者乎。夫子云。君",
    "T52n2103_011:0163c21": "子居之。何陋之有。信哉斯言也。僉曰。有道",
    "T52n2103_011:0163c22": "則尊。豈簡高下。故知聖應無方。隨機而現。尋",
    "T52n2103_011:0163c23": "釋迦祖禰。蓋千代輪王之孫。剎利王之太子。",
    "T52n2103_011:0163c24": "期兆斯訃物感則形出三千世界之中央。南",
    "T52n2103_011:0163c25": "閻浮提之大國。垂教設方。但以利益眾生為",
    "T52n2103_011:0163c26": "本。若言生在羗胡出自戎虜便為惡者。太昊",
    "T52n2103_011:0163c27": "文命皆非聖人。老子文王不足師敬。案地理",
    "T52n2103_011:0163c28": "志西域傳言。西胡者但是葱嶺已東。三十",
    "T52n2103_011:0163c29": "六國。不關天竺佛生之地。若知妄說。何罪之",
    "T52n2103_011:0164a01": "深。若不知浪言。死有餘責。",
    "T52n2103_011:0164a02": "一答。庖犧已下二十九代。父子君臣立忠",
    "T52n2103_011:0164a03": "立孝。守道履德。稟華夏正氣者。對曰。史記",
    "T52n2103_011:0164a04": "淮南等云。黃帝時。蚩尤銅頭鐵額。作亂天下。",
    "T52n2103_011:0164a05": "與黃帝戰于阪泉。以登帝位。蚩尤逆命。復戰",
    "T52n2103_011:0164a06": "涿鹿之野。凡經五十二戰。顓頊時。又誅三",
    "T52n2103_011:0164a07": "苗於左洞庭右彭蠡。汲塜竹書云。舜囚堯於",
    "T52n2103_011:0164a08": "平陽。取之帝位。今見有囚堯城。舜又與有苗",
    "T52n2103_011:0164a09": "戰于丹水之浦。堯上射九日落其烏羽(楚詞十日代出",
    "T52n2103_011:0164a10": "流金鑠石)繳大風於青丘。斬修蛇於洞庭。戮封豕",
    "T52n2103_011:0164a11": "於大澤。殺九癭於汹水。尚書云。洪水滔天",
    "T52n2103_011:0164a12": "懷山襄陵。黎民阻飢百姓昏墊禹時百姓各",
    "T52n2103_011:0164a13": "以其心。而栢谷子退耕於野。三苗不修德政。",
    "T52n2103_011:0164a14": "禹親滅之。夏桀之居。左河濟右太華。伊闕在",
    "T52n2103_011:0164a15": "其南。羊腸背其北。焚皇圖殺龍逢。囚成湯縱",
    "T52n2103_011:0164a16": "妹嬉。修政(不仁湯放滅之)湯凡九征。二十七戰。大",
    "T52n2103_011:0164a17": "旱七年。河洛竭流。銷金爛石。高宗伐鬼方。",
    "T52n2103_011:0164a18": "三年殷紂辛迷惑姐已。恣十惡之害。流五虐",
    "T52n2103_011:0164a19": "之刑。剖賢人之心。刳孕婦之腹。囚文王禁箕",
    "T52n2103_011:0164a20": "子。周武王伐紂於牧野。血流漂杵。誅之鹿臺。",
    "T52n2103_011:0164a21": "王親射紂。躬懸頭太白之旗。而夷齊非之。不",
    "T52n2103_011:0164a22": "食其粟。孔子曰。武盡美矣。未盡善也。武王之",
    "T52n2103_011:0164a23": "世三監作亂。成王之日二叔流言。宣王六月",
    "T52n2103_011:0164a24": "出征詩云。薄伐獫狁至于太原。采薇遣戌役",
    "T52n2103_011:0164a25": "云。北有獫狁之難。西有昆夷之患。采芑又",
    "T52n2103_011:0164a26": "云。宣王南征。",
    "T52n2103_011:0164a27": "對曰。上來所道。並是三皇已下三王之時。",
    "T52n2103_011:0164a28": "必能守道履德懷忠奉孝。爾時無佛足可清",
    "T52n2103_011:0164a29": "平。何為世世興師兵戈不息。至於毒流百姓",
    "T52n2103_011:0164b01": "殃及無辜。乃為姚石慕容永嘉之世。豈名蕩",
    "T52n2103_011:0164b02": "蕩無為之時。邪見失言一何謬矣。",
    "T52n2103_011:0164b03": "一答。秦仲已下三十五世六百餘年者。對",
    "T52n2103_011:0164b04": "曰。史記云。自殷已前。諸侯不可得而譜。為多",
    "T52n2103_011:0164b05": "失次第年代難知。故尚書但以甲子為次第。",
    "T52n2103_011:0164b06": "而無年月者。良以史闕不記也。邪見乃始於",
    "T52n2103_011:0164b07": "秦仲迄于二世。有六百餘年者。一往似長。出",
    "T52n2103_011:0164b08": "何的證。案春秋已前。秦本未有。春秋已來始",
    "T52n2103_011:0164b09": "有秦伯。當春秋時秦仲時漸霸。但是周之",
    "T52n2103_011:0164b10": "小邑。孝王之世。令非子放馬於汧渭之間。不",
    "T52n2103_011:0164b11": "承天命。未有正朔。曾孫秦仲。宣王之世。始受",
    "T52n2103_011:0164b12": "車馬侍御之臣。仲孫襄公以送平王東遷。進",
    "T52n2103_011:0164b13": "爵為伯。文公已下始見史記。自茲訖滅。不過",
    "T52n2103_011:0164b14": "二百餘年。史記竹書及陶公年紀。皆云。秦無",
    "T52n2103_011:0164b15": "歷數周世陪臣。故隱居列之在諸國之下。何",
    "T52n2103_011:0164b16": "因得有年紀。續至胡亥。史記但從厲公列之。",
    "T52n2103_011:0164b17": "一百一年。終于二世。縱有年代。皆附春秋自",
    "T52n2103_011:0164b18": "無別紀。赧王之末。秦昭襄王因周微弱。始滅",
    "T52n2103_011:0164b19": "周國僭號稱王。諸史相承。秦惟五世四十九",
    "T52n2103_011:0164b20": "年。齊祕書揚玠史目云。秦自始封至滅。凡",
    "T52n2103_011:0164b21": "三十五世六百餘年者。蓋取始封秦號經六",
    "T52n2103_011:0164b22": "百餘年。非霸統中國經多年也。邪見乃延秦",
    "T52n2103_011:0164b23": "短祚冐上長年。一何虛妄哉。",
    "T52n2103_011:0164b24": "一答。帝王無佛年長。有佛祚短。自庖犧",
    "T52n2103_011:0164b25": "已下。爰至漢高。二十九代君明臣忠者。",
    "T52n2103_011:0164b26": "對曰。夫理貴深據。言資實錄。何故庖犧獨治",
    "T52n2103_011:0164b27": "不及子孫。堯舜二君位居五帝。堯則翼善",
    "T52n2103_011:0164b28": "傳聖。舜亦仁盛聖明。如尚書二典論。其化民",
    "T52n2103_011:0164b29": "治道功業最高。民無能名則天之明君也。堯",
    "T52n2103_011:0164c01": "又廢兄自立。其子丹朱不肖。舜父頑母嚚。",
    "T52n2103_011:0164c02": "並止一身不能及嗣。爾時無佛。何不世世相",
    "T52n2103_011:0164c03": "傳遽早磨滅。",
    "T52n2103_011:0164c04": "隱居年紀云。夏禹治九年。",
    "T52n2103_011:0164c05": "羿篡十五年　浞篡十二年。",
    "T52n2103_011:0164c06": "夏皐十一年　夏發十二年。",
    "T52n2103_011:0164c07": "對曰。書云。舜禹之有天下。巍巍乎其有成",
    "T52n2103_011:0164c08": "功。煥乎其有文章。大禹謨云。禹能卑宮菲",
    "T52n2103_011:0164c09": "食。皂帳綈衣而盡力於溝洫。為民治水。於民",
    "T52n2103_011:0164c10": "有功。若皇天輔德。何為天祚不永。治止九年。",
    "T52n2103_011:0164c11": "勘年紀云。夏后相及少康之世。其臣有窮羿",
    "T52n2103_011:0164c12": "寒浞及風夷淮夷黃夷斟尋等國。並相次作",
    "T52n2103_011:0164c13": "亂。凡二十六年篡夏自立。當時無佛。篡逆由",
    "T52n2103_011:0164c14": "誰。",
    "T52n2103_011:0164c15": "殷湯治十三年　外丁治三年。",
    "T52n2103_011:0164c16": "仲壬治四年　大甲治十年。",
    "T52n2103_011:0164c17": "沃丁治十三年　太戊治十年。",
    "T52n2103_011:0164c18": "外壬治三年　沃甲治四年。",
    "T52n2103_011:0164c19": "盤庚治九年　小辛治七年。",
    "T52n2103_011:0164c20": "對曰。湯仁不殺。開三面之網。放夏桀於鳴",
    "T52n2103_011:0164c21": "條之野。甚有仁德。爾時無佛。何以天曆不長。",
    "T52n2103_011:0164c22": "外丁外壬其年轉促。尚書云。湯行九伐太甲",
    "T52n2103_011:0164c23": "五征。伊尹立湯子勝。又立勝弟仲壬。又放太",
    "T52n2103_011:0164c24": "甲于桐宮。汲冡書云。伊尹自篡立。後太甲",
    "T52n2103_011:0164c25": "潛出。親殺伊尹而用其子。既稱忠朴之世。爾",
    "T52n2103_011:0164c26": "時無佛。何為舋起蕭牆。君臣無道。",
    "T52n2103_011:0164c27": "周武王治十一年　懿王三年(絕嗣)。",
    "T52n2103_011:0164c28": "僖王五年(絕嗣)　頃王六年。",
    "T52n2103_011:0164c29": "匡王六年　元王八年。",
    "T52n2103_011:0165a01": "烈王七年　靜王六年。",
    "T52n2103_011:0165a02": "貞王八年　悼王一百一日。",
    "T52n2103_011:0165a03": "哀王三月　思王五月。",
    "T52n2103_011:0165a04": "對曰。武王伐紂。師渡孟津。白魚入舟。應天",
    "T52n2103_011:0165a05": "嘉命諡法曰。剋定禍亂曰武。民賴來蘇式閭",
    "T52n2103_011:0165a06": "封墓休牛放馬治致太平。汝言無佛年長。何",
    "T52n2103_011:0165a07": "因祚短。治十一年。懿王僖王更復絕嗣。周武",
    "T52n2103_011:0165a08": "王時無佛。壽祚更窮。子孫披猖須臾運徙。",
    "T52n2103_011:0165a09": "秦五世六君四十九年。",
    "T52n2103_011:0165a10": "昭王五年(滅周後始稱王在位五載)。",
    "T52n2103_011:0165a11": "孝文王式一年　襄王楚三年。",
    "T52n2103_011:0165a12": "始皇政三十七年　胡亥三年。",
    "T52n2103_011:0165a13": "殤帝子嬰四十六日。",
    "T52n2103_011:0165a14": "對曰。周顯王五年。秦穆公始霸三十四年。",
    "T52n2103_011:0165a15": "秦權周政。竹書云。自秦仲之前。卒無年世",
    "T52n2103_011:0165a16": "之紀。陶公並云。秦是篡君不依德政。次第不",
    "T52n2103_011:0165a17": "在五運之限。縱年長遠終非帝王。以短為長",
    "T52n2103_011:0165a18": "指虛為實。有何意見。秦時北築長城備胡。偽",
    "T52n2103_011:0165a19": "殺扶蘇矯立二世。陳勝蟻聚作亂關東。",
    "T52n2103_011:0165a20": "漢高祖十二年　惠帝七年。",
    "T52n2103_011:0165a21": "文帝高祖第四子。非嫡。",
    "T52n2103_011:0165a22": "武帝本膠東王景帝第六子。非嫡。",
    "T52n2103_011:0165a23": "漢初凶奴入塞。烽火照甘泉宮。南越不賓乃",
    "T52n2103_011:0165a24": "習水戰孝景時。吳楚七國皆反。昭帝崩。立兄",
    "T52n2103_011:0165a25": "子昌邑。王即位二十七日。凡有一千一百二",
    "T52n2103_011:0165a26": "十七罪。霍光廢之。後立宣帝。此時無佛。何為",
    "T52n2103_011:0165a27": "乃爾。",
    "T52n2103_011:0165a28": "後漢凡十二帝。一百九十五年。",
    "T52n2103_011:0165a29": "光武三十三年　孝明十八年。",
    "T52n2103_011:0165b01": "章帝十三年　和帝十七年。",
    "T52n2103_011:0165b02": "安帝十九年　順帝十九年。",
    "T52n2103_011:0165b03": "桓帝二十一年　靈帝三十一年。",
    "T52n2103_011:0165b04": "獻帝三十年。",
    "T52n2103_011:0165b05": "對曰。後漢書云。光武撥亂反政。明帝致治",
    "T52n2103_011:0165b06": "升平。民無百里之憂。吏無出門之役。麒麟入",
    "T52n2103_011:0165b07": "囿神鳳栖桐。赤雀文龜蒼烏白鹿。嘉瑞備臻",
    "T52n2103_011:0165b08": "兆民胥慶。垂沕滑磅礴之恩。布通天漏泉",
    "T52n2103_011:0165b09": "之澤。論衡等書並云。後漢嘉祥不慚周夏。汝",
    "T52n2103_011:0165b10": "言有佛祚短。何故長年。",
    "T52n2103_011:0165b11": "隱居云。自魏皇初元年至蕭齊之末。凡二百",
    "T52n2103_011:0165b12": "八十二歲。",
    "T52n2103_011:0165b13": "托跋元魏一十七君。合一百七十九年。爾時",
    "T52n2103_011:0165b14": "佛來。何故年久。",
    "T52n2103_011:0165b15": "一答佛未出前世無篡逆者。",
    "T52n2103_011:0165b16": "對曰。何故周烈王弟顯王篡位。四十八年悼",
    "T52n2103_011:0165b17": "王立。一百一日為庶弟子朝所害。敬王弟哀",
    "T52n2103_011:0165b18": "王治三月思王外。哀王弟治五月思王殺之。",
    "T52n2103_011:0165b19": "孝王復殺思王。三王共立一年(出楊玠史目陶公年紀)",
    "T52n2103_011:0165b20": "奕云。西域胡。旦末國兵三百二十人。小宛",
    "T52n2103_011:0165b21": "國兵二百人。戎盧國兵三百人。渠勒國兵三",
    "T52n2103_011:0165b22": "百人。依耐國兵三百五十人。郁立師國兵三",
    "T52n2103_011:0165b23": "百三十一人。單相國兵四十五人。孤胡國兵",
    "T52n2103_011:0165b24": "四十五人。凡八國胡兵合有一千八百九十",
    "T52n2103_011:0165b25": "一人。皆得紹其王業據其土地。自相征伐屠",
    "T52n2103_011:0165b26": "戮人國。況今大唐僧尼二十萬眾。共結胡法",
    "T52n2103_011:0165b27": "足得人心。寧不備豫之哉。對曰。檢漢書西",
    "T52n2103_011:0165b28": "域傳云。旦末小宛等八國。並是葱嶺已東漢",
    "T52n2103_011:0165b29": "域胡國。計去長安不經萬里。本非天竺佛生",
    "T52n2103_011:0165c01": "之地。又無僧尼在中謀逆。縱彼造惡何關此",
    "T52n2103_011:0165c02": "僧。但奕狂鬼入心外興邪說。虛引往事假謗",
    "T52n2103_011:0165c03": "今賢。達者知其浪言。愚人必生異見。惑亂朝",
    "T52n2103_011:0165c04": "野。深可痛哉。",
    "T52n2103_011:0165c05": "一答。佛來漢地有損無益。入家破家入國破",
    "T52n2103_011:0165c06": "國。漢明之時佛法始來者。",
    "T52n2103_011:0165c07": "大唐聖朝正信君子論曰。諸佛大人。遊涅槃",
    "T52n2103_011:0165c08": "之妙苑。住般若之真空。不可以言象求。不可",
    "T52n2103_011:0165c09": "以情慮揆。形同法性壽等太虛。但應物現身",
    "T52n2103_011:0165c10": "如水中月。所以瞿師見三尺之貌。羅漢覩丈",
    "T52n2103_011:0165c11": "六之容。大滿虛空小入絲忽。隨緣應質化無",
    "T52n2103_011:0165c12": "常儀。尋釋迦之肇。依後漢郊祀晉魏等書及",
    "T52n2103_011:0165c13": "王儉史錄費長房三寶錄考挍普曜本行等經",
    "T52n2103_011:0165c14": "並云。佛是周時第十五主。莊王九年癸巳之",
    "T52n2103_011:0165c15": "歲。四月八日。乘栴檀樓閣現白象形。從兜率",
    "T52n2103_011:0165c16": "下降中天竺國迦毘羅城剎利王種淨飯大王",
    "T52n2103_011:0165c17": "第一夫人摩耶之胎。至十年甲午四月八",
    "T52n2103_011:0165c18": "日夜鬼宿合時。於嵐毘園波羅樹下。從摩耶",
    "T52n2103_011:0165c19": "夫人右脇而生。放大光明照三千世界。瑞應",
    "T52n2103_011:0165c20": "經云。佛星下現侍太子生。本行又云。虛空",
    "T52n2103_011:0165c21": "無雲自然而雨。左傳云。星隕如雨。杜氏注解",
    "T52n2103_011:0165c22": "云。蓋時無雲。然與佛經符合。信知佛生時也。",
    "T52n2103_011:0165c23": "十九出家三十成道。四十九年處世說法。至",
    "T52n2103_011:0165c24": "周匡王四年壬子二月十五日後夜。於拘尸城",
    "T52n2103_011:0165c25": "入般涅槃。自滅度已來。至大唐武德五年壬",
    "T52n2103_011:0165c26": "午之歲。計得一千二百二十一歲。滅後二百",
    "T52n2103_011:0165c27": "一十六年。東天竺國有阿育王。收佛舍利役",
    "T52n2103_011:0165c28": "使鬼兵。散起八萬四千寶塔。遍閻浮提。我此",
    "T52n2103_011:0165c29": "漢地九州之內。並有塔焉。育王起塔之時。",
    "T52n2103_011:0166a01": "當此周敬王二十六年丁未歲也。塔興周世。",
    "T52n2103_011:0166a02": "經十二王至秦始皇三十四年。焚燒典籍。育",
    "T52n2103_011:0166a03": "王諸塔由此淪亡。佛家經傳靡知所在。如釋",
    "T52n2103_011:0166a04": "道安朱士行等經錄目云。始皇之時。有外國",
    "T52n2103_011:0166a05": "沙門釋利防等一十八人賢者。齎持佛經來",
    "T52n2103_011:0166a06": "化始皇。始皇不從。乃囚防等。夜有金剛丈",
    "T52n2103_011:0166a07": "六人。來破獄出之。始皇驚怖稽首謝焉。問曰。",
    "T52n2103_011:0166a08": "雖有此說年紀莫知。以何為證。請陳其決。答",
    "T52n2103_011:0166a09": "曰。前漢成帝時。都水使者光祿大夫劉向傳",
    "T52n2103_011:0166a10": "云。向博觀史籍備覽經書。每自稱曰。余遍尋",
    "T52n2103_011:0166a11": "典策往往見有佛經。及著列仙傳云。吾搜檢",
    "T52n2103_011:0166a12": "藏書緬尋太史。創撰列仙圖。自黃帝已下六",
    "T52n2103_011:0166a13": "代迄到于今。得仙道者。七百餘人。向撿虛實。",
    "T52n2103_011:0166a14": "定得一百四十六人。又云。其七十四人。已見",
    "T52n2103_011:0166a15": "佛經矣。推劉向言藏書者。蓋始皇時。人間藏",
    "T52n2103_011:0166a16": "書也。或云。夫子宅內所藏之書。據此而論。豈",
    "T52n2103_011:0166a17": "非秦漢已前早有佛法流行震旦也。尋道安",
    "T52n2103_011:0166a18": "所載十二賢者。亦在七十四之數。今列仙傳",
    "T52n2103_011:0166a19": "見有七十二人。",
    "T52n2103_011:0166a20": "案文殊師利般涅槃經云。佛滅度後四百五",
    "T52n2103_011:0166a21": "十年。文殊至雪山中。為五百仙人宣說十二",
    "T52n2103_011:0166a22": "部經訖。還歸本土入于涅槃。恒星之瑞即其",
    "T52n2103_011:0166a23": "時矣。案地理志西域傳云。雪山者即葱嶺",
    "T52n2103_011:0166a24": "也。其下三十六國。先來奉漢。以葱嶺多雪。",
    "T52n2103_011:0166a25": "故號雪山焉。文殊往化仙人。即其處也。詳而",
    "T52n2103_011:0166a26": "檢之。劉向所論可為證矣。雖遭秦世爇除。",
    "T52n2103_011:0166a27": "漢興復出。所以荊楊吳蜀扶風洛陽。有寶",
    "T52n2103_011:0166a28": "塔處皆發神瑞。具在眾書。依撿成帝鴻嘉三",
    "T52n2103_011:0166a29": "年歲在癸卯。劉向撰列仙傳明矣。故知周",
    "T52n2103_011:0166b01": "世佛法久來。生盲人云。有佛祚短。良可悼",
    "T52n2103_011:0166b02": "矣。依經律云。釋迦正法千年。像法千年。末法",
    "T52n2103_011:0166b03": "萬年。五千年已還。四眾學者得三達智證四",
    "T52n2103_011:0166b04": "道果。末法已去猶披袈裟。勘周書異記云。穆",
    "T52n2103_011:0166b05": "王聞西方有佛。遂乘驊騮八駿之馬。西行求",
    "T52n2103_011:0166b06": "佛。因以攘之。據此而推。同上法師答高麗",
    "T52n2103_011:0166b07": "使。佛是周第五主昭王二十四年甲寅歲",
    "T52n2103_011:0166b08": "生。至武德五年。得一千五百七十七年也。信",
    "T52n2103_011:0166b09": "穆王之世。法已東行。劉向之言。益為明證矣。",
    "T52n2103_011:0166b10": "又漢武帝。鑿昆明池得墨灰。以問東方朔。",
    "T52n2103_011:0166b11": "朔云。非臣所知。可問西域胡人。後外國沙門",
    "T52n2103_011:0166b12": "竺法蘭來。因以事問。蘭云。是劫燒餘灰也。方",
    "T52n2103_011:0166b13": "朔既博識通人。生知俊異。無問不酬無言不",
    "T52n2103_011:0166b14": "答。豈容不達。逆記胡人。蓋是方朔久知佛法",
    "T52n2103_011:0166b15": "興行勝人必降。故有斯對也。佛既去世。阿難",
    "T52n2103_011:0166b16": "總持一言不失。迦葉結集羅漢千人。咸書皮",
    "T52n2103_011:0166b17": "紙並題木葉。致令五百中國各共奉持。十六",
    "T52n2103_011:0166b18": "大王同時起塔。逮于漢世東流二京。所經帝",
    "T52n2103_011:0166b19": "王十有六代。飜梵經本為漢正言。相承至今",
    "T52n2103_011:0166b20": "垂六百祀。是以佛日再曜。起自永平之初。經",
    "T52n2103_011:0166b21": "像重興。發于開皇之始。魏人朱士行沙門衛",
    "T52n2103_011:0166b22": "道安等。並為紀錄。總其華戎道俗。合有一",
    "T52n2103_011:0166b23": "百八十二人。所譯經律或論大小乘三藏雜",
    "T52n2103_011:0166b24": "記等。凡二千一百七十一部。總有六千四百",
    "T52n2103_011:0166b25": "四十六卷。莫不垂甘露於四魔之境。流慧日",
    "T52n2103_011:0166b26": "於三有之中。汲引將來永傳勝業。教人捨惡",
    "T52n2103_011:0166b27": "行善。佛法最先益國利民。無能及者。汝言破",
    "T52n2103_011:0166b28": "家破誰家。破國破誰國。邪見豎子無角畜生。",
    "T52n2103_011:0166b29": "夙結狼心久懷蠆毒。無絲髮之善。負山岳之",
    "T52n2103_011:0166c01": "辜。長惡不悛老而彌篤。乃以生盲之慮忖度",
    "T52n2103_011:0166c02": "聖尊。何異尺鷃之笑大鵬。井蛙不信滄海。可",
    "T52n2103_011:0166c03": "謂闡提逆種地獄罪人。傷而憫之。故為論也。",
    "T52n2103_011:0166c04": "尋夫七十二君三皇五帝孔丘李耳。漢地",
    "T52n2103_011:0166c05": "聖賢莫不葬骨三泉橫屍九壤。未有如佛舍",
    "T52n2103_011:0166c06": "利現瑞放光。火燒不燃砧鎚不碎。於今見在",
    "T52n2103_011:0166c07": "立試可明。且據此一條。足知佛法之神德也。",
    "T52n2103_011:0166c08": "震旦諸聖孰與為儔。乃欲毀而滅之。事難容",
    "T52n2103_011:0166c09": "忍。傷風敗俗虧損福田。誑惑生民污點朝野。",
    "T52n2103_011:0166c10": "實可歎矣。",
    "T52n2103_011:0166c11": "奕云。佛法來漢無益世者。",
    "T52n2103_011:0166c12": "對曰。準上以談。此土先聖亦未可弘矣。至如",
    "T52n2103_011:0166c13": "孔子。周靈王時生。敬王時卒。計其在世。七十",
    "T52n2103_011:0166c14": "餘年。既是聖人。必能匡弼時主。何以十四年",
    "T52n2103_011:0166c15": "中行七十國。宋伐樹。衛削迹。陳絕糧。避桓魋",
    "T52n2103_011:0166c16": "之殺。慚喪狗之呼。雖應聘諸侯莫之能用。",
    "T52n2103_011:0166c17": "當春秋之世。文武道墜。君暗臣姦禮崩樂壞。",
    "T52n2103_011:0166c18": "爾時無佛。何因逆亂滋甚篡殺由生。孔子乃",
    "T52n2103_011:0166c19": "婉娩順時逡巡避患雖保妻子。終壽百年",
    "T52n2103_011:0166c20": "亦迍不矣。或發匏瓜之言。興逝川之歎。然",
    "T52n2103_011:0166c21": "復遜詞於季氏。傷鳳鳥不至河不出圖。及西",
    "T52n2103_011:0166c22": "狩獲麟。遂返袂拭面。稱吾道窮。雖門徒三千",
    "T52n2103_011:0166c23": "刪詩定禮。亦疾沒世而名不稱。吾何以見於",
    "T52n2103_011:0166c24": "後世矣。遭盜跖之辱。被丈人之譏。挍此而論。",
    "T52n2103_011:0166c25": "足可知也。若以無利於世。孔老二聖其亦病",
    "T52n2103_011:0166c26": "諸。何為訥其木舌而不陳彈也。",
    "T52n2103_011:0166c27": "一答。寺饒僧眾妖孽必作。如後趙沙門張",
    "T52n2103_011:0166c28": "光。後燕沙門法長。南涼道密。魏孝文時法",
    "T52n2103_011:0166c29": "秀。太和時惠仰等。並皆反亂者。",
    "T52n2103_011:0167a01": "對曰。撿崔鴻十六國春秋。並無此色人。出何",
    "T52n2103_011:0167a02": "史籍。苟生誣抂誑惑君王。請勘國史知其妄",
    "T52n2103_011:0167a03": "奏。案前後漢書。即有昆陽常山青泥緣林黑",
    "T52n2103_011:0167a04": "山白馬黃巾赤眉等數十群賊。並是俗人。不",
    "T52n2103_011:0167a05": "關釋子。如何不論。",
    "T52n2103_011:0167a06": "後漢書云。沛人道士張魯母有姿色。兼挾鬼",
    "T52n2103_011:0167a07": "道。往來劉焉之家。後為益州刺史。任魯為",
    "T52n2103_011:0167a08": "督義司馬。魯共別部司馬張脩。將兵掩殺漢",
    "T52n2103_011:0167a09": "中太守蘇固。斷絕斜谷殺漢使者。魯既得漢",
    "T52n2103_011:0167a10": "中。又殺張脩而并其眾。于時假託神言。黃衣",
    "T52n2103_011:0167a11": "當王。魯因與張角等相應。合集部眾。並戴黃",
    "T52n2103_011:0167a12": "巾。披道士之服。數十萬人賊害天下。自據漢",
    "T52n2103_011:0167a13": "中垂三十載。後為曹公所破。黃衣始滅。爾時",
    "T52n2103_011:0167a14": "無一沙門。獨饒道士。何默不論。然漢魏名僧",
    "T52n2103_011:0167a15": "德行者眾。益國甚多。何以不說。但論揚惡",
    "T52n2103_011:0167a16": "專論人短。豈是君子乎。",
    "T52n2103_011:0167a17": "魏志曰。張魯字公旗。祖父陵客蜀學道。在",
    "T52n2103_011:0167a18": "鵠鳴山。造作道書以惑百姓。從受道者出米",
    "T52n2103_011:0167a19": "五斗。世號米賊。陵死子衡傳業。衡死魯復傳",
    "T52n2103_011:0167a20": "之。陵為天師。衡為嗣師。魯為係師自號三師",
    "T52n2103_011:0167a21": "也。素與劉烏善。焉死子璋立。以魯不順殺",
    "T52n2103_011:0167a22": "魯母及家室。魯遂據漢中。以鬼道化民。符",
    "T52n2103_011:0167a23": "書章禁為本。來學者初名鬼卒。受道者用金",
    "T52n2103_011:0167a24": "帛之物。號為祭酒。各領部眾。眾多者名治頭。",
    "T52n2103_011:0167a25": "有病者令首過。大都與張角類相似。後漢皇",
    "T52n2103_011:0167a26": "甫嵩傳云。鉅鹿張角自稱大賢郎師。奉事黃",
    "T52n2103_011:0167a27": "老行張陵之術。用符水祝法以治病。遣弟子",
    "T52n2103_011:0167a28": "八人。使於四方以行教化。轉相誑惑。十餘年",
    "T52n2103_011:0167a29": "間眾數十萬。自青徐幽冀荊楊兗豫八州之",
    "T52n2103_011:0167b01": "民。莫不必應遂置三十六方。方猶將軍號",
    "T52n2103_011:0167b02": "也。",
    "T52n2103_011:0167b03": "大方萬餘人。小方六千人。訛言蒼天死黃天",
    "T52n2103_011:0167b04": "當立。歲在甲子天下大吉。以白土書京邑寺",
    "T52n2103_011:0167b05": "門。皆作甲子字。中平元年三月五日。內外俱",
    "T52n2103_011:0167b06": "起。皆著道士黃服黃巾。或殺人祠天。于時賊",
    "T52n2103_011:0167b07": "徒數十萬眾。初起頴川作亂天下。並為皇甫",
    "T52n2103_011:0167b08": "嵩討滅。",
    "T52n2103_011:0167b09": "南鄭反漢而亡蜀(出魏書)。",
    "T52n2103_011:0167b10": "孫恩習仙而敗晉(出晉書)。",
    "T52n2103_011:0167b11": "道育醮祭因而禍宋(出宋書)。",
    "T52n2103_011:0167b12": "于吉行禁殆以危吳(出吳書)。",
    "T52n2103_011:0167b13": "公旗學仙而誅家(出華陽國志)。",
    "T52n2103_011:0167b14": "陳瑞習道而滅族(事在晉陽秋)。",
    "T52n2103_011:0167b15": "魏華叛夫(出靈寶經序)。",
    "T52n2103_011:0167b16": "張陵棄婦(見陵傳)。",
    "T52n2103_011:0167b17": "子登背父衛叔去兄(出神仙傳)。",
    "T52n2103_011:0167b18": "右古來道士。破家破國為逆亂者。略引如",
    "T52n2103_011:0167b19": "前。",
    "T52n2103_011:0167b20": "對曰。自陵三世專行鬼道。符書章醮出自道",
    "T52n2103_011:0167b21": "家。禁厭妖孽妄談吉凶。姦由茲起。然吳魏已",
    "T52n2103_011:0167b22": "下。晉宋已來。道俗為妖數亦不少。何以獨引",
    "T52n2103_011:0167b23": "眾僧。不論儒道二教。至如大業末年世充",
    "T52n2103_011:0167b24": "李密建德武周梁師都盧明月李軌朱粲唐",
    "T52n2103_011:0167b25": "弼薛舉等。並是俗人。曾無釋氏。何為不道。事",
    "T52n2103_011:0167b26": "偏理局黨惡嫉賢。為臣不忠明矣。",
    "T52n2103_011:0167b27": "奕云。請胡佛邪教退還西域。凡是僧尼悉令",
    "T52n2103_011:0167b28": "歸俗者。",
    "T52n2103_011:0167b29": "對曰。莊周云。六合之內。聖人論而不議。六合",
    "T52n2103_011:0167c01": "之外。聖人存而不論。老子云。域中有四大而",
    "T52n2103_011:0167c02": "道居其一。考詩書禮樂之致。但欲攸序彝倫",
    "T52n2103_011:0167c03": "明忠列孝慈之先。意在敬事君父。縱稱至德。",
    "T52n2103_011:0167c04": "唯是安上治民。假令要道。不出移風變俗。自",
    "T52n2103_011:0167c05": "衛反魯。詎述解脫之言。六府九疇。未宣究竟",
    "T52n2103_011:0167c06": "之指。及養生齊物之談。龍圖鳳紀之說。亦",
    "T52n2103_011:0167c07": "可懷仁抱信遵厲鄉之志。刪經贊象肆闕里",
    "T52n2103_011:0167c08": "之文。次曰九流。末云七略。案前漢藝文志所",
    "T52n2103_011:0167c09": "紀眾書一萬三千二百六十九卷。莫不功在",
    "T52n2103_011:0167c10": "近益。俱未暢遠途。皆自局於一生之內。非",
    "T52n2103_011:0167c11": "逈拔於三世之表者矣。遂使當現因果理。涉",
    "T52n2103_011:0167c12": "旦而猶昏。業報吉凶義。經丘而未曉。故知逍",
    "T52n2103_011:0167c13": "遙一部。猶迷有有之情。道德二篇。未入空空",
    "T52n2103_011:0167c14": "之境。斯乃六合之寰塊。五常之俗謨。詎免四",
    "T52n2103_011:0167c15": "流浩汗。為煩惱之場。六趣諠譁。造塵勞之業",
    "T52n2103_011:0167c16": "也。原夫實相杳冥。逾要道之要。法身凝寂。出",
    "T52n2103_011:0167c17": "玄之又玄。惟我大師體斯妙覺。二邊頓遣萬",
    "T52n2103_011:0167c18": "德俱融。不諠不寂。安能以境智求。非爽非昧。",
    "T52n2103_011:0167c19": "胡可以形名取。為小則小也而無內。處大則",
    "T52n2103_011:0167c20": "大也而無垠。故能量法界而興悲。揆虛空",
    "T52n2103_011:0167c21": "而立誓。所以現生穢土誕聖王宮。示金色之",
    "T52n2103_011:0167c22": "身。吐玉毫之相。布慈雲於鷲嶺。則火宅焰銷。",
    "T52n2103_011:0167c23": "扇慧風於雞峰。則幽途霧卷。行則金蓮捧足。",
    "T52n2103_011:0167c24": "坐則寶座承軀。出則帝釋居前。入則梵王從",
    "T52n2103_011:0167c25": "後。左輔密迹。以滅惡為功。右弼金剛。以長善",
    "T52n2103_011:0167c26": "為務。聲聞菩薩儼若侍臣。八部萬靈森然翊",
    "T52n2103_011:0167c27": "衛。演涅槃則地現六動。說般若則天雨四花。",
    "T52n2103_011:0167c28": "百福莊嚴。狀滿月之臨蒼海。千光照曜。猶聚",
    "T52n2103_011:0167c29": "日之映寶山。師子一吼則外道摧鋒。法鼓暫",
    "T52n2103_011:0168a01": "鳴則天魔稽首。是故號佛為法王也。豈得與",
    "T52n2103_011:0168a02": "衰周迦葉比德爭衡。末世儒童輒相聯類者",
    "T52n2103_011:0168a03": "矣。是以天上天下。獨稱調御之尊。三千大千。",
    "T52n2103_011:0168a04": "咸仰慈悲之澤。然而理深趣遠。假筌蹄而後",
    "T52n2103_011:0168a05": "悟教門善巧。憑師友而方通統其教也。八萬",
    "T52n2103_011:0168a06": "四千之藏。二諦十地之文。祇園鹿苑之談。海",
    "T52n2103_011:0168a07": "殿龍宮之旨。玉諜金書之字。七處八會之言。",
    "T52n2103_011:0168a08": "莫不垂至道於百王。扇玄風於萬古。如語實",
    "T52n2103_011:0168a09": "語不思議也。近則安國利民。遠則超凡證聖。",
    "T52n2103_011:0168a10": "故能形遍六道教滿十方。實為世界福田。蓋",
    "T52n2103_011:0168a11": "是蒼生歸處。於時敬信之侶。猶七曜之環北",
    "T52n2103_011:0168a12": "辰。受化之徒。如萬川之投巨海。考其神變功",
    "T52n2103_011:0168a13": "業利益人天。故無得而名也。既滿恒沙之因。",
    "T52n2103_011:0168a14": "故得常樂之果。善矣哉。不可測也。但以時運",
    "T52n2103_011:0168a15": "未融。遂令梵漢殊感。所以西方先音形之奉。",
    "T52n2103_011:0168a16": "東國暫見聞之益。及慈雲卷潤慧日收光。迺",
    "T52n2103_011:0168a17": "夢金人於永平之年。覩舍利於赤烏之歲。於",
    "T52n2103_011:0168a18": "是漢魏齊梁之政。像教勃興。燕秦晉宋已來。",
    "T52n2103_011:0168a19": "名僧間出。或畫滿月於清臺之側。表相輪於",
    "T52n2103_011:0168a20": "雍門之外。逮河北翻辭漢南著錄。道興三輔",
    "T52n2103_011:0168a21": "信洽九州。跨江左而彌殷。歷金行而轉盛。",
    "T52n2103_011:0168a22": "渭水備逍遙之苑。廬岳總般若之臺。深文奧",
    "T52n2103_011:0168a23": "旨發越來儀。碩學高僧蟬聯遠至。暨梁武之",
    "T52n2103_011:0168a24": "世。三教連衡三乘並鶩。雖居紫極情契汾",
    "T52n2103_011:0168a25": "陽。屏酒正而撒饔人。薰戒香而味法喜。恐",
    "T52n2103_011:0168a26": "四流難拔。躬以七辯能將。乃輕袞飾而御",
    "T52n2103_011:0168a27": "染衣。捨雕輦而敷草座。於時廣創慧臺之業。",
    "T52n2103_011:0168a28": "大啟表塔之基(梁記云。東臺西府在位八十餘年。都邑大寺七百餘所。僧尼講眾常有萬",
    "T52n2103_011:0168a29": "人。討論內典共遵聖業。孜孜無倦。各厭世榮也)遂令五都豪族厭冠冕而",
    "T52n2103_011:0168b01": "歸依。四海名家棄榮華而入道。自皇王所居",
    "T52n2103_011:0168b02": "之土。聲教所覃之域。莫不頂禮迴向五體歸",
    "T52n2103_011:0168b03": "依。利物之深。其來久矣。孔老垂化安能與京。",
    "T52n2103_011:0168b04": "案三十六國春秋高僧名僧牟子等紀傳。始",
    "T52n2103_011:0168b05": "後漢永平十年已來。佛法東流。政經十代年",
    "T52n2103_011:0168b06": "將六百。名僧大德世所尊敬者。凡二百五十",
    "T52n2103_011:0168b07": "七人。傍出附見者。及燕趙王公齊梁卿相等。",
    "T52n2103_011:0168b08": "凡二百五十一人。陳其行業大開十例。一曰",
    "T52n2103_011:0168b09": "譯經。二曰解義。三曰神異。四曰習禪。五曰",
    "T52n2103_011:0168b10": "明律。六曰遺身。七曰誦經。八曰興福。九曰經",
    "T52n2103_011:0168b11": "師。十曰唱導。此例高僧。皆德効四依功備",
    "T52n2103_011:0168b12": "三業。法傳震旦寔所賴焉(邪見隱而不論。但說五三惡者。夫雪山之內。本",
    "T52n2103_011:0168b13": "多甘露。亦有毒草。大海之中既有明珠。亦饒羅剎。喻昆岳缺於片石。鄧林損於一枝耳。復何可怪之耳)。",
    "T52n2103_011:0168b14": "廣弘明集卷第十一"
}