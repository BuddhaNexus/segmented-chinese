{
    "T38n1767_005:0063b07": "大般涅槃經疏卷第五",
    "T38n1767_005:0063b09": "隋章安頂法師撰",
    "T38n1767_005:0063b10": "唐天台沙門湛然再治",
    "T38n1767_005:0063b11": "純陀品下",
    "T38n1767_005:0063b12": "[0063b12] 從文殊讚言去。是第三文殊稱美。文為四。初",
    "T38n1767_005:0063b13": "領成其說。二歎言行相應。三歎玄。會佛旨。四",
    "T38n1767_005:0063b14": "受勸又勸領成前兩勸兼領兩訶初如文。次",
    "T38n1767_005:0063b15": "善男子汝今下。言行相應言長壽因緣者。正",
    "T38n1767_005:0063b16": "見正知正護正說。即是常住因緣也。此領前",
    "T38n1767_005:0063b17": "合譬中似解之意故言因緣。能知如來是常",
    "T38n1767_005:0063b18": "住法者。此領前合譬中分真之解善覆如來。",
    "T38n1767_005:0063b19": "此領後合譬似解也。常受安樂者。是領後合",
    "T38n1767_005:0063b20": "譬中分真解也。若領真似二解即是兼領六",
    "T38n1767_005:0063b21": "位之意。然文殊止一言訶勸。純陀作爾許訶",
    "T38n1767_005:0063b22": "勸。文殊竟不觝攘翻更讚美。良由純陀所說",
    "T38n1767_005:0063b23": "會教會機。聖人但說己法不說他法。驗知純",
    "T38n1767_005:0063b24": "陀是分真位。是故文殊還以分真美其言行。",
    "T38n1767_005:0063b25": "即是發純陀五戒之&#x8FF9;顯分真之本。私云當",
    "T38n1767_005:0063b26": "知十讓從&#x8FF9;而說復以小初難大後者亦恐時",
    "T38n1767_005:0063b27": "會及未來世。唯執小初以難大後。妨於大後",
    "T38n1767_005:0063b28": "用破小初。言時會者乃是新眾。何以故一代",
    "T38n1767_005:0063b29": "教門彈斥洮汰已會毫善。豈執如來定入涅",
    "T38n1767_005:0063c01": "槃同於初小正為未來鈍根小習而執於小。",
    "T38n1767_005:0063c02": "故法華云除佛滅後。若不爾者豈有如前幢",
    "T38n1767_005:0063c03": "旛妙供人天雜類菩薩聲聞皆默不受而於城",
    "T38n1767_005:0063c04": "中工巧微供彰言納受。因茲普領時會之供",
    "T38n1767_005:0063c05": "復能難佛為佛所歎。又與文殊旁論往復。故",
    "T38n1767_005:0063c06": "知純陀非聊爾人。三從如來次後去歎玄會",
    "T38n1767_005:0063c07": "佛旨指哀歎等為廣說。四從我之與汝去受",
    "T38n1767_005:0063c08": "勸。又汝勸我覆於有為。我亦勸汝覆於無為。",
    "T38n1767_005:0063c09": "雖終日說有不能盡其用。終日說無不能罄",
    "T38n1767_005:0063c10": "其極。言所不洎絕而置之。又言置者。指廣置",
    "T38n1767_005:0063c11": "略即世界置。涅槃正體非體非用非為無為。",
    "T38n1767_005:0063c12": "既非正體可共置之即第一義置。汝勸我覆",
    "T38n1767_005:0063c13": "有我勸汝覆無。更互是非莫知其正即對治",
    "T38n1767_005:0063c14": "置。有為無為乃是旁論。今此正以獻供為宗。",
    "T38n1767_005:0063c15": "置旁復宗故言且置即為人置。次從汝可隨",
    "T38n1767_005:0063c16": "時去。是復宗論文為四。初復宗勸供有勸有",
    "T38n1767_005:0063c17": "訶。二如來印讚成前起後。三明悅可有問有",
    "T38n1767_005:0063c18": "答。四明讚發讚純陀之說發文殊之&#x8FF9;。初又",
    "T38n1767_005:0063c19": "二。先勸次訶。就勸供為三。一勸時二勸速。三",
    "T38n1767_005:0063c20": "勸奉佛。勸時者如初行時初到時病時物新",
    "T38n1767_005:0063c21": "熟時。今最後供是初去時。二勸速者古佛道",
    "T38n1767_005:0063c22": "法過中不食今速赴此時。三勸奉佛者正為",
    "T38n1767_005:0063c23": "最後供佛涅槃。次純陀下訶。亦為三。一不知",
    "T38n1767_005:0063c24": "時。二不知速。三不知佛。初令時者。汝令時施",
    "T38n1767_005:0063c25": "佛可時施一切大眾不皆涅槃。此則非時非",
    "T38n1767_005:0063c26": "時索施理涉於貪。次不知速者。佛六年苦行",
    "T38n1767_005:0063c27": "尚一麻一米今須臾間何須速也。三不知佛",
    "T38n1767_005:0063c28": "者汝謂如來實須食耶。文殊同他見謂須雜",
    "T38n1767_005:0063c29": "食。純陀申已解食即不食故訶文殊墮三不",
    "T38n1767_005:0064a01": "知。次爾時佛告去。如來印讚成前起後印其",
    "T38n1767_005:0064a02": "訶即是成前讚其智即是起後。三從文殊語",
    "T38n1767_005:0064a03": "純陀去。是明悅可。文為五。一偏慶悅可。二破",
    "T38n1767_005:0064a04": "偏悅可。三並悅可。四解悅可。五寂絕悅可。時",
    "T38n1767_005:0064a05": "眾謂純陀行淺故佛印其所悅以破時情。初",
    "T38n1767_005:0064a06": "文殊因此偏而慶之汝說無為蒙佛悅可。次",
    "T38n1767_005:0064a07": "純陀即以圓破偏。非但悅可於我亦悅一切。",
    "T38n1767_005:0064a08": "三文殊作兩番關並先定之。若定悅可一切",
    "T38n1767_005:0064a09": "眾生我說有為亦應悅可若不悅我圓。悅則",
    "T38n1767_005:0064a10": "破一切之義是則不成還是偏悅成佛愛憎即",
    "T38n1767_005:0064a11": "作伏並。四純陀覺其伏並還解兩關。一無偏染",
    "T38n1767_005:0064a12": "悅可。二有普淨悅可。無偏為三。一彈無偏悅",
    "T38n1767_005:0064a13": "可。二釋無偏之意。三舉譬顯如文。次從等視",
    "T38n1767_005:0064a14": "一切去。明有普淨悅可。即是如來境界非我",
    "T38n1767_005:0064a15": "爾所知(云云)。五從國王去明寂絕悅可。不應作",
    "T38n1767_005:0064a16": "偏普籌量。上文殊明有為無為且共置之即",
    "T38n1767_005:0064a17": "是絕言不可說悅。此中意明有悅無悅。是佛",
    "T38n1767_005:0064a18": "境界不可籌量即是絕思悅可。初譬分智不",
    "T38n1767_005:0064a19": "及究竟。王家駕駟譬究竟智。群下驢乘譬分",
    "T38n1767_005:0064a20": "真智。後譬分斷不及究竟。龜龍在水喻有無",
    "T38n1767_005:0064a21": "明菩薩行故見不了了。金翅騰空譬無明盡",
    "T38n1767_005:0064a22": "佛不行故見則了了。開善云。前是下不知上",
    "T38n1767_005:0064a23": "後是上能知下。冶城云。兩譬皆是下不知上。",
    "T38n1767_005:0064a24": "初不知上智。後不知上境。靈味云。初不知法",
    "T38n1767_005:0064a25": "身。後不知應身(云云)。四文殊去讚發。讚純陀",
    "T38n1767_005:0064a26": "之說故言如是如是。其既高推佛境不可度",
    "T38n1767_005:0064a27": "量。是故讚美。發者拂我執一塗之義。因汝試",
    "T38n1767_005:0064a28": "我試則非實故言有為非有為。汝推未詳故",
    "T38n1767_005:0064a29": "言無為非無為。前文殊云。且共置之則言語",
    "T38n1767_005:0064b01": "道斷。今純陀云。是佛境界非我所知則心行",
    "T38n1767_005:0064b02": "處滅。覈微則言盡研極則思窮故說觀皆寂。",
    "T38n1767_005:0064b03": "從爾時面門去第四催供文為四。一催供。二",
    "T38n1767_005:0064b04": "請住。三領解四。辦供。前來諸瑞各有所表。故",
    "T38n1767_005:0064b05": "知此光正為催供。文殊前勸純陀時施靳固",
    "T38n1767_005:0064b06": "彈訶。今佛躬催不敢前&#x5374;催文為兩。謂光催。",
    "T38n1767_005:0064b07": "聲催。光催為兩。一催二默。初催又三。一放",
    "T38n1767_005:0064b08": "光。二解光。三騰光。初放光中照文殊者。上佛",
    "T38n1767_005:0064b09": "印純陀所說會教合機。今光照文殊亦扶上",
    "T38n1767_005:0064b10": "化下二人論難皆由佛力。次即知是事者解",
    "T38n1767_005:0064b11": "也。數人云見色知心文殊&#x89A9;光遂解佛意。三",
    "T38n1767_005:0064b12": "騰光催供如文。次悲默者催供故悲未諾故",
    "T38n1767_005:0064b13": "默。次聲催亦二。初三催次悲哭。次復白大眾",
    "T38n1767_005:0064b14": "去。請住文為兩。初告眾共請。次重請。初告眾",
    "T38n1767_005:0064b15": "文為兩。初告眾請。次佛有酬告請如文。次佛",
    "T38n1767_005:0064b16": "酬中二。先止亂。次說五門觀。觀中二。先作",
    "T38n1767_005:0064b17": "觀。次結。初六譬空三譬無常三譬不淨兩譬",
    "T38n1767_005:0064b18": "無我後總結。何故說五門耶。汝請住世本為",
    "T38n1767_005:0064b19": "開道若能五觀與住不殊。若不能觀住世何",
    "T38n1767_005:0064b20": "益。遺教云。能持戒時與佛在不異即此義也。",
    "T38n1767_005:0064b21": "次重請亦二。有請有酬請如文。重酬為兩。初",
    "T38n1767_005:0064b22": "酬次釋。初文者。汝請久住為哀憫我以入滅",
    "T38n1767_005:0064b23": "為哀憫(云云)。釋中二長行偈頌長行如文偈與",
    "T38n1767_005:0064b24": "下二偈意同後當說之。偈中二。先偈次長行。",
    "T38n1767_005:0064b25": "止三爾時純陀領解。又二。初領解次述成。領",
    "T38n1767_005:0064b26": "解者雖知不滅不能不悲不能不請。雖知如",
    "T38n1767_005:0064b27": "來滅而不滅不能不慶不能不悅。述成又兩。",
    "T38n1767_005:0064b28": "一述不能不喜。二止其不能不悲。初喜者。汝",
    "T38n1767_005:0064b29": "既能知如來方便亦應合知如來真實。故舉",
    "T38n1767_005:0064c01": "二鳥以譬權實不得相離。春陽之時譬適會",
    "T38n1767_005:0064c02": "機宜。無煩熱池譬涅槃自在無畏。諸佛同以",
    "T38n1767_005:0064c03": "二法逗緣無閡自在能如此解。善哉善哉。次",
    "T38n1767_005:0064c04": "汝今不應思量長壽短壽去。凡舉四義止其",
    "T38n1767_005:0064c05": "不能不悲。一舉如來境界不可思惟若長若",
    "T38n1767_005:0064c06": "短皆如幻化幻長幻短非短非長何所可悲。",
    "T38n1767_005:0064c07": "二舉如來方便若長若短如來於中無所染著",
    "T38n1767_005:0064c08": "何所可悲。三舉如來涅槃成汝檀因克不動",
    "T38n1767_005:0064c09": "果因果具足何所可悲。四我為良田成汝因",
    "T38n1767_005:0064c10": "果汝克因果自是良田。復能令他因果圓滿",
    "T38n1767_005:0064c11": "自利利人何所可悲。尋文可見。四爾時純陀",
    "T38n1767_005:0064c12": "下是辦供。先自謙。次辦供。初文中云。涅槃非",
    "T38n1767_005:0064c13": "涅槃者亦是共行二鳥義也。即如來境界故",
    "T38n1767_005:0064c14": "下地絕思。次辦供中云。尋與文殊者。有二解。",
    "T38n1767_005:0064c15": "一云文殊解最後供故&#x643A;友共辦。二六卷云。",
    "T38n1767_005:0064c16": "燒香散華盡心供養佛及文殊不云同去。",
    "T38n1767_005:0064c17": "哀歎品上",
    "T38n1767_005:0064c18": "[0064c18] 荼毒居懷曰哀。悲號發言為歎。略從事標言",
    "T38n1767_005:0064c19": "哀歎品。廣而言之內喪道法曰哀。外失慈覆",
    "T38n1767_005:0064c20": "曰歎。文云。失廕及法味如犢失其母。世界也。",
    "T38n1767_005:0064c21": "又已生善訛故哀。未生善翳故歎。文云。養育",
    "T38n1767_005:0064c22": "諸子付旃陀羅老少病苦而行險道生善也。",
    "T38n1767_005:0064c23": "又現惡未盡故哀。將惡方起故歎。文云。猶如",
    "T38n1767_005:0064c24": "困病人食所不應食對治也。又應獲祕而不",
    "T38n1767_005:0064c25": "獲故哀。應不失祕而失故歎。文云。獨以祕法",
    "T38n1767_005:0064c26": "偏教文殊遺棄我等第一義也。然四緣感佛",
    "T38n1767_005:0064c27": "佛則興世四機若息。佛則唱滅故約四悉釋",
    "T38n1767_005:0064c28": "哀歎品。此文梵本猶屬壽命品。謝氏分為兩",
    "T38n1767_005:0064c29": "者略有十異。前品從人後品從事。前品對俗。",
    "T38n1767_005:0065a01": "今品對道。前品有供今品無供。前品雙請此",
    "T38n1767_005:0065a02": "品單請。前品因人此品率自。前品略明佛性",
    "T38n1767_005:0065a03": "常住。此品具說三點四德。前品論今教此品",
    "T38n1767_005:0065a04": "具今昔。前品二人論今品對佛論。前品動執",
    "T38n1767_005:0065a05": "生疑。此品破執除疑。前品聞法抑割。此品見",
    "T38n1767_005:0065a06": "地動哀歎。然此十義備有通別。今舉一邊別彰",
    "T38n1767_005:0065a07": "其異。興皇釋此品有七。謂三請三酬結會生起",
    "T38n1767_005:0065a08": "云佛入涅槃眾生孤露故哀請住世。佛酬云。",
    "T38n1767_005:0065a09": "汝本為獻供聞法今已納供生汝福德已說新",
    "T38n1767_005:0065a10": "伊生汝智慧而不肯學知住何益。次祈請者。",
    "T38n1767_005:0065a11": "如來昔教無常五十許年始得成就。今說新伊",
    "T38n1767_005:0065a12": "常樂我淨應久住教詔若入涅槃不如還修舊",
    "T38n1767_005:0065a13": "法。舉象&#x8FF9;秋耕憚教不受。佛即酬云。非全不",
    "T38n1767_005:0065a14": "教終令汝等得解新伊故云安置諸子祕密藏",
    "T38n1767_005:0065a15": "中。我亦住中名入涅槃。前已哀祈既不許住",
    "T38n1767_005:0065a16": "只應譏諷以命要請如來。若具常樂我淨即",
    "T38n1767_005:0065a17": "免四倒。便得自在久住於世。必入涅槃便不",
    "T38n1767_005:0065a18": "免倒常樂之言便為徒設。若不住者我等毒",
    "T38n1767_005:0065a19": "身寧容久住亦當同佛入於涅槃。佛即酬云。",
    "T38n1767_005:0065a20": "我之去住豈汝所知汝言去是定去住是定",
    "T38n1767_005:0065a21": "住。我之去住如二鳥雙遊去而恒住此何勞",
    "T38n1767_005:0065a22": "請住。住而恒去亦何須請汝不解此寧得同我",
    "T38n1767_005:0065a23": "入於涅槃。既三請不允情無所錯即便生疑",
    "T38n1767_005:0065a24": "若無常非昔不應說常樂若是何不早說如來",
    "T38n1767_005:0065a25": "則有差機之失。佛即會云。昔說無常破汝常",
    "T38n1767_005:0065a26": "病。汝今又以無常為病為汝說常。汝病有前",
    "T38n1767_005:0065a27": "後故教有興廢。汝自橫謂施教早晚迂迴。如",
    "T38n1767_005:0065a28": "來屈曲隨逐豈佛差機。早晚自汝反咎如來",
    "T38n1767_005:0065a29": "如此生起於義易見。而復三請在前三酬居",
    "T38n1767_005:0065b01": "後。其間子段處處相關斯乃彼師玄談七意。",
    "T38n1767_005:0065b02": "若欲消釋殊背相生。今明此品是對比丘施",
    "T38n1767_005:0065b03": "於新伊勝三修法。就文為四。一大眾請。二如",
    "T38n1767_005:0065b04": "來答。三比丘疑執。四佛破除疑。就請又二。一",
    "T38n1767_005:0065b05": "請緣。二正請。緣者緣於地動知必涅槃。是故",
    "T38n1767_005:0065b06": "悲請。問誰動地為緣。答法不在因亦不在緣。",
    "T38n1767_005:0065b07": "不在因緣不離因緣。既從因緣寧有作者。雖",
    "T38n1767_005:0065b08": "無作者亦佛神通而動於地令其悲戀安置有",
    "T38n1767_005:0065b09": "緣於解脫中。亦佛智力說法歡喜安置有緣",
    "T38n1767_005:0065b10": "於般若中。亦佛體力非悲非喜安置有緣於",
    "T38n1767_005:0065b11": "法身中。亦是純陀文殊智力令眾開解入般",
    "T38n1767_005:0065b12": "若中。亦二人通力去時地動令眾悲戀入解",
    "T38n1767_005:0065b13": "脫中。亦是二人第一義力令眾非悲非喜入",
    "T38n1767_005:0065b14": "法身中。亦是大眾感對治力聞法歡喜感為",
    "T38n1767_005:0065b15": "人力動地。非哀感第一義非悲非喜致地動",
    "T38n1767_005:0065b16": "緣。其義無量。淨名云。或有恐畏或歡喜或生",
    "T38n1767_005:0065b17": "厭離或斷疑。斯則神力不共法就地動。又四",
    "T38n1767_005:0065b18": "謂時處相由時者佛以四事止華氏之悲。純",
    "T38n1767_005:0065b19": "陀腷臆小醒低頭飲淚大眾聞法悲惱暫息。",
    "T38n1767_005:0065b20": "二人既去。法音已停。更欲增其悲戀之善。於",
    "T38n1767_005:0065b21": "其去後未久之頃。當是時也。震地動之即是",
    "T38n1767_005:0065b22": "時也。處者大地是橫處。梵世是&#x7AEA;處。或言初",
    "T38n1767_005:0065b23": "禪是梵世。或通四禪皆是梵世。雖不連地而",
    "T38n1767_005:0065b24": "有寶宮。亦皆震搖即其事也。問上釋聲光徹",
    "T38n1767_005:0065b25": "至非想以為有頂。今此地動焉止梵宮。答上",
    "T38n1767_005:0065b26": "云。有頂有頂文寬得作遠解。此云梵世齊文",
    "T38n1767_005:0065b27": "而已。若依下文動時能令眾生心動名大地",
    "T38n1767_005:0065b28": "動。無色四心亦應被動即其例也。相者有三。",
    "T38n1767_005:0065b29": "一小大動相。二六種動相。三十八動相。是三",
    "T38n1767_005:0065c01": "種相。皆以形聲為本形有動涌起。聲有震覺",
    "T38n1767_005:0065c02": "吼。若單形聲是為小動形聲共動是名大動。",
    "T38n1767_005:0065c03": "形聲各三。是為六種。一中更三謂動遍動等",
    "T38n1767_005:0065c04": "遍動三六十八。若更分別閻浮提一四天下",
    "T38n1767_005:0065c05": "小千中千大千十方傳傳相望作小大動大大",
    "T38n1767_005:0065c06": "動等。有人云。此經六種。華嚴十八動。此豈應",
    "T38n1767_005:0065c07": "爾。特是形中略言一動聲中略言一震。又云",
    "T38n1767_005:0065c08": "大動。又云。能令眾生心動。當知義兼十八不",
    "T38n1767_005:0065c09": "同人情。由者例此亦應有小由大由大大由。",
    "T38n1767_005:0065c10": "若輪王生沒地得主失主悲喜故。動是名小",
    "T38n1767_005:0065c11": "動。若辟支羅漢生沒地。得應供失應供悲喜",
    "T38n1767_005:0065c12": "故動是名大動。若佛生滅地神山神及諸天",
    "T38n1767_005:0065c13": "龍等得應供失應供悲喜而動即大大動。今",
    "T38n1767_005:0065c14": "經正明如來八相。唯少升天降魔文略不",
    "T38n1767_005:0065c15": "存。就八相中是如來入滅地大震動。此則別",
    "T38n1767_005:0065c16": "語經由。若通論者如前所解純陀大眾皆是",
    "T38n1767_005:0065c17": "動緣。舊云料簡地動之詞是經家所序。或言",
    "T38n1767_005:0065c18": "佛說。觀師云。不然當時聞語豈是經家文無",
    "T38n1767_005:0065c19": "標告。焉知是佛應是地震而有此詞。次從時",
    "T38n1767_005:0065c20": "諸天龍下是正請又為三。初長行及十一行",
    "T38n1767_005:0065c21": "半偈是哀請。次二行是祈請。三長行五譬是",
    "T38n1767_005:0065c22": "譏請。初長行敘語以毛&#x7AEA;哀泣而為其相。次",
    "T38n1767_005:0065c23": "十一行半偈為三。初兩行一句略請。次七行",
    "T38n1767_005:0065c24": "一句廣請。三二行結請。初標調御師人仙",
    "T38n1767_005:0065c25": "犢母即是略舉三事為哀請之端可見。次猶",
    "T38n1767_005:0065c26": "如困病人下作喪師譬(云云)。如國無君主下作",
    "T38n1767_005:0065c27": "喪主譬(云云)。長者子下作喪親譬(云云)。如來入",
    "T38n1767_005:0065c28": "涅槃下兩行結哀請上文。初明犢失母今結",
    "T38n1767_005:0065c29": "還明我等及眾生悉無有救護。護字結無主",
    "T38n1767_005:0066a01": "救字結無師。次譬如日初出兩行舉日山兩",
    "T38n1767_005:0066a02": "譬是祈請歎於一佛而具三益日有三義。一",
    "T38n1767_005:0066a03": "高圓明譬主益。生長萬物譬親益。照了除闇",
    "T38n1767_005:0066a04": "譬師益。而譬文論照了合文明除暗正言師",
    "T38n1767_005:0066a05": "義是本兼有二能。山亦三義。高出水上譬主",
    "T38n1767_005:0066a06": "益。深入水底譬親益。水色同山譬師益。師德",
    "T38n1767_005:0066a07": "如山安處眾海能宣妙慧照下昏迷言略意兼",
    "T38n1767_005:0066a08": "矣。舊解日還自照爭論不同。開善莊嚴云。佛",
    "T38n1767_005:0066a09": "有智能自照。光宅云。佛果無有自反照智。觀",
    "T38n1767_005:0066a10": "師難光宅云。佛無反照智亦應不自知作佛",
    "T38n1767_005:0066a11": "不作佛。彼救云。佛雖無智知作不作。若欲知",
    "T38n1767_005:0066a12": "時借諸佛智佛道同故。今更問之佛道既同",
    "T38n1767_005:0066a13": "諸佛無智何所可借。又並但能知他無智自",
    "T38n1767_005:0066a14": "知者唯應覺他不名自覺。此是光宅四失樏",
    "T38n1767_005:0066a15": "隔真諦牛糞淨土指端種覺無記如來。次問",
    "T38n1767_005:0066a16": "開善莊嚴汝用反照智照一切種智者。復用何",
    "T38n1767_005:0066a17": "智照反照智是則無窮。觀師自云。佛無別反",
    "T38n1767_005:0066a18": "照智只自有智智能反照。如此說者即害兩",
    "T38n1767_005:0066a19": "家(云云)。今明佛有一智三智三智一智非三非",
    "T38n1767_005:0066a20": "一而三而一一道種智外破諸闇。二一切智",
    "T38n1767_005:0066a21": "能反自照。三一切種智非內非外非自非他。",
    "T38n1767_005:0066a22": "若即一而三可難光宅。即三而一可難開善。",
    "T38n1767_005:0066a23": "三一難思可難觀師(云云)。此二偈亦名祈請如",
    "T38n1767_005:0066a24": "來在世所益。若此祈佛留光照益我等故名",
    "T38n1767_005:0066a25": "祈請。從長行去即第三譏請。先述舊解譏請",
    "T38n1767_005:0066a26": "凡作五譬。初作有始無終譬。二作怖畏譬。三",
    "T38n1767_005:0066a27": "違本擔譬。四不平等譬。五無慈悲譬。初譬有",
    "T38n1767_005:0066a28": "三開合結國王佛也。諸子四眾也。他云技藝",
    "T38n1767_005:0066a29": "者始從鹿苑終至法華所說諸經巨有所妨。",
    "T38n1767_005:0066b01": "今則不爾。以二乘法合之則可見。端正正見",
    "T38n1767_005:0066b02": "也。愛念禪定也。技藝神通也。旃陀無明也。亦",
    "T38n1767_005:0066b03": "習氣也。初教三學似如有始。不盡餘惑故言",
    "T38n1767_005:0066b04": "無終。二怖畏譬者亦三。舊云諸論者譬通達",
    "T38n1767_005:0066b05": "諸經今謂不爾。譬破四魔而今不住乃畏死",
    "T38n1767_005:0066b06": "魔。三違誓譬者。略無結請有人佛也。作務",
    "T38n1767_005:0066b07": "本誓誓盡度生官事譬起應。囹圄譬入生死。",
    "T38n1767_005:0066b08": "人問者舊云十方佛。或云實智問權。又云假",
    "T38n1767_005:0066b09": "設此問。今以機為旁人機謝告終。終如出獄",
    "T38n1767_005:0066b10": "故言安樂。夏曰夏臺。殷曰羑里。周曰囹圄。白",
    "T38n1767_005:0066b11": "虎通曰囹令也。圄舉也。令其思愆舉罪(云云)。",
    "T38n1767_005:0066b12": "四不平等譬亦三。方藥十二部法也。祕方即",
    "T38n1767_005:0066b13": "密教教文殊諸菩薩也。不教外學二乘也。五",
    "T38n1767_005:0066b14": "無慈譬亦三。可尋舊釋譏請但譏請於師。失",
    "T38n1767_005:0066b15": "主親二義今更會之。初一譬譏法親。次兩譬",
    "T38n1767_005:0066b16": "譏法主。後兩譬譏法師。初譬譏法親者。夫云",
    "T38n1767_005:0066b17": "親者慈念為本初生教訓似若親慈。付旃陀",
    "T38n1767_005:0066b18": "羅頓乖骨肉法親亦爾。從佛口生即是養育",
    "T38n1767_005:0066b19": "得佛法分即是端正技藝者學人思惟無學習",
    "T38n1767_005:0066b20": "氣。若大乘意凡有無明斯皆毒害棄我而去",
    "T38n1767_005:0066b21": "是付旃陀(云云)。次兩譬譏法主者。夫云主者以",
    "T38n1767_005:0066b22": "威伏敵以恩養民。前譬威武未暢。後譬恩惠",
    "T38n1767_005:0066b23": "不充。通達諸論如當敵怖畏。今畏此論者如",
    "T38n1767_005:0066b24": "為敵欺。法王亦爾。除眾生畏眾生未免故佛",
    "T38n1767_005:0066b25": "有畏。初學作務譬民有生業。收閉囹圄譬民",
    "T38n1767_005:0066b26": "無聊生。業。廢譬無惠。閉獄譬無恩。法王亦爾。",
    "T38n1767_005:0066b27": "初令學無學等修道品作務。而復猶在思習",
    "T38n1767_005:0066b28": "無明獄中。百姓有罪在予一人。眾生苦惱云",
    "T38n1767_005:0066b29": "何如來欲受安樂。次兩譬譏法師者。夫師有",
    "T38n1767_005:0066c01": "訓導之德。前譬譏師內惜良方。後譬譏師外",
    "T38n1767_005:0066c02": "祕坦道。觀諸譬文皆有深意而此譬最明。攀",
    "T38n1767_005:0066c03": "類文殊而恥行險路豈非譏師意耶。第二酬",
    "T38n1767_005:0066c04": "請。初酬哀請。有長行偈頌。長行初止外悲勸",
    "T38n1767_005:0066c05": "修內觀。凡夫八風得失憂喜道與俗反升沈",
    "T38n1767_005:0066c06": "碩異。何者失不可愁憂追喜不可愁惱。得下",
    "T38n1767_005:0066c07": "文云。若常愁苦愁遂增長唐勞無益。若能勤",
    "T38n1767_005:0066c08": "遮二惡勤生二善。惡是憂喜之本善故則無",
    "T38n1767_005:0066c09": "憂喜。唯當清淨故勤精進止其苦惱。苦惱止",
    "T38n1767_005:0066c10": "故則無攀緣。寂然無為謂之正念。正念者何",
    "T38n1767_005:0066c11": "即無念也。若無念者親主師誰。誰臣子弟。誰",
    "T38n1767_005:0066c12": "去誰住誰度不度。誰是愁者。所愁者何。寂然",
    "T38n1767_005:0066c13": "無眹。由是人天還得正路止不啼哭。又以譬",
    "T38n1767_005:0066c14": "顯之。佛是生善之緣。得善如愛子。失善如喪",
    "T38n1767_005:0066c15": "子。今聞近慧不憂失善。故言殯送已訖(云云)。",
    "T38n1767_005:0066c16": "次偈頌為二。初一偈是止悲。次一偈是勸觀。",
    "T38n1767_005:0066c17": "而互有二義不可一向。初言開意者。開精進",
    "T38n1767_005:0066c18": "意尚已無憂況開定慧。又言開者。開意實相。",
    "T38n1767_005:0066c19": "生死涅槃二邊俱寂。偈云是故當默然。又開",
    "T38n1767_005:0066c20": "者明解二用皆方便故。故云諸佛法爾(云云)。次",
    "T38n1767_005:0066c21": "偈者。樂不放逸勸正念慧守心勸定也。遠離",
    "T38n1767_005:0066c22": "勸進也。自慰者結前勿悲。受樂者守斯念慧。",
    "T38n1767_005:0066c23": "汝應正念修心勿如凡夫悲號何益。然諸比",
    "T38n1767_005:0066c24": "丘悉是上果豈同下凡。特是對聖訶凡此正",
    "T38n1767_005:0066c25": "酬其哀請也。復次比丘下。酬其祈請歎請。汝",
    "T38n1767_005:0066c26": "稱佛如日如山。鎮照等益法身常在不出不",
    "T38n1767_005:0066c27": "沒。隨機二用作隱乍顯。日雖照世有目者&#x89A9;。",
    "T38n1767_005:0066c28": "山雖峙海流入者見。汝同無目不流復何益矣。",
    "T38n1767_005:0066c29": "若言有益今勸汝問。設不能問我今為汝開",
    "T38n1767_005:0067a01": "其問端。若能問者為說甘露然後涅槃。既不",
    "T38n1767_005:0067a02": "能問請住何益此乃貶其不及止其祈請。兼",
    "T38n1767_005:0067a03": "顯菩薩之德正酬其歎請祈請也。舊解十五",
    "T38n1767_005:0067a04": "雙。純就初教中作藥病義。謂空是藥不空是",
    "T38n1767_005:0067a05": "病乃至二不二亦如是。有純約今教。謂空是",
    "T38n1767_005:0067a06": "生死。不空是涅槃乃至二不二亦如是。若能",
    "T38n1767_005:0067a07": "問者則甘露門開於汝有益。既不能問請住",
    "T38n1767_005:0067a08": "何益。興皇云。下文具有此意。下文正約始終",
    "T38n1767_005:0067a09": "意也。空即昔教不空今教乃至二不二亦如",
    "T38n1767_005:0067a10": "是。今明此義寬廣兼開眾問。故文云。如是等",
    "T38n1767_005:0067a11": "種種法中我當隨順為汝斷之諸釋無咎。今",
    "T38n1767_005:0067a12": "更約三種空不空非空非不空乃至二不二非",
    "T38n1767_005:0067a13": "二非不二亦如是。又約四種空不空亦空亦",
    "T38n1767_005:0067a14": "不空非空非不空乃至二不二亦如是。昔教今",
    "T38n1767_005:0067a15": "教悉得同此二種。四種廣分別之(云云)。即是昔",
    "T38n1767_005:0067a16": "教今教三門四門。從諸比丘佛世難值下是",
    "T38n1767_005:0067a17": "酬譏請。興皇云。此為八階。是彼師之盛釋。一",
    "T38n1767_005:0067a18": "歎五難。二歎離八歎。三舉佛昔因成佛今果。",
    "T38n1767_005:0067a19": "四奪其果非。五奪其因非。六顯真法性勸今",
    "T38n1767_005:0067a20": "修習。七勸捨昔依今。八正示新伊。先歎次示。",
    "T38n1767_005:0067a21": "先奪後與。得成次第以此八階酬五譏也。初",
    "T38n1767_005:0067a22": "五難於餘人是難於汝為易。八難難離而能",
    "T38n1767_005:0067a23": "得離是故歎之。既歎離歎得羅漢果。即是於",
    "T38n1767_005:0067a24": "始方令汝入祕密之藏。即是於終云何而言",
    "T38n1767_005:0067a25": "有始無終。復言空過於小為是於大為非故",
    "T38n1767_005:0067a26": "言空過。舉於往因成今果者。正酬其譏明如",
    "T38n1767_005:0067a27": "來久劫捨頭目髓腦求大涅槃只為利益豈當",
    "T38n1767_005:0067a28": "怖畏。所以非其果者。汝果虛偽非正法寶無",
    "T38n1767_005:0067a29": "戒定慧不能莊嚴正法寶城。他取寶城證涅",
    "T38n1767_005:0067b01": "槃是圓總包含故。故不可翻。興皇云。涅槃非",
    "T38n1767_005:0067b02": "總非別名含總別。取此酬其不違本誓所以",
    "T38n1767_005:0067b03": "非其因者。發菩薩心乃名出家汝不發心則",
    "T38n1767_005:0067b04": "非出家。袈裟但是染衣而已。汝不染正法故",
    "T38n1767_005:0067b05": "非大乘衣。汝雖剃頭不為正法除諸結使所",
    "T38n1767_005:0067b06": "以示勸真實法性昔之小乘是虛偽。今日大",
    "T38n1767_005:0067b07": "乘是真實。昔以無為為法性。今以妙有為法",
    "T38n1767_005:0067b08": "性。法性未曾是有是無。為他緣故說有說無。",
    "T38n1767_005:0067b09": "知昔無為是法性者如迦葉云。身是法性身。",
    "T38n1767_005:0067b10": "云何存身若存者即非法性。當知昔以無為",
    "T38n1767_005:0067b11": "為法性。佛即破之滅非法性。夫法性者非是",
    "T38n1767_005:0067b12": "滅法取此酬其不平等譏汝取滅度非我不",
    "T38n1767_005:0067b13": "等。所以捨昔依今此正釋疑。疑云令我捨昔",
    "T38n1767_005:0067b14": "依今者昔何不說。佛即解云。譬如大地我法",
    "T38n1767_005:0067b15": "亦爾。治眾生病。初說無常為治汝病。今說",
    "T38n1767_005:0067b16": "於常亦治汝病。初後並為治病故也。所以說",
    "T38n1767_005:0067b17": "新伊者。既勸捨昔依今故須新伊祕密安置",
    "T38n1767_005:0067b18": "汝等令住其中。非是棄汝不示坦道不是無",
    "T38n1767_005:0067b19": "慈前後共答五譏請也。今明不然。得五難離",
    "T38n1767_005:0067b20": "八難同是。一意。何以分為二只就斥中酬五",
    "T38n1767_005:0067b21": "譏請文義具足。何煩八階共來答之是故不",
    "T38n1767_005:0067b22": "用。今分文為三。一歎與。二斥奪。三勸獎。夫",
    "T38n1767_005:0067b23": "欲奪之必先與之。其譏請既切今斥奪亦深。",
    "T38n1767_005:0067b24": "既斥其偽。復須示真。與奪抑揚自成次第。於",
    "T38n1767_005:0067b25": "此三中即是三雙。初歎與為一雙。謂能得能",
    "T38n1767_005:0067b26": "離是故須歎。次斥奪為一雙。謂不得不離不",
    "T38n1767_005:0067b27": "得真實不離虛偽是故須斥。三勸獎為一雙。",
    "T38n1767_005:0067b28": "謂應離應得昔教應離新伊應得是故須勸。",
    "T38n1767_005:0067b29": "初從佛出世難下。是歎與得離又三。先釋次",
    "T38n1767_005:0067c01": "譬三結。初文五難此與上文互有互無。上為",
    "T38n1767_005:0067c02": "俗人不歎出家割愛難。不歎阿羅漢難。此中",
    "T38n1767_005:0067c03": "為出家人不歎最後檀難。不歎聞法難餘皆",
    "T38n1767_005:0067c04": "相應。離八難者得人身離三塗值佛離佛前",
    "T38n1767_005:0067c05": "後&#x6B1D;單越長壽天及邊地難得出家離根不具",
    "T38n1767_005:0067c06": "難得羅漢離世智難。次舉金沙曇華譬之。次",
    "T38n1767_005:0067c07": "離於下結之(云云)。從汝等遇我下。是斥奪不得",
    "T38n1767_005:0067c08": "不離。今點此意酬五譏者。汝等遇我。我初令",
    "T38n1767_005:0067c09": "汝得五難離八難。是我善始今復使汝不應空",
    "T38n1767_005:0067c10": "過是我令終云何。謂我有始無終。又取意釋",
    "T38n1767_005:0067c11": "其上文云。生育諸子形貌端正是佛之始。付",
    "T38n1767_005:0067c12": "旃陀羅是佛無終。若取佛意不應以親認佛。",
    "T38n1767_005:0067c13": "何者其不識佛非是王子不識寶城形不端正",
    "T38n1767_005:0067c14": "無明自覆。即栴陀羅何須遣付。此即無始無",
    "T38n1767_005:0067c15": "終迴過與諸比丘從我於住昔下。第三即是",
    "T38n1767_005:0067c16": "酬其違本誓譏。夫難行苦行非止一塗我甘",
    "T38n1767_005:0067c17": "之如薺。無上方便其門不小未嘗吝惜。汝等",
    "T38n1767_005:0067c18": "放逸不受不行於此大乘不肯作務非我無",
    "T38n1767_005:0067c19": "惠。夫身命者誰所不重我輕生忽死經無量",
    "T38n1767_005:0067c20": "劫。指山指地骸骨倍多。指海指江髓腦非喻。",
    "T38n1767_005:0067c21": "況復妻子國城捐棄無數。如是恩德但為汝",
    "T38n1767_005:0067c22": "等放逸無慚繫在囹圄。不得解脫非我無恩。",
    "T38n1767_005:0067c23": "此以不慚不受之過還諸比丘。從汝等比丘",
    "T38n1767_005:0067c24": "云何莊嚴下。酬第二怖畏譏我正法寶城功",
    "T38n1767_005:0067c25": "德具足。戒為牆壁。嚴峻絕險眾魔群盜所不",
    "T38n1767_005:0067c26": "能闚。定為其塹。深廣波瀾無涯無底。五塵六",
    "T38n1767_005:0067c27": "賊沒溺沈淪。慧為埤堄。鑒微識遠。博達今古。",
    "T38n1767_005:0067c28": "明了具足。我城如是。何所不威何所可畏。汝",
    "T38n1767_005:0067c29": "等比丘無城無嚴有怖有畏。故迴怖畏還諸",
    "T38n1767_005:0068a01": "比丘。從汝今遇是下。酬其第四不平等譏。此",
    "T38n1767_005:0068a02": "正法城表裹。皆寶琳琅充溢。瓖琦煥爛。非但",
    "T38n1767_005:0068a03": "無窮復無遮閡。商人遇之執持偽礫取者鄙",
    "T38n1767_005:0068a04": "吝非城不等。此以偏過迴還比丘。從汝諸比",
    "T38n1767_005:0068a05": "丘下酬其第五無大慈悲不示坦道。譏汝下",
    "T38n1767_005:0068a06": "心知足是不厭小徑。不貪大乘是不欣坦道。",
    "T38n1767_005:0068a07": "披服袈裟是不厭糞埽。不染淨法是不欣纓",
    "T38n1767_005:0068a08": "絡。多處乞食是不厭貧里。不求法食是不欣",
    "T38n1767_005:0068a09": "上昧。剃除鬚髮是不厭小智。不為正法是不",
    "T38n1767_005:0068a10": "欣大明。汝既不厭悲無所拔。汝既不欣慈無",
    "T38n1767_005:0068a11": "所與。盤桓隘路憎背坦道。此以無欣無厭之",
    "T38n1767_005:0068a12": "過還諸比丘。已懸酬五譏竟今更帖文從汝",
    "T38n1767_005:0068a13": "等遇我下。是第二不得不離一雙。文為二。先",
    "T38n1767_005:0068a14": "略明不得不離。次廣明不得不離。汝等遇我",
    "T38n1767_005:0068a15": "是略明不得。不應空過是略明不離。我者即",
    "T38n1767_005:0068a16": "是真佛。此佛亦我亦常亦淨即是法身金剛",
    "T38n1767_005:0068a17": "之身。非後邊身非雜食身。如此真佛汝所不",
    "T38n1767_005:0068a18": "識但識應化。化非真佛非說法人。淨名云。汝",
    "T38n1767_005:0068a19": "不見佛不聞法不入眾數與六師等。不識真",
    "T38n1767_005:0068a20": "佛是斥其不得不應空過此奪其不離。云何",
    "T38n1767_005:0068a21": "不離雖離八難不得無難。雖得四果不得真",
    "T38n1767_005:0068a22": "果。果既非真難亦不離故言空過。即是奪其",
    "T38n1767_005:0068a23": "不得。次從我於往昔下。廣斥不得文為二。一",
    "T38n1767_005:0068a24": "斥不得真三寶。二廣示真三寶。斥文為三。一",
    "T38n1767_005:0068a25": "廣釋真佛。二廣釋真法。三廣釋真僧。廣示此",
    "T38n1767_005:0068a26": "三彰其不得。初釋真佛又兩。先舉道前方便",
    "T38n1767_005:0068a27": "故言我於往昔。次舉道後方便故言今得無",
    "T38n1767_005:0068a28": "上方便。將後例前皆是無上。無上方便者道",
    "T38n1767_005:0068a29": "前是圓因。下文云。復有一行是如來行。道後",
    "T38n1767_005:0068b01": "是圓用。下文云。二鳥雙游舉前舉後。無上方",
    "T38n1767_005:0068b02": "便釋成真佛常樂我淨汝所不識而汝識者灰",
    "T38n1767_005:0068b03": "斷入滅無道後圓用雖有道前非無上圓因。",
    "T38n1767_005:0068b04": "此是斥其不見真佛。從汝等云何莊嚴下廣",
    "T38n1767_005:0068b05": "釋不見真法。夫真法者即真善妙色出生妙",
    "T38n1767_005:0068b06": "善甘露圓滿具足無缺。亦名醍醐一切諸藥",
    "T38n1767_005:0068b07": "悉入其中。一切三學種種功德縱橫高廣充",
    "T38n1767_005:0068b08": "溢彌滿猶如寶城牆塹埤堄乃名真法。汝以",
    "T38n1767_005:0068b09": "空觀除惑惑盡則觀亡以身智為有餘涅槃。",
    "T38n1767_005:0068b10": "若入無餘灰身滅智同空永寂。淨名云。貧所",
    "T38n1767_005:0068b11": "樂法。攝論為下劣乘。法華云。鄙事此經稱偽",
    "T38n1767_005:0068b12": "礫。此是斥其不得真法。從汝諸比丘勿以下",
    "T38n1767_005:0068b13": "心下。廣斥不得真僧。又二。先總斥下心不慕",
    "T38n1767_005:0068b14": "上法。次別約因果功德斥之。本以因果功德",
    "T38n1767_005:0068b15": "名僧。汝之因果皆非真僧。雖服袈裟非破五",
    "T38n1767_005:0068b16": "住惡非怖內外魔。雖行乞食經歷多處非應",
    "T38n1767_005:0068b17": "供乞士。雖剃除鬚髮非殺賊不生則非真僧。",
    "T38n1767_005:0068b18": "上舉真佛法斥偽佛法而不出於偽佛法相。",
    "T38n1767_005:0068b19": "今斥偽僧亦不出真僧之相。前後互現亦是",
    "T38n1767_005:0068b20": "舉真即知偽舉偽即知真。從汝諸比丘今當",
    "T38n1767_005:0068b21": "真實下。示真三寶。文為二。先標今當真實是",
    "T38n1767_005:0068b22": "也。真對昔偽實對昔虛。二正示者今我現在",
    "T38n1767_005:0068b23": "是也。我即佛寶。大眾和合即僧寶。如來法性",
    "T38n1767_005:0068b24": "即法寶。法寶之中具於三點。如來即般若法",
    "T38n1767_005:0068b25": "性即法身不倒即解脫。此三稱藏藏一切法",
    "T38n1767_005:0068b26": "佛僧例然。三從是故汝等下。是應離應得一",
    "T38n1767_005:0068b27": "雙。又二。初勸離偽。次勸修真。初文者夫偽體",
    "T38n1767_005:0068b28": "者。正由無明無明未除不得免偽。故勸捨無",
    "T38n1767_005:0068b29": "明。諸比丘譬如大地下。是勸修真。文為四。一",
    "T38n1767_005:0068c01": "譬說祕密藏。二法說祕密藏。三釋祕密藏。四",
    "T38n1767_005:0068c02": "結祕密藏。譬為三。一大地譬。二諸山藥草譬。",
    "T38n1767_005:0068c03": "三為眾生用譬。大地非但普載而已。亦不生",
    "T38n1767_005:0068c04": "而生生於藥草。亦無用而用為眾生用藥草。",
    "T38n1767_005:0068c05": "所生不離能生。亦即所生為眾生用。眾生雖",
    "T38n1767_005:0068c06": "復取用。亦業招大地福感藥草。三種宛轉不",
    "T38n1767_005:0068c07": "得相離。種別不一一即具三可以譬祕。三即",
    "T38n1767_005:0068c08": "是一可以譬密。具一切物可以譬藏。故舉此",
    "T38n1767_005:0068c09": "譬祕密之藏。次從我法亦爾下。即以法合譬",
    "T38n1767_005:0068c10": "以明祕藏。於中有順合。超合。欲表祕藏自在",
    "T38n1767_005:0068c11": "不定不可思議。初我法亦爾者此順合。法身",
    "T38n1767_005:0068c12": "如大地。大地如法身故言亦爾。舉三法身合",
    "T38n1767_005:0068c13": "大地三義。出生妙善甘露法味此舉三般若",
    "T38n1767_005:0068c14": "合諸山藥草三義。為眾生用舉三解脫合用",
    "T38n1767_005:0068c15": "中三義。我今當令一切眾生入祕密藏即超",
    "T38n1767_005:0068c16": "合用。諸子四部入祕密藏即超合藥草。我亦",
    "T38n1767_005:0068c17": "自入超合大地。病苦愈者藥地之功息矣。安",
    "T38n1767_005:0068c18": "住湛然眾生得益般若功亡法身之用息矣。",
    "T38n1767_005:0068c19": "同歸至寂祕密藏中。一切眾生是初發心擬",
    "T38n1767_005:0068c20": "初住位。四眾是中心擬四十位。佛是後心擬",
    "T38n1767_005:0068c21": "妙覺位。同入祕藏咸見佛性。問眾生入者與",
    "T38n1767_005:0068c22": "佛同耶。答六位分別(云云)。"
}