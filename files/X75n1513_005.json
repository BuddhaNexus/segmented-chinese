{
    "X75n1513_005:0316a09": "釋門正統第五",
    "X75n1513_005:0316a11": "良渚沙門　宗鑑　集",
    "X75n1513_005:0316a12": "荷負扶持傳",
    "X75n1513_005:0316a13": "嗚呼。楚狄敝中國。而齊桓覇叔帶危宗周。而晉文",
    "X75n1513_005:0316a14": "興。會昌籍沒。五代分崩。不有大士起而救之。則中",
    "X75n1513_005:0316a15": "興正派不可待而授也。障狂瀾。弭酷燄。功豈淺哉。",
    "X75n1513_005:0316a16": "撰遠．端．恩三師孤山列傳。",
    "X75n1513_005:0316a17": "志遠汝南宋氏。幼喪父。年二十八辭母依荷澤禪師。",
    "X75n1513_005:0316a18": "慕天台一宗。境觀十乘。該通玅理。修性三德。同居祕",
    "X75n1513_005:0316a19": "藏。乃導前躅。百界千如。即遮即照。凡聖平等。物我兩",
    "X75n1513_005:0316a20": "忘。僅四十年。學者加市元堪為首。會昌四示滅。年七",
    "X75n1513_005:0316a21": "十七。遺命以大部藏屋壁。大中復教。堪取三部。傳唱",
    "X75n1513_005:0316a22": "敷揚。",
    "X75n1513_005:0316a23": "皓端秀之張氏。九歲出家靈光。授經如溫故習。二十",
    "X75n1513_005:0316a24": "受具。聞育王希覺師盛揚律部。遂往依焉。一聽通徹。",
    "X75n1513_005:0316b01": "義門無壅。未幾。詣金華法雲師。學名數一支。并法華",
    "X75n1513_005:0316b02": "經。後受吳興緇侶之請。晝夜講論。錢武肅王名就羅",
    "X75n1513_005:0316b03": "漢寺及真身塔寺為眾演法。時台宗有玄燭師者。學",
    "X75n1513_005:0316b04": "者號為第十祖。復依之。遂悟一心三觀之學。撰光明",
    "X75n1513_005:0316b05": "隨文釋十卷。由是兩宗法。要通于一路。忠獻王賜紫",
    "X75n1513_005:0316b06": "衣。署大德師號。晚慕遠公之風。送客有界者。凡二十",
    "X75n1513_005:0316b07": "年身無長衣。口無豐味。居不施關。坐唯一榻。建隆二",
    "X75n1513_005:0316b08": "年三月十八日坐滅本寺。容貌如生。三日焚于城西。",
    "X75n1513_005:0316b09": "多得舍利。壽七十二。臘五十二。凡著述．傳錄．記贊七",
    "X75n1513_005:0316b10": "十餘卷。門弟八十餘人。師性耿介。言無苟且。世論罕",
    "X75n1513_005:0316b11": "談。唯以佛法為己務。祕書錢昱尹秀為著行錄。",
    "X75n1513_005:0316b12": "晤恩字修己。路姓。姑蘇常熟人。母張。甞夢梵僧謂曰。",
    "X75n1513_005:0316b13": "吾欲寄汝為母。已而妊焉。及稚孺。見沙門相必起迎",
    "X75n1513_005:0316b14": "送。年十三聞誦彌陀經。遂求出家。親黨阻之。不從。乃",
    "X75n1513_005:0316b15": "投破山興福寺受訓。聞天台三觀六即之說。深符其",
    "X75n1513_005:0316b16": "意。漢開運中。遂造錢塘慈光。因師之席。洞曉玄微。尋",
    "X75n1513_005:0316b17": "令覆述。出諸弟子右。於是盛相推伏。號義虎焉。先是",
    "X75n1513_005:0316b18": "一家教典。經會昌毀廢。文義殘缺。談玅遺音。固已掃",
    "X75n1513_005:0316b19": "地。師尋繹十玅。始終研覈五重旨趣。講演大部二十",
    "X75n1513_005:0316b20": "餘周。解行兼明。目足雙運。使法華大旨昭著于世。師",
    "X75n1513_005:0316b21": "之力也。與人言不問賢愚。悉示一乘圓意。或疑不善",
    "X75n1513_005:0316b22": "逗機者。師曰。與作毒鼓之緣耳。不喜雜交。不言俗事。",
    "X75n1513_005:0316b23": "雖大人豪族。未甞輙問姓字。況登其門乎。平時惟一",
    "X75n1513_005:0316b24": "食衣鉢不離。貨財不畜。臥必右脇。坐必加趺。晨粥親",
    "X75n1513_005:0316c01": "視明相。方許受之。弟子有飲。過中湯藥者。即時擯出。",
    "X75n1513_005:0316c02": "每有布薩。大眾雲集。則潸然下淚。葢思大集有無戒",
    "X75n1513_005:0316c03": "滿洲之言也。每以安養淨業誨人。其得生者。感乎瑞",
    "X75n1513_005:0316c04": "相。往往有之。雍熙三年八月朔。中夜覩白光出井。明",
    "X75n1513_005:0316c05": "滅不常。謂門人曰。吾報齡盡此矣。絕粒禁言。一心念",
    "X75n1513_005:0316c06": "佛。次夢擁衲沙門執金爐。焚香三遶其室。師問之。答",
    "X75n1513_005:0316c07": "曰。吾灌頂也。已生淨土。嘉汝所修。同我之志。故來相",
    "X75n1513_005:0316c08": "迎。夢覺呼其徒至。猶聞異香。至二十五日。為眾說止",
    "X75n1513_005:0316c09": "觀旨歸及觀心文義。辰時端坐止觀堂。面西而逝。壽",
    "X75n1513_005:0316c10": "七十五。臘五十五。院僧文偃等聞空中絲竹嘹亮。鈴",
    "X75n1513_005:0316c11": "鐸交作。漸久漸遠。依稀西去。茶毗得舍利無算。滅後",
    "X75n1513_005:0316c12": "三十一年。天禧二載法孫智圓得遺骨於他舍。乃鑿",
    "X75n1513_005:0316c13": "石為塔。重葬碼碯坡。勒銘識于塔左。",
    "X75n1513_005:0316c14": "智圓字無外。自號中庸子。亦曰潛夫。徐姓。錢塘人。學",
    "X75n1513_005:0316c15": "語即知孝悌。人頗異之。稍長不與羣稚嬉戲。常析木",
    "X75n1513_005:0316c16": "濡水。就石書字。或列花卉若綿蕝(祖悅切)然。戲為講訓",
    "X75n1513_005:0316c17": "之狀。父母見之。不忍逆其志。遂捨入空門。八歲登具",
    "X75n1513_005:0316c18": "於本郡龍興(今大中祥符)。十五知騷雅。多為唐律詩。二十",
    "X75n1513_005:0316c19": "一將從師儒。受周孔道。為文以訓世。會疾所縈。因自",
    "X75n1513_005:0316c20": "訟曰。汝浮屠子。髮既祝矣。形既毀矣。而不習釋氏之",
    "X75n1513_005:0316c21": "典。乃外慕儒學。忘本背義。又豈稱周孔之旨乎。聞源",
    "X75n1513_005:0316c22": "清師傳智者三觀之法于奉先。遂負笈造焉。在摳衣",
    "X75n1513_005:0316c23": "之列者二年。會清去世。離羣索居。甞歎天台宗教。自",
    "X75n1513_005:0316c24": "荊溪沒後。其微言墜地者多矣。於是留意撰述。且有",
    "X75n1513_005:0317a01": "扶持之志。遂往西湖之孤山。其山崛起湖心。杳在塵",
    "X75n1513_005:0317a02": "外。水湛琉璃之色。波揚碼碯之名(時改賜寶勝院)。後人尊其",
    "X75n1513_005:0317a03": "教。因以為號。又於其中樹亭名曰養素。亦名文會。錦",
    "X75n1513_005:0317a04": "繡薰風。望月疊翠。玉峰負暄。大槩多為夜講設也。訓",
    "X75n1513_005:0317a05": "不失宗。學者成市。凡大師之說。荊溪所未記者。悉能",
    "X75n1513_005:0317a06": "記之。莫非祖述龍猛憲章文思。以三觀之旨。會同羣",
    "X75n1513_005:0317a07": "經。幾百萬言。以廣其道。葢世之學天台者。未覩堂奧。",
    "X75n1513_005:0317a08": "即首問天台以何為宗。或答云法性。或答云性具。獨",
    "X75n1513_005:0317a09": "師作法華十不二門正義序云。原夫一家宗趣。道傳",
    "X75n1513_005:0317a10": "三觀。悟自法華。故恢張龍猛之宗。解釋鷲峰之典云",
    "X75n1513_005:0317a11": "云。葢聖人設教。意在修行。四教開合。不出三觀。則師",
    "X75n1513_005:0317a12": "論宗旨。度越諸師矣。又皆明吾佛之教。以見孔老二",
    "X75n1513_005:0317a13": "家。談其性命與夫報應之說。皆未臻其極。故其疏四",
    "X75n1513_005:0317a14": "十二章經序曰。古者能仁氏之王天下也。象無象之",
    "X75n1513_005:0317a15": "象。言無言之言。以復羣生之性。由是佛教生焉。教之",
    "X75n1513_005:0317a16": "高下。視根之利鈍。是故有頓焉。有漸焉。然後混而為",
    "X75n1513_005:0317a17": "一。是謂開顯。而蚩蚩羣彚率其化。復其性。蹈乎大方。",
    "X75n1513_005:0317a18": "安乎祕藏者。可勝言哉。逮乎後漢。其道東傳。時君仰",
    "X75n1513_005:0317a19": "其神元。元陶其訓。乃與仲尼．伯陽之說三焉。原夫仲",
    "X75n1513_005:0317a20": "尼之為訓也。揚唐虞三王之道。尊仁而尚義。俾復其",
    "X75n1513_005:0317a21": "王而企於帝也。伯陽之為訓也。揚三皇朴略之道。而",
    "X75n1513_005:0317a22": "絕聖棄智。俾復其皇。而企於結繩者也。矧茲兩者。談",
    "X75n1513_005:0317a23": "性命焉。則未極於唯心乎。言報應焉。則未臻於三世",
    "X75n1513_005:0317a24": "乎。雖然。而於治天下。安國家不可一日而無之矣。美",
    "X75n1513_005:0317b01": "乎哉。其可教乎。域中也明矣。若夫釋氏之為訓也。指",
    "X75n1513_005:0317b02": "虗空世界悉我自心焉。非止言其太極生兩儀。玄牝",
    "X75n1513_005:0317b03": "為天地根而已矣。考善惡報應也。悉我自業焉。非止",
    "X75n1513_005:0317b04": "言其上帝無常。天網恢恢而已矣。有以見伯陽乎。仲",
    "X75n1513_005:0317b05": "尼乎。雖廣大。悉備至於濟神明。研至理者。略指其趣",
    "X75n1513_005:0317b06": "耳。大暢其玅者。則存乎釋氏之訓歟。其可教乎。域外",
    "X75n1513_005:0317b07": "也。又已明矣。域內則治乎身矣。謂之外教也。域外則",
    "X75n1513_005:0317b08": "治於心矣。謂之內教也。昔阮孝緒正以內外之名。為",
    "X75n1513_005:0317b09": "不誣矣。是故代人謂三者。混同焉。或幾乎失矣。或謂",
    "X75n1513_005:0317b10": "三者碩異焉。亦未為得也。何哉。復性有淺深。言事有",
    "X75n1513_005:0317b11": "遠近。則不得不異也。至乎遷善而遠罪。勝殘而去殺。",
    "X75n1513_005:0317b12": "則不得不同也。(淨覺還源記釋)又與駱節判書云。浮屠之法",
    "X75n1513_005:0317b13": "非古也。其來於東漢乎。其為體也清淨。其為用也仁",
    "X75n1513_005:0317b14": "恕。由是七六家十九流焉。為利於上下。救弊於孔老。",
    "X75n1513_005:0317b15": "其亦至矣。請揚搉而陳之。夫秦火六經漢興雜伯。民",
    "X75n1513_005:0317b16": "澆俗漓。爭奪方熾。禮讓浸微。則仲尼之仁義。伯陽之",
    "X75n1513_005:0317b17": "道德。或幾乎息矣。賴我浮屠之為訓也。既以三世報",
    "X75n1513_005:0317b18": "應制其事。復明一心空寂窮其理。民有聞報應之說",
    "X75n1513_005:0317b19": "者。雖貪殘鄙吝之夫。亦庶乎賑乏周急矣。民有聞空",
    "X75n1513_005:0317b20": "寂之說者。雖矜功用壯之夫。亦庶乎守雌保弱矣。能",
    "X75n1513_005:0317b21": "周賑。則博濟之道行矣。守雌弱。則朴素之風振矣。博",
    "X75n1513_005:0317b22": "濟行。則禮讓著。朴素振。則刑罸措。以斯而利於民。則",
    "X75n1513_005:0317b23": "仲尼．伯陽之道不遠復矣。故曰。為利於上下。救弊於",
    "X75n1513_005:0317b24": "孔老焉。洎乎時君好之失其旨。方袍事之非其人。失",
    "X75n1513_005:0317c01": "其旨。則節制不行。非其人。則寂淡不守。廼以雕峻輪",
    "X75n1513_005:0317c02": "奐而奢夸。廼以輕肥溫飽而煒燁。徒以多為貴。則壞",
    "X75n1513_005:0317c03": "其道者眾矣。言以怪為美。則惑其聽者庶矣。遞相沿",
    "X75n1513_005:0317c04": "襲浸以成俗。使夫清淨仁恕之風無乃蕩盡矣。於是",
    "X75n1513_005:0317c05": "蠶食蠧耗之謗。自茲而生矣。斯乃好之者。事之者之",
    "X75n1513_005:0317c06": "失耳。非教之罪也。而往世君民者。不察其所由。視其",
    "X75n1513_005:0317c07": "徒之不肖。而遷怒於善人教法者有焉。往往造毀佛",
    "X75n1513_005:0317c08": "之律行。挾釋之誅。亦何異乎以丹朱而罪堯。因商均",
    "X75n1513_005:0317c09": "而過舜。服藥過度。而歸咎於神農。縱火致焚。而反怨",
    "X75n1513_005:0317c10": "於燧人耶。又甞嘆首楞嚴一經。劇談常住真心。的示",
    "X75n1513_005:0317c11": "佛乘修證。為最後垂範。雖欽慕斯文。而未敢判釋。一",
    "X75n1513_005:0317c12": "日門弟子以撰疏為請曰。楞嚴玅典。前哲解之者適",
    "X75n1513_005:0317c13": "二三家。而學者猶躊躇於兩楹。師胡不以龍猛三觀。",
    "X75n1513_005:0317c14": "智者四教約之申義。啟沃後昆。師既從所請。遂索經",
    "X75n1513_005:0317c15": "披讀。研覈大義。且見智者三止之說。與經懸契。故嶽",
    "X75n1513_005:0317c16": "公嘆其得經之深。非諸師所可企。及瑩公清話云。楞",
    "X75n1513_005:0317c17": "嚴本在西域。祕而未傳於此土。智者聞之。忍死數年。",
    "X75n1513_005:0317c18": "俟經之來。無何入滅期逼。遺讖此經入漢。吾不得見",
    "X75n1513_005:0317c19": "之矣。當有宰官身菩薩。以文章翻譯佛語。又數百年。",
    "X75n1513_005:0317c20": "當有肉身比丘。以吾教判此經。歸中道第一義諦。茲",
    "X75n1513_005:0317c21": "言雖出假託。然亦頗符其意焉。師於經禪那現境門",
    "X75n1513_005:0317c22": "中不禮塔廟。摧毀經像等慨然發憤。排其謬妄。且力",
    "X75n1513_005:0317c23": "勉王公大人。曲加主盟。俾正法久住。文云。夫假象知",
    "X75n1513_005:0317c24": "真因。言體道。於是嚴其像以生其敬。寓其言以悟其",
    "X75n1513_005:0318a01": "心。住持三寶理在茲也。苟生邪見。豈達中庸。唯自敬",
    "X75n1513_005:0318a02": "身。輕毀經像。邪風一扇。愚者悅隨。昔衛元嵩諫周武",
    "X75n1513_005:0318a03": "帝不造曲見伽藍。以四海為平延大寺。和夫妻為聖",
    "X75n1513_005:0318a04": "眾。即皇帝是如來樹。令德為綱。維尊耆年為上座。周",
    "X75n1513_005:0318a05": "武惑之。遂滅佛法。凡為此說者。非天魔外道入吾佛",
    "X75n1513_005:0318a06": "法中。肆其姦謀。傾毀我教耶。今世細人。濫學其語。心",
    "X75n1513_005:0318a07": "非邪見。內惟饕餮。影附邪魔之蹤。熒惑無知之俗。率",
    "X75n1513_005:0318a08": "多背佛法以說己法。輕佛語以崇己語。及貴有位者。",
    "X75n1513_005:0318a09": "奴召隸伇。頤指氣使。則兢兢戰慓。趍走不暇。苟得其",
    "X75n1513_005:0318a10": "言。或刻之琬琰。或置之簡牘。奢夸珍貴。惟日不足。及",
    "X75n1513_005:0318a11": "觀經像。則輕若艸芥。以此驗之。進非達道。退非邪見。",
    "X75n1513_005:0318a12": "苟求利養。誑惑愚俗。欲彼尊崇於己耳。烏乎執政者。",
    "X75n1513_005:0318a13": "果以儒道治國。則當知此輩乃亂臣賊子之儔。安可",
    "X75n1513_005:0318a14": "容也。果以佛教治心。則當遵佛囑。葢大涅槃經付囑",
    "X75n1513_005:0318a15": "國王大臣。篤信檀越。見毀法者。當苦治之。使正法久",
    "X75n1513_005:0318a16": "住。即長壽之因也。惟執政者。從吾之言。而正之可矣。",
    "X75n1513_005:0318a17": "非從吾之言。遵佛之囑也。非遵佛之囑。行儒之道也。",
    "X75n1513_005:0318a18": "昔鄭子產問政於然明。對曰。視民如子。見不仁者誅",
    "X75n1513_005:0318a19": "之。如鷹鸇之逐鳥雀也。移此政以及吾教。則佛日重",
    "X75n1513_005:0318a20": "明矣。真風再扇矣。是乃救無量眾生無間獄苦。豈小",
    "X75n1513_005:0318a21": "補哉。又撰文殊說般若經疏二卷。般若心經疏一卷。",
    "X75n1513_005:0318a22": "不思議法門經疏一卷。彌陀經疏一卷。遺教經疏二",
    "X75n1513_005:0318a23": "卷(淨覺助宣記)。瑞應經疏一卷。普賢行法經疏一卷。無量",
    "X75n1513_005:0318a24": "義經疏一卷(慧覺雜珠記)。涅槃三德指歸鈔蘭盆摭華鈔",
    "X75n1513_005:0318b01": "西資鈔等共一百二十餘卷。世號十本疏主。門人集",
    "X75n1513_005:0318b02": "其平昔雜著。凡六十卷。題曰閑居編。且兼通孔墨。旁",
    "X75n1513_005:0318b03": "涉莊老。作文賦詩。清新雅徤。悉用假其道。樂其情。日",
    "X75n1513_005:0318b04": "多杜門獨居。權勢不得屈。貴驕不得傲。世俗不得友。",
    "X75n1513_005:0318b05": "惟處士林逋為良隣焉。時王文穆(欽若)與慈雲為法喜",
    "X75n1513_005:0318b06": "友。因至錢塘。郡僧悉迎於關外。慈雲遣使邀師同往。",
    "X75n1513_005:0318b07": "師以疾辭。笑謂使者曰。為我致意慈雲。錢塘且駐。却",
    "X75n1513_005:0318b08": "一僧子。聞者笑而敬之。師早嬰痾瘵。常苦疲薾。伏枕",
    "X75n1513_005:0318b09": "方榻。自號病夫。著病夫傳。然猶不倦講道。亦不廢吟",
    "X75n1513_005:0318b10": "哦。艸藁盈軸集曰。病課不喜相形問命。與夫陰陽吉",
    "X75n1513_005:0318b11": "凶之說。撰福善禍淫論。擇日說以矯時俗。其端方純",
    "X75n1513_005:0318b12": "一之風。誠頹波之砥柱也。預訓門人曰。吾沒後。無厚",
    "X75n1513_005:0318b13": "葬以罪我。無擇地建塔以誣我。無謁有位求銘記以",
    "X75n1513_005:0318b14": "虗美我。宜以陶器二合而瘞之。立石標前。志其年月",
    "X75n1513_005:0318b15": "名字而已。享年四十七。斸所居巖不屋而壇。陶器斂",
    "X75n1513_005:0318b16": "身。自銘其墓。以乾興元年二月十七日。自作祭文及",
    "X75n1513_005:0318b17": "挽詞三章。十九日入寂。吳遵路撰行業記。後十五年。",
    "X75n1513_005:0318b18": "積雨山頹。門人啟陶。覩師肉體不腐。爪髮盡長。其唇",
    "X75n1513_005:0318b19": "微開。齒若珂玉。乃襲新衣。屑眾香而重瘞之。崇寧三",
    "X75n1513_005:0318b20": "年諡法慧大師。李詠史曰。通經十疏辨河傾。絕筆彌",
    "X75n1513_005:0318b21": "陁淨業成。陶器墳中收幻質。昭然精爽定西征。靖康",
    "X75n1513_005:0318b22": "改元。金人犯順。顯仁皇太后隨兩宮北狩。佩平日所",
    "X75n1513_005:0318b23": "事。繪四聖像以行。雖為黠虜所幽。而密蒙神祐。感於",
    "X75n1513_005:0318b24": "夢中。厥後南歸。謀所以報之者。有司改師所居為延",
    "X75n1513_005:0318c01": "祥觀。以奉四聖。香火遂移額山。北遷師塔焉。庚申紹",
    "X75n1513_005:0318c02": "興二十一載也。鎧菴謂就元繪四聖中。有觀音大士",
    "X75n1513_005:0318c03": "一像。羽流易以他像。足成四聖。遂令作記者亦曰。四",
    "X75n1513_005:0318c04": "聖謂天蓬．天猷．翊聖．真武也。紹熙中。山陰義銛遊孤",
    "X75n1513_005:0318c05": "山以詩吊曰。講堂風月吊孤巒。已作崆峒問道山。卻",
    "X75n1513_005:0318c06": "憶四華來石室。不堪九虎守天關。湖邊幽艸未成夢。",
    "X75n1513_005:0318c07": "竹外小梅初破顏。華表日斜丹竈冷。仙人化鶴幾時",
    "X75n1513_005:0318c08": "還。",
    "X75n1513_005:0318c09": "附四人",
    "X75n1513_005:0318c10": "文備字昭。本鄭姓。福州侯官人。幼事師太平寺。誦法",
    "X75n1513_005:0318c11": "華．維摩．圓覺．十六觀．小般若等經。靡不精練。從唐清",
    "X75n1513_005:0318c12": "泰受尸羅本寺。晉天福間褁囊遊浙中。初至會稽從",
    "X75n1513_005:0318c13": "柔法師傳百法論。綿歷數稔。詣錢唐龍興寺。訪先達。",
    "X75n1513_005:0318c14": "溫習其義。於名數一支尤造淵極。續聞天台三觀之",
    "X75n1513_005:0318c15": "學可以指南羣惑。誓欲傳通。遂登慈光因師之門。孜",
    "X75n1513_005:0318c16": "孜翼翼。不舍晝夜。凡法華．淨名．光明等疏句及摩訶",
    "X75n1513_005:0318c17": "止觀悉洞曉。肯歸同門。因師每與覆述觀法。莫逆於",
    "X75n1513_005:0318c18": "心。因謂人曰。備雖後進。今與吾並驅於義解之途。諒",
    "X75n1513_005:0318c19": "無先後矣。因沒。師仍北面事恩。葢學無常師理。長則",
    "X75n1513_005:0318c20": "就也。師氣度沈厚。終日如愚。洎後學詢疑。同儔立難。",
    "X75n1513_005:0318c21": "擊蒙辨惑。旨遠辭文。或謂師曰。斷佛種人乃祖斯戒。",
    "X75n1513_005:0318c22": "所學如此。盍誨人一方乎。師曰。宗匠頗眾。講授滿門。",
    "X75n1513_005:0318c23": "吾祖之風未墜于地。抗跡閑居。從吾所好。於是三十",
    "X75n1513_005:0318c24": "餘年坐忘一室。陶神玅觀。介然自得。故其解行人罕",
    "X75n1513_005:0319a01": "知之。惟懷道者默識焉。雍熈二年秋染微疾。忽凭几",
    "X75n1513_005:0319a02": "三出圓相。或問西方之信。以偈答曰。嗟彼浮世人。問",
    "X75n1513_005:0319a03": "我西方信。其信早縱橫。羣迷自不認。一水百千波。波",
    "X75n1513_005:0319a04": "波皆佛印。舉動真彌陀。誨爾常精進。疾革。侍者問。淨",
    "X75n1513_005:0319a05": "業成就。有休徵乎。答曰。吾先圖出圓相。乃所見淨土",
    "X75n1513_005:0319a06": "事也。言訖累足而逝。壽六十。臘四十九。景德中孤山",
    "X75n1513_005:0319a07": "以猶子述行業記。",
    "X75n1513_005:0319a08": "慶昭字子文。胡姓。錢唐人。幼出家開化院。年十三受",
    "X75n1513_005:0319a09": "具。二十一聞天台教法。會同一性。抗折諸宗。適源清",
    "X75n1513_005:0319a10": "師傳道於奉先。師北面事之。服勤左右。凡十七年。茂",
    "X75n1513_005:0319a11": "名峻業。頴出朋儔。奉先謝世。師遂嗣講。不墜父風。後",
    "X75n1513_005:0319a12": "學歸之者眾。未幾徙居石壁山。欲為終焉。計屬城南",
    "X75n1513_005:0319a13": "有梵天。上方乃巖禪師棲真之所。主僧遇明捨為講",
    "X75n1513_005:0319a14": "院。請師開山。景德元年四月也。真風既揚。遠近從化。",
    "X75n1513_005:0319a15": "化緣云畢。我報亦終。以天禧元年四月十六日歸寂",
    "X75n1513_005:0319a16": "于正寢。壽五十五。臘四十一。門人奉全身葬于大慈",
    "X75n1513_005:0319a17": "山崇教院之右。祕丞張君房帥錢唐重師之道。命工",
    "X75n1513_005:0319a18": "琢石為塔以識之。師平日講法華止觀及諸部經論",
    "X75n1513_005:0319a19": "共百餘周。傳教弟子自咸潤而下凡九十七人。滅後",
    "X75n1513_005:0319a20": "四年。門人從政。請孤山狀其行業。乃論之曰。師性重",
    "X75n1513_005:0319a21": "厚。不尚夸耀。講誦之外。端居靜室晏如也。不結托以",
    "X75n1513_005:0319a22": "要譽。而名亦傳於後。無財食以聚眾。而徒亦僅千百。",
    "X75n1513_005:0319a23": "不誑誕以駭世。而世或歸其仁。君子謂絕此三病。得",
    "X75n1513_005:0319a24": "此三利。求之叔世。為難能乎。雖欲勿稱識者。其捨諸",
    "X75n1513_005:0319b01": "吾執野史。筆於江湖間。纖善微惡。往往迹諸簡牘以",
    "X75n1513_005:0319b02": "勸。以懲。況師之行業偉異者耶。既答門人之請。而亦",
    "X75n1513_005:0319b03": "假以為訓焉。先是光明玄義有廣略二本抗行於世。",
    "X75n1513_005:0319b04": "恩師製發揮記解釋略本。乃謂廣本是後人擅增。遂",
    "X75n1513_005:0319b05": "以四失評之。弟子奉先．清靈．光敏共搆難詞。輔成師",
    "X75n1513_005:0319b06": "義。欲廢廣本。法智撰扶宗釋難力救廣本。十種觀心",
    "X75n1513_005:0319b07": "等文謂。清．敏二公不解發軫揀境之非。觀成歷法之",
    "X75n1513_005:0319b08": "失。而師與孤山既預清門列。亦撰辨訛駮釋難之。非",
    "X75n1513_005:0319b09": "救發揮之得。如是反覆。各至于五。綿歷七年。永嘉忠",
    "X75n1513_005:0319b10": "攢結前後十番之文。號十義書。自茲二家觀法不同。",
    "X75n1513_005:0319b11": "各開戶牗。枝派永異。今山家號清昭之學為山外宗。",
    "X75n1513_005:0319b12": "故天台之道自師數傳之後。厥嗣漫息。而中興教觀",
    "X75n1513_005:0319b13": "遂屬於法智焉。鎧菴曰。予謂棄陰觀真。猶棄冰觀水。",
    "X75n1513_005:0319b14": "即陰觀真。猶即冰觀水。若乃既知陰是妄矣。猶觀妄",
    "X75n1513_005:0319b15": "焉。是猶知冰是水矣。猶觀冰焉。是亦大惑也。荊溪云。",
    "X75n1513_005:0319b16": "凡觀心者(定境)。先了萬法唯心(了法)。方可觀心(用觀)。請以斯",
    "X75n1513_005:0319b17": "言格之。自見臧否。",
    "X75n1513_005:0319b18": "繼齊字希中。貌壯而氣清。志高而辭正。永嘉之翹楚",
    "X75n1513_005:0319b19": "也。初學止觀法門於奉先清。又習淨名大義於石壁",
    "X75n1513_005:0319b20": "昭。又與孤山圓為忘年友。孤山甞為師作字說。美其",
    "X75n1513_005:0319b21": "學行。時法智製不二門指要鈔。立別理隨緣之義。師",
    "X75n1513_005:0319b22": "謂之濫說。與嘉禾玄．天台頴竝形辭藻。互相攻擊。爾",
    "X75n1513_005:0319b23": "後十門折難既出。則師與夫二家之文俱湮。汲無聞",
    "X75n1513_005:0319b24": "矣。",
    "X75n1513_005:0319c01": "咸潤字巨源。鄭姓。越之上虞人。七歲事等慈子明師",
    "X75n1513_005:0319c02": "進具。精貫毗尼。後遊台嶺。讀智者三觀書有省。詣錢",
    "X75n1513_005:0319c03": "唐開化昭輪下。博究淨名法華涅槃楞嚴之義。昭乃",
    "X75n1513_005:0319c04": "分座而處。謂可任法器。昭赴梵天俾。師代之。景德四",
    "X75n1513_005:0319c05": "年。上虞宰裴奐洎里中緇素迎還等慈。宣衍淨教。天",
    "X75n1513_005:0319c06": "禧初。徙舍郡之隆教。昭示寂。授以爐拂．嗣宅梵天。講",
    "X75n1513_005:0319c07": "說四辨。遠近宗仰。天聖三年。徙住永福。於是越之文",
    "X75n1513_005:0319c08": "雅忠公洎其徒奇玉入京。譽師道素。且云。踞猊牀。揮",
    "X75n1513_005:0319c09": "麈柄。時漸三紀五舍。百講業成名立。乃請李淑撰。傳",
    "X75n1513_005:0319c10": "教弟子題名記刻石示後。略曰。師最初傳教曰。善明",
    "X75n1513_005:0319c11": "以下斷。以天聖終祀。凡若干人。編名左次。後得度者",
    "X75n1513_005:0319c12": "緒而表之。抑儒門著錄之一端也。",
    "X75n1513_005:0319c13": "本支輝映傳",
    "X75n1513_005:0319c14": "周過其曆享天祿者。餘八百年。號魯衛。晉功實多",
    "X75n1513_005:0319c15": "焉。故傳云。文武成康之封建。母弟以藩屏。周非若",
    "X75n1513_005:0319c16": "童子之辨。髦而因以敝之。法智之中興也。矩如克",
    "X75n1513_005:0319c17": "家之子。淨覺骨鯁之臣。而慈雲皆以真子養之。凡",
    "X75n1513_005:0319c18": "所著述若記．若鈔．或序．或刊。惟恐其道一日不行",
    "X75n1513_005:0319c19": "於天下。則其用心視彼為本。而自視為支。以全芘",
    "X75n1513_005:0319c20": "其根抵者。豈不盛哉。撰慈雲懺主列傳。",
    "X75n1513_005:0319c21": "遵式字知白。葉姓。天台人。母王。乞男於觀音大士。夢",
    "X75n1513_005:0319c22": "美女授以明珠。嚥之生師。七月能從母稱觀音名。稍",
    "X75n1513_005:0319c23": "長不樂隨兄為賈。潛往東山求義全為師。全先夢有",
    "X75n1513_005:0319c24": "童子處其寺佛像之左者。已而師至。與落髮。二十納",
    "X75n1513_005:0320a01": "戒。明年習律於守初師。且謁國清寺普賢像。燼一指",
    "X75n1513_005:0320a02": "誓傳天台教觀。北面受學於寶雲通。未幾。智解傑出。",
    "X75n1513_005:0320a03": "智者諱日然頂終朝。誓行四種三昧。述偈見誠。通師",
    "X75n1513_005:0320a04": "既寂。師旋故里。以苦學感疾嘔血。自謂必死。乃以消",
    "X75n1513_005:0320a05": "伏呪法行道靜室。兩足皮裂。以死自誓。至三七日。聞",
    "X75n1513_005:0320a06": "空中呼曰。遵式不久將死。師志益堅。至五七日。見死",
    "X75n1513_005:0320a07": "屍盈室。師乃踐蹂而過。其屍皆隱。滿七七日。復聞空",
    "X75n1513_005:0320a08": "中曰。十方諸佛增爾福壽。其夕如寐。見一巨人持金",
    "X75n1513_005:0320a09": "剛杵。擬其口。驚且覺厥。疾即愈。懺罷。頂高寸餘。手垂",
    "X75n1513_005:0320a10": "過膝。聲如洪鐘。肌膚鮮白若玉琢焉。南屏臻謂其弟",
    "X75n1513_005:0320a11": "子曰。師叔轉報矣。師遂著觀音禮文一篇。淳化初。眾",
    "X75n1513_005:0320a12": "請居寶雲講法華維摩涅槃光明四大部經。有懷胎",
    "X75n1513_005:0320a13": "驢自施氏家來伏座下。若有聽意。如期至者。凡四十",
    "X75n1513_005:0320a14": "日。既產乃已。至道中結緇素之眾。修習淨業。復擬普",
    "X75n1513_005:0320a15": "賢作念佛三昧詠及誓生西方記。又自幸得觀音幽",
    "X75n1513_005:0320a16": "贊。命匠以旃檀為像。刻己身戴之。撰十四大願文。其",
    "X75n1513_005:0320a17": "後工有誤。折其像。所執楊枝者。師大恐。即自接之。不",
    "X75n1513_005:0320a18": "膠膝而合。咸平三載。四明大旱。郡人請祈雨。師用請",
    "X75n1513_005:0320a19": "觀音三昧冥約。若三日不雨。當焚其軀。如期果雨郡。",
    "X75n1513_005:0320a20": "將蘇為異之。碑其事。五年復歸故郡。境內淫祠。皆為",
    "X75n1513_005:0320a21": "考古正之。濫享者撤去。有白鶴廟者。民尤神之。競以",
    "X75n1513_005:0320a22": "牲祭。師曉諭之。使改祭為齊。棹舟往彼。風濤遽作。意",
    "X75n1513_005:0320a23": "神所為。因向廟說佛戒殺之緣。其浪即平。尋與神授",
    "X75n1513_005:0320a24": "佛戒。絕其牲祭。且著文。并野廟誌與其神約民。至今",
    "X75n1513_005:0320b01": "依之。師甞以事適他。道出黃巖有豕奔來。擾伏其前。",
    "X75n1513_005:0320b02": "意若有求。徐推之。乃出於避屠也。遂償其直。令釋之。",
    "X75n1513_005:0320b03": "豢干玅喜寺名之曰遇善。夫豕台有赤山寺。師甞謂",
    "X75n1513_005:0320b04": "人曰。此宜建塔。僉曰是山之巔。每有異光照耀海上。",
    "X75n1513_005:0320b05": "光中時見浮圖之影。其照所及。餘四十里。皆捕魚者。",
    "X75n1513_005:0320b06": "[竺二+(一/(尸@邑))]梁周之師知其發光。欲有所警。遂命眾建塔七級。",
    "X75n1513_005:0320b07": "應其先兆。斯民不復漁矣。又於東山修懺。會大旱水",
    "X75n1513_005:0320b08": "不給用。乃卓錫。石縫泉即激涌。今石眼泉是也。師至",
    "X75n1513_005:0320b09": "杭館錫昭慶。闡揚妙典。學子朋來。時杭之俗以酒肴",
    "X75n1513_005:0320b10": "會葬。乃以勝緣諭之。卒變葷為齊。因著戒酒肉慈惠",
    "X75n1513_005:0320b11": "法門以成其化。又每夜施摶食於水邊。漁者夜聞眾",
    "X75n1513_005:0320b12": "鬼相謂。今夜雪甚。師不可出。奈何。有曰。師慈悲。必不",
    "X75n1513_005:0320b13": "忘我。且待且待。良久。眾鬼笑呼曰。師果來。我等飽矣。",
    "X75n1513_005:0320b14": "漁者起伺之。果見携燈蹈雪而至。蘇人以郡符迎師",
    "X75n1513_005:0320b15": "就開元精舍講法。緇素坌集。日萬夕千。其不茹葷飲",
    "X75n1513_005:0320b16": "酒者。殆傾市邑。沽坊屠肆不得其售。監官有月課之",
    "X75n1513_005:0320b17": "虧語及於師。師謂其徒曰。智者遺晉王書中言六恨。",
    "X75n1513_005:0320b18": "其一謂以法集動眾妨官為之患。予今德薄。安可久",
    "X75n1513_005:0320b19": "留此會。即翻然復杭。刺史薛顏以靈山命居之。其地",
    "X75n1513_005:0320b20": "即隋高僧真觀所營天竺寺也。遺跡湮沒。殆不可覩。",
    "X75n1513_005:0320b21": "師按舊志。乃賦詩植碑記之。葢始謀牽復也。寺西有",
    "X75n1513_005:0320b22": "陳世所植檜枯枿僅存。至是復榮。因名重榮檜。復賦",
    "X75n1513_005:0320b23": "詩刻石。祥符九年。天台僧正慧思至京。以師名奏賜",
    "X75n1513_005:0320b24": "紫服。王文穆(欽若)罷相撫杭。一日率僚屬訪師。請講",
    "X75n1513_005:0320c01": "法華三法玅義。慈霔浪浪。衣冠屬目。公曰。此未始聞",
    "X75n1513_005:0320c02": "也。與為方外之遊。久而益親形於詩書者多矣。尋奏",
    "X75n1513_005:0320c03": "復其寺。賜天竺名。乃特書其額。公有書與師曰。天台",
    "X75n1513_005:0320c04": "智者立教及解經義旨。與今古諸師。孰為優劣。師先",
    "X75n1513_005:0320c05": "答立教(見世家)。次錄火宅喻品諸子索車文云。今先錄",
    "X75n1513_005:0320c06": "古義一二。對智者釋義。次別引慈恩基師正破天台",
    "X75n1513_005:0320c07": "一義。還用天台被破之文。與他竝決是非云云。次更",
    "X75n1513_005:0320c08": "錄車體文。略評諸家優劣。云夫大車之喻。彰二經之",
    "X75n1513_005:0320c09": "正體。乃開顯之大綱。久祕之至。談三周之共顯。迦葉",
    "X75n1513_005:0320c10": "僧首於茲而獲悟。空生上聖由斯而述領。儻立理不",
    "X75n1513_005:0320c11": "當。其失非輕。觀古諸師無一可取。又別錄慈恩破天",
    "X75n1513_005:0320c12": "台義。以天台引大智度論釋法華佛住之義。故彼有",
    "X75n1513_005:0320c13": "妄斥師云。此師不曾讀智論。此是彼論釋。住正文祇",
    "X75n1513_005:0320c14": "見天台。此釋不究所以。便妄斥云。古人因此有解聖．",
    "X75n1513_005:0320c15": "天．梵．佛等住。住名雖同。義意全別。語邃義幽之處。曾",
    "X75n1513_005:0320c16": "不屬心。名同義別之文。虗張援據。尋此斥意。殊為孟",
    "X75n1513_005:0320c17": "浪。又云。應知陀羅尼菩薩。能演說一句一偈至於一",
    "X75n1513_005:0320c18": "月四月乃至一歲。諸所說法隨其義趣。皆與實相不",
    "X75n1513_005:0320c19": "相違背。又安同常人。但述名相而已。又以智者昔於",
    "X75n1513_005:0320c20": "天台江上護生之意。請公奏西湖為放生池。公尹應",
    "X75n1513_005:0320c21": "天方微疾夢與師相見。其疾即瘳。乃遣書道其事。又",
    "X75n1513_005:0320c22": "與秦國夫人施錢六百萬為其寺之大殿。會乾元節。",
    "X75n1513_005:0320c23": "公以其道上聞。賜慈雲號。章獻太后以師熏修至精。",
    "X75n1513_005:0320c24": "遣使齎白金百兩。命於山中為國修懺。師著金光明",
    "X75n1513_005:0321a01": "護國儀文上之。因奏啟請天台教文入藏。公亦助之。",
    "X75n1513_005:0321a02": "奏未行而公薨。內臣楊懷古因降香至。重師道德復",
    "X75n1513_005:0321a03": "奏之。始如其志。師凡遇安居之初。則勵其徒行光明",
    "X75n1513_005:0321a04": "懺法。以七晝夜為程。又補百錄光明三昧行法之說",
    "X75n1513_005:0321a05": "以正學者。又依經攢集。消伏毒害。并彌陀熾盛光儀",
    "X75n1513_005:0321a06": "又為馬侍郎撰淨土行願法門及淨土略傳。且於寺",
    "X75n1513_005:0321a07": "東建日觀菴。送想西方為終焉。計厥今所修懺摩。竝",
    "X75n1513_005:0321a08": "遵其法。故懺主之名滿天下。又撰教藏隨函目錄。且",
    "X75n1513_005:0321a09": "略說諸部大意。俾一讀者如指諸掌。謂。法華玄義者。",
    "X75n1513_005:0321a10": "統明五時。廣辨八教。出世大意蘊乎其中。文句者。葢",
    "X75n1513_005:0321a11": "以疏句分節經文也。荊溪各有記釋。猶五經之有正",
    "X75n1513_005:0321a12": "義也。止觀者。乃定慧之異名。即法華之行門也。前玄",
    "X75n1513_005:0321a13": "義．文句皆明佛世當機得益之事。縱有託事附法觀",
    "X75n1513_005:0321a14": "心之文。非部正意。今止觀正是智者說己心中所行",
    "X75n1513_005:0321a15": "法道。自行因果。化他能所無不具焉。又於妙經普門",
    "X75n1513_005:0321a16": "品中加別譯重頌偈。至今緇素遵之。天聖九祀講淨",
    "X75n1513_005:0321a17": "名次。因與眾訣別曰。我住台．杭二寺垂四十年。長用",
    "X75n1513_005:0321a18": "十方。為意非務私。傳今付講席宜從吾志。命祖韶曰。",
    "X75n1513_005:0321a19": "汝當紹我道場。持此罏拂。勿為最後斷佛種人。汝其",
    "X75n1513_005:0321a20": "勉之。遂作謝三緣詩刻石示後。八月二十八日歸于",
    "X75n1513_005:0321a21": "艸堂。明年十月八日示疾。使請彌陀像以證其終。其",
    "X75n1513_005:0321a22": "徒尚欲勸請住世。且以觀音像應命。師炷香瞻像祝",
    "X75n1513_005:0321a23": "曰。我觀觀世音前際不來。後際不去。十方諸佛同住",
    "X75n1513_005:0321a24": "實際。願住此實際。受我一炷之香云云。或問所歸。乃",
    "X75n1513_005:0321b01": "以寂光淨土對之。其夕三皷。奄然坐終。師甞製一龕",
    "X75n1513_005:0321b02": "曰遐榻。且銘之。壽六十九。臘五十。山中人見大星殞",
    "X75n1513_005:0321b03": "于鷲峰。赫然有光。下燭席弟子垂百人。稟法二十人。",
    "X75n1513_005:0321b04": "門學不啻數千。明春奉遐榻葬寺東月桂峰下。崇寧",
    "X75n1513_005:0321b05": "中錫法寶號。紹興十四年勑改寺為時思薦福。奉憲",
    "X75n1513_005:0321b06": "聖慈烈皇后香火三十年。諡懺主禪慧法師。塔曰瑞",
    "X75n1513_005:0321b07": "光。開禧中復舊額。移薦福干山後。師幼習詞翰。篇章",
    "X75n1513_005:0321b08": "有詩人風。其文名金園集天竺別集靈苑集等行世。",
    "X75n1513_005:0321b09": "初盧積中秀才。以師天姿過人。勉令業儒。師答以詩。",
    "X75n1513_005:0321b10": "有真空是選場。大覺為官位及一食不足耕。一絲不",
    "X75n1513_005:0321b11": "足緯之句。膾炙人口。昔智者準一代聖教立四種三",
    "X75n1513_005:0321b12": "昧。俾學佛者造修有方。內常行一種。以九十日為期。",
    "X75n1513_005:0321b13": "人多憚之。師決意力行。精苦彌篤。曹勛作記稱師每",
    "X75n1513_005:0321b14": "於旋遶之地。熾炭然鏊。寘殿四隅。晝夜觀想。遇因倦",
    "X75n1513_005:0321b15": "則以指抹鏊而醒之。十指存三。乘痛煙起。示無生法",
    "X75n1513_005:0321b16": "忍。俾學空寂者得真法供養。以是不受軀命。嵩師曲",
    "X75n1513_005:0321b17": "記初無是說。疑以傳疑。識者攷之。又建光明懺堂。每",
    "X75n1513_005:0321b18": "架一椽。甃一甓誦大悲呪七遍。凡所建立。幾數百間。",
    "X75n1513_005:0321b19": "建炎以來。三經賊難。積薪焚之。薪盡而梵剎巋然。非",
    "X75n1513_005:0321b20": "大慈悲．大願力所致耶。李詠史曰。般舟三昧九旬修。",
    "X75n1513_005:0321b21": "大小彌陀懺更留。星殞香消忽西去。空餘千載仰嘉",
    "X75n1513_005:0321b22": "猷。故艸菴與寂照書云。切念在昔慈雲．法智同學寶",
    "X75n1513_005:0321b23": "雲。各樹宗風。化行南北。更相照映。克于一家。而法智",
    "X75n1513_005:0321b24": "宗傳方今委弊。分肌析體。壞爛不収。中下之材。固難",
    "X75n1513_005:0321c01": "扶救。切聆慈雲法道。淳正之風。簡易之旨。綿綿尚存。",
    "X75n1513_005:0321c02": "斯由代不乏賢。謹守不失。是以賊馬所及。寶界蓮宮",
    "X75n1513_005:0321c03": "巍然獨存留。為邦家植福之地。固其驗矣。師之後有",
    "X75n1513_005:0321c04": "明智韶。韶後有海月辨。辨後有慧淨義。義四弟子繼",
    "X75n1513_005:0321c05": "主法席謂圓應．賢神．智元．慈覺．堪寂．照日也。鎧菴曰。",
    "X75n1513_005:0321c06": "堪謂十不二門乃迹門十玅。勿觀心耳。又謂修二各",
    "X75n1513_005:0321c07": "三即三止三觀。共發性三即三諦三觀。又祖述孤山",
    "X75n1513_005:0321c08": "之說謂。今家以三觀為宗。實見諸師所未見也。元弟",
    "X75n1513_005:0321c09": "子慈明觀繼日住持。結集金園集等堪弟子。慈受．琳",
    "X75n1513_005:0321c10": "相承講演不墜祖風。獨休．果二僧錄借監總之權攘",
    "X75n1513_005:0321c11": "取。及瑞峰修行賄得之。而師風烈掃地。吳太皇既還",
    "X75n1513_005:0321c12": "舊額。京尹趙師澤請天台法英主之。講演修造。頗復",
    "X75n1513_005:0321c13": "舊規。一紀之餘。以疾謝事。北峰印繼焉。初師在日。有",
    "X75n1513_005:0321c14": "竹生於巖樹。作詩云。孤植幽巖樹。竹生巖樹心。結根",
    "X75n1513_005:0321c15": "人莫問。造物意難尋。向月藏龍影。當風別鳳音。歲寒",
    "X75n1513_005:0321c16": "方獨見。高節倚疎林。嘉定壬申。印師董院之二載也。",
    "X75n1513_005:0321c17": "其舊題巖竹再瑞。鎧菴和其詩曰。印公秉一德。克享",
    "X75n1513_005:0321c18": "慈雲心。樹腹竹重出。巖腰瑞可尋。霜凌我全節。風動",
    "X75n1513_005:0321c19": "爾諧音。不許常時見。天寒表瘦林。",
    "X75n1513_005:0321c20": "附五人",
    "X75n1513_005:0321c21": "思悟徐姓。錢唐人。幼出家欣慈院受具。好遊講席。每",
    "X75n1513_005:0321c22": "誦呪時身出舍利。所供像亦如之。求者如市。天聖三",
    "X75n1513_005:0321c23": "年屬慈雲。欲以智者教觀求入大藏。王丞相擬達天",
    "X75n1513_005:0321c24": "聽。師曰。此非常事也。小子將助矣。乃繪千手像。誦大",
    "X75n1513_005:0322a01": "悲呪。誓曰。事果遂。當焚此軀。公薨。益精勵無廢。旦暮",
    "X75n1513_005:0322a02": "越歲。克如志焉。八月二十一日答前誓。薪盡屍在。袈",
    "X75n1513_005:0322a03": "沙覆體。儼如其生。眾咸異之。慈雲再積香木焚之。久",
    "X75n1513_005:0322a04": "乃方壞。舍利無數。三歲之後。信者尚獲。慈雲以贊刻",
    "X75n1513_005:0322a05": "石曰。悟也吾徒。荷法捐軀。其燄赫赫。其樂愉愉。逮火",
    "X75n1513_005:0322a06": "將滅。儼如加趺。逮骨後碎。粲如圓珠。信古應有。今也",
    "X75n1513_005:0322a07": "則無。芳年三十。真哉丈夫。",
    "X75n1513_005:0322a08": "慧辨字訥翁。傅姓。華亭人。幼不好弄。其父奇之。令入",
    "X75n1513_005:0322a09": "普照寺。十九進具。從天竺韶學天台教觀。復事浮石",
    "X75n1513_005:0322a10": "矩。忘飡廢寢。咸盡其學。韶之將老。命代講者。八年後",
    "X75n1513_005:0322a11": "領寺事。翰林沈遘以威猛治杭。僧徒見者多惶駭失",
    "X75n1513_005:0322a12": "據。師從容如平生。沈異之。俾涖僧職。遷都僧正。東坡",
    "X75n1513_005:0322a13": "時為通守。目擊其事。贊中甞序之曰。錢唐佛僧之盛。",
    "X75n1513_005:0322a14": "葢甲天下。道德才智之士。與夫妄庸巧偽之人雜處",
    "X75n1513_005:0322a15": "其間。號為難齊。故僧職正副之外。別補都僧正一員。",
    "X75n1513_005:0322a16": "簿帳案牒。奔走將迎之勞。專責副正以下。而都帥總",
    "X75n1513_005:0322a17": "領要略。實以行解表眾而已。師既涖職。凡管內寺院。",
    "X75n1513_005:0322a18": "或缺住持者。僧司申至。師即涓日會諸剎。及其座下",
    "X75n1513_005:0322a19": "英俊。開問義科場。如朝廷設棘圍糊名考校者。十問",
    "X75n1513_005:0322a20": "中五問以上者中選。以是似不三。號為憂降。然後卻",
    "X75n1513_005:0322a21": "隨院之大小。以所選次第差請。諸山仰之。咸以為式。",
    "X75n1513_005:0322a22": "凡講授二十五年。往來常千人。得法甚眾。容止端靜。",
    "X75n1513_005:0322a23": "不畜長物。有盜夜入其室。脫衣與之。導使從支徑遁",
    "X75n1513_005:0322a24": "去。居無何。倦於酬酢。歸隱艸堂。但六事隨身而已。熙",
    "X75n1513_005:0322b01": "寧六年七月十七日旦。起盥濯。與眾訣別。加趺而逝。",
    "X75n1513_005:0322b02": "年六十。臘四十一。初師遺言須東坡至方可闔棺。四",
    "X75n1513_005:0322b03": "日坡方入山。見之趺坐如生。頂尚溫也。師沒二十一",
    "X75n1513_005:0322b04": "年。東坡謫居惠州。弟子慧淨大師思義囑參寥子道",
    "X75n1513_005:0322b05": "潛求坡作贊。且曰。余在杭夢至西湖上有大殿榜曰。",
    "X75n1513_005:0322b06": "彌勒下生。故人海月辨才之流。皆行道於其間。又作",
    "X75n1513_005:0322b07": "三絕以吊之曰。欲尋遺跡強沾裳。本自無生可得亡。",
    "X75n1513_005:0322b08": "今夜生公講堂月。滿庭依舊冷如霜。生死猶如臂屈",
    "X75n1513_005:0322b09": "伸。情鍾我輩一酸辛。樂天不是蓬萊客。憑仗西方作",
    "X75n1513_005:0322b10": "主人。欲訪浮雲起滅因。無緣卻見夢中身。安心好住",
    "X75n1513_005:0322b11": "王文度。此理何須更問人。其後參寥往頴水謁子由",
    "X75n1513_005:0322b12": "曰。辨才既以子瞻。故得銘於公。海月獨未有可乎。子",
    "X75n1513_005:0322b13": "由亦為銘之。師來天竺。初至合澗。有老人冠帶逾梁。",
    "X75n1513_005:0322b14": "傴僂迎之入門。而失代講。時夢章安以金篦擊其口",
    "X75n1513_005:0322b15": "曰。汝勤於誨人。當得辨慧。甞苦脾疾不愈。夢天神以",
    "X75n1513_005:0322b16": "金槃盛水。使其瞑目。浣腸浣已復納。覺而痛止。吳越",
    "X75n1513_005:0322b17": "大旱。禱於天竺觀音像不應。師時以疾晝寢。夢老人",
    "X75n1513_005:0322b18": "白衣烏帽告曰。明日日中必雨。問其人曰山神也。如",
    "X75n1513_005:0322b19": "期而雨。楊無為贊曰。海上有明月。一輪長皎潔。風卷",
    "X75n1513_005:0322b20": "浮雲萬里開。冷照飛來峰頂雪。",
    "X75n1513_005:0322b21": "元淨字無象。徐姓。於潛人。家世喜為善。客有過其居",
    "X75n1513_005:0322b22": "者。指以語人曰。是有佳氣。鬱鬱上騰。當生奇男子。已",
    "X75n1513_005:0322b23": "而生師。左肩肉起如加沙條。八十一日乃滅。其伯祖",
    "X75n1513_005:0322b24": "父嘆曰。是宿世沙門也。慎無奪其願。長使事佛。八十",
    "X75n1513_005:0322c01": "一者殆其筭也。及師之終。果符其數。十歲從其邑僧",
    "X75n1513_005:0322c02": "法雨出家。性不茹葷血。每見講座輙曰。吾願登此。說",
    "X75n1513_005:0322c03": "法度人。年十六落髮進具。十八就學於天竺慈雲。時",
    "X75n1513_005:0322c04": "門人方盛。眾欲卻之。慈雲曰。疇昔吾夢甚異。此子殆",
    "X75n1513_005:0322c05": "法器也。勿卻。日夜勤力學與行進。不數年而齒其高",
    "X75n1513_005:0322c06": "弟。慈雲沒後。事明智韶。韶甞講止觀至方便五緣曰。",
    "X75n1513_005:0322c07": "淨名所謂以一食施一切。供養諸佛及諸賢聖。然後",
    "X75n1513_005:0322c08": "可食。此一方便也。師聞悟曰。今乃知色．聲．香．味本具",
    "X75n1513_005:0322c09": "第一義諦。因涕下如雨。由此遇物。俱法界矣。代講十",
    "X75n1513_005:0322c10": "五年。杭帥呂臻請住大悲寶閣嚴。設戒律犯秋毫者",
    "X75n1513_005:0322c11": "斥去。其徒畏敬之。居十年。沈遘帥杭。謂。上天竺本觀",
    "X75n1513_005:0322c12": "音大士道場。以音聲懺悔為佛事。非禪那居也。請師",
    "X75n1513_005:0322c13": "以教易禪。師至吳越。競來鑿山。增室幾至萬礎。重樓",
    "X75n1513_005:0322c14": "傑觀。冠於浙西。學者數倍。其故有禱於大士者。亦鮮",
    "X75n1513_005:0322c15": "弗答。名其院曰靈感觀音。熈寧初。祖無擇治杭。言者",
    "X75n1513_005:0322c16": "不悅其政。遽起制獄于携李。師以鑄鐘之緣。例當訊",
    "X75n1513_005:0322c17": "辨。幸而不罹。非所寓止真如蘭若。泰然擬金剛錍。撰",
    "X75n1513_005:0322c18": "圓事理說。居十七年。僧文犍者。利其富倚權貴人。以",
    "X75n1513_005:0322c19": "動轉運使奪而有之。遷師於下竺。師不為忤。犍猶不",
    "X75n1513_005:0322c20": "厭。使者復為。遷師於潛。逾年犍敗。聞朝廷復以上竺",
    "X75n1513_005:0322c21": "畀師當犍之時。吳人惡之。施者不至。巖谷艸木為之",
    "X75n1513_005:0322c22": "索然。及師之復。士女不督而集。山中百物皆若有喜",
    "X75n1513_005:0322c23": "色。趙清獻與師為世外友。親見而贊之曰。師去天竺。",
    "X75n1513_005:0322c24": "山空鬼哭。天竺師歸。道場光輝。復留二年。終欲捨去。",
    "X75n1513_005:0323a01": "謂其徒曰。吾祖聖人。猶以急於化人。害於行己。位本",
    "X75n1513_005:0323a02": "鐵輪而證止五品。況吾凡夫也哉。因謝去。老於南山",
    "X75n1513_005:0323a03": "龍井之上。以茆竹自覆。吳越聞之。爭為築室廬。具像",
    "X75n1513_005:0323a04": "設。甓金碧。咄嗟而就。三年復為太守鄧伯溫請居南",
    "X75n1513_005:0323a05": "屏。一年鄧去。歸龍井終焉。師講說不擇晝夜。甞曰。鬼",
    "X75n1513_005:0323a06": "神威德不具。多畏人晝說。或不得至。比夜人靜。庶幾",
    "X75n1513_005:0323a07": "能聽。焚指供佛。左三右二。僅能以執其徒。有欲効者。",
    "X75n1513_005:0323a08": "師禁曰。如我乃可。平生修西方淨業。未嘗須臾廢行。",
    "X75n1513_005:0323a09": "成力具。能以其餘見於外者非一也。東坡子迨生四",
    "X75n1513_005:0323a10": "年不能行。請師為落髮。摩頂祝之。不數日能行如他",
    "X75n1513_005:0323a11": "兒。布衣李生習禪觀甚辨而無行。欲從師出家。東坡",
    "X75n1513_005:0323a12": "憐之。為請於師。未言其名。師拒不許。若知其為人者。",
    "X75n1513_005:0323a13": "秀州狂人回頭左道以鼓道俗。宣言當建率堵波為",
    "X75n1513_005:0323a14": "吳人福田。施者雲委。然憚入杭。以師不可欺故也。不",
    "X75n1513_005:0323a15": "得已來。先以錢十萬。詣上竺飯僧。且遣使通問曰。今",
    "X75n1513_005:0323a16": "以修造錢若干。願供僧一堂。師答曰。道風遠來。山川",
    "X75n1513_005:0323a17": "增勝。誨言先至。喜慰叵量。承建淨檀為飯僧之用。竊",
    "X75n1513_005:0323a18": "聞教有明文不許互用。聖者既違明誨。不知白佛當",
    "X75n1513_005:0323a19": "以何辭。佇聞報章。即今撰疏文也。狂人大驚慚。見其",
    "X75n1513_005:0323a20": "徒。雖門弟子亦勸。但禮之以化俗。師厲語曰。出家兒",
    "X75n1513_005:0323a21": "須具眼始得。彼誠聖者吾敢不恭。如其誕妄。知而同",
    "X75n1513_005:0323a22": "之。是失正念。吾聞聖者具他心通。今日當與爾曹虔",
    "X75n1513_005:0323a23": "請。於明日就此山。與十方諸佛同齋。即如法嚴敬。跪",
    "X75n1513_005:0323a24": "讀疏文焚之。明日率眾出迎。而狂人竟不至。學者皆",
    "X75n1513_005:0323b01": "服。又嘉興令陶彖有子得魅疾。巫醫不能治。師祝之",
    "X75n1513_005:0323b02": "而愈。越州諸暨陳氏女病心漫不知人。父母以見。師",
    "X75n1513_005:0323b03": "警以微言。醒然而悟。甞與僧熈仲會。食仲。見眉間有",
    "X75n1513_005:0323b04": "光如螢。攬之得舍利。自後常有於其臥起處得者。將",
    "X75n1513_005:0323b05": "化入室。(號方圓菴。秦觀記米芾書)宴坐謝賓客。止言語。飲食召參",
    "X75n1513_005:0323b06": "寥．道潛告曰。吾淨業成。如七日無魔。右脇而逝。吾願",
    "X75n1513_005:0323b07": "足矣。五日出偈告眾。七日奄然而寂。元祐辛未九月",
    "X75n1513_005:0323b08": "晦也。塔成。弟子懷楚詣汝陰。請誌于東坡。坡命予由",
    "X75n1513_005:0323b09": "銘之。",
    "X75n1513_005:0323b10": "從雅錢唐淨住僧。得海月台衡三觀。乃曰。慕虗名。爭",
    "X75n1513_005:0323b11": "如修實行。言清行濁。賢聖所訶。入南山天王。專業讀",
    "X75n1513_005:0323b12": "誦。閱法華五藏．金剛四藏．彌陀十藏。禮真身塔十徧。",
    "X75n1513_005:0323b13": "釋迦三十萬拜。彌陀百萬拜。誦號五千萬聲。一字三",
    "X75n1513_005:0323b14": "拜。禮法華三徧。楊無為贈以所撰安樂國贊三十章。",
    "X75n1513_005:0323b15": "師欲廣化。遂圖三輩九品列。以贊文刊石。淨住一生。",
    "X75n1513_005:0323b16": "坐不背西。無疾趺化。異香滿室。天樂盈空。",
    "X75n1513_005:0323b17": "若愚字子發。錫號法鑒。海鹽馬氏。年二十四有聲學",
    "X75n1513_005:0323b18": "校。抵湖之覺海蘭若。素所居裂冠。依僧用明得度。學",
    "X75n1513_005:0323b19": "教于辨才。道譽日隆。郡請住南屏。力辭不赴。奉辨才",
    "X75n1513_005:0323b20": "杖屨。退居龍井六年。與參寥心友。參寥能詩近名。師",
    "X75n1513_005:0323b21": "韜光鏟彩不求人知。覩覺海屋老僧殘。為興無盡供。",
    "X75n1513_005:0323b22": "建閣奉安西聖。甲於東南。啟淨社。勸化道俗。每集必",
    "X75n1513_005:0323b23": "數百人。三十年加功進行。多蒙佛接。張祠部(景備)留題",
    "X75n1513_005:0323b24": "有動人無限往生心。句。初辭親。日夢白衣人授七十",
    "X75n1513_005:0323c01": "二策。壽果至此。靖康丙午九月。謂其徒曰。夢神人告",
    "X75n1513_005:0323c02": "汝同學僧則章。得普賢觀行法三昧。已生淨土。彼待",
    "X75n1513_005:0323c03": "汝久。曷可淹留。命眾諷觀經。甫畢乃云。聖相現前。吾",
    "X75n1513_005:0323c04": "往矣。偈曰。空裡千華羅網。夢中七寶蓮池。蹈得西歸",
    "X75n1513_005:0323c05": "路穩。更無一點狐疑。闍維得舍利數百顆。塔于東廡。",
    "X75n1513_005:0323c06": "雙槐居士鄭績銘(闢白雲具斥偽志)。詩編名谷菴餘塵。",
    "X75n1513_005:0323c07": "扣擊宗途傳",
    "X75n1513_005:0323c08": "陶唐於變巢許不臣。周武會朝夷齊異議。反經合道。",
    "X75n1513_005:0323c09": "葢有激揚。未若皂白之不相為用也。法智中興。克",
    "X75n1513_005:0323c10": "復舊物。天下後世是之。或者居摧碾之。下抱手澤",
    "X75n1513_005:0323c11": "書之。反不能以一唯響。應一覧無遺焉。既非隘路",
    "X75n1513_005:0323c12": "叛出之比。必其用心有所在矣。撰淨覺神智列傳。",
    "X75n1513_005:0323c13": "仁嶽字寂靜。號潛夫。姜姓。霅人。師開元行先。十九進",
    "X75n1513_005:0323c14": "具。學律於錢唐擇悟。能達持犯。聞法智最明天台教",
    "X75n1513_005:0323c15": "觀。徑往依止。至水月橋。擲笠採蓮徑中云。吾所學不",
    "X75n1513_005:0323c16": "就。不復過此橋。法智器之。居以東廈。杜諸窻牖。雖白",
    "X75n1513_005:0323c17": "晝亦藉蘭膏以使尋繹。屋壁棟梁皆如墨。鄉書至。悉",
    "X75n1513_005:0323c18": "投帳閣。積歲一開。為眾分衛。坐于舡舷。方舒足頃。豁",
    "X75n1513_005:0323c19": "然自得。若拓虗空。不知舟檣之折。針芥相投。筌蹄盡",
    "X75n1513_005:0323c20": "舉。晝聽夜習。面詢口訣。聞以所疑。請益函丈。擷大屧。",
    "X75n1513_005:0323c21": "關大鑰。眾望風畏之。凡十餘年。悉其蘊奧。乃曰。學解",
    "X75n1513_005:0323c22": "不如射行之著明彰信也。與十同志修。請觀音懺法。",
    "X75n1513_005:0323c23": "因臥病次。怳如夢寐。深悟向之所學皆非。知見超達。",
    "X75n1513_005:0323c24": "遂與法智背馳。往復詰難。如十諫雪謗之類。是其尤",
    "X75n1513_005:0324a01": "者。十諫序云。夫何大師未察忠素。再樹義門以安養",
    "X75n1513_005:0324a02": "生身。抑同弊垢。娑婆劣應。混彼舍那。又曰。豈圖拾其",
    "X75n1513_005:0324a03": "短。隱其長。沽出藍之名。起逆路之見。自墜塗炭。良可",
    "X75n1513_005:0324a04": "悲哉。道不我合。讒由是興。將事四方之游。以諧平昔",
    "X75n1513_005:0324a05": "之志。造天竺慈雲。攝以法裔曰。吾道不孤矣。師獻詩",
    "X75n1513_005:0324a06": "曰。十載事遊歷。茲辰竊自矜。愛山逢鷲嶺。問道得牛",
    "X75n1513_005:0324a07": "乘。貝葉秦翻偈。蓮華晉社僧。如何稚川子。向此學飛",
    "X75n1513_005:0324a08": "昇。會有昭慶請。慈雲以詩送之曰。黃鸝鳴谷口。受請",
    "X75n1513_005:0324a09": "近重城。鷲嶺雲初背。石函僧過迎。陞猊百子會。揮麈",
    "X75n1513_005:0324a10": "四鄰驚。自喜千年後。吾家有道生。慈雲門人從者大",
    "X75n1513_005:0324a11": "半。移石壁靈芝慧安清修。凡五道場皆當路所屈。在",
    "X75n1513_005:0324a12": "靈芝日。為溫之仁。行人請住淨社。居僅十載。緇素敬",
    "X75n1513_005:0324a13": "仰。乃至標榜名額。或真楷。或大篆。悉為奮筆。永嘉法",
    "X75n1513_005:0324a14": "道中興。實師力也。德臘既高。霅帥請主祥符(霅王芳菲園)。",
    "X75n1513_005:0324a15": "觀察使劉從廣奏命服樞密副使。胡宿請淨覺號。朝",
    "X75n1513_005:0324a16": "野共欽。而胡最篤信。執弟子禮。撰楞嚴集解序。葢師",
    "X75n1513_005:0324a17": "平昔探討法藏。尤精此經。會粹諸家之說為集解。以",
    "X75n1513_005:0324a18": "通之。大張五重之旨。作說題以明之。欲廣演於神呪。",
    "X75n1513_005:0324a19": "調聲曲以諷之。期修證之必成。示禮儀以備之。世俱",
    "X75n1513_005:0324a20": "行焉。晚景專修懺摩。遵梵網然三指為供養佛事。創",
    "X75n1513_005:0324a21": "隱淪堂休室。究其立名。意期息機也。治平元年三月",
    "X75n1513_005:0324a22": "二十四日。謂門弟曰。我明日午時當去。期至留偈而",
    "X75n1513_005:0324a23": "終。四月四日墳于何山西隅。壽七十三。臘五十四。法",
    "X75n1513_005:0324a24": "嗣慈梵．靈照．乃仁．瑩珂。尚能振舉玄綱。作人師範。著",
    "X75n1513_005:0324b01": "述凡五十五卷。大論節文十二卷。大論樞淨名精英",
    "X75n1513_005:0324b02": "會粹禪門樞要雜編名義為教網之大綱。法義之精",
    "X75n1513_005:0324b03": "雋。又有梁唐二集。及牕案記諸子雜言史髓等文可",
    "X75n1513_005:0324b04": "以裨贊佛道。開導後昆者。咸有卷軸。旁通六經。貫穿",
    "X75n1513_005:0324b05": "百氏。善詩能文。精篆隸。堅修戒律。至老無懈。靈照名",
    "X75n1513_005:0324b06": "義序曰。師逼於終世。猶閱是書。孔聖垂終。口誦法言。",
    "X75n1513_005:0324b07": "仲舒至死。手不釋卷。則師有焉。元頴傳而論之曰。予",
    "X75n1513_005:0324b08": "嘗論及師平昔辨說。擊揚宗旨。其所予奪。大抵如砧",
    "X75n1513_005:0324b09": "槌相扣。器諸淳朴或彼或此。初何疑焉。止觀天親．龍",
    "X75n1513_005:0324b10": "樹。內鑒冷然。外適時宜。各權所據。斯之謂乎。淳熈甲",
    "X75n1513_005:0324b11": "辰。沈大卿(祖德)葺其塔。蕭千巖記。",
    "X75n1513_005:0324b12": "從義字叔端。永嘉平陽葉氏。母潘。八歲入道。又九年",
    "X75n1513_005:0324b13": "通經落剃學於扶宗忠。徧歷廣詢。二十七寄講玅果。",
    "X75n1513_005:0324b14": "說四教義。出集解。迄今盛行。主大雲．真白．五峰．寶積．",
    "X75n1513_005:0324b15": "玅果五剎。學徒匝座。辨折明白。堅徹旁通。音吐清暢。",
    "X75n1513_005:0324b16": "有若成誦。罔不悅服。自教主以五時．五味．半滿．權實．",
    "X75n1513_005:0324b17": "偏圓．大小之義推明止觀。厥旨奧衍。讀者疲精竭力。",
    "X75n1513_005:0324b18": "難於貫穿。至師研詳精到。故聽者多願稟承。且痛患",
    "X75n1513_005:0324b19": "隋唐以來他宗所立。不本經論。但任胸臆。修證無由。",
    "X75n1513_005:0324b20": "縱有依經傍論。亦判釋不盡佛意。卻於佛法正宗妄",
    "X75n1513_005:0324b21": "有排斥。祖三張者。假託老氏簉乎儒佛。世俗莫究根",
    "X75n1513_005:0324b22": "源。亦加宗奉。遂於補注集解數。數辨明非黨宗也。欲",
    "X75n1513_005:0324b23": "學者審其是耳。如論禪宗。則曰。達磨以楞伽四卷。授",
    "X75n1513_005:0324b24": "可師云。我觀漢地。唯有此經。仁者依行。自可度世。又",
    "X75n1513_005:0324c01": "云。藉教悟宗。世人何得妄說教外別傳。若看禪人語",
    "X75n1513_005:0324c02": "錄。何不看佛語錄。佛語錄者。阿難等錄。佛金言以成",
    "X75n1513_005:0324c03": "經也。唯永嘉集多用佛經以為指南。此得達磨正意。",
    "X75n1513_005:0324c04": "與近言禪者異。子厚云。今之空空愚夫。誣禪以亂其",
    "X75n1513_005:0324c05": "教。又曰。今人學教。不知所以。便欲廢講修禪。而不知",
    "X75n1513_005:0324c06": "教中所談何事。又禪者云。若未頓超方便。且於教法",
    "X75n1513_005:0324c07": "留心。嗚呼。此言謬矣。豈圓頓上乘微玅教法。祗在方",
    "X75n1513_005:0324c08": "便而不超脫。豈方等真詮常住極玅但分別名相而",
    "X75n1513_005:0324c09": "已。不知以一心三觀甚深般若。尋經學教。自免數寶",
    "X75n1513_005:0324c10": "之責。若謂誦持經論是滯言說者。娑婆世界以何為",
    "X75n1513_005:0324c11": "佛事。禪徒豈不言語示人。無離文字說解脫義。豈不",
    "X75n1513_005:0324c12": "然乎。若乃諍於說默。豈是通見。當知聖人之道。或說。",
    "X75n1513_005:0324c13": "或默。或非說默。視．聽．覺．觸亦復如是。得其旨者必不",
    "X75n1513_005:0324c14": "諍矣。豈達磨西來。直指人心。見性成佛。而華嚴等諸",
    "X75n1513_005:0324c15": "大乘經無此事耶。烏乎。世何愚也。汝等當信佛之所",
    "X75n1513_005:0324c16": "說。諸佛如來言無虗妄。四教儀謂自隨喜品直至等",
    "X75n1513_005:0324c17": "覺。忽用五悔。即引五十校計經注云。始自凡夫。終至",
    "X75n1513_005:0324c18": "等覺。皆因五悔。等覺尚修。暗證之流。那忽見棄。又說",
    "X75n1513_005:0324c19": "事理二懺訖。乃云。莫見此說。便謂漸行。謂圓頓。無如",
    "X75n1513_005:0324c20": "是行。謬之甚矣。何處天然。彌勒自然。釋迦師科云。茲",
    "X75n1513_005:0324c21": "葢以無因無果。斥彌勒．釋迦。既是果人。果必由因。今",
    "X75n1513_005:0324c22": "不修於事理之因。是無因矣。豈可無因而感果。祖師",
    "X75n1513_005:0324c23": "所明理觀事懺。斯是依準諸大乘經。凡愚不知。或聞",
    "X75n1513_005:0324c24": "此說。便謂漸次。而圓頓中都不如是。所以有若未頓",
    "X75n1513_005:0325a01": "超方便。且於教法留心等。良由迷於大乘修行法門。",
    "X75n1513_005:0325a02": "偏計理性。無說無示而廢修。得解行二門。端拱無為。",
    "X75n1513_005:0325a03": "不禮聖容。不讀經教。言我是大乘頓機直入。若諸經",
    "X75n1513_005:0325a04": "論。葢被中下漸次之流。一家所斥。暗證之徒良在斯",
    "X75n1513_005:0325a05": "矣。又曰。華嚴云。如貧窮人。數他珍寶。於法不修。亦復",
    "X75n1513_005:0325a06": "如是。故佛垂教。欲人依之而修證耳。苟能因指見月。",
    "X75n1513_005:0325a07": "經論何傷。文字解脫何必畏哉。所作皆是玅道。何謂",
    "X75n1513_005:0325a08": "漸行。教外將何而別傳乎。討疏尋經。分別名相。自不",
    "X75n1513_005:0325a09": "達耳。非經論過。不知討誰疏耶。若慈恩等疏。此則可",
    "X75n1513_005:0325a10": "耳。若天台疏。皆有方軌。攝法入心。觀與經合。非數他",
    "X75n1513_005:0325a11": "寶。豈但分別名相而已。誤無量人棄嫌經論。所損至",
    "X75n1513_005:0325a12": "大。彌須謹之。清凉云。攝天台三觀之玄趣。使教合亡",
    "X75n1513_005:0325a13": "言之旨。心同諸佛之心。不假更看他面。謂別有亡機",
    "X75n1513_005:0325a14": "之門。昔人不參善友。但尚尋文。年事稍衰。便欲廢求",
    "X75n1513_005:0325a15": "禪。豈惟抑乎佛心。亦乃翻誤後學。是以不能依教修",
    "X75n1513_005:0325a16": "行。故為如來訶責。人之罪戾。經論何愆。故祖斥修心",
    "X75n1513_005:0325a17": "不達者云。隨逐積年。看心稍久。不知研覈問心。是以",
    "X75n1513_005:0325a18": "不染內法。著外文字。偷記注而奔走。負經論而浪行。",
    "X75n1513_005:0325a19": "斯皆斥於不了之人無異數寶者耳。今之庸鄙。於知",
    "X75n1513_005:0325a20": "識處纔聞句偈。便謂教外別傳。以由不知吾佛法藏",
    "X75n1513_005:0325a21": "如來教海。合融一切諸法故也。遂以禪高於教知他。",
    "X75n1513_005:0325a22": "何謂教。何謂禪。悲夫。辨祖承則曰。今家承用二十三",
    "X75n1513_005:0325a23": "祖。豈有誤哉。若二十八祖未見經論所出。近見刻石。",
    "X75n1513_005:0325a24": "鏤板圖狀七佛二十八祖。各以一偈傳授相付。烏乎。",
    "X75n1513_005:0325b01": "假託何其甚歟。識者有力。宜革斯弊。使無量人咸遵",
    "X75n1513_005:0325b02": "正教。又崇法禪師先聽律。歎云。解脫之道。天壤相隔。",
    "X75n1513_005:0325b03": "遂棄之學經論。洞明智者一宗。徧說法華十玅。又云。",
    "X75n1513_005:0325b04": "予以不退心慕常樂果。當自初地至十地。豈為名相",
    "X75n1513_005:0325b05": "所惑。直造韶國師。師云。自性清淨。無一法可得者。佛",
    "X75n1513_005:0325b06": "之理也。百福莊嚴。無一善可棄者。佛之事也。雖分二",
    "X75n1513_005:0325b07": "途。俱強名耳。吾崇壽之子。玄沙之孫。建大法幢。以金",
    "X75n1513_005:0325b08": "剛體全付於汝。今問若爾。將何以為別傳。戒律是三",
    "X75n1513_005:0325b09": "學初章。何乖解脫。維摩云。其知此者。是真奉律。豈非",
    "X75n1513_005:0325b10": "解脫。苟如國師所云。將何出於天台之道。而云名相",
    "X75n1513_005:0325b11": "所惑是誰咎耶。如議賢首宗。則曰。清凉觀師初學天",
    "X75n1513_005:0325b12": "台。所見既僻。為荊溪所破。遂棄天台。宗賢首。雖遵稟",
    "X75n1513_005:0325b13": "止觀。而斥天台判教。豈不教觀胡越。解行矛盾。又曰。",
    "X75n1513_005:0325b14": "清凉謂。台宗判華嚴兼別。失如來意。乃自立云。行布",
    "X75n1513_005:0325b15": "是圓融之行布。善財參諸知識。但解一法。謂之謙己",
    "X75n1513_005:0325b16": "推勝。若爾普賢．彌勒何不然耶。又以知識對當位。次",
    "X75n1513_005:0325b17": "判華嚴為頓。頓仍謂華嚴是菩薩請。超勝法華。而却",
    "X75n1513_005:0325b18": "用天台判教文及三觀三德．一念三千．性善性惡等。",
    "X75n1513_005:0325b19": "況賢首圭峰長水所立義門。各自不同。師資撰述。何",
    "X75n1513_005:0325b20": "其然哉。又問清凉。法華若攝餘經歸華嚴者。何不攝",
    "X75n1513_005:0325b21": "餘經歸法華。而却歸華嚴。況法華部內實無會入華",
    "X75n1513_005:0325b22": "嚴之文。但云。始見我身。聞我所說。即皆信受。入如來",
    "X75n1513_005:0325b23": "慧。除先修習學小乘者。我今亦令得聞是經。入於佛",
    "X75n1513_005:0325b24": "慧。是經既云法華。何得謂歸華嚴。天台但判頓部在",
    "X75n1513_005:0325c01": "初喻之乳味。何曾指為根本。就喻言之。但見乳成醍",
    "X75n1513_005:0325c02": "醐。禪源諸詮云。古師所解。皆是四禪八定。南嶽天台",
    "X75n1513_005:0325c03": "依三諦理。修三止觀。文義雖圓。終成次第。唯達磨傳",
    "X75n1513_005:0325c04": "最上乘禪。名如來禪。頓同佛體。逈異諸門。師曰。圭山",
    "X75n1513_005:0325c05": "宗賢首判教立義。而賢首五教章。美贊南嶽天台。以",
    "X75n1513_005:0325c06": "為升堂入室之人。心經疏明圓一心三觀自指如智",
    "X75n1513_005:0325c07": "者大師所明起信論疏明修禪法。亦指天台止觀等",
    "X75n1513_005:0325c08": "文。又圭山師清凉。清凉華嚴疏引用天台性善性惡",
    "X75n1513_005:0325c09": "三止三觀三德三諦三一相即等。文曾無有異。圭山",
    "X75n1513_005:0325c10": "何獨違背祖師。貶南嶽天台耶。如議慈恩宗。則曰。造",
    "X75n1513_005:0325c11": "疏釋經。都無立行。攝法入心。成觀等語。謬移經品。前",
    "X75n1513_005:0325c12": "後改削。論文語句。專用唯識等論。定性滅種以通法",
    "X75n1513_005:0325c13": "華。茲乃徒援權典。用證實教。豈不誤哉。如論道家則",
    "X75n1513_005:0325c14": "曰。儒者用三皇五帝為教主。書序三皇之書謂之三",
    "X75n1513_005:0325c15": "墳。言大道也。五帝之書謂之五典。言常道也。以茲墳",
    "X75n1513_005:0325c16": "典化于天下。是故儒宗得為一教。仲尼但是傳教。況",
    "X75n1513_005:0325c17": "其餘哉。故云祖述堯舜等佛。是法王說。十二部經八",
    "X75n1513_005:0325c18": "萬法藏。教化眾生。故釋教。教只有二。道教只可判入",
    "X75n1513_005:0325c19": "儒流。宗儒佛者。衣服飲食。宮室遵其教主。道士所服",
    "X75n1513_005:0325c20": "衣．所食食．所居室果誰教之。雖欲以老子為教主。其",
    "X75n1513_005:0325c21": "如老子非是帝王。若言別有天尊為教主者。五經但",
    "X75n1513_005:0325c22": "云河圖命包洛書。畀姒而已。若言道經有天尊號者。",
    "X75n1513_005:0325c23": "三張偽撰。豈堪作證。其自說所得於祖之道。謂之聖",
    "X75n1513_005:0325c24": "人。洪範又曰。吾佛玅證圓常。法界之體。體具諸法。不",
    "X75n1513_005:0326a01": "出十界。十界互融。故有三千。具即是假。假即空中混",
    "X75n1513_005:0326a02": "而不辨。辨亦不分。雖一一徧。亦無所在。此名玅法。從",
    "X75n1513_005:0326a03": "本垂迹。大通之時。為第十六王子。與諸大眾。覆講此",
    "X75n1513_005:0326a04": "法。結其大緣。自茲之後。節節誘之。今之寂場。示成正",
    "X75n1513_005:0326a05": "覺。宣演大乘。小機莫悟。有如聾啞不動。而遊施於小",
    "X75n1513_005:0326a06": "化。方等彈訶。般若淘汰。機緣既熟。玅法斯通。故住靈",
    "X75n1513_005:0326a07": "山。宣暢本懷。三乘九界。咸悟一真。皆以如來滅度。而",
    "X75n1513_005:0326a08": "滅度之。諸法實相。三千空中。既已顯露。本成大覺。亦",
    "X75n1513_005:0326a09": "乃斯彰大事因緣。始得滿足。是我方便。諸佛亦然。所",
    "X75n1513_005:0326a10": "以智者靈山親承大蘇。玅悟於止觀。說已心中所行",
    "X75n1513_005:0326a11": "法門。不出三千。空中而已。生佛雖殊。玅法無別。剎那",
    "X75n1513_005:0326a12": "即是。何須外求。苟順凡情。生內外見。應知本體常自",
    "X75n1513_005:0326a13": "寂然。所著大部補注十四卷。光明順正記三卷．新記",
    "X75n1513_005:0326a14": "七卷．觀經往生記四卷．金錍寓言記四卷．不二門圓",
    "X75n1513_005:0326a15": "通記三卷．淨名略記十卷．義例纂要六卷．法華句科",
    "X75n1513_005:0326a16": "六卷．四教集解三卷．搜玄三卷．菩薩戒疏科一卷。晚",
    "X75n1513_005:0326a17": "示疾秀之壽聖。囑門人曰。若等自利利他。以久吾道。",
    "X75n1513_005:0326a18": "勿作最後斷佛種人。吉祥而逝。元祐六年正月二十",
    "X75n1513_005:0326a19": "一日也。壽五十。臘三十一。瘞舍利于錢唐寶藏院側。",
    "X75n1513_005:0326a20": "劉提刑(燾)記行業云。端介清白。不妄遊從。寤寐三觀。",
    "X75n1513_005:0326a21": "耽味著述。過午不食。非右脇不臥。非濾水不用。行步",
    "X75n1513_005:0326a22": "有常。坐立如植。未甞求公卿之知。或欲以椹衣師名",
    "X75n1513_005:0326a23": "加之。悉辭不受。可謂賢也已矣。",
    "X75n1513_005:0326a24": "附二人",
    "X75n1513_005:0326b01": "靈照字了照。號希夷子。蘭溪盧氏。幼不與羣兒伍。失",
    "X75n1513_005:0326b02": "恃怙。以脫俗啟兄。兄以三麤藤示曰。用此擊汝。至於",
    "X75n1513_005:0326b03": "俱碎。可從汝意。師欣躍入林。負藤一束。置兄前曰。果",
    "X75n1513_005:0326b04": "容入道。用此擊我。俱碎無恨。既志不可奪。遂令師寶",
    "X75n1513_005:0326b05": "慧紹賢。誓去枕。席香燈。禮誦晝夜不息。幾月誦通法",
    "X75n1513_005:0326b06": "華光明。抱經投試。有司嘉之。獎以別榜。稟持惟謹。竊",
    "X75n1513_005:0326b07": "自思曰。沒齒無聞。君子耻之。矧為佛徒。飽食虗度乎。",
    "X75n1513_005:0326b08": "詣錢唐學教觀于香嚴湛。服勤數歲。更欲旁求。湛曰。",
    "X75n1513_005:0326b09": "汝無他往。今淨覺闡化吳興。吾宗之傑也。宜就正焉。",
    "X75n1513_005:0326b10": "負笈而往。師資道契。切問近思。一家戶牗。靡不通達。",
    "X75n1513_005:0326b11": "歷試艱難。眾心允服。淨覺歸寂。住吳山解空。遷景德",
    "X75n1513_005:0326b12": "戒壇。熙寧中湛於華亭超果別創教肆。甫備。臨終囑",
    "X75n1513_005:0326b13": "其徒曰。吾竭力建此。唯願得一真傳教人繼之。捨靈",
    "X75n1513_005:0326b14": "照其誰。依教禮請師。擎眾而至。禪誦精苦。講誨無倦。",
    "X75n1513_005:0326b15": "遵偏讚之。典慕東林之風。自元豐初結為蓮社。每至",
    "X75n1513_005:0326b16": "孟春。啟繫念會七晝夜。唱道勵激。比及三年。預社逾",
    "X75n1513_005:0326b17": "二萬人。感驗至多。西聖入夢。相好奇特。作禮跪問。靈",
    "X75n1513_005:0326b18": "照一生誦大乘經。學大乘法。修大乘行。期生安養。轉",
    "X75n1513_005:0326b19": "度眾生。果遂願否。觀音指曰。淨土不遠。有願即生。勿",
    "X75n1513_005:0326b20": "復疑矣。深夜誦經。力疲倚臥。復夢遍吉。身相如經所",
    "X75n1513_005:0326b21": "說。喜而驚寤。願造聖像。說玅經萬部。以嚴淨報。元豐",
    "X75n1513_005:0326b22": "五年仲冬。示疾謂侍者曰。吾已見異。安養之期不遠",
    "X75n1513_005:0326b23": "矣。十六昧爽。累足而逝。四體三日溫煖。闍維舌根不",
    "X75n1513_005:0326b24": "壞。紅潤如生。舍利迸流。赤白間錯。壽五十五。臘二十",
    "X75n1513_005:0326c01": "四。塔骨舌于院東南。親度靜仁．覺圓．靜智。登門受道",
    "X75n1513_005:0326c02": "千餘。",
    "X75n1513_005:0326c03": "可久字仗老。錢塘錢氏。天聖覃恩得度。學教觀於淨",
    "X75n1513_005:0326c04": "覺。喜為古律。造於平淡清苦。東坡以詩老呼之。居西",
    "X75n1513_005:0326c05": "湖祥符。蕭然一堂。坡作郡日。元宵九曲觀燈罷。斥玄",
    "X75n1513_005:0326c06": "從者。獨至[土*奢]戶。入了無燈火。但聞薝蔔餘芬。留詩云。",
    "X75n1513_005:0326c07": "不把瑠璃閑照佛。始知無盡本非燈。志林云。師及垂",
    "X75n1513_005:0326c08": "雲．清順三闍棃。皆予監郡日所與往還詩友也。清介",
    "X75n1513_005:0326c09": "貧甚。未甞有憂色。今老矣。不知尚健否。蒲左丞集錢",
    "X75n1513_005:0326c10": "唐古今詩。求藁於師。師曰。隨得隨去未始留也。聞者",
    "X75n1513_005:0326c11": "高之。晚年杜門養浩。送客有界。樞密林公訪之。亦不",
    "X75n1513_005:0326c12": "屈。照律師嘲曰。抝折牀頭舊杖黎。任教桃李自成蹊。",
    "X75n1513_005:0326c13": "如何昔日廬山遠。却為黃冠一過溪。師笑不答。久之",
    "X75n1513_005:0326c14": "劇厭人事。辟穀燕坐者十餘年。窻外唯紅蕉數本。翠",
    "X75n1513_005:0326c15": "竹數百。觀練熏修裕如。忽曰。吾死蕉竹亦死。擇瑛公",
    "X75n1513_005:0326c16": "亦死。瑛葢同遊時尚無恙。已而果然臨行口占曰。生",
    "X75n1513_005:0326c17": "老病死樂在其中已矣。乎傳語風華雪月。言訖長往。",
    "X75n1513_005:0326c18": "壽八十。葬骨北山禪寂蘭若。",
    "X75n1513_005:0326c20": "釋門正統第五"
}