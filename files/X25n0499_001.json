{
    "X25n0499_001:0626b02": "No. 499-A",
    "X25n0499_001:0626b03": " 金剛般若波羅蜜經懸判疏鈔卷序",
    "X25n0499_001:0626b05": "&#x52C5;建西天寺武林後學沙門性起述",
    "X25n0499_001:0626b06": "[0626b06] △將釋此經判義分三。初通序大意。文八。初通敘",
    "X25n0499_001:0626b07": "大意。分六。初標題。",
    "X25n0499_001:0626b08": "[0626b08] 金剛般若波羅蜜經者。",
    "X25n0499_001:0626b09": "[0626b09] 鈔云。此題法喻雙彰。華梵為目。通別為名。法喻者。",
    "X25n0499_001:0626b10": "金剛是喻。般若等。是法。華梵者。金剛。是華言。般若",
    "X25n0499_001:0626b11": "波羅蜜。是梵語。若具梵語者。跋折羅般若波羅蜜。",
    "X25n0499_001:0626b12": "此云。金剛智慧到彼岸。通別者。經之一字。是通。以",
    "X25n0499_001:0626b13": "三乘十二分教。俱名為經。故金剛等七字為別。不",
    "X25n0499_001:0626b14": "受餘稱故。餘義等釋。後文中辯。恐煩不引。[0626b14] △二除",
    "X25n0499_001:0626b15": "我法。",
    "X25n0499_001:0626b16": "[0626b16] &#x5374;眾生之我見。除&#x5FA7;計之異情。",
    "X25n0499_001:0626b17": "[0626b17] 鈔云。四見中以我見為首故。我者。於五蘊中妄計",
    "X25n0499_001:0626b18": "我．我所故。人者。妄計我生人中。轉於餘趣故。眾生",
    "X25n0499_001:0626b19": "者。妄計五蘊和合而生故。壽者。妄計我受一期果",
    "X25n0499_001:0626b20": "報。若長若短故。斯皆顛倒妄想。亦名四見。[0626b20] 今云&#x5374;",
    "X25n0499_001:0626b21": "眾生之我見者。下文云。若菩薩有我相．人相．眾生",
    "X25n0499_001:0626b22": "相．壽者相。即非菩薩。又云。我當滅度無量眾生。即",
    "X25n0499_001:0626b23": "不名菩薩。若菩薩。通達無我．法者。如來說名真是",
    "X25n0499_001:0626b24": "菩薩。[0626b24] 云菩薩者。梵語。華言。是大道心。亦名覺眾生。",
    "X25n0499_001:0626c01": "故云&#x5374;眾生之我見也。[0626c01] &#x5FA7;計者。謂周&#x5FA7;計度我人",
    "X25n0499_001:0626c02": "眾生壽者四見。異情者。異見情執。法非法相。斷常",
    "X25n0499_001:0626c03": "二見。今云除者。謂除去我人眾生壽者。法．非法相。",
    "X25n0499_001:0626c04": "故下文云。是故不應取法。不應取非法。以是義故。",
    "X25n0499_001:0626c05": "如來常說。汝等比邱。知我說法。如筏喻者。法尚應",
    "X25n0499_001:0626c06": "捨。何況非法。此除&#x5FA7;計之異情也。[0626c06] △三示宗趣。",
    "X25n0499_001:0626c07": "[0626c07] 以破相顯性為宗。以觀照實相為趣。",
    "X25n0499_001:0626c08": "[0626c08] 鈔云。語之所尚曰宗。宗之所歸曰趣。又宗者。主也。",
    "X25n0499_001:0626c09": "唯以此法而為主故。今此經大意。專以段段破相。",
    "X25n0499_001:0626c10": "故云。凡所有相。皆是&#x8657;妄。又云。不可以三十二相。",
    "X25n0499_001:0626c11": "得見如來。又云。如來所說身相。即非身相。此即破",
    "X25n0499_001:0626c12": "除我．法之相也。又云。若見諸相非相。即見如來。又",
    "X25n0499_001:0626c13": "云。離一切相。即名諸佛。此則顯依他無性。即圓成",
    "X25n0499_001:0626c14": "故。是頓彰般若性也。故云以破相顯性。而為宗故。",
    "X25n0499_001:0626c15": "[0626c15] 觀照者。文云。一切有為法。如夢幻泡影。至應作如",
    "X25n0499_001:0626c16": "是觀者。即觀照般若也。實相者。則真實之相也。經",
    "X25n0499_001:0626c17": "云。不取於相。如如不動者。即實相般若也。由前因",
    "X25n0499_001:0626c18": "聽文字般若章句。一念淨信。方得破相顯性。見道",
    "X25n0499_001:0626c19": "了明。從解起行。即入觀照。念念反觀真際路。斷煩",
    "X25n0499_001:0626c20": "惱障。及所知障。而證實相般若。水天一色露圓明",
    "X25n0499_001:0626c21": "耳。故以觀照實相。而為其趣也。又以觀照為宗。實",
    "X25n0499_001:0626c22": "相為趣。故思之可知也。[0626c22] △四法喻申明。",
    "X25n0499_001:0626c23": "[0626c23] 示般若源。悟金剛性。",
    "X25n0499_001:0626c24": "[0626c24] 鈔云。示文字般若。悟金剛性。示觀照般若。修金剛",
    "X25n0499_001:0627a01": "性。示實相般若。證金剛性。[0627a01] 金剛有堅利明三義。謂",
    "X25n0499_001:0627a02": "堅喻實相。利似觀照。明如文字。此三般若。義雖有",
    "X25n0499_001:0627a03": "三。其性無殊。此金剛性。不可破壞。妙體常恒故。又",
    "X25n0499_001:0627a04": "此金剛性。體大。般若相大。波羅密用大。此體相用。",
    "X25n0499_001:0627a05": "一即三。三即一者。無二法故。所謂斷盡無明。朗然",
    "X25n0499_001:0627a06": "大覺。唯一金剛心故。[0627a06] △五示真俗無礙。",
    "X25n0499_001:0627a07": "[0627a07] 於妙有中。全露真空。於真空中。全彰妙有。",
    "X25n0499_001:0627a08": "[0627a08] 鈔云。此顯不二之旨也。心經云。色不異空。空不異",
    "X25n0499_001:0627a09": "色。色即是空。空即是色。受想行識。亦復如是。舍利",
    "X25n0499_001:0627a10": "子。是諸法空相。不生不滅。不垢不淨。不增不減等。",
    "X25n0499_001:0627a11": "斯乃即五蘊而全露真空。即真空而全彰五蘊。然",
    "X25n0499_001:0627a12": "五蘊性&#x8657;。本自空寂。全露真常。如波即水。無二法",
    "X25n0499_001:0627a13": "故。真空體實。隨緣應用。故有五蘊。如水成波。波因",
    "X25n0499_001:0627a14": "水現。[0627a14] 楞嚴云。性色真空。性空真色。乃至五蘊．十二",
    "X25n0499_001:0627a15": "處．十八界。全是妙明真性中之影像耳。故云。若能",
    "X25n0499_001:0627a16": "轉物。即同如來。此經云。若見諸相非相。即見如來。",
    "X25n0499_001:0627a17": "又云。如來者。即諸法如義。是以&#x9B31;&#x9B31;黃花。無非般",
    "X25n0499_001:0627a18": "若。青青翠竹。本是真如。故知事依理成。理依事顯。",
    "X25n0499_001:0627a19": "[0627a19] 起信論云。一心中。有二門故。一心真如門。二心生",
    "X25n0499_001:0627a20": "滅門。以此二門。各攝一切法。不相捨離。又云。此真",
    "X25n0499_001:0627a21": "如體。無有可遣。以一切法。悉皆真故。亦無可立。以",
    "X25n0499_001:0627a22": "一切法。皆同如故。當知一切法。不可說。不可念。故",
    "X25n0499_001:0627a23": "名真如。此雖顯真如門。而全彰妙有。不離如故。此",
    "X25n0499_001:0627a24": "經云。不取於相。如如不動等。此總顯真俗圓融。二",
    "X25n0499_001:0627b01": "諦無&#x788D;。不二之旨也。[0627b01] △六引經結歎。",
    "X25n0499_001:0627b02": "[0627b02] 故云。是法平等。無有高下。是名阿耨多羅三藐三菩",
    "X25n0499_001:0627b03": "提之法門也。",
    "X25n0499_001:0627b04": "[0627b04] 鈔云。此即證成真俗圓融。不二之旨也。是法者。即",
    "X25n0499_001:0627b05": "妙有而真空。即真空而妙有之法也。即真空而妙",
    "X25n0499_001:0627b06": "有不增。即妙有而真空不減。故云平等。無高下者。",
    "X25n0499_001:0627b07": "在聖而不高。在凡而不下。在涅槃而不高。在生死",
    "X25n0499_001:0627b08": "而不下。良由迷悟不一。故有差殊。於法體中。本來",
    "X25n0499_001:0627b09": "平等。無高下。故是阿耨多羅三藐三菩提之法門",
    "X25n0499_001:0627b10": "也。[0627b10] 阿耨等者。梵語。此云。無上正等正覺。即成佛果",
    "X25n0499_001:0627b11": "位之名耳。法門者。法即軌持義。門者。出入義。謂三",
    "X25n0499_001:0627b12": "賢十地等妙二覺。莫不由斯般若之法軌持出入",
    "X25n0499_001:0627b13": "門故。是以菩提薩埵。依般若波羅蜜多故。得阿耨",
    "X25n0499_001:0627b14": "菩提者。其斯之謂歟。[0627b14] 以上通敘大旨一科已竟。[0627b14] △",
    "X25n0499_001:0627b15": "二諸位取三般若。得一心常住。分四。初五位妙果",
    "X25n0499_001:0627b16": "因何得就。",
    "X25n0499_001:0627b17": "[0627b17] 故三賢十聖。等妙二覺。得無上菩提者。",
    "X25n0499_001:0627b18": "[0627b18] 鈔云。十住十行十向為賢。十地為聖。等．妙二覺為",
    "X25n0499_001:0627b19": "超地之聖。又三賢為十地之因。十地為三賢之果。",
    "X25n0499_001:0627b20": "十地又為等．妙二覺之因。等．妙二覺又為十地之",
    "X25n0499_001:0627b21": "果。[0627b21] 三賢為解行菩提。十地為分證菩提。等．妙二覺。",
    "X25n0499_001:0627b22": "為究竟菩提。雖賢聖信解行證不同。而究竟所得",
    "X25n0499_001:0627b23": "者。唯一無上菩提。故經云。一切賢聖。皆以無為法",
    "X25n0499_001:0627b24": "而有差別。[0627b24] △二因修三般若故。而得妙證三。一依",
    "X25n0499_001:0627c01": "文字般若。得見道分。",
    "X25n0499_001:0627c02": "[0627c02] 必先從文字般若。一念生淨信者。",
    "X25n0499_001:0627c03": "[0627c03] 鈔云。一念淨信者。即頓開圓解佛知見故。經云。是",
    "X25n0499_001:0627c04": "諸眾生。無復我相．人相．眾生相．壽者相。無法相．亦",
    "X25n0499_001:0627c05": "無非法相。以頓忘人法。解真空故。皆從文字般若。",
    "X25n0499_001:0627c06": "而得見也。若約位次。正是十信位滿。得見道分。若",
    "X25n0499_001:0627c07": "約六即佛中。正是理即佛後。得名字即佛也。[0627c07] △二",
    "X25n0499_001:0627c08": "依觀照般若。得修道分。",
    "X25n0499_001:0627c09": "[0627c09] 然後而脩觀照般若。",
    "X25n0499_001:0627c10": "[0627c10] 鈔云。見道分後。以般若智。圓照法界。超現量見。了",
    "X25n0499_001:0627c11": "達五蘊身心世界。蕩然清淨。惟一真如。無差別故。",
    "X25n0499_001:0627c12": "所謂念念照常理。心心息幻塵。&#x5FA7;觀諸法性。無假",
    "X25n0499_001:0627c13": "亦無真。從此空假中三觀。次第深入。方了一心不",
    "X25n0499_001:0627c14": "二之本。漸脩離相妙行。大智大悲。不住生死。及涅",
    "X25n0499_001:0627c15": "槃故。以隨順無住法性。廣大妙理故。若約位次。正",
    "X25n0499_001:0627c16": "三賢位滿。得脩道分。若約六即佛中。依教脩行。法",
    "X25n0499_001:0627c17": "眼圓明。始起觀行。則得觀行即佛。漸次深入。空假",
    "X25n0499_001:0627c18": "中妙行。還未得分證中道。只得相似即佛也。[0627c18] △三",
    "X25n0499_001:0627c19": "依實相般若。得證道分。",
    "X25n0499_001:0627c20": "[0627c20] 不取於相。如如不動。而證實相般若。",
    "X25n0499_001:0627c21": "[0627c21] 鈔云。由前脩道分中。解行成就。方得分斷無明。分",
    "X25n0499_001:0627c22": "證真如。不取性相。忘緣等照。任放天心。以無功用",
    "X25n0499_001:0627c23": "行。得入薩婆若耳。若約位次。證十地位。乃至究竟",
    "X25n0499_001:0627c24": "斷盡生相無明。進超等．妙二覺諸地位故。是謂得",
    "X25n0499_001:0628a01": "證道分。若約六即佛中。得分證即佛。及究竟即佛",
    "X25n0499_001:0628a02": "也。[0628a02] △三因妙證般若。故得一心所以。",
    "X25n0499_001:0628a03": "[0628a03] 故得了六度而即一心。悟萬行而即一體。所以一切",
    "X25n0499_001:0628a04": "色無非佛色。一切相無非佛相。",
    "X25n0499_001:0628a05": "[0628a05] 鈔云。三施該六度。六度該萬行。由前以證實相般",
    "X25n0499_001:0628a06": "若。窮徹圓明。大覺諸位。故能於菩提果上。見昔因",
    "X25n0499_001:0628a07": "位中。所脩六度萬行。皆攝一心常住本體。所以於",
    "X25n0499_001:0628a08": "妙果菩提之中。證一切色。無非佛色。證一切相。無",
    "X25n0499_001:0628a09": "非佛相。又佛者。覺也。覺一切色．一切相。無非妙果",
    "X25n0499_001:0628a10": "之色。妙果之相故。即以般若波羅密多之法。而為",
    "X25n0499_001:0628a11": "其本也。[0628a11] △四引偈證成。妙體常住。",
    "X25n0499_001:0628a12": "[0628a12] 故云。如來色無盡。智慧亦復然。一切法常住。是故本",
    "X25n0499_001:0628a13": "圓明。",
    "X25n0499_001:0628a14": "[0628a14] 鈔云。此偈證成上來一心常住所以。如來色者。即",
    "X25n0499_001:0628a15": "真如妙色也。隨緣應用。不變不異。根根塵塵。周&#x5FA7;",
    "X25n0499_001:0628a16": "法界。故爾全體解脫。具攝無邊廣大智慧。&#x5FA7;照諸",
    "X25n0499_001:0628a17": "法。本自圓明。本自常住。故華嚴云。如來成正覺時。",
    "X25n0499_001:0628a18": "入一相三昧。得一切眾生量等身。得一切剎量等",
    "X25n0499_001:0628a19": "身。得一切三世量等身。得一切法量等身。得如是",
    "X25n0499_001:0628a20": "無量無數清淨三輪等身。皆同一相。所謂無相等。",
    "X25n0499_001:0628a21": "故云一切法常住。是故本圓明。[0628a21] 以上諸位脩三般",
    "X25n0499_001:0628a22": "若。而得妙證一心已竟。[0628a22] △三釋通妨難。令生正見。",
    "X25n0499_001:0628a23": "分三。初由&#x5FA7;計執。故有根塵。",
    "X25n0499_001:0628a24": "[0628a24] 應知根塵器界。全是&#x5FA7;計所執。",
    "X25n0499_001:0628b01": "[0628b01] 鈔云。由難云。既法本常住。本自圓明。眾生日用何",
    "X25n0499_001:0628b02": "故而不覺知。何故而不見耶。故今釋曰。動靜理全",
    "X25n0499_001:0628b03": "是。行藏事盡非。冥冥隨物去。杳杳不知歸。真以根",
    "X25n0499_001:0628b04": "塵器界。全是妙明真性中所現之物。宛似空華。凡",
    "X25n0499_001:0628b05": "情不了。用&#x5FA7;計性。周&#x5FA7;計度。妄執以為實有。盡成",
    "X25n0499_001:0628b06": "&#x8657;妄者耳。如暗室之繩。踏之以為&#x8675;者。即斯類故。",
    "X25n0499_001:0628b07": "[0628b07] △二若破&#x5FA7;計。見圓成故。",
    "X25n0499_001:0628b08": "[0628b08] 若除&#x5FA7;計。依他無性即圓成故。",
    "X25n0499_001:0628b09": "[0628b09] 鈔云。唯識論云。此性是唯識實性。略有二種。一&#x8657;",
    "X25n0499_001:0628b10": "妄性。謂&#x5FA7;計所執。二真實際。謂圓成實性。為簡&#x8657;",
    "X25n0499_001:0628b11": "妄。說實性言。復有二性。一世俗。謂依他起。二勝義。",
    "X25n0499_001:0628b12": "為圓成性。為簡世俗。故說為實。又&#x5FA7;計性。情有理",
    "X25n0499_001:0628b13": "無。依他性。相有性無。圓成實性。理有情無。此約法",
    "X25n0499_001:0628b14": "相宗義。若約法性宗義。其實依他無性。即圓成故。",
    "X25n0499_001:0628b15": "由&#x5374;除&#x5FA7;計。故能轉物。即同如來。[0628b15] △三依正如如",
    "X25n0499_001:0628b16": "本法界故。",
    "X25n0499_001:0628b17": "[0628b17] 故說生界不減。佛界不增。山河大地。全露真常。",
    "X25n0499_001:0628b18": "[0628b18] 鈔云。由上依他無性。即圓成故。此圓成實性。&#x5FA7;流",
    "X25n0499_001:0628b19": "六道而未曾減。往成聖道而未曾增。唯一法界常",
    "X25n0499_001:0628b20": "住妙理。頭頭本是真如。法法無非般若。故古德云。",
    "X25n0499_001:0628b21": "聞聲見色。&#x76D6;是尋常。這邊那邊。應用不缺。所以山",
    "X25n0499_001:0628b22": "河大地。全露真常。綠水長天。彰法身故。[0628b22] 以上妨難",
    "X25n0499_001:0628b23": "釋通已竟。[0628b23] △四依信解行證得成妙果。",
    "X25n0499_001:0628b24": "[0628b24] 固能依此信而信之。依此解而解之。依此修而修之。",
    "X25n0499_001:0628c01": "依此證而證之。入法界之玄門。成諸佛之妙果。",
    "X25n0499_001:0628c02": "[0628c02] 鈔云。依此信而信之者。大品云。一切法不信。唯信",
    "X25n0499_001:0628c03": "般若。名為真信。即開佛知見故。依此解而解之。依",
    "X25n0499_001:0628c04": "此修而修之者。依解起行。即示佛知見故。依此證",
    "X25n0499_001:0628c05": "而證之者。行起解絕。斷十障。證十如。即悟佛知見",
    "X25n0499_001:0628c06": "故。入法界之玄門。成諸佛之妙果者。斷盡生相無",
    "X25n0499_001:0628c07": "明。五住究竟。即入佛之知見故。[0628c07] 又六句中。前一句",
    "X25n0499_001:0628c08": "是信成就發心。次二句是解行成就發心。後三句",
    "X25n0499_001:0628c09": "是證成就發心。起信論云。三發心也。問。前者已明",
    "X25n0499_001:0628c10": "信解修證斷惑之意。今者何又重明。答。前是明五",
    "X25n0499_001:0628c11": "位行人。因脩般若。已證菩提。今所明者。的指行人。",
    "X25n0499_001:0628c12": "自修之法。乃成妙果。故未重也。以上釋行人。得信",
    "X25n0499_001:0628c13": "解行證。妙果已竟。[0628c13] △五般若。因種善根始得信受。",
    "X25n0499_001:0628c14": "分二。初標讚法勝。",
    "X25n0499_001:0628c15": "[0628c15] 是知般若之法。諸法中王。",
    "X25n0499_001:0628c16": "[0628c16] 鈔云。是知者。承前契後之辭。諸法中王者。彌勒偈",
    "X25n0499_001:0628c17": "云。實智為了因。亦為餘生因。了因者。是證菩提法",
    "X25n0499_001:0628c18": "身。妙果之根本也。餘生因者。為諸度妙行。及報化",
    "X25n0499_001:0628c19": "之根本也。故經云。一切諸佛及諸佛阿耨菩提法",
    "X25n0499_001:0628c20": "皆從此經出故。[0628c20] △二因多善得入。",
    "X25n0499_001:0628c21": "[0628c21] 苟非一佛二佛三四五佛。而種善根。已於無量千萬",
    "X25n0499_001:0628c22": "佛所種諸善根。始能信而受之。捧而讀之也。",
    "X25n0499_001:0628c23": "[0628c23] 鈔云。夫般若之法。如摩尼寶珠。能濟一切諸渴乏",
    "X25n0499_001:0628c24": "者。但無福人。決不得見。況能受持。故多生累劫。親",
    "X25n0499_001:0629a01": "覲無量諸佛。於一一佛前。常修戒定慧等。資糧助",
    "X25n0499_001:0629a02": "道妙行之力。始能信而受之。捧而讀之也。[0629a02] △六持",
    "X25n0499_001:0629a03": "法妙行福廣難量。分五。初持行福勝。",
    "X25n0499_001:0629a04": "[0629a04] 是以受持者。功超餘行。讀誦者。福過恒沙。",
    "X25n0499_001:0629a05": "[0629a05] 鈔云。深信曰受。受而領納曰持。閱本經文曰讀。離",
    "X25n0499_001:0629a06": "本朗念曰誦。夫以歷曠劫而修行。&#x5FA7;恒沙剎而行",
    "X25n0499_001:0629a07": "捨。若不知般若無我之法。朗徹心源。終成費行。如",
    "X25n0499_001:0629a08": "蒸沙作飯。必無實果。是以釋迦如來。歷覲八百四",
    "X25n0499_001:0629a09": "千萬億那由他諸佛。悉皆供養承事。無空過者。若",
    "X25n0499_001:0629a10": "復有人。於後末世。能受持誦讀此經。於我所供養",
    "X25n0499_001:0629a11": "諸佛功德。乃至算數譬喻所不能及。供佛之行。尚",
    "X25n0499_001:0629a12": "不能超。況餘行乎。是故總經恒沙大千世界七寶",
    "X25n0499_001:0629a13": "以用布施。皆成有漏之福。豈成無為妙果菩提。涅",
    "X25n0499_001:0629a14": "槃常樂我淨者哉。故持般若一行。福過恒沙。未作",
    "X25n0499_001:0629a15": "奇也。[0629a15] △二&#x7AEA;橫較量。",
    "X25n0499_001:0629a16": "[0629a16] 十&#x8657;較量。難以測其邊。三千施寶。無以探其際。",
    "X25n0499_001:0629a17": "[0629a17] 鈔云。一橫較。二&#x7AEA;較。先橫較量者。謂十方&#x8657;空。尚",
    "X25n0499_001:0629a18": "不能較量。況比餘法之類。而能及哉。經云。一人發",
    "X25n0499_001:0629a19": "真歸元。十方&#x8657;空悉皆銷殞。斯皆般若性現之力",
    "X25n0499_001:0629a20": "也。次&#x7AEA;較量者。謂七寶佈施。皆落有為。增長生死。",
    "X25n0499_001:0629a21": "徒益煩多。永嘉云。住相布施生天福。猶如仰箭射",
    "X25n0499_001:0629a22": "&#x8657;空。勢力盡。箭還墮。招得來生不如意。爭似無為",
    "X25n0499_001:0629a23": "實相門。一超直入如來地。故三千施寶。無以喻之",
    "X25n0499_001:0629a24": "也。[0629a24] △三天人供養。",
    "X25n0499_001:0629b01": "[0629b01] 在在則人天供養。時時則舍利分彰。",
    "X25n0499_001:0629b02": "[0629b02] 鈔云。夫般若是三世諸佛之母。故一切如來。悉皆",
    "X25n0499_001:0629b03": "供養。最為尊重。故法華云。十方諸如來。并過現未",
    "X25n0499_001:0629b04": "來。亦見亦供養。亦令得歡喜。是人之功德。無邊無",
    "X25n0499_001:0629b05": "有窮。如十方&#x8657;空。不可得邊際。況世間一切天人",
    "X25n0499_001:0629b06": "阿修羅等。而不供養者乎。[0629b06] 舍利者。梵語。此云。身骨。",
    "X25n0499_001:0629b07": "乃佛滅度後。茶毗身骨。有八萬四千大數。金光明",
    "X25n0499_001:0629b08": "云。若人得一舍利。如芥子許。能供養者。決定托生",
    "X25n0499_001:0629b09": "三十三天。受無量妙樂。此乃色身舍利。非法身舍",
    "X25n0499_001:0629b10": "利之體。經云。隨說四句偈等。所在之處。即為有佛。",
    "X25n0499_001:0629b11": "故云。時時則舍利分彰也。若人得一四句偈等。能",
    "X25n0499_001:0629b12": "奉供者。得證菩提。豈可思議福德而較量哉。[0629b12] △四",
    "X25n0499_001:0629b13": "歷耳成種。",
    "X25n0499_001:0629b14": "[0629b14] 一歷耳根。永為道種。",
    "X25n0499_001:0629b15": "[0629b15] 鈔云。若種餘善。即成人天小果。有漏之因。若薰般",
    "X25n0499_001:0629b16": "若妙善。一歷耳根。如人食少金剛種子。盡未來際。",
    "X25n0499_001:0629b17": "不可破壞。畢竟要穿一切有為煩惱身過。到于無",
    "X25n0499_001:0629b18": "為一切智地。所以金剛種入如來藏。瓜豆云何得",
    "X25n0499_001:0629b19": "錯根。此之謂也。[0629b19] △五彈指頓超。",
    "X25n0499_001:0629b20": "[0629b20] 彈指合掌。頓超劫海。",
    "X25n0499_001:0629b21": "[0629b21] 鈔云。夫以深信則讚。讚則歸依。以頓忘人法了真",
    "X25n0499_001:0629b22": "空故。是以超曠劫之無明。越恒沙之生死。故我世",
    "X25n0499_001:0629b23": "尊。往昔一聞般若妙旨。則不隨生死流佈。而成十",
    "X25n0499_001:0629b24": "地妙果。故佛告須菩提言。當知是經義不可思議。",
    "X25n0499_001:0629c01": "果報亦不可思議。法華云。聞法歡喜讚。乃至發一",
    "X25n0499_001:0629c02": "言。則為已供養。一切三世佛者。即斯類故。以上持",
    "X25n0499_001:0629c03": "行難量已竟。[0629c03] △七舊疏新章聞名周廣。",
    "X25n0499_001:0629c04": "[0629c04] 稽古註疏。千百餘家。望今解釋。循方&#x5FA7;滿。聞名者。盡",
    "X25n0499_001:0629c05": "娑婆界。仰望者。普&#x5FA7;塵沙。",
    "X25n0499_001:0629c06": "[0629c06] 鈔云。疏文分二。一註疏繁多。二聞名&#x5FA7;遠。註疏繁",
    "X25n0499_001:0629c07": "多者。謂三十二大士。各說不二法門。五百比邱。各",
    "X25n0499_001:0629c08": "說身因解脫。但能令人一言之下。心地開通者。皆",
    "X25n0499_001:0629c09": "得以作龜鏡。苟非如來冥承付囑。何得註疏。千百",
    "X25n0499_001:0629c10": "餘家。而流通者乎。二聞名&#x5FA7;遠者。謂般若之法。非",
    "X25n0499_001:0629c11": "但盡娑婆界而聞名。乃至盡法界以普周。窮塵剎",
    "X25n0499_001:0629c12": "而宏遠。莫不以斯般若之法。利濟含生。故大經云。",
    "X25n0499_001:0629c13": "三世諸佛已說．今說．當說。我今亦如是說。佛子。我",
    "X25n0499_001:0629c14": "不見有一個國土如來。不說此十地法。何以故。此",
    "X25n0499_001:0629c15": "是三世諸佛。向菩提道。最上法故。起信論云。一切",
    "X25n0499_001:0629c16": "諸佛。本所乘故。一切菩薩。皆乘此法。到如來地故。",
    "X25n0499_001:0629c17": "此經云。涅槃三世諸佛。依般若法。而證阿耨菩提。",
    "X25n0499_001:0629c18": "是以經律論等。皆以般若而為其本。豈聞名者。以",
    "X25n0499_001:0629c19": "局一方之境。乃通方之妙道也。是以塵沙界而弘",
    "X25n0499_001:0629c20": "傳。則塵沙界而仰望。皆是如來護念此經。威德力",
    "X25n0499_001:0629c21": "故。豈&#x8657;謬哉。[0629c21] △八因利他切略述疏章。",
    "X25n0499_001:0629c22": "[0629c22] 豈予膚見陋學。以管窺天。敢言測度者哉。無非利人",
    "X25n0499_001:0629c23": "心切。毛頭許智。投入佛心。余雖凡夫。亦無棄耳。",
    "X25n0499_001:0629c24": "[0629c24] 難云。舊疏新章。廣多無數。何必要今重出。故今釋",
    "X25n0499_001:0630a01": "云。因利他切。略述疏章。[0630a01] 豈者。承前之義。予者。自謂",
    "X25n0499_001:0630a02": "之辭。膚見者。淺見也。陋學者。學之至敝也。夫以法",
    "X25n0499_001:0630a03": "海無涯。豈&#x8657;空之可度。般若宏遠。較塵剎而難量。",
    "X25n0499_001:0630a04": "況以淺見陋學之人。其猶以管窺天。用蠡測海。敢",
    "X25n0499_001:0630a05": "以胸談臆見。而能度量者哉。無非利人心切。頓忘",
    "X25n0499_001:0630a06": "膚見之能。以毛頭許智。欲測佛心。故清&#x51C9;云。我今",
    "X25n0499_001:0630a07": "欲以一毛智。測量無邊法界空。是以塵培華嶽。無",
    "X25n0499_001:0630a08": "增萬仞之高。露滴天池。喜合百川之水。予雖凡夫",
    "X25n0499_001:0630a09": "者。泛常之流也。經云。凡夫者。即非凡夫。是名凡夫。",
    "X25n0499_001:0630a10": "但能初心一念。即頓開知見。深信般若。研窮佛境",
    "X25n0499_001:0630a11": "耳。故大疏云。即凡心而見佛心。事理雙脩。依本智",
    "X25n0499_001:0630a12": "而求佛智。未能自度。先欲度人者。菩薩發心也。況",
    "X25n0499_001:0630a13": "夫如來。常以般若護念諸大菩薩。予雖凡夫。亦無",
    "X25n0499_001:0630a14": "棄耳。自然冥承護念。俾令行者。般若妙心。朗然悟",
    "X25n0499_001:0630a15": "徹。命筆所述。量投佛意耳。[0630a15] 以上通序大意一科已",
    "X25n0499_001:0630a16": "竟。[0630a16] △二．歸敬請加。分三。一歸敬。",
    "X25n0499_001:0630a17": " 稽首法界海  十方調御師  般若諸大士",
    "X25n0499_001:0630a18": " 信解比邱僧  復禮須菩提  古今宏法者",
    "X25n0499_001:0630a19": "[0630a19] 鈔云。先明一體三寶。後顯別相三寶。若總若別。悉",
    "X25n0499_001:0630a20": "皆歸順。心冥道合。無二無不二故。先總明者。謂稽",
    "X25n0499_001:0630a21": "首二字。能歸行人。法界海者。即行者所緣境故。今",
    "X25n0499_001:0630a22": "初稽者。屈也。至也。首者。頭也。謂欲述疏意。先通三",
    "X25n0499_001:0630a23": "寶。特舉三業。虔恭敬仰。屈己頭頂以至于地。心冥",
    "X25n0499_001:0630a24": "佛境。口誦辭句。剖析心誠。乞求加護。問。何故最初",
    "X25n0499_001:0630b01": "歸敬三寶。答。別行鈔云。略有七意。一顯示三寶。俾",
    "X25n0499_001:0630b02": "令久遠流通。自他二利。吉祥故。二令人發生深信。",
    "X25n0499_001:0630b03": "不生疑惑故。三令知恩德由三寶力。方成慧解故。",
    "X25n0499_001:0630b04": "四儀式應然。如世臣子。凡所作為。先稟君故。五表",
    "X25n0499_001:0630b05": "有承稟。三寶證明。顯非胸臆故。六像季傳教。障難",
    "X25n0499_001:0630b06": "由多。先敬三寶。請加護故。七西天諸菩薩僧。造論",
    "X25n0499_001:0630b07": "釋經。皆先歸故。由斯七意。故祈請加。能皈三業。深",
    "X25n0499_001:0630b08": "入法界。&#x5FA7;禮三寶。是以捨三業而攝歸一心。捨一",
    "X25n0499_001:0630b09": "心而歸三寶。故稽首而歸依也。[0630b09] 云法界海者。謂一",
    "X25n0499_001:0630b10": "切三寶。不離法界。法界不離三寶。況一真法界。一",
    "X25n0499_001:0630b11": "切諸佛。斷無明盡而親證。一切諸法。從法界海流。",
    "X25n0499_001:0630b12": "一切菩薩。分斷無明。分證法界。一切僧眾。依法界",
    "X25n0499_001:0630b13": "海而修行。故經云。一切聖賢。皆以無為法而有差",
    "X25n0499_001:0630b14": "別。無為者。即一真法界之妙理也。又一真法界。即",
    "X25n0499_001:0630b15": "具同體三寶義理。謂法界中。有大智光明&#x5FA7;照義",
    "X25n0499_001:0630b16": "故。即是佛寶。法界中能軌持恒沙性功德故。即是",
    "X25n0499_001:0630b17": "法寶。又性相圓融。和合義故。即是僧寶。又佛即是",
    "X25n0499_001:0630b18": "法。法即是僧。故云。法界海耳。所云海者。謂法界中。",
    "X25n0499_001:0630b19": "既具一體三寶。即法界性中之德。猶若大海。普容",
    "X25n0499_001:0630b20": "無量諸珍寶故。以上同體三寶義已竟。[0630b20] ○次別相",
    "X25n0499_001:0630b21": "三寶者。一大乘三寶。二小乘三寶。三住持三寶。又",
    "X25n0499_001:0630b22": "佛不是法。法不是僧。自為差別相也。[0630b22] 初大乘有三",
    "X25n0499_001:0630b23": "者。法報化三身。或具十身。是為佛寶。六度妙行。八",
    "X25n0499_001:0630b24": "萬四千無量法門。是為法寶。三賢十聖。等．妙二覺。",
    "X25n0499_001:0630c01": "是為僧寶。[0630c01] 次小乘有三者。五分法身。是為佛寶。四",
    "X25n0499_001:0630c02": "諦十二因緣。是為法寶。四果四向。是為僧寶。[0630c02] 後住",
    "X25n0499_001:0630c03": "持三寶亦三。金銀銅鐵七寶所成。或泥塑木刻。寫",
    "X25n0499_001:0630c04": "&#x7575;形像。是名佛寶。西方貝葉。此方竹帛。黃絹紙墨",
    "X25n0499_001:0630c05": "筆硯而成。是名法寶。剃髮染衣。受諸大戒。習行定",
    "X25n0499_001:0630c06": "慧。弘闡正法。是為僧寶。[0630c06] 所云寶者。謂三寶恒住世",
    "X25n0499_001:0630c07": "間。最為殊勝。良友福田。世出世間。最尊最貴。名之",
    "X25n0499_001:0630c08": "為寶。今此文中十方調御師。是為大乘佛寶。般若",
    "X25n0499_001:0630c09": "是為大乘法寶。諸大士者。是為大乘僧寶。[0630c09] 問。為甚",
    "X25n0499_001:0630c10": "不舉釋迦師者。何也。答。以本師即諸佛之一數耳。",
    "X25n0499_001:0630c11": "又無量法門單舉般若者。以諸中中王故。[0630c11] 次信解",
    "X25n0499_001:0630c12": "比邱僧。復禮須菩提者。即小乘三寶中僧寶也。問。",
    "X25n0499_001:0630c13": "小乘三寶中獨舉僧寶。而不舉佛．法者。何也。答。以",
    "X25n0499_001:0630c14": "大乘統攝故。今歸向者。以同在會上。回心向大。深",
    "X25n0499_001:0630c15": "信般若。故偏歸也。又比邱僧中。獨舉須菩提。而不",
    "X25n0499_001:0630c16": "舉餘者。何也。答。以須菩提是請法之首故。[0630c16] 古今弘",
    "X25n0499_001:0630c17": "法者。即住持三寶中僧寶也。問。何得獨舉住持僧",
    "X25n0499_001:0630c18": "而不舉餘者。答。以住持中弘法僧寶。最為勝故。謂",
    "X25n0499_001:0630c19": "因僧弘闡。故知有法。知法即知佛有無量功德。故",
    "X25n0499_001:0630c20": "偏歸舉。[0630c20] △二請加。",
    "X25n0499_001:0630c21": " 願以同體慈  冥承善護念  句句合玄宗",
    "X25n0499_001:0630c22": " 言言投佛意",
    "X25n0499_001:0630c23": "[0630c23] 鈔云。謂三寶有無量勝德。今略舉一二。一者大慈。",
    "X25n0499_001:0630c24": "二者大智。云慈者。四無量心之首故。又是諸善中",
    "X25n0499_001:0631a01": "王故。云智者。諸佛菩薩。具恒沙妙行。以般若智母。",
    "X25n0499_001:0631a02": "而無其本。[0631a02] 以慈行。不住涅槃故。以智行。不住生死",
    "X25n0499_001:0631a03": "故。是以不住生死．不住涅槃。即斯無住妙行中同",
    "X25n0499_001:0631a04": "體慈．同體悲．同體智．同體神力。以天眼遙觀．天耳",
    "X25n0499_001:0631a05": "遙聞。他心速鑑。無礙見聞。冥承護念之力。俾令行",
    "X25n0499_001:0631a06": "者。圓覺妙心。豁然開悟。所析妙義。句句得合玄宗",
    "X25n0499_001:0631a07": "之旨。言言投佛意故。[0631a07] △三回向。",
    "X25n0499_001:0631a08": " 回施諸有情  共證無上果",
    "X25n0499_001:0631a09": "[0631a09] 鈔云。回向有三意。一回向真如。以修一切妙行理",
    "X25n0499_001:0631a10": "觀。冥同實際。無障礙故。二回向眾生。將此所述疏",
    "X25n0499_001:0631a11": "意。自利利他。施與眾生。了般若故。三回向菩提。願",
    "X25n0499_001:0631a12": "令我及有情。得無上菩提。證常樂我淨。無餘大涅",
    "X25n0499_001:0631a13": "槃故。以上行者三回向心。即起信論中。三心圓發",
    "X25n0499_001:0631a14": "之文。一直心。正念真如法故。二深心。樂修一切諸",
    "X25n0499_001:0631a15": "善法故。三大悲心。普救一切諸眾生故。以斯三心",
    "X25n0499_001:0631a16": "圓發之旨。即合三心回向之意。雖辭少有不同。而",
    "X25n0499_001:0631a17": "大意之旨。理實貫通。思之可得也。[0631a17] 以上歸敬請加",
    "X25n0499_001:0631a18": "一科已竟。",
    "X25n0499_001:0631a20": "[0631a20] 金剛般若波羅蜜經懸判疏鈔卷序",
    "X25n0499_001:0631b05": "No. 499",
    "X25n0499_001:0631b06": "金剛般若波羅蜜經懸判疏鈔卷之一",
    "X25n0499_001:0631b08": "&#x52C5;建西天寺武林後學沙門性起述",
    "X25n0499_001:0631b09": "[0631b09] △三．開章釋文。分二。初列名。",
    "X25n0499_001:0631b10": "[0631b10] 一教啟因緣。二藏教分攝。三會通餘部。四乘所被機。",
    "X25n0499_001:0631b11": "五教體淺深。六宗趣通局。七處會傳譯。八誦持感應。",
    "X25n0499_001:0631b12": "[0631b12] △二釋義列科。為八。且初科中分二。初總標列。",
    "X25n0499_001:0631b13": "[0631b13] 初教啟因緣者二。一總因緣。二別因緣。",
    "X25n0499_001:0631b14": "[0631b14] 鈔。教者。聖人被下之辭。啟者。啟一經之總源。因者。",
    "X25n0499_001:0631b15": "眾生本有佛性為因。緣者。佛出世指示為緣。謂佛",
    "X25n0499_001:0631b16": "因此．由此．而為緣故。者者。牒定之辭。後之下文。而",
    "X25n0499_001:0631b17": "釋之也。[0631b17] △二轉釋。又二。初總因緣。分二。初標總題。",
    "X25n0499_001:0631b18": "[0631b18] 言總因緣者。",
    "X25n0499_001:0631b19": "[0631b19] △二釋部緣。文又三。初喻申自利。",
    "X25n0499_001:0631b20": "[0631b20] 夫王道坦坦。千古同歸。一乘玄門。諸佛齊證。",
    "X25n0499_001:0631b21": "[0631b21] 鈔。千王大道。坦坦平平。經千古而不易也。佛佛道",
    "X25n0499_001:0631b22": "同。垂永劫之常恒。豈有異哉。故法華經云。十方佛",
    "X25n0499_001:0631b23": "土中。唯有一乘法。無二亦無三。除佛方便說。儒云。",
    "X25n0499_001:0631b24": "莫不由斯道也。斯之謂歟。[0631b24] △二證明利他。",
    "X25n0499_001:0631c01": "[0631c01] 故一切諸佛。為一大事因緣故。出現于世。所謂開示",
    "X25n0499_001:0631c02": "悟入佛之知見故。佛知見者。即般若波羅蜜多智慧",
    "X25n0499_001:0631c03": "光明。普令一切眾生。盡入無餘大涅槃故。",
    "X25n0499_001:0631c04": "[0631c04] 鈔。法華經中。佛告舍利弗云。諸佛世尊。唯以一大",
    "X25n0499_001:0631c05": "事因緣故。出現於世。舍利弗。云何唯以一大事因",
    "X25n0499_001:0631c06": "緣。所以。諸佛世尊。欲令眾生開佛知見。示佛知見。",
    "X25n0499_001:0631c07": "悟佛知見。使得清淨故。出現于世。由佛昔因願力。",
    "X25n0499_001:0631c08": "故感果得周圓。普令眾生開示悟入。盡得無餘大",
    "X25n0499_001:0631c09": "涅槃故。涅槃者。此云圓寂。亦云滅度。所謂以般若",
    "X25n0499_001:0631c10": "智慧光明。斷除煩惱障。及所知障。滅度而滅度之。",
    "X25n0499_001:0631c11": "斯為佛之本意本懷。豈有他哉。[0631c11] △三結大事因緣。",
    "X25n0499_001:0631c12": "[0631c12] 良以一切眾生。本具佛性。故君子以人治人。改而止。",
    "X25n0499_001:0631c13": "豈同執柯伐柯。猶以為遠哉。",
    "X25n0499_001:0631c14": "[0631c14] 鈔。由上佛智。破除一切眾生迷闇。令入大滅度者。",
    "X25n0499_001:0631c15": "良由眾生本來具有天然自性。真知真見。不假修",
    "X25n0499_001:0631c16": "為。而成就也。只因眾生逐妄迷真。不見自性。故諸",
    "X25n0499_001:0631c17": "佛出世。指示悟入。而為緣也。故君子以人治人。下",
    "X25n0499_001:0631c18": "人皆可以為堯舜耳。[0631c18] △二別因分三。初標數。",
    "X25n0499_001:0631c19": "[0631c19] 二。別因有十。",
    "X25n0499_001:0631c20": "[0631c20] △二轉釋分十。初諸佛護念三。初標。",
    "X25n0499_001:0631c21": "[0631c21] 一為諸佛常以般若護念諸菩薩故。",
    "X25n0499_001:0631c22": "[0631c22] △二釋。",
    "X25n0499_001:0631c23": "[0631c23] 夫以般若之法。佛佛道同。如王寶印。一同護念。是以",
    "X25n0499_001:0631c24": "諸佛證之．菩薩脩之．眾生仰之。仰之者。則頓超劫海。",
    "X25n0499_001:0632a01": "脩之者。則諸佛護念。乃至付之囑之。無非此一般若",
    "X25n0499_001:0632a02": "波羅密多之法也。",
    "X25n0499_001:0632a03": "[0632a03] 鈔。般若之法。是佛心印。如千王寶印一同護念。是",
    "X25n0499_001:0632a04": "謂永護憶念。此般若之法也。由是諸佛證之。以為",
    "X25n0499_001:0632a05": "果德。菩薩脩之。以為妙行。妙行者。即十波羅之妙",
    "X25n0499_001:0632a06": "行。而證諸佛之果德也。至於眾生一念淨信。圓覺",
    "X25n0499_001:0632a07": "妙心。豁然開悟。頓忘人法解真空故。是以彈指合",
    "X25n0499_001:0632a08": "掌頓超劫海。修習之者。果人護念。乃至付小菩薩。",
    "X25n0499_001:0632a09": "囑大菩薩。諄諄切切。饒舌叮嚀。無非皆為此般若",
    "X25n0499_001:0632a10": "心印之法也。[0632a10] △三結。",
    "X25n0499_001:0632a11": "[0632a11] 是以世尊拈花。迦葉微笑。至於歷代諸祖轉展護念。",
    "X25n0499_001:0632a12": "轉展付囑者。無非惟此一事而已矣。",
    "X25n0499_001:0632a13": "[0632a13] 是以者。承前契後之詞。世尊在靈山會上。談經三",
    "X25n0499_001:0632a14": "百餘會。說法四十九年。至後涅槃會上。世尊拈花。",
    "X25n0499_001:0632a15": "百萬人天大眾。無不茫然。世尊告云。我以無相為",
    "X25n0499_001:0632a16": "相。無門為門。涅槃妙心。付囑摩訶迦葉。是後轉付",
    "X25n0499_001:0632a17": "阿難。以至達摩西來。而為此方初祖。轉囑神光。至",
    "X25n0499_001:0632a18": "于六祖會下。出於青原南嶽。青原流于曹洞。南嶽",
    "X25n0499_001:0632a19": "派于臨濟。及我本師天濤雲老人等。共為七十三",
    "X25n0499_001:0632a20": "世。無非以心印心。以法印法。惟此一事實。餘二則",
    "X25n0499_001:0632a21": "非真矣。[0632a21] △二教示降伏。分三。初標。",
    "X25n0499_001:0632a22": "[0632a22] 二為令大士降伏其心悟真空故。",
    "X25n0499_001:0632a23": "[0632a23] △二釋。",
    "X25n0499_001:0632a24": "[0632a24] 謂佛直示真元。掃除我法二執。了一切眾生。即涅槃",
    "X25n0499_001:0632b01": "相。無生可度。",
    "X25n0499_001:0632b02": "[0632b02] 鈔。八識規矩云。我執二種。法執二種。[0632b02] 我執二者。一．",
    "X25n0499_001:0632b03": "俱生我執。謂於五陰等法中。強立主宰。妄立為我。",
    "X25n0499_001:0632b04": "與身俱生故。二．分別我執。謂於計我法中。分別我",
    "X25n0499_001:0632b05": "能行善。我能行惡而起執故。[0632b05] 二法執二者。一．俱生",
    "X25n0499_001:0632b06": "法執者。謂無始時來。&#x8657;妄熏習。於一切法妄生執",
    "X25n0499_001:0632b07": "著。恒與身俱故。二．分別法執者。謂於邪師及熏邪",
    "X25n0499_001:0632b08": "教。分別計度執為實故。[0632b08] 分別二執。粗故易斷。細故",
    "X25n0499_001:0632b09": "難斷。今佛直示真知。頓令大根眾生開示悟入。了",
    "X25n0499_001:0632b10": "達一切異生即涅槃相。無生可度。故淨名訶慈氏",
    "X25n0499_001:0632b11": "云。彌勒如。眾生亦如。何有眾生而可化者。不起度",
    "X25n0499_001:0632b12": "生之見。即得破除俱生我執．俱生法執。頓斷諸障。",
    "X25n0499_001:0632b13": "頓證真如。圓滿菩提。歸無所得。是為降伏其心故。",
    "X25n0499_001:0632b14": "[0632b14] △三示顛倒。",
    "X25n0499_001:0632b15": "[0632b15] 若起度生之見。我人眾生壽者。即非菩薩故。",
    "X25n0499_001:0632b16": "[0632b16] 鈔。若有四相。非大士者。反顯不能降伏其心故。[0632b16] △",
    "X25n0499_001:0632b17": "三示無住法分四。一標。",
    "X25n0499_001:0632b18": "[0632b18] 三為令了無住法。是菩薩故。",
    "X25n0499_001:0632b19": "[0632b19] △二釋。",
    "X25n0499_001:0632b20": "[0632b20] 謂一切妙行。如空中鳥跡。不住此岸。不住彼岸。不住",
    "X25n0499_001:0632b21": "中流。運無住法而為其本。",
    "X25n0499_001:0632b22": "[0632b22] 鈔。一切妙行者。即十地所修十波羅密之妙行也。",
    "X25n0499_001:0632b23": "謂此諸妙行。若空中鳥跡。似空中風相。難說難可",
    "X25n0499_001:0632b24": "示。如是十地義。心意不能了。又云。非初非終後。非",
    "X25n0499_001:0632c01": "言詞所說。出過于三世。其相如&#x8657;空。寂滅佛所行。",
    "X25n0499_001:0632c02": "言說莫能及。地行亦如是。難說難可示。不住此岸",
    "X25n0499_001:0632c03": "下。[0632c03] 法界品中。大願力精進救護一切眾生主夜神",
    "X25n0499_001:0632c04": "告善財云。菩薩法者。譬如船師。不住此岸。不住彼",
    "X25n0499_001:0632c05": "岸。不住中流。運無住法而為其本。[0632c05] 維摩經中。文殊",
    "X25n0499_001:0632c06": "問淨名云。菩薩以何為本。答。以無住為本。又云。菩",
    "X25n0499_001:0632c07": "薩以從無住本。立一切法故。[0632c07] △三引證分二。初證",
    "X25n0499_001:0632c08": "無住因行。",
    "X25n0499_001:0632c09": "[0632c09] 故下文云。菩薩行六度等。應無所住而生其心。又云。",
    "X25n0499_001:0632c10": "若心有住。則為非住。",
    "X25n0499_001:0632c11": "[0632c11] 鈔。大士行施度等。不住色聲香味觸法心故。古德",
    "X25n0499_001:0632c12": "云。見色非干色。聞聲不是聲。山河及大地。全露法",
    "X25n0499_001:0632c13": "王身。由是不住有為。不住無為。亦不住非有為非",
    "X25n0499_001:0632c14": "無為。是故菩薩不住相想。而行施等諸度。是福德",
    "X25n0499_001:0632c15": "即非福德性。故又云。若心有住。則為非住佛道矣。",
    "X25n0499_001:0632c16": "[0632c16] △二證無住果行。",
    "X25n0499_001:0632c17": "[0632c17] 又云。菩薩知一切法無我。得成于忍。此菩薩勝前菩",
    "X25n0499_001:0632c18": "薩。所作功德。不可思議。",
    "X25n0499_001:0632c19": "[0632c19] 鈔。知一切法無我者。以般若智圓照自性。破除我",
    "X25n0499_001:0632c20": "法二執。了真空故。得成于忍者。坐斷能所現量。分",
    "X25n0499_001:0632c21": "斷俱生無明。分證十地真如。即得頓超伏忍．信忍．",
    "X25n0499_001:0632c22": "順忍。以至漸入無生法忍。寂滅忍故。此菩薩者。即",
    "X25n0499_001:0632c23": "超忍諸菩薩也。勝前菩薩所作功德。不可思議者。",
    "X25n0499_001:0632c24": "謂勝地前初心菩薩。不能忘取相有漏心而行施",
    "X25n0499_001:0633a01": "等諸度也。今此地上菩薩。超通達位時。乃至無有",
    "X25n0499_001:0633a02": "少法可得。故云凡所作功德皆無漏行。不取性相。",
    "X25n0499_001:0633a03": "任放天心。忘緣等照。而行施度等者。由斯妙行。故",
    "X25n0499_001:0633a04": "不可思議云耳。[0633a04] △四結歸無住。",
    "X25n0499_001:0633a05": "[0633a05] 是以勸令一切大士。了無我法。得成于忍。能忍第一",
    "X25n0499_001:0633a06": "諦。證無住法故。",
    "X25n0499_001:0633a07": "[0633a07] △四示般若是諸法本。分三。初標。",
    "X25n0499_001:0633a08": "[0633a08] 四。為令知般若是諸法本故。",
    "X25n0499_001:0633a09": "[0633a09] △二釋。",
    "X25n0499_001:0633a10": "[0633a10] 謂般若之法。乃諸法中王。是以六度四等塵沙妙行。",
    "X25n0499_001:0633a11": "皆以般若而為其本。若無般若朗徹心源。一切行門",
    "X25n0499_001:0633a12": "成有漏故。",
    "X25n0499_001:0633a13": "[0633a13] 鈔。般若法即實相心印之法也。是以施等諸度。慈",
    "X25n0499_001:0633a14": "悲喜捨。乃至無量塵沙行門。皆以般若心印實相",
    "X25n0499_001:0633a15": "而為其本。此般若法。或名真如。或名法性。或名本",
    "X25n0499_001:0633a16": "圓覺藏。或名常住真心。或名實際本來。是知百千",
    "X25n0499_001:0633a17": "之名。皆不出乎實相心印之法體也。故諸大乘經",
    "X25n0499_001:0633a18": "皆以實相為本。三藏十二分皆以實相為源。故下",
    "X25n0499_001:0633a19": "文云。若眾生信心清淨。即生實相。生實相者。即生",
    "X25n0499_001:0633a20": "十地真如實相故。由得真如實相般若。方修一切",
    "X25n0499_001:0633a21": "妙行得成真如無漏行故。若無下反顯之文。謂若",
    "X25n0499_001:0633a22": "無般若慧光朗徹自性。知一切法了無我者。即所",
    "X25n0499_001:0633a23": "修一切施等行門。成有漏也。[0633a23] △三引證。",
    "X25n0499_001:0633a24": "[0633a24] 下文云。一切諸佛。及諸佛阿耨多羅三藐三菩提。皆",
    "X25n0499_001:0633b01": "從此經出故。",
    "X25n0499_001:0633b02": "[0633b02] 鈔。斯顯果．人及所證之法。皆從般若心印而流出",
    "X25n0499_001:0633b03": "故。圓覺經云。善男子。無上法王有大陀羅尼名為",
    "X25n0499_001:0633b04": "圓覺。流出一切清淨真如。菩提涅槃及波羅密教",
    "X25n0499_001:0633b05": "授菩薩。一切如來本起因地。皆依圓照清淨覺相。",
    "X25n0499_001:0633b06": "永斷無明。方成佛道。故云是諸法中王故。[0633b06] △五直",
    "X25n0499_001:0633b07": "示真如離相。分三。初標。",
    "X25n0499_001:0633b08": "[0633b08] 五為直示般若心印無迂曲故。",
    "X25n0499_001:0633b09": "[0633b09] △二釋。",
    "X25n0499_001:0633b10": "[0633b10] 謂般若之法。直示真如無二法故。所以色空非有。妙",
    "X25n0499_001:0633b11": "性恒然。",
    "X25n0499_001:0633b12": "[0633b12] 鈔。般若法者。即真如心印法也。夫心印法者。非色",
    "X25n0499_001:0633b13": "非空。&#x8657;相本盡。真性本現。是故此真如法。從本以",
    "X25n0499_001:0633b14": "來離言說相．離名字相．離心緣相。畢竟平等。無有",
    "X25n0499_001:0633b15": "變異。不可破壞。唯是一心。故名真如。[0633b15] △三引證。",
    "X25n0499_001:0633b16": "[0633b16] 下文云。離一切相即名諸佛。又云。如來者。即諸法如",
    "X25n0499_001:0633b17": "義。惟此一事實。餘二則非真故。",
    "X25n0499_001:0633b18": "[0633b18] △六為被最上機。分三。初標。",
    "X25n0499_001:0633b19": "[0633b19] 六為被最上一乘機故。",
    "X25n0499_001:0633b20": "[0633b20] △二釋。",
    "X25n0499_001:0633b21": "[0633b21] 謂般若之法。原非下劣根機可能承受。",
    "X25n0499_001:0633b22": "[0633b22] 鈔。根有三根。機有五性。今所被者。最上乘故。非圓",
    "X25n0499_001:0633b23": "頓機莫能入也。[0633b23] 問。三根普潤。大小兼&#x53CE;。方為此法",
    "X25n0499_001:0633b24": "之圓妙耳。云何獨被大機而不被小機者耶。答。前",
    "X25n0499_001:0633c01": "不云乎。諸大乘經。及三乘之法。皆以實相為本。今",
    "X25n0499_001:0633c02": "不被小。而云被大者。有三義。一者。引未發大心者。",
    "X25n0499_001:0633c03": "令發大心故。二者。已發大心者。令永安住不退轉",
    "X25n0499_001:0633c04": "故。三者。令彼二乘。生大慚愧。入佛智故。故云如來",
    "X25n0499_001:0633c05": "為發大乘等說。由斯巧語。令彼小乘。深信大乘二",
    "X25n0499_001:0633c06": "空真如。更進窮樓。回心向大。非實棄不被耳。[0633c06] △三",
    "X25n0499_001:0633c07": "引證。分二。初獨被上機。",
    "X25n0499_001:0633c08": "[0633c08] 故下文云。如來為發大乘者說。為發最上乘者說。",
    "X25n0499_001:0633c09": "[0633c09] △二激引小機。",
    "X25n0499_001:0633c10": "[0633c10] 又云。若樂小法者。著我人等。即不能聽受讀誦為人",
    "X25n0499_001:0633c11": "解說。荷擔如來阿耨多羅三藐三菩提。",
    "X25n0499_001:0633c12": "[0633c12] 鈔。樂小法者。只樂生空。不解二空。以不知心外無",
    "X25n0499_001:0633c13": "法。不達五蘊六入十二處十八界本來空寂。無我",
    "X25n0499_001:0633c14": "無人無眾生無壽者。未脫法執見故。是以不能聽",
    "X25n0499_001:0633c15": "聞。不能受持。不能讀誦。亦不能利他。為人分別解",
    "X25n0499_001:0633c16": "說。荷擔無上大菩提故。[0633c16] △七為示見性必脩。分三",
    "X25n0499_001:0633c17": "初標。",
    "X25n0499_001:0633c18": "[0633c18] 七為令見性必脩故。",
    "X25n0499_001:0633c19": "[0633c19] △二釋。",
    "X25n0499_001:0633c20": "[0633c20] 謂若不持戒脩福。於此章句。雖復受持讀誦。終無利",
    "X25n0499_001:0633c21": "益。如&#x7575;餅充饑之類。反此。必要持戒脩福。於此章句。",
    "X25n0499_001:0633c22": "能生信心。即生實相。",
    "X25n0499_001:0633c23": "[0633c23] 鈔。夫修證即不無。染污即不得。故大事未明。如喪",
    "X25n0499_001:0633c24": "考妣。大事已明。還要如喪考妣。是知見性已後。必",
    "X25n0499_001:0634a01": "假修而證之。若不修行。曠劫無明。云何能斷。[0634a01] 故楞",
    "X25n0499_001:0634a02": "嚴云。雖復受持讀誦。若不斷除殺盜淫妄。如蒸沙",
    "X25n0499_001:0634a03": "作飯。必無實果。又蓮池老人云。&#x7575;餅何益於饑腸。",
    "X25n0499_001:0634a04": "燕石難瞞于賈價。是故必要因戒生定。因定發慧。",
    "X25n0499_001:0634a05": "是為如來三無漏學。決定清淨明誨。故曰必要持",
    "X25n0499_001:0634a06": "戒修福。於此章句能生信心。即生實相。持戒者。戒",
    "X25n0499_001:0634a07": "也。修福者。定也。生信心者。慧也。即諸位之&#x5826;基耳。",
    "X25n0499_001:0634a08": "生實相。即生諸地之實相也。所謂斷十障證十如",
    "X25n0499_001:0634a09": "故。[0634a09] △三引證。",
    "X25n0499_001:0634a10": "[0634a10] 故下文云。以無我無人無眾生無壽者。修一切善法。",
    "X25n0499_001:0634a11": "即得阿耨菩提。",
    "X25n0499_001:0634a12": "[0634a12] 鈔。以無我人下。即見道分也。修一切善法者。即修",
    "X25n0499_001:0634a13": "道分也。即得阿耨菩提者。證道分也。[0634a13] △八示全修",
    "X25n0499_001:0634a14": "即性。分三。初標。",
    "X25n0499_001:0634a15": "[0634a15] 八為令知全修即性故。",
    "X25n0499_001:0634a16": "[0634a16] △二釋。",
    "X25n0499_001:0634a17": "[0634a17] 謂令一切菩薩。了達六度萬行。無非般若妙行。以一",
    "X25n0499_001:0634a18": "切行門。全修即性。無二行故。",
    "X25n0499_001:0634a19": "[0634a19] 鈔。全修即性者。即真如一行三昧法也。由真如一",
    "X25n0499_001:0634a20": "行三昧力故。得入無量諸三昧門。故得了六度而",
    "X25n0499_001:0634a21": "即一心。悟萬行而即一體。故云無二法故。[0634a21] △三引",
    "X25n0499_001:0634a22": "證。",
    "X25n0499_001:0634a23": "[0634a23] 下文云。若人發阿耨菩提心者。當生如是心。我應滅",
    "X25n0499_001:0634a24": "度一切眾生。滅度一切眾生已。而無有一眾生實滅",
    "X25n0499_001:0634b01": "度者。通達無我．法行。如來說名真菩薩故。",
    "X25n0499_001:0634b02": "[0634b02] 鈔。了悟自性。生佛一如。我及眾生本來寂滅。奚有",
    "X25n0499_001:0634b03": "我能度眾生。我能修行者乎。故云。通達無我行者。",
    "X25n0499_001:0634b04": "始知全修即性。如來說名真大士故。[0634b04] △九示銷重",
    "X25n0499_001:0634b05": "障。分三。初標。",
    "X25n0499_001:0634b06": "[0634b06] 九為令多障菩薩銷重障故。",
    "X25n0499_001:0634b07": "[0634b07] △二釋。",
    "X25n0499_001:0634b08": "[0634b08] 謂設有菩薩。雖發大心。經多累劫。重障難除。故令持",
    "X25n0499_001:0634b09": "般若法。轉重障而成輕障。破煩惱障。及所知障故。",
    "X25n0499_001:0634b10": "[0634b10] 鈔。雖發大心下。凡情未斷。般若未&#x98E1;。雖經累劫修",
    "X25n0499_001:0634b11": "行施度等行。未超三界分段生死。未得斷除現行",
    "X25n0499_001:0634b12": "煩惱。一切重障。故勸持誦般若大乘之力。方銷分",
    "X25n0499_001:0634b13": "段煩惱極重報障。[0634b13] 故普賢章云。若欲懺悔者。端坐",
    "X25n0499_001:0634b14": "念實相。是故宜至心。懺悔六根情。即持誦大乘義。",
    "X25n0499_001:0634b15": "轉重障而成輕障故。重障者。即貪嗔癡等。煩惱障",
    "X25n0499_001:0634b16": "及報障也。輕障者。所知障也。由持般若力故。先破",
    "X25n0499_001:0634b17": "分別二執。現行煩惱。後破所知障。所謂般若止觀",
    "X25n0499_001:0634b18": "力強。俱生隨眠。無不斷也。[0634b18] △三引證。",
    "X25n0499_001:0634b19": "[0634b19] 下文云。是人先世罪業應墮惡道。以今世人輕賤。故",
    "X25n0499_001:0634b20": "先世罪業即為消滅。當得阿耨多羅三藐三菩提故。",
    "X25n0499_001:0634b21": "[0634b21] 鈔。先世罪業者。業兼煩惱障也。墮惡道者。報障也。",
    "X25n0499_001:0634b22": "由持般若性力。消生前之罪因。滅當來之報障。故",
    "X25n0499_001:0634b23": "受世人輕賤。免重業而成輕受。銷重報而成輕報",
    "X25n0499_001:0634b24": "也。故淨業障經云。若有菩薩先世造一切罪。因果",
    "X25n0499_001:0634c01": "未熟。恐受當報。或于現生。依教修行。持誦大乘。反",
    "X25n0499_001:0634c02": "受重疾。難堪難忍。或招顛沛。乃至一日一夜者。能",
    "X25n0499_001:0634c03": "消無間地獄。一切重罪。況多日乎。當得下。正是斷",
    "X25n0499_001:0634c04": "二障。證二果故。[0634c04] △十斷疑生信。分三。初標。",
    "X25n0499_001:0634c05": "[0634c05] 十為令斷般若諸疑現行及種子故。",
    "X25n0499_001:0634c06": "[0634c06] △二釋。分三。初因信得入。",
    "X25n0499_001:0634c07": "[0634c07] 謂疑。為障萬善之門。不疑。為信成菩提之進步。故能",
    "X25n0499_001:0634c08": "從聞思修入三摩地。證般若波羅密等妙法門故。",
    "X25n0499_001:0634c09": "[0634c09] 鈔。華嚴云。信為無上菩提本。信能必到如來地。故",
    "X25n0499_001:0634c10": "佛法大海。信為能入。故知疑為大障聖道。不疑。脫",
    "X25n0499_001:0634c11": "煩惱怨無施多力。由是應知從聞思修。入於妙舍",
    "X25n0499_001:0634c12": "摩他三摩禪那。止觀二門。若一生疑永無絕分。設",
    "X25n0499_001:0634c13": "或修之半塗退墮。故聞慧中。起步斷疑。淨信忍可。",
    "X25n0499_001:0634c14": "決擇分明。至果菩提。永不退轉。證入金剛心印。十",
    "X25n0499_001:0634c15": "地門故。由是弘法大士。總以斷疑生信。絕相超宗。",
    "X25n0499_001:0634c16": "八個字等。為此經之大綱也。[0634c16] △二指聞本法斷疑。",
    "X25n0499_001:0634c17": "[0634c17] 故下須菩提。節節詳明。細問於佛。令破諸疑種子。及",
    "X25n0499_001:0634c18": "現行故。若文中尊者未問於佛。佛即就遮未起之疑。",
    "X25n0499_001:0634c19": "名為種子。若尊者已問於佛。佛即破之。是為現行。",
    "X25n0499_001:0634c20": "[0634c20] △三斷疑章句所以。分二。一證古今謬。",
    "X25n0499_001:0634c21": "[0634c21] 是以世親大士以分二十七段疑文。足為明鏡。後學",
    "X25n0499_001:0634c22": "析之為三十二分。非正意也。",
    "X25n0499_001:0634c23": "[0634c23] 鈔。彌勒偈云。調伏彼事中。遠離取相心(遠離能取所取想心",
    "X25n0499_001:0634c24": "見故)。及斷種種疑(種種疑者。即分二十七段疑也)。亦防生成心。(謂尊者已",
    "X25n0499_001:0635a01": "問。佛即就遮破之為現行疑。若尊者未問。佛即就遮。發揮斷疑之旨。早破尊者疑。使令不起。故云亦防生",
    "X25n0499_001:0635a02": "成心耳)。故世親依斯妙偈後文兩句之義。列于二十",
    "X25n0499_001:0635a03": "七段疑文。謂之金剛釋疑論。發揮本經略意之旨。",
    "X25n0499_001:0635a04": "其中還有微細斷疑之意。總該在內。俾令來學明",
    "X25n0499_001:0635a05": "如指掌。易通佛意。後之昭明太子。以將此經列成",
    "X25n0499_001:0635a06": "三十二分。用古正。今實為破碎斷疑文意。[0635a06] △二傍",
    "X25n0499_001:0635a07": "求未古。",
    "X25n0499_001:0635a08": "[0635a08] 更復傍求異解。理現雖明。未遵古意。",
    "X25n0499_001:0635a09": "[0635a09] 鈔。或緇或素。或高士等。廣依三十二分科文解釋。",
    "X25n0499_001:0635a10": "時人謂之文直義明。了無迂曲。故今釋之曰。不然。",
    "X25n0499_001:0635a11": "斯諸文釋。理觀雖妙。實為傍求異解。而與彌勒．世",
    "X25n0499_001:0635a12": "親古釋之論。似有違也。[0635a12] 問。既諸家古德依三十二",
    "X25n0499_001:0635a13": "分之文註釋。亦能發明理觀意旨。奚得局立斷疑",
    "X25n0499_001:0635a14": "之文。以為美哉。答。夫彌勒。是補處佛。位證圓覺。深",
    "X25n0499_001:0635a15": "通佛意。為法王嫡子。金口所宣。八十行偈。解釋斯",
    "X25n0499_001:0635a16": "經。授之無著。無著又將此偈轉授世親。世親又依",
    "X25n0499_001:0635a17": "斯妙偈列成二十七段斷疑論文。解釋斯經。後之",
    "X25n0499_001:0635a18": "高賢。凡欲銷釋。總依此論。方不謬佛意。乃萬古之",
    "X25n0499_001:0635a19": "規鏡也。若依三十二分之文註釋。總然玄妙。未遵",
    "X25n0499_001:0635a20": "古意云耳。[0635a20] △三結歎。",
    "X25n0499_001:0635a21": "[0635a21] 良以古意諸疑。謂障道之首。生信。為入道之源。故知",
    "X25n0499_001:0635a22": "斷疑生信。乃得絕相超宗。令入般若波羅密等諸忍",
    "X25n0499_001:0635a23": "果故。",
    "X25n0499_001:0635a24": "[0635a24] 鈔。諸忍者。在無住文中前已釋故。[0635a24] △三結別因之",
    "X25n0499_001:0635b01": "緣。分二。初結別因。",
    "X25n0499_001:0635b02": "[0635b02] 以上教啟十因已竟。",
    "X25n0499_001:0635b03": "[0635b03] 鈔。由上十種別因。乃宣此經之法。故下總結此經",
    "X25n0499_001:0635b04": "之緣。以避煩耳。[0635b04] △二總彰別緣。",
    "X25n0499_001:0635b05": "[0635b05] 雖未若華嚴教啟之緣。其中時方說主。入堪托&#x9262;。歸",
    "X25n0499_001:0635b06": "來趺坐。洗足&#x53CE;衣。眾成就等。聽法雲集。願樂欲聞者。",
    "X25n0499_001:0635b07": "即此經之緣也。",
    "X25n0499_001:0635b08": "[0635b08] 鈔。華嚴玄談。先明十因。次明十緣。然此經文略。未",
    "X25n0499_001:0635b09": "便廣引十緣之語。故大&#x69E9;宣說之。十緣者。一依時。",
    "X25n0499_001:0635b10": "二依處。三依主。四依三昧。五現相。六依說者。七依",
    "X25n0499_001:0635b11": "聽者。八依德本。九依請者。十依加者。文雖少而義",
    "X25n0499_001:0635b12": "周。思之可也。"
}