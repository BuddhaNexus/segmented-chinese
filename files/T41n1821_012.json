{
    "T41n1821_012:0192b08": "俱舍論記卷第十二",
    "T41n1821_012:0192b10": "沙門釋光述",
    "T41n1821_012:0192b11": "分別世品第三之五",
    "T41n1821_012:0192b12": "[0192b12] 如是已約至三極少量者。此下大文第三明",
    "T41n1821_012:0192b13": "三分齊。一明三極少。二明前二量 此下",
    "T41n1821_012:0192b14": "第一明三極少如是已約踰繕那等辨器世",
    "T41n1821_012:0192b15": "間．身．量差別。此約色明量 約年等辨壽量",
    "T41n1821_012:0192b16": "有殊。此約時明量 色．時二量差別不同。",
    "T41n1821_012:0192b17": "未說應說。此二建立差別不同。無不依名。",
    "T41n1821_012:0192b18": "前二量及名未詳極少。今應先辨三極少",
    "T41n1821_012:0192b19": "量。結前問起 又解二量不同未說應說。此",
    "T41n1821_012:0192b20": "總生下 此二建立下。別起頌文。[0192b20] 頌曰",
    "T41n1821_012:0192b21": "至色名時極少者。頌答。[0192b21] 論曰至為色極",
    "T41n1821_012:0192b22": "少者。明色極少。如是分析至為名時極",
    "T41n1821_012:0192b23": "少者。總釋名．時極少析名至一字為名",
    "T41n1821_012:0192b24": "極少。析時至一剎那為時極少。",
    "T41n1821_012:0192b25": "[0192b25] 一字名者如說瞿名者。此別釋名極少。約字",
    "T41n1821_012:0192b26": "以顯。名有多種。有一字生名。有二字生名。",
    "T41n1821_012:0192b27": "有多字生名 一字生名者如說瞿名。",
    "T41n1821_012:0192b28": "[0192b28] 何等名為一剎那量者。此下別釋時極少。",
    "T41n1821_012:0192b29": "此即問也。[0192b29] 眾緣和合至一剎那量者。現",
    "T41n1821_012:0192c01": "緣和合法得自體頃。即便落謝更不經停",
    "T41n1821_012:0192c02": "名一剎那。或有動法行度一極微名一剎",
    "T41n1821_012:0192c03": "那。諸法實無行動。相續道中假說動故。對",
    "T41n1821_012:0192c04": "法師說如文可知。廣釋剎那量如婆沙一",
    "T41n1821_012:0192c05": "百三十六。",
    "T41n1821_012:0192c06": "[0192c06] 已知三極少前二量云何者。此下第二明前",
    "T41n1821_012:0192c07": "二量結前問起。[0192c07] 今且辨前至此八踰繕",
    "T41n1821_012:0192c08": "那者。就答中。一明色量。二明時量。此下明",
    "T41n1821_012:0192c09": "色量 踰繕那等。等取俱盧舍等。[0192c09] 論曰",
    "T41n1821_012:0192c10": "至為一踰繕那者。此微即極名曰極微。若依",
    "T41n1821_012:0192c11": "正理三十二云。然許極微略有二種。一實。",
    "T41n1821_012:0192c12": "二假。其相云何。實謂極成色等自相。於和集",
    "T41n1821_012:0192c13": "位現量所得。假由分析比量所知。謂聚色",
    "T41n1821_012:0192c14": "中以慧漸析至最極位。然後於中辨色．聲",
    "T41n1821_012:0192c15": "等極微差別。此析所至名假極微。令慧尋",
    "T41n1821_012:0192c16": "思極生喜故。此微即極故名極微。極謂色中",
    "T41n1821_012:0192c17": "析至究竟。微謂唯是慧眼所行。故極微言顯",
    "T41n1821_012:0192c18": "微極義 准彼論文。有二種微積七極微",
    "T41n1821_012:0192c19": "為一微量。微顯細聚。梵云阿菟此名微。眼",
    "T41n1821_012:0192c20": "見色中最微細也。應知但為天眼．輪王眼．",
    "T41n1821_012:0192c21": "後有菩薩眼所見。積微至七為一金塵。金．",
    "T41n1821_012:0192c22": "銀．銅．鐵總名為金雜心云銅塵。舊俱舍云",
    "T41n1821_012:0192c23": "鐵塵。皆局一偏。塵於金中往來不障故名",
    "T41n1821_012:0192c24": "金塵 又解積微至七方於金上住故名",
    "T41n1821_012:0192c25": "金塵。水塵兩釋亦爾兔毛塵量等兔毛端名",
    "T41n1821_012:0192c26": "兔毛塵 又解積水至七方於兔毛端上住",
    "T41n1821_012:0192c27": "名兔毛塵。羊．牛毛塵兩釋亦爾又婆沙有",
    "T41n1821_012:0192c28": "一說。七微成一水塵。七水塵成一銅塵。七銅",
    "T41n1821_012:0192c29": "塵成一兔毫塵 此師意說水塵細。銅塵&#x9E81;",
    "T41n1821_012:0193a01": "隙遊塵等文顯可知 若依此間計一踰繕",
    "T41n1821_012:0193a02": "那成里數者。謂一肘有一尺六寸。四肘為",
    "T41n1821_012:0193a03": "一弓。一弓有六尺四寸。五百弓為一俱盧",
    "T41n1821_012:0193a04": "舍。計五百弓有三千二百尺。八俱盧舍為",
    "T41n1821_012:0193a05": "一踰繕那。計八俱盧舍有二萬五千六百",
    "T41n1821_012:0193a06": "尺。以五尺為一步計有五千一百二十步。",
    "T41n1821_012:0193a07": "以三百六十步為一里計有一十四里餘",
    "T41n1821_012:0193a08": "八十步為一踰繕那 言阿練若者。阿之言",
    "T41n1821_012:0193a09": "無。練若名喧雜。",
    "T41n1821_012:0193a10": "[0193a10] 如是已說至智者知夜減者。此下第二明時",
    "T41n1821_012:0193a11": "量就中。一明其年量。二明諸劫量 此即",
    "T41n1821_012:0193a12": "明其年量。從夏至至冬至夜增晝減。從",
    "T41n1821_012:0193a13": "冬至至夏至晝增夜減 又解時長名增。時",
    "T41n1821_012:0193a14": "短名減。若作此解從秋分至春分夜增晝",
    "T41n1821_012:0193a15": "減從春分至秋分晝增夜減。春分秋分晝",
    "T41n1821_012:0193a16": "夜停等 牟呼[口*栗]多此云須臾一年之中總",
    "T41n1821_012:0193a17": "減六夜此言減夜。影晝亦六減。顯一年中",
    "T41n1821_012:0193a18": "六月小也。分一年為三際。謂寒．熱．雨各有",
    "T41n1821_012:0193a19": "四月。於此寒．熱．雨際十二月中。一月更半",
    "T41n1821_012:0193a20": "月已度於餘半月應知減夜如是。乃至第",
    "T41n1821_012:0193a21": "六度一月更半月已度於餘半月復減一夜。",
    "T41n1821_012:0193a22": "以此頌證故減六夜。由此減夜擬作潤月。",
    "T41n1821_012:0193a23": "論主所以不廣明諸曆數者。恐人耽著邪",
    "T41n1821_012:0193a24": "命自活。",
    "T41n1821_012:0193a25": "[0193a25] 如是已辨至今次當辨者。此下第二明諸劫",
    "T41n1821_012:0193a26": "量。就中．一明劫大小。二明劫中人。三明劫",
    "T41n1821_012:0193a27": "中災 此下第一明劫大小結前問起。",
    "T41n1821_012:0193a28": "[0193a28] 頌曰至大劫三無數者。初一句舉四劫數。第",
    "T41n1821_012:0193a29": "二句列四劫名。次兩句釋壞劫。次兩句釋",
    "T41n1821_012:0193b01": "成劫。次六句別釋中劫。次兩句類釋餘三。",
    "T41n1821_012:0193b02": "次一句釋大劫。後一句便釋無數劫。問何",
    "T41n1821_012:0193b03": "故四劫之中不說空．住 解云以壞攝空。",
    "T41n1821_012:0193b04": "約中辨住故不別說 又解約中辨住。空",
    "T41n1821_012:0193b05": "無別體頌中類顯 又解以壞攝空以成攝",
    "T41n1821_012:0193b06": "住。故婆沙一百三十五云。劫有三種。一中間",
    "T41n1821_012:0193b07": "劫。二成壞劫。三大劫。中間劫復有三種。一減",
    "T41n1821_012:0193b08": "劫。二增劫。三增減劫。減者從人壽無量歲",
    "T41n1821_012:0193b09": "減至十歲。增者從人壽十歲增至八萬歲。",
    "T41n1821_012:0193b10": "增減者從人壽十歲增至八萬歲。復從八",
    "T41n1821_012:0193b11": "萬歲減至十歲。此中一減．一增．十八增減。",
    "T41n1821_012:0193b12": "有二十中間劫。經二十中劫世間成。二十",
    "T41n1821_012:0193b13": "中劫成已住。此合名成劫。經二十中劫世",
    "T41n1821_012:0193b14": "間壞。二十中劫壞已空。此合名壞劫。總八",
    "T41n1821_012:0193b15": "十中劫合名大劫。[0193b15] 論曰至總名壞劫者。",
    "T41n1821_012:0193b16": "此釋壞劫。文顯可知。正理論云。由此準知",
    "T41n1821_012:0193b17": "傍生．鬼趣。時人身內無有諸蟲。與佛身同。",
    "T41n1821_012:0193b18": "傍生壞故。有說二趣於人益者壞與人俱。",
    "T41n1821_012:0193b19": "餘者先壞。如是二說前說為善 正理評取",
    "T41n1821_012:0193b20": "前家。此論非以正理為量。同彼後說亦",
    "T41n1821_012:0193b21": "無有失 又正理云。北洲命盡生欲界天。",
    "T41n1821_012:0193b22": "由彼鈍根無離欲故。生欲天已靜慮現前",
    "T41n1821_012:0193b23": "轉得勝依方能離欲。[0193b23] 所言成劫至應知",
    "T41n1821_012:0193b24": "已滿者。此明成劫可知。又正理三十二云。",
    "T41n1821_012:0193b25": "諸大梵王必異生攝。以無聖者還生下故。",
    "T41n1821_012:0193b26": "上二界無入見道故。[0193b26] 此後復有至成已",
    "T41n1821_012:0193b27": "住劫者。此明中劫并顯住劫。准此論文壽",
    "T41n1821_012:0193b28": "漸減時方名住劫。壽未減時是成劫攝 問",
    "T41n1821_012:0193b29": "初劫唯減。後劫唯增。如何時等中間十八",
    "T41n1821_012:0193c01": " 解云二十住劫前後相望。前有情福勝。後有",
    "T41n1821_012:0193c02": "情福劣。住中初劫福最勝故。應合受用上妙",
    "T41n1821_012:0193c03": "境界故下時極遲。從第二劫已去其福漸",
    "T41n1821_012:0193c04": "薄上稍遲下漸疾。以上時境勝由薄福故。",
    "T41n1821_012:0193c05": "不合受用故上時遲。以下時境劣由薄福",
    "T41n1821_012:0193c06": "故應合受用。故下時疾。如是乃至第十九劫",
    "T41n1821_012:0193c07": "福漸漸薄。上時極遲下時極疾。至第二十劫",
    "T41n1821_012:0193c08": "福最薄故上時極遲。故初．後劫等中十八",
    "T41n1821_012:0193c09": " 又解壽未減時是成劫攝。從無量歲初減",
    "T41n1821_012:0193c10": "已去方名住劫。第二十劫上至八萬多時經",
    "T41n1821_012:0193c11": "停。故初．後劫等中十八。[0193c11] 所餘成壞至",
    "T41n1821_012:0193c12": "二十中劫者。因明住劫復顯成．壞．空三時",
    "T41n1821_012:0193c13": "皆准住劫。[0193c13] 成中初劫至有情漸捨者。",
    "T41n1821_012:0193c14": "明成．壞劫二種不同。共業易故一劫成．壞別",
    "T41n1821_012:0193c15": "業難故十九成．壞準此論文梵王但受五十",
    "T41n1821_012:0193c16": "八劫。謂成十九。住二十。壞十九。故大智度",
    "T41n1821_012:0193c17": "論云。梵王壽命五十八劫。前言梵王六十劫",
    "T41n1821_012:0193c18": "者據大數而言 又解初成劫時梵王即住。",
    "T41n1821_012:0193c19": "言十九劫成有情者從多為論。據器成已",
    "T41n1821_012:0193c20": "後壞劫時梵王亦住。火從下壞臨至梵王",
    "T41n1821_012:0193c21": "方生上天。數滿六十非要具受 問若",
    "T41n1821_012:0193c22": "依立世經十劫成器世間。十劫成有情世",
    "T41n1821_012:0193c23": "間。十劫壞有情世間。十劫壞器世間。如何",
    "T41n1821_012:0193c24": "會釋 解云立世經說。梵王十小劫獨住。然",
    "T41n1821_012:0193c25": "後梵輔等生。彼經意說以大梵王獨一少",
    "T41n1821_012:0193c26": "故攝入器中。故說十劫成器世間。據梵輔",
    "T41n1821_012:0193c27": "已下從多分說故言十劫成有情世間。此",
    "T41n1821_012:0193c28": "論多．少通論。故說十九劫成有情世間一",
    "T41n1821_012:0193c29": "劫成器世間 又立世經說。初從壞地獄",
    "T41n1821_012:0194a01": "乃至壞梵輔。經十小劫眾生世界壞。然梵",
    "T41n1821_012:0194a02": "王未上生也。彼經意說以大梵王獨一少",
    "T41n1821_012:0194a03": "故攝入器中。又據漸壞故言十劫壞器世",
    "T41n1821_012:0194a04": "間。據梵輔已下從多分說故言十劫壞有",
    "T41n1821_012:0194a05": "情世間。此論多．少通論。故言十九劫壞有",
    "T41n1821_012:0194a06": "情世間一劫壞器世間。前有情世間中引婆",
    "T41n1821_012:0194a07": "沙評家義。梵王二十中劫獨一而住者。通",
    "T41n1821_012:0194a08": "初．後說。初十劫獨一而住。梵眾生已未敢",
    "T41n1821_012:0194a09": "共居。復經十劫然始共居。故知有二十劫。",
    "T41n1821_012:0194a10": "[0194a10] 如是所說至成大劫量者。此明大劫。",
    "T41n1821_012:0194a11": "[0194a11] 劫性是何者。問。[0194a11] 謂唯五蘊者。答。",
    "T41n1821_012:0194a12": "[0194a12] 劫謂時分。時無別體。約法以明。故以五",
    "T41n1821_012:0194a13": "蘊為體。故婆沙一百三十五云。劫體是何。有",
    "T41n1821_012:0194a14": "說是色。引證(云云)。如是說者晝夜等位無不",
    "T41n1821_012:0194a15": "皆是五蘊生滅。以此成劫。劫體亦然。然劫既",
    "T41n1821_012:0194a16": "通三界時分。故用五蘊四蘊為性。[0194a16] 經",
    "T41n1821_012:0194a17": "說三劫至三無數者。依經起問。阿之言無。",
    "T41n1821_012:0194a18": "僧企耶名數。[0194a18] 累前大劫至三無數者。",
    "T41n1821_012:0194a19": "答。累前八十大劫為十百千至三劫無數。",
    "T41n1821_012:0194a20": "[0194a20] 既稱無數何復言三者。難。[0194a20] 非無數言",
    "T41n1821_012:0194a21": "至是其一數者。解。引經證。[0194a21] 云何六十者。",
    "T41n1821_012:0194a22": "問。[0194a22] 如彼經言至三劫無數者。引經答",
    "T41n1821_012:0194a23": " 阿僧企耶第五十二。於此六十數中其一。至",
    "T41n1821_012:0194a24": "論主出世現有前五十二。諸傳誦者忘失",
    "T41n1821_012:0194a25": "後八。若數大劫至此六十數中第五十二阿",
    "T41n1821_012:0194a26": "僧企耶名劫無數。此劫無數復積至三經中",
    "T41n1821_012:0194a27": "說為三劫無數。非諸算計不能數知。故得",
    "T41n1821_012:0194a28": "說為三劫無數。婆沙一百七十七云。總有",
    "T41n1821_012:0194a29": "七說。此論當第三說。廣如彼釋。[0194a29] 何緣菩",
    "T41n1821_012:0194b01": "薩至方期佛果者。問。[0194b01] 如何不許至發長",
    "T41n1821_012:0194b02": "時願者。答 波羅此云彼岸。蜜多此云到。",
    "T41n1821_012:0194b03": "[0194b03] 若餘方便至久修多苦行者。難。若餘",
    "T41n1821_012:0194b04": "二乘修少方便亦得涅槃。何用為菩提久",
    "T41n1821_012:0194b05": "修多苦行。[0194b05] 為欲利樂至求無上菩提者。",
    "T41n1821_012:0194b06": "答。為益有情長時修願。故捨二乘涅槃小",
    "T41n1821_012:0194b07": "道。迴求無上正等菩提。[0194b07] 濟他有情於",
    "T41n1821_012:0194b08": "己何益者。問。[0194b08] 菩薩濟物至即為己益者。",
    "T41n1821_012:0194b09": "答。[0194b09] 誰信菩薩有如是事者。難。誰信菩薩",
    "T41n1821_012:0194b10": "專欲利他不自益己。[0194b10] 有懷潤己至以他",
    "T41n1821_012:0194b11": "為己故者。答。二乘之人有懷潤己無大慈",
    "T41n1821_012:0194b12": "悲。於此有情稱為濟他即為益己。此事實",
    "T41n1821_012:0194b13": "難信 菩薩行人無心潤己有大慈悲。於",
    "T41n1821_012:0194b14": "此有情稱為濟他即為益己。此事非難信",
    "T41n1821_012:0194b15": " 又引三證。一引無哀愍有慈悲證。二引",
    "T41n1821_012:0194b16": "執我愛無我愛證。三引有情修種性異證。",
    "T41n1821_012:0194b17": "依諸有情種姓差別故 有頌言者。初兩句",
    "T41n1821_012:0194b18": "明異生。下士勤求自身人．天等樂。次兩句",
    "T41n1821_012:0194b19": "明二乘。中士求滅三苦。非求有漏樂。以",
    "T41n1821_012:0194b20": "此樂是當苦依故 又解此樂行苦依故 又",
    "T41n1821_012:0194b21": "解此樂壞時苦故名為苦依。後一頌明菩",
    "T41n1821_012:0194b22": "薩。上士恒時勤求自荷受眾苦令他有情",
    "T41n1821_012:0194b23": "近得人．天善趣安樂。遠令他苦永滅盡故",
    "T41n1821_012:0194b24": "得涅槃樂。所以者何。由姓不同以他苦樂",
    "T41n1821_012:0194b25": "而為己苦．樂故。",
    "T41n1821_012:0194b26": "[0194b26] 如是已辨至麟角喻百劫者。此下第二明劫",
    "T41n1821_012:0194b27": "中人。就中。一明佛．獨覺。二明四輪王。三",
    "T41n1821_012:0194b28": "明小王出興 此即第一明佛．獨覺。上兩",
    "T41n1821_012:0194b29": "句明佛。下兩句明獨覺。[0194b29] 論曰至諸佛",
    "T41n1821_012:0194c01": "出現者。於八十劫中二十成劫．二十壞劫．",
    "T41n1821_012:0194c02": "二十空劫無佛出世。唯於二十住劫中有",
    "T41n1821_012:0194c03": "佛出世。然於二十住劫中十九增位無佛出",
    "T41n1821_012:0194c04": "世。十九減位有佛出世。就劫減位始從八",
    "T41n1821_012:0194c05": "萬乃至百年。於此中間有佛出世。故賢劫",
    "T41n1821_012:0194c06": "經第十說。[牛*句]留孫佛人壽四萬歲時出世。[牛*句]",
    "T41n1821_012:0194c07": "那含牟尼佛人壽三萬歲時出世。迦葉佛人",
    "T41n1821_012:0194c08": "壽二萬歲時出世。釋迦牟尼佛人壽百歲時",
    "T41n1821_012:0194c09": "出世。若依西域記第六[牛*句]留孫佛人壽六萬",
    "T41n1821_012:0194c10": "歲時出世。[牛*句]那含牟尼佛人壽四萬歲時出",
    "T41n1821_012:0194c11": "世。迦葉波佛人壽二萬歲時出世。釋迦牟尼",
    "T41n1821_012:0194c12": "佛人壽百歲時出世。此應部別不同 問此",
    "T41n1821_012:0194c13": "二十住劫中釋迦牟尼佛於何劫中出世",
    "T41n1821_012:0194c14": " 解云於第九住劫出世故。立世阿毘曇第九",
    "T41n1821_012:0194c15": "說住劫中云。是二十少劫中世界起成已住",
    "T41n1821_012:0194c16": "者。幾多已過幾多未過。八少劫已過。十一",
    "T41n1821_012:0194c17": "少劫未來。第九一劫現在未盡。准立世文",
    "T41n1821_012:0194c18": "故知釋迦牟尼佛當第九劫出世。彌勒佛即",
    "T41n1821_012:0194c19": "當第十劫出世 又泰法師云。若依立世",
    "T41n1821_012:0194c20": "經此二十住劫中後十住劫無佛出世。前時",
    "T41n1821_012:0194c21": "住劫有佛出世。就前十住劫中。前五住劫",
    "T41n1821_012:0194c22": "無佛出世。後五住劫有佛出世。第六住劫",
    "T41n1821_012:0194c23": "減至四萬歲時。[牛*句]留孫佛出世。第七住劫減",
    "T41n1821_012:0194c24": "至三萬歲時。拘那含牟尼佛出世。第八住",
    "T41n1821_012:0194c25": "劫減至二萬歲時。迦葉波佛出世。第九住",
    "T41n1821_012:0194c26": "劫減至百歲時。釋迦牟尼佛出世。第十住",
    "T41n1821_012:0194c27": "劫初減八萬歲時。彌勒佛出世 撿立世文。",
    "T41n1821_012:0194c28": "但言今時當住劫中第九劫。更無餘說。又",
    "T41n1821_012:0194c29": "撿起世經亦無此說。不知泰法師何處得",
    "T41n1821_012:0195a01": "此文來 此論餘文可知。[0195a01] 何緣增位無",
    "T41n1821_012:0195a02": "佛出耶者。問。[0195a02] 有情樂增難教厭故者。答。",
    "T41n1821_012:0195a03": "[0195a03] 何緣減百無佛出耶者。問。[0195a03] 五濁極",
    "T41n1821_012:0195a04": "增至及無病故者。答。義便明五濁 壽濁。",
    "T41n1821_012:0195a05": "以命為體 言劫濁者。劫謂時。時無別體",
    "T41n1821_012:0195a06": "約法以明。以五蘊為體。又解若泛出劫體",
    "T41n1821_012:0195a07": "以五蘊為體。此中劫濁以色為體。故論",
    "T41n1821_012:0195a08": "云資具衰損煩惱濁。以五鈍惑為體 見",
    "T41n1821_012:0195a09": "濁以五見為體 有情濁者。有情離法無",
    "T41n1821_012:0195a10": "有別性以五蘊為體。又解以惡業為體",
    "T41n1821_012:0195a11": " 劫減將末壽等鄙下如滓穢故說名為濁",
    "T41n1821_012:0195a12": " 由前壽濁起故壽命極被衰損。乃至十歲",
    "T41n1821_012:0195a13": " 由前劫濁起故衣食等資具極被衰損。以",
    "T41n1821_012:0195a14": "此故知劫濁以色為體 由次煩惱濁．見濁",
    "T41n1821_012:0195a15": "起故善品衰損。以煩惱濁耽欲樂故起貪",
    "T41n1821_012:0195a16": "損善。以見濁自苦行故。起戒取損善。或",
    "T41n1821_012:0195a17": "煩惱濁損在家善。見濁損出家善 由後",
    "T41n1821_012:0195a18": "有情濁起。衰損自身身量短小。色白令黑。",
    "T41n1821_012:0195a19": "力強令劣。正念正智令邪念邪智勤勇",
    "T41n1821_012:0195a20": "令懈怠。無病令有病。以此故知有情濁",
    "T41n1821_012:0195a21": "以五蘊為體 問如婆沙一百一十三云。有",
    "T41n1821_012:0195a22": "情衰損者謂劫初時此贍部洲。廣博嚴淨多",
    "T41n1821_012:0195a23": "諸淳善福德有情。城邑次比人民充滿。至",
    "T41n1821_012:0195a24": "劫末時唯餘萬人 准彼婆沙損諸有情",
    "T41n1821_012:0195a25": "令其漸少。何故此論說損自身 解云婆",
    "T41n1821_012:0195a26": "沙據損多令少。此論據損自身。以實而言",
    "T41n1821_012:0195a27": "皆通兩種。俱有情故。[0195a27] 獨覺出現至二麟",
    "T41n1821_012:0195a28": "角喻者。明獨覺出世并顯二種。[0195a28] 部行",
    "T41n1821_012:0195a29": "獨覺至轉名獨勝者。釋部行獨覺。由眾部相",
    "T41n1821_012:0195b01": "隨名為部行。離教自悟名為獨覺。部行獨",
    "T41n1821_012:0195b02": "覺先是聲聞前三果人。後得第四勝果之",
    "T41n1821_012:0195b03": "時。離教獨證勝果轉名獨勝 又解先是",
    "T41n1821_012:0195b04": "聲聞初果。後得後三勝果時。離教獨悟勝",
    "T41n1821_012:0195b05": "果轉名獨勝。前解為勝。[0195b05] 有餘說彼至不",
    "T41n1821_012:0195b06": "應修苦行者敘異說。若先是聖人不應起",
    "T41n1821_012:0195b07": "戒取。而修苦行。以此故知先是異生。餘文",
    "T41n1821_012:0195b08": "可知。[0195b08] 麟角喻者謂必獨居者。釋麟角喻。",
    "T41n1821_012:0195b09": "如麟一角無二&#x7ADD;生。獨居悟道故喻麟角。",
    "T41n1821_012:0195b10": "故婆沙三十云。麟角喻者根極勝故。樂獨出",
    "T41n1821_012:0195b11": "故。當知如佛必無有二&#x7ADD;出世間。如舍",
    "T41n1821_012:0195b12": "利子尚無&#x7ADD;出。況麟角喻勝彼多倍。又婆",
    "T41n1821_012:0195b13": "沙九十九云。問佛得緣佛他心智不。有說",
    "T41n1821_012:0195b14": "不得。所以者何。無二如來俱出世故。復有",
    "T41n1821_012:0195b15": "說者得。此說能緣不說現起 問獨覺得",
    "T41n1821_012:0195b16": "緣獨覺他心智不 答麟角喻者准佛應知",
    "T41n1821_012:0195b17": " 又一說云。有作是說。麟角喻獨覺。亦定",
    "T41n1821_012:0195b18": "得緣麟角喻獨覺他心智。亦說能緣亦說",
    "T41n1821_012:0195b19": "現起。餘世界中有麟角喻獨覺出世無理",
    "T41n1821_012:0195b20": "遮故 雖有二說然無評家。前既不言有",
    "T41n1821_012:0195b21": "說且以前說為正。又同婆沙前文。",
    "T41n1821_012:0195b22": "[0195b22] 二獨覺中至麟角喻獨覺者。明麟角喻修行",
    "T41n1821_012:0195b23": "時節。[0195b23] 言獨覺者至不調他故者。釋名。",
    "T41n1821_012:0195b24": "[0195b24] 何緣獨覺至對治道故者。外難。何緣獨覺",
    "T41n1821_012:0195b25": "言不調他。非彼無能演說正法。以彼亦",
    "T41n1821_012:0195b26": "得四無礙解故 論主若謂雖能說法而不",
    "T41n1821_012:0195b27": "能投機說法故不說者。又彼獨覺得宿命",
    "T41n1821_012:0195b28": "智而能憶念過去所聞佛說教理。何故不",
    "T41n1821_012:0195b29": "能投機說法 論主若謂能雖說法．亦知",
    "T41n1821_012:0195c01": "根機。而無慈悲故不說者。又不可說彼獨",
    "T41n1821_012:0195c02": "覺無慈悲。為攝有情現神通故 論主若",
    "T41n1821_012:0195c03": "謂雖能說法．及知根機。亦有慈悲。以無",
    "T41n1821_012:0195c04": "受法機故不調他者。又不可說無受法",
    "T41n1821_012:0195c05": "機。爾時有情亦有能起世間離欲有漏道故。",
    "T41n1821_012:0195c06": "[0195c06] 雖有此理至怖諠雜故者。答。雖有此理",
    "T41n1821_012:0195c07": "由彼獨覺過去久習少欣樂勝解無說法希",
    "T41n1821_012:0195c08": "望故。於少欣樂中勝解強故所以別舉。又",
    "T41n1821_012:0195c09": "知有情難受深法。以順生死流既久難令",
    "T41n1821_012:0195c10": "逆生死流故。又避攝眾不說正法怖諠",
    "T41n1821_012:0195c11": "雜故。",
    "T41n1821_012:0195c12": "[0195c12] 輪王出世至何威何相者。此下第二明四輪",
    "T41n1821_012:0195c13": "王。一問時。二問種。三問俱。四問威。五",
    "T41n1821_012:0195c14": "問相。[0195c14] 頌曰至故與佛非等者。初句答初",
    "T41n1821_012:0195c15": "問。第二句第三句及第四句中逆次兩字答",
    "T41n1821_012:0195c16": "第二問。第四句中獨如佛三字答第三問。第",
    "T41n1821_012:0195c17": "五．第六句答第四問。第七．第八句答第五",
    "T41n1821_012:0195c18": "問。[0195c18] 論曰至名轉輪王者。釋初句。准此",
    "T41n1821_012:0195c19": "論文四種輪王皆於人壽八萬已上方出世",
    "T41n1821_012:0195c20": "間。[0195c20] 施設足中至應知亦爾者。釋第二．",
    "T41n1821_012:0195c21": "第三．及第四句中逆次兩字。初引論釋四",
    "T41n1821_012:0195c22": "王。鐵輪王一謂贍部。銅輪王二加勝身。銀",
    "T41n1821_012:0195c23": "輪王三更加牛貨。金輪王四更加北洲",
    "T41n1821_012:0195c24": " 契經已下。會釋經文。依論說四輪經就勝",
    "T41n1821_012:0195c25": "說．但說金輪引經。證訖。論主解云金輪",
    "T41n1821_012:0195c26": "既然。轉餘三輪應知亦爾 或可總是經文",
    "T41n1821_012:0195c27": "就勝偏說金輪。餘三例釋。[0195c27] 輪王如佛",
    "T41n1821_012:0195c28": "至輪王亦爾者。釋第四句獨如佛。輪王一",
    "T41n1821_012:0195c29": "界無二&#x7ADD;生。如佛無俱。引經可解。處謂",
    "T41n1821_012:0195c30": "方處。位謂時位。[0195c30] 應審思擇至為約一切",
    "T41n1821_012:0196a01": "界者。論主勸思。經言唯一為據一三千。",
    "T41n1821_012:0196a02": "為約一切三千說。[0196a02] 有說餘界至唯一",
    "T41n1821_012:0196a03": "如來者。說一切有部解。於十方界唯一如",
    "T41n1821_012:0196a04": "來無二&#x7ADD;生。立理引教可知 波羅門。此",
    "T41n1821_012:0196a05": "名梵志 喬答摩。此剎帝利中一姓 氏。謂",
    "T41n1821_012:0196a06": "氏族。[0196a06] 若爾何緣至得自在轉者外人引",
    "T41n1821_012:0196a07": "經難。[0196a07] 彼有蜜意者。答。[0196a07] 蜜意者何",
    "T41n1821_012:0196a08": "者。外人徵。[0196a08] 謂若世尊至例此應知者。通",
    "T41n1821_012:0196a09": "釋經文。梵王經據不作加行。佛眼唯於一",
    "T41n1821_012:0196a10": "三千界觀見自在。若據發起加行。佛眼能",
    "T41n1821_012:0196a11": "於無邊世界觀見自在。天耳通等例此應",
    "T41n1821_012:0196a12": "知。[0196a12] 有餘部師至定有多佛者。有餘部說",
    "T41n1821_012:0196a13": "有十方佛家。可知。[0196a13] 然彼所引至及決定",
    "T41n1821_012:0196a14": "勝道者。立十方佛。家通前舍利子經。此經",
    "T41n1821_012:0196a15": "為約一界。多界。若約多界唯有一佛。則轉",
    "T41n1821_012:0196a16": "輪王餘界非有。經說如佛遮俱生故。汝宗",
    "T41n1821_012:0196a17": "既許輪王餘界別有。如何不許別界佛耶。",
    "T41n1821_012:0196a18": "俱現益多如何不許令得人天增上生。及",
    "T41n1821_012:0196a19": "得決定無漏勝道。[0196a19] 若爾何故至俱時出",
    "T41n1821_012:0196a20": "現者。說一切有部難。[0196a20] 以無用故至無二",
    "T41n1821_012:0196a21": "佛現者。十方佛家答。一以無用。二由願力。",
    "T41n1821_012:0196a22": "三令敬重。四令速行。[0196a22] 如是所說至主",
    "T41n1821_012:0196a23": "兵臣寶者。釋第五．第六句。[0196a23] 象等五寶至",
    "T41n1821_012:0196a24": "生他有情者。難。於七寶中除輪．珠寶餘象",
    "T41n1821_012:0196a25": "等五有情數攝。如何他輪王業生他有情。",
    "T41n1821_012:0196a26": "此約親因為難。[0196a26] 非他有情至乘自業起",
    "T41n1821_012:0196a27": "者。答。非他象等有情從他輪王親因業起。",
    "T41n1821_012:0196a28": "各自從己親因生故。然由先造互相繫屬",
    "T41n1821_012:0196a29": "&#x758E;增上業於中若一乘自業生。餘亦俱時",
    "T41n1821_012:0196b01": "乘自業起。如是所說至大士相殊者。釋後",
    "T41n1821_012:0196b02": "兩句。四種非一名諸。輪王皆具三十二相。",
    "T41n1821_012:0196b03": "金輪具勝。餘三雖有。非如金輪。[0196b03] 若爾",
    "T41n1821_012:0196b04": "輪王與佛何異者。問。[0196b04] 佛大士相至故有",
    "T41n1821_012:0196b05": "差別者。答。正理釋云言處正者。謂於佛身",
    "T41n1821_012:0196b06": "眾相無偏得其所故 言明了者。謂於佛",
    "T41n1821_012:0196b07": "身相極分明能奪意故 言圓滿者。謂於",
    "T41n1821_012:0196b08": "佛身眾相周圓無缺減故。",
    "T41n1821_012:0196b09": "[0196b09] 劫初人眾至為防雇守田者。此下第三明小",
    "T41n1821_012:0196b10": "王興。問．及頌答。[0196b10] 論曰至長壽久住者。釋",
    "T41n1821_012:0196b11": "初句。劫初化生名為意成。初未段食以喜",
    "T41n1821_012:0196b12": "樂為飲食。[0196b12] 有如是類至無所貯積者。釋",
    "T41n1821_012:0196b13": "第二句 地味。謂地中出。猶如融餳 地皮",
    "T41n1821_012:0196b14": "餅生者。地味漸乾成餅名地皮餅 林藤。",
    "T41n1821_012:0196b15": "此藤成林故名林藤。食林藤已前身無便",
    "T41n1821_012:0196b16": "穢。食香稻已去方有便穢。餘文可知。",
    "T41n1821_012:0196b17": "[0196b17] 後時有人至始於此時者。釋第三句。[0196b17] 為",
    "T41n1821_012:0196b18": "欲遮防至此時為首者。釋第四句 三末多。",
    "T41n1821_012:0196b19": "此云共許。眾人共許為好人也。惡業道中",
    "T41n1821_012:0196b20": "隨重別說。所餘輕者略而不論。餘文可知。",
    "T41n1821_012:0196b21": "[0196b21] 於劫減位有小三災者。此下第三明劫中災。",
    "T41n1821_012:0196b22": "就中．一明小三災。二明大三災。此下明",
    "T41n1821_012:0196b23": "小三災。頌前標宗。[0196b23] 其相云何者。問。",
    "T41n1821_012:0196b24": "[0196b24] 頌曰至七日月年止者。頌答。[0196b24] 論曰至飢",
    "T41n1821_012:0196b25": "饉災起者。釋上三句。以此文證小三災。",
    "T41n1821_012:0196b26": "各別於中劫末起 又立世阿毘曇第九亦",
    "T41n1821_012:0196b27": "說小三災別劫中起。如彼廣說 相續。謂",
    "T41n1821_012:0196b28": "身 邪法。謂諸惡法。應知此時亦起餘過。",
    "T41n1821_012:0196b29": "從強過重偏說貪．瞋 場是積聚穀麥處。",
    "T41n1821_012:0196c01": "故名場蘊 訶梨怛雞。&#x83D3;名舊云訶梨勒",
    "T41n1821_012:0196c02": "訛也 刀災死疾故日最少。疫災死遲其日",
    "T41n1821_012:0196c03": "稍長。飢災死最遲故時最長。餘文可知。",
    "T41n1821_012:0196c04": "[0196c04] 此三災起至北洲總無者。此釋第四句。",
    "T41n1821_012:0196c05": "[0196c05] 前說火災至今當具辨者。此下第二明大三",
    "T41n1821_012:0196c06": "災。牒前問起。前說火災焚燒世界。餘水",
    "T41n1821_012:0196c07": "風災亦爾如應當知。何者為餘水．風災。今",
    "T41n1821_012:0196c08": "當具辨此大三災。[0196c08] 頌曰至七水火後風",
    "T41n1821_012:0196c09": "者。前三句明三災。次三句明第四定無災。",
    "T41n1821_012:0196c10": "後兩句明災起次第。[0196c10] 論曰至亦無餘在",
    "T41n1821_012:0196c11": "者。釋初句。婆沙一百三十三說云。火災起",
    "T41n1821_012:0196c12": "時。有說七日先隱持雙。先一照耀。後六漸",
    "T41n1821_012:0196c13": "出便壞世間。有說一日分為七日。有說一日",
    "T41n1821_012:0196c14": "成七倍熱。有說七日先藏地下後漸出現。",
    "T41n1821_012:0196c15": "如是說者諸有情類業增上力令世界成。至",
    "T41n1821_012:0196c16": "劫末時業力盡故隨於近處有災火生。乃",
    "T41n1821_012:0196c17": "至梵宮皆被焚燎 水災起時有說三定邊",
    "T41n1821_012:0196c18": "雨熱灰水能壞世間。有說從下水輪涌出。",
    "T41n1821_012:0196c19": "如是說者諸有情類業增上力令世界成。至",
    "T41n1821_012:0196c20": "劫末時業力盡故隨於近處有災水生。由",
    "T41n1821_012:0196c21": "彼因緣世界便壞 風災起時有說從四定",
    "T41n1821_012:0196c22": "邊風起能壞世間。有說從下風輪有猛風",
    "T41n1821_012:0196c23": "起。如是說者諸有情業增上力令世界成。",
    "T41n1821_012:0196c24": "至劫末時業力盡故。隨於近處有災風生。",
    "T41n1821_012:0196c25": "至遍淨天皆被散壞 此論三災&#x7ADD;非婆",
    "T41n1821_012:0196c26": "沙正義。此論非以婆沙評家為量。隨樂而",
    "T41n1821_012:0196c27": "說。[0196c27] 一類外道至餘極微在者。此下破異",
    "T41n1821_012:0196c28": "執。此即敘計。別有一類勝論外道執極微",
    "T41n1821_012:0196c29": "常。彼謂劫壞但壞&#x9E81;色。爾時猶有餘常極",
    "T41n1821_012:0197a01": "微。[0197a01] 何緣彼執猶有餘極微者。論主徵",
    "T41n1821_012:0197a02": "問。[0197a02] 勿後&#x9E81;事果生無種子故者。勝論答。",
    "T41n1821_012:0197a03": "勿後劫成&#x9E81;事果生無種子故。彼執。劫壞",
    "T41n1821_012:0197a04": "之時壞&#x9E81;色事不壞常微。此常極微散在",
    "T41n1821_012:0197a05": "空中各各別住。劫將成時眾生業力令常",
    "T41n1821_012:0197a06": "極微兩兩和合生一&#x9E81;果。量等父母。所生",
    "T41n1821_012:0197a07": "&#x9E81;果復各兩兩和合共生一&#x9E81;果。故復量等",
    "T41n1821_012:0197a08": "父母。如是展轉兩兩和合成大地等。從",
    "T41n1821_012:0197a09": "二極微生果已去名為&#x9E81;事。散常極微名為",
    "T41n1821_012:0197a10": "種子。與彼&#x9E81;果為種子故。應知劫壞壞",
    "T41n1821_012:0197a11": "彼&#x9E81;事非壞極微。[0197a11] 豈不前說至風為種",
    "T41n1821_012:0197a12": "子者。述正義。豈不前說世界將成由諸有",
    "T41n1821_012:0197a13": "情於虛空中。業所生風能為世界種子故。",
    "T41n1821_012:0197a14": "故正理云。風中具有種種細物。為同類因",
    "T41n1821_012:0197a15": "引&#x9E81;物起(已上論文)或此下世界將欲成時。即以",
    "T41n1821_012:0197a16": "前災頂風為緣引生下地風起。此風能為",
    "T41n1821_012:0197a17": "世界種子。如二十空劫後將成劫時。用前",
    "T41n1821_012:0197a18": "壞劫第二定等火災等頂風為緣故。引下地",
    "T41n1821_012:0197a19": "風為其種子生諸世界。壞望後成是其前",
    "T41n1821_012:0197a20": "故名前災頂。[0197a20] 又化地部至飄種來此者。",
    "T41n1821_012:0197a21": "述異部計。由諸世界壞非一時。此界初成",
    "T41n1821_012:0197a22": "風從他方飄諸種子來此世間成諸世界",
    "T41n1821_012:0197a23": "生芽等果。[0197a23] 雖爾不許至親所引起者。述",
    "T41n1821_012:0197a24": "勝論師計。佛法雖爾我宗不許芽等果生是",
    "T41n1821_012:0197a25": "種等因親所引起。[0197a25] 若爾芽等從何而生",
    "T41n1821_012:0197a26": "者。論主徵問。汝不許種親生芽等。未知芽",
    "T41n1821_012:0197a27": "等從何而生。[0197a27] 從自分生至從極微生者。",
    "T41n1821_012:0197a28": "勝論答。&#x9E81;芽等果各從自分細芽等生。如",
    "T41n1821_012:0197a29": "是芽等自分復隨芽等自分因生。從&#x9E81;",
    "T41n1821_012:0197b01": "向細展轉乃至最細有分從二父母芽極",
    "T41n1821_012:0197b02": "微生。攬父母成有彼分故名為有分。父",
    "T41n1821_012:0197b03": "母二微但名為分。二分別故不名有分。彼",
    "T41n1821_012:0197b04": "宗中計種．芽．莖等常微各異。唯自類相生",
    "T41n1821_012:0197b05": "非生異類。[0197b05] 於芽等生中種等有何力者。",
    "T41n1821_012:0197b06": "論主復徵。[0197b06] 除能引集至生芽等力者。勝",
    "T41n1821_012:0197b07": "論答。此種子等除能引集芽等常微。種等更",
    "T41n1821_012:0197b08": "無有別勝力親生芽等。以此芽等各從",
    "T41n1821_012:0197b09": "自分芽等生故。[0197b09] 何緣定作如是執耶者。",
    "T41n1821_012:0197b10": "論主復徵。[0197b10] 從異類生定不應理者。勝論",
    "T41n1821_012:0197b11": "答。芽地大等從其異類種地大等生定不應",
    "T41n1821_012:0197b12": "理。彼計芽種雖復俱以地大為體然類各",
    "T41n1821_012:0197b13": "別。[0197b13] 不應何理者。論主復徵。[0197b13] 應無定",
    "T41n1821_012:0197b14": "故者。勝論反難論主。若從異類能生異類",
    "T41n1821_012:0197b15": "應無定故。應從穀等種生諸麥等芽。",
    "T41n1821_012:0197b16": "[0197b16] 功能定故至從異類定生者。論主釋難。如麥",
    "T41n1821_012:0197b17": "種等定能生彼麥芽等果不能生餘穀芽",
    "T41n1821_012:0197b18": "等果。故言功能定故無不定失。如聲定從",
    "T41n1821_012:0197b19": "手．鼓等異類而生。如燒物熟變從薪．火等",
    "T41n1821_012:0197b20": "異類定生。或燒薪時從白生黃從黃生黑",
    "T41n1821_012:0197b21": "等名異類定生 又解引勝論中聲等為",
    "T41n1821_012:0197b22": "喻。彼宗計德句中聲是實句中空家德。從",
    "T41n1821_012:0197b23": "空異類而生。又從德句中合離異類生。如",
    "T41n1821_012:0197b24": "手．鼓合出聲。如破竹離出聲。熟變是色。",
    "T41n1821_012:0197b25": "色是德句攝。此色是實句中火家德。從火異",
    "T41n1821_012:0197b26": "類生亦從薪生。等謂等取餘德句義中從",
    "T41n1821_012:0197b27": "異類生法。即顯彼說自教相違。[0197b27] 德法有",
    "T41n1821_012:0197b28": "殊至及縷生衣等者。勝論救義。德句義法而",
    "T41n1821_012:0197b29": "有差別。如聲熟等可有從彼異類而生。",
    "T41n1821_012:0197c01": "實句義法而即不爾。種芽地大俱是實句攝。",
    "T41n1821_012:0197c02": "各自分生。又引事證世間現見。實句中法唯",
    "T41n1821_012:0197c03": "從同類生。如從眾藤生一總支。支謂藤",
    "T41n1821_012:0197c04": "圜擬安&#x9262;等。彼宗離藤別有支體。體俱地",
    "T41n1821_012:0197c05": "大&#x7ADD;實句收故說此藤生同類支 亦如眾",
    "T41n1821_012:0197c06": "縷生一總衣。彼宗離縷別有衣體。俱是地大",
    "T41n1821_012:0197c07": "&#x7ADD;實句收。故說此縷生同類衣。此二&#x7ADD;是同",
    "T41n1821_012:0197c08": "時生也。又藤與支。縷之與衣。形狀相似。",
    "T41n1821_012:0197c09": "以見藤時亦即見支。見縷之時亦即見衣。",
    "T41n1821_012:0197c10": "故言相似。[0197c10] 此非應理者。論主非救。",
    "T41n1821_012:0197c11": "[0197c11] 非理者何者。勝論反徵論主。[0197c11] 引不極",
    "T41n1821_012:0197c12": "成為能立故者。論主出非理。凡所引喻彼此",
    "T41n1821_012:0197c13": "極成。汝引不極成為能立喻故。[0197c13] 今此所",
    "T41n1821_012:0197c14": "引何不極成者。勝論復徵所以。[0197c14] 非許藤",
    "T41n1821_012:0197c15": "支至如蟻行等者。論主答。如我所宗非許",
    "T41n1821_012:0197c16": "離藤別有支體。非許離縷別有衣體。即眾",
    "T41n1821_012:0197c17": "藤合。即眾縷合。盤屈安布差別不同得支",
    "T41n1821_012:0197c18": "名．衣名。如蟻行等。離蟻之外無別行體。",
    "T41n1821_012:0197c19": "勝論亦許無別行體。故引極成為喻。",
    "T41n1821_012:0197c20": "[0197c20] 云何知爾者。勝論復徵論主。[0197c20] 一縷合中",
    "T41n1821_012:0197c21": "至應亦得衣者。論主以理徵破。此中且破離",
    "T41n1821_012:0197c22": "縷有衣。離藤有支准衣應破。故不別顯。",
    "T41n1821_012:0197c23": "勝論宗計有一全衣與眾縷合。論主破云。",
    "T41n1821_012:0197c24": "一縷與彼全衣合中曾不得衣唯得縷故。",
    "T41n1821_012:0197c25": "若言縷上別有全衣。見縷之時有誰為障",
    "T41n1821_012:0197c26": "令不得衣。若言有障見縷之時何不見",
    "T41n1821_012:0197c27": "障。既不見障但見其縷。故知離縷無別有",
    "T41n1821_012:0197c28": "衣。若有別衣如何不見。勝論計衣雖多縷",
    "T41n1821_012:0197c29": "合此中且以一縷為難。餘縷准知。或一縷",
    "T41n1821_012:0198a01": "言顯多縷中一一縷也。若汝救言於一縷",
    "T41n1821_012:0198a02": "中無全衣轉。則應一縷上但有衣家少分",
    "T41n1821_012:0198a03": "無有全衣既爾應許此全衣體集眾縷上",
    "T41n1821_012:0198a04": "諸衣分成衣。是假非實非更別有有分全",
    "T41n1821_012:0198a05": "衣說名實衣 言有分者。謂此全衣有眾",
    "T41n1821_012:0198a06": "縷分。或此全衣有眾衣分名為有分。若許",
    "T41n1821_012:0198a07": "全衣攬眾縷上衣分以成 復轉徵言 又",
    "T41n1821_012:0198a08": "如何知縷上衣分異縷而有。若言縷上別",
    "T41n1821_012:0198a09": "有衣分。見縷之時何不見彼衣分。既不別",
    "T41n1821_012:0198a10": "見衣分明知離縷無別衣分 汝若復謂",
    "T41n1821_012:0198a11": "此全衣體非一縷合能顯。此衣要待多縷",
    "T41n1821_012:0198a12": "為所依合體方顯者。難云於唯多經縷和",
    "T41n1821_012:0198a13": "合未著緯縷時應亦得衣 又解若謂全",
    "T41n1821_012:0198a14": "衣要待多所依縷和合衣體方顯非一縷",
    "T41n1821_012:0198a15": "者。於唯多經和合未著緯縷時應亦得衣",
    "T41n1821_012:0198a16": " 上來約縷以破。[0198a16] 或應畢竟至如旋火",
    "T41n1821_012:0198a17": "輪者。此即約根以破。或應畢竟無得全衣",
    "T41n1821_012:0198a18": "理。猶如一衣眼見身觸此一邊時。中．及餘",
    "T41n1821_012:0198a19": "邊不對根故。以中．及外非俱對根。是則非",
    "T41n1821_012:0198a20": "得一段全衣。豈有一衣有對．不對。故知畢",
    "T41n1821_012:0198a21": "竟無得衣理。或對根者可名為衣。不對",
    "T41n1821_012:0198a22": "根者應非衣攝 汝若謂此中及餘邊漸次",
    "T41n1821_012:0198a23": "皆可對治眼．身根非頓對者。則應眼身",
    "T41n1821_012:0198a24": "唯得諸衣分。不應說彼眼．身二根得有分",
    "T41n1821_012:0198a25": "無全衣。勝論計衣眼．身能取 既破外",
    "T41n1821_012:0198a26": "訖。示正義言 是故即於諸縷分上眼．身",
    "T41n1821_012:0198a27": "二識漸次了別。次後意識總起有分段衣覺。",
    "T41n1821_012:0198a28": "故如旋火輪實見火色非見火輪。從眼",
    "T41n1821_012:0198a29": "識後意識謂輪。輪實無體。此衣亦爾。",
    "T41n1821_012:0198b01": "[0198b01] 謂若離縷至甚為靈異者。論主以理釋前離",
    "T41n1821_012:0198b02": "縷無衣 衣異色謂青．黃等色 異類。謂",
    "T41n1821_012:0198b03": "絲．毛等類 異業謂障寒等業用 謂若離",
    "T41n1821_012:0198b04": "此縷上異色。離此縷上異類。離此縷上異",
    "T41n1821_012:0198b05": "業。此衣上異色。此衣上異類。此衣上異業。不",
    "T41n1821_012:0198b06": "可得故 此中釋意縷上見有異色．類．業。",
    "T41n1821_012:0198b07": "衣上即無異色．類．業。若衣上有異色．類．業。",
    "T41n1821_012:0198b08": "可證有衣。衣上既無異色．類．業。明知衣",
    "T41n1821_012:0198b09": "體亦無。約無色．類．業以破彼衣 若汝救",
    "T41n1821_012:0198b10": "言於錦衣上異色．類．業。屬衣非縷。以此",
    "T41n1821_012:0198b11": "錦衣異色．類．業故 汝則應許實句中衣",
    "T41n1821_012:0198b12": "從異類起。所以者何。於錦衣上一一縷色",
    "T41n1821_012:0198b13": "各是青等。無種種異色。一一縷類各是絲等。",
    "T41n1821_012:0198b14": "無種種異類。一一縷業各障寒等業別無",
    "T41n1821_012:0198b15": "種種異業。既無種種色．類．業縷生種種色．",
    "T41n1821_012:0198b16": "類．業衣。是則縷衣相望各異。其縷生衣異類",
    "T41n1821_012:0198b17": "能生。縷．衣二種俱實句攝。是則許實從異",
    "T41n1821_012:0198b18": "類起。如何前說實唯從同類生。此即以縷",
    "T41n1821_012:0198b19": "難衣。約色等三顯縷無異。非欲正聚",
    "T41n1821_012:0198b20": "色等為難 又解即以一一縷上無種種",
    "T41n1821_012:0198b21": "色．等類．業為難。既無種種色．類．業生種",
    "T41n1821_012:0198b22": "種色類業衣。即是此衣從異類起 又解",
    "T41n1821_012:0198b23": "勝論宗衣是實句。色是德句。類是同異句。業",
    "T41n1821_012:0198b24": "是業句。既色．類．業能生此衣是即許實從",
    "T41n1821_012:0198b25": "異類起 於錦衣上或於一分無異色等",
    "T41n1821_012:0198b26": "邊應不見衣。由彼異色等能顯錦衣故。",
    "T41n1821_012:0198b27": "於此一分中無異色等故 汝若固執於",
    "T41n1821_012:0198b28": "錦一分無異色等處亦名衣者。或即於彼",
    "T41n1821_012:0198b29": "無異色等錦一分中應見異色等。以執衣",
    "T41n1821_012:0198b30": "必有異色等相故 復調弄言 彼許有分",
    "T41n1821_012:0198c01": "全衣體唯是一而有種種色．類．業殊一．異",
    "T41n1821_012:0198c02": "相違而得相有。審有如斯甚為靈異。",
    "T41n1821_012:0198c03": "[0198c03] 又於一火至不應得成者。上來破勝論縷衣",
    "T41n1821_012:0198c04": "地大訖。義便復破勝論火大。彼計一火光明",
    "T41n1821_012:0198c05": "界中隨所至處一段光明體唯是一。依多極",
    "T41n1821_012:0198c06": "微上起還以離縷別有衣體。所以次破",
    "T41n1821_012:0198c07": " 於彼一火光明界中隨所至處體若是",
    "T41n1821_012:0198c08": "一。云何於中得有遠燒觸時痛少。近燒觸",
    "T41n1821_012:0198c09": "時痛多。遠照色時昧劣。近照色時明顯。此",
    "T41n1821_012:0198c10": "等不同有異差別應不得成。既有不同",
    "T41n1821_012:0198c11": "有異差別。明非一體。極微眾多即無此過",
    "T41n1821_012:0198c12": " 又解體若是一云何於彼一火界中可得",
    "T41n1821_012:0198c13": "辨有遠近不同。謂此名遠此名為近。燒．",
    "T41n1821_012:0198c14": "照有異。謂同燒多物黃．黑有異。謂同照多",
    "T41n1821_012:0198c15": "物明．昧有異。觸．色差別。謂於其中熱．觸差",
    "T41n1821_012:0198c16": "別。謂於其中色有差別。此等差別皆應不",
    "T41n1821_012:0198c17": "成 又解於一火界遠．近二種不同燒．照",
    "T41n1821_012:0198c18": "二種有異。觸．色二種差別。若是體一此遠．",
    "T41n1821_012:0198c19": "近等皆應不成。[0198c19] 各別極微至理亦應爾",
    "T41n1821_012:0198c20": "者。通伏難。伏難云各別極微既越根境。故",
    "T41n1821_012:0198c21": "知細極微外有&#x9E81;事一火光等為眼等境。",
    "T41n1821_012:0198c22": "為通此難故作是言 各別極微一一別住",
    "T41n1821_012:0198c23": "雖越根境眾微共聚可現根境證。如彼外",
    "T41n1821_012:0198c24": "道勝論所宗火鑽等合能生火果非獨能生",
    "T41n1821_012:0198c25": " 又解二微等合能生&#x9E81;果非獨能生。或",
    "T41n1821_012:0198c26": "如眼色明空等緣合能發識非獨能生又",
    "T41n1821_012:0198c27": "如翳目觀散髮時相&#x96A3;即見別住不見。極",
    "T41n1821_012:0198c28": "微對根理亦應爾。[0198c28] 又即於色等至極微",
    "T41n1821_012:0198c29": "亦壞者。論主又述己宗。約體不異顯壞同",
    "T41n1821_012:0199a01": "時以破勝論。勝論色等與極微異。劫壞之",
    "T41n1821_012:0199a02": "時&#x9E81;色等壞。極微不壞。為破彼執故有此",
    "T41n1821_012:0199a03": "文 又即於色．聲．香．味．觸立極微名。離",
    "T41n1821_012:0199a04": "色等外無別極微故。色等壞時極微亦壞。",
    "T41n1821_012:0199a05": "由體同故壞必同時。故劫壞時無極微在。",
    "T41n1821_012:0199a06": "[0199a06] 極微實攝至定俱時滅者。勝論救義。六",
    "T41n1821_012:0199a07": "句義中細極微體實句義攝。&#x9E81;色．聲等德句",
    "T41n1821_012:0199a08": "義收。由體異故壞不俱時。故劫壞時但能",
    "T41n1821_012:0199a09": "壞彼&#x9E81;色．聲等不能壞彼常細極微。",
    "T41n1821_012:0199a10": "[0199a10] 此二體別至寧異色觸者。論主復破。此實德",
    "T41n1821_012:0199a11": "二體各別者。理必不然。以審觀時即於色",
    "T41n1821_012:0199a12": "等立極微名。非離色．聲．香．味．觸外。有汝",
    "T41n1821_012:0199a13": "所立別實句中。地．水．火．風極微體性。故非",
    "T41n1821_012:0199a14": "實．德二體各別 又勝論宗中自許。實句義",
    "T41n1821_012:0199a15": "中地等眼根所取。寧異德句中色。身根所取",
    "T41n1821_012:0199a16": "寧異德句中觸。此即以理徵破勝論 一說",
    "T41n1821_012:0199a17": "地．水．火．風眼根俱能取四。一說身根能取",
    "T41n1821_012:0199a18": "四種。眼根但取地．水．火三。所以者何。以",
    "T41n1821_012:0199a19": "身能觸冷．煖等風故身非眼。[0199a19] 又燒毛",
    "T41n1821_012:0199a20": "[疊*毛]至不記識故者。此文亦破離色等外實句",
    "T41n1821_012:0199a21": "義中別有地大。勝論宗執毛[疊*毛]．紅花等以實",
    "T41n1821_012:0199a22": "句中地大為體。故今復破。毛隨作何色[疊*毛]",
    "T41n1821_012:0199a23": "作白色。紅花赤色。等即等取餘未說者。毛",
    "T41n1821_012:0199a24": "[疊*毛]花等若未燒時知是毛等。若被燒已彼毛",
    "T41n1821_012:0199a25": "等覺則無有故。故毛等覺但緣青．黃．赤．白",
    "T41n1821_012:0199a26": "色等差別而起 或可。等言等香．味．觸。所",
    "T41n1821_012:0199a27": "以者何。毛等被燒熟變生時同作何色。形量",
    "T41n1821_012:0199a28": "等故不知何者是毛是[疊*毛]是紅花等。由此故",
    "T41n1821_012:0199a29": "知但緣色等差別不同作毛等解。離色等",
    "T41n1821_012:0199b01": "外無別地大為毛等體 又解毛等被燒熟",
    "T41n1821_012:0199b02": "變生時形量與前未燒時等。雖形量等不",
    "T41n1821_012:0199b03": "識毛等。故知但緣顯色等別作毛等解。離",
    "T41n1821_012:0199b04": "顯色等無別地大為毛等體猶如地上行伍",
    "T41n1821_012:0199b05": "瓦．器相雜而住記識瓶．盆。非由顯色以",
    "T41n1821_012:0199b06": "顯同故。但由形色由形異故。若不觀形",
    "T41n1821_012:0199b07": "差別不同但看顯色等黃等黑不記識故。",
    "T41n1821_012:0199b08": "瓶．盆等物離形等外既無別體。應知毛等",
    "T41n1821_012:0199b09": "離顯色等亦無實句地大為體 又解猶如",
    "T41n1821_012:0199b10": "行伍形色極微為瓶．盆時由形別故記識",
    "T41n1821_012:0199b11": "瓶．盆。若不觀形不記識故。餘解如前 又",
    "T41n1821_012:0199b12": "解猶如行伍諸穀．麥等或方或圓。離方色",
    "T41n1821_012:0199b13": "等無別有行。若不觀形不記識故。猶如",
    "T41n1821_012:0199b14": "記識瓶．盆應知亦爾。離圓色等無別瓶．",
    "T41n1821_012:0199b15": "盆若不觀形不記識故。餘解如前 彼勝",
    "T41n1821_012:0199b16": "論宗行及瓶．盆皆無有體。故引極成為今",
    "T41n1821_012:0199b17": "所喻。[0199b17] 誰當採錄至廣諍應止者。破訖止",
    "T41n1821_012:0199b18": "諍。[0199b18] 此三災頂為在何處者。此下釋第二",
    "T41n1821_012:0199b19": "句。此即問也。[0199b19] 第二靜慮至名彼災頂者。",
    "T41n1821_012:0199b20": "正釋可解。[0199b20] 何緣下三定遭火水風災者。",
    "T41n1821_012:0199b21": "釋第三句。此即問也。[0199b21] 初二三定中至遭",
    "T41n1821_012:0199b22": "是外災壞者。答。如二定喜受能為內災。與",
    "T41n1821_012:0199b23": "輕安俱潤身如水相似故。欲界苦受不調柔",
    "T41n1821_012:0199b24": "性名為&#x9E81;重遍在身中。初定喜微。猶如未",
    "T41n1821_012:0199b25": "能滅。二定喜極。遍身&#x9E81;重由此極喜皆除",
    "T41n1821_012:0199b26": "盡故。故經中說苦根&#x9E81;重第二定滅。故正理",
    "T41n1821_012:0199b27": "三十二云。第二靜慮喜受為內災。與輕安俱",
    "T41n1821_012:0199b28": "潤澤如水。故遍身&#x9E81;重由此皆除。故經說苦",
    "T41n1821_012:0199b29": "根第二靜慮滅。以說內心喜得身輕安故。",
    "T41n1821_012:0199c01": "非唯火災．尋．伺止息。亦由滅苦所依識身。",
    "T41n1821_012:0199c02": "故說苦根二靜慮滅。雖生上地識身容現",
    "T41n1821_012:0199c03": "前。隨欲不行自在故無過。然經言滅苦據",
    "T41n1821_012:0199c04": "正入定時。初靜慮中猶有尋．伺無增上喜",
    "T41n1821_012:0199c05": "不言苦滅。又云於初靜慮內具三災。外亦",
    "T41n1821_012:0199c06": "具遭三災所壞。第二靜慮內有二災故外亦",
    "T41n1821_012:0199c07": "遭二災所壞。第三靜慮內唯一災故外但遭",
    "T41n1821_012:0199c08": "一災所壞 餘文可知。[0199c08] 何緣不立地亦",
    "T41n1821_012:0199c09": "為災者。問。[0199c09] 以器世間至地還違地者。答。",
    "T41n1821_012:0199c10": "又正理云如先所說三斷末摩。所斷末摩",
    "T41n1821_012:0199c11": "即是地故。不可立地以為能斷。大種類同",
    "T41n1821_012:0199c12": "不相違故。[0199c12] 第四靜慮何為外災者。釋",
    "T41n1821_012:0199c13": "第四句。此即問。[0199c13] 彼無外災至更往餘處",
    "T41n1821_012:0199c14": "者。答。以此文證餘界無淨居天。故正理云。",
    "T41n1821_012:0199c15": "毘婆沙師說。第四定攝淨居故災不能損。",
    "T41n1821_012:0199c16": "由彼不可生無色天。亦復不應更往餘",
    "T41n1821_012:0199c17": "處。由此證餘界無淨居天。若餘世界中有",
    "T41n1821_012:0199c18": "淨居者。應如地獄移往他方。寧說不應",
    "T41n1821_012:0199c19": "更往餘處。下三天處由淨居天威力攝持故",
    "T41n1821_012:0199c20": "無災壞。無容一地處少不同便有為災壞．",
    "T41n1821_012:0199c21": "不壞別。[0199c21] 若爾彼地器應是常者。釋第",
    "T41n1821_012:0199c22": "五．第六句。此即問。[0199c22] 不爾至體亦非常",
    "T41n1821_012:0199c23": "者。答可解。又婆沙一百三十四云。問第四靜",
    "T41n1821_012:0199c24": "慮地若無邊災所不及。寧非常住。答剎那",
    "T41n1821_012:0199c25": "無常故無此失。有說第四靜慮地中宮殿所",
    "T41n1821_012:0199c26": "依俱無常定。謂彼宮地隨彼諸天生時．死",
    "T41n1821_012:0199c27": "時。俱起．歿故。此說非理。所以者何。應無有",
    "T41n1821_012:0199c28": "情共器業故。由此如前所說者好。婆沙說",
    "T41n1821_012:0199c29": "第四靜慮地無邊者。據積眾多別處量說",
    "T41n1821_012:0200a01": "言地無邊。無總地形。故正理二十一解無",
    "T41n1821_012:0200a02": "雲天云。以下空中天所居地如雲密合故",
    "T41n1821_012:0200a03": "說名雲。此上諸天更無雲地。在無雲首故",
    "T41n1821_012:0200a04": "說無雲 問何故此論同婆沙不正義耶。",
    "T41n1821_012:0200a05": "解云俱舍非以婆沙評家為量 問若爾婆",
    "T41n1821_012:0200a06": "沙所難云何釋通。解云器未滅時餘天可",
    "T41n1821_012:0200a07": "有共受用故名共業感。[0200a07] 所說三災云",
    "T41n1821_012:0200a08": "何次第者。釋第七．第八句。問。[0200a08] 要先無",
    "T41n1821_012:0200a09": "間至一風災起者。答可知。[0200a09] 何緣如是者。",
    "T41n1821_012:0200a10": "何緣初定數遭火災。二定數遭水災。三定",
    "T41n1821_012:0200a11": "遭一風災。[0200a11] 由彼有情至六十四劫者。答。",
    "T41n1821_012:0200a12": "故正理云。何緣七火方一水災。極光淨天壽",
    "T41n1821_012:0200a13": "勢力故。謂彼壽量極八大劫故至第八方一",
    "T41n1821_012:0200a14": "水災。由此應知。要度七水．八七火後乃一",
    "T41n1821_012:0200a15": "風災。由遍淨天壽勢力故。謂彼壽量六十四",
    "T41n1821_012:0200a16": "劫故第八八方一風災。如諸有情修定漸勝。",
    "T41n1821_012:0200a17": "所感異熟身壽漸長。由是所居亦漸久住。",
    "T41n1821_012:0200a18": "俱舍論記卷第十二",
    "T41n1821_012:0200a19": "[0200a19] 同日以書本加一交了",
    "T41n1821_012:0200a20": "[0200a20] 弘安九年五月十六日未時許於東大寺",
    "T41n1821_012:0200a21": "三面僧房北室四聖房如形書寫之了"
}