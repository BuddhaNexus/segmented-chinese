{
    "X53n0839_003:0185a20": "俱舍論釋頌疏義鈔卷下本",
    "X53n0839_003:0185a21": "京兆西明寺沙門　慧暉　述",
    "X53n0839_003:0185a22": "　　●論本第十九　分別隨眠品",
    "X53n0839_003:0185a23": "釋此品疏分二一釋名二分文解釋有部貪等即隨",
    "X53n0839_003:0185a24": "眠大眾及經部現行名纏垢種子名隨眠大乘眠伏",
    "X53n0839_003:0185b01": "藏識現行名纏垢種子名隨眠有部釋云貪等潛伏",
    "X53n0839_003:0185b02": "在六識難知名隨眠有得繫屬在身隨也此品亦明",
    "X53n0839_003:0185b03": "纏垢獨名隨眠者一是根本二以初明故。",
    "X53n0839_003:0185b04": "離隨眠業無感有能者如無學有故業不能感三有",
    "X53n0839_003:0185b05": "業也。",
    "X53n0839_003:0185b06": "上界少分貪緣外境多分緣內唯欲界貪少分緣內",
    "X53n0839_003:0185b07": "多分緣外境皆是以小從多立名也問何故四諦煩",
    "X53n0839_003:0185b08": "惱多增減不同答苦諦有身邊見餘諦無者不執其",
    "X53n0839_003:0185b09": "因及滅道無漏法為我我所故身見餘諦無執身為",
    "X53n0839_003:0185b10": "我故苦下有身見邊見合斷常依身見生苦諦下有",
    "X53n0839_003:0185b11": "邊見也戒禁取有二類一非因執因二非道執道前",
    "X53n0839_003:0185b12": "非因執因推因果者隨斷常身邊見生故在見苦斷",
    "X53n0839_003:0185b13": "及執無想定別解脫戒等為出離道此迷麤果即見",
    "X53n0839_003:0185b14": "苦斷若執撥道邪見等為出離道即違道義強見道",
    "X53n0839_003:0185b15": "諦斷集滅諦下無戒禁取如後文釋由獨頭無明不",
    "X53n0839_003:0185b16": "了四諦引生疑疑有無引邪見撥無執此邪見等為",
    "X53n0839_003:0185b17": "勝故取有見取也與五見相應無明貪等緣五見等",
    "X53n0839_003:0185b18": "生亦見所斷餘緣事貪等及相應無明緣事境生即",
    "X53n0839_003:0185b19": "修所斷四諦下十煩惱四句分別者有唯緣諦即邪",
    "X53n0839_003:0185b20": "見獨頭無明疑身邊見有唯重緣貪嗔慢有通二即",
    "X53n0839_003:0185b21": "相應無明及戒見二取苦集即親緣滅道即重緣第",
    "X53n0839_003:0185b22": "四句即修道貪等四也問無慚愧何故不立為使答",
    "X53n0839_003:0185b23": "以三義故不立一行相麤二依他建立三依使生故",
    "X53n0839_003:0185b24": "使是其本故無慚等及忿等以不堅勞皆不立也問",
    "X53n0839_003:0185c01": "三界見惑即就界不就地修惑即約地地別斷答見",
    "X53n0839_003:0185c02": "惑三界各自界煩惱相似故就果論修惑九地各能",
    "X53n0839_003:0185c03": "潤生故就當地論不就界論也正理四十六云得果",
    "X53n0839_003:0185c04": "遍智皆就界建立隨眠准釋。",
    "X53n0839_003:0185c05": "數數習道方能斷故此約無漏道說若六行不重習",
    "X53n0839_003:0185c06": "前道也正理破云若緣見此所斷法性即隨彼所斷",
    "X53n0839_003:0185c07": "者苦集下十一遍使應通見修斷能緣五部法生故",
    "X53n0839_003:0185c08": "又滅道下邪見等三緣無漏非斷法生應是非斷自",
    "X53n0839_003:0185c09": "釋云若緣苦集諦為境名見苦斷乃至若緣修部為",
    "X53n0839_003:0185c10": "境即是修斷先師開為親緣重緣以救前正理十一",
    "X53n0839_003:0185c11": "遍支緣五部生通五部斷難云若緣見此為境即五",
    "X53n0839_003:0185c12": "見疑獨頭無明即親緣煩惱緣若緣見此所斷法為",
    "X53n0839_003:0185c13": "境即貪等緣五見疑無明背上生隨五見疑無明見",
    "X53n0839_003:0185c14": "斷他部緣十一使及滅道下邪見等即是前見此為",
    "X53n0839_003:0185c15": "境攝也今釋云此中辨貪等四中前三十二以配見",
    "X53n0839_003:0185c16": "斷了何得正理以遍行及滅道邪見等若古人分別",
    "X53n0839_003:0185c17": "見此為境及見此所斷為境以遮正理二難者十一",
    "X53n0839_003:0185c18": "遍使及滅道下邪見可爾九上緣惑不緣自界四諦",
    "X53n0839_003:0185c19": "所斷法生是何所斷由無漏慧見苦諦時不見上界",
    "X53n0839_003:0185c20": "境故也問何以得知貪等緣見惑生答准識身足論",
    "X53n0839_003:0185c21": "第十一貪等緣有覆無記法生即知貪等緣身邊見",
    "X53n0839_003:0185c22": "生故知貪等即是重緣也前八十八見法忍類忍所",
    "X53n0839_003:0185c23": "害故後十是法智類智所害故若言不爾者智害即",
    "X53n0839_003:0185c24": "決定有漏無漏道斷皆是智害忍即不定無漏道即",
    "X53n0839_003:0186a01": "忍害有漏道即智害也。",
    "X53n0839_003:0186a02": "西國名壞身是經部釋後有部釋名有身見勿無所",
    "X53n0839_003:0186a03": "緣方執故此破經部壞身見壞是無義非如何緣無",
    "X53n0839_003:0186a04": "法執我也斷見即蘊我是七斷滅論等常見離蘊我",
    "X53n0839_003:0186a05": "四遍常等斷常即邊也三見執所緣境名身見等二",
    "X53n0839_003:0186a06": "取執能緣取為勝等名見取等也。",
    "X53n0839_003:0186a07": "邪見即見者問五見皆顛倒轉應名名邪見答此見",
    "X53n0839_003:0186a08": "損邪滅中重名邪如臰蘇等也若撥無空非擇滅緣",
    "X53n0839_003:0186a09": "名不緣體非過重故能撥彼者是欲界修所斷邪行",
    "X53n0839_003:0186a10": "相智非邪見也戒禁邪非因執因即迷集諦如何不",
    "X53n0839_003:0186a11": "在斷集諦邪答先迷苦果如執梵王自在天能生眾",
    "X53n0839_003:0186a12": "生先計梵王等為我然後計彼為常我說自身執是",
    "X53n0839_003:0186a13": "身邊見此二種見既在苦諦故戒禁取只在苦諦也",
    "X53n0839_003:0186a14": "計有漏戒為成佛因及狗牛等為生天因此迷苦果",
    "X53n0839_003:0186a15": "皆並見苦斷若謗道邪見等三為出離道邪見等三",
    "X53n0839_003:0186a16": "實非出離道而執此三為出離道此迷道諦是見道",
    "X53n0839_003:0186a17": "斷三十七品等問身見迷自事不執他身如何計梵",
    "X53n0839_003:0186a18": "王為常是身邊見也答夫執梵王等為常我必先於",
    "X53n0839_003:0186a19": "自身計我常等為道正因也問道下邪見等三不是",
    "X53n0839_003:0186a20": "道非道計道即是戒禁取無想涅槃非滅計為滅何",
    "X53n0839_003:0186a21": "故滅下無戒禁取答執無想果名涅槃即是執劣為",
    "X53n0839_003:0186a22": "勝是見取収也問執道下邪見等三非道計道即是",
    "X53n0839_003:0186a23": "戒禁取滅下邪見等非滅計滅何故是見取非戒取",
    "X53n0839_003:0186a24": "攝答道下邪見等撥無道諦即便執邪見為出離道",
    "X53n0839_003:0186b01": "故是戒取攝滅下邪見等緣滅撥無滅別執無想滅",
    "X53n0839_003:0186b02": "為滅不即執邪見等三為滅故是見取攝也又執無",
    "X53n0839_003:0186b03": "想涅槃為滅彼計與釋教涅槃是常寂不別是執劣",
    "X53n0839_003:0186b04": "為勝見取収執邪見等三為出離道體相與佛道有",
    "X53n0839_003:0186b05": "別違道強故是戒取攝也於有漏無常等法中計常",
    "X53n0839_003:0186b06": "樂我淨故此四種皆名顛倒問我見我所見二俱時",
    "X53n0839_003:0186b07": "生緣何我見得為我顛倒體我所見即非答第二說",
    "X53n0839_003:0186b08": "通取我所見為我倒體今此論同前說唯取我見正",
    "X53n0839_003:0186b09": "理婆沙同第二說二俱取也戒取具後二義無一何",
    "X53n0839_003:0186b10": "倒一義邪見具初中二義闕後一義貪等三義皆闕",
    "X53n0839_003:0186b11": "非顛倒體也問見取中執善法為淨實樂為樂為緣",
    "X53n0839_003:0186b12": "何名倒答彼執有漏為涅槃樂淨故得名倒正理不",
    "X53n0839_003:0186b13": "取餘三諦下見取為樂淨以非增勝故唯取苦諦下",
    "X53n0839_003:0186b14": "見取也問無我執為我得說為倒邪斷二見實有撥",
    "X53n0839_003:0186b15": "為無如何非倒答我見具三義得說為我倒邪斷二",
    "X53n0839_003:0186b16": "見闕後一義非是倒見及相應見所斷故者見即三",
    "X53n0839_003:0186b17": "見體相應即同時心心所皆是見斷故入流永斷問",
    "X53n0839_003:0186b18": "想心與見相應得立為倒受等亦與見相應亦立為",
    "X53n0839_003:0186b19": "倒答以世間言想心亂不言受等亂心與見為所依",
    "X53n0839_003:0186b20": "想能取像與見相應故亦是倒也二十部中無別分",
    "X53n0839_003:0186b21": "別部法邪分別皆名分別部如初果人有妻妾等於",
    "X53n0839_003:0186b22": "妻妾上取計樂淨故此二倒上想心未斷經部想心",
    "X53n0839_003:0186b23": "通迷理事故通二斷也破云如聖人見繩為蛇等非",
    "X53n0839_003:0186b24": "是顛倒不與見相應故率爾見不爭境起心覺已即",
    "X53n0839_003:0186c01": "止故非是倒也。",
    "X53n0839_003:0186c02": "令心高舉物名慢名者此都釋慢名。",
    "X53n0839_003:0186c03": "行轉不同等此釋高舉雖齊行解生處不同分成七",
    "X53n0839_003:0186c04": "種也婆沙云於勝功能未得謂得彼勝功能名增上",
    "X53n0839_003:0186c05": "增上慢所緣境一說有五有漏善根及四果凡夫起",
    "X53n0839_003:0186c06": "五種初果起三種等有說有九有漏善根及四向四",
    "X53n0839_003:0186c07": "果為九凡夫起九初果起七種等至無學位不起也",
    "X53n0839_003:0186c08": "於多分勝謂己少劣者雖然稱境以有挍量心故昇",
    "X53n0839_003:0186c09": "成高舉相故舉問也問增上與邪慢皆於未得法上",
    "X53n0839_003:0186c10": "生有何差別答增上慢功能法上生邪慢無能法上",
    "X53n0839_003:0186c11": "又增上內外道起邪唯外道起又增上通凡聖起邪",
    "X53n0839_003:0186c12": "唯凡夫起也七慢諸說不同評曰通見修斷問我慢",
    "X53n0839_003:0186c13": "緣我見起如何通修斷答身見執五斷法為我慢緣",
    "X53n0839_003:0186c14": "我起故通二斷也界繫諸說不同評曰通三界繫若",
    "X53n0839_003:0186c15": "爾色無色界無族等挍量如何有卑慢等答有挍量",
    "X53n0839_003:0186c16": "定等功能故又無始數習故有也。",
    "X53n0839_003:0186c17": "慢類者正理釋云即是九慢品類九慢緣五斷法生",
    "X53n0839_003:0186c18": "故通五部斷若爾我見緣五斷法生應我見通五部",
    "X53n0839_003:0186c19": "斷答苦法智忍行得二修違我見故不違我慢也如",
    "X53n0839_003:0186c20": "煞生等是修惑引生初二果聖者雖有修惑不行煞",
    "X53n0839_003:0186c21": "等問有愛及無愛准後文斷常見所增即通見惑引",
    "X53n0839_003:0186c22": "如何此言唯修答理實通見惑引此言唯修者順經",
    "X53n0839_003:0186c23": "說故問無愛有愛既求煩惱不生即是善性緣何成",
    "X53n0839_003:0186c24": "染答此不求擇滅唯求不生故成也。",
    "X53n0839_003:0187a01": "藹羅筏拏是水名名龍即是象等者等取阿索羅落",
    "X53n0839_003:0187a02": "北洲無想天舊云伊羅鉢多羅此云香葉象也十一",
    "X53n0839_003:0187a03": "煩惱具為因等三三義若與煩惱同時心心所無遍",
    "X53n0839_003:0187a04": "隨眠五部義四相義無遍緣五部義唯有為因遍生",
    "X53n0839_003:0187a05": "五部一義三義中有一義皆是遍行因遍行因故舉",
    "X53n0839_003:0187a06": "寬也無明正理唯取不共相應五見收此論通二無",
    "X53n0839_003:0187a07": "漏緣准此說問苦集諦下有邪見等得為遍行因滅",
    "X53n0839_003:0187a08": "道下邪見等何故非遍行因答一以苦集煩惱親緣",
    "X53n0839_003:0187a09": "重緣皆緣有漏境意樂無別二以勢堅勞得為遍行",
    "X53n0839_003:0187a10": "因滅道與上相違故不立也又苦集九地[牙(必心)+?]為因果",
    "X53n0839_003:0187a11": "苦集下煩惱得為九上緣惑滅諦九地不[牙(必心)+?]為因道",
    "X53n0839_003:0187a12": "諦法類治不同故滅道下無九上緣惑也問如何得",
    "X53n0839_003:0187a13": "知十一遍使見惑得與修惑為因答以世間有我者",
    "X53n0839_003:0187a14": "貪嗔等勝故知見惑與修惑為因問十一遍使頓緣",
    "X53n0839_003:0187a15": "為前後緣若頓緣者十遍使行因不同如何俱起若",
    "X53n0839_003:0187a16": "前後緣餘煩惱亦有此能應立為遍行因答不據一",
    "X53n0839_003:0187a17": "時頓緣然有頓緣力用且如邪見力能撥無五部故",
    "X53n0839_003:0187a18": "說頓緣不說十一使一時起若貪等自相惑緣苦不",
    "X53n0839_003:0187a19": "緣集等故不立等。",
    "X53n0839_003:0187a20": "九上緣惑者婆沙十八欲界非修地非離染地不能",
    "X53n0839_003:0187a21": "攝伏自界煩惱故得起緣色無色界色無色界與上",
    "X53n0839_003:0187a22": "相違不能緣欲界也由無明不了上二界故引生疑",
    "X53n0839_003:0187a23": "疑後生邪見撥無上界苦果見取執邪見為勝戒取",
    "X53n0839_003:0187a24": "計為生天因等此約苦下三見疑無明緣上界集下",
    "X53n0839_003:0187b01": "煩惱緣上准前釋欲界緣色無色界既如此緣無色",
    "X53n0839_003:0187b02": "亦然八地相望下地緣上地亦爾也欲色二界不合",
    "X53n0839_003:0187b03": "緣者以緣欲自地即隨增緣色無色即不隨增若欲",
    "X53n0839_003:0187b04": "或緣上隨增即有三界雜亂失上二界欲界緣時得",
    "X53n0839_003:0187b05": "合緣者以同不隨增色緣無色無色亦不隨增色界",
    "X53n0839_003:0187b06": "自地即隨增下地緣上地隨增不隨增准此釋上地",
    "X53n0839_003:0187b07": "界煩惱不緣下界地者上地煩惱緣下地等即有斷",
    "X53n0839_003:0187b08": "欲惑盡不得遍知義也八地一一別緣為八句乃至",
    "X53n0839_003:0187b09": "八地合緣為八句思之可知。",
    "X53n0839_003:0187b10": "不執上界為我我所故者如外道執梵王為常我即",
    "X53n0839_003:0187b11": "是身邊二見緣上界如何言身邊二見不緣上耶答",
    "X53n0839_003:0187b12": "不執梵王身為己身常我故不是己身身邊二見執",
    "X53n0839_003:0187b13": "梵王為常我見邪智攝謂與無明相應邪智即於欲",
    "X53n0839_003:0187b14": "界先起二見執常我已次後即起獨頭無明執彼梵",
    "X53n0839_003:0187b15": "王謂為常我行相曚昧不能決執所以非見也問九",
    "X53n0839_003:0187b16": "上緣或自界五部即隨增若緣上界五部即不隨增",
    "X53n0839_003:0187b17": "答一自界有彼愛異熟等流果即隨增色無色界與",
    "X53n0839_003:0187b18": "上相違二異熟地別故三上地細下地麤故緣上不",
    "X53n0839_003:0187b19": "隨增也問遍行隨眠何寬何狹答[牙(必心)+?]有寬狹遍行唯",
    "X53n0839_003:0187b20": "苦集諦下少分取過現二世狹通四相及相應法即",
    "X53n0839_003:0187b21": "寬隨眠通四諦三世寬不通四相及相應法即狹四",
    "X53n0839_003:0187b22": "句分別未來四諦煩惱及過現非遍行煩惱為第一",
    "X53n0839_003:0187b23": "句過現十一使上相應俱有法為第二句過現十一",
    "X53n0839_003:0187b24": "使為第三句未來煩惱以及過現非遍行煩惱上相",
    "X53n0839_003:0187c01": "應法四相為第四句也。",
    "X53n0839_003:0187c02": "無漏緣者諸行即有為法於此法上得無為名諸行",
    "X53n0839_003:0187c03": "擇滅如欲界有為法欲界愛所潤攝為己有身見執",
    "X53n0839_003:0187c04": "我等斷此愛時顯得無為餘人聞說還為此地見滅",
    "X53n0839_003:0187c05": "所斷邪見等緣以上地法下地愛見等不耽著故下",
    "X53n0839_003:0187c06": "地邪見不緣上地滅也。",
    "X53n0839_003:0187c07": "於道邪見等緣者愛著自界法身見執為我我所若",
    "X53n0839_003:0187c08": "自尋教或聞他說即由躭著自地行故便撥彼道為",
    "X53n0839_003:0187c09": "無或疑及愚故被三惑緣問邪見緣滅諦即緣自地",
    "X53n0839_003:0187c10": "滅滅智緣諦應不緣上地滅諦答滅智境是悟即緣",
    "X53n0839_003:0187c11": "上地滅邪見境是迷不緣上地滅也問九上緣或是",
    "X53n0839_003:0187c12": "迷如何評緣上地苦集答以所緣九地苦集[牙(必心)+?]為因",
    "X53n0839_003:0187c13": "故不同滅諦[牙(必心)+?]不為因也。",
    "X53n0839_003:0187c14": "非因果故者非同類因等流果不同於道諦非能作",
    "X53n0839_003:0187c15": "因增上果不同於苦集唯緣自地滅也問邪見緣滅",
    "X53n0839_003:0187c16": "為見緣為不見俱總相緣若不見如何名無漏緣若",
    "X53n0839_003:0187c17": "見如何撥無答應言剩滅但尋教見或聞他說即撥",
    "X53n0839_003:0187c18": "為無緣道亦爾但都撥為無如夜見杌為人等。",
    "X53n0839_003:0187c19": "六地法智者未至地法智能治欲界治餘即兼中間",
    "X53n0839_003:0187c20": "等五地法智治上八地修惑疏唯舉中間等五地以",
    "X53n0839_003:0187c21": "此五地全不治欲界故偏舉也類智初定及未至中",
    "X53n0839_003:0187c22": "間起治初定名自地治上七地名餘上七地准此釋",
    "X53n0839_003:0187c23": "問六地法智[牙(必心)+?]相因即緣一時緣五地者苦類忍類",
    "X53n0839_003:0187c24": "智因苦法智生應緣法智時即緣上斷智答雖法類",
    "X53n0839_003:0188a01": "智品下答由別治故也。",
    "X53n0839_003:0188a02": "二初無故者或更有釋四諦闕二諦下智二無見修",
    "X53n0839_003:0188a03": "惑中闕不斷上界惑初無法智雖治上界修惑不治",
    "X53n0839_003:0188a04": "上界見惑見惑不緣法智品道也問九地類治不治",
    "X53n0839_003:0188a05": "欲欲界三惑不能緣未至地有四道無間道能斷欲",
    "X53n0839_003:0188a06": "界惑餘三道不能治欲惑及上五地四道亦不能治",
    "X53n0839_003:0188a07": "欲界欲界三惑如何能緣答一六地智四道同故二",
    "X53n0839_003:0188a08": "[牙(必心)+?]相因故三六地[牙(必心)+?]相緣故故欲界三惑皆能緣法",
    "X53n0839_003:0188a09": "智類智法雖亦[牙(必心)+?]為因以治別故如二人相背面不",
    "X53n0839_003:0188a10": "相見法類亦然也問先凡夫斷欲惑盡後入見道起",
    "X53n0839_003:0188a11": "苦法智忍應斷上見惑答先起法忍觀諦為法引類",
    "X53n0839_003:0188a12": "忍斷上惑法忍不斷上惑也。",
    "X53n0839_003:0188a13": "即由此因者即由道道諦六地及九地[牙(必心)+?]為因緣一",
    "X53n0839_003:0188a14": "時即六惑九傍顯九地苦集[牙(必心)+?]為因故九上緣惑能",
    "X53n0839_003:0188a15": "緣上一地至八地謂苦集不能對治緣一時不能緣",
    "X53n0839_003:0188a16": "八地不同道也。",
    "X53n0839_003:0188a17": "二種隨增者先軌範師說相應隨增如城邑側有糞",
    "X53n0839_003:0188a18": "與水土相和由糞力令水土成穢由水土令糞力轉",
    "X53n0839_003:0188a19": "增城邑況身水土況心心所糞如煩惱況法可知。",
    "X53n0839_003:0188a20": "所緣隨增如猪犬於糞穢中眠戲由穢增於犬犬況",
    "X53n0839_003:0188a21": "煩惱穢況有漏境。",
    "X53n0839_003:0188a22": "無漏緣惑及九上緣惑如白玉悞墮泥中不增波也",
    "X53n0839_003:0188a23": "所緣隨增必是相應隨增自有相應不是所緣即九",
    "X53n0839_003:0188a24": "上緣惑也問過未隨眠有隨眠增不答定有以有前",
    "X53n0839_003:0188b01": "後二得未斷起故若無者異生起善心應離染也設",
    "X53n0839_003:0188b02": "過未二世煩惱上得斷了仍名有隨眠者如作人停",
    "X53n0839_003:0188b03": "作國王先位由號作人國王一以有體故二以曾當",
    "X53n0839_003:0188b04": "有用故也上界煩惱由無苦果又定力伏故有覆無",
    "X53n0839_003:0188b05": "記性故欲界身邊見有覆性者以不障施戒修故如",
    "X53n0839_003:0188b06": "世人有我者為我未來修福也欲界三十六煩惱除",
    "X53n0839_003:0188b07": "身邊二見餘三十四皆是不善性名不善。",
    "X53n0839_003:0188b08": "不善惑中婆沙一百一十三此三具五義故謂通五",
    "X53n0839_003:0188b09": "部遮五見疑遍六識簡慢是隨眠性簡纏垢能發麤",
    "X53n0839_003:0188b10": "惡身語業作斷善窂強加行是故獨立貪等三為不",
    "X53n0839_003:0188b11": "善根也。",
    "X53n0839_003:0188b12": "無記惑中者即欲界身邊見及上二界煩惱全也貪",
    "X53n0839_003:0188b13": "即是愛。愛上定者謂定上起貪。",
    "X53n0839_003:0188b14": "見上定者執上定為勝非因執因等慢即執此定起",
    "X53n0839_003:0188b15": "慢也此末師計本師不立無記根一以劣弱故二無",
    "X53n0839_003:0188b16": "教說故善惡猛利即立有部亦云也立無量聖教皆",
    "X53n0839_003:0188b17": "已滅沒若無記法力劣却須立根也問記者記者答",
    "X53n0839_003:0188b18": "捨置不答如何名記答以記彼言此不應言即是記",
    "X53n0839_003:0188b19": "也世尊如來命皆是我異名外道改我為世等問佛",
    "X53n0839_003:0188b20": "佛記言不應答也因明無記根便明四記一置(竹吏切赦",
    "X53n0839_003:0188b21": "也設也實也建也上也)。",
    "X53n0839_003:0188b22": "　　●論本第二十",
    "X53n0839_003:0188b23": "世者三世即五蘊法上所繫色法即一一極微心心",
    "X53n0839_003:0188b24": "所一一剎那皆有煩惱緣若斷一一極微及剎那心",
    "X53n0839_003:0188c01": "心所上煩惱盡皆得擇滅今此約五部論據大段說",
    "X53n0839_003:0188c02": "也貪等三及貪等相應無明約緣別法即貪緣順不",
    "X53n0839_003:0188c03": "緣違等若共相惑如邪見撥無因果順違皆撥無餘",
    "X53n0839_003:0188c04": "准此釋共相惑全及相應無明唯意識相應自相惑",
    "X53n0839_003:0188c05": "中貪嗔及此二相應無明通與六識相應慢及慢相",
    "X53n0839_003:0188c06": "應無明唯意識相應今言隨增不要現在在過未二",
    "X53n0839_003:0188c07": "世未斷二世煩惱上法前後得得在身即名隨增以",
    "X53n0839_003:0188c08": "心心所與煩惱及境相繫定也自相惑過現二世緣",
    "X53n0839_003:0188c09": "境六識通論以此二世前五識相應貪嗔二及相應",
    "X53n0839_003:0188c10": "無明不具二義一世不遍不繫三世二事不遍緣青",
    "X53n0839_003:0188c11": "不緣黃等不名遍行過現意識相應貪等三及相應",
    "X53n0839_003:0188c12": "無明闕事遍一義亦不名遍行雖然貪等是自相惑",
    "X53n0839_003:0188c13": "但望緣三世及事遍即名遍行遍行寬自相狹意識",
    "X53n0839_003:0188c14": "寬五識狹若不生五識亦寬也未來意識相應貪等",
    "X53n0839_003:0188c15": "三及相應無明能遍緣三世約未來眾多意識一類",
    "X53n0839_003:0188c16": "眾多意識與貪相應一類眾多意識與嗔等相應此",
    "X53n0839_003:0188c17": "眾多意識相應貪等縛一切事名事遍故疏云意識",
    "X53n0839_003:0188c18": "種類無邊所繫法流三世名世遍疏言境流三世也",
    "X53n0839_003:0188c19": "或未來眾多人意識與貪等相應緣事及三世名遍",
    "X53n0839_003:0188c20": "問如於糞等貪不緣時何名事遍答自相緣惑約自",
    "X53n0839_003:0188c21": "所緣境為事遍不順貪等緣嗔等亦緣也未來五識",
    "X53n0839_003:0188c22": "相應貪嗔及相應無明可生者即緣一世事不名遍",
    "X53n0839_003:0188c23": "行若不生者有眾多五識與貪嗔及相應無明在未",
    "X53n0839_003:0188c24": "來世能繫自所緣事所緣事流遍三世能緣五識及",
    "X53n0839_003:0189a01": "貪等即在未來以生相繫定得名遍行但是貪望順",
    "X53n0839_003:0189a02": "境名遍不望違境說。",
    "X53n0839_003:0189a03": "或有同時參差三世者即一眼識與貪等合緣三境",
    "X53n0839_003:0189a04": "生所緣三境在三世能繫眠識與貪等在未來具事",
    "X53n0839_003:0189a05": "世二遍一念眠識上具事世二遍況未來有無量五",
    "X53n0839_003:0189a06": "識合論所以疏云種類無邊未來五識與意識別明",
    "X53n0839_003:0189a07": "者以緣境別故也。",
    "X53n0839_003:0189a08": "共相惑與意識相應種類多故緣一切境盡如過去",
    "X53n0839_003:0189a09": "邪見撥過去現在亦然未來准此說。",
    "X53n0839_003:0189a10": "現世以不定故者如有邪見撥無過去因未來果不",
    "X53n0839_003:0189a11": "撥現在等有唯緣一世有二世三世合緣隨緣多少",
    "X53n0839_003:0189a12": "即繫以不定故不說遍行也。",
    "X53n0839_003:0189a13": "名現正緣能繫經部云前未斷惑能繫三世若有過",
    "X53n0839_003:0189a14": "未二世可論說能繫過未既無如何可說惑繫能若",
    "X53n0839_003:0189a15": "三世實有即應有為是常住也。",
    "X53n0839_003:0189a16": "過去色是定共別解脫戒此有漏戒上有煩惱緣勤",
    "X53n0839_003:0189a17": "修道厭捨未來色是定道二戒應勤斷煩惱求彼二",
    "X53n0839_003:0189a18": "戒。",
    "X53n0839_003:0189a19": "若過去色非有勤修厭捨以未來是反難。",
    "X53n0839_003:0189a20": "以過去去色是有故下順成未來准過去釋也。",
    "X53n0839_003:0189a21": "既緣過未生心故知有體過未不同兔角無不同現",
    "X53n0839_003:0189a22": "在有能生心心所覺故有體也經部難云火輪生覺",
    "X53n0839_003:0189a23": "夢見兔有角亦能生心應有實體有部通云火輪依",
    "X53n0839_003:0189a24": "實色生覺夢中見兔角由盡同見兔及別見牛角夢",
    "X53n0839_003:0189b01": "想心亂謂言牛角角在兔頭上也。",
    "X53n0839_003:0189b02": "世友者世是天父母生已恐鬼神害故立名言與天",
    "X53n0839_003:0189b03": "為友也問若無用即名過未者現在彼同分眼不撥",
    "X53n0839_003:0189b04": "識無用應名過未世答不然以眼有取後果用故是",
    "X53n0839_003:0189b05": "現在世也問過去同類因及異熟因有與果用應名",
    "X53n0839_003:0189b06": "現在無取果用應名過去即二法同時半是現在半",
    "X53n0839_003:0189b07": "是過去答正理救云據取果名現在過去與果名功",
    "X53n0839_003:0189b08": "能也。",
    "X53n0839_003:0189b09": "法體有用者用既不離體體既常有用亦應然用若",
    "X53n0839_003:0189b10": "離體即同外道同異句義。",
    "X53n0839_003:0189b11": "又此作用云何得說為去來今者體既三世皆有不",
    "X53n0839_003:0189b12": "自分三世由作用分三世又此作用云何現在有用",
    "X53n0839_003:0189b13": "過未無用現在更由何法方名有用若更有用便成",
    "X53n0839_003:0189b14": "無窮失也。",
    "X53n0839_003:0189b15": "且作用中而得更立有餘作用者即應現在作用上",
    "X53n0839_003:0189b16": "更有作用用即有過未更有作用不作用作用方無",
    "X53n0839_003:0189b17": "也。",
    "X53n0839_003:0189b18": "故不許法本無今有下經部自三世道理若不許我",
    "X53n0839_003:0189b19": "作此釋即三世義皆不成立也世尊說有過未二世",
    "X53n0839_003:0189b20": "者據曾有即當有說又過未生識者我許緣無生識",
    "X53n0839_003:0189b21": "又我許現在種子能生當果不過去業能生當果又",
    "X53n0839_003:0189b22": "言煩惱縛三世雖無過未體有能縛煩惱種子在身",
    "X53n0839_003:0189b23": "此遠通前難此前諸文正理皆有故應撿也。",
    "X53n0839_003:0189b24": "何事有幾等者此通問境識及隨增也事即六塵若",
    "X53n0839_003:0189c01": "細論色即一一極微心心所即一一剎那皆有煩惱",
    "X53n0839_003:0189c02": "緣也。",
    "X53n0839_003:0189c03": "略毗婆娑即此論是也十六境為所緣十六識為能",
    "X53n0839_003:0189c04": "緣也且應知何法等者未辨隨增先明境識故言且",
    "X53n0839_003:0189c05": "也釋此疏文分二初配境識後明隨增也。",
    "X53n0839_003:0189c06": "苦集修斷各五識緣者此第一節無客字長行論文",
    "X53n0839_003:0189c07": "具有也謂苦集下有遍行能緣五部故得相緣且苦",
    "X53n0839_003:0189c08": "下五識緣者自部下十煩惱為同類因能緣苦部若",
    "X53n0839_003:0189c09": "遍行因緣他部及九上緣即不緣苦諦五識中有緣",
    "X53n0839_003:0189c10": "不緣時故論云客下皆准此釋也集下緣苦者七惑",
    "X53n0839_003:0189c11": "中為遍行因者即緣苦部他部緣及九上緣即不緣",
    "X53n0839_003:0189c12": "也修部緣者修有三性識善無記中聞思慧覺觀諦",
    "X53n0839_003:0189c13": "理及作無我觀即緣白骨持息念不善識即不緣就",
    "X53n0839_003:0189c14": "觀諦中有漏即緣無漏不緣也。",
    "X53n0839_003:0189c15": "色界修部緣者初定近分厭下苦等即緣欣上淨妙",
    "X53n0839_003:0189c16": "等及染無記即不緣也。",
    "X53n0839_003:0189c17": "無漏識緣者苦忍智即緣類忍智不緣也欲苦既爾",
    "X53n0839_003:0189c18": "集諦五識准苦說之。",
    "X53n0839_003:0189c19": "修部五識緣者苦集下遍行即緣彼部若九上及自",
    "X53n0839_003:0189c20": "部惑即不緣也。",
    "X53n0839_003:0189c21": "色修部緣者善作無我觀及苦麤障即緣靜妙及染",
    "X53n0839_003:0189c22": "無記即不緣也。",
    "X53n0839_003:0189c23": "無漏識緣者法忍智緣類忍智不緣修部自緣者聞",
    "X53n0839_003:0189c24": "思觀諦理及無我觀又如眼等緣色等境即緣也。",
    "X53n0839_003:0190a01": "色界苦集修各八識緣者自界三如欲界說欲界三",
    "X53n0839_003:0190a02": "緣者苦集下九上緣惑即緣自界緣即不緣修斷通",
    "X53n0839_003:0190a03": "三性善作忻上心及無我觀即緣餘善及染無記即",
    "X53n0839_003:0190a04": "不緣無色修緣者空處近分厭下緣欣上及染無記",
    "X53n0839_003:0190a05": "不緣也無漏識緣者類智忍緣法智忍不緣緣苦集",
    "X53n0839_003:0190a06": "時即修部也。",
    "X53n0839_003:0190a07": "無色界苦集修斷各十識緣者彼欲色界各三緣者",
    "X53n0839_003:0190a08": "准前欲界緣色界說自界三如欲色界說無漏如色",
    "X53n0839_003:0190a09": "界說也。",
    "X53n0839_003:0190a10": "見滅道皆增自識緣者且欲界滅道各六識緣者此",
    "X53n0839_003:0190a11": "據滅道所斷煩惱說非滅道體也苦集下緣者即遍",
    "X53n0839_003:0190a12": "行緣修下即無我觀等緣自識緣者不取親緣邪見",
    "X53n0839_003:0190a13": "等三以緣無漏邪見等是不緣也取重緣貪等即緣",
    "X53n0839_003:0190a14": "者唯緣有漏法也。",
    "X53n0839_003:0190a15": "色界修斷緣者苦麤障無我觀即緣染無記不緣也。",
    "X53n0839_003:0190a16": "無漏第六者唯滅道法忍智緣類忍智不緣也又云",
    "X53n0839_003:0190a17": "無漏識緣滅道者非是滅道法忍智以滅道邪見等",
    "X53n0839_003:0190a18": "體即是苦集故用苦集法忍智智以滅道法忍智緣",
    "X53n0839_003:0190a19": "無漏故也。",
    "X53n0839_003:0190a20": "色界滅道各九識緣無色十一識緣者亦准欲界說",
    "X53n0839_003:0190a21": "自識即取重緣貪等也。",
    "X53n0839_003:0190a22": "無漏法通十識緣者前三界十五識境中滅道約所",
    "X53n0839_003:0190a23": "斷法論此約二諦體兼虗空非擇滅言十識者三界",
    "X53n0839_003:0190a24": "滅道各邪見等三為六三界修部空無我觀為三成",
    "X53n0839_003:0190b01": "九無漏識欲界法忍智上二界類忍智為十也此總",
    "X53n0839_003:0190b02": "論無漏不簡有為無為也。",
    "X53n0839_003:0190b03": "如是了智下正明樂根隨增義分二一出樂根數二",
    "X53n0839_003:0190b04": "隨其所應下正辨隨增且出樂根數者所以就樂根",
    "X53n0839_003:0190b05": "明者隨作論者意若就諸根明亦准前難若遍二十",
    "X53n0839_003:0190b06": "二根即文繁廣遮定婆沙具約二十二根作法先問",
    "X53n0839_003:0190b07": "樂根次問單緣識後問重緣識也定樂根名數有七",
    "X53n0839_003:0190b08": "前十六境中通七部也。",
    "X53n0839_003:0190b09": "欲修所斷及諸遍行者明修部樂十五或隨增也且",
    "X53n0839_003:0190b10": "修斷四惑中自部隨增者五識相應貪及相應無明",
    "X53n0839_003:0190b11": "同時起有相應隨增無所緣謂不緣樂故五識相應",
    "X53n0839_003:0190b12": "嗔及無明約自他身樂無二隨增義嗔不順樂故也",
    "X53n0839_003:0190b13": "修斷意識相應四惑望緣五識樂有所緣隨增無相",
    "X53n0839_003:0190b14": "應隨增無樂故緣自身過未及他身三世樂也苦集",
    "X53n0839_003:0190b15": "十一遍使緣修斷樂作所緣隨增也。",
    "X53n0839_003:0190b16": "色界一切者此言一切者是總相說色界據實只取",
    "X53n0839_003:0190b17": "初定三定餘地無樂初定三識相應樂十四惑隨增",
    "X53n0839_003:0190b18": "苦集下十一遍使及修斷三惑意相應者唯所緣隨",
    "X53n0839_003:0190b19": "增三識相應貪嗔唯相應隨增也第三定意樂苦集",
    "X53n0839_003:0190b20": "下共十五惑通二隨增苦集體即樂根故滅道下十",
    "X53n0839_003:0190b21": "三惑中觀緣惑與樂唯相應隨增與邪見等相應故",
    "X53n0839_003:0190b22": "無所緣隨增也若重緣邪見等即所緣隨增若與樂",
    "X53n0839_003:0190b23": "相應即相應隨增也修斷三惑通二隨增與樂相應",
    "X53n0839_003:0190b24": "起即相應隨增若緣自身過未他身三世樂即所緣",
    "X53n0839_003:0190c01": "隨增色界三十一惑也已上明樂根色欲色二界共",
    "X53n0839_003:0190c02": "四十六惑隨增有唯所緣有通二種隨增如前辨也",
    "X53n0839_003:0190c03": "若不取煩惱望樂根並無二隨增義也第二明單緣",
    "X53n0839_003:0190c04": "識七十八惑隨增此段分二一出識數二辨隨增此",
    "X53n0839_003:0190c05": "言識者即是前緣樂根煩惱相應之識後重緣是此",
    "X53n0839_003:0190c06": "緣十二識上煩惱相應之識。",
    "X53n0839_003:0190c07": "謂欲界四除見滅斷者苦集下十一使親緣修斷樂",
    "X53n0839_003:0190c08": "及九上緣惑緣上界樂道下邪見亦親緣無漏樂道",
    "X53n0839_003:0190c09": "諦體即是樂根緣一地時即緣六地道也修斷中不",
    "X53n0839_003:0190c10": "善意識緣自部樂若善意識即無我觀能緣自部樂",
    "X53n0839_003:0190c11": "及第三定無漏樂若無記識唯緣自部已上是出欲",
    "X53n0839_003:0190c12": "界緣樂根上四識相也。",
    "X53n0839_003:0190c13": "色界五部者除滅下邪見等三者此三緣無為不是",
    "X53n0839_003:0190c14": "緣樂識前樂根隨增取此三者前約與樂根相應故",
    "X53n0839_003:0190c15": "取為隨增此約緣樂識滅諦非樂根故不取也取重",
    "X53n0839_003:0190c16": "緣貪等緣樂識邪見相應樂也苦集取第三定緣自",
    "X53n0839_003:0190c17": "部惑并十一遍使名單緣識除九上緣惑第四定已",
    "X53n0839_003:0190c18": "上無樂根故道下親重緣惑並得為單緣識也修斷",
    "X53n0839_003:0190c19": "三性中染無記緣自部樂善緣五部樂及下欲界五",
    "X53n0839_003:0190c20": "識樂也不取初定三識樂明者此約界明不約地也",
    "X53n0839_003:0190c21": "無色界二善作空無我觀緣類智品道緣一即緣九",
    "X53n0839_003:0190c22": "緣著第三定無漏樂也。",
    "X53n0839_003:0190c23": "無漏第十即見道諦及修所斷者道下取邪見等三",
    "X53n0839_003:0190c24": "修斷取二者法智類智是也。",
    "X53n0839_003:0191a01": "此隨所應下正明隨增者欲界四部有二十九惑者",
    "X53n0839_003:0191a02": "且苦集下十一遍使是緣修斷樂識有相應隨增重",
    "X53n0839_003:0191a03": "緣貪等即所緣隨增道下八惑親重緣准苦集說修",
    "X53n0839_003:0191a04": "部四惑意識相應是單緣識有相應隨增四惑緣善",
    "X53n0839_003:0191a05": "無記心即所緣隨增也色界五部二十八惑隨增者",
    "X53n0839_003:0191a06": "苦集下親重緣惑皆是單緣識具二隨增也滅下邪",
    "X53n0839_003:0191a07": "見等三體非是樂根與樂相應起不是單緣識故除",
    "X53n0839_003:0191a08": "也貪等是單緣識是相應隨增也道下七惑親迷三",
    "X53n0839_003:0191a09": "惑是單識是相應隨增重緣貪等即所緣隨增及相",
    "X53n0839_003:0191a10": "應也修斷三惑緣善無記識即所緣隨增自為單緣",
    "X53n0839_003:0191a11": "即相應隨增也。",
    "X53n0839_003:0191a12": "無色界二部及諸遍行隨眠隨增者道下邪見等三",
    "X53n0839_003:0191a13": "是單識緣第三定無漏樂即相應增重緣貪等即所",
    "X53n0839_003:0191a14": "緣隨增也修斷貪等緣無我觀善心是所緣隨增也",
    "X53n0839_003:0191a15": "苦集下十一遍使緣道下邪見等及修斷善識是所",
    "X53n0839_003:0191a16": "緣隨增也。",
    "X53n0839_003:0191a17": "若復有問言下第三重緣識分二一出識數二正明",
    "X53n0839_003:0191a18": "隨增。",
    "X53n0839_003:0191a19": "緣緣樂根識者上緣是第三重緣識下緣字是前單",
    "X53n0839_003:0191a20": "緣識後重緣識緣前單識言緣緣也即是後起心緣",
    "X53n0839_003:0191a21": "前識起也重緣識取遍行者謂遍行不緣無漏樂不",
    "X53n0839_003:0191a22": "得為單識能緣五部緣著道下邪見等及修斷善得",
    "X53n0839_003:0191a23": "為重緣識也此重緣識有八十二惑隨增七十八如",
    "X53n0839_003:0191a24": "單識數加苦集貪慢四也明隨增者即是後念起者",
    "X53n0839_003:0191b01": "緣於前念如苦集下親緣惑為單緣識重緣惑為重",
    "X53n0839_003:0191b02": "緣餘十一遍行等緣此重緣作所緣隨增等餘皆准",
    "X53n0839_003:0191b03": "此說也欲界二十九惑色界二十八惑無色二十五",
    "X53n0839_003:0191b04": "惑隨增也染心與惑相應即是相應隨增若緣此染",
    "X53n0839_003:0191b05": "心上煩惱未斷所得即所緣隨增若斷過未煩惱上",
    "X53n0839_003:0191b06": "得是斷縛性次心心所與煩惱同一聚在過未世是",
    "X53n0839_003:0191b07": "不斷伴性名有隨眠若隨增即得未斷也。",
    "X53n0839_003:0191b08": "若無記心心所名無染心若煩惱緣此善無記心此",
    "X53n0839_003:0191b09": "無記心方名有隨眠故為隨增方得名有隨眠若不",
    "X53n0839_003:0191b10": "隨增善無記心心所不得名有隨眠心也。",
    "X53n0839_003:0191b11": "婆沙四十六云垢不說為漏等者煩惱垢麤不堅住",
    "X53n0839_003:0191b12": "故不信懈怠放逸過輕不為漏等也品類足論上界",
    "X53n0839_003:0191b13": "二纏得為有漏體此論以二義故不說也。",
    "X53n0839_003:0191b14": "同內門轉者正理破云若爾色界緣外色聲法外境",
    "X53n0839_003:0191b15": "無色緣法外境生如何以內門因釋彼自釋第二因",
    "X53n0839_003:0191b16": "云以同類智對治道俱舍救云以內門者據多分說",
    "X53n0839_003:0191b17": "也。",
    "X53n0839_003:0191b18": "無明漏等與十二支中無明別者此唯無明彼通一",
    "X53n0839_003:0191b19": "切煩惱等也。",
    "X53n0839_003:0191b20": "三漏前二依主釋後一持業釋瀑流軛前二依主後",
    "X53n0839_003:0191b21": "二持業釋四取依主釋。",
    "X53n0839_003:0191b22": "六十二見如婆沙第一百九十九及二百廣明不可",
    "X53n0839_003:0191b23": "具引略出名數謂前際分別有十八謂四遍常論四",
    "X53n0839_003:0191b24": "一分常論二無因論四有邊論四不死矯亂論後際",
    "X53n0839_003:0191c01": "有四十四謂十六有想論八無想論八非有想非無",
    "X53n0839_003:0191c02": "想論七斷滅論五現法涅槃足前際十八成六十二",
    "X53n0839_003:0191c03": "見也。",
    "X53n0839_003:0191c04": "四遍常論者一由憶劫初執我世常謂由彼外道得",
    "X53n0839_003:0191c05": "宿命通憶劫初事因此起見執我世常二由憶生執",
    "X53n0839_003:0191c06": "我世常由彼得通憶多生事便執為常三由天眼見",
    "X53n0839_003:0191c07": "諸有情死此生彼諸蘊相續執我世常既得天眼見",
    "X53n0839_003:0191c08": "不斷故便謂是常四由尋思不如實知執我世常彼",
    "X53n0839_003:0191c09": "諸外道作如是念有法常有無法常無便謂是常四",
    "X53n0839_003:0191c10": "遍常論常見為體也。",
    "X53n0839_003:0191c11": "四一分常論者一從梵世來生此界得宿住通便言",
    "X53n0839_003:0191c12": "大梵是常自身無常二聞梵王說大種與心隨一無",
    "X53n0839_003:0191c13": "常心便忍許三從遊戲忘念天沒來生此間得宿住",
    "X53n0839_003:0191c14": "通便作是念於彼天中不遊戲者彼天常住四從意",
    "X53n0839_003:0191c15": "憤恚天沒如忘念天說此四以邊見為體。",
    "X53n0839_003:0191c16": "二無因論者一從無想天沒憶出心便起邪見一切",
    "X53n0839_003:0191c17": "諸法本無今有二由尋思位有今生不了過去便撥",
    "X53n0839_003:0191c18": "為無此二邪見為體。",
    "X53n0839_003:0191c19": "四有邊論者一由天眼下見地獄上見初定執我及",
    "X53n0839_003:0191c20": "世俱是有邊二由天眼傍見無邊執我及世俱無邊",
    "X53n0839_003:0191c21": "三由天眼上下見邊由神境通運身傍去不得邊際",
    "X53n0839_003:0191c22": "執我及世亦有邊亦無邊四非有邊非無邊即遮第",
    "X53n0839_003:0191c23": "三為此第四我及世間不可定說為有邊為無邊此",
    "X53n0839_003:0191c24": "四一師以身見為體第二說通常斷見為體若執有",
    "X53n0839_003:0192a01": "邊即是斷見若執無邊即是常見也。",
    "X53n0839_003:0192a02": "四不死矯亂論者不死謂無以長壽外道執為常住",
    "X53n0839_003:0192a03": "不死不得生天一不如實知怖忘語故便矯亂答是",
    "X53n0839_003:0192a04": "法應說不應說二不如實知怖邪見故不得生天便",
    "X53n0839_003:0192a05": "矯亂答應說不應說三不如實知怖愚癡故不得生",
    "X53n0839_003:0192a06": "天便矯亂答應說不應說四不如實知怖不了故不",
    "X53n0839_003:0192a07": "得生天便返詰彼若有問言我於後世為有非有便",
    "X53n0839_003:0192a08": "反詰言汝何所欲汝若言有我意亦然此四計天不",
    "X53n0839_003:0192a09": "死是常即彼復計善酬問答得生彼天是戒禁取為",
    "X53n0839_003:0192a10": "體以非因計因故也於後際第十六有想論者一執",
    "X53n0839_003:0192a11": "有色死後生有想二執我無色死後生有想三執我",
    "X53n0839_003:0192a12": "亦有色亦無色死後生有想四執我非有色非無色",
    "X53n0839_003:0192a13": "死後生有想五執我有邊死後生有想六執我無邊",
    "X53n0839_003:0192a14": "死後生有想七執我亦有邊亦無邊死後生有想八",
    "X53n0839_003:0192a15": "執我非有邊非無邊死後生有想九我有一想死後",
    "X53n0839_003:0192a16": "生有想十我有種種想死後生有想十一我有小想",
    "X53n0839_003:0192a17": "死後生有想十二我有無量想死後生有想十三我",
    "X53n0839_003:0192a18": "純有苦十四我純有樂十五我有苦樂十六我有非",
    "X53n0839_003:0192a19": "苦非樂八無想論者取有想中前八唯無想名別八",
    "X53n0839_003:0192a20": "非有想無想論者亦如無想說此上總以常見為體",
    "X53n0839_003:0192a21": "七斷滅論者一此我為麤四大造死後斷滅二我欲",
    "X53n0839_003:0192a22": "界天死後斷滅三我色界天死後斷滅四空處天死",
    "X53n0839_003:0192a23": "後斷滅五識處六無所有處七非想非非想處皆言",
    "X53n0839_003:0192a24": "死後斷滅此以斷見為體五現法涅槃者一於欲界",
    "X53n0839_003:0192b01": "中受五欲樂二於初定受定喜樂三於二定受樂四",
    "X53n0839_003:0192b02": "於三定受樂五於四定受現法涅槃此五執劣為勝",
    "X53n0839_003:0192b03": "見取為體也。",
    "X53n0839_003:0192b04": "經部四取皆貪為體從境立名皆依主釋問貪等煩",
    "X53n0839_003:0192b05": "惱起時取現行煩惱行相極麤易知如何言難知答",
    "X53n0839_003:0192b06": "一以貪等起時自不知故二是彼流類故三或色法",
    "X53n0839_003:0192b07": "一一極微心心剎那皆有煩惱緣故名微細煩惱在",
    "X53n0839_003:0192b08": "心識猶如人眠難覺知也。",
    "X53n0839_003:0192b09": "三義釋隨初一總後二是別第二約得第三約現行",
    "X53n0839_003:0192b10": "說漏有二義住義如疏釋流者不順菩提涅槃正流",
    "X53n0839_003:0192b11": "於生死中流泄過無窮通久住流轉二義也。",
    "X53n0839_003:0192b12": "瀑流者急流煩惱漂有情善品如急流漂物。",
    "X53n0839_003:0192b13": "和合者煩惱與業合果生也。",
    "X53n0839_003:0192b14": "為有漏依者四取為因來世有漏法依此生名為有",
    "X53n0839_003:0192b15": "漏依也。",
    "X53n0839_003:0192b16": "　　●論本第二十一",
    "X53n0839_003:0192b17": "問纏既未說如何此言已說隨眠并纏答體雖未說",
    "X53n0839_003:0192b18": "已說纏名為漏等及一百八煩惱也。",
    "X53n0839_003:0192b19": "結九者此九力能於境生繫縛有情名結也。",
    "X53n0839_003:0192b20": "隨惑即十纏六垢名隨煩惱名即十六皆於感觀二",
    "X53n0839_003:0192b21": "類轉嫉即感慳即觀遍顯得十六隨惑也。",
    "X53n0839_003:0192b22": "十纏中無慚愧雖性不善性非自力起悔雖自力起",
    "X53n0839_003:0192b23": "通善惡性睡眠昏沈掉舉二義俱無餘嫉慳忿覆二",
    "X53n0839_003:0192b24": "義皆具也前說九結今更說五結故言。",
    "X53n0839_003:0192c01": "又五順下分五者是數分者別義即三界別故五順",
    "X53n0839_003:0192c02": "之下分下分即欲界此五共有力令不起出欲界第",
    "X53n0839_003:0192c03": "二說人及界皆名下分也。",
    "X53n0839_003:0192c04": "由貪嗔二不超欲界設以六行斷欲界煩惱盡上生",
    "X53n0839_003:0192c05": "有頂名超下有情由身見等三為障為因還生下界",
    "X53n0839_003:0192c06": "若爾六行道斷欲界貪等及身見等三皆斷如何論",
    "X53n0839_003:0192c07": "言由三復還下答有二說一由有頂身見等三為緣",
    "X53n0839_003:0192c08": "引生下界身見等故前文言有頂地煩惱為煩惱根",
    "X53n0839_003:0192c09": "二由不斷欲界身見等體但斷其得故身見等更生",
    "X53n0839_003:0192c10": "也。",
    "X53n0839_003:0192c11": "三結通三界四部二結欲界五部問集滅下無戒禁",
    "X53n0839_003:0192c12": "取如何說見取隨戒取轉答此據苦道二諦說或因",
    "X53n0839_003:0192c13": "苦道下戒取引集滅下見取生故說見取隨戒取轉",
    "X53n0839_003:0192c14": "也。",
    "X53n0839_003:0192c15": "說斷三種攝彼三根者即身見等三彼經言斷三結",
    "X53n0839_003:0192c16": "據三根說邊見等三苗亦隨斷舉根攝苗也。",
    "X53n0839_003:0192c17": "異方者涅槃望三界生死名異方恐得涅槃我我所",
    "X53n0839_003:0192c18": "斷故怖畏解脫也。",
    "X53n0839_003:0192c19": "上分者正理論說體有八物掉舉等三二界別故即",
    "X53n0839_003:0192c20": "是第三果人名上分此五障不出上二界見惑已斷",
    "X53n0839_003:0192c21": "惑兼順下界生故見惑不說為順上分結。",
    "X53n0839_003:0192c22": "上二界愛別立者一過重二所愛別故掉舉等三無",
    "X53n0839_003:0192c23": "此能故合立也問隨煩惱中何故上二界唯立掉舉",
    "X53n0839_003:0192c24": "不立餘隨煩惱答以障定勝故立掉舉為結惛沈順",
    "X53n0839_003:0193a01": "定不立也。",
    "X53n0839_003:0193a02": "樂受有貪縛約勝及自身說亦有嗔縛如見怨受樂",
    "X53n0839_003:0193a03": "時生嗔貪嗔同時必有癡於苦有貪見怨受苦貪彼",
    "X53n0839_003:0193a04": "受苦有癡准前捨受有貪嗔不知癡此苦樂捨通三",
    "X53n0839_003:0193a05": "性善無記性即唯所緣隨增不善有覆無記二通二",
    "X53n0839_003:0193a06": "隨增若緣他身一向所緣隨增此言苦樂者憂喜亦",
    "X53n0839_003:0193a07": "名苦樂也又三縛攝餘惑五見疑癡中攝慢貪中攝",
    "X53n0839_003:0193a08": "世尊為劣慧人麤相說三縛遮離三染名縛又唯現",
    "X53n0839_003:0193a09": "行不據成就說也。",
    "X53n0839_003:0193a10": "隨煩惱此餘者此根本之餘也若據隨根本煩惱除",
    "X53n0839_003:0193a11": "根本十煩惱外餘皆名隨煩惱故後門辨從根本等",
    "X53n0839_003:0193a12": "流若以隨心王起名隨煩惱即根本亦隨煩惱也繫",
    "X53n0839_003:0193a13": "縛有情置生死獄名纏。",
    "X53n0839_003:0193a14": "睡眠通三性無記性中通一謂異熟生於善性中唯",
    "X53n0839_003:0193a15": "生得善與生得善心相生故不通威儀工巧通果加",
    "X53n0839_003:0193a16": "行善以加行生睡眠任運生正理五十四約三性任",
    "X53n0839_003:0193a17": "運心引受隨能引心通三性今取染汙為纏也財法",
    "X53n0839_003:0193a18": "二施得二果不施名相違。",
    "X53n0839_003:0193a19": "昧略者昧即簡定定中取境分明略即簡散散取境",
    "X53n0839_003:0193a20": "多故取境少不明也。",
    "X53n0839_003:0193a21": "嗔即損他命害即打罵等忿即令憤發也。",
    "X53n0839_003:0193a22": "等流者即隨或有力與根本煩惱齊等流即流類或",
    "X53n0839_003:0193a23": "等即是引從根本煩惱引生也約相同名等流無愧",
    "X53n0839_003:0193a24": "作罪怖即由無明力不了因果生帶境名惛沈亦由",
    "X53n0839_003:0193b01": "無明不了生。",
    "X53n0839_003:0193b02": "悔從疑者謂作善了由疑無果故生追悔也。",
    "X53n0839_003:0193b03": "正理云忿恨別者忿相即大力即劣恨相小用即大",
    "X53n0839_003:0193b04": "也。",
    "X53n0839_003:0193b05": "諂為心曲五見嶇曲故五見等流也。",
    "X53n0839_003:0193b06": "由自在起不隨從見惑生故疾等五纏六垢不通見",
    "X53n0839_003:0193b07": "斷是修斷也。",
    "X53n0839_003:0193b08": "歡行轉釋與喜樂二受相應遍六識故前五識即樂",
    "X53n0839_003:0193b09": "第六識即喜相應也以戚行轉釋與憂喜相應遍六",
    "X53n0839_003:0193b10": "識故五識即苦意識與憂相應已下皆准此釋。",
    "X53n0839_003:0193b11": "唐由虗捐即棄也。",
    "X53n0839_003:0193b12": "以煩惱勢用欲盡時與捨心相應。",
    "X53n0839_003:0193b13": "諂誑二定有喜捨相應唯意地故惛掉憍通三界憍",
    "X53n0839_003:0193b14": "初二定喜捨相應唯意地故第三定樂捨第四已上",
    "X53n0839_003:0193b15": "唯捨惛掉初定喜樂捨相應有四識故二定喜捨三",
    "X53n0839_003:0193b16": "定樂捨四定已上唯捨相應也正理論云惛掉通三",
    "X53n0839_003:0193b17": "界故與眠悔合立顯惛掉亦唯取在欲也問無明一",
    "X53n0839_003:0193b18": "最勝何故不立為葢答云一以力勝餘一切煩惱合",
    "X53n0839_003:0193b19": "立為一葢力用不及無明故不立葢二云不說自成",
    "X53n0839_003:0193b20": "故不說也不立慢為葢者由有慢者修善法勝故又",
    "X53n0839_003:0193b21": "高舉故葢下轉也。",
    "X53n0839_003:0193b22": "不立五見者一說由執我者修離染故一說以慧為",
    "X53n0839_003:0193b23": "體性據利故。",
    "X53n0839_003:0193b24": "不順盖義盖義下轉上二界不立盖者一說不是初",
    "X53n0839_003:0193c01": "離染障一說非不善性故隨煩惱中不立者准上應",
    "X53n0839_003:0193c02": "知治者不盖食者能盖此五能盖彼二也。",
    "X53n0839_003:0193c03": "昧劣者取境不明名昧取境力微名劣從用為名也。",
    "X53n0839_003:0193c04": "[夢夕+登]瞢是目不明睡眠之先兆也。不樂即身心不",
    "X53n0839_003:0193c05": "適悅。嚬申即事業過分身疲勞生。",
    "X53n0839_003:0193c06": "食不平等者由所飲食過於恒度等或香味觸等隨",
    "X53n0839_003:0193c07": "有偏增能使食者令心昏眠。",
    "X53n0839_003:0193c08": "令心沈明者沈即下昧即闇取境不明也。",
    "X53n0839_003:0193c09": "尋親里等厭散亂同生掉悔。",
    "X53n0839_003:0193c10": "前二治沈言光明不言慧後二言定何不言黑暗者",
    "X53n0839_003:0193c11": "可隨舉一影顯[牙(必心)+?]彰。",
    "X53n0839_003:0193c12": "貪葢食可愛相治不淨觀嗔食可憎想治即慈悲觀",
    "X53n0839_003:0193c13": "疑食謂三世境治即十二緣起歡此論釋昏眠掉悔",
    "X53n0839_003:0193c14": "約食治用同合立為一惑貪等力用勝獨立一盖餘",
    "X53n0839_003:0193c15": "二用劣合立也。",
    "X53n0839_003:0193c16": "有部釋昏眠能障慧蘊約違障說昏眠與慧明昧有",
    "X53n0839_003:0193c17": "別掉悔與定高下別故經部約順障又昏眠第三障",
    "X53n0839_003:0193c18": "慧蘊掉悔第四障定蘊不順定慧障義次第也。",
    "X53n0839_003:0193c19": "他界遍行即九上緣惑九上緣惑所緣即上界苦集",
    "X53n0839_003:0193c20": "起苦集法智忍九上緣惑即斷及起苦集類智忍知",
    "X53n0839_003:0193c21": "上界苦集時九上緣惑已斷故不斷也及滅道下重",
    "X53n0839_003:0193c22": "緣或緣邪見等上起邪見等體即苦集諦於彼斷位",
    "X53n0839_003:0193c23": "即滅道法智忍生即滅道下親緣重緣惑皆斷滅道",
    "X53n0839_003:0193c24": "法智忍不知邪見等及起苦集知忍知苦集時即是",
    "X53n0839_003:0194a01": "知滅道下邪見等彼重緣貪等未斷故不斷也。",
    "X53n0839_003:0194a02": "遍知所緣故者遍知所緣境時能緣煩惱即斷問貪",
    "X53n0839_003:0194a03": "等重緣知苦集諦時不知貪等所緣如何名遍知所",
    "X53n0839_003:0194a04": "緣答雖親重不同近遠有別皆取四諦為所緣境知",
    "X53n0839_003:0194a05": "所緣時親重緣惑皆斷上界亦爾也。",
    "X53n0839_003:0194a06": "斷彼能緣故者自界緣惑即苦集下一切煩惱總名",
    "X53n0839_003:0194a07": "自界緣惑九上緣惑雖緣上界體亦繫在自界以緣",
    "X53n0839_003:0194a08": "上界且名所緣謂後念苦集下煩惱緣此九上緣惑",
    "X53n0839_003:0194a09": "生亦能為因生彼九惑斷即能緣自界惑時所緣九",
    "X53n0839_003:0194a10": "上緣惑即隨斷也。",
    "X53n0839_003:0194a11": "對治起故斷者問三界見惑皆由對治道生斷如苦",
    "X53n0839_003:0194a12": "諦下惑苦法智忍為對治道緣何斷見惑不言對治",
    "X53n0839_003:0194a13": "道耶答九品修惑決定由九品對治道斷故說之見",
    "X53n0839_003:0194a14": "惑對治道不定若有頂即決定苦類忍為對治道下",
    "X53n0839_003:0194a15": "八地凡即有漏道聖即無漏道為對治以此不定故",
    "X53n0839_003:0194a16": "見惑不言對治道也。",
    "X53n0839_003:0194a17": "無間道即斷煩惱上得解脫道即持無為上得加行",
    "X53n0839_003:0194a18": "道惑一惑多不定餘三道皆有九品也四對治各在",
    "X53n0839_003:0194a19": "一道據多分說如厭亦通三道緣苦集厭患也無間",
    "X53n0839_003:0194a20": "不通餘三道持通四道四道皆遠煩惱得也。",
    "X53n0839_003:0194a21": "相應法即心心所同聚相近不可令離煩惱但煩惱",
    "X53n0839_003:0194a22": "於所緣境不生名斷問煩惱斷時但斷自身煩惱如",
    "X53n0839_003:0194a23": "何言於所緣令諸惑斷答此是斷自身煩惱上得令",
    "X53n0839_003:0194a24": "於境無繫縛能名離所緣不同古人貪緣嗔時斷能",
    "X53n0839_003:0194b01": "緣貪嗔上得無為也問過去已滅與現相近未來未",
    "X53n0839_003:0194b02": "生與現相隣攝一剎那如何名遠答以世性攝故名",
    "X53n0839_003:0194b03": "遠三世體性各別攝現在故界過未名遠若爾現在",
    "X53n0839_003:0194b04": "與過去及與未來皆世性別皆應名遠答過未皆無",
    "X53n0839_003:0194b05": "作用故得名遠現在有用與過未世世性不同不名",
    "X53n0839_003:0194b06": "遠也若爾無為無用應亦名遠答無為現在有得故",
    "X53n0839_003:0194b07": "名近若爾過未二世與現在亦有得應名近答為隔",
    "X53n0839_003:0194b08": "現在名近無為無礙名近者即過現二世應得二名",
    "X53n0839_003:0194b09": "以性攝故名遠以隣次故名近。",
    "X53n0839_003:0194b10": "經部釋云過去以得體未來未得體以此二別名遠",
    "X53n0839_003:0194b11": "也。",
    "X53n0839_003:0194b12": "正理救云過未非五識境故又有意識不緣故時分",
    "X53n0839_003:0194b13": "攝故名遠不可將無為難無為三世不攝不論遠近",
    "X53n0839_003:0194b14": "如虗空遍一切處名近也又擇滅於色心二法上得",
    "X53n0839_003:0194b15": "以相無名近無失故經部云凡言遠者依相上立過",
    "X53n0839_003:0194b16": "未既無體相如何名遠。",
    "X53n0839_003:0194b17": "大乘經部有漏道不斷惑但能伏不現行如石鎮草",
    "X53n0839_003:0194b18": "去石即生入聖再斷有部有漏即斷入聖不退即更",
    "X53n0839_003:0194b19": "不斷也無為無勝劣由道有勝劣證有淺深若後道",
    "X53n0839_003:0194b20": "勝進即重得起勝以得隨道生故重起得。",
    "X53n0839_003:0194b21": "此言六時約鈍根及次第人說若利根即五時等無",
    "X53n0839_003:0194b22": "練根一時也若無間道即能斷若解脫道正證當品",
    "X53n0839_003:0194b23": "無為解脫道名持生持彼無為上得生也若得四果",
    "X53n0839_003:0194b24": "最後解脫道亦名持生亦得果攝入得果持生劣故",
    "X53n0839_003:0194c01": "持生有二有漏道無漏道別也論云六時等約次第",
    "X53n0839_003:0194c02": "得果說若超越第三果人若先有漏道斷欲界惑盡",
    "X53n0839_003:0194c03": "依未至地入見道至第十六心超前二果取第三果",
    "X53n0839_003:0194c04": "欲界見四諦下無為四時得一凡位有漏道持生二",
    "X53n0839_003:0194c05": "無漏道持生三得三果時得四得四果時得若上界",
    "X53n0839_003:0194c06": "前三諦下無為三時得前四除有漏道持生道諦下",
    "X53n0839_003:0194c07": "無為二時得修斷九品無為不為第三果體一時有",
    "X53n0839_003:0194c08": "得有漏持生一時若根本地入見道四法忍不是欲",
    "X53n0839_003:0194c09": "界斷道欲四諦下無為及修斷九品無為一時得即",
    "X53n0839_003:0194c10": "有漏持生上二界前三諦下無為三時得道諦下無",
    "X53n0839_003:0194c11": "為二時得也若超越第二果必依未至地入見道前",
    "X53n0839_003:0194c12": "七諦下無為四時持生及後三果時得道諦下無為",
    "X53n0839_003:0194c13": "三時得除持生修道六品無為亦一時得也菩薩先",
    "X53n0839_003:0194c14": "斷無處有處下八地煩惱後依第四定入見道欲界",
    "X53n0839_003:0194c15": "見修斷無為及無所有處下八地修道無為二時得",
    "X53n0839_003:0194c16": "一有漏道持生二得果時得無處有處前七地見道",
    "X53n0839_003:0194c17": "無為三時得前二上加無漏道持生有頂地四諦下",
    "X53n0839_003:0194c18": "無為及修惑前八品無為二時得第九品一時得也",
    "X53n0839_003:0194c19": "獨覺亦凡位斷無處有處下八地煩惱盡若未至地",
    "X53n0839_003:0194c20": "入見道前八地見斷無為及初定上七地修斷無為",
    "X53n0839_003:0194c21": "三時得一有漏持生二無漏持生三得果得若中間",
    "X53n0839_003:0194c22": "等五地入見道欲界見修無為一時得初定上七地",
    "X53n0839_003:0194c23": "見修無為三時得有頂地四諦下無為及修道前八",
    "X53n0839_003:0194c24": "品無為名二時得一持生時得二得果時得第九品",
    "X53n0839_003:0195a01": "一時得謂除持生一也問如超越第三果人欲界修",
    "X53n0839_003:0195a02": "斷第九品無為得為第三果體不佛獨覺第二果修",
    "X53n0839_003:0195a03": "斷六品無為准此難答既不重印不得為二三乃獨",
    "X53n0839_003:0195a04": "覺果體佛即不爾許為果體以自在故如得滅定若",
    "X53n0839_003:0195a05": "不爾者應無為果體少無覺果無漏法王初登覺位",
    "X53n0839_003:0195a06": "萬德來朝又如根本地不是欲界重印道欲界四諦",
    "X53n0839_003:0195a07": "下無為不得為第三果體修道九品無為不得第三",
    "X53n0839_003:0195a08": "果等體准此釋問佛與獨覺因斷下八地見修惑盡",
    "X53n0839_003:0195a09": "緣何獨覺從初定至無處有處即重以無漏道印菩",
    "X53n0839_003:0195a10": "薩即不起耶答佛利根故從見道後直斷有頂修惑",
    "X53n0839_003:0195a11": "獨覺准正理一百二十六從初定起無漏道重即為",
    "X53n0839_003:0195a12": "勢方能斷得有頂也若爾麟覺及佛不斷欲界見惑",
    "X53n0839_003:0195a13": "即同利根如何重起四法智忍耶答如次第人起見",
    "X53n0839_003:0195a14": "道必具觀四諦方斷見惑以初起難修道隨觀一諦",
    "X53n0839_003:0195a15": "即能斷修惑以非初起故麟角及佛雖不斷欲界見",
    "X53n0839_003:0195a16": "惑以初起無漏見道故起四法智忍為方便引四類",
    "X53n0839_003:0195a17": "智忍也。",
    "X53n0839_003:0195a18": "遍知以無漏智為體舊云九永斷智智即知遍智永",
    "X53n0839_003:0195a19": "斷即斷遍知智為能證斷即所證所證名遍知果取",
    "X53n0839_003:0195a20": "因名也問修道是智可名斷遍知見道八忍如何名",
    "X53n0839_003:0195a21": "遍知答是智眷屬亦得智名如臣作時亦名王作若",
    "X53n0839_003:0195a22": "言見斷即得六果若見道即五果第六是修道果也",
    "X53n0839_003:0195a23": "問身見等三初果即斷如何第三果方得五順下分",
    "X53n0839_003:0195a24": "結盡遍知答據五下分結都盡處得遍知說無失又",
    "X53n0839_003:0195b01": "取身見等三下所顯無為為此遍知體言五順下分",
    "X53n0839_003:0195b02": "結盡遍知義亦無失正理論釋五下分次第人五中",
    "X53n0839_003:0195b03": "斷二超越人斷有頂身見等三二人合說也若色愛",
    "X53n0839_003:0195b04": "盡即唯色界修惑盡一切結釋遍知准五順下分釋",
    "X53n0839_003:0195b05": "上二界見道煩惱治同合立遍知也。",
    "X53n0839_003:0195b06": "於中忍果六者問如超越第三人第十六心時不取",
    "X53n0839_003:0195b07": "上二界道下遍知以結集為五順下分遍知故第十",
    "X53n0839_003:0195b08": "六心時得五順下分結盡遍知此遍知即是第十五",
    "X53n0839_003:0195b09": "心忍果兼前忍果六即得士如何論言忍果得六答",
    "X53n0839_003:0195b10": "婆沙六十三說五順下分許是忍果論言得六者約",
    "X53n0839_003:0195b11": "次第得果人說若并超越即得共得七種如下捨五",
    "X53n0839_003:0195b12": "得一即是超越得五下分果也。",
    "X53n0839_003:0195b13": "餘三智果者法智許容得三類智得二世俗智得二",
    "X53n0839_003:0195b14": "今言智果三三種智合說也。",
    "X53n0839_003:0195b15": "未至果一切者未至等六地有見道又未至有九地",
    "X53n0839_003:0195b16": "名有九品無漏道并有漏斷欲界惑有漏道故得九",
    "X53n0839_003:0195b17": "遍知果也。",
    "X53n0839_003:0195b18": "有部正義根本入見道者先斷欲界煩惱盡更不斷",
    "X53n0839_003:0195b19": "欲界見修惑又根本不是欲界斷道如何言別引無",
    "X53n0839_003:0195b20": "為得生今起四法忍者與四類智忍為方便中間地",
    "X53n0839_003:0195b21": "亦五果也。",
    "X53n0839_003:0195b22": "聖九者九地皆有無漏道此依未至地入見道者說",
    "X53n0839_003:0195b23": "菩薩因中依第四定見道位成上界見道二果修斷",
    "X53n0839_003:0195b24": "中成一第十六心時修道破前二立一五下分故無",
    "X53n0839_003:0195c01": "覺果位成一謂一切結盡麟角准前菩薩第四定入",
    "X53n0839_003:0195c02": "見道說部行依前未至入見道因位在見道中成五",
    "X53n0839_003:0195c03": "見諦五果若根本地入見道者即唯成上界見道二",
    "X53n0839_003:0195c04": "遍知果至第十六心修道時破前二立為五下分遍",
    "X53n0839_003:0195c05": "知起一百二十六心重印色界四地并得色愛盡遍",
    "X53n0839_003:0195c06": "知果位成一切結盡一遍知也四沙門果中初果向",
    "X53n0839_003:0195c07": "五初果及第二果向并第三果向皆得六第三果得",
    "X53n0839_003:0195c08": "一第四向二果一若超越第三果未至入見道向五",
    "X53n0839_003:0195c09": "果一若根本入見道向二果一超越第二向果六也",
    "X53n0839_003:0195c10": "問如超越第三果人至苦類智位三緣即具如何不",
    "X53n0839_003:0195c11": "立遍知答此據次第說至位方立也超越人未得欲",
    "X53n0839_003:0195c12": "界集下無漏得若依根本入見道不得欲界見斷三",
    "X53n0839_003:0195c13": "也問如何見道三緣立遍知修道即四緣立答見道",
    "X53n0839_003:0195c14": "唯染修道通染不染上無為為體同類修道能緣煩",
    "X53n0839_003:0195c15": "惱未盡相未顯故不立遍知若至後超越界相顯方",
    "X53n0839_003:0195c16": "立遍知也。",
    "X53n0839_003:0195c17": "雙因越界別者如四定斷修道染斷初二三定煩惱",
    "X53n0839_003:0195c18": "盡時雙因必定未得越界無色亦爾也二緣具故方",
    "X53n0839_003:0195c19": "集遍知得果越界二緣相對四句分別有得果不越",
    "X53n0839_003:0195c20": "界初果為第一句初果第二果是越色界為第二句",
    "X53n0839_003:0195c21": "第三四果為第三句第四句可知得遍知不得果四",
    "X53n0839_003:0195c22": "句分別准前可知。",
    "X53n0839_003:0195c23": "不還果人生第四定成就樂根及生無色界成色愛",
    "X53n0839_003:0195c24": "盡遍知故知起重遍知故知起重印道也有捨一得",
    "X53n0839_003:0196a01": "一即佛麟角捨五順下分得一切結盡一遍知也此",
    "X53n0839_003:0196a02": "門說得遍知兼捨者有二意若進勝道捨劣即捨名",
    "X53n0839_003:0196a03": "不捨體也若退失捨勝得劣即捨名體俱捨起或退",
    "X53n0839_003:0196a04": "一說據起或至生相一說起惑至現在方名退也。",
    "X53n0839_003:0196a06": "俱舍論釋頌疏義鈔下",
    "X53n0839_003:0196a07": "京兆西明寺沙門　慧暉　述",
    "X53n0839_003:0196a08": "　　●論本第二十二　賢聖品",
    "X53n0839_003:0196a09": "釋此品疏分二一釋名二分文解釋。",
    "X53n0839_003:0196a10": "賢和者即事和。聖正者正即涅槃理聖於此正得",
    "X53n0839_003:0196a11": "決定故說文云有多才以行謂之賢桂菀珠藂云無",
    "X53n0839_003:0196a12": "事不通為聖依仁王經地前名賢地上名聖即三賢",
    "X53n0839_003:0196a13": "十聖五位修行此論即七聖八聖七方便為七賢四",
    "X53n0839_003:0196a14": "向四果為八聖亦有五位修行前三方便為資糧位",
    "X53n0839_003:0196a15": "四加行為加行位見道為通達位修道為修習位無",
    "X53n0839_003:0196a16": "學道為究竟位也。",
    "X53n0839_003:0196a17": "頌煩惱等斷者等取相應俱有法與煩惱同斷然斷",
    "X53n0839_003:0196a18": "必由道力故得者斷即無為法也正理論第二云若",
    "X53n0839_003:0196a19": "一剎那心能頓斷九品即無漏者有漏道能一剎那",
    "X53n0839_003:0196a20": "斷五部下上上品等應是無漏答五部合斷俱時厭",
    "X53n0839_003:0196a21": "易若當諦別斷一時九品即難也問空非二滅何故",
    "X53n0839_003:0196a22": "非四諦攝答若法是苦果苦因苦滅苦對治者立為",
    "X53n0839_003:0196a23": "諦二滅非四位故四諦不攝又無為法故非道諦攝",
    "X53n0839_003:0196a24": "無記故非滅諦攝無漏故非若集諦攝更有一釋如",
    "X53n0839_003:0196b01": "上卷已述婆娑問四諦若依實事體即有三苦集一",
    "X53n0839_003:0196b02": "物故若依因果即有五部道有因果故若依現觀即",
    "X53n0839_003:0196b03": "有八諦上下各四諦故答依因果道諦同出苦合立",
    "X53n0839_003:0196b04": "一若爾苦集同趣如何不合立一答以行相別觀故",
    "X53n0839_003:0196b05": "若爾道諦行相何不別觀答依諦信故如邪見諦無",
    "X53n0839_003:0196b06": "集即無過去不謗現世果故苦集諦下行相別觀道",
    "X53n0839_003:0196b07": "諦謗因即果所以觀道諦行相同信准此也問四諦",
    "X53n0839_003:0196b08": "凡聖同觀如何唯為聖諦答聖知實苦等名聖諦凡",
    "X53n0839_003:0196b09": "觀苦謂樂不名凡諦若爾何不就顛倒名凡諦答聖",
    "X53n0839_003:0196b10": "見知不顛倒得名聖諦凡見不知顛倒不名凡諦如",
    "X53n0839_003:0196b11": "外道言我見世間無一目者尚苦況涅槃中六根皆",
    "X53n0839_003:0196b12": "無故觀為苦也又六行道初觀欲界為苦等觀初定",
    "X53n0839_003:0196b13": "為靜等若依二定即觀初定為苦等行相不定不名",
    "X53n0839_003:0196b14": "凡諦也聖者由得聖智一得已後不退故所觀境隨",
    "X53n0839_003:0196b15": "能觀智亦名聖諦凡人後觀不正故不名聖諦也問",
    "X53n0839_003:0196b16": "四諦皆有四行相觀如何四行相觀苦但名苦等諦",
    "X53n0839_003:0196b17": "不名空等諦餘緣三諦准此答依不共立名如苦唯",
    "X53n0839_003:0196b18": "有漏果法上立具三苦故餘三不定無常通苦集道",
    "X53n0839_003:0196b19": "諦空非我通四諦集名唯是能招苦果故若因生緣",
    "X53n0839_003:0196b20": "通無漏道滅名即局滅諦靜通有漏定及無漏道妙",
    "X53n0839_003:0196b21": "離通道諦道名唯顯向涅槃路故如通世間道理行",
    "X53n0839_003:0196b22": "名通有漏出通滅諦故皆不立諦名也詮部說滅道",
    "X53n0839_003:0196b23": "一向名聖諦唯諦故苦集通凡聖觀亦名凡諦也五",
    "X53n0839_003:0196b24": "受中苦受是苦如何有漏法皆名苦諦境若但樂無",
    "X53n0839_003:0196c01": "處苦即似苦相非定別有苦生行者即四相舉無常",
    "X53n0839_003:0196c02": "滅相勝攝餘三相也有部異師釋樂少苦多正義以",
    "X53n0839_003:0196c03": "就行苦皆苦諦攝許有實樂若經部以三因故樂亦",
    "X53n0839_003:0196c04": "是苦也經部四愛為集諦一現有愛貪現在果二後",
    "X53n0839_003:0196c05": "有愛即貪未來果三與喜俱行愛即已得物上轉四",
    "X53n0839_003:0196c06": "彼彼隨樂愛即未得物上轉前二緣內身起後二緣",
    "X53n0839_003:0196c07": "外境生有部通云就勝說愛為集諦也問四諦二諦",
    "X53n0839_003:0196c08": "相攝云何答二攝四四攝二不盡二攝四者苦集可",
    "X53n0839_003:0196c09": "破壞即世俗諦攝實義即勝義諦攝道如船筏可捨",
    "X53n0839_003:0196c10": "即世俗實即勝義滅即勝義二滅亦勝義攝二滅四",
    "X53n0839_003:0196c11": "諦不攝世俗與勝義俱通漏無漏也瓶水等名世俗",
    "X53n0839_003:0196c12": "者可破壞故名世顯在俗情名俗瓶水等未破折時",
    "X53n0839_003:0196c13": "望彼俗情邊是實有名諦也經部師無漏等智取法",
    "X53n0839_003:0196c14": "不顛倒名勝義餘智取法先觀為樂後觀為苦等名",
    "X53n0839_003:0196c15": "世俗智大乘四真四俗一假實二理事三淺深四詮",
    "X53n0839_003:0196c16": "首一瓶軍林等二蘊處界三四諦四二空真如五一",
    "X53n0839_003:0196c17": "真法界初唯俗後唯真中間望前即真望後即俗廣",
    "X53n0839_003:0196c18": "如彼述欲入聖位先觀涅槃德厭生死過患親近善",
    "X53n0839_003:0196c19": "友發戒定慧等聞慧觀法如初學浮常執水況執文",
    "X53n0839_003:0196c20": "觀義思慧如曾習能暫捨木況暫捨文觀義修慧如",
    "X53n0839_003:0196c21": "久習者能永捨木況全捨文觀義依生得慧及生得",
    "X53n0839_003:0196c22": "善聞教發聞慧等聞思等慧唯加行生修慧通三得",
    "X53n0839_003:0196c23": "也。",
    "X53n0839_003:0196c24": "前二易可成者即身心遠離由不貪永等正理云已",
    "X53n0839_003:0197a01": "得衣等若多若少若麤若細更不希求名喜足舊云",
    "X53n0839_003:0197a02": "知足也不廣求多少妙衣等名少欲也問無色界無",
    "X53n0839_003:0197a03": "衣食貪等色界無欲食如何有前三聖種答無色無",
    "X53n0839_003:0197a04": "有怨境得有無嗔善根雖無衣食等何妨得有無貪",
    "X53n0839_003:0197a05": "善根喜足功能又色界有對治四貪道無色有厭患",
    "X53n0839_003:0197a06": "及勝進二道於身等不貪衣等亦不貪也衣等為緣",
    "X53n0839_003:0197a07": "能生眾聖名種也婆沙一百八十一云樂斷無間道",
    "X53n0839_003:0197a08": "樂修解脫道又前見道後修道也正理云問第四亦",
    "X53n0839_003:0197a09": "治嗔等煩惱何不取無嗔等為體答理實應爾以前",
    "X53n0839_003:0197a10": "三用無貪為性故第四亦同前三無貪為體也婆沙",
    "X53n0839_003:0197a11": "一百八十一云問喜足少欲皆用無貪為性如何喜",
    "X53n0839_003:0197a12": "足為聖種少欲非聖種答喜足於現在不貪難故立",
    "X53n0839_003:0197a13": "聖種少欲未來未得衣處不貪易不立又正理云喜",
    "X53n0839_003:0197a14": "足不求立少欲更求不立又外道有少欲濫彼故不",
    "X53n0839_003:0197a15": "立也問如何緣衣等無食是無漏性耶答聖道是無",
    "X53n0839_003:0197a16": "漏衣等無貪為緣引生隨所引聖道亦是無漏也問",
    "X53n0839_003:0197a17": "如何不說藥為聖種答於藥不生貪故又病人方食",
    "X53n0839_003:0197a18": "非一切人皆食又攝在前三中故有在食中如患勢",
    "X53n0839_003:0197a19": "食葛粉有在臥具中如患冷著桝在臥具有在衣以",
    "X53n0839_003:0197a20": "樹裹腹也廣即八萬四千中即五停心觀多貪不淨",
    "X53n0839_003:0197a21": "多嗔慈悲執我十八界愚癡十二因緣惡覺數息觀",
    "X53n0839_003:0197a22": "惡者有二也依近對治門說不淨觀治貪遠即通治",
    "X53n0839_003:0197a23": "嗔等煩惱餘皆准此說也若別治即四對治門今據",
    "X53n0839_003:0197a24": "通治故辨骨隟也供奉謂折旋俯仰即自身供奉他",
    "X53n0839_003:0197b01": "人有人傳謂他人供奉自身及緣他顯形色妙觸起",
    "X53n0839_003:0197b02": "貪皆非理觀修骨鏁於自身安心等故知四貪約自",
    "X53n0839_003:0197b03": "身上起也正理論云此鈍根人修先觀外人音瘀後",
    "X53n0839_003:0197b04": "方觀內身若利根者先觀自身皮為外邊緣內三十",
    "X53n0839_003:0197b05": "六物等也不淨觀不斷惑以緣小故如五識為同令",
    "X53n0839_003:0197b06": "緣一地等方斷惑也又三作意一自相二共相三勝",
    "X53n0839_003:0197b07": "解三中共相斷惑也婆沙三十一評家以無貪為體",
    "X53n0839_003:0197b08": "同時通四蘊五蘊緣欲界色體修不淨觀不緣色名",
    "X53n0839_003:0197b09": "字是善性約行相名不淨也問此觀遍緣者如阿那",
    "X53n0839_003:0197b10": "律不觀天為不淨舍利子不觀佛為不淨如何名遍",
    "X53n0839_003:0197b11": "緣欲界色答勝阿那律者能觀天為不淨佛還能觀",
    "X53n0839_003:0197b12": "佛為不淨也婆沙云初起在人後修成就生天亦得",
    "X53n0839_003:0197b13": "現行一說初後皆人中此論同前說此勝解作意相",
    "X53n0839_003:0197b14": "應唯緣自世如五識緣境不生通緣三世也婆沙云",
    "X53n0839_003:0197b15": "非生得是加行得通離深得離下地染得上地不淨",
    "X53n0839_003:0197b16": "觀後由加行方得現前異生上加行獨覺中加行聲",
    "X53n0839_003:0197b17": "聞或中或上加行也唯近分捨者唯捨受放欲界苦",
    "X53n0839_003:0197b18": "憂喜樂初二定喜第三定樂能生尋放也正理云菩",
    "X53n0839_003:0197b19": "薩獨覺自能起聲聞因說方起也出入相兼數共成",
    "X53n0839_003:0197b20": "十也。",
    "X53n0839_003:0197b21": "心隨息而行者息從唯心齊髖髀胵乃至足指出一",
    "X53n0839_003:0197b22": "尋等隨所至方也。",
    "X53n0839_003:0197b23": "以息是身一分攝者四大成身息即四大中風大攝",
    "X53n0839_003:0197b24": "至第五位六處滿方有息也息依心轉無心無息若",
    "X53n0839_003:0197c01": "有息者身在欲界入二無心定應有息也若身在欲",
    "X53n0839_003:0197c02": "界及初二三定入第四定以入定無麤心引彼四大",
    "X53n0839_003:0197c03": "遍住身分無毛孔開也問第四定有外風如何無息",
    "X53n0839_003:0197c04": "合第四雖有外風以彼依身不容納故正理論云入",
    "X53n0839_003:0197c05": "第四有漏定引彼堅密大種遍身造無表可言無毛",
    "X53n0839_003:0197c06": "孔開若入彼無漏定即身生處四大造無表既非堅",
    "X53n0839_003:0197c07": "密如何無毛孔開答造無漏無表雖是生處四大攝",
    "X53n0839_003:0197c08": "而極微細與彼相似故無有過也問生第四定既無",
    "X53n0839_003:0197c09": "毛孔開如何發語答由傾動故亦能發聲如機開聲",
    "X53n0839_003:0197c10": "豈由毛吼有說咽喉上有毛吼有說發語時毛吼即",
    "X53n0839_003:0197c11": "蹔開破後二說云感得無毛吼身如何發語即開也。",
    "X53n0839_003:0197c13": "俱舍慧暉第五"
}