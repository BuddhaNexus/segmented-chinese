{
    "X73n1456_034:0707b16": "憨山老人夢遊集卷第三十四",
    "X73n1456_034:0707b18": "侍　者　　福　善　日錄",
    "X73n1456_034:0707b19": "門　人　　通　炯　編輯",
    "X73n1456_034:0707b20": "嶺南弟子　劉起相　重較",
    "X73n1456_034:0707b21": "　　贊",
    "X73n1456_034:0707b22": "天衣觀音大士贊",
    "X73n1456_034:0707b23": "稽首大悲主。圓滿具足尊。晏坐法界空。皎若星中月。",
    "X73n1456_034:0707b24": "普應眾生心。如月臨眾水。眾生日用中。不知大士力。",
    "X73n1456_034:0707c01": "欲現微妙身。故借畫工手。畫工與大士。同入不思議。",
    "X73n1456_034:0707c02": "影現一毫端。如春在百花。於最微妙中。全體一齊現。",
    "X73n1456_034:0707c03": "莊嚴極妙麗。瓔珞百寶光。天衣覆其身。如薄霧籠月。",
    "X73n1456_034:0707c04": "宛在白毫中。覩此希有相。故我一瞻依。頓入寂滅海。",
    "X73n1456_034:0707c05": "是知求者心。清淨如止水。感此微妙身。隨念悉成就。",
    "X73n1456_034:0707c06": "以此願所生。同證金剛體。常住照世閒。解脫一切縛。",
    "X73n1456_034:0707c07": "草衣觀音大士贊",
    "X73n1456_034:0707c08": "大士無相。胡為示俗。草衣蒲團。隨意具足。鬚髮抓搔。",
    "X73n1456_034:0707c09": "不是不剪。故意留之。刺俗人眼。大士非俗。俗在觀者。",
    "X73n1456_034:0707c10": "如空中花。瞖之過也。能除我見。大士即我。既隨類應。",
    "X73n1456_034:0707c11": "有何不可。又如痛處。痛者自知。若知大士。真俗皆非。",
    "X73n1456_034:0707c12": "海潮觀音大士贊",
    "X73n1456_034:0707c13": "森羅普印。性海湛然。境風一擊。波浪滔天。圓滿法身。",
    "X73n1456_034:0707c14": "端然常住。於波浪中。光明彌露。是故眾生。識浪作惡。",
    "X73n1456_034:0707c15": "法身潛為。見聞知覺。是故智者。於見聞中。一念返觀。",
    "X73n1456_034:0707c16": "業海頓空。大士救苦。匪從外來。自心顯現。不假安排。",
    "X73n1456_034:0707c17": "既唯自心。何用外尋。但聞聞性。名觀世音。",
    "X73n1456_034:0707c18": "海月觀音贊(海中一月大士坐於滿月之中)",
    "X73n1456_034:0707c19": "惟我大士。圓通妙應。入生死海。如月普印。清淨光中。",
    "X73n1456_034:0707c20": "法身湛然。煩惱波浪。一任滔天。煩惱愈盛。法身益顯。",
    "X73n1456_034:0707c21": "故於眾生。隨順不遠。如水涵月。月不離水。光光相照。",
    "X73n1456_034:0707c22": "原無彼此。我觀大士。不離此心。故求之者。如響應聲。",
    "X73n1456_034:0707c23": "常光不昧。死生不隔。寂滅現前。自然超越。",
    "X73n1456_034:0707c24": "空海大士贊",
    "X73n1456_034:0708a01": "生死若海。世界如空。一片身心。放捨此中。空水混融。",
    "X73n1456_034:0708a02": "波濤不惡。此唯我師。是真解脫。",
    "X73n1456_034:0708a03": "現天大將軍身贊",
    "X73n1456_034:0708a04": "諸佛所證圓通門。實從眾生六根入。六根一際有淺",
    "X73n1456_034:0708a05": "深。獨有耳根最圓滿。大士故從耳門入。根塵兩忘觀",
    "X73n1456_034:0708a06": "亦捨。生滅滅已寂滅現。一念與佛眾生等。法身平等",
    "X73n1456_034:0708a07": "無不融。十法界身一齊現。但隨所願即得見。猶如空",
    "X73n1456_034:0708a08": "谷答眾響。是知天大將軍身。求者有心即應手。一身",
    "X73n1456_034:0708a09": "即具一切身。如海水具百川味。智者能離色相觀。一",
    "X73n1456_034:0708a10": "切根塵俱寂滅。",
    "X73n1456_034:0708a11": "降伏六魔大士贊",
    "X73n1456_034:0708a12": "我觀大士不思議。常在生死苦海中。身心普入諸有",
    "X73n1456_034:0708a13": "情。降伏魔冤利含識。諸魔不止八萬餘。都以六根為",
    "X73n1456_034:0708a14": "橐籥。六門寂滅妙用全。即是大士威神力。魔與大士",
    "X73n1456_034:0708a15": "本不二。猶如虗空與日光。若空與光有差別。大士即",
    "X73n1456_034:0708a16": "為魔所攝。是故禮拜及稱名。不思議力應念現。蒼崖",
    "X73n1456_034:0708a17": "翠竹等法身。如如不動真解脫。",
    "X73n1456_034:0708a18": "降十二魔大士贊",
    "X73n1456_034:0708a19": "佛未出世魔界空。佛一出世魔即有。佛魔本自無差",
    "X73n1456_034:0708a20": "別。但從眾生顛倒見。根塵對待魔壘封。心境兩忘魔",
    "X73n1456_034:0708a21": "隊滅。是故觀音妙智力。降魔但只淨根塵。六門洞逮",
    "X73n1456_034:0708a22": "法界空。佛魔一時俱不現。我今頂禮不思議。願以無",
    "X73n1456_034:0708a23": "畏施眾生。令我頓入圓通門。常使諸魔為法侶。魔能",
    "X73n1456_034:0708a24": "隨念建法幢。始感大士威神力。",
    "X73n1456_034:0708b01": "圓通大士贊",
    "X73n1456_034:0708b02": "惟大士身。無處不在。故大士心。圓通無礙。十方眾生。",
    "X73n1456_034:0708b03": "原非分外。色裏膠青。水中土塊。既無彼此。難分疆界。",
    "X73n1456_034:0708b04": "所以應求。如此便快。",
    "X73n1456_034:0708b05": "刺繡大士贊(有引)",
    "X73n1456_034:0708b06": "嘉禾夏母范氏。年五十二。持齋三十五年。日夜誦",
    "X73n1456_034:0708b07": "金剛經。偶患瘻疾。苦劇。婦馮氏。性至孝。願以身代。",
    "X73n1456_034:0708b08": "乃刺繡觀音大士。三年無懈。成二十餘幅。母疾果",
    "X73n1456_034:0708b09": "愈。步履勝常。婦竟病且死。母思婦言笑如生。其子",
    "X73n1456_034:0708b10": "錫書。乞為之贊。贊曰。",
    "X73n1456_034:0708b11": "以無緣慈。其身普徧。入眾生心。如鍼引線。媳代姑病。",
    "X73n1456_034:0708b12": "刺大士身。隨手而應。若影與形。姑病既愈。其媳亦死。",
    "X73n1456_034:0708b13": "足見體同。原無彼此。媳託大士。死亦不滅。絲絲縷縷。",
    "X73n1456_034:0708b14": "出廣長舌。",
    "X73n1456_034:0708b15": "又。",
    "X73n1456_034:0708b16": "法身本無形。形隨眾生有。眾生妄想興。法身即出現。",
    "X73n1456_034:0708b17": "故此有心人。不憶念別事。專注妙法身。皎潔如光素。",
    "X73n1456_034:0708b18": "乃以觀念針。牽引妄想絲。念念透法身。絲絲成妙相。",
    "X73n1456_034:0708b19": "精誠入微細。毫髮無滲漏。儼於一真地。幻出無相身。",
    "X73n1456_034:0708b20": "圓滿清淨心。成就圓通根。是故我瞻依。頓入不思議。",
    "X73n1456_034:0708b21": "繡渡海大士贊",
    "X73n1456_034:0708b22": "三毒海中。波濤正惡。頂[寧*頁]上行。全不濕脚。入眾生心。",
    "X73n1456_034:0708b23": "無處不徧。從妄想絲。法身出現。念念不空。心心要透。",
    "X73n1456_034:0708b24": "普門示現。自然成就。",
    "X73n1456_034:0708c01": "千手大悲菩薩贊(有引)",
    "X73n1456_034:0708c02": "古婁居士正法。以夙習緣。一心頂禮。千手大悲菩",
    "X73n1456_034:0708c03": "薩。心持神呪。精勤有年。冀仗威神。一生取辦。因思",
    "X73n1456_034:0708c04": "諸佛菩薩。救護眾生。原無定法。如溺大海。隨得何",
    "X73n1456_034:0708c05": "物依憑。必登彼岸。又如雪山眾草。無不是藥。是知",
    "X73n1456_034:0708c06": "眾生有能願出生死者。不論參禪念佛持呪誦經。",
    "X73n1456_034:0708c07": "苟能的信自心。堅強不退。未有不出生死者。況恃",
    "X73n1456_034:0708c08": "大士同體大悲加持之力。及神呪力。豈不一生取",
    "X73n1456_034:0708c09": "辦乎。居士來參匡山。請益老人。無法可說。乃為作",
    "X73n1456_034:0708c10": "此贊貽之。若了明暗不二之旨。則聖凡路絕。生死",
    "X73n1456_034:0708c11": "情枯。則日用頭頭通身毛孔。皆大士手眼光明赫",
    "X73n1456_034:0708c12": "奕時也。居士應如是觀。一心具足。不假外也。贊曰。",
    "X73n1456_034:0708c13": "眾生煩惱。八萬四千。以黑暗故。六道周旋。在大士身。",
    "X73n1456_034:0708c14": "變成手眼。毛孔光明。隨黑暗轉。是故眾生。有苦必呼。",
    "X73n1456_034:0708c15": "隨呼而應。其暗頓無。眾生大士。原非兩般。明來暗去。",
    "X73n1456_034:0708c16": "應念現前。諸有智者。但求諸己。凡聖二途。本無彼此。",
    "X73n1456_034:0708c17": "如燈破暗。兩不相到。以無二故。乃見其妙。能如是觀。",
    "X73n1456_034:0708c18": "大士即己。禮拜持名。如水入水。但從眾苦。極處一提。",
    "X73n1456_034:0708c19": "光明照耀。日夜無虧。",
    "X73n1456_034:0708c20": "四臂觀音大士贊",
    "X73n1456_034:0708c21": "通身手眼。何只有四。於無盡中。聊爾如是。寶杵空魔。",
    "X73n1456_034:0708c22": "真經無字。總是神通。不思議事。",
    "X73n1456_034:0708c23": "禮空中如來大士贊",
    "X73n1456_034:0708c24": "空中如來。從何出現。恰與大士。當頭覿面。自蚤成佛。",
    "X73n1456_034:0709a01": "何必禮他。將他顯己。畢竟如何。示現不一。禮念不二。",
    "X73n1456_034:0709a02": "普現色身。真不思議。",
    "X73n1456_034:0709a03": "火光三昧大士贊",
    "X73n1456_034:0709a04": "般若光明。如大火聚。大士此中。入清涼地。眾生煩惱。",
    "X73n1456_034:0709a05": "乃般若光。是故大士。妙應無方。",
    "X73n1456_034:0709a06": "寶掌菩薩贊",
    "X73n1456_034:0709a07": "問師是誰。自稱寶掌。伸手摩空。忽然作響。空響何聞。",
    "X73n1456_034:0709a08": "手摩何觸。倘遇毒龍。一時難縮。",
    "X73n1456_034:0709a09": "準提菩薩贊",
    "X73n1456_034:0709a10": "我聞諸佛出生處。本從微妙祕密印。密印即是諸佛",
    "X73n1456_034:0709a11": "心。散入眾生妄想夢。夢想若破諸佛現。猶如寒空見",
    "X73n1456_034:0709a12": "日光。若破眾生煩惱雲。現仗如來密呪力。持呪即持",
    "X73n1456_034:0709a13": "諸佛心。我心原是祕密呪。三緣會合本不二。是故一",
    "X73n1456_034:0709a14": "念悉具足。但能日用常現前。如子得母不捨離。佛心",
    "X73n1456_034:0709a15": "既入持呪心。不用求佛自解脫。",
    "X73n1456_034:0709a16": "日光菩薩贊(有引)",
    "X73n1456_034:0709a17": "曲阿邑東之觀音山廣福寺者。有宋神僧。號日光",
    "X73n1456_034:0709a18": "菩薩所建也。菩薩初示逆行比丘。不撿戒律。時人",
    "X73n1456_034:0709a19": "眇之。且責以建立道場。乃處處現身。一時募化。尋",
    "X73n1456_034:0709a20": "其跡者。猶然未出山門也。四方感而異之。遂成寶",
    "X73n1456_034:0709a21": "坊。臨終自露其名。至今號為日光菩薩。寺廢。住持",
    "X73n1456_034:0709a22": "通溙新之。立相安奉。請余贊曰。",
    "X73n1456_034:0709a23": "惟日在天。光明朗耀。山川幽谷。無處不照。垢不能濁。",
    "X73n1456_034:0709a24": "晴不能昏。如水中影。似影中痕。心在眾生。至神至靈。",
    "X73n1456_034:0709b01": "與佛無二。況比丘僧。蓮出淤泥。香潔不染。摩尼處穢。",
    "X73n1456_034:0709b02": "光明不減。是故至人。超乎垢盡。不處形骸。豈拘凡聖。",
    "X73n1456_034:0709b03": "破壞威儀。示同遊戲。肉眼著相。不知誰是。不出戶庭。",
    "X73n1456_034:0709b04": "身徧十方。本無去來。如日之光。即生盲人。賴以成事。",
    "X73n1456_034:0709b05": "色相莊嚴。猶是唾涕。其跡如空。其應如風。隨處示現。",
    "X73n1456_034:0709b06": "不約而同。一日千古。一心萬劫。是故大士。其神不竭。",
    "X73n1456_034:0709b07": "維摩大士遊戲園林贊",
    "X73n1456_034:0709b08": "不見淨土。故不愛住。不見穢土。故不厭居。僧俗相狀。",
    "X73n1456_034:0709b09": "是實是虗。男女雜遝。是有是無。口大如空。舌大如口。",
    "X73n1456_034:0709b10": "不會說法。以默遮醜。身不是病。以病病身。苟非借用。",
    "X73n1456_034:0709b11": "可笑殺人。文殊未至。安排等待。及至到來。一場敗壞。",
    "X73n1456_034:0709b12": "千古被瞞。見者圖度。不是世尊。大難摸索。三十二人。",
    "X73n1456_034:0709b13": "都被掉弄。幸有文殊。閒撕打閧。我不識渠。渠不識我。",
    "X73n1456_034:0709b14": "且待彌勒下生。勘破方纔散夥。",
    "X73n1456_034:0709b15": "陳如尊者贊",
    "X73n1456_034:0709b16": "象王遊行。象子隨至。聲氣相求。緣會而聚。以冤最重。",
    "X73n1456_034:0709b17": "為道至親。如車合轍。是必有因。",
    "X73n1456_034:0709b18": "三十三祖道影贊",
    "X73n1456_034:0709b19": "初祖摩訶迦葉尊者",
    "X73n1456_034:0709b20": "金色之形。金剛為心。奉持慧命。常轉法輪。世尊拈華。",
    "X73n1456_034:0709b21": "破顏一笑。至今令人。思議不到。",
    "X73n1456_034:0709b22": "二祖阿難尊者",
    "X73n1456_034:0709b23": "多聞如海。飲縮法流。諸佛出沒。不離舌頭。鼓簧法化。",
    "X73n1456_034:0709b24": "節拍成令。是故我師。為偏中正。",
    "X73n1456_034:0709c01": "三祖商那和修尊者",
    "X73n1456_034:0709c02": "般若靈根。夙生已證。故師將出。瑞草先應。以心印心。",
    "X73n1456_034:0709c03": "如火投火。狹路相逢。定沒處躲。",
    "X73n1456_034:0709c04": "四祖優波毱多尊者",
    "X73n1456_034:0709c05": "一人心空。魔宮震動。握金剛鋒。誰敢輕弄。若肯回光。",
    "X73n1456_034:0709c06": "狂心頓歇。禮拜歸依。諸罪消滅。",
    "X73n1456_034:0709c07": "五祖那提多迦尊者",
    "X73n1456_034:0709c08": "已悟本心。如日照夜。示生死夢。光明超越。師法本無。",
    "X73n1456_034:0709c09": "我心不有。如空合空。舌不出口。",
    "X73n1456_034:0709c10": "六祖彌迦尊者",
    "X73n1456_034:0709c11": "都因此來。不為別事。鬧市相逢。自示其器。縣見未然。",
    "X73n1456_034:0709c12": "蚤知今日。當行買賣。不論價值。",
    "X73n1456_034:0709c13": "七祖婆須蜜尊者",
    "X73n1456_034:0709c14": "從熟路來。忽逢親友。一言論義。頓知未有。乞甘露味。",
    "X73n1456_034:0709c15": "示虗空法。若謂有得。落七落八。",
    "X73n1456_034:0709c16": "八祖佛陀難提尊者",
    "X73n1456_034:0709c17": "不是不言。言之不及。不是不行。本無踪跡。今遇其人。",
    "X73n1456_034:0709c18": "乃可開口。從此便行。不墮窠臼。",
    "X73n1456_034:0709c19": "九祖伏馱蜜多尊者",
    "X73n1456_034:0709c20": "住母胎中。經六十年。只待師來。方遂前緣。頂上光明。",
    "X73n1456_034:0709c21": "原是本有。一刮便透。如獅子吼。",
    "X73n1456_034:0709c22": "十祖脇尊者",
    "X73n1456_034:0709c23": "指地變金。隨手而現。聖人即至。何等快便。似乎空谷。",
    "X73n1456_034:0709c24": "應聲答響。是知我心。本無來往。",
    "X73n1456_034:0710a01": "十一祖富那夜奢尊者",
    "X73n1456_034:0710a02": "佛不識佛。眼不見眼。更向他覓。故遭檢點。將謂渾全。",
    "X73n1456_034:0710a03": "蚤被解破。猛省將來。方知話墮。",
    "X73n1456_034:0710a04": "十二祖馬鳴大士",
    "X73n1456_034:0710a05": "馬之悲鳴。故自有因。地涌女子。原非其人。魔本非魔。",
    "X73n1456_034:0710a06": "佛亦非佛。正眼看來。竟是何物。",
    "X73n1456_034:0710a07": "十三祖迦毗摩羅尊者",
    "X73n1456_034:0710a08": "從異中來。得正知見。路逢毒蛇。慈悲心現。更問毒龍。",
    "X73n1456_034:0710a09": "都要調服。眼見心知。如響出谷。",
    "X73n1456_034:0710a10": "十四祖龍樹尊者",
    "X73n1456_034:0710a11": "龍中化龍。以毒攻毒。尊者妙手。一言調伏。佛性三昧。",
    "X73n1456_034:0710a12": "體若虗空。百千法門。盡入其中。",
    "X73n1456_034:0710a13": "十五祖迦那提婆尊者",
    "X73n1456_034:0710a14": "以鍼投鉢。妙契亡言。示佛性義。滿月現前。至長者家。",
    "X73n1456_034:0710a15": "將鍼引綫。假他因緣。為己方便。",
    "X73n1456_034:0710a16": "十六祖羅睺多尊者",
    "X73n1456_034:0710a17": "尋流得源。水窮山盡。忽見其人。知其為聖。香飯擎來。",
    "X73n1456_034:0710a18": "分坐供食。大眾同飲。甘露如蜜。",
    "X73n1456_034:0710a19": "十七祖僧伽難提尊者",
    "X73n1456_034:0710a20": "不樂王宮。天開一路。直抵窮源。不知其故。紫雲之下。",
    "X73n1456_034:0710a21": "聖者所依。果得童子。會諸佛機。",
    "X73n1456_034:0710a22": "十八祖伽耶舍多尊者",
    "X73n1456_034:0710a23": "七日而生。不墮諸陰。其體香潔。本來清淨。扣門一語。",
    "X73n1456_034:0710a24": "答無者誰。猛然喚醒。當下知歸。",
    "X73n1456_034:0710b01": "十九祖鳩摩羅多尊者",
    "X73n1456_034:0710b02": "既生天上。不應起愛。一念未忘。便不自在。以般若力。",
    "X73n1456_034:0710b03": "復升梵世。故來傳燈。是其家事。",
    "X73n1456_034:0710b04": "二十祖闍夜多尊者",
    "X73n1456_034:0710b05": "無生本具。不用求真。遇緣而發。如花逢春。求之太急。",
    "X73n1456_034:0710b06": "去道轉遠。當下知歸。就路而返。",
    "X73n1456_034:0710b07": "二十一祖婆修盤頭尊者",
    "X73n1456_034:0710b08": "明暗同體。聖凡一路。來處幽微。莫知其故。熟處難忘。",
    "X73n1456_034:0710b09": "更求伴侶。忽爾相逢。肯心自許。",
    "X73n1456_034:0710b10": "二十二祖摩拏羅尊者",
    "X73n1456_034:0710b11": "從受記來。不為別事。同類相從。緣會必遇。嗟彼鶴眾。",
    "X73n1456_034:0710b12": "蜚鳴既久。一言之言。頓知本有。",
    "X73n1456_034:0710b13": "二十三祖鶴勒那尊者",
    "X73n1456_034:0710b14": "從須彌頂。持金環來。嗟彼鶴眾。其情可哀。得獅子兒。",
    "X73n1456_034:0710b15": "作大哮吼。有氣貫天。試驗其後。",
    "X73n1456_034:0710b16": "二十四祖師子比丘",
    "X73n1456_034:0710b17": "相見索珠。開手便有。以先所付。別來不久。知有夙欠。",
    "X73n1456_034:0710b18": "特來奉酬。將頭臨刃。白乳橫流。",
    "X73n1456_034:0710b19": "二十五祖婆舍斯多尊者",
    "X73n1456_034:0710b20": "秉般若劒。握如意珠。雖云暫到。此行不虗。偶遇惡人。",
    "X73n1456_034:0710b21": "恰得好伴。因邪打正。兩得其便。",
    "X73n1456_034:0710b22": "二十六祖不如蜜多尊者",
    "X73n1456_034:0710b23": "從剎利種。續傳燈燄。真嗣不明。幾乎失陷。從鬧市中。",
    "X73n1456_034:0710b24": "忽逢故人。圅葢相合。乃得其真。",
    "X73n1456_034:0710c01": "二十七祖般若多羅尊者",
    "X73n1456_034:0710c02": "莫謂無因。相逢便見。來處自然。不假方便。今因其珠。",
    "X73n1456_034:0710c03": "乃得其人。開池得月。買石饒雲。",
    "X73n1456_034:0710c04": "二十八祖菩提達摩大師",
    "X73n1456_034:0710c05": "師心甚急。其來太早。一語不投。此心不了。冷坐少林。",
    "X73n1456_034:0710c06": "幸得神光。一臂墮落。其道永昌。",
    "X73n1456_034:0710c07": "二十九祖慧可大師",
    "X73n1456_034:0710c08": "航海特來。多少苦心。大唐國裏。祇得一人。覓不可得。",
    "X73n1456_034:0710c09": "如水任器。以此傳家。是為第二。",
    "X73n1456_034:0710c10": "三十祖僧燦大師",
    "X73n1456_034:0710c11": "通身是病。不知來處。忽逢醫王。猛省其故。心空骨剛。",
    "X73n1456_034:0710c12": "且便行脚。遇有力者。一擔付託。",
    "X73n1456_034:0710c13": "三十一祖道信大師",
    "X73n1456_034:0710c14": "少年出家。利根捷疾。六十餘年。脇不至蓆。學侶雲臻。",
    "X73n1456_034:0710c15": "何待小兒。以有夙約。觀者不知。",
    "X73n1456_034:0710c16": "三十二祖弘忍大師",
    "X73n1456_034:0710c17": "來歷不明。出身恰好。一件未完。兩家都了。破頭山中。",
    "X73n1456_034:0710c18": "黃梅路上。往來自由。具大人相。",
    "X73n1456_034:0710c19": "三十三祖慧能大師",
    "X73n1456_034:0710c20": "樵斧纔拋。以石墜腰。靈根久植。從此抽條。源出曹溪。",
    "X73n1456_034:0710c21": "橫流大地。直至如今。無處不是。",
    "X73n1456_034:0710c22": "十八尊者贊(有引)",
    "X73n1456_034:0710c23": "昔李龍眠。白描十八尊者。精妙入神。觀者目炫。獨",
    "X73n1456_034:0710c24": "趙松雪。倣之逼真。近代歙人丁南羽。畫諸祖道影。",
    "X73n1456_034:0711a01": "不讓古人。而白描亦稱擅美。余嘗請作厲揭圖。竟",
    "X73n1456_034:0711a02": "未能得。頃在五羊。南海侯約我王君。出此卷索贊。",
    "X73n1456_034:0711a03": "展之光明奪目。神情超越。如坐蓮華藏中。聽如來",
    "X73n1456_034:0711a04": "說自性法門時也。詰其作者。乃黃梅伯羽汪生。敬",
    "X73n1456_034:0711a05": "焚香稽首。總為之贊曰。",
    "X73n1456_034:0711a06": "清淨界中。出生眾妙。大地山河。總歸圓照。鱗介羽毛。",
    "X73n1456_034:0711a07": "普現三昧。何獨應真。為希有事。諸阿羅漢。皆幻化身。",
    "X73n1456_034:0711a08": "見之不識。豈得其真。遊戲神通。咳唾掉臂。俛仰屈信。",
    "X73n1456_034:0711a09": "皆成佛事。師子嚬呻。凝神壁觀。林下水邊。生涯無算。",
    "X73n1456_034:0711a10": "搦拳手酸。降龍費力。但歇妄心。自然閴寂。抱膝凝眸。",
    "X73n1456_034:0711a11": "看他作怪。不若持珠。念佛自在。坦腹熙怡。貝葉在掌。",
    "X73n1456_034:0711a12": "揮麈默談。敲空作響。聽之如聾。說者似啞。不比尋常。",
    "X73n1456_034:0711a13": "之乎者也。倦倚長松。瞌睡打盹。伸手從空。忽然提醒。",
    "X73n1456_034:0711a14": "骨瘦眉長。腰曲脚直。動步全憑。荷負之力。晏坐林閒。",
    "X73n1456_034:0711a15": "心閒不過。偶爾看經。便成話墮。鉢盂一具。蓮華七軸。",
    "X73n1456_034:0711a16": "即此是寶。何須別物。自受用處。唯此而已。天龍恭敬。",
    "X73n1456_034:0711a17": "不以為喜。由人愛憎。任他束縛。一味隨緣。自性解脫。",
    "X73n1456_034:0711a18": "只在毫端。現此神力。水底魚蹤。空中鳥跡。鏡像空花。",
    "X73n1456_034:0711a19": "乾城水月。作如是觀。妙不可說。",
    "X73n1456_034:0711a20": "又。",
    "X73n1456_034:0711a21": "業識不枯。飄流毒海。魚鼈蛟龍。夜叉鬼怪。可笑爾輩。",
    "X73n1456_034:0711a22": "一味駕空。不敢類墮。謂是神通。苦被佛呵。怕見摩詰。",
    "X73n1456_034:0711a23": "幸爾此閒。躲過黃檗。渺渺長波。滔滔巨浪。不肯放身。",
    "X73n1456_034:0711a24": "是何模樣。自己占乾。教他下水。縱是便宜。能得幾幾。",
    "X73n1456_034:0711b01": "雖云遊戲。終成虗誑。喚不回頭。倍增惆悵。看爾鬬到。",
    "X73n1456_034:0711b02": "龍華會中。將甚鼻孔。見我本師和尚。",
    "X73n1456_034:0711b03": "又次依第合贊",
    "X73n1456_034:0711b04": "人持一經。俱在目前。道路各別。養家一般。踞地而坐。",
    "X73n1456_034:0711b05": "兩眼瞠空。有何所見。樹此門風。懸崖之下。以杌為几。",
    "X73n1456_034:0711b06": "香篆騰空。如雲作雨。骨瘦如柴。精神已竭。還要看經。",
    "X73n1456_034:0711b07": "此心不歇。背癢難抓。聊假一手。在恰好處。妙不容口。",
    "X73n1456_034:0711b08": "有何神通。龍藏在缾。手鬆放出。任其飛騰。猛虎踞地。",
    "X73n1456_034:0711b09": "威不可觸。用盡神力。如貓捕鼠。經非文字。當人不少。",
    "X73n1456_034:0711b10": "莫道眼困。昏沉不好。耳中作聲。似有一物。及乎取之。",
    "X73n1456_034:0711b11": "拏掇不出。明月當空。抱膝而坐。如是清閒。何等快活。",
    "X73n1456_034:0711b12": "眉長累墜。時時遮眼。老手無力。翻費撩捲。肚大難遮。",
    "X73n1456_034:0711b13": "甚是褦襶。只須放下。方得輕快。破衲藍衫。費心連補。",
    "X73n1456_034:0711b14": "一鍼一綫。十分辛苦。手持明鏡。自照其醜。忽遇獅子。",
    "X73n1456_034:0711b15": "一聲號吼。同行渡水。脚跟到底。何必又要。累人累鬼。",
    "X73n1456_034:0711b16": "又園林遊戲圖合贊",
    "X73n1456_034:0711b17": "吾師神通。自己有限。全仗大家。團頭聚面。龍不可撓。",
    "X73n1456_034:0711b18": "賴此一鉢。不是者些。縮手縮脚。手掐數珠。假此念佛。",
    "X73n1456_034:0711b19": "捨己從人。轉見忽突。持一瓣香。供養者誰。有為功德。",
    "X73n1456_034:0711b20": "不若無為。擎拳合掌。遞相恭敬。臨鏡見頭。空響谷應。",
    "X73n1456_034:0711b21": "手執如意。非無意手。觀未執時。本來何有。猛地廻頭。",
    "X73n1456_034:0711b22": "為何顧伫。待伴同行。便非大步。軍持之中。不見傾注。",
    "X73n1456_034:0711b23": "想是玻瓈。內盛甘露。少不努力。老不歇心。撥起眉毛。",
    "X73n1456_034:0711b24": "還要看經。以我觀來。都成漏逗。雖會騰雲。未離窠臼。",
    "X73n1456_034:0711c01": "前者已去。後者未來。趁步不上。未免罣懷。急走不動。",
    "X73n1456_034:0711c02": "恐天落雨。先戴篛笠。又添辛苦。貝葉無文。真經無字。",
    "X73n1456_034:0711c03": "只解口持。不知心悟。為他有塵。故持白拂。彼淨此污。",
    "X73n1456_034:0711c04": "兩皆不足。擎拳合掌。同行獨往。看他如意。好借爬癢。",
    "X73n1456_034:0711c05": "白羽扇頭。皎潔如雪。已斷煩惱。如何又熱。為問鉢盂。",
    "X73n1456_034:0711c06": "有無齋飯。若遇肚饑。施主便辦。猛虎爪牙。大開血口。",
    "X73n1456_034:0711c07": "幸遇我師。馴伏而走。一卷真經。有無量義。未展開時。",
    "X73n1456_034:0711c08": "先已見諦。種種遊戲。皆成虗誑。試看虗空。是何模樣。",
    "X73n1456_034:0711c09": "又渡海圖贊",
    "X73n1456_034:0711c10": "苦海無邊。惡浪拍天。橫身直過。誰敢當先。惟諸尊者。",
    "X73n1456_034:0711c11": "神通自在。拌命不顧。往而不害。以我空故。無害我者。",
    "X73n1456_034:0711c12": "內外無物。故無可捨。視淵如陵。履險若平。隨心而至。",
    "X73n1456_034:0711c13": "寓目不驚。縱有蛟龍。夜叉鬼怪。皆為我用。以絕對待。",
    "X73n1456_034:0711c14": "是知至人。處生死中。不與物忤。物無不容。由是觀之。",
    "X73n1456_034:0711c15": "法本寂滅。但不生心。稱為妙絕。",
    "X73n1456_034:0711c16": "又各隨其狀而贊之",
    "X73n1456_034:0711c17": "一右手擎金剛塔左手豎掌如作觀想",
    "X73n1456_034:0711c18": "以金剛塔。聊表此心。豎掌諦觀。想念甚深。",
    "X73n1456_034:0711c19": "二老病據梧童子擣藥",
    "X73n1456_034:0711c20": "此身不有。病從何生。對證之藥。不知何名。",
    "X73n1456_034:0711c21": "三手執如意安然晏坐",
    "X73n1456_034:0711c22": "手執如意。如意累手。默然自觀。畢竟何有。",
    "X73n1456_034:0711c23": "四擎鉢伸空若有所乘",
    "X73n1456_034:0711c24": "本來無物。向空妄求。求無所得。豈不含羞。",
    "X73n1456_034:0712a01": "五六老清癯若不勝衣倚賴少年扶曳而",
    "X73n1456_034:0712a02": "行",
    "X73n1456_034:0712a03": "老瘦難行。自宜休息。何苦累他。拖曳費力。",
    "X73n1456_034:0712a04": "七手持貝葉迅疾而行回顧老者若有所",
    "X73n1456_034:0712a05": "待",
    "X73n1456_034:0712a06": "獨行快便。替人著急。手中貝葉。幾乎打失。",
    "X73n1456_034:0712a07": "八九老前行扶仗童子少持香相隨作供",
    "X73n1456_034:0712a08": "旁有鬼若歸依狀",
    "X73n1456_034:0712a09": "步履艱難。所賴童子。此一炷香。非為山鬼。",
    "X73n1456_034:0712a10": "十飛錫陵空驚起山神尊者徐行回頭顧",
    "X73n1456_034:0712a11": "盼",
    "X73n1456_034:0712a12": "飛錫陵空。山神驚起。吾師且住。法幢在此。",
    "X73n1456_034:0712a13": "十一降龍",
    "X73n1456_034:0712a14": "因龍性猛。師乃現麤。但調其性。不為其珠。",
    "X73n1456_034:0712a15": "十二老邁無力手撫孤松",
    "X73n1456_034:0712a16": "一生行脚。於今老矣。身若枯松。心如止水。",
    "X73n1456_034:0712a17": "十三伏虎",
    "X73n1456_034:0712a18": "猛虎在山。威振林木。吾師道高。自然馴伏。",
    "X73n1456_034:0712a19": "十四看經",
    "X73n1456_034:0712a20": "真經無文。牛皮遮眼。若鑽不透。終難放膽。",
    "X73n1456_034:0712a21": "十五自在安禪獼猴獻果",
    "X73n1456_034:0712a22": "寂然澹泊。胸中無物。獼猴最狂。亦知歸服。",
    "X73n1456_034:0712a23": "十六朝陽補衲十七坦腹相對笑視而已",
    "X73n1456_034:0712a24": "鍼綫工夫。固是綿密。大眼看來。終是費力。",
    "X73n1456_034:0712b01": "十八端然禪定",
    "X73n1456_034:0712b02": "大休歇處。安閒自在。冷眼看他。都是揑怪。",
    "X73n1456_034:0712b03": "又",
    "X73n1456_034:0712b04": "可笑此僧。奈閒不住。兩手捉摩。不知何故。",
    "X73n1456_034:0712b05": "佛戒威儀。端嚴瀟灑。張拳舞脚。甚是不雅。",
    "X73n1456_034:0712b06": "枯坐壁觀。是渠本分。如此欠伸。想是心悶。",
    "X73n1456_034:0712b07": "雄猛到此。弓折箭盡。猶張空拳。徒勞發憤。",
    "X73n1456_034:0712b08": "袈裟著身。本來自在。又假按摩。似為揑怪。",
    "X73n1456_034:0712b09": "伸手縮脚。左撈右摸。原有一物。竟捉不著。",
    "X73n1456_034:0712b10": "乞食街頭。失却一物。尋覓不見。搥胸頓足。",
    "X73n1456_034:0712b11": "不愛打眠。去弄石頭。儻磕破手。惹一場愁。",
    "X73n1456_034:0712b12": "反手搥背。想是脊痛。少年不覺。老來沉重。",
    "X73n1456_034:0712b13": "挺挺孤松。是僧榜樣。如此兒戲。是何相狀。",
    "X73n1456_034:0712b14": "雙手抱頭。老大龍鍾。不是偏風。便是耳聾。",
    "X73n1456_034:0712b15": "尊者容儀。甚為雅肅。但露脚跟。者些不足。",
    "X73n1456_034:0712b16": "瞌睡起來。夢境未撇。兩眼睜睜。望空著楔。",
    "X73n1456_034:0712b17": "是誰趕渠。惡氣滿肚。忙忙急走。恐怕捉住。",
    "X73n1456_034:0712b18": "不善經行。平地喫跌。縱跳起來。已成敗闕。",
    "X73n1456_034:0712b19": "四肢如拳。百骸似綿。想遇天寒。凍餓使然。",
    "X73n1456_034:0712b20": "請問尊者。耆年幾何。但看兩眉。世上不多。",
    "X73n1456_034:0712b21": "本來安穩。自討事做。如浪中船。是誰之過。",
    "X73n1456_034:0712b22": "　　　又",
    "X73n1456_034:0712b23": "一對經卷爐香兀然端坐",
    "X73n1456_034:0712b24": "兀爾忘緣。無思無慮。經卷爐香。是閒家具。",
    "X73n1456_034:0712c01": "二看經",
    "X73n1456_034:0712c02": "持一卷經。貴圖遮眼。牛皮若透。將長補短。",
    "X73n1456_034:0712c03": "三橫擔拄杖而行",
    "X73n1456_034:0712c04": "拄杖橫擔。獨行獨步。但驀直去。何須回顧。",
    "X73n1456_034:0712c05": "四倚仗觀瀑布",
    "X73n1456_034:0712c06": "倚杖閒看。千丈瀑布。問從何來。不知其故。",
    "X73n1456_034:0712c07": "五撫麋鹿坐觀蛺蜨",
    "X73n1456_034:0712c08": "麋鹿忘機。閒來伴坐。蛺蜨蘧蘧。熱夢未破。",
    "X73n1456_034:0712c09": "六手執如意坦腹而坐",
    "X73n1456_034:0712c10": "坦腹頹然。百無所有。可惜未忘。執如意手。",
    "X73n1456_034:0712c11": "七手執經卷而行",
    "X73n1456_034:0712c12": "既登解脫。無礙無罣。手中者些。翻成話把。",
    "X73n1456_034:0712c13": "八坐桃花下回首看經",
    "X73n1456_034:0712c14": "花下諦觀。想不為別。要使人知。空即是色。",
    "X73n1456_034:0712c15": "九伸手鉢中撈月",
    "X73n1456_034:0712c16": "鉢中有水。水中有月。伸手捉拏。畢竟不得。",
    "X73n1456_034:0712c17": "十遙空作禮",
    "X73n1456_034:0712c18": "平地作禮。目前無物。莫認虗空。是法身佛。",
    "X73n1456_034:0712c19": "十一降龍",
    "X73n1456_034:0712c20": "雲中之龍。變化自在。何故降他。翻成揑怪。",
    "X73n1456_034:0712c21": "十二撫樹觀泉",
    "X73n1456_034:0712c22": "獨撫枯樁。靜觀流水。盡世閒人。閒不過爾。",
    "X73n1456_034:0712c23": "十三仰觀高山流水",
    "X73n1456_034:0712c24": "流水高山。知音者少。吾師得之。出入意表。",
    "X73n1456_034:0713a01": "十四策杖閒行",
    "X73n1456_034:0713a02": "策杖閒行。信步騰騰。世閒少有。此無事僧。",
    "X73n1456_034:0713a03": "十五騎虎而行",
    "X73n1456_034:0713a04": "猛虎難馴。見之者避。吾師跨之。視如兒戲。",
    "X73n1456_034:0713a05": "十六坐觀水月",
    "X73n1456_034:0713a06": "皓月寒潭。光明徹底。此中著脚。翻成塵滓。",
    "X73n1456_034:0713a07": "十七以指點空",
    "X73n1456_034:0713a08": "以手指空。空中何有。雖為點破。似揚家醜。",
    "X73n1456_034:0713a09": "十八持杖坐磐石上",
    "X73n1456_034:0713a10": "已到忘懷。快活無那。手中拄杖。何不放下。",
    "X73n1456_034:0713a11": "又金畫騎獸十八尊者遊戲贊",
    "X73n1456_034:0713a12": "三毒已除。生死不繫。故得神通。自在遊戲。猛獸獰龍。",
    "X73n1456_034:0713a13": "各各馴伏。信意乘之。任其馳逐。以己忘機。物亦忘我。",
    "X73n1456_034:0713a14": "兩得其忘。如火入火。十方遊行。往來無礙。不相識者。",
    "X73n1456_034:0713a15": "見之驚怪。但瞞愚人。難逃智眼。若遇維摩。定遭檢點。",
    "X73n1456_034:0713a16": "於虗空中。妄生分別。縱是金塵。亦眼中屑。",
    "X73n1456_034:0713a17": "十六尊者應真圖贊",
    "X73n1456_034:0713a18": "欲行不行。若有所思。所思為誰。吾師自知。",
    "X73n1456_034:0713a19": "拄杖橫擔。腰包肩荷。猛地回頭。恰是者箇。",
    "X73n1456_034:0713a20": "跫然而立。望之若遺。遙空舉手。對面是誰。",
    "X73n1456_034:0713a21": "骨瘦如柴。衣寬若袋。不是忘形。誰堪褦襶。",
    "X73n1456_034:0713a22": "鉢中之水。空中之龍。拏雲之手。別顯神通。",
    "X73n1456_034:0713a23": "兀然而坐。半恨半思。鉢水湛然。投鍼者誰。",
    "X73n1456_034:0713a24": "飄然若狂。愕然若怒。縱是無心。也落顧伫。",
    "X73n1456_034:0713b01": "猛虎易馴。迷心難解。不是吾師。幾成敗壞。",
    "X73n1456_034:0713b02": "骨瘦神疲。眉長累極。終日撥之。手酸無力。",
    "X73n1456_034:0713b03": "怯寒擁衲。抱膝若思。掉頭不顧。思之何為。",
    "X73n1456_034:0713b04": "物之在空。與爾無競。無故索之。豈稱為聖。",
    "X73n1456_034:0713b05": "鞠躬低首。合掌向空。見法身故。作禮真容。",
    "X73n1456_034:0713b06": "篛笠如空。拄杖如龍。逍遙物外。頓脫樊籠。",
    "X73n1456_034:0713b07": "瓶本無物。何來光怪。自放自收。無人管帶。",
    "X73n1456_034:0713b08": "雙手徒搏。兩脚急走。雖為他忙。却揚自醜。",
    "X73n1456_034:0713b09": "衲被蒙頭。冷眼偷視。香煙起處。只者便是。",
    "X73n1456_034:0713b10": "十四尊者贊",
    "X73n1456_034:0713b11": "一衲被蒙頭合掌低頭",
    "X73n1456_034:0713b12": "一衲蒙頭。諸緣坐透。合掌稽首。如是信受。",
    "X73n1456_034:0713b13": "二降伏獅子抱獅子兒引之奮迅",
    "X73n1456_034:0713b14": "獅子奮迅。大威猛力。奪獅子兒。豈不返擲。",
    "X73n1456_034:0713b15": "三卓錫擎拳獨行獨步",
    "X73n1456_034:0713b16": "一錫撐空。兩拳搦骨。法力無邊。稱南無佛。",
    "X73n1456_034:0713b17": "四三人共坐如說法狀",
    "X73n1456_034:0713b18": "無舌而說。無耳而聽。法音如雷。無人肯信。",
    "X73n1456_034:0713b19": "五默然端坐",
    "X73n1456_034:0713b20": "歷劫妄想。忙中不見。正默坐時。一齊出現。",
    "X73n1456_034:0713b21": "六禪定",
    "X73n1456_034:0713b22": "衲被如空。脊梁似鐵。坐斷十方。翻成點額。",
    "X73n1456_034:0713b23": "七擎鉢",
    "X73n1456_034:0713b24": "雙手擎鉢。滿盤托出。汝試諦觀。此中何物。",
    "X73n1456_034:0713c01": "八大肚坦腹",
    "X73n1456_034:0713c02": "肚大難遮。脚長難縮。爾自生嫌。非關我錯。",
    "X73n1456_034:0713c03": "九月下看經",
    "X73n1456_034:0713c04": "月明如晝。老眼不困。起來誦經。聊當解悶。",
    "X73n1456_034:0713c05": "十坐具敷坐",
    "X73n1456_034:0713c06": "展開坐具。略放一線。不為坐禪。和身打欠。",
    "X73n1456_034:0713c07": "十一布袋行脚",
    "X73n1456_034:0713c08": "肩上郎當。手中褦襶。如此行脚。可憎可怪。",
    "X73n1456_034:0713c09": "十二手持如意",
    "X73n1456_034:0713c10": "手執如意。如意累手。身著袈裟。聊遮其醜。",
    "X73n1456_034:0713c11": "十三持珠念佛",
    "X73n1456_034:0713c12": "佛自念佛。向何處躲。以我求我。於何不可。",
    "X73n1456_034:0713c13": "十四折蘆渡江",
    "X73n1456_034:0713c14": "苦海無涯。脚跟難跕。憑此一葉。便到彼岸。",
    "X73n1456_034:0713c15": "又",
    "X73n1456_034:0713c16": "苦海無際。蓮葉為舟。倚他當命。老不知羞。",
    "X73n1456_034:0713c17": "蘊空愛身。心空有質。如此顛倒。莫道不識。",
    "X73n1456_034:0713c18": "手中如意。脚跟蘆葉。忙忙碌碌。幾時休歇。",
    "X73n1456_034:0713c19": "怕海中怪。踏金剛杵。張拳努目。如見老虎。",
    "X73n1456_034:0713c20": "空中放光。脚下踏經。笑人長短。豈稱為僧。",
    "X73n1456_034:0713c21": "蠡中測海。枝頭尋春。覿面不見。何名應真。",
    "X73n1456_034:0713c22": "倒海移山。伸手縮脚。自在神通。誰人敢說。",
    "X73n1456_034:0713c23": "自蹋實地。看他下水。穩穩當當。乖不過你。",
    "X73n1456_034:0713c24": "神龍之性。原不可觸。先奪其珠。故不敢忤。",
    "X73n1456_034:0714a01": "大海之中。即得淺處。念彼觀音。時來救護。",
    "X73n1456_034:0714a02": "快活不受。被人拖帶。老老大大。不會自在。",
    "X73n1456_034:0714a03": "衲被蒙頭。快活欲死。任他神通。總不如爾。",
    "X73n1456_034:0714a04": "十二尊者厲揭圖贊",
    "X73n1456_034:0714a05": "一攬衣渡水",
    "X73n1456_034:0714a06": "行脚遇水。路頭差錯。沒處迴避。直須要過。",
    "X73n1456_034:0714a07": "二能涉負不能涉者",
    "X73n1456_034:0714a08": "膽大不怕。膽小怕倒。幸肯負戴。兩家都好。",
    "X73n1456_034:0714a09": "三四先登彼岸以杖接不能者",
    "X73n1456_034:0714a10": "十分過九。一步不及。賴他拄杖。甚是得力。",
    "X73n1456_034:0714a11": "已到彼岸。復顧其伴。極處一提。何等方便。",
    "X73n1456_034:0714a12": "五既涉濕衣童子扭之",
    "X73n1456_034:0714a13": "不知淺深。信步奔行。濕透衣裳。返累別人。",
    "X73n1456_034:0714a14": "六已到樹下卸衣結束",
    "X73n1456_034:0714a15": "衣衫絡索。泥水汩沒。雖是拖過。翻勞結束。",
    "X73n1456_034:0714a16": "七跣坐樹下作嚏解盹",
    "X73n1456_034:0714a17": "費盡力氣。閒坐打盹。鼻孔撩天。一噴頓醒。",
    "X73n1456_034:0714a18": "八神疲力倦仰視盹者",
    "X73n1456_034:0714a19": "神思雖疲。兩眼尚開。看他昏者。甚是癡獃。",
    "X73n1456_034:0714a20": "九繫裙",
    "X73n1456_034:0714a21": "正涉水時。怕他纏身。既脫又著。枉費精神。",
    "X73n1456_034:0714a22": "十倚杖箕踞而坐",
    "X73n1456_034:0714a23": "箕踞石上。神精軒豁。忘却疲勞。十分快活。",
    "X73n1456_034:0714a24": "十一閒坐以如意爬癢",
    "X73n1456_034:0714b01": "自己癢處。他人不知。如意在手。任我爬之。",
    "X73n1456_034:0714b02": "十二倚杖危坐回看行者包裹衣鉢",
    "X73n1456_034:0714b03": "到休歇處。何不放下。累他包裹。好沒傝[仁二+(天/韭)]。",
    "X73n1456_034:0714b04": "補衲尊者贊",
    "X73n1456_034:0714b05": "破落徧身。從新要補。鍼線工夫。不辭辛苦。",
    "X73n1456_034:0714b06": "又。",
    "X73n1456_034:0714b07": "一領破衲。百綴千補。一鍼一劄。甚是辛苦。鍼鍼要透。",
    "X73n1456_034:0714b08": "不透不休。縱然補得。只好蒙頭。",
    "X73n1456_034:0714b09": "看經尊者",
    "X73n1456_034:0714b10": "自己不明。却鑽故紙。清淨界中。翻成渣滓。",
    "X73n1456_034:0714b11": "又。",
    "X73n1456_034:0714b12": "生不識字。強要看經。耳聾眼花。說與誰聽。梵筴多年。",
    "X73n1456_034:0714b13": "蛀蟲鑽透。字脚不真。都是漏逗。",
    "X73n1456_034:0714b14": "降龍尊者贊",
    "X73n1456_034:0714b15": "多瞋之物。捉拿不住。一味慈悲。觀想凝注。",
    "X73n1456_034:0714b16": "又。",
    "X73n1456_034:0714b17": "驪龍正睡。珠被師偷。若值醒時。怎肯甘休。",
    "X73n1456_034:0714b18": "伏虎尊者贊",
    "X73n1456_034:0714b19": "惡性難調。威猛無敵。放捨全身。費盡神力。",
    "X73n1456_034:0714b20": "又。",
    "X73n1456_034:0714b21": "爪牙已露。猛氣未逞。不是吾師。幾驚市井。",
    "X73n1456_034:0714b22": "調獅尊者贊",
    "X73n1456_034:0714b23": "法窟爪牙。誰敢摩觸。吾師神通。視為玩物。",
    "X73n1456_034:0714b24": "浮海尊者贊",
    "X73n1456_034:0714c01": "業海無邊。滔滔不竭。直登彼岸。青蓮一葉。此身非身。",
    "X73n1456_034:0714c02": "荷擔錫杖。空水連天。無相之相。空非有外。水外無流。",
    "X73n1456_034:0714c03": "誰能一喝。截斷兩頭。踏破太虗。踢翻滄海。線斷脚跟。",
    "X73n1456_034:0714c04": "心無罣礙。",
    "X73n1456_034:0714c05": "渡江尊者贊",
    "X73n1456_034:0714c06": "越無明流。猶在半途。妄想未斷。水上葫蘆。",
    "X73n1456_034:0714c07": "截流而過。自可超越。何故又憑。貝多一葉。",
    "X73n1456_034:0714c08": "芭蕉虗質。雖是速朽。不是借他。幾乎出醜。",
    "X73n1456_034:0714c09": "脚跟未穩。瓦器不堅。搖搖蕩蕩。幸爾兩全。",
    "X73n1456_034:0714c10": "獨往便休。何為迴頭。若等箇伴。就不唧[口*留]。",
    "X73n1456_034:0714c11": "貝葉在掌。碧眼撐空。高跨獨步。吾師猶龍。",
    "X73n1456_034:0714c12": "燒香尊者贊",
    "X73n1456_034:0714c13": "老不歇心。少不努力。撥火燒香。不放一息。本來沒事",
    "X73n1456_034:0714c14": "自尋忙。如何到得無生國。",
    "X73n1456_034:0714c16": "憨山老人夢遊集卷第三十四"
}