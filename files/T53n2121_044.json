{
    "T53n2121_044:0227b21": "經律異相卷第四十四(男庶人部上)",
    "T53n2121_044:0227b23": "梁沙門僧旻寶唱等集",
    "T53n2121_044:0227b24": "&#x98B0;陀以化城請佛及見佛欲滅化不能一",
    "T53n2121_044:0227b25": "阿難邠坻井出珍寶二賢直竊珠不&#x6B35;",
    "T53n2121_044:0227b26": "獲賜三慈羅放&#x9F08;後遇大水還濟其命四",
    "T53n2121_044:0227b27": "千那傭畫得金設會為婦所訟五神識",
    "T53n2121_044:0227b28": "還摩娑故身之骨六木巧師與畫師相誑",
    "T53n2121_044:0227b29": "七醫治王病差獲報殊常八破齋猶",
    "T53n2121_044:0227c01": "得生天九耕夫施僧一訶梨勒果後生為",
    "T53n2121_044:0227c02": "兩國太子十供養沙門心有善惡獲報不",
    "T53n2121_044:0227c03": "同十一舅甥共盜甥黠慧後得王女為",
    "T53n2121_044:0227c04": "妻十二羅閱國男子與耆闍崛國女人宿",
    "T53n2121_044:0227c05": "世有緣十三夫婦約不先語見偷取物夫",
    "T53n2121_044:0227c06": "能不言十四婦人鼻醜夫割他好者以易",
    "T53n2121_044:0227c07": "之十五賃人善解鳥語十六溺人憑",
    "T53n2121_044:0227c08": "鳳獲全附鸕鶿殞命十七有人買智慧得",
    "T53n2121_044:0227c09": "免大罪十八有人張鬼免害十九有人",
    "T53n2121_044:0227c10": "為兩婦所惡以至於死二十有人遠求",
    "T53n2121_044:0227c11": "仙水主人惡心使登樹得仙二十一有",
    "T53n2121_044:0227c12": "人使鬼得富後害其兒二十二有人富王",
    "T53n2121_044:0227c13": "責條疏已用物王乃覺悟二十三有人",
    "T53n2121_044:0227c14": "為罪王令割肉五斤二十四有二人共誓",
    "T53n2121_044:0227c15": "以胎中兒共為婚姻二十五大姓二兒",
    "T53n2121_044:0227c16": "大子失財被念小子得財獲罪二十六三",
    "T53n2121_044:0227c17": "人共施僧一錢後身獲自然之金二十七",
    "T53n2121_044:0227c18": "貧人供僧僧報致富二十八貧人得伏",
    "T53n2121_044:0227c19": "藏為王所治二十九貧人買斧不識是寶",
    "T53n2121_044:0227c20": "三十貧老夫妻三時懈怠三十一窮",
    "T53n2121_044:0227c21": "人違樹神誓還為樹枝所殺三十二人",
    "T53n2121_044:0227c22": "遇象逐墮深谷際天降甘露遂得昇天三",
    "T53n2121_044:0227c23": "十三五百幼童聚沙興塔命終生天三十",
    "T53n2121_044:0227c24": "四童子施佛豆生天後作轉輪王三十五",
    "T53n2121_044:0227c25": "牧牛小兒取花上佛牛觸而死即生天",
    "T53n2121_044:0227c26": "上三十六小兒先身以三錢施今解鳥語",
    "T53n2121_044:0227c27": "遂得為王三十七諸劫分物不識好者三",
    "T53n2121_044:0227c28": "十八",
    "T53n2121_044:0227c29": "&#x98B0;陀以化城請佛及見佛欲滅化不能一",
    "T53n2121_044:0228a01": "[0228a01] 王舍城中。有一幻士。名曰&#x98B0;陀(梁言仁賢)。明解經",
    "T53n2121_044:0228a02": "典曉了伎術所作巧黠多能喜悅名聞高",
    "T53n2121_044:0228a03": "遠。摩竭人民皆所不及。國內大小從其受學。",
    "T53n2121_044:0228a04": "&#x98B0;陀遇&#x89A9;世尊身色嚴妙。念欲相試。便示請",
    "T53n2121_044:0228a05": "佛。設知我意當不受請。若不知者必受無疑。",
    "T53n2121_044:0228a06": "佛知其意意欲度之。默然而受。&#x98B0;陀謂。佛",
    "T53n2121_044:0228a07": "無通慧不見我意。入王舍城。於淨處化作講",
    "T53n2121_044:0228a08": "堂。懸繒華蓋。一一樹下。為諸比丘鋪師子座。",
    "T53n2121_044:0228a09": "於講堂中。特為如來設師子座。高四丈九尺。",
    "T53n2121_044:0228a10": "作百味之饌。時四天王及天帝釋。與三萬二",
    "T53n2121_044:0228a11": "千天人謂仁賢曰。真得善利。乃請如來講堂",
    "T53n2121_044:0228a12": "供養。吾助給所乏。即化作館殿如忉利宮。佛",
    "T53n2121_044:0228a13": "與菩薩及諸比丘往其講堂。見佛坐已所造",
    "T53n2121_044:0228a14": "之座。帝釋亦見如來坐其所造莊嚴之座。仁",
    "T53n2121_044:0228a15": "賢聽佛所說。蠲除自大投首佛足。白佛言。唯",
    "T53n2121_044:0228a16": "願如來原我罪過。欲沒其所化。佛令不",
    "T53n2121_044:0228a17": "變。復為說一切諸法皆如幻化(出幻士仁賢經)。",
    "T53n2121_044:0228a18": "阿難邠坻井出珍寶二",
    "T53n2121_044:0228a19": "[0228a19] 阿難邠坻。在兒連山下居。大富珍寶。四遠賈",
    "T53n2121_044:0228a20": "客舉貸。乞丐者往無不得。時有五百賈客。行",
    "T53n2121_044:0228a21": "海船壞珍寶皆沒。死者不少或依板得活。咸",
    "T53n2121_044:0228a22": "詣阿難邠坻。主人設食。主人汲井得寶篋簏。",
    "T53n2121_044:0228a23": "各有題疏其姓字。賈客食訖皆悲。主人問故。",
    "T53n2121_044:0228a24": "答言。我等伴侶五百人。共行海中船舶翻沒。",
    "T53n2121_044:0228a25": "死者不少。挾持小板劣得生活。亡失珍寶悲",
    "T53n2121_044:0228a26": "念伴侶耳。屬&#x89A9;井中所得寶篋。皆是我許不",
    "T53n2121_044:0228a27": "知那爾。主人言。卿曹行治生賈販。若至心者",
    "T53n2121_044:0228a28": "不失也。但不至心故失耳。我從無數劫以來。",
    "T53n2121_044:0228b01": "未嘗不至心初不欺侵。諸失寶者皆趣我井。",
    "T53n2121_044:0228b02": "卿曹各自案姓字取去(出譬喻經)。",
    "T53n2121_044:0228b03": "賢直竊珠不&#x6B35;獲賜三",
    "T53n2121_044:0228b04": "[0228b04] 昔人名賢直。曾三預八關聞讀經言。天眼",
    "T53n2121_044:0228b05": "不瞬誦念不忘。然此賢直。善偷他物眼前不",
    "T53n2121_044:0228b06": "覺。國王失珠。召臣量議。臣答王言。聞有賢",
    "T53n2121_044:0228b07": "直極能作偷。王&#x52C5;錄來考問望得其言不偷。",
    "T53n2121_044:0228b08": "王既有道何由&#x6282;人。又召諸臣共議。有臣言",
    "T53n2121_044:0228b09": "曰。當作方便令其首伏。當重枷鎖載市唱令",
    "T53n2121_044:0228b10": "殺之。與酒令醉然後脫鎖舉置堂上妓女",
    "T53n2121_044:0228b11": "作樂。王&#x52C5;伎女。賢直醉問。汝可答言。此是",
    "T53n2121_044:0228b12": "天堂我是天女。應為侍側。君前身時偷國王",
    "T53n2121_044:0228b13": "珠故得生此。王便依之。賢直聞已默念而去。",
    "T53n2121_044:0228b14": "我聞經言。天眼不瞬此女悉瞬。且我偷珠應",
    "T53n2121_044:0228b15": "入地獄。將非國王張我令首。即便發言。我得",
    "T53n2121_044:0228b16": "生天由不偷珠。妓女報王。道賢直言。王便大",
    "T53n2121_044:0228b17": "笑。小子定不偷我珠也。即放令去。重賜金寶。",
    "T53n2121_044:0228b18": "此實偷珠。誦念一偈免罪得賜(出雜譬喻經也)。",
    "T53n2121_044:0228b19": "慈羅放&#x9F08;後遇大水還濟其命四",
    "T53n2121_044:0228b20": "[0228b20] 昔有一人名慈羅。見人賣&#x9F08;心中憐之。向&#x9F08;",
    "T53n2121_044:0228b21": "啼泣。賣&#x9F08;者言。汝何故向&#x9F08;啼乎。慈羅答",
    "T53n2121_044:0228b22": "言。我不忍見之。窮賣&#x9F08;者大笑。汝癡狂耳。答",
    "T53n2121_044:0228b23": "言。我念此&#x9F08;從君請買。主言。&#x9F08;直百萬。慈羅",
    "T53n2121_044:0228b24": "便將之歸家。傾舉子息得八十萬。慈羅言。我",
    "T53n2121_044:0228b25": "錢盡此假求無處。賣&#x9F08;者言。汝錢既盡可為",
    "T53n2121_044:0228b26": "作田以畢錢直。慈羅言諾。以車載&#x9F08;投著",
    "T53n2121_044:0228b27": "池中。&#x9F08;便能言語。方有大水君當上樹相",
    "T53n2121_044:0228b28": "呼。後日洪水大起人民死盡。慈羅上樹呼&#x9F08;。",
    "T53n2121_044:0228b29": "&#x9F08;便來至。慈羅坐&#x9F08;背上。前去數里。見一女",
    "T53n2121_044:0228c01": "人在流槎上沮息欲死。便向慈羅乞&#x5303;求載。",
    "T53n2121_044:0228c02": "慈羅啟&#x9F08;。此人可怜乞得載之。&#x9F08;言。往便",
    "T53n2121_044:0228c03": "復載之。前行十里。見賣&#x9F08;子流被槎上。從",
    "T53n2121_044:0228c04": "慈羅欲求載之。&#x9F08;言我已重。恐必疲極不能",
    "T53n2121_044:0228c05": "自度。慎勿載之。慈羅言。可哀今是非當載",
    "T53n2121_044:0228c06": "之。慈羅復載之。前行數十里。見數升蛾流",
    "T53n2121_044:0228c07": "被槎上。慈羅復報&#x9F08;載之。前至那竭國。女",
    "T53n2121_044:0228c08": "子便以金謝慈羅。賣&#x9F08;人言。此&#x9F08;本是我賣",
    "T53n2121_044:0228c09": "之。汝今得金當持還我。慈羅不與。賣&#x9F08;子便",
    "T53n2121_044:0228c10": "到那竭國王所云。慈羅偷人婦將之販。今持",
    "T53n2121_044:0228c11": "金銀來在此國中。那竭國王即召慈羅使吏",
    "T53n2121_044:0228c12": "斬之。吏上言其事欲下筆書。蛾輒緣筆不成",
    "T53n2121_044:0228c13": "字。王聞之便問慈羅。汝有何功德乎。慈羅具",
    "T53n2121_044:0228c14": "答。王誅賣&#x9F08;者(出阿難現變經)。",
    "T53n2121_044:0228c15": "千那傭畫得金設會為婦所訟五",
    "T53n2121_044:0228c16": "[0228c16] 大月氏弗迦羅城。有一畫師。名曰千那。往來",
    "T53n2121_044:0228c17": "東方多剎施羅國。客畫經十二年。得三十兩",
    "T53n2121_044:0228c18": "金持還本國。遇見眾僧信心清淨。即問維那。",
    "T53n2121_044:0228c19": "此眾幾物得作一日食。答曰。可用三十兩金。",
    "T53n2121_044:0228c20": "畫師併付維那。乞營一食。我明日當來。空手",
    "T53n2121_044:0228c21": "歸家。婦問。十二年作得何等物。答曰。得三十",
    "T53n2121_044:0228c22": "兩金。已種福田。付僧設會。婦縛夫以送付官。",
    "T53n2121_044:0228c23": "具陳上事。官問。不給婦兒而以乞他。畫師答",
    "T53n2121_044:0228c24": "曰。我先世無福貧窮常辛苦。遭遇眾僧是良",
    "T53n2121_044:0228c25": "福田。若復不種善後世復貧。貧苦相續無得",
    "T53n2121_044:0228c26": "脫時。是故併施眾僧。其斷事人是優婆塞。即",
    "T53n2121_044:0228c27": "脫瓔珞及所乘馬并聚落以施畫師。謂之曰。",
    "T53n2121_044:0228c28": "汝施眾僧。眾僧未食。是為穀子未種而牙已",
    "T53n2121_044:0228c29": "生。而大果在後(出大智論第十一卷)。",
    "T53n2121_044:0229a01": "神識還摩娑故身之骨六",
    "T53n2121_044:0229a02": "[0229a02] 昔有人。死後魂神還摩娑其故骨邊。人問",
    "T53n2121_044:0229a03": "之。汝已死。何故為復用摩娑枯骨為。神言。",
    "T53n2121_044:0229a04": "此是我故身。不殺生不盜竊不他婬不兩舌",
    "T53n2121_044:0229a05": "惡罵妄言綺語不嫉&#x59AC;不瞋恚不癡。死後得",
    "T53n2121_044:0229a06": "生天上。所願自然快樂無極。是故愛重之也",
    "T53n2121_044:0229a07": "(出舊雜譬喻經下卷)。",
    "T53n2121_044:0229a08": "木巧師與畫師相誑七",
    "T53n2121_044:0229a09": "[0229a09] 昔北天竺。有一巧師。作一木女。端正無雙衣",
    "T53n2121_044:0229a10": "帶嚴飾世女無異。亦來亦去能行酒看客。唯",
    "T53n2121_044:0229a11": "不能語耳。時南天竺有一畫師。亦善能畫。巧",
    "T53n2121_044:0229a12": "師聞之。作好飲食即請畫師。便使木女行酒",
    "T53n2121_044:0229a13": "擎食。從旦至夜。畫師不知謂是真女。欲心極",
    "T53n2121_044:0229a14": "盛念之不忘。時日已暮。木師入宿。留畫師",
    "T53n2121_044:0229a15": "住。以此木女立侍其側。便語客言。故留此",
    "T53n2121_044:0229a16": "女可共宿也。主人已入。木女立在燈邊。客即",
    "T53n2121_044:0229a17": "呼之。而女不來。客便前牽之。乃知是木。便自",
    "T53n2121_044:0229a18": "慚愧。主人誑我。我當報之。於是畫師復作方",
    "T53n2121_044:0229a19": "便。即於壁上畫作己像。所著被服與身不異。",
    "T53n2121_044:0229a20": "以繩繫頸狀似絞死畫作繩像著其口喙。作",
    "T53n2121_044:0229a21": "已閉戶自入床下。天明主人出見戶未開。即",
    "T53n2121_044:0229a22": "向中觀。唯見壁上絞死客像。主人大怖便謂",
    "T53n2121_044:0229a23": "實死。即破戶入以刀斷繩。於是畫師從床下",
    "T53n2121_044:0229a24": "出。木師大羞。畫師即言。汝能誑我。我能誑",
    "T53n2121_044:0229a25": "汝。客主情畢不相負也。二人信知狂惑。各",
    "T53n2121_044:0229a26": "捨親愛出家修道(出雜譬喻經第四卷)。",
    "T53n2121_044:0229a27": "醫治王病差獲王報殊常八",
    "T53n2121_044:0229a28": "[0229a28] 有一國王。身得重病。十二年不差。一切大",
    "T53n2121_044:0229a29": "醫無能治者。時邊方小國攝屬大王。有一醫",
    "T53n2121_044:0229b01": "師善能治病。王即招來令治己疾。未久之間",
    "T53n2121_044:0229b02": "即蒙除降。王便念欲報此師恩。屬遣使者宣",
    "T53n2121_044:0229b03": "令彼國。此師見差宜應償賚。象馬車乘牛羊",
    "T53n2121_044:0229b04": "田宅青衣直人嚴飾之具皆給與之。彼小國",
    "T53n2121_044:0229b05": "王奉宣上命。師在王邊無有語者。師便思惟。",
    "T53n2121_044:0229b06": "我治王病大有功夫。未知王當報我與不。復",
    "T53n2121_044:0229b07": "經數日王轉平復。其師請辭欲還本國。王便",
    "T53n2121_044:0229b08": "聽之。給一羸馬乘具亦弊。師大笑恨我治王",
    "T53n2121_044:0229b09": "病。大有功夫。而王不識恩分。不相料理。令我",
    "T53n2121_044:0229b10": "空去。隨道愁歎以為永恨。適至本國見有群",
    "T53n2121_044:0229b11": "象。問象子曰。此誰家象。象子答曰。此是某",
    "T53n2121_044:0229b12": "甲師象。復問象子曰。某甲師何從得此象子。",
    "T53n2121_044:0229b13": "答曰。某甲師治大王病差。功報所得也。小復",
    "T53n2121_044:0229b14": "前行。見有群馬牛羊。問曰。此誰家物。羊子答",
    "T53n2121_044:0229b15": "曰。某甲師許。小復前行。見其本舍高堂重閣",
    "T53n2121_044:0229b16": "殊異本宅。問門人曰。此是誰舍。門人答曰。此",
    "T53n2121_044:0229b17": "是某甲師舍。便入其閤內。見其婦形色豐悅",
    "T53n2121_044:0229b18": "身服寶衣。怪而問曰。此誰夫人。直人答言。此",
    "T53n2121_044:0229b19": "是某甲師夫人。從見象馬。及入舍內。皆知是",
    "T53n2121_044:0229b20": "治王病功報所得。便自追恨本。治王病功夫",
    "T53n2121_044:0229b21": "少(出雜譬喻經第四卷)。",
    "T53n2121_044:0229b22": "破齋猶得生天九",
    "T53n2121_044:0229b23": "[0229b23] 昔有迦羅越。興設大壇請佛及僧。時有一",
    "T53n2121_044:0229b24": "人賣酪。主人留食。勸令持齋聽經。至暝乃",
    "T53n2121_044:0229b25": "歸。婦語之言。我朝來不食相待至今。敗壞夫",
    "T53n2121_044:0229b26": "齋。半齋之福猶生天上七世。生人間常得自",
    "T53n2121_044:0229b27": "然。一日持齋六十萬歲自然之糧。又有五福。",
    "T53n2121_044:0229b28": "一者少病。二者身意安隱。三者少婬。四者少",
    "T53n2121_044:0229b29": "睡臥。五者命終之後神得生天常識宿命(出諸經中",
    "T53n2121_044:0229c01": "要事)。",
    "T53n2121_044:0229c02": "耕夫施僧一訶梨勒果後生為兩國太子十",
    "T53n2121_044:0229c03": "[0229c03] 昔有一人在田耕蒔。日已垂中。家餉未至。",
    "T53n2121_044:0229c04": "道人失路至其田所。從乞中食。耕人曰諾。",
    "T53n2121_044:0229c05": "小願須留。家餉遲晚。道人曰。食既不至仍",
    "T53n2121_044:0229c06": "欲漱口。耕人解其衣帶一訶梨勒果以與。道",
    "T53n2121_044:0229c07": "人即受而食。又有一錢以嚫道人。道人曰。",
    "T53n2121_044:0229c08": "若心可感無以相報。欲授五戒。君能受不。",
    "T53n2121_044:0229c09": "答曰。弟子在俗五戒難全。但受不殺。耕人命",
    "T53n2121_044:0229c10": "盡生國王家。皇后導從到流水邊。歌舞作樂",
    "T53n2121_044:0229c11": "抱兒臨水。失手墮水魚即吞之。在腹七日不",
    "T53n2121_044:0229c12": "飢不渴。隨流下逝遂千餘里。入下國界人捕",
    "T53n2121_044:0229c13": "得魚於市貨易。時下國主遣人市魚。將還",
    "T53n2121_044:0229c14": "城內用刀治魚。兒在腹中唱曰。徐徐勿傷我",
    "T53n2121_044:0229c15": "也。即破魚腸見一小兒。端正無雙舉國歡",
    "T53n2121_044:0229c16": "喜。上國主聞之曰。此必我兒。遣信索之。下",
    "T53n2121_044:0229c17": "國主答。魚腹中得天所賜。我不肯與之。二國",
    "T53n2121_044:0229c18": "共諍遂徹大國。大王判云。若上國不生此兒",
    "T53n2121_044:0229c19": "墮水下國何由而得。若下國不得此兒。上國",
    "T53n2121_044:0229c20": "何處求覓。此兩有緣。汝二國。中間可作宮",
    "T53n2121_044:0229c21": "殿共安此兒。號曰兩國太子。即從此旨在於",
    "T53n2121_044:0229c22": "其中。依太子儀法。佛語弟子。昔日耕人。一果",
    "T53n2121_044:0229c23": "一錢布施道人。便得兩國太子(出雜譬喻經)。",
    "T53n2121_044:0229c24": "供養沙門心有善惡獲報不同十一",
    "T53n2121_044:0229c25": "[0229c25] 昔有跛&#x811A;道人。持戒乞食遇至一家。信大法",
    "T53n2121_044:0229c26": "久見其患&#x811A;。心悲愍一年供養。道人辭去。",
    "T53n2121_044:0229c27": "主人言曰。願數垂顧。分離之際客主悲淚。道",
    "T53n2121_044:0229c28": "人去後。主人發床唯見金寶。因此至富。&#x96A3;",
    "T53n2121_044:0230a01": "比一家見其大富。問何因緣。其人實答。&#x96A3;人",
    "T53n2121_044:0230a02": "惡念希覓珍寶。便覓一跛人欲供養之。遍求",
    "T53n2121_044:0230a03": "無有。會一道人身體完具。縛還折&#x811A;供養少",
    "T53n2121_044:0230a04": "時。強驅令去。去後發床。惡心所感。毒蛇蜂",
    "T53n2121_044:0230a05": "蝎來螫合家。現世惡報後入地獄。得珍寶者",
    "T53n2121_044:0230a06": "其心貞吉。被螫毒者其心不仁(出雜譬喻經也)。",
    "T53n2121_044:0230a07": "舅甥共盜甥黠慧後得王女為妻十二",
    "T53n2121_044:0230a08": "[0230a08] 過去時姊弟二人。姊有一子。與舅俱給官府。",
    "T53n2121_044:0230a09": "織金縷錦及綾羅縠珍妙異衣藏中綺寶。即",
    "T53n2121_044:0230a10": "共議言。吾織作勤苦不懈。知諸藏物好醜多",
    "T53n2121_044:0230a11": "少。寧可共取用解貧乏乎。夜鑿地為孔穿盜",
    "T53n2121_044:0230a12": "取物。明監藏者覺物減少。以事啟王。王詔勿",
    "T53n2121_044:0230a13": "廣宣之。令盜者謂王多事不能覺察。至于後",
    "T53n2121_044:0230a14": "日必復重來。且嚴警守得者收捉無令放逸。",
    "T53n2121_044:0230a15": "藏監受語。即加守備。其人久久果重來盜。外",
    "T53n2121_044:0230a16": "甥教舅。年尊體羸力少。若為守者所得不能",
    "T53n2121_044:0230a17": "自脫。更從地穴&#x5374;行而入。如令見得。我力強",
    "T53n2121_044:0230a18": "盛當濟免舅。舅這入穴為守者所執。執者",
    "T53n2121_044:0230a19": "喚呼。甥畏人識。截取舅頭而去。晨曉藏監",
    "T53n2121_044:0230a20": "具以啟聞。王又詔曰。輿出其尸置四交",
    "T53n2121_044:0230a21": "露。其有對哭取死屍者則知是賊。如是積日。",
    "T53n2121_044:0230a22": "有遠方賈客來。人馬塞路奔突猥逼。其人載",
    "T53n2121_044:0230a23": "兩車薪置其屍上。具以啟王。王詔。若有燒者",
    "T53n2121_044:0230a24": "收縛送來。外甥將教童&#x7AEA;執炬舞戲。人眾總",
    "T53n2121_044:0230a25": "集以火投薪。熾然而盛。守者不覺。具以啟",
    "T53n2121_044:0230a26": "王。王又詔曰。更增守者。嚴伺其骨。甥又釀",
    "T53n2121_044:0230a27": "純酒。特令濃厚。詣守備。者微而沽之。守者",
    "T53n2121_044:0230a28": "連昔飢渴。見酒共飲。飲酒過多皆共醉寐。因",
    "T53n2121_044:0230a29": "以酒瓶受骨。而去。守者不覺。明復啟王。王",
    "T53n2121_044:0230b01": "又詔曰。前後警守竟不級獲。斯賊狡黠更當",
    "T53n2121_044:0230b02": "設謀。王即出女莊嚴瓔珞珠璣寶飾。安立房",
    "T53n2121_044:0230b03": "室於大水傍。眾人侍衛伺察非妄。必有利色",
    "T53n2121_044:0230b04": "來趣女者。素教誡女得抱捉喚人收執。他日",
    "T53n2121_044:0230b05": "異夜甥尋竊來。因水放株令從流下。唱叫&#x7287;",
    "T53n2121_044:0230b06": "隱。守者驚趣謂有異人。但見株机。如是連昔",
    "T53n2121_044:0230b07": "數數不變。守者睡眠。甥即乘株到女室。女則",
    "T53n2121_044:0230b08": "執衣。甥告女曰。可捉我臂。甥預持死人臂以",
    "T53n2121_044:0230b09": "授與。女便放衣捉臂大叫。守者覺甥得脫走。",
    "T53n2121_044:0230b10": "明具啟王。王又詔曰。此人方便獨百無雙。",
    "T53n2121_044:0230b11": "久捕不得。當奈之何。女即懷妊。十月生男。大",
    "T53n2121_044:0230b12": "端正。使乳母抱行周遍國中。有人嗚噈者便",
    "T53n2121_044:0230b13": "縛送來。抱兒終日。甥為餅師住餅爐下。小",
    "T53n2121_044:0230b14": "兒飢啼。乳母抱兒趣餅爐下。市餅哺兒。甥見",
    "T53n2121_044:0230b15": "嗚兒。即以還白王曰。兒行終日無來近者。飢",
    "T53n2121_044:0230b16": "過餅爐。賣餅者授餅乃嗚。王又詔曰。何不縛",
    "T53n2121_044:0230b17": "之。乳母答曰。小兒飢啼餅師授餅而嗚之不",
    "T53n2121_044:0230b18": "應是賊。王使乳母更抱兒出及諸伺候。見近",
    "T53n2121_044:0230b19": "兒者便縛將來。甥沽美酒。呼請乳母及伺者",
    "T53n2121_044:0230b20": "就于酒家勸酒。大醉眠臥便盜兒去。醒悟失",
    "T53n2121_044:0230b21": "兒。具以啟王。王又詔曰。卿等頑騃貪嗜狂水",
    "T53n2121_044:0230b22": "既不得賊復亡失兒。甥時得兒抱至他國。前",
    "T53n2121_044:0230b23": "見國王。占謝答對引經說義。王大歡喜。輒",
    "T53n2121_044:0230b24": "賜祿位以為大臣。而謂之曰。吾之一國智慧",
    "T53n2121_044:0230b25": "方便無逮卿者。欲以臣女若吾女當以相配",
    "T53n2121_044:0230b26": "自恣所欲。對曰不敢。若王見哀欲索某國王",
    "T53n2121_044:0230b27": "女。王曰善哉。從所志願。王以之為子。遣使者",
    "T53n2121_044:0230b28": "往求彼王女。王即可之。王續念言。或是盜",
    "T53n2121_044:0230b29": "魅前後狡猾。即遣使者。欲迎吾女。遣其太",
    "T53n2121_044:0230c01": "子五百騎乘皆使嚴整。甥懷恐懼。恐到彼國。",
    "T53n2121_044:0230c02": "王必執之。便啟其王。若王見遣。當令人馬",
    "T53n2121_044:0230c03": "五百騎具衣服鞍勒一無差異。乃可迎婦。王",
    "T53n2121_044:0230c04": "然言。即往迎婦。王令女飲食待客。二百五十",
    "T53n2121_044:0230c05": "騎在前。二百五十騎在後。甥在其中跨馬不",
    "T53n2121_044:0230c06": "下。女父自出入騎中。執甥曰。爾為是非前後",
    "T53n2121_044:0230c07": "方便捕不可得。為是爾非。稽首答曰。是也。王",
    "T53n2121_044:0230c08": "曰。卿之聰哲天下無雙。隨卿所願以女配之",
    "T53n2121_044:0230c09": "得為夫婦。外甥吾是。女父王者舍利弗是。舅",
    "T53n2121_044:0230c10": "者調達是。國王父輸頭檀是。母摩耶是。婦拘",
    "T53n2121_044:0230c11": "夷是。子羅云是(出生經第一卷)。",
    "T53n2121_044:0230c12": "羅閱國男子與耆闍崛國女人宿世有緣十",
    "T53n2121_044:0230c13": "三",
    "T53n2121_044:0230c14": "[0230c14] 昔有耆闍崛國。有一少女。姿形美妙才智絕",
    "T53n2121_044:0230c15": "倫。性情寬和初不瞋怒。家門九族及諸&#x758E;近",
    "T53n2121_044:0230c16": "莫不愛敬。諸國&#x6C37;索有百千人。竟未成嫁。時",
    "T53n2121_044:0230c17": "羅閱國一少男。天姿英秀心意高邁。國中百",
    "T53n2121_044:0230c18": "姓莫不畏敬。雖有妓妾夫人初不幸近。每",
    "T53n2121_044:0230c19": "念。耆闍崛國有女。本是我對。未及至耳。即",
    "T53n2121_044:0230c20": "日。滿堂皆是勢利所得非我偶也。一時遣逐",
    "T53n2121_044:0230c21": "肅然都盡。乃乘白象從僕二人往造彼國。經",
    "T53n2121_044:0230c22": "山涉草行千萬里。五年方至。女處深宮無故",
    "T53n2121_044:0230c23": "心動。因出逍遙。試闚外閤。忽見此男。且悲且",
    "T53n2121_044:0230c24": "喜不可抑忍。此是吾夫。前後見求非我宿匹。",
    "T53n2121_044:0230c25": "便自親著夫情依依。女之父母憂惱無計云。",
    "T53n2121_044:0230c26": "養女長大不悟如此。急加防錄不得通問。女",
    "T53n2121_044:0230c27": "子懊惱不知何計。男子悲惶同懷愁惘。於是",
    "T53n2121_044:0230c28": "女子精苦齋戒晝夜行道。棄散資財施佛及",
    "T53n2121_044:0230c29": "僧。心勞形枯經涉五載。音問不達彼此懷情。",
    "T53n2121_044:0231a01": "竟無所感。乃以四月八日。親自束身往到佛",
    "T53n2121_044:0231a02": "塔。燒香禮拜發此志願。割刻肌肉供養世尊。",
    "T53n2121_044:0231a03": "不敢自惜。唯願此志一得申果。佛令比丘尼",
    "T53n2121_044:0231a04": "為其作緣。便得和偶。佛告阿難。所以者何。皆",
    "T53n2121_044:0231a05": "從阿僧祇劫已來。久結願約故得爾耳(出情離有罪經)。",
    "T53n2121_044:0231a06": "夫婦約不先語見偷取物夫能不言十四",
    "T53n2121_044:0231a07": "[0231a07] 昔有夫婦。共食三&#x4D35;。人各一枚。餘一欲破",
    "T53n2121_044:0231a08": "分。婦言。莫分。與君共賭。各自不語。先語者",
    "T53n2121_044:0231a09": "失。後語者得。於是閉口至于中夜。竇土偷",
    "T53n2121_044:0231a10": "入。見其二人坐而不語。謂是大怖不敢作聲。",
    "T53n2121_044:0231a11": "收斂其物擔將出戶。婦大喚曰。汝是丈夫",
    "T53n2121_044:0231a12": "那置物去。夫言。我勝我勝。今得大&#x4D35;。眾人",
    "T53n2121_044:0231a13": "責笑謂大顛癡(出百句譬喻經第二卷)。",
    "T53n2121_044:0231a14": "婦人鼻醜夫割他好者以易之十五",
    "T53n2121_044:0231a15": "[0231a15] 昔有一人。見他婦鼻端正。心自念言。我婦面",
    "T53n2121_044:0231a16": "貌第一。唯恨鼻醜。今取此鼻代我婦鼻。即引",
    "T53n2121_044:0231a17": "女屏處。割鼻將還。又割其婦鼻安此女鼻。彼",
    "T53n2121_044:0231a18": "此失鼻兩不相著。眾人怪罵真大癡狂(出百句譬喻經",
    "T53n2121_044:0231a19": "第一卷)。",
    "T53n2121_044:0231a20": "賃人善解鳥語十六",
    "T53n2121_044:0231a21": "[0231a21] 昔有一極貧人。善曉鳥語。為賈客賃擔。過",
    "T53n2121_044:0231a22": "水邊飲。烏鳴。賈客怖。作人反笑。到家問言。",
    "T53n2121_044:0231a23": "我在彼飲。時聞烏鳴。我大怖而君反笑何",
    "T53n2121_044:0231a24": "耶。答曰。烏向語我。賈人身上有好白珠。汝可",
    "T53n2121_044:0231a25": "殺之取珠。我欲食其肉。是故我笑耳。曰汝何",
    "T53n2121_044:0231a26": "不殺也。答曰。我坐前世貪人財物故貧為賃",
    "T53n2121_044:0231a27": "擔。若復殺人取物後世受苦。何時當已。我今",
    "T53n2121_044:0231a28": "至死不為此事(出譬喻經)。",
    "T53n2121_044:0231b01": "溺人憑鳳獲全附鸕鶿殞命十七",
    "T53n2121_044:0231b02": "[0231b02] 大水卒淹。有命之類依丘避之。復垂欲沒。忽",
    "T53n2121_044:0231b03": "有鳳凰。到智者所依附其翅。遂上高原免水",
    "T53n2121_044:0231b04": "厄。餘未去者。忽見鸕鶿便託其羽。而此鸕鶿",
    "T53n2121_044:0231b05": "遂入深水。一時溺喪(出雜譬喻經)。",
    "T53n2121_044:0231b06": "有人買智慧得免大罪十八",
    "T53n2121_044:0231b07": "[0231b07] 昔有一人。貧窮無用。治生入海採寶還國。遇",
    "T53n2121_044:0231b08": "善知識言。我素貧窮今得此物。足以自諧。若",
    "T53n2121_044:0231b09": "母不可。我意當捨母居去。若婦不可。我意我",
    "T53n2121_044:0231b10": "當更索。知識答曰。近此間大智慧人滿城",
    "T53n2121_044:0231b11": "中。可往就買智慧。不過千兩金。自當語卿智",
    "T53n2121_044:0231b12": "慧之法。其人如其言。入事佛聚落。具以問人。",
    "T53n2121_044:0231b13": "答曰。夫所疑事。前行七步&#x5374;行七步。如是至",
    "T53n2121_044:0231b14": "三智慧自生。其人夜歸家。見母伴婦眠。謂是",
    "T53n2121_044:0231b15": "他男。拔刀欲殺。意中不掩。然大燈火遙照",
    "T53n2121_044:0231b16": "思惟。朝買智慧。如是前&#x5374;三反。母便覺悟。",
    "T53n2121_044:0231b17": "此人歎言。真為智慧。何但堪千兩金。即復與",
    "T53n2121_044:0231b18": "三千兩金(出十卷譬喻經第四卷)。",
    "T53n2121_044:0231b19": "有人張鬼免害十九",
    "T53n2121_044:0231b20": "[0231b20] 昔有一人行於山中。逢一噉人鬼。撮欲食",
    "T53n2121_044:0231b21": "之。其人求哀。假令須臾請問一事。&#x5374;乃見",
    "T53n2121_044:0231b22": "噉為不恨也。鬼信其人謂是誠事。聽其所欲。",
    "T53n2121_044:0231b23": "即問鬼言。何故面白&#x811A;膝腹白。其餘處盡",
    "T53n2121_044:0231b24": "黑。鬼即答言。我之為物性惡日精。背日得行",
    "T53n2121_044:0231b25": "不得向日。以是故爾。其人向日而走。鬼但空",
    "T53n2121_044:0231b26": "恨不能得也(出十卷譬喻經第四卷)。",
    "T53n2121_044:0231b27": "有人為兩婦所惡以至於死二十",
    "T53n2121_044:0231b28": "[0231b28] 昔有一人於兩業。有二婦適詣小婦。小婦語",
    "T53n2121_044:0231b29": "言。我年少。婿年老。我不樂住。可往大婦處",
    "T53n2121_044:0231c01": "作居。其婿拔去白髮。適至大婦處。大婦語言。",
    "T53n2121_044:0231c02": "我年老頭已白。婿頭黑宜去。於是拔黑作白。",
    "T53n2121_044:0231c03": "如是不止。頭遂禿盡。二婦惡之。便各捨去。坐",
    "T53n2121_044:0231c04": "愁致死。過去世時作寺中狗。水東一寺水",
    "T53n2121_044:0231c05": "西一寺。聞揵搥鳴狗便往得食。後日二寺同",
    "T53n2121_044:0231c06": "時鳴磬。狗浮水欲渡。適欲至西復恐東寺食",
    "T53n2121_044:0231c07": "好。向東復恐西寺食好。如是猶豫溺死水中",
    "T53n2121_044:0231c08": "(出十卷譬喻經)。",
    "T53n2121_044:0231c09": "有人遠求仙水主人惡心使登樹得仙二",
    "T53n2121_044:0231c10": "十一",
    "T53n2121_044:0231c11": "[0231c11] 昔有一人。聞外國有仙水入中得仙。便向外",
    "T53n2121_044:0231c12": "國寄他宿止。主人問客。君欲何去。答曰學仙。",
    "T53n2121_044:0231c13": "主人懷惡。語客言曰。我有仙樹。君能與我一",
    "T53n2121_044:0231c14": "年苦作。便與君仙何煩遠去。客言甚善。一年",
    "T53n2121_044:0231c15": "苦作恒無慍色。一年既滿。其主人公本心相",
    "T53n2121_044:0231c16": "欺。既無仙樹。將至山中指臨巖樹云是仙",
    "T53n2121_044:0231c17": "樹。君上其頭。我喚若飛應聲飛擲。客人心",
    "T53n2121_044:0231c18": "至。即於此樹飛騰虛空。遂得仙道。主人公見",
    "T53n2121_044:0231c19": "我令其死。何悟得仙。深重此樹情言是聖。復",
    "T53n2121_044:0231c20": "經少時。父子相與共到樹下。讓父先上。兒便",
    "T53n2121_044:0231c21": "喚言阿耶可飛。父即欲飛。墮巖石上。身體",
    "T53n2121_044:0231c22": "粉碎(出雜譬喻經)。",
    "T53n2121_044:0231c23": "有人使鬼得富後害其兒二十二",
    "T53n2121_044:0231c24": "[0231c24] 昔有一人。於市賣毘耶鬼。欲買鬼者問索幾",
    "T53n2121_044:0231c25": "許。鬼主言。二百兩金。曰。此鬼有何奇異。乃",
    "T53n2121_044:0231c26": "索爾所金耶。曰。此鬼其功無物不為。計一",
    "T53n2121_044:0231c27": "日作當百人。唯有一病。宜先防護之。問為何",
    "T53n2121_044:0231c28": "等病。曰。此鬼欲使作時。晝夜使之。莫令停",
    "T53n2121_044:0231c29": "息。若無作者便還害主。主人顧金將歸。令作",
    "T53n2121_044:0232a01": "田種。作田種竟便使木作。木作竟復使治地。",
    "T53n2121_044:0232a02": "作屋舂磨炊爨初不寧息。數年之中乃致大",
    "T53n2121_044:0232a03": "富。主人有事當行作客。忘不處分而鬼復欲",
    "T53n2121_044:0232a04": "作無有次第。取主人兒內釜中然火煮之。比",
    "T53n2121_044:0232a05": "主人還子已爛熟。傷切懊惱知復何言(出譬喻經)。",
    "T53n2121_044:0232a06": "有人富王責條疏已用物王乃覺悟二十",
    "T53n2121_044:0232a07": "三",
    "T53n2121_044:0232a08": "[0232a08] 昔有富人。王令條物。其即疏。某年用若干千",
    "T53n2121_044:0232a09": "萬造佛。用若干作齋會經書。又以若干供恤",
    "T53n2121_044:0232a10": "貧老。今現有八十九千萬。以疏呈王。王大瞋",
    "T53n2121_044:0232a11": "怒問。汝現物忽條已用。富人答曰。已用者",
    "T53n2121_044:0232a12": "最為寶藏。資人神明是以奉呈。未用之財五",
    "T53n2121_044:0232a13": "家共有。非獨臣許。是敢條疏。王便覺悟。功德",
    "T53n2121_044:0232a14": "可恃(出譬喻經)。",
    "T53n2121_044:0232a15": "有人為罪王令割肉五斤二十四",
    "T53n2121_044:0232a16": "[0232a16] 昔有一人犯罪於王。王大瞋忿。使人割其背",
    "T53n2121_044:0232a17": "膂五斤肉。置之下屋。此人痛苦叫喚徹王。王",
    "T53n2121_044:0232a18": "問何意不分。答曰。實非我罪。王思愧之。&#x52C5;以",
    "T53n2121_044:0232a19": "一百斤肉乞。其猶故呻喚。王曰。頓補百斤云",
    "T53n2121_044:0232a20": "何大喚。諸臣答言。不見此法。與千斤何益其",
    "T53n2121_044:0232a21": "痛。若人一兒已死。他人以百與之。此人能",
    "T53n2121_044:0232a22": "不念其兒不(出百句譬喻經第三卷)。",
    "T53n2121_044:0232a23": "有二人共誓以胎中兒共為婚姻二十",
    "T53n2121_044:0232a24": "五",
    "T53n2121_044:0232a25": "[0232a25] 有二人共為知識。婦各懷妊。便相誓約。若",
    "T53n2121_044:0232a26": "生有男女共為婚姻。別後一家生男一家生",
    "T53n2121_044:0232a27": "女。男父早死長大未娶。行賣雜物偶至女",
    "T53n2121_044:0232a28": "家。女家公問子從何來。居止所在父母姓",
    "T53n2121_044:0232a29": "字。男具以答。公聞大驚。乃語男曰。卿父在",
    "T53n2121_044:0232b01": "時與我胎婚。我常相求不相知。處女未敢嫁。",
    "T53n2121_044:0232b02": "男言。我都不知女。公曰。卿問親近。男還問乳",
    "T53n2121_044:0232b03": "母信然。男到女家。道見溝水流。入一髑髏中",
    "T53n2121_044:0232b04": "無有滿時。兒恐前行復見樹果熟。欲取噉之。",
    "T53n2121_044:0232b05": "果便言。取我取我。兒大怖懅疾走躄地。前",
    "T53n2121_044:0232b06": "到女家。狗逆長跪咶其兩足。狗腹中子哮呼",
    "T53n2121_044:0232b07": "來前。欲傷嚙之。便復頓地久乃蘇息。女公來",
    "T53n2121_044:0232b08": "出兒具陳說。公甚怪之入語其女。女答公曰",
    "T53n2121_044:0232b09": "道見溝水流入髑髏無有滿時者。後世當有",
    "T53n2121_044:0232b10": "斂取天下財物珍寶。供給一人無有滿足。見",
    "T53n2121_044:0232b11": "樹果熟欲取噉之。而果言取我取我者。後世",
    "T53n2121_044:0232b12": "之人自求大女。而小女言。何不索我何不索",
    "T53n2121_044:0232b13": "我。狗逆長跪咶其兩足。狗腹中子哮呼來前",
    "T53n2121_044:0232b14": "欲嚙之者。後世之人相與言語。口如脂膏心",
    "T53n2121_044:0232b15": "如錐刀。口相飽滿內相謀圖。皆為後世不為",
    "T53n2121_044:0232b16": "今也。即嫁女與男。遂其本志(出十卷譬喻經第八卷)。",
    "T53n2121_044:0232b17": "大姓二兒大子失財被念小子得財獲罪二",
    "T53n2121_044:0232b18": "十六",
    "T53n2121_044:0232b19": "[0232b19] 昔大姓有兩兒。各以二百萬與行賈。大子盡",
    "T53n2121_044:0232b20": "用樗蒲。衣被敗壞還以啟父。父言。得汝而已。",
    "T53n2121_044:0232b21": "用財何為。為作衣被飲食。善安慰之。小子",
    "T53n2121_044:0232b22": "來歸啟父。得二百萬利。父曰。取疏來。與共校",
    "T53n2121_044:0232b23": "計不合數千。便縛捶之。如是三行。收利六百",
    "T53n2121_044:0232b24": "萬。還輒得捶。大子三行失六百萬。止他國",
    "T53n2121_044:0232b25": "不歸。與無賴人相隨。語彼人言。我父有金",
    "T53n2121_044:0232b26": "銀白珠各一笥。在大床頭。汝歸白父道。我不",
    "T53n2121_044:0232b27": "愚失財物。未敢還。汝得便殺我父取物將",
    "T53n2121_044:0232b28": "來。可得共用。此人至其家與父相見。述其兒",
    "T53n2121_044:0232b29": "言。父聞啼泣曰。用物財為。我子何不來。食",
    "T53n2121_044:0232c01": "息悲咽。客言。君子不孝用錢作惡。一時都盡。",
    "T53n2121_044:0232c02": "令我來殺君取君金銀。我見君念子待遇我",
    "T53n2121_044:0232c03": "厚。令我心感。父言。小子尚癡便使迎之。謂",
    "T53n2121_044:0232c04": "子。汝去錢早歸。何因作癡語。更作衣被與之。",
    "T53n2121_044:0232c05": "師曰。小子償債。大子索債(出十卷譬喻經第六卷)。",
    "T53n2121_044:0232c06": "三人共施僧一錢後身獲自然之金二十",
    "T53n2121_044:0232c07": "七",
    "T53n2121_044:0232c08": "[0232c08] 昔有三人共賈行。各分得五百萬餘。有一錢",
    "T53n2121_044:0232c09": "欲與一人。則為不平。欲破分之。事為不然。時",
    "T53n2121_044:0232c10": "沙門分衛。三人共言布施沙門各言大佳。手",
    "T53n2121_044:0232c11": "共持與。沙門&#x546A;願。令汝今世後世並得其福。",
    "T53n2121_044:0232c12": "共生羅閱國中各得豪富。一人主山中採金。",
    "T53n2121_044:0232c13": "一人主耕田取金。一人主水中汲取金。為受",
    "T53n2121_044:0232c14": "前世布施之福。國王聞之。念我國人物皆",
    "T53n2121_044:0232c15": "我許。便將人兵詣山採之。金化作石。復至",
    "T53n2121_044:0232c16": "一家地。耕取金。金化為土。復至一家井中汲",
    "T53n2121_044:0232c17": "取金。金化作瓦。都不能得。王問佛言。此三人",
    "T53n2121_044:0232c18": "金計為我許。往取皆化不得是金。此人前世",
    "T53n2121_044:0232c19": "有何功德今致此福。佛具言之。非是王物。王",
    "T53n2121_044:0232c20": "不應取(出雜譬喻經第三卷)。",
    "T53n2121_044:0232c21": "貧人供僧報致富二十八",
    "T53n2121_044:0232c22": "[0232c22] 昔有貧家供養道人。一年便去。用一銅瓶乞",
    "T53n2121_044:0232c23": "主人言。此瓶是神打。此瓶口所索皆得。莫",
    "T53n2121_044:0232c24": "請國王。別後打瓶。家遂巨富。忘道人囑。遂",
    "T53n2121_044:0232c25": "請國王。王問富因。實而答王。王即奪瓶。家",
    "T53n2121_044:0232c26": "轉窮弊。方憶道人四出覓見。依實白言。道",
    "T53n2121_044:0232c27": "人曰。故須此瓶。乞君一&#x5878;盛以林石。齎詣",
    "T53n2121_044:0232c28": "王門求索瓶也。直到王門高聲索瓶。王聞大",
    "T53n2121_044:0232c29": "怒。遣數十人欲來捉之。開出林石風吹橫空。",
    "T53n2121_044:0233a01": "王使人身為此木石打破頭&#x981F;頃出千人。風",
    "T53n2121_044:0233a02": "勢所破死尸塞門。王大怖悸。求還其瓶。其人",
    "T53n2121_044:0233a03": "得瓶。家復大富。廣作功德。死得生天(出雜譬喻經)。",
    "T53n2121_044:0233a04": "貧人得伏藏為王所治二十九",
    "T53n2121_044:0233a05": "[0233a05] 佛與阿難入王舍城。時天大雨。水沃伏藏出",
    "T53n2121_044:0233a06": "諸寶物。佛言毒蛇。阿難云惡毒蛇。山下有刈",
    "T53n2121_044:0233a07": "麥人聞之念言。我未曾見沙門毒蛇。即往見",
    "T53n2121_044:0233a08": "物。以車與衣囊取著家內。現富貴相新作大",
    "T53n2121_044:0233a09": "舍。有嫉&#x59AC;人白王。先有貧窮賤人卒見富相。",
    "T53n2121_044:0233a10": "是人必當得大寶藏。王即喚問。答言不得。即",
    "T53n2121_044:0233a11": "&#x52C5;考治。是人憶佛與阿難名之為惡毒蛇也。",
    "T53n2121_044:0233a12": "誰得寶藏不語。一心念佛。王者作如是言。佛",
    "T53n2121_044:0233a13": "言毒蛇。阿難言惡毒蛇。王即喚問。是人答言。",
    "T53n2121_044:0233a14": "大王。若施無畏者我當說實。王許。其具陳上",
    "T53n2121_044:0233a15": "事。今於我身能作何等。必噉我命。王賞金錢",
    "T53n2121_044:0233a16": "五百。能於急中說於佛語及阿難語(出十誦律三誦第三卷)。",
    "T53n2121_044:0233a17": "貧人買斧不識是寶三十",
    "T53n2121_044:0233a18": "[0233a18] 昔有貧寒孤獨老公。家無自業。遇市一斧。是",
    "T53n2121_044:0233a19": "眾寶之英。而不識之。持斫株賣之以供微",
    "T53n2121_044:0233a20": "命。用斧欲盡。會見外國治生大賈客。名曰薩",
    "T53n2121_044:0233a21": "薄。見斧識之。便問老公。賣此斧不。老公言。",
    "T53n2121_044:0233a22": "我仰此斧活不賣。薩薄復言。與公絹百匹何",
    "T53n2121_044:0233a23": "以不賣。公不應和。薩薄復言。與公二百匹。",
    "T53n2121_044:0233a24": "公便悵然不樂。薩薄復言。嫌少當益。公何以",
    "T53n2121_044:0233a25": "不樂。與五百匹。公便大哭。薩薄復云。絹",
    "T53n2121_044:0233a26": "少當益。何以啼哭。公言。我不恨絹少恨我愚",
    "T53n2121_044:0233a27": "癡。此斧本長尺半。破地以盡餘有五寸。猶",
    "T53n2121_044:0233a28": "得五百匹絹。以為恨耳。薩薄復言。勿有遺",
    "T53n2121_044:0233a29": "恨。今與公千匹絹。即便破券持去。薪火燒之",
    "T53n2121_044:0233b01": "盡成貴寶(出諸經中要事)。",
    "T53n2121_044:0233b02": "貧老夫妻三時懈怠三十一",
    "T53n2121_044:0233b03": "[0233b03] 世尊晨朝入舍衛城。尊者阿難從。有二老夫",
    "T53n2121_044:0233b04": "婦。年耆根熟僂背如鉤。詣里巷頭燒糞掃處。",
    "T53n2121_044:0233b05": "俱蹲向火猶如老鵠。欲心相視。佛告阿難。",
    "T53n2121_044:0233b06": "見彼夫婦不。阿難曰。如是。佛曰。此二老夫",
    "T53n2121_044:0233b07": "婦。若於年少盛壯之時。勤求財物者得為舍",
    "T53n2121_044:0233b08": "衛城中第一富者。若出家學道精勤修習者",
    "T53n2121_044:0233b09": "得阿羅漢。於第二分盛壯之時。若勤求財物",
    "T53n2121_044:0233b10": "得為舍衛城中第二富者。若出家學道者得",
    "T53n2121_044:0233b11": "阿那含果。中年之時若勤求財物。得為舍衛",
    "T53n2121_044:0233b12": "城中第三富者。若出家學道得斯陀含果。乃",
    "T53n2121_044:0233b13": "於今日年耆根熟。無有錢財無有方便。不復",
    "T53n2121_044:0233b14": "堪能。苦覓錢財。亦不能得勝過人法。復為說",
    "T53n2121_044:0233b15": "偈言。",
    "T53n2121_044:0233b16": " 不修梵行故  不得年少財",
    "T53n2121_044:0233b17": " 思惟古昔事  眠地如曲弓",
    "T53n2121_044:0233b18": " 不修於梵行  不得年少財",
    "T53n2121_044:0233b19": " 猶如老鵠鳥  守死於空池",
    "T53n2121_044:0233b20": "[0233b20] (出雜阿含第五卷第四十二卷又出三時過經)。",
    "T53n2121_044:0233b21": "窮人違樹神誓還為樹枝所殺三十二",
    "T53n2121_044:0233b22": "[0233b22] 維耶梨國有迦羅越。奉佛供養&#x546A;願畢。請聞",
    "T53n2121_044:0233b23": "法義。佛笑口光繞身三匝還從頂入。阿難問",
    "T53n2121_044:0233b24": "故。佛言。彼國有五百人。入海採寶置船步還。",
    "T53n2121_044:0233b25": "經歷深山日暮止宿。預嚴早發。四百九十九",
    "T53n2121_044:0233b26": "人皆去。一人臥熟。失輩。仍遇天雨雪。失去",
    "T53n2121_044:0233b27": "徑路。窮厄山中啼哭呼天。有旃檀樹神。謂窮",
    "T53n2121_044:0233b28": "人言。可止留此。自相給衣食。到春可去。窮",
    "T53n2121_044:0233b29": "人便留至于三月。啟樹神言。受恩得全身命。",
    "T53n2121_044:0233c01": "未有微報。顧有二親今在本土。實思得見。願",
    "T53n2121_044:0233c02": "垂發遣。樹神言善。以金餅施之。去此不遠。當",
    "T53n2121_044:0233c03": "得國邑。可得遷還至汝鄉里。窮人臨去問樹",
    "T53n2121_044:0233c04": "神言。此樹香潔世所希有。今當委遠願知其",
    "T53n2121_044:0233c05": "名。神言。不須問也。窮人復言。依蔭此樹積歷",
    "T53n2121_044:0233c06": "三月。今當遠離情懷恨恨。若到本國當宣揚",
    "T53n2121_044:0233c07": "樹恩。神便言。樹名栴檀。根莖枝葉治人百",
    "T53n2121_044:0233c08": "病。其香遠聞人所貪求不須道也。窮人至國。",
    "T53n2121_044:0233c09": "中外親戚喜相慶慰。後國王病頭痛。禱祀天",
    "T53n2121_044:0233c10": "地山水諸神不能消差。名醫省視唯得栴檀",
    "T53n2121_044:0233c11": "香病可得愈。王即募求民間無有。便宣令國",
    "T53n2121_044:0233c12": "中。得旃檀香者。拜封為侯妻以小女。時窮",
    "T53n2121_044:0233c13": "人聞償祿重。便言。我知栴檀香處。王便令",
    "T53n2121_044:0233c14": "近臣將窮人而往伐取。徑到樹所。使者見樹",
    "T53n2121_044:0233c15": "洪直。枝條茂盛華果煌煌。人所希見心不忍",
    "T53n2121_044:0233c16": "伐。不伐者則違王命。病不消愈。伐之者中心",
    "T53n2121_044:0233c17": "隱隱。踟&#x8E70;徘徊不知云何。樹神於空中言。便",
    "T53n2121_044:0233c18": "伐之。但置其根耳。伐竟以人血塗之。肝腸覆",
    "T53n2121_044:0233c19": "其上。樹自當生。還復如故。使者聞神言如此。",
    "T53n2121_044:0233c20": "便令人伐之。窮人住在樹邊。樹彈地枝摽殺",
    "T53n2121_044:0233c21": "之。使者共議。屠割窮人取其肝血。如神所&#x52C5;",
    "T53n2121_044:0233c22": "樹即更生。車載所伐樹以還國中。醫即進藥。",
    "T53n2121_044:0233c23": "王病得愈。舉國歡喜。王命國中人民。其有病",
    "T53n2121_044:0233c24": "者皆詣宮門。王出香藥給之。病皆得愈。王身",
    "T53n2121_044:0233c25": "康豫黎民無病。舉國欣慶遂致太平(出栴檀樹經也)。",
    "T53n2121_044:0233c26": "人遇象逐墮深谷際天降甘露遂得昇天三",
    "T53n2121_044:0233c27": "十三",
    "T53n2121_044:0233c28": "[0233c28] 昔有人行空澤中。見一黑象。人念。此象必來",
    "T53n2121_044:0233c29": "害我。我當殺之。象亦念言。人必殺我。我當厄",
    "T53n2121_044:0234a01": "之。人便捨去。象從後逐。前走數里墮一深",
    "T53n2121_044:0234a02": "谷。谷絕無底。即於岸邊捉持樹根。其形如",
    "T53n2121_044:0234a03": "指。尋根而下。懸在岸邊。象於谷上以鼻撈之。",
    "T53n2121_044:0234a04": "欲及不及。下向見底但是矛[金*戟]復有兩鼠共",
    "T53n2121_044:0234a05": "嚙樹根。又三黑蛇出頭欲囓。復有蚊虻來螫",
    "T53n2121_044:0234a06": "其眼。其人念曰。今日死矣。仰天求救。聲哀",
    "T53n2121_044:0234a07": "情至。天降甘露渧其口。始得一渧二鼠去。",
    "T53n2121_044:0234a08": "得二渧毒蛇捨之。得三渧黑象自還。得四渧",
    "T53n2121_044:0234a09": "蚊虻除。得五渧深谷自平出在平地。天為",
    "T53n2121_044:0234a10": "化導將還天上(出譬喻經第七卷)。",
    "T53n2121_044:0234a11": "五百幼童聚沙興塔命終生天三十四",
    "T53n2121_044:0234a12": "[0234a12] 五百幼童相結為伴。日日遊戲俱至江水。聚",
    "T53n2121_044:0234a13": "沙興塔各言塔好。雖有善心宿命福薄。時天",
    "T53n2121_044:0234a14": "卒雨江水暴漲漂流溺死。佛告眾人。五百童",
    "T53n2121_044:0234a15": "子生兜術天。皆同發心為菩薩行。佛放光明",
    "T53n2121_044:0234a16": "令其父母見子所在。佛遙呼五百幼子來。尋",
    "T53n2121_044:0234a17": "時皆至住於虛空中。散華於佛下稽首禮言。",
    "T53n2121_044:0234a18": "蒙世尊恩。雖身喪亡得見彌勒。佛言善哉。",
    "T53n2121_044:0234a19": "卿等決計知道至真興立塔寺。因是生天見",
    "T53n2121_044:0234a20": "於彌勒諮受法誨。佛為說經咸然歡喜立不",
    "T53n2121_044:0234a21": "退轉。各白父母勿復愁苦。努力精進以法自",
    "T53n2121_044:0234a22": "修。父母皆發道意。稽首足下遶佛三匝。忽然",
    "T53n2121_044:0234a23": "不現還兜術天(出生經第四卷)。",
    "T53n2121_044:0234a24": "童子施佛豆生天後作轉輪王三十五",
    "T53n2121_044:0234a25": "[0234a25] 昔有童子數人。共戲道中遇佛。一人作禮。手",
    "T53n2121_044:0234a26": "中有五粒豆上佛。四粒入&#x9262;一粒墮地。佛言。",
    "T53n2121_044:0234a27": "令汝世世得福。童子命終即生天上。後八十",
    "T53n2121_044:0234a28": "世為轉輪王(出十卷譬喻經第一卷)。",
    "T53n2121_044:0234a29": "牧牛小兒取華上佛牛觸而死即生天三",
    "T53n2121_044:0234b01": "十六",
    "T53n2121_044:0234b02": "[0234b02] 佛泥洹後百年。山中田澤草木茂盛。山外不",
    "T53n2121_044:0234b03": "遠有居人村牛馬入池。生五色蓮華。牧牛小",
    "T53n2121_044:0234b04": "兒入池採取。滿器蓮華持出山際欲以上佛。",
    "T53n2121_044:0234b05": "未至於寺。道逢群牛觸殺小兒。其神即生忉",
    "T53n2121_044:0234b06": "利天上。自然宮殿五色蓮華。始生天中而自",
    "T53n2121_044:0234b07": "念言。吾宮獨有異色蓮華。但諸天法。先觀宿",
    "T53n2121_044:0234b08": "命因緣後乃食福。即見前天。相謂此天新來",
    "T53n2121_044:0234b09": "共相娛樂云何惶怖不安。便往問之。答",
    "T53n2121_044:0234b10": "曰。吾本是牧牛小兒。採蓮華欲散佛塔。中",
    "T53n2121_044:0234b11": "道無常。緣是之福來生此耳。是以今擿華復",
    "T53n2121_044:0234b12": "欲詣先塔散佛禮拜卒我本願。時五百天人",
    "T53n2121_044:0234b13": "執持蓮華。相隨散佛塔。緣是之福彌勒下時",
    "T53n2121_044:0234b14": "當共得道(出譬喻經第五卷)。",
    "T53n2121_044:0234b15": "小兒先身以三錢施今解鳥語遂得為王三",
    "T53n2121_044:0234b16": "十七",
    "T53n2121_044:0234b17": "[0234b17] 昔有一人。用三錢布施。乞求三願。一者將來",
    "T53n2121_044:0234b18": "得作國王。二者解眾生語。三者多諸智慧。",
    "T53n2121_044:0234b19": "其人命終生庶人家。形色端正。王募為左右。",
    "T53n2121_044:0234b20": "此兒投募得侍王側。見燕在巢。仰首看而",
    "T53n2121_044:0234b21": "笑。王問何笑。答曰。燕言。我得龍女髮長十丈",
    "T53n2121_044:0234b22": "喚伴看之。王曰。審爾者好。無此者殺。遣看即",
    "T53n2121_044:0234b23": "得。王欲取女為婦。語小兒言。汝解鳥語必應",
    "T53n2121_044:0234b24": "多策。給汝食糧。覓此女人。得者重報。若不得",
    "T53n2121_044:0234b25": "殺汝及家口。小兒&#x5190;死向東海邊。見二人共",
    "T53n2121_044:0234b26": "諍隱形帽履水靴殺活杖。小兒曰。何須云",
    "T53n2121_044:0234b27": "云。我放一箭君二人逐。先前得者與三種物。",
    "T53n2121_044:0234b28": "答曰善。引弓放箭。二人爭走。小兒取帽著靴",
    "T53n2121_044:0234b29": "捉杖。直入海中至龍所。脫隱形帽令龍女見。",
    "T53n2121_044:0234c01": "女人多欲。遂與小兒持一&#x4D35;金還至外國。其",
    "T53n2121_044:0234c02": "王遣迎。&#x52C5;女獨入。女便前進。小兒戴隱形",
    "T53n2121_044:0234c03": "帽隨女而入。女見王醜。以金擲王&#x981F;破命",
    "T53n2121_044:0234c04": "終。小兒脫帽。共女上殿。高聲唱言。我應為王",
    "T53n2121_044:0234c05": "女為皇后。&#x8987;王天下(出雜譬喻經)。",
    "T53n2121_044:0234c06": "諸劫分物不識好者三十八",
    "T53n2121_044:0234c07": "[0234c07] 昔者眾商人。經由嶮道值劫。大失衣物。中",
    "T53n2121_044:0234c08": "有一衣。是鹿胎毛細軟滑澤織持作衣。其價",
    "T53n2121_044:0234c09": "百倍。而色紫黑不悅人眼。劫不賞別用持作",
    "T53n2121_044:0234c10": "帊。以盛&#x9E81;衣他處共分。各取雜物謂是奇好。",
    "T53n2121_044:0234c11": "餘此一帊未展分張。劫群中有困弱人。獨不",
    "T53n2121_044:0234c12": "與分。苦論共以帊乞。即自賣之。時大貴人知",
    "T53n2121_044:0234c13": "是好物。依限雇直。比於餘劫所得等分。諸",
    "T53n2121_044:0234c14": "劫聞之大生恥惱(出百句譬喻經第一卷)。"
}