{
    "X88n1646_009:0198b05": "居士傳九",
    "X88n1646_009:0198b07": "昭明太子傳",
    "X88n1646_009:0198b08": "[0198b08] 昭明太子統。字德施。梁武帝長子也。母丁貴嬪。仁恕",
    "X88n1646_009:0198b09": "恭儉。虔精奉佛。居常蔬食。受戒日甘露降於殿前。能",
    "X88n1646_009:0198b10": "通經義。所受供賜悉以充法事。普通七年薨。太子生",
    "X88n1646_009:0198b11": "而聰叡。三歲受孝經．論語。五歲&#x5FA7;讀五經。天監元年",
    "X88n1646_009:0198b12": "立為皇太子。十四年正月朔。武帝臨軒冠太子於大",
    "X88n1646_009:0198b13": "極殿。時武帝大宏佛教。太子亦深心信奉。遍&#x89A7;眾經。",
    "X88n1646_009:0198b14": "於宮內別立慧義殿。招引名僧講論。&#x751E;撰解二諦義",
    "X88n1646_009:0198b15": "云。明道之方。其由非一。舉要論之。不出境智。或時以",
    "X88n1646_009:0198b16": "境明義。或時以智顯行。至於二諦。即是就境明義。若",
    "X88n1646_009:0198b17": "迷其方。三有不絕。若達其智。萬累斯遣。所言二諦者。",
    "X88n1646_009:0198b18": "一是真諦。一名俗諦。真諦離有離無。俗諦即有即無。",
    "X88n1646_009:0198b19": "即有即無斯是假名。離有離無此為中道。真是中道。",
    "X88n1646_009:0198b20": "以不生為體。俗既假名。以生法為體。慧超咨曰。浮偽",
    "X88n1646_009:0198b21": "起作名之為俗。離於有無名之為真。未審浮偽為當",
    "X88n1646_009:0198b22": "與真一體。為當有異。答曰。世人所知生法為體。出世",
    "X88n1646_009:0198b23": "人所知不生為體。依人作論。應如是說。若論真。即有",
    "X88n1646_009:0198b24": "是空。俗。指空為有。依此義明。不得別異。又咨。真俗既",
    "X88n1646_009:0198c01": "云一體。未審真諦亦有起動。起動不關真諦。答曰。真",
    "X88n1646_009:0198c02": "諦寂然無起動相。凡夫惑識橫見起動。又咨。未審有",
    "X88n1646_009:0198c03": "起動而凡夫橫見。無起動而凡夫橫見。答曰。若有起",
    "X88n1646_009:0198c04": "動則不名橫見。以無動而見所以是橫。咨。若法無起",
    "X88n1646_009:0198c05": "動則唯應一諦。答曰。此理常寂。此自一諦。橫見起動",
    "X88n1646_009:0198c06": "復是一諦。唯應有兩不得言一。蕭曄咨曰。真諦稱真。",
    "X88n1646_009:0198c07": "是實真否。答曰。得真實真。又咨。菩薩會真之時。為忘",
    "X88n1646_009:0198c08": "俗忘真否。答曰。忘俗忘真故說會真。又咨。忘俗忘真",
    "X88n1646_009:0198c09": "何得實真。答曰。若存俗存真。何謂實真。正由兩遣。故",
    "X88n1646_009:0198c10": "謂實真。法雲咨曰。聖人所知之境。此是真諦。未審能",
    "X88n1646_009:0198c11": "知之智。為是真諦。為是俗諦。答曰。能知是智。所知是",
    "X88n1646_009:0198c12": "境。智來冥境。得言即真。又咨。有智之人。為是真諦。為",
    "X88n1646_009:0198c13": "是俗諦。答曰。若呼有智之人。即是俗諦。又咨。未審俗",
    "X88n1646_009:0198c14": "諦之人何得有真諦之智。答曰。聖人能忘於俗。所以",
    "X88n1646_009:0198c15": "得有真諦。法寵咨曰。若使凡夫見有。聖人見無。便應",
    "X88n1646_009:0198c16": "凡夫但見世諦有。聖人應見太&#x8657;無。答曰。太&#x8657;亦非",
    "X88n1646_009:0198c17": "聖人所見。太&#x8657;得名由於相待。既由待生。並凡所見。",
    "X88n1646_009:0198c18": "又咨。凡夫所見空有。得言是一否。答曰。就凡為語。有",
    "X88n1646_009:0198c19": "實異無。約聖作談。無不異有。敬脫咨曰。未審聖人見",
    "X88n1646_009:0198c20": "真。為當漸見。為當頓見。答曰漸見。又咨。無相&#x8657;懷。一",
    "X88n1646_009:0198c21": "見此理萬相並寂。未審何故見真得有由漸。答曰。自",
    "X88n1646_009:0198c22": "凡之聖。解有淺深。真自&#x8657;寂。不妨見有由漸。又咨。未",
    "X88n1646_009:0198c23": "審一得無相並忘萬有。為不悉忘。答曰。一得無相。萬",
    "X88n1646_009:0198c24": "有悉忘。解法身義云。法身&#x8657;寂。遠離有無之境。獨脫",
    "X88n1646_009:0199a01": "因果之外。不可以知知。不可以識識。豈是稱謂所能",
    "X88n1646_009:0199a02": "論辨。將欲顯理。不容默然。天竺云達摩舍利。此土謂",
    "X88n1646_009:0199a03": "之法身。若以當體。則是自性之目。若以言說。則是相",
    "X88n1646_009:0199a04": "待立名。法者軌則為旨。身者有體之義。軌則之體故",
    "X88n1646_009:0199a05": "曰法身。粗陳其體是常住身。是金剛身。重加研覈。其",
    "X88n1646_009:0199a06": "則不爾。若定是金剛。即為名相。定是常住。便成方所。",
    "X88n1646_009:0199a07": "所謂常住。本是寄名。稱曰金剛。本是譬說。及談實體。",
    "X88n1646_009:0199a08": "則性同無生。故云佛身無為不墮諸法。故涅槃經說。",
    "X88n1646_009:0199a09": "如來之身。非身是身。無量無邊。無有足跡。無知無形。",
    "X88n1646_009:0199a10": "畢竟清淨。無知清淨而不可為無。稱曰妙有。而復非",
    "X88n1646_009:0199a11": "有。離無離有。所謂法身。法雲咨曰。未審法身常住是",
    "X88n1646_009:0199a12": "萬行得否。答曰。名相道中萬行所得。又咨。既為萬行",
    "X88n1646_009:0199a13": "所得。豈是無相。若必無相。豈為萬行所得。答曰。無名",
    "X88n1646_009:0199a14": "無相。何曾有得。寄以名相。假言有得。又咨。實有萬行",
    "X88n1646_009:0199a15": "實得佛果。安可言無相全無所得。答曰。問者住心。謂",
    "X88n1646_009:0199a16": "實有萬行。今謂萬行自空。豈有實果可得。又咨。現有",
    "X88n1646_009:0199a17": "眾生修習萬行。未審何故全謂為無。答曰。凡俗所見",
    "X88n1646_009:0199a18": "謂之為有。理而檢之實無萬行。又咨。經說常住。以為",
    "X88n1646_009:0199a19": "妙有。如其假設。何謂妙有。答曰。寄以名相。故說妙有。",
    "X88n1646_009:0199a20": "理絕名相。何妙何有。法寵咨曰。未審法身之稱。為止",
    "X88n1646_009:0199a21": "在妙本。金姿丈六亦是法身。答曰。通而為論。本跡皆",
    "X88n1646_009:0199a22": "是。別而為語。止在常住。又咨。若止在常住。不應有身。",
    "X88n1646_009:0199a23": "若通取丈六。何為法身。答曰。常住既有。妙體何得。無",
    "X88n1646_009:0199a24": "身丈六亦能軌物。故可通稱法身。又咨。若常住無累",
    "X88n1646_009:0199b01": "方稱法身。丈六有累何謂法身。答曰。眾生注仰。妄見",
    "X88n1646_009:0199b02": "丈六。丈六非有。有實何累。普通元年四月甘露降於",
    "X88n1646_009:0199b03": "慧義殿。太子為人孝敬篤至。每宴居一坐一起。不敢",
    "X88n1646_009:0199b04": "南面。被召當入。&#x8F19;危坐達旦。丁貴嬪有疾。太子朝夕",
    "X88n1646_009:0199b05": "侍。衣不解帶。及喪。水漿不入口。每哭&#x8F19;慟絕。奉武帝",
    "X88n1646_009:0199b06": "敕。彊進飲食。比至葬日。進麥粥一升。不&#x751E;菜果。體素",
    "X88n1646_009:0199b07": "壯。至是減削過半。自加元服。武帝使省萬幾。百司奏",
    "X88n1646_009:0199b08": "事填委太子。明於庶事。辨析可否纖毫必白。其有過",
    "X88n1646_009:0199b09": "失徐令改正。未&#x751E;糾彈一人。平斷法獄。多所全宥。出",
    "X88n1646_009:0199b10": "宮二十餘年。不畜聲伎。時招引文學之士討論篇籍",
    "X88n1646_009:0199b11": "而已。會大軍北伐。京師&#x7CD3;貴。太子菲衣減膳。每霖雨",
    "X88n1646_009:0199b12": "積雪。遣左右周行道路視貧困家。有流離者密加賑",
    "X88n1646_009:0199b13": "賜。又出綿帛多作襦褲。方冬施凍人。其死亡無以斂",
    "X88n1646_009:0199b14": "者為備棺槥。每聞遠近百姓賦役勤苦。&#x8F19;斂容色。大",
    "X88n1646_009:0199b15": "通二年詔發吳郡吳興義興民。開漕大瀆以瀉浙江。",
    "X88n1646_009:0199b16": "太子以吳興被水。請權停此役。武帝優詔報之。三年",
    "X88n1646_009:0199b17": "三月寢疾。自知不起。終不以狀上聞。四月薨。年三十",
    "X88n1646_009:0199b18": "一。諡曰昭明(梁書．廣宏明集)。",
    "X88n1646_009:0199b19": "[0199b19] 知歸子曰。予觀昭明太子之論。可謂了了見佛法者。",
    "X88n1646_009:0199b20": "非梁君臣之所及也。太子仁孝寬明。動合規矩。若使",
    "X88n1646_009:0199b21": "撫有梁祚。勤施四方。淳和之風可日俟也。天步方艱",
    "X88n1646_009:0199b22": "前星遽殞。一夫作難而江國土崩。豈不哀哉。文中子",
    "X88n1646_009:0199b23": "言。齋戒修而齊梁亡。非釋迦之罪也。蓋定業使然。天",
    "X88n1646_009:0199b24": "亦不能純佑命於太子也。悲夫。",
    "X88n1646_009:0199c01": "[0199c01] 汪大紳云。其行事頗與六度經相應。昭明真佛種",
    "X88n1646_009:0199c02": "也。吾不重其佛法。重其仁孝寬明是為佛種。論法",
    "X88n1646_009:0199c03": "到極入微處。只是所知愚也。惜其未遇達摩以下",
    "X88n1646_009:0199c04": "諸大作家。痛與錐劄。脫&#x5374;所知愚。只管要離有離",
    "X88n1646_009:0199c05": "無。依舊只管在有無上之乎者也。之乎者也到沒",
    "X88n1646_009:0199c06": "奈何去處。且上文撰樓青黃亦白黑去者。此處是",
    "X88n1646_009:0199c07": "文人根種。非佛種也。那得有天子福分。那得有帝",
    "X88n1646_009:0199c08": "王事業。以渠&#x811A;跟插在秀才和尚們隊裏。弄得&#x8657;",
    "X88n1646_009:0199c09": "花花故也。嗚呼。以彼仁孝寬明根種。又曾念過孝",
    "X88n1646_009:0199c10": "經．論語．五經者。弄得下梢頭毫沒收拾。不亦惜哉",
    "X88n1646_009:0199c11": "○為甚金剛經．心經．七佛偈．壇經。汪大紳喜歡奉",
    "X88n1646_009:0199c12": "行。朱子嘗判得千是萬是曰。六朝人佛學。只是說。",
    "X88n1646_009:0199c13": "只是清言家數而已。說得來清&#x8657;惹厭。所以達摩",
    "X88n1646_009:0199c14": "入中國來。一切掃去。傳至惠能始有下手做工夫",
    "X88n1646_009:0199c15": "處○可惜許多聰明絕特有志之士。難得入此門",
    "X88n1646_009:0199c16": "來。及入此門來。又有漫天荊棘。一個個陷入其中",
    "X88n1646_009:0199c17": "出身不得。弄得一個個毫沒收拾。千病萬痛總只",
    "X88n1646_009:0199c18": "為做工夫的祇在動靜上轉換。講道理的祇在有",
    "X88n1646_009:0199c19": "無上拈放。箇箇認指為月。何曾識得月耶。入此門",
    "X88n1646_009:0199c20": "來不是小可的事情。千生萬劫於此一了無不了。",
    "X88n1646_009:0199c21": "於此不了。盡未來劫總未有了期。豈可貪圖說得",
    "X88n1646_009:0199c22": "去做得好看便罷。若只是說得去做得好看便罷。",
    "X88n1646_009:0199c23": "鄉里小兒中這般人如麻似粟。此門中不勞尊駕",
    "X88n1646_009:0199c24": "光輝也。雖然事不可一向。既承尊駕光輝。不妨打",
    "X88n1646_009:0200a01": "開方便法門。請來遊戲一回者。你要游戲此法門。",
    "X88n1646_009:0200a02": "切不可在動靜上轉換。有無上拈放。動靜只是境。",
    "X88n1646_009:0200a03": "有無只是意根卜度。與心了不相干也。你若有大",
    "X88n1646_009:0200a04": "力量。動也一棒。靜也一棒。有也一棒。無也一棒。打",
    "X88n1646_009:0200a05": "得有無動靜諸魔腦袋子都裂去也。影兒都不見",
    "X88n1646_009:0200a06": "也。自然心光發露。咄。連那心光也送他一棒。[囗@力]。跳",
    "X88n1646_009:0200a07": "出心量了也。心量拘他不住了也。尊駕豈非超佛",
    "X88n1646_009:0200a08": "越祖一&#x4E2A;好人乎。老漢這裏輕心慢心待人。想你",
    "X88n1646_009:0200a09": "文謅謅的書生如何下得此手。罷罷罷。且用箇小",
    "X88n1646_009:0200a10": "小法兒。去者也不要管他是心是境是意根。遇著",
    "X88n1646_009:0200a11": "靜時只看靜的相在那裏。遇著動時只看動的相",
    "X88n1646_009:0200a12": "在那裏。遇著無的時候只看無的相在那裏。遇著",
    "X88n1646_009:0200a13": "有的時候只看有的相在那裏。看得來呆呆癡癡",
    "X88n1646_009:0200a14": "顛顛倒倒。逢人不知是人。見物不知是物。過了這",
    "X88n1646_009:0200a15": "箇時候。送到大知識門下喫棒去。尊駕乃有收拾。",
    "X88n1646_009:0200a16": "此是光輝法門的勾當○微聞秀才和尚們相商",
    "X88n1646_009:0200a17": "道。若使臨濟德山棒入汪大紳手。須瞎&#x5374;天下人"
}