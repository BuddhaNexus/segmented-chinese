{
    "X64n1260_034:0253c07": "列祖提綱錄卷第三十四",
    "X64n1260_034:0253c09": "武林十八澗理安禪寺住持婁東行悅集",
    "X64n1260_034:0253c10": "度僧提綱(大眾)",
    "X64n1260_034:0253c11": "[0253c11] 圓悟勤禪師受季善友為僧上堂。三界無安。四生拘",
    "X64n1260_034:0253c12": "促。欲脫愛網超步大方。正應披忍辱鎧操智慧刀。運",
    "X64n1260_034:0253c13": "上品心發殊勝志。與蘊魔．煩惱魔．死魔共戰。滅三毒",
    "X64n1260_034:0253c14": "破魔網始是大丈夫漢。豈不見教中道。三界無安猶",
    "X64n1260_034:0253c15": "如火宅。眾苦充滿甚可怖畏。又道。是舍惟有一門而",
    "X64n1260_034:0253c16": "復狹小。雖然狹小。過去諸佛現在諸佛未來諸佛盡",
    "X64n1260_034:0253c17": "從箇裏出去。且道畢竟如何。良久云。何似生。遼天鶻。",
    "X64n1260_034:0253c18": "萬里雲。只一突。",
    "X64n1260_034:0253c19": "[0253c19] 眾道友為李道山披剃上堂。頂門闡金剛正眼。始辨",
    "X64n1260_034:0253c20": "大機。殺人不眨眼底漢立地成佛。方明大用。直得如",
    "X64n1260_034:0253c21": "此。猶只是吾門建法幢立宗旨趣向在。且向上還有",
    "X64n1260_034:0253c22": "事也無。若知有向上事去。設使盡乾坤大地草木叢",
    "X64n1260_034:0253c23": "林一一現千百億釋迦身。不消一&#x63D1;。至於傾懸河辯",
    "X64n1260_034:0253c24": "用嶮崖機。盡四聖六凡一時軒豁。提得將來不消一",
    "X64n1260_034:0254a01": "拶。且道據箇什麼便恁麼。所謂大人具大見。大智得",
    "X64n1260_034:0254a02": "大用。向無明窟子裏便放無量寶光。向眾生境界中",
    "X64n1260_034:0254a03": "便作不思議事。如丹霞相似。才方舉起便知落處。更",
    "X64n1260_034:0254a04": "不涉唇吻。更不落言詮。始似過他一箇聱頭。便乃十",
    "X64n1260_034:0254a05": "分領略。只如未&#x5257;草時在什麼處。既要&#x5257;草與說戒。",
    "X64n1260_034:0254a06": "兩手掩耳又落在什麼處。過量人有過量事。只如當",
    "X64n1260_034:0254a07": "機一句作麼生道。數聲清磬是非外。一箇閒人天地",
    "X64n1260_034:0254a08": "間。復頌云。丹霞&#x5257;草燒木佛。宮使捨緣吹布毛。驚群",
    "X64n1260_034:0254a09": "敵勝真獅子。一釣須連十二鼇。",
    "X64n1260_034:0254a10": "[0254a10] 佛眼遠禪師行者落髮上堂。露柱多年出家。燈籠久",
    "X64n1260_034:0254a11": "已落髮。佛殿堅持禁戒。三門近得休歇。大事本來平",
    "X64n1260_034:0254a12": "等。無著清涼滿月。度盡草木叢林。一似陽和齊發。下",
    "X64n1260_034:0254a13": "座。",
    "X64n1260_034:0254a14": "[0254a14] 大慧杲禪師為太學上舍生楊麟剃染上堂。已著槽",
    "X64n1260_034:0254a15": "廠。將錯就錯。騎&#x5374;聖僧。不妨快樂。龍象蹴踏。非驢駝",
    "X64n1260_034:0254a16": "作。堪笑諸方。妄生穿鑿。休穿鑿。祥麟只有一隻角。",
    "X64n1260_034:0254a17": "[0254a17] 楚石琦禪師度僧上堂。未出家時。父母兄弟障你光",
    "X64n1260_034:0254a18": "明不得。既出家了。師僧道伴障你光明不得。觀山翫",
    "X64n1260_034:0254a19": "水處。拈香撥火處。著衣喫飯處。屙屎送尿處。總是你",
    "X64n1260_034:0254a20": "光明發現處。且如父母未生已前者一段光明在什",
    "X64n1260_034:0254a21": "麼處。寶月當空圓聖智。何山松檜不青青。",
    "X64n1260_034:0254a22": "[0254a22] 箬庵問禪師岸道者芟染陞座云。教中道。清淨行者",
    "X64n1260_034:0254a23": "不上天堂。破戒比丘不入地獄。拈拄杖云。曼殊大士",
    "X64n1260_034:0254a24": "來也。復靠云。斷岸孤舟。",
    "X64n1260_034:0254b01": "[0254b01] 壁道者芟染陞座。師云。山花似錦水如藍。見色聞聲",
    "X64n1260_034:0254b02": "莫被謾。世出世間殊勝相。分明覿面一毫端。卓拄杖。",
    "X64n1260_034:0254b03": "付戒提綱",
    "X64n1260_034:0254b04": "[0254b04] 嵩嶽元珪禪師一日有異人者&#x5CE9;冠&#x88B4;褶而至。從者",
    "X64n1260_034:0254b05": "極多。輕步舒徐。稱謁大師。師&#x89A9;其形貌奇偉非常。乃",
    "X64n1260_034:0254b06": "諭之曰。善來。仁者胡為而至。彼曰師寧識我耶。師曰",
    "X64n1260_034:0254b07": "吾觀佛與眾生等。吾一目之豈分別耶。彼曰。我此嶽",
    "X64n1260_034:0254b08": "神也。能生死於人。師安得一目我哉。師曰。吾本不生。",
    "X64n1260_034:0254b09": "汝焉能死。吾視身與空等。視吾與汝等。汝能壞空與",
    "X64n1260_034:0254b10": "汝乎。苟能壞空及汝。吾則不生不滅也。汝尚不能如",
    "X64n1260_034:0254b11": "是。又焉能生死吾耶。神稽首曰。我亦聰明正直於餘",
    "X64n1260_034:0254b12": "神。詎知師有廣大之智辯乎。願授以正戒。令我度世。",
    "X64n1260_034:0254b13": "師曰。汝既乞戒。即既戒也。所以者何。戒外無戒。又何",
    "X64n1260_034:0254b14": "戒哉。神曰。此理也。我聞茫昧。止求師戒。我身為門弟",
    "X64n1260_034:0254b15": "子。師即為張座秉鑪正几曰。付汝五戒。若能奉持即",
    "X64n1260_034:0254b16": "應曰能。不能即曰否。神曰謹受教。師曰汝能不婬乎。",
    "X64n1260_034:0254b17": "曰亦娶也。師曰。非謂此也。謂無羅欲也。曰能。師曰汝",
    "X64n1260_034:0254b18": "能不盜乎。曰。何乏我也。焉有盜取哉。師曰。非謂此也。",
    "X64n1260_034:0254b19": "謂饗而福淫。不供而禍善也。曰能。師曰汝能不殺乎。",
    "X64n1260_034:0254b20": "曰實司其柄焉曰不殺。師曰非謂此也。謂有濫誤疑",
    "X64n1260_034:0254b21": "混也。曰能。師曰汝能不妄乎。曰我正直焉能有妄乎。",
    "X64n1260_034:0254b22": "師曰。非謂此也。謂先後不合天心也。曰能。師曰汝不",
    "X64n1260_034:0254b23": "遭酒敗乎。曰能。師曰。如上是為佛戒也。又言以有心",
    "X64n1260_034:0254b24": "奉持而無心拘執。以有心為物而無心想。身能如是",
    "X64n1260_034:0254c01": "則先天地生不為精。後天地死不為老。終日變化而",
    "X64n1260_034:0254c02": "不為動。畢盡寂默而不為休。信此則雖娶非妻也。雖",
    "X64n1260_034:0254c03": "饗非取也。雖柄非權也。雖作非故也。雖醉非惛也。若",
    "X64n1260_034:0254c04": "能無心於萬物。則羅欲不為淫。福淫禍善不為盜。濫",
    "X64n1260_034:0254c05": "誤疑混不為殺。先後違天不為妄。惛荒顛倒不為醉。",
    "X64n1260_034:0254c06": "是謂無心也。無心則無戒。無戒則無心無佛無眾生。",
    "X64n1260_034:0254c07": "無汝及無我。孰為戒哉。神曰我神通亞佛。師曰。汝神",
    "X64n1260_034:0254c08": "通十句。五能五不能。佛則十句。七能三不能。神悚然",
    "X64n1260_034:0254c09": "避席。跪啟曰可得聞乎。師曰汝能戾上帝東天行而",
    "X64n1260_034:0254c10": "西七曜乎。曰不能。師曰汝能奪地祇融五嶽而結四",
    "X64n1260_034:0254c11": "海乎。曰不能。師曰。是謂五不能也。佛能空一切相成",
    "X64n1260_034:0254c12": "萬法智。而不能即滅定業。佛能知群有性窮億劫事。",
    "X64n1260_034:0254c13": "而不能化導無緣。佛能度無量有情。而不能盡眾生",
    "X64n1260_034:0254c14": "界。是謂三不能也。定業亦不牢久。無緣亦是一期。眾",
    "X64n1260_034:0254c15": "生界本無增減。&#x4E98;無一人能主其法。有法無主是謂",
    "X64n1260_034:0254c16": "無法。無法無主是謂無心。如我解佛亦無神通也。但",
    "X64n1260_034:0254c17": "能以無心通達一切法爾。神曰。我誠淺昧。未聞空義。",
    "X64n1260_034:0254c18": "師所授戒。我當奉行。今願報慈德。&#x52B9;我所能。師曰。吾",
    "X64n1260_034:0254c19": "觀身無物。觀法無常。塊然更有何欲。神曰。師必命我",
    "X64n1260_034:0254c20": "為世間事。展我小神功。使已發心初發心未發心不",
    "X64n1260_034:0254c21": "信心必信心五等人目我神蹤。知有佛有神。有能有",
    "X64n1260_034:0254c22": "不能。有自然有非自然者。師曰無為是無為是。神曰。",
    "X64n1260_034:0254c23": "佛亦使神護法。師寧隳叛佛耶。願隨意垂誨。師不得",
    "X64n1260_034:0254c24": "已而言曰。東巖寺之障莽然無樹。北岫有之而背。非",
    "X64n1260_034:0255a01": "屏擁。汝能移北樹於東嶺乎。神曰已聞命矣。然昏夜",
    "X64n1260_034:0255a02": "間必有諠動。願師無駭。即作禮辭去。師門送而且觀",
    "X64n1260_034:0255a03": "之。見儀衛逶迤如王者之狀。嵐靄煙霞紛綸間錯。幢",
    "X64n1260_034:0255a04": "旛環珮凌空隱沒焉。其夕果有暴風吼&#x9741;奔雲掣電。",
    "X64n1260_034:0255a05": "棟宇搖蕩宿鳥聲諠。師謂眾曰。無怖無怖。神與我契",
    "X64n1260_034:0255a06": "矣。詰旦和霽。則北巖松栝盡移東嶺。森然行植。師謂",
    "X64n1260_034:0255a07": "其徒曰。吾沒後無令外知。若為口實人將妖我。",
    "X64n1260_034:0255a08": "[0255a08] 晦堂心禪師開戒上堂。我有大妄語。對眾頻頻舉。佛",
    "X64n1260_034:0255a09": "法陷平人。不許去與取。遂&#x7AEA;起拂子云。者箇是佛耶。",
    "X64n1260_034:0255a10": "是法耶。你諸人作麼生去。者箇非佛耶。非法耶。你諸",
    "X64n1260_034:0255a11": "人作麼生取。若去不得又取不得。你現前若僧若俗",
    "X64n1260_034:0255a12": "若男若女若長若幼豈不全身總在裏許。還有跳得",
    "X64n1260_034:0255a13": "出者麼。若也跳得出。過在山僧。諸人無分。若也跳不",
    "X64n1260_034:0255a14": "出。過在諸人。山僧無分。且道總不恁麼底人又作麼",
    "X64n1260_034:0255a15": "生。少間於戒壇之上更與諸人道破。下座。",
    "X64n1260_034:0255a16": "[0255a16] 瑞白雪禪師秉命授戒。升座鳴尺云。會麼。此是千華",
    "X64n1260_034:0255a17": "座上盧舍那佛放大寶光。光告千華上佛。傳此心地",
    "X64n1260_034:0255a18": "戒品。直至如今流在金粟峰頭上密下雲和尚處。承",
    "X64n1260_034:0255a19": "和尚慈旨。命雪上座為汝諸人聊通一線。復鳴尺云。",
    "X64n1260_034:0255a20": "會麼。若也會得。金風一夜雨。箇箇髑髏新。其或未會。",
    "X64n1260_034:0255a21": "且將三皈十戒為汝等敷宣。",
    "X64n1260_034:0255a22": "[0255a22] 弘覺忞禪師為新戒付衣上堂。昨晚南嶽與匡廬兩",
    "X64n1260_034:0255a23": "山爭論佛法。一山道南嶽讓和尚乃曹溪嫡子。一山",
    "X64n1260_034:0255a24": "道青原思大師實寶林正宗。一山道廬陵米價傳千",
    "X64n1260_034:0255b01": "古。一山道磚鏡磨穿古佛心。互相競爭不已。羅浮山",
    "X64n1260_034:0255b02": "聞得。出來約住云。莫爭莫爭。饒你青原思大師南嶽",
    "X64n1260_034:0255b03": "讓和尚少不得從我嶺南者裏去。山僧驀頭與羅浮",
    "X64n1260_034:0255b04": "山一棒。天台合掌道。善哉。和尚打者一棒。不妨透頂",
    "X64n1260_034:0255b05": "透底暢快殺人。山僧遂與震威一喝。咄縮頭去。於是",
    "X64n1260_034:0255b06": "四山各各&#x61E1;[怡-台+羅]而退。拈起袈裟角云。還見麼。自從盧",
    "X64n1260_034:0255b07": "老收歸後。須信人人總有之。",
    "X64n1260_034:0255b08": "[0255b08] 箬庵問禪師上堂。本來面目全呈露。一點無欺是戒",
    "X64n1260_034:0255b09": "源。今日分明重舉似。當陽直指不相瞞。男是男女是",
    "X64n1260_034:0255b10": "女僧是僧俗是俗。各各不相知。各各不相借。三世諸",
    "X64n1260_034:0255b11": "佛侵你一些子不得。歷代祖師奪你一些子不得。天",
    "X64n1260_034:0255b12": "下善知識添你一些子不得。直下凜如&#x6C37;雪。通身皎",
    "X64n1260_034:0255b13": "若嚴霜。人人獨自稱尊。箇箇點胸點肋。騎聲&#x8462;色邁",
    "X64n1260_034:0255b14": "俗超方。便應如是信如是解如是行如是證。於如是",
    "X64n1260_034:0255b15": "中建立。於如是中利濟。為人天佛祖之師。作天下古",
    "X64n1260_034:0255b16": "今標榜。須是恁麼人方成恁麼事。到者裏。風行草偃",
    "X64n1260_034:0255b17": "水到渠成。歷歷孤明洞然瑩徹。誰是能授者。誰是得",
    "X64n1260_034:0255b18": "授者。良久云。一華五葉芬芳遍。大地弘開火宅蓮。",
    "X64n1260_034:0255b19": "[0255b19] 牧雲門禪師新戒請上堂。一法若有。毗盧墮在凡夫。",
    "X64n1260_034:0255b20": "萬法若無。普賢失其境界。出有無。有條通天大路。須",
    "X64n1260_034:0255b21": "菩提解之為空。優波離持之為戒。阿闍世王獲之證",
    "X64n1260_034:0255b22": "無根信。勇施菩薩悟之入無生忍。涅槃會上廣額屠",
    "X64n1260_034:0255b23": "兒放下屠刀道是千佛一數。善來菩薩子依樣畫葫",
    "X64n1260_034:0255b24": "蘆即不無。畫成後如何行履。牽&#x7282;拽耙氣衝天。露爪",
    "X64n1260_034:0255c01": "張牙得人怕。阿呵呵。是甚麼語話。便下座。",
    "X64n1260_034:0255c02": "[0255c02] 上堂。臘月初一逢二九。紅日東昇光忽透。空崖半夜",
    "X64n1260_034:0255c03": "起大風。主山案山草木俱作獅子吼。當恁麼時。誰是",
    "X64n1260_034:0255c04": "久參。誰是新戒。馬大師即心即佛。八字打開。非心非",
    "X64n1260_034:0255c05": "佛。全機獨露。敢問諸人。洗面時為甚麼摸著鼻孔。過",
    "X64n1260_034:0255c06": "堂時把定匙&#x7B6F;。還會麼。早知燈是火。飯熟幾多時。",
    "X64n1260_034:0255c07": "道具提綱(&#x9262;盂 拄杖 拂子)",
    "X64n1260_034:0255c08": "[0255c08] 千巖長禪師因蔣居士施&#x9262;盂上堂。問話且止。況此",
    "X64n1260_034:0255c09": "事不在語言文字上。何謂也。盡十方世界是箇&#x9262;盂。",
    "X64n1260_034:0255c10": "三世諸佛在裏許轉大法輪。歷代祖師天下老和尚",
    "X64n1260_034:0255c11": "乃至一切有情無情總在裏許頭出頭沒。汝等禪和",
    "X64n1260_034:0255c12": "家還跳得出麼。若跳得出。須彌南畔把手同行。若跳",
    "X64n1260_034:0255c13": "不出。長連床上喫粥喫飯。茲承常州直心居士同令",
    "X64n1260_034:0255c14": "弟月堂居士委宏都寺送&#x9262;盂五百副。齋米五十石",
    "X64n1260_034:0255c15": "及嚫資種種供養。登山俵散大眾。請升於此座舉唱。",
    "X64n1260_034:0255c16": "若舉麻三觔乾屎橛鋸解秤槌之類。雖是本分家風。",
    "X64n1260_034:0255c17": "於諸人分上了無交涉。未免舉一兩則古話。也要諸",
    "X64n1260_034:0255c18": "人咬嚼。僧問楊岐。天得一清。地得一寧。衲僧得一堪",
    "X64n1260_034:0255c19": "作甚麼。岐云&#x9262;盂口向天。有問無明。只向道披毛戴",
    "X64n1260_034:0255c20": "角。又僧問洞山。時時勤拂拭勿使惹塵埃。為甚不得",
    "X64n1260_034:0255c21": "衣&#x9262;。山云。直饒道本來無一物。也不合得他衣&#x9262;。雪",
    "X64n1260_034:0255c22": "竇云。他既不受是眼。將來底必應是瞎。還見祖師衣",
    "X64n1260_034:0255c23": "&#x9262;麼。若於此入門。便乃兩手分付。非惟大庾嶺頭一",
    "X64n1260_034:0255c24": "人提不起。設使合國人來且緩緩將去。師云。洞山太",
    "X64n1260_034:0256a01": "尊貴生。雪竇太慳&#x608B;生。無明者裏則不然。將來底是",
    "X64n1260_034:0256a02": "眼。不受底是瞎。禪和家箇箇腕頭有力。不怕提不起。",
    "X64n1260_034:0256a03": "不怕將不去。何處更覓祖師。即今兩手分付。大眾。無",
    "X64n1260_034:0256a04": "明與麼批判。且道與古人相去多少。還有證明者麼。",
    "X64n1260_034:0256a05": "若證明得。居士功不浪施。若證明不得。無明不惜眉",
    "X64n1260_034:0256a06": "毛復成一頌。以拂子打圓相云。大眾見麼。大地渾圇",
    "X64n1260_034:0256a07": "黑漆&#x9262;。吞吐&#x8657;空口門&#x6FF6;。白飯山堆疊疊來。死人喫",
    "X64n1260_034:0256a08": "了都教活。畢竟此功歸阿誰。常州在家蔣菩薩。老僧",
    "X64n1260_034:0256a09": "也只得一分。大家有眼何曾瞎。分付囊藏又展開。千",
    "X64n1260_034:0256a10": "古萬古阿剌剌。",
    "X64n1260_034:0256a11": "[0256a11] 雪竇顯禪師因僧送拄杖上堂。師拈拄杖云。清峻孤",
    "X64n1260_034:0256a12": "根別有靈。勢含山水自分明。提來勝得豐城劍。報盡",
    "X64n1260_034:0256a13": "人間兩不平。復云。大凡以平報不平是義烈常準。以",
    "X64n1260_034:0256a14": "不平報不平為格外清規。亦猶以智遣惑頗逢下士。",
    "X64n1260_034:0256a15": "以智遣智罕遇作家。要會兩不平麼。諸人也沒量罪",
    "X64n1260_034:0256a16": "過。雪竇也沒量罪過。雪竇過自能檢責。你者漆桶不",
    "X64n1260_034:0256a17": "打更待幾時。以拄杖一時&#x8D82;下。",
    "X64n1260_034:0256a18": "[0256a18] 恕中慍禪師謝明慶瑩中和尚惠竹拂上堂。拈起示",
    "X64n1260_034:0256a19": "眾云。凌雲勁節。傲雪孤標。結根於曠劫之先。孕質於",
    "X64n1260_034:0256a20": "三乘之外。一刀兩段。不假思惟。信手拈來。神號鬼泣。",
    "X64n1260_034:0256a21": "非麈尾之能齊。豈龜毛之可比。擊處而雷轟蟄戶。&#x7AEA;",
    "X64n1260_034:0256a22": "時而劍倚長空。馬師束手歸降。百丈望風斂&#x88B5;。有如",
    "X64n1260_034:0256a23": "是之妙用。有如是之神通。汝諸人還知來處麼。若也",
    "X64n1260_034:0256a24": "未知。問取明慶和尚。擊禪床下座。",
    "X64n1260_034:0256b01": "大挂搭歸堂提綱(名勝)",
    "X64n1260_034:0256b02": "[0256b02] 首山念禪師大挂搭歸堂上堂。三春景謝。朱夏將臨。",
    "X64n1260_034:0256b03": "是禪子罷游之際。幽&#x7ABB;挂錫之辰。林下相逢合談何",
    "X64n1260_034:0256b04": "事。良久云。擬指千差路。回光百萬程。",
    "X64n1260_034:0256b05": "[0256b05] 瑯琊覺禪師大挂搭歸堂上堂。與麼來者。上間安排。",
    "X64n1260_034:0256b06": "不與麼來者。下間挂搭。向上人來。獨自悽悽暗度江。",
    "X64n1260_034:0256b07": "更有一人向什麼處著。良久云。釣竿斫盡重栽竹。不",
    "X64n1260_034:0256b08": "計工程得便休。珍重。",
    "X64n1260_034:0256b09": "[0256b09] 雪巖欽禪師上堂。眾無多寡。道絕方隅。小中現大。塵",
    "X64n1260_034:0256b10": "包太&#x8657;。丁此末法荒涼之運。南明只得扶起。森羅萬",
    "X64n1260_034:0256b11": "象熾然常說。抑下從上佛祖盡作參徒。參則固是。且",
    "X64n1260_034:0256b12": "道以誰為師。且請歸堂挂搭。",
    "X64n1260_034:0256b13": "[0256b13] 上堂。修造工夫已辦。龍神土地亦安。因甚水雲來往",
    "X64n1260_034:0256b14": "尚如月曉星殘。山僧已是不禁冷淡。未免總萬象於",
    "X64n1260_034:0256b15": "一堂。同時挂搭。與諸人朝暮同參。卓拄杖云。更添一",
    "X64n1260_034:0256b16": "單。",
    "X64n1260_034:0256b17": "[0256b17] 劍門分禪師新恩長老挂搭上堂。長老為僧四十年。",
    "X64n1260_034:0256b18": "者回退院來參禪。藤條劈面鞭將去。醉蝶難尋火裏",
    "X64n1260_034:0256b19": "蓮。下座。",
    "X64n1260_034:0256b20": "普請提綱",
    "X64n1260_034:0256b21": "[0256b21] 應庵華禪師普請栽松上堂。舉臨濟在黃檗栽松公",
    "X64n1260_034:0256b22": "案。溈山問仰山。黃檗當時祇囑臨濟一人。別更有在。",
    "X64n1260_034:0256b23": "仰云。有。祇是年代深遠。不欲舉似和尚。溈云。雖然如",
    "X64n1260_034:0256b24": "是。吾也要知。但舉看。仰云。有一人指南。吳越令行。遇",
    "X64n1260_034:0256c01": "大風即止。師云。黃檗道雖然如是。子日喫吾三十棒",
    "X64n1260_034:0256c02": "了也。養子之緣固當如是。臨濟正令雖行。可惜向钁",
    "X64n1260_034:0256c03": "頭邊甘自活埋。仰山見解未出常流。豈止遇大風即",
    "X64n1260_034:0256c04": "止。當時何不道。直待&#x8657;空界盡。此話方始大行。豈不",
    "X64n1260_034:0256c05": "是頭正尾正。蔣山今日捋下面皮。要與諸人相見去",
    "X64n1260_034:0256c06": "也。驀拈拄杖卓一卓云。驚群須是英靈。漢勝敵還他",
    "X64n1260_034:0256c07": "獅子兒。",
    "X64n1260_034:0256c08": "[0256c08] 普庵肅禪師普請上堂。當時驢&#x89B7;井。如今井&#x89B7;驢。酒",
    "X64n1260_034:0256c09": "醒溪邊思往昔。至今方覺彼區區。空花解弄迷兒路。",
    "X64n1260_034:0256c10": "蝶引癡蜂入網蛛。誰是那頭能警叱。回光返照越賢",
    "X64n1260_034:0256c11": "愚。雲&#x8462;瓦鋪須子細。筆端有口顯文殊。咦。珍重。",
    "X64n1260_034:0256c12": "[0256c12] 高峰妙禪師普請上堂。禪不在參。道不須悟。動轉施",
    "X64n1260_034:0256c13": "為。山嶽&#x76B7;舞。孟八郎漢便恁麼去。爭似西峰搬石運",
    "X64n1260_034:0256c14": "土。",
    "X64n1260_034:0256c15": "[0256c15] 愚庵及禪師普請栽松上堂。舉臨濟在黃檗栽松公",
    "X64n1260_034:0256c16": "案畢乃云。諸人要做臨濟兒孫則且置。只如黃檗道。",
    "X64n1260_034:0256c17": "雖然如是。子已喫吾三十棒了也。且道臨濟當時過",
    "X64n1260_034:0256c18": "在什麼處。應庵云。養子之緣固當如是。扶強不扶弱。",
    "X64n1260_034:0256c19": "濟以钁頭打地三下。復作噓噓聲。為是啐啄同時。為",
    "X64n1260_034:0256c20": "復別有道理。普慈向者裏擬著箇眼。也要諸人瞥地。",
    "X64n1260_034:0256c21": "卓拄杖云。雪後始知松&#x6822;操。事難方見丈夫心。",
    "X64n1260_034:0256c22": "[0256c22] 箬庵問禪師普請示眾。擔磚肩負重。摘茶手攬香。重",
    "X64n1260_034:0256c23": "底若辛苦。馨香不久長。難行難忍處。滿路要生光。共",
    "X64n1260_034:0256c24": "此雲堂裏。休疑手&#x811A;忙。有人識得偈意。與他&#x922F;斧住",
    "X64n1260_034:0257a01": "山。",
    "X64n1260_034:0257a02": "[0257a02] 玉林琇禪師普請上堂。盤山道向上一路千聖不傳。",
    "X64n1260_034:0257a03": "慈明道向上一路千聖不然。大慧道向上一路熱&#x76CC;",
    "X64n1260_034:0257a04": "鳴聲。諸大老恁麼提持。&#x811A;未點地在。報恩則不然。向",
    "X64n1260_034:0257a05": "上一路千聖同途。今日山中乏糧。禪侶托&#x9262;明道。蔡",
    "X64n1260_034:0257a06": "封翁同闔門諸上善人送資到山。普請大眾好生出",
    "X64n1260_034:0257a07": "坡。下座。",
    "X64n1260_034:0257a08": "[0257a08] 朝宗忍禪師上堂。今朝十月初一日。田家收割將畢",
    "X64n1260_034:0257a09": "未畢。衲僧門下事如何。靈祐初住荒村破院。普請大",
    "X64n1260_034:0257a10": "家竭力。揮拂子下座。",
    "X64n1260_034:0257a11": "[0257a11] 弘覺忞禪師普請栽松上堂。若論此事。如種樹相似。",
    "X64n1260_034:0257a12": "揀擇欲精。下手須確。根宜其條直。坎貴其寬容。然後",
    "X64n1260_034:0257a13": "時之以雨暘。資之以風露。則自然由拱把以至合抱。",
    "X64n1260_034:0257a14": "由合抱以至蔭覆人天。雖然者邊底從你種。祇如那",
    "X64n1260_034:0257a15": "邊底又作麼生栽。驀召大眾。眾舉首。師云根生也。復",
    "X64n1260_034:0257a16": "說偈曰。怪來禪社日凋傷。四望喬林卒就荒。榦折薪",
    "X64n1260_034:0257a17": "樵知法弱。根摧匠石占魔強。幽棲鳥出無高託。天外",
    "X64n1260_034:0257a18": "鶴歸失故翔。欲起山門千載色。請栽大樹作陰&#x51C9;。",
    "X64n1260_034:0257a19": "亡僧遷化請佛事(&#x93BB;龕 起龕 奠茶湯)",
    "X64n1260_034:0257a20": "[0257a20] 天如則禪師為宗上座&#x93BB;龕。燈籠沿壁上天台。且道",
    "X64n1260_034:0257a21": "明甚麼宗旨。宗上座死&#x5374;活句。活&#x5374;死句。佛祖牢關",
    "X64n1260_034:0257a22": "&#x93BB;你不住。",
    "X64n1260_034:0257a23": "[0257a23] 恕中慍禪師為運監寺&#x93BB;龕。靈機密運。智鑑發輝。直",
    "X64n1260_034:0257a24": "得三&#x811A;驢[跳-兆+孛]跳踏破&#x8657;空。只者&#x93BB;子有甚用處。",
    "X64n1260_034:0257b01": "[0257b01] 南石琇禪師為淨上座&#x93BB;龕。一念心清淨。則生死永",
    "X64n1260_034:0257b02": "絕。隨波逐浪句。截斷眾流句。&#x5705;&#x8462;乾坤句。總不勞拈",
    "X64n1260_034:0257b03": "出。",
    "X64n1260_034:0257b04": "[0257b04] 弘覺忞禪師為圜通老宿封龕。逝多國上賴相成。又",
    "X64n1260_034:0257b05": "向何方展化輪。只在阿&#x95A6;兼妙喜。人天無路問玄津。",
    "X64n1260_034:0257b06": "恭惟圜通老禪宿法海聖賢隨宜應跡。普門大士方",
    "X64n1260_034:0257b07": "便垂綸。住世七十九年。將及迦文之壽筭。念周千百",
    "X64n1260_034:0257b08": "億。所欲分布袋之多身。釣絲一夜收竿。拋盡雲山海",
    "X64n1260_034:0257b09": "月。歸鳥幾多迷谷。難尋苔徑華茵。俊哉獅子之行。&#x9008;",
    "X64n1260_034:0257b10": "而絕侶。卓爾象王之步。誰則為鄰。掩龕云。物外乾坤",
    "X64n1260_034:0257b11": "忘主管。壺中日月自朝昏。",
    "X64n1260_034:0257b12": "[0257b12] 為印明都寺封龕。法界不容身。至真無相貌。誰穵太",
    "X64n1260_034:0257b13": "&#x8657;空。突開者一竅。&#x8462;因妄有生。因生有滅。生滅滅已。",
    "X64n1260_034:0257b14": "寂滅現前。唯我印公都寺以廣大心。運無私智。力還",
    "X64n1260_034:0257b15": "普天寶所。冀轉無上法輪。坐此界。分我人。未免自生",
    "X64n1260_034:0257b16": "拘執。然巨澤有乍興之波浪。長空無積久之風雲。瞥",
    "X64n1260_034:0257b17": "然一念回光。自應千差坐斷。況復換步趨無為之岸。",
    "X64n1260_034:0257b18": "移身歸寂寞之鄉。可謂爭之不足讓之有餘者矣。正",
    "X64n1260_034:0257b19": "當恁麼時又且如何。塵囂無復來芳徑。賸有白雲隔",
    "X64n1260_034:0257b20": "&#x9696;封。",
    "X64n1260_034:0257b21": "[0257b21] 天如則禪師為文監寺起龕。不立文字。不涉程途。正",
    "X64n1260_034:0257b22": "與麼時。如何是文監寺出門句子。一不得有。二不得",
    "X64n1260_034:0257b23": "無。倒跨楊岐三&#x811A;驢。",
    "X64n1260_034:0257b24": "[0257b24] 恕中慍和尚為聰西堂起龕。某是黜聰明泯知見不",
    "X64n1260_034:0257c01": "懼生死底漢。颺下住山&#x922F;斧。正好東行西行。",
    "X64n1260_034:0257c02": "[0257c02] 印藏主起龕。毗盧正印文彩燦。如不善用者。動成窒",
    "X64n1260_034:0257c03": "礙。平地上死人無數。透過荊棘林是好手。",
    "X64n1260_034:0257c04": "[0257c04] 昇都寺起龕。拗折聖箭子。好箇昇平世界。生老病死",
    "X64n1260_034:0257c05": "甚處得來。放便倒。扶便起。星流電激三千里。",
    "X64n1260_034:0257c06": "[0257c06] 常都寺起龕。愛惜常住如護眼睛底。一念盡情放下",
    "X64n1260_034:0257c07": "了也。涅槃臺上不用遲留。勝熱門頭更須進步。",
    "X64n1260_034:0257c08": "[0257c08] 漢監寺起龕。今朝一隊死漢送箇活漢。透過金剛圈。",
    "X64n1260_034:0257c09": "吞&#x5374;栗棘蓬。十方世界杳無消息。雖然。也是喪車後",
    "X64n1260_034:0257c10": "掉藥囊。",
    "X64n1260_034:0257c11": "[0257c11] 無用寬禪師為大善寺長老起龕。曠大劫來只是一",
    "X64n1260_034:0257c12": "宗。若聖若凡誰敢當鋒。住山斧子輕拋下。出門步步",
    "X64n1260_034:0257c13": "起清風。",
    "X64n1260_034:0257c14": "[0257c14] 正覺宗院主起龕。拈杖云。正覺一宗。爍破&#x8657;空。無用",
    "X64n1260_034:0257c15": "與渠親舉起。出門且喜日輪紅。",
    "X64n1260_034:0257c16": "[0257c16] 天隱修禪師為成侍者起龕。拈拄杖擊龕云。吾徒通",
    "X64n1260_034:0257c17": "成可謂信心脫俗。九載事師殷勤。只者著子尚未惺",
    "X64n1260_034:0257c18": "惺。涅槃臺上請汝先行。且道正恁麼時。是生耶是死",
    "X64n1260_034:0257c19": "耶。生既未生。生即無生。死既離死。死亦無死。無死無",
    "X64n1260_034:0257c20": "生。靈然獨存。咦。門外春風瀟灑去。一回消息一回新。",
    "X64n1260_034:0257c21": "[0257c21] 聰侍者起龕。行聰行聰。十九如風。偶然失&#x811A;。滿盤盡",
    "X64n1260_034:0257c22": "空。一空空到無空處。返本還元總是同。你若會得。生",
    "X64n1260_034:0257c23": "來便去也不為夭。你若會不得。縱然百歲不為老。即",
    "X64n1260_034:0257c24": "今會得。便恁麼去。以拄杖指龕云。出去。",
    "X64n1260_034:0258a01": "[0258a01] 弘覺忞禪師為瑩維那起龕。一蹋黃河水斷流。山川",
    "X64n1260_034:0258a02": "行到路窮頭。驂駿驥服。驊騮揮鞭。直出青霄外。俯視",
    "X64n1260_034:0258a03": "塵沙界。一漚人間天上。何處得淹留。",
    "X64n1260_034:0258a04": "[0258a04] 霞屋應都寺起龕。祇解恁麼去。不解恁麼來者。五步",
    "X64n1260_034:0258a05": "雖存。七步不活。既解恁麼來。又解恁麼去。還他朝遊",
    "X64n1260_034:0258a06": "西天暮歸唐土漢始得。何故。&#x811A;跟無&#x7DAB;如蓬轉。信有",
    "X64n1260_034:0258a07": "渠儂得自由。",
    "X64n1260_034:0258a08": "[0258a08] 為鄂州惟凡禪人起龕。平地上死人無數。過得荊棘",
    "X64n1260_034:0258a09": "林方是好手。大眾。祇如荊棘林已過底又作麼生。古",
    "X64n1260_034:0258a10": "佛放光留不住。鐵牛無&#x811A;也須行。",
    "X64n1260_034:0258a11": "[0258a11] 為印明都寺起龕。衲僧得力句。不在南嶽定在天台。",
    "X64n1260_034:0258a12": "印都寺你是海州人。親從天台來。就中得力句。還曾",
    "X64n1260_034:0258a13": "拾著也未。若也未曾。山僧有箇妙法與你。東西驀過",
    "X64n1260_034:0258a14": "三千。南北倒回十萬。乃喝一喝云。到頭霜夜月。任運",
    "X64n1260_034:0258a15": "落前谿。",
    "X64n1260_034:0258a16": "[0258a16] 為恒徹禪人起龕。未得徹頭。須索討箇入路。不得入",
    "X64n1260_034:0258a17": "路。過在全活尚未死。既得徹頭。須索討箇出路。不得",
    "X64n1260_034:0258a18": "出路。到底死了未曾活。所以道。門裏出身易。身裏出",
    "X64n1260_034:0258a19": "門難。若是&#x811A;下無私漢。紅&#x7DAB;斷十景。神駒過海南。五",
    "X64n1260_034:0258a20": "色祥&#x9E90;步天岸。",
    "X64n1260_034:0258a21": "[0258a21] 為止休淨上座起龕。多年賦就還鄉曲。欲唱人前恐",
    "X64n1260_034:0258a22": "脫空。帶血連宵啼蜀魄。歸思不禁上眉峰。春去也。綠",
    "X64n1260_034:0258a23": "滿叢。夾路桃華風雨後。馬蹄何處避殘紅。",
    "X64n1260_034:0258a24": "[0258a24] 為寶慶南源融禪師起龕。春光無&#x811A;走閻浮。鳥語華",
    "X64n1260_034:0258b01": "香遍界週。芳草那堪迷古岸。黃金索斷鐵牛頭。忘管",
    "X64n1260_034:0258b02": "帶。絕拘留。信步天南仍地北。更嫌何處不風流。",
    "X64n1260_034:0258b03": "[0258b03] 為&#x971B;章蘊禪師起龕。水上東山行不住。火中木馬驟",
    "X64n1260_034:0258b04": "清風。為緣鼻斷黃金索。八角磨盤任走空。",
    "X64n1260_034:0258b05": "[0258b05] 天如則禪師為聰上座湯。去聰黜明。苦口良藥。衲僧",
    "X64n1260_034:0258b06": "有病在膏肓。&#x93BB;斷咽喉吞不落。聰上座。汝今藥病兩",
    "X64n1260_034:0258b07": "忘。一任吞&#x5374;吐&#x5374;。",
    "X64n1260_034:0258b08": "[0258b08] 恕中慍禪師為滿書記起骨茶。滿肚文章。通身擔板。",
    "X64n1260_034:0258b09": "及乎挨拶將來。直是皮穿骨露。南匾頭自非慈明痛",
    "X64n1260_034:0258b10": "下毒手。未免向泐潭死水裏浸殺。人在畫樓沽酒處。",
    "X64n1260_034:0258b11": "相要來喫趙州茶。",
    "X64n1260_034:0258b12": "拄持為亡僧秉炬(清規云。&#x93BB;龕起龕等佛事。維那稟首座商量。可以依",
    "X64n1260_034:0258b13": "資輪請頭首為之。惟秉炬必請住持舉佛事。今時諸方亦命頭首。恐非古道)",
    "X64n1260_034:0258b14": "[0258b14] 無相真禪師為靜維那火。大眾。還知靜維那麼。嚴陵",
    "X64n1260_034:0258b15": "灘上父母生緣。白葦峰頭易服而至。蹉過如來頂寶。",
    "X64n1260_034:0258b16": "滿肚風雷。欲紹長者家財。翅摩霄漢。兩頭俱脫。一事",
    "X64n1260_034:0258b17": "無成。抱病來歸。懸知不救。老蘆山今日為伊出手。令",
    "X64n1260_034:0258b18": "伊直下知歸。火焰藏身。彈指透過荊棘林。瞥爾回頭。",
    "X64n1260_034:0258b19": "倒騎鐘樓入佛殿。試問大眾。正與麼時還有照用雙",
    "X64n1260_034:0258b20": "行者麼。涅槃一路非生滅。火裏&#x6C37;花著眼看。",
    "X64n1260_034:0258b21": "[0258b21] 圓悟勤禪師為亡僧火。五蘊山頭涅槃路。四方八面",
    "X64n1260_034:0258b22": "沒遮欄。通身盡是金剛眼。一粒靈丹火裏燃。",
    "X64n1260_034:0258b23": "[0258b23] 大慧杲禪師為彥維那火。者箇上座。了五蘊性空。悟",
    "X64n1260_034:0258b24": "諸法無我。纔覺四大乖違。知是收因結果。預于三兩",
    "X64n1260_034:0258c01": "日前洗浴剃頭。親寫遺言。問我乞一把火。不顧頂後",
    "X64n1260_034:0258c02": "萬里神光。豈戀目前玄關金&#x93BB;。無明業識癡團。一一",
    "X64n1260_034:0258c03": "從頭點過。如此了事衲僧。世間能有幾箇。彥維那既",
    "X64n1260_034:0258c04": "恁麼。更有一事須說破。若到天台鴈蕩遊。傳語嵩山",
    "X64n1260_034:0258c05": "破&#x7AC8;墮。",
    "X64n1260_034:0258c06": "[0258c06] 為法燈監寺火。以火炬指龕云。者箇是已滅底法燈。",
    "X64n1260_034:0258c07": "復舉起火炬云。者箇是無漏底智火。無漏智火然法",
    "X64n1260_034:0258c08": "燈。然也滅也無不可。燈監寺還知麼。&#x7070;飛煙滅後。優",
    "X64n1260_034:0258c09": "曇花一朵。",
    "X64n1260_034:0258c10": "[0258c10] 為充禪人火。人人皆有四大。充禪獨有五大。地水火",
    "X64n1260_034:0258c11": "風之餘。更有一枚笠大。此笠內空外空內外空。包含",
    "X64n1260_034:0258c12": "欲界色界無色界。說甚須彌鐵圍江河大海。萬象森",
    "X64n1260_034:0258c13": "羅總在裏許無迫無隘。而今四大已乖張。唯有笠大",
    "X64n1260_034:0258c14": "鎮長在。者笠大。甚奇怪。一唱兩唱三唱。貴亦不賣賤",
    "X64n1260_034:0258c15": "亦不賣。畢竟如何。打與充禪同入火光三昧。",
    "X64n1260_034:0258c16": "[0258c16] 為超禪人下火。山下麥黃蠶已斷。一隊死人送活漢。",
    "X64n1260_034:0258c17": "活人身似鐵金剛。即今再入紅爐&#x7145;。",
    "X64n1260_034:0258c18": "[0258c18] 應庵華禪師為南書記火。東湖莞嶺及歸宗。燁燁騰",
    "X64n1260_034:0258c19": "輝爐&#x97B4;中。鐵眼銅睛烹不破。衲僧巴鼻好流通。",
    "X64n1260_034:0258c20": "[0258c20] 天目禮禪師為南禪值雨門首秉炬。指南一路。南北",
    "X64n1260_034:0258c21": "西東。孟八郎漢便與麼去。去則不無。只如前面是夜",
    "X64n1260_034:0258c22": "叉羅剎。後面是惡浪懸崖。中間是陷人火坑。到者裏",
    "X64n1260_034:0258c23": "又作麼生。出門一陣雨滂澎。",
    "X64n1260_034:0258c24": "[0258c24] 元叟端禪師為定維那火。一槌之下正眼豁開。&#x4E98;塵",
    "X64n1260_034:0259a01": "沙劫是箇大寂定門。顧視左右云。夜來何處火。燒出",
    "X64n1260_034:0259a02": "古人墳。",
    "X64n1260_034:0259a03": "[0259a03] 為此上座火。此&#x8657;妄身若無六塵。則不能有火裏蝍",
    "X64n1260_034:0259a04": "蟟吞&#x5374;山河大地了也。今者妄身。當在何處。",
    "X64n1260_034:0259a05": "[0259a05] 為道上座火。道不在內亦不在外。大海不宿死屍。烈",
    "X64n1260_034:0259a06": "燄不存蚊蚋。擲下火。",
    "X64n1260_034:0259a07": "[0259a07] 為定上座火。那伽大定。動寂常真。生死去來。如同遊",
    "X64n1260_034:0259a08": "戲。劍刃上翻身。火燄中走馬。",
    "X64n1260_034:0259a09": "[0259a09] 為玄首座火。摧殘峭峻。銷鑠玄微。兜率宮中了無夢",
    "X64n1260_034:0259a10": "想。勞生路上永絕驅馳。火裏烏龜頭戴角。翻身觸倒",
    "X64n1260_034:0259a11": "五須彌。",
    "X64n1260_034:0259a12": "[0259a12] 為泳掌財火。秤盤上分斤定兩是汝。筭筒邊橫千&#x7AEA;",
    "X64n1260_034:0259a13": "百是汝。且道生死海中涵泳游戲。是汝不是汝。擲下",
    "X64n1260_034:0259a14": "火云。烈焰堆中分明薦取。",
    "X64n1260_034:0259a15": "[0259a15] 高峰妙禪師為若瓊上座火。舉炬云。向者裏薦得。拈",
    "X64n1260_034:0259a16": "一莖草即是瓊樓玉殿。不然。瓊樓玉殿即是一莖草。",
    "X64n1260_034:0259a17": "擲下火云。剔起眉毛火裏看。",
    "X64n1260_034:0259a18": "[0259a18] 明山都管火。以火打圓相云。者裏見得。便見山即山",
    "X64n1260_034:0259a19": "水即水。大洋海底火星飛。天目峰頭波浪起。不然。擲",
    "X64n1260_034:0259a20": "下火云。家家門前火把子。",
    "X64n1260_034:0259a21": "[0259a21] 法曇上座火。汝名瞿曇。佛名法曇。分明舉似。疑則別",
    "X64n1260_034:0259a22": "參。擲火云。大洋海裏火燒龕。",
    "X64n1260_034:0259a23": "[0259a23] 中峰本禪師為茂直歲火。諸方直歲度火把與住持。",
    "X64n1260_034:0259a24": "今日住持度火把與直歲。且道是明甚麼邊事。明日",
    "X64n1260_034:0259b01": "優曇花茂發。淨飯王宮生悉達。只從者裏便承當。千",
    "X64n1260_034:0259b02": "古萬古阿剌剌。",
    "X64n1260_034:0259b03": "[0259b03] 宗監院火。歸宗一味禪。楊岐三&#x811A;驢。兩重公案。一句",
    "X64n1260_034:0259b04": "破除。且道是那一句。擲火把云。臘雪堆中火一爐。",
    "X64n1260_034:0259b05": "[0259b05] 圓浴主火。以火把打圓相云。圓浴主見麼。喚作圓相",
    "X64n1260_034:0259b06": "則背。不喚作圓相則觸。透過兩重關。還他親眷屬。蓮",
    "X64n1260_034:0259b07": "峰突出碓觜花。杓柄兜翻獅子足。香水沉沉徹底乾。",
    "X64n1260_034:0259b08": "普請大眾齊刮目。且道看甚麼。擲火把云。脫&#x6BBB;神龜",
    "X64n1260_034:0259b09": "飛上天。無位真人火中浴。",
    "X64n1260_034:0259b10": "[0259b10] 祥柴頭火。舉起火把云。祥柴頭見麼。萬朵祥雲匝地",
    "X64n1260_034:0259b11": "飄。叢林枝葉半肩挑。今朝匾擔兩頭折。千日斫。一日",
    "X64n1260_034:0259b12": "燒。",
    "X64n1260_034:0259b13": "[0259b13] 無用寬禪師為宗院主火。四大本空。都無罣礙。火裏",
    "X64n1260_034:0259b14": "翻身。一彩兩賽。",
    "X64n1260_034:0259b15": "[0259b15] 記寺主火。記得的用不著。無手人打殺&#x8657;空。驚得須",
    "X64n1260_034:0259b16": "彌顛倒卓。擲火云。便向烈燄堆中。放下龜毛兔角。喝",
    "X64n1260_034:0259b17": "著。",
    "X64n1260_034:0259b18": "[0259b18] 古梅友禪師為德維那火。興化當年打克賓。仰山把",
    "X64n1260_034:0259b19": "火沒&#x758E;親。遍參知識工夫切。撒手便行眼有筋。即此",
    "X64n1260_034:0259b20": "身。離此身。涅槃臺上火箭飛。從教落葉又歸根。",
    "X64n1260_034:0259b21": "[0259b21] 天如則禪師為讓後堂火。說法兜率宮。讓他第一座。",
    "X64n1260_034:0259b22": "翻身涅槃岸。奪得最初機。離四句。絕百非。烈燄唯中",
    "X64n1260_034:0259b23": "更發揮。",
    "X64n1260_034:0259b24": "[0259b24] 依維那火。以火把打圓相云。雲峰破桶箍。依稀似者",
    "X64n1260_034:0259c01": "箇。以火把打破云。一擊百雜碎。且道是甚麼。性火真",
    "X64n1260_034:0259c02": "空。性空真火。",
    "X64n1260_034:0259c03": "[0259c03] 淨首座火。清淨妙法身。本來無出沒。以火指龕云。者",
    "X64n1260_034:0259c04": "箇&#x807B;。不是心不是佛不是物。假名無位真人。喚作叢",
    "X64n1260_034:0259c05": "林表率。劫火洞然。燒他不得。",
    "X64n1260_034:0259c06": "[0259c06] 嚴都寺火。天童家法不嚴。都寺兩箇燈盞。南山知事",
    "X64n1260_034:0259c07": "得人。直是一生擔板。要見嚴都寺擔板處麼。死柴頭",
    "X64n1260_034:0259c08": "上火通紅。現出摩醯三隻眼。",
    "X64n1260_034:0259c09": "[0259c09] 讚首座火。眉間挂劍。可毀不可讚。斬&#x5374;&#x732B;兒。可讚不",
    "X64n1260_034:0259c10": "可毀。忽然讚毀雙行。畢竟是何道理。火燒南海波斯",
    "X64n1260_034:0259c11": "嘴。",
    "X64n1260_034:0259c12": "[0259c12] 瑞監寺火。輝天鑑地一著子。盞底漏油盛不起。眉毛",
    "X64n1260_034:0259c13": "睫上火星飛。爍破涅槃與生死。舉火云。諸人還見麼。",
    "X64n1260_034:0259c14": "我見燈明佛。本光瑞如此。",
    "X64n1260_034:0259c15": "[0259c15] 能上座火。拖箇死屍來。鼻孔不對口。能所兩俱亡。&#x9C15;",
    "X64n1260_034:0259c16": "跳不出斗。擲火把云。如今跳出了也。水底火發燒&#x8657;",
    "X64n1260_034:0259c17": "空。叢林盡作獅子吼。",
    "X64n1260_034:0259c18": "[0259c18] 龍上座火。死水不藏龍。汝還會也未。汝若會。試入火",
    "X64n1260_034:0259c19": "光三昧。",
    "X64n1260_034:0259c20": "[0259c20] 愚庵及禪師為燈都寺火。舉火把云。漏燈琖子照破",
    "X64n1260_034:0259c21": "歷劫生死昏衢。盡十方世界是箇大涅槃門。顧左右",
    "X64n1260_034:0259c22": "云。夜來何處火。燒出古人墳。",
    "X64n1260_034:0259c23": "[0259c23] 為清殿主火。琉璃殿上荊棘參天。勝熱門頭清風匝",
    "X64n1260_034:0259c24": "地。擲火云。郎當屋舍沒人修。火官頭上風車子。",
    "X64n1260_034:0260a01": "[0260a01] 為嗣隆藏主火。宗風欲嗣虎丘隆。藏教掀翻氣吐虹。",
    "X64n1260_034:0260a02": "二十七年全體現。南山燒炭北山紅。",
    "X64n1260_034:0260a03": "[0260a03] 為乘提點火。十方國土中。唯有一乘法。劫火洞然。世",
    "X64n1260_034:0260a04": "界俱壞。惟金剛圈不壞。莫不便是者箇法麼。舉火把",
    "X64n1260_034:0260a05": "云。道得也是火焰上添草。",
    "X64n1260_034:0260a06": "[0260a06] 為瑞浴主火。堅固法身濃滴滴地。火不能燒水不能",
    "X64n1260_034:0260a07": "洗。擲火云。我見燈明佛。本光瑞如此。"
}