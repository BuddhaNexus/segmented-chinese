{
    "T53n2121_015:0076a14": "經律異相卷第十五(聲聞無學第三僧部第四)",
    "T53n2121_015:0076a16": "梁沙門僧旻寶唱等集",
    "T53n2121_015:0076a17": "優波離為佛剃髮得入第四禪一",
    "T53n2121_015:0076a18": "迦旃延教老母女賣貧遂得生天二",
    "T53n2121_015:0076a19": "難陀得柰女接足內愧閑居得道三",
    "T53n2121_015:0076a20": "難陀有三十相與佛相似四",
    "T53n2121_015:0076a21": "畢陵伽婆蹉以神足化放牧女人五",
    "T53n2121_015:0076a22": "跋難陀為二長老分物佛說其本緣六",
    "T53n2121_015:0076a23": "迦留陀夷非時教化致喪其命七",
    "T53n2121_015:0076a24": "阿難與佛先世為善友八",
    "T53n2121_015:0076a25": "阿難奉佛勅受持經典供給左右九",
    "T53n2121_015:0076a26": "阿難七夢佛為解說十",
    "T53n2121_015:0076a27": "阿難為旃陀羅母以呪力所攝十一",
    "T53n2121_015:0076a28": "阿難乞牛乳佛記其方來十二",
    "T53n2121_015:0076a29": "阿難化波斯匿王施十三",
    "T53n2121_015:0076b01": "阿難試山向比丘并問育王十四",
    "T53n2121_015:0076b02": "優波離為佛剃髮得入第四禪一",
    "T53n2121_015:0076b03": "佛在王舍城無敢為剃髮者。唯有一童子。名",
    "T53n2121_015:0076b04": "優波離。為佛剃髮。兒父母在佛前合掌白",
    "T53n2121_015:0076b05": "佛言。甚能剃髮但身太曲。父母教兒小直。",
    "T53n2121_015:0076b06": "又莫太直使出息不得麁大。又言。善能剃頭",
    "T53n2121_015:0076b07": "而身太直。父母語言。莫太直。佛言。善能剃",
    "T53n2121_015:0076b08": "髮。而入息太麁。父母語。莫麁入息令佛不安。",
    "T53n2121_015:0076b09": "又言。善能剃髮。而出息太麁。父母語。莫麁出",
    "T53n2121_015:0076b10": "息令佛不安。時優波離。入出息盡入第四",
    "T53n2121_015:0076b11": "禪。佛告阿難言。優波離已入第四禪。汝取其",
    "T53n2121_015:0076b12": "刀。阿難奉教。阿難持故盛髮器收世尊髮。佛",
    "T53n2121_015:0076b13": "言。不應以故器盛。時有瞿波離王子。將軍征",
    "T53n2121_015:0076b14": "討來索佛鬚髮。佛與。王得不知所安。佛言。安",
    "T53n2121_015:0076b15": "金塔銀塔寶塔雜寶塔中。繒綵鉢肆酖嵐婆",
    "T53n2121_015:0076b16": "衣頭羅衣裹。又云。不知何持。佛言。象馬車",
    "T53n2121_015:0076b17": "乘若輦若輿。若頭肩上擔。時王子持世尊髮",
    "T53n2121_015:0076b18": "去。所往征討得勝。時彼王子還國起佛髮塔。",
    "T53n2121_015:0076b19": "此是世尊在世時塔。後諸比丘行亦用前物",
    "T53n2121_015:0076b20": "盛持。佛言。不應頭戴。亦不應持塔往大小便",
    "T53n2121_015:0076b21": "處。比丘為恭敬故不敢共塔宿。置於別房。",
    "T53n2121_015:0076b22": "佛言。安高杙上或置頭邊(出四分律第四分第三卷)。",
    "T53n2121_015:0076b23": "迦旃延教老母賣貧遂得生天二",
    "T53n2121_015:0076b24": "阿槃提國有一長者。多財饒富慳貪暴惡",
    "T53n2121_015:0076b25": "無慈心。時有一婢。晨夜走使不得寧處。小",
    "T53n2121_015:0076b26": "有違失便受鞭捶。衣不蔽形食不充軀年老",
    "T53n2121_015:0076b27": "困悴思死不得。時適持瓶詣河取水。思惟是",
    "T53n2121_015:0076b28": "苦舉聲大哭。時迦旃延來至其所。問言。老",
    "T53n2121_015:0076b29": "母何以。答言。尊者。我既年老恒執苦役。加",
    "T53n2121_015:0076c01": "復貧困衣食不充思死不得。迦旃延言。汝若",
    "T53n2121_015:0076c02": "貧者何不賣貧。女人言曰。貧那可賣誰當",
    "T53n2121_015:0076c03": "買貧。迦旃延言。貧實可賣如是至三。女言",
    "T53n2121_015:0076c04": "賣。迦旃延言。審欲賣者一隨我語。答言。唯",
    "T53n2121_015:0076c05": "諾。告言。汝先洗浴。洗浴已畢。告言。汝當布",
    "T53n2121_015:0076c06": "施。白言。尊者。我極貧困如今我身無毛許完",
    "T53n2121_015:0076c07": "納。唯有此瓶是大家許當以何施。即授鉢與。",
    "T53n2121_015:0076c08": "汝持此鉢取少淨水。如教取來奉迦旃延。迦",
    "T53n2121_015:0076c09": "旃延受尋為呪願。次教受齋。後教念佛種種",
    "T53n2121_015:0076c10": "功德。即問。汝有住止處不。答言無也。若其",
    "T53n2121_015:0076c11": "磨時即臥磨下。舂炊作使便臥是中。或時",
    "T53n2121_015:0076c12": "無作止宿糞堆。迦旃延言。汝好持心恭謹",
    "T53n2121_015:0076c13": "走使。莫生嫌恨。因伺大家一切臥竟。密開",
    "T53n2121_015:0076c14": "其戶。於戶曲內敷淨草坐。思惟觀佛莫生惡",
    "T53n2121_015:0076c15": "念。爾時老母奉而歸依如勅施行。於後夜",
    "T53n2121_015:0076c16": "中即便命終生忉利天。大家使人草索繫",
    "T53n2121_015:0076c17": "脚拽置寒林。有一天子與五百天人以為",
    "T53n2121_015:0076c18": "眷屬。福盡命終。此老母人即代其處。生天之",
    "T53n2121_015:0076c19": "法。其利根者自知來緣。其鈍根生者但知",
    "T53n2121_015:0076c20": "受樂。爾時此女既生天中。與五百天女。娛",
    "T53n2121_015:0076c21": "樂受樂不知生緣。時舍利弗在忉利天。知",
    "T53n2121_015:0076c22": "此天子生天因緣。問言。天子。汝因何福生",
    "T53n2121_015:0076c23": "天中耶。答言不知。時舍利弗借其道眼觀見",
    "T53n2121_015:0076c24": "故身。由迦旃延得生天上。即將五百天子來",
    "T53n2121_015:0076c25": "至寒林。散華燒香供養死屍光明照曜。大",
    "T53n2121_015:0076c26": "家見之怪其所由。告令遠近詣林觀看。見諸",
    "T53n2121_015:0076c27": "天子供養此屍。即問天曰。此婢醜穢。生存",
    "T53n2121_015:0076c28": "之時人猶惡見。何故諸天而加供養。彼時天",
    "T53n2121_015:0076c29": "子具說本末(出賢愚經第七卷)。",
    "T53n2121_015:0077a01": "難陀得柰女接足內愧閑居得道三",
    "T53n2121_015:0077a02": "佛在鞞舍離。時柰女嚴駕羽寶車詣如來所。",
    "T53n2121_015:0077a03": "親覲問訊下車詣佛。時難陀去佛不遠經行。",
    "T53n2121_015:0077a04": "柰女便至難陀行。以手接難陀足。便作是語。",
    "T53n2121_015:0077a05": "難陀。我是柰女。是時難陀即失精精污其手。",
    "T53n2121_015:0077a06": "柰女即以頂戴。往世尊所白言。世尊如此",
    "T53n2121_015:0077a07": "之人聽在眾次。佛告柰女。如是之人應在眾",
    "T53n2121_015:0077a08": "次。所以然者。難陀不久當成就無漏。柰女",
    "T53n2121_015:0077a09": "默然不對而去。柰女不遠。佛告阿難。諸有",
    "T53n2121_015:0077a10": "比丘盡集講堂。既已會竟。佛告比丘。我於比",
    "T53n2121_015:0077a11": "丘中悉觀察。皆當具舍勒以覆內形。如是諸",
    "T53n2121_015:0077a12": "比丘當作是學。佛告難陀。云何難陀。汝乃作",
    "T53n2121_015:0077a13": "如是形狀。難陀內愧。白言。善哉世尊。願速",
    "T53n2121_015:0077a14": "與我說法。使我聞法。在閑靜處如實觀察",
    "T53n2121_015:0077a15": "以自娛樂。佛告難陀。汝觀此身。隨其所行。",
    "T53n2121_015:0077a16": "從頭至足髮毛爪齒。若干不淨盈滿身中。如",
    "T53n2121_015:0077a17": "實觀察。為是淨耶為不淨耶。當觀彼漏。為何",
    "T53n2121_015:0077a18": "處所為從何來。是時難陀從佛受教禮足去。",
    "T53n2121_015:0077a19": "觀此身中從頭至足若干不淨。諸所有處皆",
    "T53n2121_015:0077a20": "悉知彼由合會生。我今當離。則無欲意。便說",
    "T53n2121_015:0077a21": "偈言。",
    "T53n2121_015:0077a22": "　婬我知汝本　　欲從思想生",
    "T53n2121_015:0077a23": "　不我思想汝　　則汝而不有",
    "T53n2121_015:0077a24": "是時難陀。在一靜處閑居。成阿羅漢(出增一阿含經",
    "T53n2121_015:0077a25": "第三十九卷)。",
    "T53n2121_015:0077a26": "難陀有三十相與佛相似四",
    "T53n2121_015:0077a27": "佛始得道。身色光明相照大千。人民天龍十",
    "T53n2121_015:0077a28": "方菩薩。皆聽說法咸大歡喜。隨其本行皆各",
    "T53n2121_015:0077a29": "得道。佛弟難陀獨不從受。反戾佛教而欲為",
    "T53n2121_015:0077b01": "道。有三十相。將數弟子。著鉢真越衣顏似",
    "T53n2121_015:0077b02": "佛。有諸比丘未得道眼者。遙見難陀便為作",
    "T53n2121_015:0077b03": "禮。佛告難陀。自今以後不得復著真越衣著",
    "T53n2121_015:0077b04": "皂袈裟。所以者何。汝反我戒受比丘禮。當墮",
    "T53n2121_015:0077b05": "泥犁中(出十分譬喻經第四卷)。",
    "T53n2121_015:0077b06": "畢陵伽婆蹉以神足化放牧女人五",
    "T53n2121_015:0077b07": "畢陵伽婆蹉在王舍城。日時將至欲行乞食。",
    "T53n2121_015:0077b08": "至一放牧家食。其家女人啼。即問女言。何故",
    "T53n2121_015:0077b09": "啼耶。答言。闍梨。今節會日眾人集戲。我無衣",
    "T53n2121_015:0077b10": "裳獨不得去。時尊者即化作種種衣服珠寶",
    "T53n2121_015:0077b11": "瓔珞金銀校飾。與已便去。眾人見之問言那",
    "T53n2121_015:0077b12": "得。具說因緣。聞達國王。王即喚牛女及比",
    "T53n2121_015:0077b13": "丘來。問尊者。何處得此好金非世所有。比丘",
    "T53n2121_015:0077b14": "即捉杖打壁扣床一切化成黃金。作如是言。",
    "T53n2121_015:0077b15": "首陀羅何處得金此即是也。王言闍梨。有",
    "T53n2121_015:0077b16": "大神足宜各還去(出僧祇律第二十九卷)。",
    "T53n2121_015:0077b17": "跋難陀為二長老分物佛說其本緣六",
    "T53n2121_015:0077b18": "佛在憍薩羅國。與多比丘安居。諸白衣居士",
    "T53n2121_015:0077b19": "見多眾僧。為作房舍及衣。佛後歲還祇洹",
    "T53n2121_015:0077b20": "安居。是處故有二長老比丘。諸居士心念。我",
    "T53n2121_015:0077b21": "等今歲布施使如去年。令諸比丘得衣我得",
    "T53n2121_015:0077b22": "福不斷。多持衣物施二長老。作是念。是衣",
    "T53n2121_015:0077b23": "物分多。我等若分知得何罪竟不敢分。跋難",
    "T53n2121_015:0077b24": "陀遊行諸處遍觀施物多少。二長老遙見。從",
    "T53n2121_015:0077b25": "坐起迎與坐問訊。跋難陀問。眾僧安居有施",
    "T53n2121_015:0077b26": "物不。答有。問言分未。答言未分。何故。長老",
    "T53n2121_015:0077b27": "答言。是衣物多我人少。若分不知得何罪。跋",
    "T53n2121_015:0077b28": "難陀言。汝未分者好。二長老語跋難陀。汝",
    "T53n2121_015:0077b29": "能分不。答能跋難陀言。此中應作羯磨不得",
    "T53n2121_015:0077c01": "直分。時二長老盡持衣出著跋難陀前。跋",
    "T53n2121_015:0077c02": "難陀分是衣作三分。語言。汝二人坐一聚邊。",
    "T53n2121_015:0077c03": "自坐二聚間。語言。汝長老一心聽羯磨言。",
    "T53n2121_015:0077c04": "汝等二人一聚衣名為三。我一人二聚衣名",
    "T53n2121_015:0077c05": "為三。是羯磨好不。答言好。持是衣裹縛欲擔",
    "T53n2121_015:0077c06": "去。二長老言。是聚衣我等未分。云何便去。",
    "T53n2121_015:0077c07": "跋難陀言。我若與汝分者。是中一好衣應與",
    "T53n2121_015:0077c08": "知法人。然後當分。答言與即持一上寶衣出",
    "T53n2121_015:0077c09": "著一邊。分餘衣作二分與二長老。跋難陀即",
    "T53n2121_015:0077c10": "裹縛多衣物。擔負到祇洹。諸比丘經行。遙",
    "T53n2121_015:0077c11": "見跋難陀來。自相謂言。此無慚無愧。有見聞",
    "T53n2121_015:0077c12": "疑罪。多欲無厭人來。漸漸近已。問言。跋難",
    "T53n2121_015:0077c13": "陀。汝從何處得是多衣物來。跋難陀廣說上",
    "T53n2121_015:0077c14": "事。是中有比丘少欲知足行頭陀。聞是事",
    "T53n2121_015:0077c15": "心嫌恨種種訶責。云何名比丘。故奪二長老",
    "T53n2121_015:0077c16": "物。以事白佛。佛亦種種訶責。語諸比丘。是",
    "T53n2121_015:0077c17": "跋難陀。非但今世奪是二長老比丘物。過去",
    "T53n2121_015:0077c18": "世河曲中。有二獺在河中住。河邊得一鯉魚。",
    "T53n2121_015:0077c19": "無能分者二獺守住。有野干來飲水。見已問",
    "T53n2121_015:0077c20": "言。阿舅汝作何等。獺言。外甥。我等得此大",
    "T53n2121_015:0077c21": "魚不能分。汝能為我分不。答言能。此應經",
    "T53n2121_015:0077c22": "書語分不得直爾分。時野干即分魚作三分",
    "T53n2121_015:0077c23": "頭為一分尾為一分。中間肥者作一分。問",
    "T53n2121_015:0077c24": "言。誰喜近岸行。答言。此是。誰喜入深水行。",
    "T53n2121_015:0077c25": "答言。此是。時野干言。汝一心聽說。經書言。",
    "T53n2121_015:0077c26": "近岸行者與尾。入深水行者與頭。中間身分",
    "T53n2121_015:0077c27": "與知法者。爾時野干口銜是大魚身歸。婦見",
    "T53n2121_015:0077c28": "問曰。何處得。答言。有愚癡不知斷事間得。",
    "T53n2121_015:0077c29": "諸比丘。此二獺者。即今二長老比丘是。時野",
    "T53n2121_015:0078a01": "干者。今跋難陀是(出十誦律善誦卷第三僧祇律亦同)。",
    "T53n2121_015:0078a02": "迦留陀夷非時教化致喪其命七",
    "T53n2121_015:0078a03": "佛在舍衛國。時長老迦留陀夷得阿羅漢道。",
    "T53n2121_015:0078a04": "心念。先在六群比丘中。於舍衛國污辱諸",
    "T53n2121_015:0078a05": "家。我念當還令得清淨。即便入國度九百九",
    "T53n2121_015:0078a06": "十九家。若夫得道而婦不得。若婦得道而",
    "T53n2121_015:0078a07": "夫不得道。則不在數。時舍衛城有婆羅門家。",
    "T53n2121_015:0078a08": "應以聲聞得度。迦留陀夷念言。我復度此家",
    "T53n2121_015:0078a09": "者。於舍衛城足滿千室。晨朝持鉢入城乞",
    "T53n2121_015:0078a10": "食。到婆羅門舍主人不在。其婦閉門煎餅。迦",
    "T53n2121_015:0078a11": "留陀夷即入禪定起乃彈指。婦即迴顧看門",
    "T53n2121_015:0078a12": "猶閉。作是念。此沙門從何處入。此必貪餅故",
    "T53n2121_015:0078a13": "來。我終不與。若使眼脫我亦不與。而以神力",
    "T53n2121_015:0078a14": "兩眼脫出。復念。出眼如椀我亦不與。即以神",
    "T53n2121_015:0078a15": "力變眼如椀。復念。若倒立我前我亦不與。即",
    "T53n2121_015:0078a16": "以神力於前倒立。復念。若死我亦不與。復",
    "T53n2121_015:0078a17": "以神力入滅受想定。心想皆滅無所覺知。時",
    "T53n2121_015:0078a18": "婆羅門婦牽挽不動。即大驚怖。念是沙門常",
    "T53n2121_015:0078a19": "遊波斯匿王宮。末利夫人之師。若聞在我家",
    "T53n2121_015:0078a20": "死者。我等大衰。彼若活者我與一餅。迦留陀",
    "T53n2121_015:0078a21": "夷便出於定。婦即看餅。先煎者好意惜不與。",
    "T53n2121_015:0078a22": "更刮盆邊復作一小餅煎之轉勝。以先者與。",
    "T53n2121_015:0078a23": "適舉一餅餘皆相著。迦留陀夷言。姊隨心與",
    "T53n2121_015:0078a24": "我幾許。舉得四餅欲持與之。迦留陀夷不受",
    "T53n2121_015:0078a25": "言。我不須是餅若汝欲施者。可以與祇洹",
    "T53n2121_015:0078a26": "中僧。是婦先世已種善根。即自思惟。是比",
    "T53n2121_015:0078a27": "丘僧實不貪餅。但愍我故而來乞耳。即持餅",
    "T53n2121_015:0078a28": "筐詣祇洹中。施諸眾僧。與僧餅竟。在迦留",
    "T53n2121_015:0078a29": "陀夷前坐。時迦留陀夷。觀其因緣為說妙",
    "T53n2121_015:0078b01": "法即於坐上遠塵離垢得法眼淨。歸依三寶",
    "T53n2121_015:0078b02": "作優婆夷。爾乃反舍。時夫後還歸具以白。",
    "T53n2121_015:0078b03": "我今已得須陀洹道。君今可往。是婆羅門即",
    "T53n2121_015:0078b04": "便往詣。迦留陀夷為說妙法。得法眼淨為優",
    "T53n2121_015:0078b05": "婆塞。常盡財力供養闍梨。乃至身死猶命其",
    "T53n2121_015:0078b06": "子如在無異。其子奉命供養如法。子婦於後",
    "T53n2121_015:0078b07": "在機上織。遇見賊主年少端正。婦便喚之",
    "T53n2121_015:0078b08": "婦語之使來共相娛樂。時迦留陀夷往其舍",
    "T53n2121_015:0078b09": "食。為婆羅門婦說婬欲過訶破戒罪。婦即",
    "T53n2121_015:0078b10": "生疑恐知此事或向夫說。即作方便託疾請",
    "T53n2121_015:0078b11": "之。迦留陀夷住為說法。苦相留連乃至日",
    "T53n2121_015:0078b12": "沒。時迦留陀夷起到糞聚。賊主以利刀而",
    "T53n2121_015:0078b13": "斷其頭埋著糞中。至說戒日行籌長一。更",
    "T53n2121_015:0078b14": "相諮訪。佛言。迦留陀夷已入涅槃。夜過已",
    "T53n2121_015:0078b15": "晨。佛與眾僧入舍衛城到糞聚所。佛神力",
    "T53n2121_015:0078b16": "故死屍踊出在虛空中。諸比丘取著床上。持",
    "T53n2121_015:0078b17": "之出城以火燒身起塔供養。波斯匿王聞迦",
    "T53n2121_015:0078b18": "留陀夷某婆羅門家死。即滅七世左右十家",
    "T53n2121_015:0078b19": "皆奪財物。捕取五百賊。悉截手足著祇洹塹",
    "T53n2121_015:0078b20": "中。諸比丘乞食得聞是事。具已白佛。佛言。",
    "T53n2121_015:0078b21": "過罪皆由非時入於聚落(出十誦律三誦第四卷)。",
    "T53n2121_015:0078b22": "阿難與佛先世為善友八",
    "T53n2121_015:0078b23": "佛遊波羅奈國。住樹下坐欣然而笑。五色光",
    "T53n2121_015:0078b24": "出。阿難跪問。佛言。昔迦葉佛時。此處有精",
    "T53n2121_015:0078b25": "舍。精舍中有二萬沙門。迦葉佛常說正法。阿",
    "T53n2121_015:0078b26": "難即施繩床跪勸曰。願就尊坐。斯地有福乃",
    "T53n2121_015:0078b27": "致兩佛。佛就坐畢。舉手指曰。彼有大縣其名",
    "T53n2121_015:0078b28": "維綾。時有陶家。名曰歡豫。為子慈愛數詣",
    "T53n2121_015:0078b29": "佛所稟佛清化。雖為陶家未嘗墾土。懼害",
    "T53n2121_015:0078c01": "蟲豸。唯取崩岸鼠壤之土。和之為器。以貿",
    "T53n2121_015:0078c02": "五穀。多少在彼未嘗諍價。以供養老親。親老",
    "T53n2121_015:0078c03": "羸乏已且失明。歡豫仁孝難齊。迦葉佛晨興",
    "T53n2121_015:0078c04": "攝衣持鉢入城至歡豫家。問其親曰。孝子安",
    "T53n2121_015:0078c05": "在。對曰。佛弟子小出耳。家有好飯豆羹。佛",
    "T53n2121_015:0078c06": "以鉢受却坐飯畢即去。子歸覩羹飯有減。曰。",
    "T53n2121_015:0078c07": "誰取此飯者。親曰。天中天屬來顧爾。自取",
    "T53n2121_015:0078c08": "羹飯飯畢即去歡豫悵然悲喜交集。曰。佛為",
    "T53n2121_015:0078c09": "如來無所著至真等正覺道法御天人師。諸",
    "T53n2121_015:0078c10": "天帝王肅虔供饌常恐不致世尊。吾居斯賤",
    "T53n2121_015:0078c11": "食又不腆。但愍吾斯賤故自取耳。悲喜交集",
    "T53n2121_015:0078c12": "稽首于地。追惟佛恩弘普乃爾。喜以忘飢十",
    "T53n2121_015:0078c13": "有五日。親助之歡喜忘飢七日。却後月餘",
    "T53n2121_015:0078c14": "佛復至其家。子又不在。佛復取羹飯飯畢",
    "T53n2121_015:0078c15": "即去。子尋還歸親又如事說之。歡豫并親。重",
    "T53n2121_015:0078c16": "喜忘飢日數如前。其時龍雨日夜不休精舍",
    "T53n2121_015:0078c17": "毀漏。佛告諸沙門。歡豫新為居室。汝等往",
    "T53n2121_015:0078c18": "撤其瓦來以護精舍。諸沙門往。子又不在。親",
    "T53n2121_015:0078c19": "曰。何人撤吾屋乎。沙門對曰。佛精舍漏。使吾",
    "T53n2121_015:0078c20": "等撤斯屋以補精舍。親曰。善哉。吾子德重乃",
    "T53n2121_015:0078c21": "致於茲乎。歡喜稽首曰。願益取之。吾福無",
    "T53n2121_015:0078c22": "量。沙門適去。子歸覩之曰。誰撤屋者乎。親",
    "T53n2121_015:0078c23": "曰。佛精舍漏遣沙門來取瓦補之。歡豫所在",
    "T53n2121_015:0078c24": "向佛稽首于地。尊慧無量。帝王諸侯興七寶",
    "T53n2121_015:0078c25": "殿貢獻相給。而佛不居。取此麁瓦惟欲福",
    "T53n2121_015:0078c26": "我。欣欣不食忘飢如前。佛將五百沙門前",
    "T53n2121_015:0078c27": "入王國。王名脂維。身自迎佛。王下車卸五",
    "T53n2121_015:0078c28": "威儀。作禮問訊就坐聽經畢曰。願天中天。與",
    "T53n2121_015:0078c29": "諸沙門下顧薄食。佛默可之。供饌皆備遣使",
    "T53n2121_015:0079a01": "奉迎。王自沃盥奉飯供養禮畢於佛前坐。",
    "T53n2121_015:0079a02": "佛告王曰。王宿奉三尊今受宿福。得生人道",
    "T53n2121_015:0079a03": "去女為男獲世上位。夫王者之法當以聖人",
    "T53n2121_015:0079a04": "教令制御其心。恕己育民。妖言燒國之火也。",
    "T53n2121_015:0079a05": "王其慎之。王稽首受教王又留佛。時三月七",
    "T53n2121_015:0079a06": "寶床机帷帳茵褥病藥之供竭盡國珍。佛未",
    "T53n2121_015:0079a07": "之許。王心念曰。供養之上孰勝吾者。佛知",
    "T53n2121_015:0079a08": "王心有貢高意。即謂王曰。有勝王者其惠無",
    "T53n2121_015:0079a09": "量。王曰。願聞其名。佛曰。維綾縣有至孝之",
    "T53n2121_015:0079a10": "子。其名歡豫。奉佛三寶受吾明法。恕己視彼",
    "T53n2121_015:0079a11": "等育群生。清貞守真手不持寶。并諸利刃賣",
    "T53n2121_015:0079a12": "器養親。不諍其價忍辱慈惠。以正道為心。以",
    "T53n2121_015:0079a13": "聖典為樂。不敢娶妻。懼傲其親以為不孝。每",
    "T53n2121_015:0079a14": "之佛所側心聽法。為親陳喪明之苦不清",
    "T53n2121_015:0079a15": "覩佛。言之流涕。佛取其食撤其屋瓦舉門無",
    "T53n2121_015:0079a16": "怨。喜忘飢十有五日。其為至仁至孝德難具",
    "T53n2121_015:0079a17": "陳。吾當周行教化天下不得就王請。王有",
    "T53n2121_015:0079a18": "慍心與。佛曰。論功喻德。彼仁清貞信孝行",
    "T53n2121_015:0079a19": "難齊。興居周旋未甞不孝。仁德思親斯行",
    "T53n2121_015:0079a20": "難等。非所能逮矣。王曰善哉。歡豫至孝為",
    "T53n2121_015:0079a21": "佛所歎。德稱之美乃至於茲。吾當貢之助",
    "T53n2121_015:0079a22": "其養也。迦葉佛說經竟。遊行教化。王遣使",
    "T53n2121_015:0079a23": "者。重載五百乘車。粳米麻油醍醐石蜜雜物",
    "T53n2121_015:0079a24": "珍寶。謙辭致敬。使者到曰。天中天。重歎賢",
    "T53n2121_015:0079a25": "者至孝普慈。大王欣歡使吾致虔。願納此",
    "T53n2121_015:0079a26": "貢。以育于親并供養佛。歡豫對曰。大王慈惠",
    "T53n2121_015:0079a27": "助吾。還宮具宣此意。同縣梵志子名花結。",
    "T53n2121_015:0079a28": "與歡豫[髟/囪/心]角善友。累劫結親道化相成。久",
    "T53n2121_015:0079a29": "而益厚。共於深水浴。遙覩大樹。歡豫指曰。",
    "T53n2121_015:0079b01": "迦葉如來聖人在此。須先謁拜。佛道難忘",
    "T53n2121_015:0079b02": "吾敢冀矣。歡豫惻然曰。佛世難值猶優曇花。",
    "T53n2121_015:0079b03": "或復累劫乃一有耳。豈可失時。牽衣力挽",
    "T53n2121_015:0079b04": "共至佛所歡豫稽首華結不拜。揖讓而坐。歡",
    "T53n2121_015:0079b05": "豫白佛言。華結者與我[髟/囪/心]角善友。邪迷未",
    "T53n2121_015:0079b06": "寤。願滅其癡。迦葉如來應病說法。心即開",
    "T53n2121_015:0079b07": "解敬信三寶。二人歡喜稽首俱退。花結尋路",
    "T53n2121_015:0079b08": "曰。世幸有佛家為穢藪。汝不作沙門為乎。",
    "T53n2121_015:0079b09": "對曰。吾親年在西垂。又俱喪明恃吾為命故",
    "T53n2121_015:0079b10": "不去家耳。華結曰。吾當為沙門矣。歡豫即",
    "T53n2121_015:0079b11": "如事啟佛即授其戒。億歲以後。生第四兜",
    "T53n2121_015:0079b12": "率天上。從天一下自致成佛。佛告諸比丘。",
    "T53n2121_015:0079b13": "時花結者我身是也。歡豫者阿難是。阿難為",
    "T53n2121_015:0079b14": "吾良友。力牽吾至佛所聽經令吾得佛。夫賢",
    "T53n2121_015:0079b15": "友之喻乃萬福之基。現世免王之牢獄。死",
    "T53n2121_015:0079b16": "則杜塞三塗之門戶。昇天得道皆賢友之助",
    "T53n2121_015:0079b17": "矣(出歡豫經)。",
    "T53n2121_015:0079b18": "阿難奉佛勅受持經典供給左右九",
    "T53n2121_015:0079b19": "佛告文殊。我成佛來。過三十年。今此眾中。誰",
    "T53n2121_015:0079b20": "能為我受持十二部經。供給左右所須之事。",
    "T53n2121_015:0079b21": "使不傾失自身善利。五百羅漢皆云。我能。佛",
    "T53n2121_015:0079b22": "言不了。目連觀見如來。心在阿難。目連累",
    "T53n2121_015:0079b23": "勸阿難。阿難曰。穢弱不堪奉給。若佛與我三",
    "T53n2121_015:0079b24": "願者。當從僧命。一者如來設賜故衣。聽我不",
    "T53n2121_015:0079b25": "受。二者設受檀越別請。聽我不從。三者聽",
    "T53n2121_015:0079b26": "我出入無有時節。文殊言善哉。預見譏嫌。阿",
    "T53n2121_015:0079b27": "難事我。二十餘年。具八種不可思議。一者",
    "T53n2121_015:0079b28": "不受別請食。二者不受陳衣服。三者來不非",
    "T53n2121_015:0079b29": "時。四者始具煩惱。隨我出入諸王豪貴家。見",
    "T53n2121_015:0079c01": "諸女人不生欲心。五者說十二部經。一經於",
    "T53n2121_015:0079c02": "耳曾不再問。如瀉一瓶置於一瓶。六者知他",
    "T53n2121_015:0079c03": "心智如佛入定。七者未得願智而能了知。現",
    "T53n2121_015:0079c04": "得四果有後得者。八者祕密之言悉能了知。",
    "T53n2121_015:0079c05": "是故我常稱其多聞。阿難具足八法。堪能",
    "T53n2121_015:0079c06": "受持十二部經。一者信根堅固。二者其心勇",
    "T53n2121_015:0079c07": "進。三者身無病苦。四者常勤精進。五者具足",
    "T53n2121_015:0079c08": "念心。六者心無憍慢。七者成就定意。八者",
    "T53n2121_015:0079c09": "具從聞生智(出菩薩從兜率天下經。賢愚經云。阿難昔為長者。釋迦為沙彌師課誦經為",
    "T53n2121_015:0079c10": "乞食故功程不止長者愍之仍給衣食由是奉侍左右也)。",
    "T53n2121_015:0079c11": "阿難七夢佛為解說十",
    "T53n2121_015:0079c12": "佛在祇樹。阿難於異處夢見七事。尋驚毛竪。",
    "T53n2121_015:0079c13": "我昨夜夢凡見七事。一者川流河海悉皆火",
    "T53n2121_015:0079c14": "然。二者日將欲沒閻浮提冥。自見我身頂戴",
    "T53n2121_015:0079c15": "須彌。三者比丘宛轉在于溷中。又見一人",
    "T53n2121_015:0079c16": "登比丘頭度出淨地。四者見有比丘法衣不",
    "T53n2121_015:0079c17": "具但結袈裟。手捉炬火樂入邪徑。處荊棘",
    "T53n2121_015:0079c18": "中裂破衣裳。五者見栴檀樹甚大茂好。猪",
    "T53n2121_015:0079c19": "從穢出揩栴檀樹。六者見三品象子。[鼻*嵬]觸",
    "T53n2121_015:0079c20": "[狼/齒]齧搪突大象。踏踐好草攪濁清水。大",
    "T53n2121_015:0079c21": "象患之避逃而去。至大清水好草之中。象子",
    "T53n2121_015:0079c22": "遨戲都不覺知。故在本處水草乏絕。飢渴",
    "T53n2121_015:0079c23": "苦極咬齧樹木遂皆餓死。七者見死師子王。",
    "T53n2121_015:0079c24": "名曰企薩。頭生白毛如繫傅飾。飛鳥百獸",
    "T53n2121_015:0079c25": "不敢摩近。師子內身自有蟲出還食其肉。",
    "T53n2121_015:0079c26": "用此夢緣故晨詣佛。佛言。夢水中火然者。",
    "T53n2121_015:0079c27": "當來比丘違犯佛教。是非違戒用得供養。復",
    "T53n2121_015:0079c28": "起諍鬪。夢日將欲冥頂戴須彌者。世尊却",
    "T53n2121_015:0079c29": "至九十日。當般泥洹。後眾比丘諸天龍人",
    "T53n2121_015:0080a01": "民。當從阿難啟受經教。夢見比丘身著法衣",
    "T53n2121_015:0080a02": "不如常制。但結袈裟宛轉溷中。有人登頭出",
    "T53n2121_015:0080a03": "住淨地者。佛泥曰後法向欲盡。當有比丘",
    "T53n2121_015:0080a04": "大會說經。時佛深法而不奉行。結近白衣尋",
    "T53n2121_015:0080a05": "隨財色。居士諫呵而不信從。比丘受殃居士",
    "T53n2121_015:0080a06": "得福。夢見比丘結被袈裟。手持炬火樂入邪",
    "T53n2121_015:0080a07": "徑。處荊棘中破裂衣裳者。佛泥曰後當有比",
    "T53n2121_015:0080a08": "丘。無有法衣著俗人服。但一袈裟結以絡",
    "T53n2121_015:0080a09": "腋。棄戒樂俗育養妻子。分衛供給有則歡樂",
    "T53n2121_015:0080a10": "無則愁苦。夢栴檀樹甚大茂好。猪從穢中出",
    "T53n2121_015:0080a11": "揩突樹者。佛泥曰後當有比丘。不承用法飲",
    "T53n2121_015:0080a12": "酒迷亂食無期度。有明智士善意曉喻。更興",
    "T53n2121_015:0080a13": "誹謗并罵羅漢。夢三品象子[鼻*嵬]突大象。踏",
    "T53n2121_015:0080a14": "踐好草攪濁清水。大象患之避逃而去。往",
    "T53n2121_015:0080a15": "至清水美草之間。小象遨戲都不覺知。水",
    "T53n2121_015:0080a16": "草乏絕遂便飢死者。佛泥曰後當有長老",
    "T53n2121_015:0080a17": "明經比丘。教誡年少示其罪福。不肯從受死",
    "T53n2121_015:0080a18": "墮地獄。夢見死師子王名曰企薩。頭生白毛",
    "T53n2121_015:0080a19": "如繫傅飾。蜚蟲鳥獸不敢侵食。身內蟲出",
    "T53n2121_015:0080a20": "還噉其肉者。佛在世間廣說經法。佛泥曰",
    "T53n2121_015:0080a21": "後無有外道能壞此法。但由弟子當自壞我",
    "T53n2121_015:0080a22": "法。汝之所夢但為將來現斯怪耳(出七夢十善經)。",
    "T53n2121_015:0080a23": "阿難為旃陀羅母以呪力所攝十一",
    "T53n2121_015:0080a24": "阿難行路中道焦渴。有旃陀羅女名鉢吉蹄",
    "T53n2121_015:0080a25": "汲水。阿難詣從乞水。女報阿難。我是摩鄧",
    "T53n2121_015:0080a26": "伽種。阿難言。我不問是義但施我水。女曰。",
    "T53n2121_015:0080a27": "君母種成就。沙門瞿曇第一弟子。波斯匿王",
    "T53n2121_015:0080a28": "所敬。末利夫人阿闍梨。我是下賤。不敢持",
    "T53n2121_015:0080a29": "水相與。阿難又言。我不問是。但水見與。女",
    "T53n2121_015:0080b01": "許。時女先掬水澆阿難足。復掬水澆阿難",
    "T53n2121_015:0080b02": "手。便生婬意。阿難飲已便去。鉢吉蹄還白父",
    "T53n2121_015:0080b03": "母言。阿母願以沙門阿難為婿。母言。其轉",
    "T53n2121_015:0080b04": "輪王子。剎利釋種聖師貴族主。天人宗",
    "T53n2121_015:0080b05": "奉。我小家種云何得為夫。女言。不得者會",
    "T53n2121_015:0080b06": "當飲毒以刀自刺。若自絞死。母曰。有摩鄧",
    "T53n2121_015:0080b07": "伽神語符呪。能移日月以墮著地。亦能呪",
    "T53n2121_015:0080b08": "因帝梵天使下。況不能得沙門。阿難使來",
    "T53n2121_015:0080b09": "若已死若生不能婬。若瞿曇所護者。我不能",
    "T53n2121_015:0080b10": "得。除此皆可得耳。女便起澡浴莊嚴身體。",
    "T53n2121_015:0080b11": "著白服飾敷諸臥具。遙相望。母以牛屎塗",
    "T53n2121_015:0080b12": "地。以五色綖結縷。盛滿四瓶水。盛滿四椀",
    "T53n2121_015:0080b13": "[麩夫+少]漿。以四口大刀竪牛屎。四角頭四箭。然",
    "T53n2121_015:0080b14": "八明燈。取四死人髑。髏種種香塗其上。以",
    "T53n2121_015:0080b15": "華布地。捉熨斗燒香。繞三匝向東方跪。而",
    "T53n2121_015:0080b16": "誦摩鄧伽呪術。時阿難在祇洹林。意便恍惚",
    "T53n2121_015:0080b17": "為呪所縛。如魚象被鉤。隨呪術至旃陀羅",
    "T53n2121_015:0080b18": "家。母便語女。阿難已至。時女前抱阿難。坐",
    "T53n2121_015:0080b19": "著床上。牽制衣掌。捻挃阿難。譬如力人",
    "T53n2121_015:0080b20": "手捉長毛。小羊從其人手。阿難見十方盡",
    "T53n2121_015:0080b21": "闍冥。譬如日月為羅柷所厭。阿難有大人",
    "T53n2121_015:0080b22": "力。當十大力士力。而不能得動。阿難以聖道",
    "T53n2121_015:0080b23": "諦力念還得寤。我今困厄世尊大慈寧不愍",
    "T53n2121_015:0080b24": "我。佛即知之。便誦佛語偈云。",
    "T53n2121_015:0080b25": "　佛者最極尊於世間　　諦無有能過佛之前",
    "T53n2121_015:0080b26": "　佛者最極尊於人天　　諦諸法之王無上田",
    "T53n2121_015:0080b27": "　法者最極尊於世間　　諦無有能過法之前",
    "T53n2121_015:0080b28": "　法者最極尊於人天　　諦斷諸縛結永息田",
    "T53n2121_015:0080b29": "　僧者最極尊於世間　　諦無能過有僧之前",
    "T53n2121_015:0080c01": "　僧者最極尊於人天　　諦美福第一無上田",
    "T53n2121_015:0080c02": "阿難以此實義。於旃陀羅舍得解。誦偈適",
    "T53n2121_015:0080c03": "竟。旃陀羅家內。所設呪具刀箭破折。瓶",
    "T53n2121_015:0080c04": "甕破壞。燈滅髑髏迸碎。黑風起展轉不相",
    "T53n2121_015:0080c05": "見。旃陀羅呪術不行。母便告女。此必瞿曇",
    "T53n2121_015:0080c06": "沙門神力所為。眾物碎散呪術不行。阿難念",
    "T53n2121_015:0080c07": "言。世尊恩力也。阿難得解。如大象王盛年六",
    "T53n2121_015:0080c08": "十醉暴凶惡。身大牙長。從鐵靽得解。從城走",
    "T53n2121_015:0080c09": "向空閑處。阿難亦爾。世尊誦佛語。從旃陀羅",
    "T53n2121_015:0080c10": "舍得解。還向祇洹。時此女人。逐阿難至祇洹",
    "T53n2121_015:0080c11": "門。並作是語。阿難是我夫阿難是我夫。逐阿",
    "T53n2121_015:0080c12": "難後不離須臾。阿難具以白佛。佛曰。我於諸",
    "T53n2121_015:0080c13": "法中不見幻惑如此。女人以婬繫意。阿難平",
    "T53n2121_015:0080c14": "旦著衣持鉢。入舍衛城分衛。而此女人亦逐",
    "T53n2121_015:0080c15": "其後。語諸長者。阿難是我夫阿難是我夫。阿",
    "T53n2121_015:0080c16": "難還至佛所。又前白佛。佛曰。汝往共語。如姊",
    "T53n2121_015:0080c17": "妹相向。何以故。此女人應當作比丘尼。女",
    "T53n2121_015:0080c18": "白佛言。唯願世尊。還我夫婿。佛曰。若須阿",
    "T53n2121_015:0080c19": "難者。於我法中作比丘尼。當以相與。女人歡",
    "T53n2121_015:0080c20": "喜女還奉辭。父母歡喜本殖善根。各應得",
    "T53n2121_015:0080c21": "道。父母及女同往詣佛。世尊廣為說法。無數",
    "T53n2121_015:0080c22": "方便現諸法義。柔軟義檀義尸義。說婬不淨",
    "T53n2121_015:0080c23": "義。增長生諸結根義。出家義諸道品義。又",
    "T53n2121_015:0080c24": "說四聖諦。時此女人即在坐上解四聖諦。父",
    "T53n2121_015:0080c25": "母得阿那含道。女得須陀洹道。譬如純白[疊*毛]",
    "T53n2121_015:0080c26": "衣易為染色。時父母歸佛歸法歸僧。聽為",
    "T53n2121_015:0080c27": "優婆塞向佛。阿難悔其癡罪。乞為比丘尼。",
    "T53n2121_015:0080c28": "得依世尊修行梵行。佛告阿難。將二比丘尼",
    "T53n2121_015:0080c29": "及此女人。鉢拓鉢提瞿曇彌所。以此女為",
    "T53n2121_015:0081a01": "道授具足戒。大愛道問阿難。云何阿難。世",
    "T53n2121_015:0081a02": "尊。許旃陀羅女為道耶。阿難報瞿曇彌。然",
    "T53n2121_015:0081a03": "即與剃髮受戒。得阿羅漢(出戒因緣經第三卷又出摩鄧伽女經)。",
    "T53n2121_015:0081a04": "阿難乞牛乳佛記其方來十二",
    "T53n2121_015:0081a05": "佛在舍衛國。時患中風。呼阿難。往婆羅門家",
    "T53n2121_015:0081a06": "乞牛乳。阿難即如言求索。婆羅門言。牛在彼",
    "T53n2121_015:0081a07": "間自往搆取。阿難即往到牛所。牛常喜觝踏",
    "T53n2121_015:0081a08": "人不可得近。阿難自念。我所事師法。不得",
    "T53n2121_015:0081a09": "自搆取牛乳也。忉利天王釋即來下。化作",
    "T53n2121_015:0081a10": "婆羅門被服住牛傍。阿難請搆取牛乳。婆",
    "T53n2121_015:0081a11": "羅門言諾。即以右手捫摸牛乳言。佛小中風。",
    "T53n2121_015:0081a12": "汝與我乳。令佛飲之。佛差者汝得福不可稱",
    "T53n2121_015:0081a13": "量。牛言。此手捫摸我乳何益快乎。取我兩",
    "T53n2121_015:0081a14": "乳。去置兩乳。遺我子。我子朝來未飲食也。犢",
    "T53n2121_015:0081a15": "子在母傍。聞說佛聲即語言。持我分盡用與",
    "T53n2121_015:0081a16": "佛。佛者天上天下人之大師也。甚難得值。我",
    "T53n2121_015:0081a17": "自食草飲水。我作人時坐隨惡知識。不信",
    "T53n2121_015:0081a18": "佛經。使我作牛馬十六劫。到今乃得聞佛聲。",
    "T53n2121_015:0081a19": "持我所飲乳。盡用與佛。滿器而去。令我後",
    "T53n2121_015:0081a20": "世智慧得佛道。阿難持乳還。佛問之。牛母子",
    "T53n2121_015:0081a21": "何說。阿難依事而答。佛言。牛母後彌勒佛時。",
    "T53n2121_015:0081a22": "與作沙門得阿羅漢道。犢子死後作人。當為",
    "T53n2121_015:0081a23": "我懸繒散華燒香。持經戒二十劫已後。當作",
    "T53n2121_015:0081a24": "阿羅漢。佛度脫天下萬民(出犢子經)。",
    "T53n2121_015:0081a25": "阿難化波斯匿王施十三",
    "T53n2121_015:0081a26": "舍衛國歲飢。諸比丘各欲分散。以為歲節。阿",
    "T53n2121_015:0081a27": "難言。若諸比丘詣餘國而造歲節。此無數人",
    "T53n2121_015:0081a28": "失於德本。假使如來止此。舍衛多所安隱。波",
    "T53n2121_015:0081a29": "斯匿聞。請佛及僧三月供養。佛言。過去世",
    "T53n2121_015:0081b01": "時。波羅奈國王。名梵達有大威德。名稱遠聞。",
    "T53n2121_015:0081b02": "時國飢饉乞者眾多。王憙施與。四面雲集。天",
    "T53n2121_015:0081b03": "久不雨。穀米轉貴人民飢困。乞者日滋倉",
    "T53n2121_015:0081b04": "廩虛竭。大臣請息。王曰。若爾違我本心。何忍",
    "T53n2121_015:0081b05": "逆之。時諸明法吏宣告四遠。敢有乞者皆棄",
    "T53n2121_015:0081b06": "都市。乞者愁憂王問。大臣答曰。有此遠來",
    "T53n2121_015:0081b07": "得。梵志即入。王問。誰使汝來梵志答。腹使",
    "T53n2121_015:0081b08": "我來。時王愍以偈報曰。施赤犢牛千頭并諸",
    "T53n2121_015:0081b09": "犢子。梵志者阿難是(出生經第三卷腹使經大同小異)。",
    "T53n2121_015:0081b10": "阿難試山向比丘并問阿育王十四",
    "T53n2121_015:0081b11": "阿難與兩比丘。到阿育王國。在山向中。比",
    "T53n2121_015:0081b12": "丘之松上。香華自至。鈴鳴如語。山向比丘。不",
    "T53n2121_015:0081b13": "知何故。出四面作禮。還齋堂中誦經。阿難與",
    "T53n2121_015:0081b14": "兩比丘。化作乞兒。復將三百乞兒往乞食。",
    "T53n2121_015:0081b15": "山向比丘作食飯訖。索衣便假衣之。三百乞",
    "T53n2121_015:0081b16": "兒不肯復去。乃朝夕供養乞兒悉病。山向比",
    "T53n2121_015:0081b17": "丘便朝夕燒香請福合藥。三百乞兒悉死。山",
    "T53n2121_015:0081b18": "向比丘便行假匃沐浴棺斂。阿育國王令人",
    "T53n2121_015:0081b19": "葬之。後數日。阿難。又與兩比丘化作三書生。",
    "T53n2121_015:0081b20": "衣被潔淨。往到松中。山向比丘下講堂迎之。",
    "T53n2121_015:0081b21": "設座令坐。三書生謂山向比丘言。汝事佛欲",
    "T53n2121_015:0081b22": "以何求。山向比丘言。佛道者神道也。天地",
    "T53n2121_015:0081b23": "之間唯佛道神。我事佛者。欲願佛道度人非",
    "T53n2121_015:0081b24": "人。無他所求。三書生言。佛道不神也。但當",
    "T53n2121_015:0081b25": "空虛故也。人少有事者。汝何愚癡。追人事",
    "T53n2121_015:0081b26": "佛。山向比丘言。諸君所言非法也。佛道最",
    "T53n2121_015:0081b27": "神非人所見。變化無常非人所知。百姓愚癡",
    "T53n2121_015:0081b28": "自不知之。空作此語益諸君罪。三書生便怒。",
    "T53n2121_015:0081b29": "汝事佛不逆人意。汝工追我作奴不。山向比",
    "T53n2121_015:0081c01": "丘言。諾。三書生云。汝不中善奴。當令汝擔屎。",
    "T53n2121_015:0081c02": "汝自當得百石糞。若不得百石糞者。當斬",
    "T53n2121_015:0081c03": "汝頭。山向比丘便行擔屎。不能得多還謝書",
    "T53n2121_015:0081c04": "生力極不能得多。乞原罪負。三書生大怒。",
    "T53n2121_015:0081c05": "便取縛之。痛鞭三百。忽然自去。阿難便化",
    "T53n2121_015:0081c06": "作優婆塞。往語山向比丘。三書生所為無",
    "T53n2121_015:0081c07": "道。不當語王令治之乎。山向比丘言。此自我",
    "T53n2121_015:0081c08": "過故致此耳。事佛者無所愛惜。求頭與頭求",
    "T53n2121_015:0081c09": "軀與軀。我但擔屎見鞭此有何苦。阿難與",
    "T53n2121_015:0081c10": "兩比丘。復作阿育王。往告山向比丘言。事",
    "T53n2121_015:0081c11": "佛定自無益也。空自勤苦。人生世間須臾當",
    "T53n2121_015:0081c12": "死。何獨勤苦奉是經乎。我今欲相與議事。",
    "T53n2121_015:0081c13": "從我者佳。不從我者。道人必死。山向比丘",
    "T53n2121_015:0081c14": "言。大王欲議何事耶。王言我有貴女。才操",
    "T53n2121_015:0081c15": "絕人。面目好美。手如蜂子。我貪道人為人",
    "T53n2121_015:0081c16": "溫良。欲以相與故來報意。道人必當相從。山",
    "T53n2121_015:0081c17": "向比丘言。知王厚意。我奉佛法已積年歲。功",
    "T53n2121_015:0081c18": "德未成反貪王女。恥辱佛道是罪不小。王",
    "T53n2121_015:0081c19": "若相殺自當受之。王便使人將山向比丘詣",
    "T53n2121_015:0081c20": "市斬之。山向比丘便禮佛而去。顧與王謝。乃",
    "T53n2121_015:0081c21": "是阿難。山向比丘便前作禮頭面著地。阿難",
    "T53n2121_015:0081c22": "起持之。使之還坐悉自相識。阿難謂山向比",
    "T53n2121_015:0081c23": "丘。汝功德已成。汝當得道。我故試汝。視汝",
    "T53n2121_015:0081c24": "志意耳。山向比丘下地言。我無知被受佛恩。",
    "T53n2121_015:0081c25": "得在法中不能作善。煩苦神人來相憂念。阿",
    "T53n2121_015:0081c26": "難以道授山向比丘。俱上樓上誦經說義。合",
    "T53n2121_015:0081c27": "樂歡喜。阿育王作禮長跪。阿難問王。佛經",
    "T53n2121_015:0081c28": "有幾卷。王答言。佛經甚多不可計數。今見",
    "T53n2121_015:0081c29": "在經有十二部。有八萬四千卷。阿難問王。",
    "T53n2121_015:0082a01": "王已持幾卷。王答言。我已誦三昧經萬二千",
    "T53n2121_015:0082a02": "卷。般若波羅蜜經萬二千卷。阿難問王。王見",
    "T53n2121_015:0082a03": "經已多。乃知天地相去幾里。王答言。大品",
    "T53n2121_015:0082a04": "三昧經言。天地相去八十一萬里。阿難問王。",
    "T53n2121_015:0082a05": "地有幾品。王答言。般若波羅蜜經言。地有",
    "T53n2121_015:0082a06": "八十一城。城自有人。北城中人長十丈。中",
    "T53n2121_015:0082a07": "城中人長八尺。南城中人長三尺。阿難問",
    "T53n2121_015:0082a08": "王。王自知本是何人。王答言。不知識遠但",
    "T53n2121_015:0082a09": "能知近。已甞入泥犁。已甞上天。已甞更勤",
    "T53n2121_015:0082a10": "苦。已甞作奴婢。已甞作六畜。已甞入火中。",
    "T53n2121_015:0082a11": "已甞作善人。從作善人。得為國王。已見勤",
    "T53n2121_015:0082a12": "苦之事。不敢復為惡也。阿難言。王本是提",
    "T53n2121_015:0082a13": "惒竭佛比丘。名提頭羅。山向比丘是釋迦",
    "T53n2121_015:0082a14": "文佛。比丘須拔者也。自從佛去後。我人孤",
    "T53n2121_015:0082a15": "窮持法不固。以致罪過。踰歷年數。不復相",
    "T53n2121_015:0082a16": "識。我昔與山向比丘。俱生小家我為兄山向",
    "T53n2121_015:0082a17": "比丘為弟。常自相憐出入相追。初不相識。",
    "T53n2121_015:0082a18": "我後當為國王。山向比丘來生我亦不識。天",
    "T53n2121_015:0082a19": "下反覆轉相寄生。不可稱數。今者自知得脫",
    "T53n2121_015:0082a20": "生死。便授阿育王羅漢之道(出阿難現變經)。",
    "T53n2121_015:0082a21": "經律異相卷第十五"
}