{
    "T26n1537_004:0469a10": "阿毘達磨法蘊足論卷第四",
    "T26n1537_004:0469a12": "尊者大目乾連造",
    "T26n1537_004:0469a13": "三藏法師玄奘奉　詔譯",
    "T26n1537_004:0469a14": "正勝品第七之餘",
    "T26n1537_004:0469a15": "◎為令未生惡不善法不生故，起欲發勤精",
    "T26n1537_004:0469a16": "進策心持心者，云何未生惡不善法？謂未來",
    "T26n1537_004:0469a17": "五蓋。云何為令未生惡不善法不生故正勝？",
    "T26n1537_004:0469a18": "謂有苾芻，為令未生諸貪欲蓋永不生故，如",
    "T26n1537_004:0469a19": "理思惟，彼貪欲蓋多諸過患，謂是不善法、是",
    "T26n1537_004:0469a20": "下賤者信解受持。佛及弟子、賢貴善士共所",
    "T26n1537_004:0469a21": "訶厭，能為自害、能為他害、能為俱害、能滅智",
    "T26n1537_004:0469a22": "慧、能礙彼類、能障寂滅。受持彼法，不生通",
    "T26n1537_004:0469a23": "慧、不引菩提、不證涅槃。如是思惟，發勤精",
    "T26n1537_004:0469a24": "進勇健勢猛，熾盛難制勵意不息，此道名",
    "T26n1537_004:0469a25": "為能令未生諸貪欲蓋不生正勝。彼於此道",
    "T26n1537_004:0469a26": "生已，脩習多脩習故，便令未生諸貪欲蓋永",
    "T26n1537_004:0469a27": "不復生。起欲者，謂為令未生諸貪欲蓋永不",
    "T26n1537_004:0469a28": "生故，便起等起及生等生、聚集出現，欲樂",
    "T26n1537_004:0469a29": "欣喜、求趣悕望。彼由生起此諸欲故，便令",
    "T26n1537_004:0469b01": "未生諸貪欲蓋永不復生。發勤精進者，謂為",
    "T26n1537_004:0469b02": "令未生諸貪欲蓋永不生故，發勤精進，廣說",
    "T26n1537_004:0469b03": "乃至勵意不息，彼由此故便令未生諸貪欲",
    "T26n1537_004:0469b04": "蓋永不復生。策心者，謂為令未生諸貪欲蓋",
    "T26n1537_004:0469b05": "永不生故，精勤脩習喜俱行心、欣俱行心、策",
    "T26n1537_004:0469b06": "勵俱行心、不下劣俱行心、不闇昧俱行心、捨",
    "T26n1537_004:0469b07": "俱行心、定俱行心。彼由脩習如是心故，便令",
    "T26n1537_004:0469b08": "未生諸貪欲蓋永不復生。持心者，謂為令未",
    "T26n1537_004:0469b09": "生諸貪欲蓋永不生故，持心脩習八支聖道。",
    "T26n1537_004:0469b10": "彼於此道持心脩習多脩習故，便令未生諸",
    "T26n1537_004:0469b11": "貪欲蓋永不復生。復有苾芻，為令未生諸貪",
    "T26n1537_004:0469b12": "欲蓋永不生故，如理思惟出家功德，如是出",
    "T26n1537_004:0469b13": "家是真善法、是尊勝者信解受持，廣說乃",
    "T26n1537_004:0469b14": "至能證涅槃。如是思惟，發勤精進，廣說乃",
    "T26n1537_004:0469b15": "至勵意不息，此道名為能令未生諸貪欲蓋",
    "T26n1537_004:0469b16": "不生正勝。彼於此道生已，脩習多脩習故，便",
    "T26n1537_004:0469b17": "令未生諸貪欲蓋永不復生。起欲乃至策心",
    "T26n1537_004:0469b18": "持心，皆如前說。復有苾芻，為令未生諸貪",
    "T26n1537_004:0469b19": "欲蓋永不生故，如理思惟彼貪欲蓋，如病如",
    "T26n1537_004:0469b20": "癰，廣說乃至是變壞法。如是思惟，發勤精",
    "T26n1537_004:0469b21": "進，廣說乃至勵意不息，此道名為能令未生",
    "T26n1537_004:0469b22": "諸貪欲蓋不生正勝。彼於此道生已，脩習多",
    "T26n1537_004:0469b23": "脩習故，便令未生諸貪欲蓋永不復生。起欲",
    "T26n1537_004:0469b24": "乃至策心持心，皆如前說。復有苾芻，為令未",
    "T26n1537_004:0469b25": "生諸貪欲蓋永不生故，如理思惟滅為寂靜、",
    "T26n1537_004:0469b26": "道能出離。如是思惟，發勤精進，廣說乃至勵",
    "T26n1537_004:0469b27": "意不息，此道名為能令未生諸貪欲蓋不生",
    "T26n1537_004:0469b28": "正勝。彼於此道生已，脩習多脩習故，便令未",
    "T26n1537_004:0469b29": "生諸貪欲蓋永不復生。起欲乃至策心持心，",
    "T26n1537_004:0469c01": "皆如前說。如貪欲蓋，餘四亦爾。有差別者，應",
    "T26n1537_004:0469c02": "說自名。復有苾芻，為令未生隨一種類惡不",
    "T26n1537_004:0469c03": "善法永不生故，如理思惟彼惡不善法多諸",
    "T26n1537_004:0469c04": "過患，謂是不善法、是下賤者信解受持，廣說",
    "T26n1537_004:0469c05": "乃至不證涅槃。如是思惟，發勤精進，廣說乃",
    "T26n1537_004:0469c06": "至勵意不息，此道名為能令未生隨一種類",
    "T26n1537_004:0469c07": "惡不善法不生正勝。彼於此道生已，脩習多",
    "T26n1537_004:0469c08": "脩習故，便令未生隨一種類惡不善法永不",
    "T26n1537_004:0469c09": "復生。起欲者，謂為令未生隨一種類惡不善",
    "T26n1537_004:0469c10": "法永不生故，便起等起，廣說乃至求趣悕望。",
    "T26n1537_004:0469c11": "彼由生起此諸欲故，便令未生隨一種類惡",
    "T26n1537_004:0469c12": "不善法永不復生。發勤精進者，謂為令未生",
    "T26n1537_004:0469c13": "隨一種類惡不善法永不生故，發勤精進，廣",
    "T26n1537_004:0469c14": "說乃至勵意不息。彼由此故，便令未生隨一",
    "T26n1537_004:0469c15": "種類惡不善法永不復生。策心者，謂為令未",
    "T26n1537_004:0469c16": "生隨一種類惡不善法永不生故，精勤脩習",
    "T26n1537_004:0469c17": "喜俱行心，廣說乃至定俱行心。彼由脩習如",
    "T26n1537_004:0469c18": "是心故，便令未生隨一種類惡不善法永不",
    "T26n1537_004:0469c19": "復生。持心者，謂為令未生隨一種類惡不善",
    "T26n1537_004:0469c20": "法永不生故，持心修習八支聖道。彼於此道",
    "T26n1537_004:0469c21": "持心脩習多脩習故，便令未生隨一種類惡",
    "T26n1537_004:0469c22": "不善法永不復生。復有苾芻，為令未生隨一",
    "T26n1537_004:0469c23": "種類惡不善法永不生故，如理思惟出家功",
    "T26n1537_004:0469c24": "德，如是出家是真善法、是尊勝者信解受",
    "T26n1537_004:0469c25": "持，廣說乃至能證涅槃。如是思惟，發勤",
    "T26n1537_004:0469c26": "精進，廣說乃至勵意不息，此道名為能令未",
    "T26n1537_004:0469c27": "生隨一種類惡不善法不生正勝。彼於此道",
    "T26n1537_004:0469c28": "生已，脩習多脩習故，便令未生隨一種類惡",
    "T26n1537_004:0469c29": "不善法永不復生。起欲乃至策心持心，皆如",
    "T26n1537_004:0470a01": "前說。復有苾芻，為令未生隨一種類惡不善",
    "T26n1537_004:0470a02": "法永不生故，如理思惟彼惡不善法，如病",
    "T26n1537_004:0470a03": "如癰，廣說乃至是變壞法。如是思惟，發勤",
    "T26n1537_004:0470a04": "精進，廣說乃至勵意不息，此道名為能令未",
    "T26n1537_004:0470a05": "生隨一種類惡不善法不生正勝。彼於此道",
    "T26n1537_004:0470a06": "生已，脩習多脩習故，便令未生隨一種類惡",
    "T26n1537_004:0470a07": "不善法永不復生。起欲乃至策心持心，皆如",
    "T26n1537_004:0470a08": "前說。復有苾芻，為令未生隨一種類惡不善",
    "T26n1537_004:0470a09": "法永不生故，如理思惟滅為寂靜、道能出",
    "T26n1537_004:0470a10": "離。如是思惟，發勤精進，廣說乃至勵意不",
    "T26n1537_004:0470a11": "息，此道名為能令未生隨一種類惡不善法",
    "T26n1537_004:0470a12": "不生正勝。彼於此道生已，脩習多脩習故，便",
    "T26n1537_004:0470a13": "令未生隨一種類惡不善法永不復生。起欲",
    "T26n1537_004:0470a14": "乃至策心持心，皆如前說。",
    "T26n1537_004:0470a15": "為令未生善法生故，起欲發勤精進策心持",
    "T26n1537_004:0470a16": "心者，云何未生善法？謂未來四靜慮、三無色",
    "T26n1537_004:0470a17": "及餘隨一種類出家遠離所生善法。云何為",
    "T26n1537_004:0470a18": "令未生善法生故正勝？謂有苾芻，為生未生",
    "T26n1537_004:0470a19": "初靜慮故，如理思惟生初靜慮諸行相狀。如",
    "T26n1537_004:0470a20": "是思惟，發勤精進勇健勢猛熾盛難制勵意",
    "T26n1537_004:0470a21": "不息，此道名為能生未生初靜慮正勝。彼於",
    "T26n1537_004:0470a22": "此道生已，脩習多脩習故，便令未生初靜慮",
    "T26n1537_004:0470a23": "生。起欲者，謂為生未生初靜慮故，便起等起",
    "T26n1537_004:0470a24": "及生等生、聚集出現，欲樂欣喜、求趣悕望。彼",
    "T26n1537_004:0470a25": "由生起此諸欲故，便令未生初靜慮生。發勤",
    "T26n1537_004:0470a26": "精進者，謂為生未生初靜慮故，發勤精進，廣",
    "T26n1537_004:0470a27": "說乃至勵意不息，彼由此故便令未生初靜",
    "T26n1537_004:0470a28": "慮生。策心者，謂為生未生初靜慮故，精勤脩",
    "T26n1537_004:0470a29": "習喜俱行心、欣俱行心、策勵俱行心、不下劣",
    "T26n1537_004:0470b01": "俱行心、不闇昧俱行心、捨俱行心、定俱行心。",
    "T26n1537_004:0470b02": "彼由脩習如是心故，便令未生初靜慮生。持",
    "T26n1537_004:0470b03": "心者，謂為生未生初靜慮故，持心脩習八支",
    "T26n1537_004:0470b04": "聖道。彼於此道持心脩習多脩習故，便令未",
    "T26n1537_004:0470b05": "生初靜慮生。如初靜慮，第二靜慮亦爾。有差",
    "T26n1537_004:0470b06": "別者，應說自名。復有苾芻，為生未生第三靜",
    "T26n1537_004:0470b07": "慮故，如理思惟生第三靜慮諸行相狀。如是",
    "T26n1537_004:0470b08": "思惟，發勤精進，廣說乃至勵意不息，此道",
    "T26n1537_004:0470b09": "名為能生未生第三靜慮正勝。彼於此道生",
    "T26n1537_004:0470b10": "已，脩習多脩習故，便生未生第三靜慮。起欲",
    "T26n1537_004:0470b11": "者，謂為生未生第三靜慮故，便起等起，廣說",
    "T26n1537_004:0470b12": "乃至求趣悕望。彼由生起此諸欲故，便生未",
    "T26n1537_004:0470b13": "生第三靜慮。發勤精進者，謂為生未生第三",
    "T26n1537_004:0470b14": "靜慮故，發勤精進，廣說乃至勵意不息，彼由",
    "T26n1537_004:0470b15": "此故便生未生第三靜慮。策心者，謂為生未",
    "T26n1537_004:0470b16": "生第三靜慮故，精勤脩習喜俱行心，廣說乃",
    "T26n1537_004:0470b17": "至定俱行心。彼由脩習如是心故，便生未生",
    "T26n1537_004:0470b18": "第三靜慮。持心者，謂為生未生第三靜慮故，",
    "T26n1537_004:0470b19": "持心脩習八支聖道。彼於此道持心脩習多",
    "T26n1537_004:0470b20": "脩習故，便生未生第三靜慮。如第三靜慮，乃",
    "T26n1537_004:0470b21": "至無所有處，廣說亦爾。有差別者，應說自名。",
    "T26n1537_004:0470b22": "復有苾芻，為生未生隨一種類出家遠離所",
    "T26n1537_004:0470b23": "生善法故，如理思惟生彼善法諸行相狀。如",
    "T26n1537_004:0470b24": "是思惟，發勤精進，廣說乃至勵意不息，此道",
    "T26n1537_004:0470b25": "名為能生未生隨一種類出家遠離所生善法",
    "T26n1537_004:0470b26": "正勝。彼於此道生已，脩習多脩習故，便生未",
    "T26n1537_004:0470b27": "生隨一種類出家遠離所生善法。起欲者，謂",
    "T26n1537_004:0470b28": "為生未生隨一種類出家遠離所生善法故，",
    "T26n1537_004:0470b29": "便起等起，廣說乃至求趣悕望。彼由生起此",
    "T26n1537_004:0470c01": "諸欲故，便生未生隨一種類出家遠離所生",
    "T26n1537_004:0470c02": "善法。發勤精進者，謂為生未生隨一種類出",
    "T26n1537_004:0470c03": "家遠離所生善法故，發勤精進，廣說乃至勵",
    "T26n1537_004:0470c04": "意不息。彼由此故，便生未生隨一種類出家",
    "T26n1537_004:0470c05": "遠離所生善法。策心者，謂為生未生隨一種",
    "T26n1537_004:0470c06": "類出家遠離所生善法故，精勤脩習喜俱行",
    "T26n1537_004:0470c07": "心，廣說乃至定俱行心。彼由脩習如是心故，",
    "T26n1537_004:0470c08": "便生未生隨一種類出家遠離所生善法。持",
    "T26n1537_004:0470c09": "心者，謂為生未生隨一種類出家遠離所生",
    "T26n1537_004:0470c10": "善法故，持心脩習八支聖道。彼於此道持心",
    "T26n1537_004:0470c11": "脩習多脩習故，便生未生隨一種類出家遠離",
    "T26n1537_004:0470c12": "所生善法。為令已生善法堅住不忘脩滿倍",
    "T26n1537_004:0470c13": "增廣大智作證故，起欲發勤精進策心持心",
    "T26n1537_004:0470c14": "者，云何已生善法？謂過去現在四靜慮、三無",
    "T26n1537_004:0470c15": "色及餘隨一種類出家遠離所生善法。云何",
    "T26n1537_004:0470c16": "為令已生善法堅住不忘修滿倍增廣大智",
    "T26n1537_004:0470c17": "作證故正勝？謂有苾芻，為令已生初靜慮堅",
    "T26n1537_004:0470c18": "住乃至智作證故，如理思惟能令已生初靜",
    "T26n1537_004:0470c19": "慮堅住乃至智作證諸行相狀。如是思惟，發",
    "T26n1537_004:0470c20": "勤精進勇健勢猛熾盛難制勵意不息，此",
    "T26n1537_004:0470c21": "道名為能令已生初靜慮堅住乃至智作證正",
    "T26n1537_004:0470c22": "勝。彼於此道生已，脩習多脩習故，便令已生",
    "T26n1537_004:0470c23": "初靜慮堅住乃至智作證。起欲者，謂為令已",
    "T26n1537_004:0470c24": "生初靜慮堅住乃至智作證故，便起等起及",
    "T26n1537_004:0470c25": "生等生、聚集出現，欲樂欣憙、求趣悕望。彼由",
    "T26n1537_004:0470c26": "生起此諸欲故，便令已生初靜慮堅住乃至",
    "T26n1537_004:0470c27": "智作證。發勤精進者，謂為令已生初靜慮堅",
    "T26n1537_004:0470c28": "住乃至智作證故，發勤精進，廣說乃至勵意",
    "T26n1537_004:0470c29": "不息。彼由此故，便令已生初靜慮堅住乃至",
    "T26n1537_004:0471a01": "智作證。策心者，謂為令已生初靜慮堅住乃",
    "T26n1537_004:0471a02": "至智作證故，精勤脩習喜俱行心、欣俱行心、",
    "T26n1537_004:0471a03": "策勵俱行心、不下劣俱行心、不闇昧俱行心、",
    "T26n1537_004:0471a04": "捨俱行心、定俱行心。彼由脩習如是心故，便",
    "T26n1537_004:0471a05": "令已生初靜慮堅住乃至智作證。持心者，謂",
    "T26n1537_004:0471a06": "為令已生初靜慮堅住乃至智作證故，持心",
    "T26n1537_004:0471a07": "修習八支聖道。彼於此道持心修習多修習",
    "T26n1537_004:0471a08": "故，便令已生初靜慮堅住乃至智作證。如初",
    "T26n1537_004:0471a09": "靜慮，第二靜慮亦爾。有差別者，應說自名。復",
    "T26n1537_004:0471a10": "有苾芻，為令已生第三靜慮堅住乃至智作",
    "T26n1537_004:0471a11": "證故，如理思惟能令已生第三靜慮堅住乃",
    "T26n1537_004:0471a12": "至智作證諸行相狀。如是思惟，發勤精進，廣",
    "T26n1537_004:0471a13": "說乃至勵意不息，此道名為能令已生第三",
    "T26n1537_004:0471a14": "靜慮堅住乃至智作證正勝。彼於此道生已，",
    "T26n1537_004:0471a15": "修習多修習故，便令已生第三靜慮堅住乃",
    "T26n1537_004:0471a16": "至智作證。起欲者，謂為令已生第三靜慮堅",
    "T26n1537_004:0471a17": "住乃至智作證故，便起等起，廣說乃至求趣",
    "T26n1537_004:0471a18": "悕望。彼由生起此諸欲故，便令已生第三靜",
    "T26n1537_004:0471a19": "慮堅住乃至智作證。發勤精進者，謂為令已",
    "T26n1537_004:0471a20": "生第三靜慮堅住乃至智作證故，發勤精進，",
    "T26n1537_004:0471a21": "廣說乃至勵意不息。彼由此故，便令已生第",
    "T26n1537_004:0471a22": "三靜慮堅住乃至智作證。策心者，謂為令已",
    "T26n1537_004:0471a23": "生第三靜慮堅住乃至智作證故，精勤修習",
    "T26n1537_004:0471a24": "喜俱行心，廣說乃至定俱行心。彼由修習如",
    "T26n1537_004:0471a25": "是心故，便令已生第三靜慮堅住乃至智作",
    "T26n1537_004:0471a26": "證。持心者，謂為令已生第三靜慮堅住乃至",
    "T26n1537_004:0471a27": "智作證故，持心修習八支聖道。彼於此道持",
    "T26n1537_004:0471a28": "心修習多修習故，便令已生第三靜慮堅住",
    "T26n1537_004:0471a29": "乃至智作證。如第三靜慮，乃至無所有處，廣",
    "T26n1537_004:0471b01": "說亦爾。有差別者，應說自名。復有苾芻，為令",
    "T26n1537_004:0471b02": "已生隨一種類出家遠離所生善法堅住不忘",
    "T26n1537_004:0471b03": "修滿倍增廣大智作證故，如理思惟能令已",
    "T26n1537_004:0471b04": "生隨一種類出家遠離所生善法堅住乃至智",
    "T26n1537_004:0471b05": "作證諸行相狀。如是思惟，發勤精進，廣說乃",
    "T26n1537_004:0471b06": "至勵意不息，此道名為能令已生隨一種類",
    "T26n1537_004:0471b07": "出家遠離所生善法堅住乃至智作證正勝。",
    "T26n1537_004:0471b08": "彼於此道生已，修習多修習故，便令已生隨",
    "T26n1537_004:0471b09": "一種類出家遠離所生善法堅住乃至智作",
    "T26n1537_004:0471b10": "證。起欲者，謂為令已生隨一種類出家遠離",
    "T26n1537_004:0471b11": "所生善法堅住乃至智作證故，便起等起，廣",
    "T26n1537_004:0471b12": "說乃至求趣悕望。彼由生起此諸欲故，便令",
    "T26n1537_004:0471b13": "已生隨一種類出家遠離所生善法堅住乃至",
    "T26n1537_004:0471b14": "智作證。發勤精進者，謂為令已生隨一種類",
    "T26n1537_004:0471b15": "出家遠離所生善法堅住乃至智作證故，發",
    "T26n1537_004:0471b16": "勤精進，廣說乃至勵意不息。彼由此故，便令",
    "T26n1537_004:0471b17": "已生隨一種類出家遠離所生善法堅住乃至",
    "T26n1537_004:0471b18": "智作證。策心者，謂為令已生隨一種類出家",
    "T26n1537_004:0471b19": "遠離所生善法堅住乃至智作證故，精勤修",
    "T26n1537_004:0471b20": "習喜俱行心，廣說乃至定俱行心。彼由修習",
    "T26n1537_004:0471b21": "如是心故，便令已生隨一種類出家遠離所",
    "T26n1537_004:0471b22": "生善法堅住乃至智作證。持心者，謂為令已",
    "T26n1537_004:0471b23": "生隨一種類出家遠離所生善法堅住乃至智",
    "T26n1537_004:0471b24": "作證故，持心修習八支聖道。彼於此道持心",
    "T26n1537_004:0471b25": "修習多修習故，便令已生隨一種類出家遠離",
    "T26n1537_004:0471b26": "所生善法堅住乃至智作證。云何此四名為",
    "T26n1537_004:0471b27": "正勝？謂此四種，無顛倒故，說名為正；有增上",
    "T26n1537_004:0471b28": "力，斷惡修善，故名為勝。復次此四，平等非不",
    "T26n1537_004:0471b29": "平等，實故諦故、如正理故、無顛倒故，說名為",
    "T26n1537_004:0471c01": "正；增故上故、最故妙故，具大功能，故名為",
    "T26n1537_004:0471c02": "勝。復次四正勝者，是假建立名想言說謂",
    "T26n1537_004:0471c03": "為正勝，過殑伽沙佛及弟子皆共施設如是",
    "T26n1537_004:0471c04": "名故。復次四正勝者，為斷已生惡不善法，生",
    "T26n1537_004:0471c05": "起諸欲，發勤精進，策心持心。為令未生惡",
    "T26n1537_004:0471c06": "不善法得不生故，生起諸欲，發勤精進，策心",
    "T26n1537_004:0471c07": "持心。為生未生諸善法故，生起諸欲，發勤精",
    "T26n1537_004:0471c08": "進，策心持心。為令已生善法堅住不忘修滿",
    "T26n1537_004:0471c09": "倍增廣大智作證故，生起諸欲，發勤精進，策",
    "T26n1537_004:0471c10": "心持心。具如是能，故名正勝；亦名正斷，斷",
    "T26n1537_004:0471c11": "懈怠故。",
    "T26n1537_004:0471c12": "神足品第八之一",
    "T26n1537_004:0471c13": "一時薄伽梵在室羅筏，住逝多林給孤獨園。",
    "T26n1537_004:0471c14": "爾時世尊告苾芻眾：有四神足。何等為四？謂",
    "T26n1537_004:0471c15": "欲三摩地勝行成就神足，是名第一。勤三摩",
    "T26n1537_004:0471c16": "地勝行成就神足，是名第二。心三摩地勝行",
    "T26n1537_004:0471c17": "成就神足，是名第三。觀三摩地勝行成就神",
    "T26n1537_004:0471c18": "足，是名第四。欲三摩地勝行成就神足者，云",
    "T26n1537_004:0471c19": "何欲、云何三摩地、云何勝、云何勝行，而名欲",
    "T26n1537_004:0471c20": "三摩地勝行成就神足耶？此中欲者，謂依出",
    "T26n1537_004:0471c21": "家遠離所生善法所起欲樂欣憙、求趣悕望，",
    "T26n1537_004:0471c22": "是名欲。三摩地者，謂欲增上所起心住等住、",
    "T26n1537_004:0471c23": "近住安住、不散不亂、攝止等持、心一境性，",
    "T26n1537_004:0471c24": "是名三摩地。勝者，謂欲增上所起八支聖道，",
    "T26n1537_004:0471c25": "是名勝。勝行者，謂有苾芻，依過去欲得三",
    "T26n1537_004:0471c26": "摩地，是謂欲三摩地。彼成就欲三摩地已，為",
    "T26n1537_004:0471c27": "令已生惡不善法斷故，起欲發勤精進、策心",
    "T26n1537_004:0471c28": "持心。為令未生惡不善法不生故，起欲發勤",
    "T26n1537_004:0471c29": "精進、策心持心。為令未生善法生故，起欲發",
    "T26n1537_004:0472a01": "勤精進、策心持心。為令已生善法堅住不忘",
    "T26n1537_004:0472a02": "脩滿倍增廣大智作證故，起欲發勤精進、策",
    "T26n1537_004:0472a03": "心持心。彼所有欲，若勤若信、若輕安、若念若",
    "T26n1537_004:0472a04": "正知、若思若捨，是名勝行。即此勝行及前所",
    "T26n1537_004:0472a05": "說欲三摩地，總名欲三摩地勝行成就神足。",
    "T26n1537_004:0472a06": "如依過去欲，依未來現在、善不善無記、欲界",
    "T26n1537_004:0472a07": "繫色界繫無色界繫、學無學非學非無學、",
    "T26n1537_004:0472a08": "見所斷脩所斷非所斷欲，廣說亦爾。復有苾",
    "T26n1537_004:0472a09": "芻，於諸善法住不樂欲，彼作是念：「我今不",
    "T26n1537_004:0472a10": "應於諸善法住不樂欲。然我理應於諸善法",
    "T26n1537_004:0472a11": "安住樂欲。」彼由此欲增上力故得三摩地，是",
    "T26n1537_004:0472a12": "謂欲三摩地。彼成就欲三摩地已，為令已生",
    "T26n1537_004:0472a13": "惡不善法斷故起欲，廣說乃至為令已生善",
    "T26n1537_004:0472a14": "法堅住乃至持心，彼所有欲若勤若信乃至",
    "T26n1537_004:0472a15": "若捨，是名勝行。即此勝行及前所說欲三摩",
    "T26n1537_004:0472a16": "地，總名欲三摩地勝行成就神足。復有苾芻，",
    "T26n1537_004:0472a17": "生起惡欲，彼作是念：「我今不應生起惡欲。然",
    "T26n1537_004:0472a18": "我理應斷除惡欲、脩集善欲。」彼由此欲增上",
    "T26n1537_004:0472a19": "力故得三摩地，是謂欲三摩地。彼成就欲三",
    "T26n1537_004:0472a20": "摩地已，為令已生惡不善法斷故起欲，廣說",
    "T26n1537_004:0472a21": "乃至為令已生善法堅住乃至持心，彼所有",
    "T26n1537_004:0472a22": "欲若勤若信乃至若捨，是名勝行。即此勝行",
    "T26n1537_004:0472a23": "及前所說欲三摩地，總名欲三摩地勝行成就",
    "T26n1537_004:0472a24": "神足。復有苾芻，生起貪瞋癡俱行惡欲，彼作",
    "T26n1537_004:0472a25": "是念：「我今不應生起貪瞋癡俱行惡欲。然我",
    "T26n1537_004:0472a26": "理應斷除貪瞋癡俱行惡欲，修集無貪無瞋",
    "T26n1537_004:0472a27": "無癡俱行善欲。」彼由此欲增上力故得三摩",
    "T26n1537_004:0472a28": "地，是謂欲三摩地。彼成就欲三摩地已，為令",
    "T26n1537_004:0472a29": "已生惡不善法斷故起欲，廣說乃至為令已",
    "T26n1537_004:0472b01": "生善法堅住乃至持心，彼所有欲若勤若信",
    "T26n1537_004:0472b02": "乃至若捨，是名勝行。即此勝行及前所說欲",
    "T26n1537_004:0472b03": "三摩地，總名欲三摩地勝行成就神足。復有",
    "T26n1537_004:0472b04": "苾芻，生起不離貪瞋癡惡欲，彼作是念：「我今",
    "T26n1537_004:0472b05": "不應生起不離貪瞋癡惡欲。然我理應斷除",
    "T26n1537_004:0472b06": "不離貪瞋癡惡欲，修集離貪瞋癡善欲。」彼由",
    "T26n1537_004:0472b07": "此欲增上力故得三摩地，是謂欲三摩地。彼",
    "T26n1537_004:0472b08": "成就欲三摩地已，為令已生惡不善法斷故",
    "T26n1537_004:0472b09": "起欲，廣說乃至為令已生善法堅住乃至持",
    "T26n1537_004:0472b10": "心，彼所有欲若勤若信乃至若捨，是名勝行。",
    "T26n1537_004:0472b11": "即此勝行及前所說欲三摩地，總名欲三摩",
    "T26n1537_004:0472b12": "地勝行成就神足。復有苾芻，於諸善法安住",
    "T26n1537_004:0472b13": "樂欲，彼作是念：「我於善法安住樂欲，甚為應",
    "T26n1537_004:0472b14": "理。」彼由此欲增上力故得三摩地，是謂欲三",
    "T26n1537_004:0472b15": "摩地。彼成就欲三摩地已，為令已生惡不善",
    "T26n1537_004:0472b16": "法斷故起欲，廣說乃至為令已生善法堅住",
    "T26n1537_004:0472b17": "乃至持心，彼所有欲若勤若信乃至若捨，是",
    "T26n1537_004:0472b18": "名勝行。即此勝行及前所說欲三摩地，總名",
    "T26n1537_004:0472b19": "欲三摩地勝行成就神足。復有苾芻，生起善",
    "T26n1537_004:0472b20": "欲，彼作是念：「我今生起如是善欲，甚為應理。」",
    "T26n1537_004:0472b21": "彼由此欲增上力故得三摩地，是謂欲三摩",
    "T26n1537_004:0472b22": "地。彼成就欲三摩地已，為令已生惡不善",
    "T26n1537_004:0472b23": "法斷故起欲，廣說乃至為令已生善法堅住",
    "T26n1537_004:0472b24": "乃至持心，彼所有欲若勤若信乃至若捨，是",
    "T26n1537_004:0472b25": "名勝行。即此勝行及前所說欲三摩地，總名",
    "T26n1537_004:0472b26": "欲三摩地勝行成就神足。復有苾芻，生起無",
    "T26n1537_004:0472b27": "貪無瞋無癡俱行善欲，彼作是念：「我今生起",
    "T26n1537_004:0472b28": "無貪無瞋無癡俱行善欲，甚為應理。」彼由此",
    "T26n1537_004:0472b29": "欲增上力故得三摩地，是謂欲三摩地。彼成",
    "T26n1537_004:0472c01": "就欲三摩地已，為令已生惡不善法斷故起",
    "T26n1537_004:0472c02": "欲，廣說乃至為令已生善法堅住乃至持心，",
    "T26n1537_004:0472c03": "彼所有欲若勤若信乃至若捨，是名勝行。即",
    "T26n1537_004:0472c04": "此勝行及前所說欲三摩地，總名欲三摩地",
    "T26n1537_004:0472c05": "勝行成就神足。復有苾芻，生起離貪瞋癡善",
    "T26n1537_004:0472c06": "欲，彼作是念：「我今生起離貪瞋癡善欲，甚",
    "T26n1537_004:0472c07": "為應理。」彼由此欲增上力故得三摩地，是謂",
    "T26n1537_004:0472c08": "欲三摩地。彼成就欲三摩地已，為令已生惡",
    "T26n1537_004:0472c09": "不善法斷故起欲，廣說乃至為令已生善法",
    "T26n1537_004:0472c10": "堅住乃至持心，彼所有欲若勤若信乃至若",
    "T26n1537_004:0472c11": "捨，是名勝行。即此勝行及前所說欲三摩地，",
    "T26n1537_004:0472c12": "總名欲三摩地勝行成就神足。一切欲三摩",
    "T26n1537_004:0472c13": "地，皆從欲起、是欲所集、是欲種類、是欲所",
    "T26n1537_004:0472c14": "生，故名欲三摩地勝行成就神足。",
    "T26n1537_004:0472c15": "勤三摩地勝行成就神足者，云何勤、云何三",
    "T26n1537_004:0472c16": "摩地、云何勝、云何勝行，而名勤三摩地勝行",
    "T26n1537_004:0472c17": "成就神足耶？此中勤者，謂依出家遠離所生",
    "T26n1537_004:0472c18": "善法，所起勤精進勇健勢猛熾盛難制勵",
    "T26n1537_004:0472c19": "意不息，是名勤。三摩地者，謂勤增上所起",
    "T26n1537_004:0472c20": "心住等住、近住安住、不散不亂、攝止等持、心",
    "T26n1537_004:0472c21": "一境性，是名三摩地。勝者，謂勤增上所起八",
    "T26n1537_004:0472c22": "支聖道，是名勝。勝行者，謂有苾芻，依過去勤",
    "T26n1537_004:0472c23": "得三摩地，是謂勤三摩地。彼成就勤三摩地",
    "T26n1537_004:0472c24": "已，為令已生惡不善法斷故起欲，廣說乃至",
    "T26n1537_004:0472c25": "為令已生善法堅住乃至持心，彼所有欲若",
    "T26n1537_004:0472c26": "勤若信乃至若捨，是名勝行。即此勝行及前",
    "T26n1537_004:0472c27": "所說勤三摩地，總名勤三摩地勝行成就神",
    "T26n1537_004:0472c28": "足。如依過去勤，依未來現在、善不善無記、",
    "T26n1537_004:0472c29": "欲界繫色界繫無色界繫、學無學非學非無",
    "T26n1537_004:0473a01": "學、見所斷脩所斷非所斷勤，廣說亦爾。復有",
    "T26n1537_004:0473a02": "苾芻，於諸善法住下羸劣弱極弱勤，彼作是",
    "T26n1537_004:0473a03": "念：「我今不應於諸善法住下羸劣弱極弱勤。",
    "T26n1537_004:0473a04": "然我理應於諸善法安住不下不羸不劣不",
    "T26n1537_004:0473a05": "弱不極弱勤。」彼由此勤增上力故得三摩地，",
    "T26n1537_004:0473a06": "是謂勤三摩地。彼成就勤三摩地已，為令已",
    "T26n1537_004:0473a07": "生惡不善法斷故起欲，廣說乃至為令已生",
    "T26n1537_004:0473a08": "善法堅住乃至持心，彼所有欲若勤若信乃",
    "T26n1537_004:0473a09": "至若捨，是名勝行。即此勝行及前所說勤三",
    "T26n1537_004:0473a10": "摩地，總名勤三摩地勝行成就神足。復有苾",
    "T26n1537_004:0473a11": "芻，生起惡勤，彼作是念：「我今不應生起惡勤。",
    "T26n1537_004:0473a12": "然我理應斷除惡勤、修集善勤。」彼由此勤增",
    "T26n1537_004:0473a13": "上力故得三摩地，是謂勤三摩地。彼成就",
    "T26n1537_004:0473a14": "勤三摩地已，為令已生惡不善法斷故起欲，",
    "T26n1537_004:0473a15": "廣說乃至為令已生善法堅住乃至持心，彼",
    "T26n1537_004:0473a16": "所有欲若勤若信乃至若捨，是名勝行。即此",
    "T26n1537_004:0473a17": "勝行及前所說勤三摩地，總名勤三摩地勝",
    "T26n1537_004:0473a18": "行成就神足。復有苾芻，生起貪瞋癡俱行惡",
    "T26n1537_004:0473a19": "勤，彼作是念：「我今不應生起貪瞋癡俱行惡",
    "T26n1537_004:0473a20": "勤。然我理應斷除貪瞋癡俱行惡勤、修集",
    "T26n1537_004:0473a21": "無貪無瞋無癡俱行善勤。」彼由此勤增上力",
    "T26n1537_004:0473a22": "故得三摩地，是謂勤三摩地。彼成就勤三摩",
    "T26n1537_004:0473a23": "地已，為令已生惡不善法斷故起欲，廣說乃",
    "T26n1537_004:0473a24": "至為令已生善法堅住乃至持心，彼所有欲",
    "T26n1537_004:0473a25": "若勤若信乃至若捨，是名勝行。即此勝行及",
    "T26n1537_004:0473a26": "前所說勤三摩地，總名勤三摩地勝行成就",
    "T26n1537_004:0473a27": "神足。復有苾芻，生起不離貪瞋癡惡勤，彼作",
    "T26n1537_004:0473a28": "是念：「我今不應生起不離貪瞋癡惡勤。然我",
    "T26n1537_004:0473a29": "理應斷除不離貪瞋癡惡勤、脩集離貪瞋癡",
    "T26n1537_004:0473b01": "善勤。」彼由此勤增上力故得三摩地，是謂勤",
    "T26n1537_004:0473b02": "三摩地。彼成就勤三摩地已，為令已生惡不",
    "T26n1537_004:0473b03": "善法斷故起欲，廣說乃至為令已生善法堅",
    "T26n1537_004:0473b04": "住乃至持心，彼所有欲若勤若信乃至若捨，",
    "T26n1537_004:0473b05": "是名勝行。即此勝行及前所說勤三摩地，總",
    "T26n1537_004:0473b06": "名勤三摩地勝行成就神足。復有苾芻，於諸",
    "T26n1537_004:0473b07": "善法安住不下乃至不極弱勤，彼作是念：「我",
    "T26n1537_004:0473b08": "於善法安住不下乃至不極弱勤，甚為應理。」",
    "T26n1537_004:0473b09": "彼由此勤增上力故得三摩地，是謂勤三摩",
    "T26n1537_004:0473b10": "地。彼成就勤三摩地已，為令已生惡不善法",
    "T26n1537_004:0473b11": "斷故起欲，廣說乃至為令已生善法堅住乃",
    "T26n1537_004:0473b12": "至持心，彼所有欲若勤若信乃至若捨，是名",
    "T26n1537_004:0473b13": "勝行。即此勝行及前所說勤三摩地，總名勤",
    "T26n1537_004:0473b14": "三摩地勝行成就神足。復有苾芻，生起善勤，",
    "T26n1537_004:0473b15": "彼作是念：「我今生起如是善勤，甚為應理。」彼",
    "T26n1537_004:0473b16": "由此勤增上力故得三摩地，是謂勤三摩地。",
    "T26n1537_004:0473b17": "彼成就勤三摩地已，為令已生惡不善法斷",
    "T26n1537_004:0473b18": "故起欲，廣說乃至為令已生善法堅住乃至",
    "T26n1537_004:0473b19": "持心，彼所有欲若勤若信乃至若捨，是名勝",
    "T26n1537_004:0473b20": "行。即此勝行及前所說勤三摩地，總名勤三",
    "T26n1537_004:0473b21": "摩地勝行成就神足。復有苾芻，生起無貪無",
    "T26n1537_004:0473b22": "瞋無癡俱行善勤，彼作是念：「我今生起無貪",
    "T26n1537_004:0473b23": "無瞋無癡俱行善勤，甚為應理。」彼由此勤增",
    "T26n1537_004:0473b24": "上力故得三摩地，是謂勤三摩地。彼成就勤",
    "T26n1537_004:0473b25": "三摩地已，為令已生惡不善法斷故起欲，廣",
    "T26n1537_004:0473b26": "說乃至為令已生善法堅住乃至持心，彼所",
    "T26n1537_004:0473b27": "有欲若勤若信乃至若捨，是名勝行。即此",
    "T26n1537_004:0473b28": "勝行及前所說勤三摩地，總名勤三摩地勝",
    "T26n1537_004:0473b29": "行成就神足。復有苾芻，生起離貪瞋癡善勤，",
    "T26n1537_004:0473c01": "彼作是念：「我今生起離貪瞋癡善勤，甚為應",
    "T26n1537_004:0473c02": "理。」彼由此勤增上力故得三摩地，是謂勤三",
    "T26n1537_004:0473c03": "摩地。彼成就勤三摩地已，為令已生惡不善",
    "T26n1537_004:0473c04": "法斷故起欲，廣說乃至為令已生善法堅住",
    "T26n1537_004:0473c05": "乃至持心，彼所有欲若勤若信乃至若捨，是",
    "T26n1537_004:0473c06": "名勝行。即此勝行及前所說勤三摩地，總名",
    "T26n1537_004:0473c07": "勤三摩地勝行成就神足。一切勤三摩地，皆",
    "T26n1537_004:0473c08": "從勤起、是勤所集、是勤種類、是勤所生，故",
    "T26n1537_004:0473c09": "名勤三摩地勝行成就神足。",
    "T26n1537_004:0473c10": "說一切有部法蘊足論卷第四"
}