{
    "T51n2077_007:0505c10": "續傳燈錄卷第七",
    "T51n2077_007:0505c12": "大鑑下第十二世",
    "T51n2077_007:0505c13": "石霜圓禪師法嗣",
    "T51n2077_007:0505c14": "[0505c14] 黃龍南禪師章氏諱惠南。其先信州玉山人",
    "T51n2077_007:0505c15": "也。童齠深沈有大人相。不茹葷不嬉戲。年十",
    "T51n2077_007:0505c16": "一棄家師事懷玉定水院智鑾。嘗隨鑾出道",
    "T51n2077_007:0505c17": "上見祠廟。輒杖擊火毀之而去。十九落髮受",
    "T51n2077_007:0505c18": "具足戒。遠遊至廬山歸宗。老宿自寶集眾坐。",
    "T51n2077_007:0505c19": "而公&#x5374;倚。寶時時眴之。公自是坐必跏趺。行",
    "T51n2077_007:0505c20": "必直視。至栖賢依諟禪師。諟蒞眾進止有律",
    "T51n2077_007:0505c21": "度。公規模之三年。辭渡淮依三角澄禪師。澄",
    "T51n2077_007:0505c22": "有時名。一見器許之。及澄移居泐潭。公又與",
    "T51n2077_007:0505c23": "俱。澄使分座接納矣。而南昌文悅見之每歸",
    "T51n2077_007:0505c24": "臥嘆曰。南有道之器也。惜未受本色鉗鎚耳。",
    "T51n2077_007:0505c25": "會同游西山。夜語及雲門法道。悅曰。澄公雖",
    "T51n2077_007:0505c26": "雲門之後。然法道異耳。公問所以異。悅曰。雲",
    "T51n2077_007:0505c27": "門。如九轉丹砂。點鐵作金。澄公藥汞銀徒可",
    "T51n2077_007:0505c28": "玩。入鍛即流去。公怒以枕投之。明日悅謝過。",
    "T51n2077_007:0505c29": "又曰。雲門氣宇如王。甘死語下乎。澄公有法",
    "T51n2077_007:0506a01": "授人死語也。死語其能活人哉。即背去。公挽",
    "T51n2077_007:0506a02": "之曰。即如是誰可汝意者。悅曰。石霜楚圓手",
    "T51n2077_007:0506a03": "段出諸方。子欲見之不宜後也。公默計之曰。",
    "T51n2077_007:0506a04": "此行&#x811A;大事也。悅師翠岩。而使我見石霜。見",
    "T51n2077_007:0506a05": "之有得於悅何有哉。即日辦裝。中途聞慈明",
    "T51n2077_007:0506a06": "不事事慢侮少叢林。乃悔欲無行留萍鄉累",
    "T51n2077_007:0506a07": "日。結伴自攸縣登衡嶽寓止福嚴。老宿號賢",
    "T51n2077_007:0506a08": "叉手者。大陽明安之嗣。命公掌書記。泐潭法",
    "T51n2077_007:0506a09": "侶聞公不入石霜。遣使來訊。俄賢卒。郡以",
    "T51n2077_007:0506a10": "慈明領福嚴。公心喜之且欲觀其人以驗悅",
    "T51n2077_007:0506a11": "之言。慈明既至。公望見之心容俱肅。聞其論",
    "T51n2077_007:0506a12": "多貶剝諸方。而件件數以為邪解者。皆泐潭",
    "T51n2077_007:0506a13": "密付旨訣。氣索而歸念悅平日之語。翻然改",
    "T51n2077_007:0506a14": "曰。大丈夫心膂之間其可自為疑礙乎。趨詣",
    "T51n2077_007:0506a15": "慈明之室曰。惠南以闇短望道未見。比聞夜",
    "T51n2077_007:0506a16": "參如迷行得指南之車然。惟大慈更施法施",
    "T51n2077_007:0506a17": "使盡餘疑。慈明笑曰。書記已領徒遊方名聞",
    "T51n2077_007:0506a18": "叢林。借有疑不以衰陋鄙棄。坐而商略。顧不",
    "T51n2077_007:0506a19": "可哉。呼侍者進榻且使坐。公固辭哀懇愈切。",
    "T51n2077_007:0506a20": "慈明曰。書記學雲門禪必善其旨。如曰放洞",
    "T51n2077_007:0506a21": "山三頓棒。洞山于時應打不應打。公曰。應打。",
    "T51n2077_007:0506a22": "慈明色莊而言。聞三頓棒聲便是喫棒。則汝",
    "T51n2077_007:0506a23": "自旦及暮聞鴉鳴鵲噪鐘魚鼓板之聲。亦應",
    "T51n2077_007:0506a24": "喫棒。喫棒何時當已哉。公瞠而&#x5374;。慈明云。吾",
    "T51n2077_007:0506a25": "始疑不堪汝師。今可矣即使拜。公拜起。慈明",
    "T51n2077_007:0506a26": "理前語曰。脫如汝會雲門意旨。則趙州嘗言。",
    "T51n2077_007:0506a27": "臺山婆子被我勘破。試指其可勘處。公面熱",
    "T51n2077_007:0506a28": "汗下不知答趨出。明日詣之。又遭詬罵。公慚",
    "T51n2077_007:0506a29": "見左右即曰。政以未解求決耳。罵豈慈悲法",
    "T51n2077_007:0506b01": "施之式。慈明笑曰。是罵耶。公於是默悟其",
    "T51n2077_007:0506b02": "旨。失聲曰。泐潭果是死語。獻偈曰。傑出叢林",
    "T51n2077_007:0506b03": "是趙州。老婆勘處沒來由。而今四海清如鏡。",
    "T51n2077_007:0506b04": "行人莫以路為讎。慈明以手點沒字顧公。公",
    "T51n2077_007:0506b05": "即易之。而心服其妙密。留月餘辭去。時年三",
    "T51n2077_007:0506b06": "十五。游方廣後洞識泉大道又同夏。泉凡聖",
    "T51n2077_007:0506b07": "不測而機辯逸群。拊公背曰汝脫類汾州厚",
    "T51n2077_007:0506b08": "自愛。明年游荊州乃與悅會於金鑾。相視一",
    "T51n2077_007:0506b09": "笑曰。我不得友兄及谷泉。安識慈明。是秋北",
    "T51n2077_007:0506b10": "還獨入泐潭澄公舊好盡矣。自雲居游同安。",
    "T51n2077_007:0506b11": "老宿號神立者。察公倦行役。謂曰。吾住山久",
    "T51n2077_007:0506b12": "無補宗教。敢以院事累子。而群將雅知公名",
    "T51n2077_007:0506b13": "從立之請。不得已受之。泐潭遣僧來審提唱",
    "T51n2077_007:0506b14": "之語。有曰。智海無性。因覺妄以成凡。覺妄元",
    "T51n2077_007:0506b15": "虛。即凡心而見佛。便爾休去。謂同安無折",
    "T51n2077_007:0506b16": "合。隨汝顛倒所欲。南斗七北斗八。僧歸舉似",
    "T51n2077_007:0506b17": "澄。澄為不懌。俄聞嗣石霜。泐潭法侶多棄去。",
    "T51n2077_007:0506b18": "住歸宗火一夕而燼。坐抵獄。為吏者百端求",
    "T51n2077_007:0506b19": "其隙。公怡然引咎不以累人。唯不食而已。久",
    "T51n2077_007:0506b20": "而後釋。吏之橫逆公沒齒未嘗言。生黃檗結",
    "T51n2077_007:0506b21": "菴於溪上。名曰積翠。既而退居曰。吾將老焉。",
    "T51n2077_007:0506b22": "方是時江湖閩粵之人聞其風。而有在於是",
    "T51n2077_007:0506b23": "者。相與交武竭蹶于道唯恐其後。雖優游厭",
    "T51n2077_007:0506b24": "飫固以為有餘者。至則憮然自失就弟子之",
    "T51n2077_007:0506b25": "列。南州高士潘興嗣延之嘗問其故。公曰。父",
    "T51n2077_007:0506b26": "嚴則子孝。今日之訓後日之範也。譬諸地爾。",
    "T51n2077_007:0506b27": "隆者下之窪者平之。彼將登于千仞之上。吾",
    "T51n2077_007:0506b28": "亦與之俱。困而極于九淵之下。吾亦與之俱。",
    "T51n2077_007:0506b29": "伎之窮則妄盡而自釋也。又曰。煦之嫗之春",
    "T51n2077_007:0506c01": "夏之所以生育也。霜之雪之秋冬之所以成",
    "T51n2077_007:0506c02": "熟也。吾欲無言得乎。以佛手驢&#x811A;生緣三語",
    "T51n2077_007:0506c03": "問學者。莫能契其旨。天下叢林目為三關。脫",
    "T51n2077_007:0506c04": "有酬者公無可否斂目危坐。人莫涯其意。延",
    "T51n2077_007:0506c05": "之又問其故。公曰。已過關者掉臂徑去。安知",
    "T51n2077_007:0506c06": "有關吏。從吏問可否。此未透關者也。住黃龍",
    "T51n2077_007:0506c07": "法席之盛追&#x5AD3;泐潭馬祖百丈大智。熙寧二",
    "T51n2077_007:0506c08": "年三月十七日饌四祖惠日兩專使。會罷起",
    "T51n2077_007:0506c09": "跏趺寢室前。大眾環擁。良久而化。前一日說",
    "T51n2077_007:0506c10": "偈。又七日闍維得五色舍利。塔于山之前嶂。",
    "T51n2077_007:0506c11": "閱世六十有八。坐五十夏。大觀四年春&#x52C5;諡",
    "T51n2077_007:0506c12": "普覺。",
    "T51n2077_007:0506c13": "[0506c13] 楊岐禪師名方會。生冷氏。袁州宜春人也。少",
    "T51n2077_007:0506c14": "警敏滑稽談劇有味。及冠不喜從事筆研。竄",
    "T51n2077_007:0506c15": "名商稅務掌課最。坐不職當罰。宵遁去遊筠",
    "T51n2077_007:0506c16": "州九&#x5CEF;。恍然如昔經行處。眷不忍去。遂落髮",
    "T51n2077_007:0506c17": "為大僧。閱經聞法心融神會。能痛自折節依",
    "T51n2077_007:0506c18": "參老宿。慈明禪師住南原。會輔佐之安樂勤",
    "T51n2077_007:0506c19": "苦。及慈明遷道吾石霜。會俱自請領監院事。",
    "T51n2077_007:0506c20": "非慈明之意。而眾論。雜然稱善。挾楮衾入典",
    "T51n2077_007:0506c21": "金穀。時時惷語摩拂慈明。諸方傳以為當。慈",
    "T51n2077_007:0506c22": "明飯罷必山行。禪者問道多失所在。會闞其",
    "T51n2077_007:0506c23": "出未遠。即撾鼓集眾。慈明遽還怒數曰。少叢",
    "T51n2077_007:0506c24": "林暮而陞座。何從得此規繩。會徐對曰。汾州",
    "T51n2077_007:0506c25": "晚參也何為非規繩乎。慈明無如之何。今叢",
    "T51n2077_007:0506c26": "林三八念誦罷猶參者此其原也。慈明遷興",
    "T51n2077_007:0506c27": "化。因辭之還九&#x5CEF;。萍實道俗詣山請住楊岐。",
    "T51n2077_007:0506c28": "時九&#x5CEF;長老勤公不知會。驚曰。會監寺亦能",
    "T51n2077_007:0506c29": "禪乎。會受帖問答罷乃曰更有問話者麼。試",
    "T51n2077_007:0507a01": "出相見。楊岐今日性命在汝諸人手裏。一任",
    "T51n2077_007:0507a02": "橫&#x62D5;倒拽。為什麼如此。大丈夫兒須是當眾",
    "T51n2077_007:0507a03": "決擇。莫背地裏似水底按葫蘆相似。當眾勘",
    "T51n2077_007:0507a04": "驗。看有麼。若無。楊岐失利下座。勤把住曰。",
    "T51n2077_007:0507a05": "今日且喜得箇同參。曰同參底事作麼生。勤",
    "T51n2077_007:0507a06": "曰。楊岐牽犁九&#x5CEF;拽耙。曰正當與麼時楊岐",
    "T51n2077_007:0507a07": "在前九&#x5CEF;在前。勤無語。會拓開曰。將謂同參",
    "T51n2077_007:0507a08": "元來不是。自是名聞諸方。會謂眾曰。不見",
    "T51n2077_007:0507a09": "一法是大過患。拈拄杖云。穿過釋迦老子鼻",
    "T51n2077_007:0507a10": "孔。作麼生道得脫身一句。向水不洗水處道",
    "T51n2077_007:0507a11": "將一句來。良久曰。向道莫行山下路。果聞猿",
    "T51n2077_007:0507a12": "叫斷腸聲。又曰。一切智通無障礙。拈起拄杖",
    "T51n2077_007:0507a13": "云。拄杖子向汝諸人面前逞神通去也。擲下",
    "T51n2077_007:0507a14": "云。直得乾坤震裂山嶽搖動。會麼。不見道一",
    "T51n2077_007:0507a15": "切智智清淨。拍繩床曰。三十年後莫道楊岐",
    "T51n2077_007:0507a16": "龍頭蛇尾。其提綱振領大類雲門。又問來僧",
    "T51n2077_007:0507a17": "曰。雲深路僻高駕何來。對曰。天無四壁。曰踏",
    "T51n2077_007:0507a18": "破多少草鞋。僧便喝。會曰。一喝兩喝後作麼",
    "T51n2077_007:0507a19": "生。曰看這老和尚著忙。會曰。拄杖不在且坐",
    "T51n2077_007:0507a20": "喫茶。又問來僧曰。敗葉堆雲朝離何處。對曰。",
    "T51n2077_007:0507a21": "觀音。曰觀音&#x811A;跟下一句作麼生道。對曰。適",
    "T51n2077_007:0507a22": "來相見了也。曰相見底事作麼生。其僧無對。",
    "T51n2077_007:0507a23": "會曰。第二上座代參頭道看。亦無對。會曰。彼",
    "T51n2077_007:0507a24": "此相鈍置。其驗勘鋒機又類南院。慶曆六年",
    "T51n2077_007:0507a25": "移住潭州雲蓋山。以臨濟正脈付守端。",
    "T51n2077_007:0507a26": "[0507a26] 洪州翠岩可真禪師福州人也。嘗參慈明。因",
    "T51n2077_007:0507a27": "之金鑾同善侍者坐夏。善乃慈明高第。道吾",
    "T51n2077_007:0507a28": "真楊岐會皆推伏之。師自負親見慈明。天下",
    "T51n2077_007:0507a29": "無可意者。善與語知其未徹笑之。一日山行",
    "T51n2077_007:0507b01": "舉論鋒發。善拈一片瓦礫置磐石上曰。若向",
    "T51n2077_007:0507b02": "這裏下得一轉語。許爾親見慈明。師左右視",
    "T51n2077_007:0507b03": "擬對之。善叱曰。&#x7ADA;思停機情識未透。何曾夢",
    "T51n2077_007:0507b04": "見。師自愧悚即還石霜。慈明見來叱曰。本色",
    "T51n2077_007:0507b05": "行&#x811A;人必知時節。有甚急事夏未了早已至",
    "T51n2077_007:0507b06": "此。師泣曰。被善兄毒心終礙塞人。故來見和",
    "T51n2077_007:0507b07": "尚。明遽問。如何是佛法大意。師曰。無雲生嶺",
    "T51n2077_007:0507b08": "上有月落波心。明瞋目喝曰。頭白齒豁猶作",
    "T51n2077_007:0507b09": "這箇見解。如何脫離生死。師悚然求指示。明",
    "T51n2077_007:0507b10": "曰。汝問我。師理前語問之。明震聲曰。無雲生",
    "T51n2077_007:0507b11": "嶺上有月落波心。師於言下大悟。師爽氣逸",
    "T51n2077_007:0507b12": "出機辯迅捷。叢林憚之。住翠岩日僧問。如何",
    "T51n2077_007:0507b13": "是佛。師曰。同坑無異土。問如何是祖師西來",
    "T51n2077_007:0507b14": "意。師曰。深耕淺種。問如何是學人轉身處。師",
    "T51n2077_007:0507b15": "曰。一堵墻百堵調。曰如何是學人著力處。師",
    "T51n2077_007:0507b16": "曰。千日斫柴一日燒。曰如何是學人親切處。",
    "T51n2077_007:0507b17": "師曰。渾家送上渡頭船。問利人一句請師垂",
    "T51n2077_007:0507b18": "示。師曰。三&#x811A;蝦&#x87C7;飛上天。曰前村深雪裏昨",
    "T51n2077_007:0507b19": "夜一枝開。師曰。飢逢王&#x994D;(不能餐問)如何是道。",
    "T51n2077_007:0507b20": "師曰。出門便見。曰如何是道中人。師曰。擔枷",
    "T51n2077_007:0507b21": "過狀。上堂。先德道。此事如爆龜文。爆即成兆",
    "T51n2077_007:0507b22": "不爆成鈍。爆與不爆直下便&#x63D1;。上藍即不然。",
    "T51n2077_007:0507b23": "無固無必。虛空走馬旱地行船。南山起雲北",
    "T51n2077_007:0507b24": "山下雨。遂拈拄杖曰。拄杖子變作天大將軍。",
    "T51n2077_007:0507b25": "巡歷四天下。有守節不守節。有戒行無戒行。",
    "T51n2077_007:0507b26": "一時奏與天帝釋。乃喝一喝曰。丈夫自有衝",
    "T51n2077_007:0507b27": "天志。莫向如來行處行。卓一下。上堂。舉龍牙",
    "T51n2077_007:0507b28": "頌曰。學道如鑽火。逢煙未可休。直待金星現。",
    "T51n2077_007:0507b29": "歸家始到頭。神鼎曰。學道如鑽火。逢煙即便",
    "T51n2077_007:0507c01": "休。莫待金星現。燒&#x811A;又燒頭。師曰。若論頓也",
    "T51n2077_007:0507c02": "龍牙正在半途。若論漸也神鼎猶少悟。在於",
    "T51n2077_007:0507c03": "此復且如何。諸仁者今年多落葉。幾處埽歸",
    "T51n2077_007:0507c04": "家。上堂。臨陣抗敵不懼生死者將軍之勇也。",
    "T51n2077_007:0507c05": "入山不懼虎兕者獵人之勇也。入水不懼蛟",
    "T51n2077_007:0507c06": "龍者漁人之勇也。作麼生是衲僧之勇。拈拄",
    "T51n2077_007:0507c07": "杖曰。這箇是拄杖子。拈得把得動得。三千大",
    "T51n2077_007:0507c08": "千世界一時搖動。若拈不得把不得動不得。",
    "T51n2077_007:0507c09": "文殊自文殊。解脫自解脫。參。上堂。舉僧問巴",
    "T51n2077_007:0507c10": "陵。如何是道。陵曰。明眼人落井。又問寶應。",
    "T51n2077_007:0507c11": "如何是道。應曰。五鳳樓前。又問首山。如何是",
    "T51n2077_007:0507c12": "道。山曰。&#x811A;下深三尺。此三轉語。一句壁立千",
    "T51n2077_007:0507c13": "仞。一句陸地行船。一句賓主交參。諸人莫有",
    "T51n2077_007:0507c14": "揀得者麼。出來道看。如無且行羅漢慈破結",
    "T51n2077_007:0507c15": "賊故。行菩薩慈安眾生故。行如來慈得如相",
    "T51n2077_007:0507c16": "故問如何是佛法大意。師曰。五通賢聖。曰學",
    "T51n2077_007:0507c17": "人不會。師曰。舌至梵天。師將入滅示疾甚勞",
    "T51n2077_007:0507c18": "苦。席[葶-丁+呆]于地轉側不少休。&#x5586;侍者垂泣曰。平",
    "T51n2077_007:0507c19": "生呵佛罵祖。今何為乃爾。師熟視呵曰。汝亦",
    "T51n2077_007:0507c20": "作此見解邪。即起趺坐呼侍者。燒香煙起遂",
    "T51n2077_007:0507c21": "示寂。",
    "T51n2077_007:0507c22": "[0507c22] 蔣山贊元覺海禪師。婺州義烏人。姓傅氏乃",
    "T51n2077_007:0507c23": "大士之裔也。夙修種智隨願示生。父母感祥",
    "T51n2077_007:0507c24": "閭里稱異。三歲出家七歲為僧。十五遊方遠",
    "T51n2077_007:0507c25": "造石霜陞於丈室。慈明一見曰。好好著槽廠。",
    "T51n2077_007:0507c26": "師遂作驢鳴。明曰。真法器耳。俾為待者。二十",
    "T51n2077_007:0507c27": "年中運水搬柴不憚寒暑。悉己躬親求道。後",
    "T51n2077_007:0507c28": "出世蘇臺天&#x5CEF;龍華白雲。府帥請居誌公道",
    "T51n2077_007:0507c29": "場。提綱宗要機鋒迅敏。解行相應諸方推服。",
    "T51n2077_007:0508a01": "丞相王公安石重師德望。特奏章服師號。公",
    "T51n2077_007:0508a02": "又堅辭鼎席。結廬定林山中。與師蕭散林下",
    "T51n2077_007:0508a03": "清談終日。贈師頌曰。不與物違真道廣。每隨",
    "T51n2077_007:0508a04": "緣起自禪深。舌根已淨誰能壞。足跡如空我",
    "T51n2077_007:0508a05": "得尋。此亦明世希有事也。僧問。如何是和尚",
    "T51n2077_007:0508a06": "家風。師曰。東壁打西壁。曰客來如何秖待。師",
    "T51n2077_007:0508a07": "曰。山上樵井中水。問如何是諸佛出身處。師",
    "T51n2077_007:0508a08": "曰。驢胎馬腹。問魯祖面壁意旨如何。師曰。住",
    "T51n2077_007:0508a09": "持事繁。問如何是大善知識。師曰。屠牛剝羊。",
    "T51n2077_007:0508a10": "曰為甚麼如此。師曰。業在其中。上堂。這箇若",
    "T51n2077_007:0508a11": "是如虎戴角。這箇若不是喚作甚麼。良久曰。",
    "T51n2077_007:0508a12": "餧驢餧馬珍重。元祐元年師乃遷化。丞相王",
    "T51n2077_007:0508a13": "公慟哭于塔。讚師真曰。賢哉人也。行厲而容",
    "T51n2077_007:0508a14": "寂。知言而能默。譽榮弗喜。辱毀弗戚。弗矜弗",
    "T51n2077_007:0508a15": "克。人自稱德。有緇有白。來自南北。弗順弗",
    "T51n2077_007:0508a16": "逆。弗抗弗抑。弗觀汝華。唯食已實。孰其嗣",
    "T51n2077_007:0508a17": "之。我有遺則。",
    "T51n2077_007:0508a18": "[0508a18] 瑞州武泉山政禪師僧問。如何是佛法大意。",
    "T51n2077_007:0508a19": "師曰。衣成人水成田。上堂。黃梅席上海眾千",
    "T51n2077_007:0508a20": "人。付法傳衣碓坊行者。是則紅日西昇。非則",
    "T51n2077_007:0508a21": "月輪東上。參。",
    "T51n2077_007:0508a22": "[0508a22] 南嶽雙&#x5CEF;省回禪師上堂。南番人泛船。塞北",
    "T51n2077_007:0508a23": "人搖艣。波斯入大唐。須彌山作舞。是甚麼",
    "T51n2077_007:0508a24": "說話。師元豐六年九月十七日淨髮沐浴辭",
    "T51n2077_007:0508a25": "眾。偈曰。九十二光陰。分明對眾說。遠洞散寒",
    "T51n2077_007:0508a26": "雲。幽&#x209E7;度殘月。言訖坐逝。茶毘齒頂不壞。上",
    "T51n2077_007:0508a27": "有五色異光。",
    "T51n2077_007:0508a28": "[0508a28] 洪州大寧道寬禪師。僧問。飲光正見為甚麼",
    "T51n2077_007:0508a29": "見拈花&#x5374;微笑。師曰。忍俊不禁。問丹霞燒木",
    "T51n2077_007:0508b01": "佛。院主為甚麼眉鬚墮落。師曰。賊不打貧兒",
    "T51n2077_007:0508b02": "家。問既是一真法界。為甚麼&#x5374;有千差萬別。",
    "T51n2077_007:0508b03": "師曰。根深葉茂。僧打圓相曰。還出得這箇也",
    "T51n2077_007:0508b04": "無。師曰。弄巧成拙。問如何是前三三後三三。",
    "T51n2077_007:0508b05": "師曰。數九不到九。問如何是佛法大意。師曰。",
    "T51n2077_007:0508b06": "點茶須是百沸湯。曰意旨如何。師曰。喫盡莫",
    "T51n2077_007:0508b07": "留滓。有僧造師之室問。如何是露地白牛。師",
    "T51n2077_007:0508b08": "以火筋插火爐中曰。會麼。曰不會。師曰。頭不",
    "T51n2077_007:0508b09": "缺尾不剩。師在同安日。時有僧問。既是同安",
    "T51n2077_007:0508b10": "為甚麼&#x5374;有病僧化去。師曰。布施不如還&#x5374;",
    "T51n2077_007:0508b11": "債。上堂。少林妙訣古佛家風。應用隨機卷舒",
    "T51n2077_007:0508b12": "自在。如拳作掌開合有時。似水成漚起滅無",
    "T51n2077_007:0508b13": "定。動靜俱顯語默全彰。萬用自然不勞心力",
    "T51n2077_007:0508b14": "到這裏喚作順水放船。且道逆風舉棹誰是",
    "T51n2077_007:0508b15": "好手。良久曰。弄潮須是弄潮人。喝一喝曰。珍",
    "T51n2077_007:0508b16": "重。上堂。無念為宗無住為本。真空為體妙有",
    "T51n2077_007:0508b17": "為用。所以道。盡大地是真空。遍法界是妙有。",
    "T51n2077_007:0508b18": "且道是甚麼人用得。四時運用日月長明。法",
    "T51n2077_007:0508b19": "本不遷道無方所。隨緣自在逐物昇沈。此土",
    "T51n2077_007:0508b20": "他方入凡入聖。雖然如是。且道入鄉隨俗一",
    "T51n2077_007:0508b21": "句。作麼生道。良久曰。西天梵語此土唐言。",
    "T51n2077_007:0508b22": "[0508b22] 潭州道吾悟真禪師上堂。古今日月依舊山",
    "T51n2077_007:0508b23": "河。若明得去十方薄伽梵一路涅槃門。若明",
    "T51n2077_007:0508b24": "不得謗斯經故獲罪如是。上堂。師子兒哮吼。",
    "T51n2077_007:0508b25": "龍馬駒[跳-兆+孛]跳。古佛鏡中明三山孤月皎。遂作",
    "T51n2077_007:0508b26": "舞下座。上堂。舉洞山道。五臺山上雲蒸飯。佛",
    "T51n2077_007:0508b27": "殿階前狗尿天。剎竿頭上煎[飢-几+追]子。三箇猢猻",
    "T51n2077_007:0508b28": "夜簸錢。老僧即不然。三面狸奴&#x811A;踏月。兩頭",
    "T51n2077_007:0508b29": "白牯手拏煙。戴冠碧兔立庭柏。脫殼烏龜飛",
    "T51n2077_007:0508c01": "上天。老僧葛藤盡被汝諸人覷破了也。洞山",
    "T51n2077_007:0508c02": "老人甚是奇特。雖然如是。秖行得三步四步。",
    "T51n2077_007:0508c03": "且不過七跳八跳。且道&#x8AB5;訛在甚麼處。老僧",
    "T51n2077_007:0508c04": "今日不惜眉毛一時布施。良久曰。丁寧損君",
    "T51n2077_007:0508c05": "德。無言真有功。任從滄海變。終不為君通。問",
    "T51n2077_007:0508c06": "凝然便會時如何。師曰。老鼠尾上帶研槌。問",
    "T51n2077_007:0508c07": "如何是真如體。師曰。夜叉屈膝眼睛黑。曰如",
    "T51n2077_007:0508c08": "何是真如用。師曰。金剛杵打鐵山摧。問如何",
    "T51n2077_007:0508c09": "是常照。師曰。針鋒上須彌。曰如何是寂照。師",
    "T51n2077_007:0508c10": "曰。眉毛裏海水。曰如何是本來照。師曰。草鞋",
    "T51n2077_007:0508c11": "裏[跳-兆+孛]跳。僧退。師曰。寂照常照本來照。草鞋底",
    "T51n2077_007:0508c12": "下常[跳-兆+孛]跳。更會針鋒上須彌。眉毛水中常渺",
    "T51n2077_007:0508c13": "渺。問如何是佛。師曰。洞庭無蓋。上堂。山前",
    "T51n2077_007:0508c14": "麥熟廬陵米價。鎮州蘿菔更有一般。良久曰。",
    "T51n2077_007:0508c15": "時挑野菜和根煮。旋斫生柴帶葉燒。上堂。古",
    "T51n2077_007:0508c16": "人道。認著依前還不是。實難會。土宿頷下髭",
    "T51n2077_007:0508c17": "鬚多。波斯眼深鼻孔大。甚奇怪。&#x6B58;然透過新",
    "T51n2077_007:0508c18": "羅界。問僧。甚處來。曰堂中來。師曰。聖僧道",
    "T51n2077_007:0508c19": "甚麼。僧近前不審。師曰。東家作驢西家作馬。",
    "T51n2077_007:0508c20": "曰過在甚麼處。師曰。萬里崖州。師不安。僧",
    "T51n2077_007:0508c21": "問。和尚近日尊位如何。師曰。粥飯頭不了事。",
    "T51n2077_007:0508c22": "僧無語。師鳴指一下。上堂。普化明打暗打。布",
    "T51n2077_007:0508c23": "袋橫撒&#x7AEA;撒。石室行者踏碓。因甚忘&#x5374;下&#x811A;。",
    "T51n2077_007:0508c24": "問如何是第一玄。師曰。釋尊光射阿難肩。曰",
    "T51n2077_007:0508c25": "如何是第二玄。師曰。孤輪眾象攢。曰如何是",
    "T51n2077_007:0508c26": "第三玄。師曰。泣向枯桑淚漣漣。曰如何是第",
    "T51n2077_007:0508c27": "一要。師曰。最好精&#x9E81;照。曰如何是第二要。師",
    "T51n2077_007:0508c28": "曰。閃電乾坤光晃耀。曰如何是第三要。師曰。",
    "T51n2077_007:0508c29": "路夾青松老。上堂舉。僧問首山。如何是佛。山",
    "T51n2077_007:0509a01": "曰。新婦騎驢阿家牽。師曰。手提巴鼻&#x811A;踏尾。",
    "T51n2077_007:0509a02": "仰面看天聽流水。天明送出路傍邊。夜靜還",
    "T51n2077_007:0509a03": "歸茅屋裏。",
    "T51n2077_007:0509a04": "[0509a04] 蔣山保心禪師。僧問。月未圓時如何。師曰。順",
    "T51n2077_007:0509a05": "數將去。曰圓後如何。師曰。倒數將來。問如何",
    "T51n2077_007:0509a06": "是吹毛劍。師曰。黑漆露柱。問聲色兩字如何",
    "T51n2077_007:0509a07": "透得。師曰。一手吹一手拍。",
    "T51n2077_007:0509a08": "[0509a08] 洪州百丈惟政禪師上堂。岩頭和尚用三文",
    "T51n2077_007:0509a09": "錢索得箇妻。秖解撈蝦摝蜆。要且不解生男",
    "T51n2077_007:0509a10": "育女。直至如今門風斷絕。大眾要識&#x596F;公妻",
    "T51n2077_007:0509a11": "麼。百丈今日不惜唇吻。與爾諸人注破。蓬鬢",
    "T51n2077_007:0509a12": "荊釵世所稀。布裙猶是嫁時衣。僧問。牛頭未",
    "T51n2077_007:0509a13": "見四祖時為甚麼百鳥銜花獻。師曰。有錢千",
    "T51n2077_007:0509a14": "里通。曰見後為甚麼不銜花。師曰。無錢隔壁",
    "T51n2077_007:0509a15": "聾。問達磨未來時如何。師曰。六六三十六。",
    "T51n2077_007:0509a16": "曰來後如何。師曰。九九八十一。問如何是祖",
    "T51n2077_007:0509a17": "師西來意。師曰。木耳樹頭生。問一切法是佛",
    "T51n2077_007:0509a18": "法意旨如何。師曰。一重山下一重人。問上行",
    "T51n2077_007:0509a19": "下學未是作家。背楚投吳方為達士。豈不是",
    "T51n2077_007:0509a20": "和尚語。師曰是。曰父財子用也。師曰。汝試用",
    "T51n2077_007:0509a21": "看。僧擬議。師便打。上堂。天台普請人人知",
    "T51n2077_007:0509a22": "有。南嶽遊山又作麼生。會則燈籠笑爾。不會",
    "T51n2077_007:0509a23": "有眼如盲。",
    "T51n2077_007:0509a24": "[0509a24] 明州香山蘊良禪師。僧問。如何是透法身句。",
    "T51n2077_007:0509a25": "師曰。剎竿頭上舞三臺。曰如何是接初機句。",
    "T51n2077_007:0509a26": "師曰。上大人。曰如何是末後句。師曰。雙林樹",
    "T51n2077_007:0509a27": "下。問如何是學人轉身處。師曰。磨坊裏。上堂",
    "T51n2077_007:0509a28": "良久。呵呵大笑曰。笑箇甚麼。笑他鴻鵠翀天",
    "T51n2077_007:0509a29": "飛。烏龜水底逐魚兒。三箇老婆六隻嬭。金剛",
    "T51n2077_007:0509b01": "背上爛如泥。阿呵呵知不知。東村陳大耆。參。",
    "T51n2077_007:0509b02": "[0509b02] 蘇州南&#x5CEF;惟廣禪師上堂。一問一答如鐘含",
    "T51n2077_007:0509b03": "響似谷應聲。蓋為事不獲已。且於建化門中",
    "T51n2077_007:0509b04": "放一線道。若據衲僧門下天地懸殊。且道衲",
    "T51n2077_007:0509b05": "僧有甚麼長處。良久曰。盡日覓不得。有時還",
    "T51n2077_007:0509b06": "自來。咄。",
    "T51n2077_007:0509b07": "[0509b07] 潭州大溈德乾禪師。僧問。如何是祖師西來",
    "T51n2077_007:0509b08": "意。師曰。水從山上出。曰意旨如何。師曰。溪",
    "T51n2077_007:0509b09": "澗豈能留。乃曰。山花似綿。文殊撞著眼睛。幽",
    "T51n2077_007:0509b10": "鳥綿蠻。觀音塞&#x5374;耳際。諸仁者。更思量箇甚",
    "T51n2077_007:0509b11": "麼。昨夜三更睡不著。翻身捉得普賢。貶向無",
    "T51n2077_007:0509b12": "生國裏。一覺直至天明。今朝又得與諸人相",
    "T51n2077_007:0509b13": "見說夢。噫是甚麼說話。卓拄杖下座。",
    "T51n2077_007:0509b14": "[0509b14] 全州靈山本言禪師。僧問。如何是佛。師曰。誰",
    "T51n2077_007:0509b15": "教汝恁麼問。曰今日起動和尚也。師曰。謝訪",
    "T51n2077_007:0509b16": "及。",
    "T51n2077_007:0509b17": "[0509b17] 安吉州廣法院源禪師。僧問。如何是祖師西",
    "T51n2077_007:0509b18": "來意。師曰。磚頭瓦片。問鬧中取靜時如何。師",
    "T51n2077_007:0509b19": "曰。冤不可結。問如何是正法眼。師曰。眉毛",
    "T51n2077_007:0509b20": "下。曰便與麼會時如何。師曰。瞳兒笑點頭。問",
    "T51n2077_007:0509b21": "如何是向上事。師曰。日月星辰。曰如何是向",
    "T51n2077_007:0509b22": "下事。師曰。地獄鑊湯。問萬里無雲時如何。師",
    "T51n2077_007:0509b23": "曰。猢猻忍餓。曰乞師拯濟。師曰。甚麼火色。",
    "T51n2077_007:0509b24": "問古人拈槌舉拂意旨如何。師曰。白日無閑",
    "T51n2077_007:0509b25": "人。曰如何承當。師曰。如風過耳。問握劍當胸",
    "T51n2077_007:0509b26": "時如何。師曰。老鴉成隊。曰正是和尚見處。師",
    "T51n2077_007:0509b27": "曰。蛇穿鼻孔。僧拂袖便出。師曰。大眾相逢。",
    "T51n2077_007:0509b28": "問從上諸聖向甚麼處行履。師曰。十字街頭。曰",
    "T51n2077_007:0509b29": "與麼則敗缺也。師曰。知爾不到這田地。曰到",
    "T51n2077_007:0509c01": "後如何。師曰。家常茶飯。問祖意教意是同是",
    "T51n2077_007:0509c02": "別。師曰。乾薑附子。曰與麼則不同也。師曰。",
    "T51n2077_007:0509c03": "&#x6C37;片雪團。上堂。春雨微微簷頭水滴。聞聲不",
    "T51n2077_007:0509c04": "悟歸堂面壁。上堂。若論大道直教杼山無開",
    "T51n2077_007:0509c05": "口處。爾諸人試開口看。僧便問。如何是大道。",
    "T51n2077_007:0509c06": "師曰。擔不起。曰為甚麼擔不起。師曰。大道。",
    "T51n2077_007:0509c07": "上堂。若論此事切莫道著。道著即頭角生。有",
    "T51n2077_007:0509c08": "僧出曰。頭角生也。師曰。禍事。曰某甲罪過。",
    "T51n2077_007:0509c09": "師曰龍頭蛇尾。伏惟珍重。師元豐八年十月",
    "T51n2077_007:0509c10": "十二晚忽書偈曰。雪鬢霜髭九九年。半肩毳",
    "T51n2077_007:0509c11": "衲盡諸緣。廓然笑指浮雲散。玉兔流光照大",
    "T51n2077_007:0509c12": "千。擲筆而寂。[0509c12] 靈隱德章禪師。初住大相國寺",
    "T51n2077_007:0509c13": "西經藏院。慶曆八年九月一日 仁宗皇帝",
    "T51n2077_007:0509c14": "詔師於延春閣下齋。宣普照大師問。如何是",
    "T51n2077_007:0509c15": "當機一句。師曰。一言&#x9008;出青霄外。萬仞&#x5CEF;",
    "T51n2077_007:0509c16": "前嶮處行。曰作麼生是嶮處行。師便喝。曰皇",
    "T51n2077_007:0509c17": "帝面前何得如此。師曰。也不得放過。明年又",
    "T51n2077_007:0509c18": "宣入內齋。復宣普照問。如何是奪人不奪境。",
    "T51n2077_007:0509c19": "師曰。雷驚細草萌芽發。高山進步莫遲遲。曰",
    "T51n2077_007:0509c20": "如何是奪境不奪人。師曰。戴角披毛異來往",
    "T51n2077_007:0509c21": "任縱橫。曰如何是人境兩俱奪。師曰。出門天",
    "T51n2077_007:0509c22": "外迴流光影不真。曰如何是人境俱不奪。師",
    "T51n2077_007:0509c23": "曰。寒林無宿客大海聽龍吟。後再宣入化城",
    "T51n2077_007:0509c24": "殿齋。宣守賢問。齋筵大啟如何報答聖君。師",
    "T51n2077_007:0509c25": "曰。空中求鳥&#x8FF9;。曰意旨如何。師曰。水內覓魚",
    "T51n2077_007:0509c26": "蹤。師進心珠歌曰。心如意心如意。任運隨緣",
    "T51n2077_007:0509c27": "不相離。但知莫向外邊求。外邊求終不是。枉",
    "T51n2077_007:0509c28": "用工夫隱真理。識心珠光耀日。祕藏深密無",
    "T51n2077_007:0509c29": "形質。拈來掌內眾人驚。二乘精進爭能測。碧",
    "T51n2077_007:0510a01": "眼胡須指出。臨機妙用何曾失。尋常切忌與",
    "T51n2077_007:0510a02": "人。看大地山河動岌岌。師皇祐二年乞歸山",
    "T51n2077_007:0510a03": "林養老。御批杭州靈隱寺住持。賜號明覺。",
    "T51n2077_007:0510a04": "琅邪覺禪師法嗣",
    "T51n2077_007:0510a05": "[0510a05] 蘇州定慧超信海印禪師桂州人。僧問。如何",
    "T51n2077_007:0510a06": "是佛法的的大意。師曰。湘源斑竹杖。曰意旨",
    "T51n2077_007:0510a07": "如何。師曰。枝枝帶淚痕。問如何是第一句。師",
    "T51n2077_007:0510a08": "曰。那吒忿怒。曰如何是第二句。師曰。衲僧罔",
    "T51n2077_007:0510a09": "措。曰如何是第三句。師曰。西天此土。上堂。",
    "T51n2077_007:0510a10": "泥蛇咬石&#x9F08;。露柱啾啾叫。須彌打一棒。閻老",
    "T51n2077_007:0510a11": "呵呵笑參。上堂。若識般若即被般若縛。若不",
    "T51n2077_007:0510a12": "識般若亦被般若縛。識與不識拈放一邊&#x5374;。",
    "T51n2077_007:0510a13": "問諸人。如何是般若體。參堂去。上堂。鶯聲闌",
    "T51n2077_007:0510a14": "蟬聲急。入水烏龜頭不濕。鷺鴉飛入蘆花叢。",
    "T51n2077_007:0510a15": "雪月交輝俱不及。吽。",
    "T51n2077_007:0510a16": "[0510a16] 洪州泐潭曉月禪師本州章氏子。僧問。修多",
    "T51n2077_007:0510a17": "羅教如標月指。未審指箇甚麼。師曰。請高著",
    "T51n2077_007:0510a18": "眼。曰曙色未。分人盡望。及乎天曉也尋常。師",
    "T51n2077_007:0510a19": "曰。年衰鬼弄人。",
    "T51n2077_007:0510a20": "[0510a20] 越州姜山方禪師。僧問。如何是不動尊。師曰。",
    "T51n2077_007:0510a21": "單著布衫穿市過。曰學人未曉。師曰。騎驢踏",
    "T51n2077_007:0510a22": "破洞庭波。曰透過三級浪專聽一聲雷。師曰。",
    "T51n2077_007:0510a23": "伸手不見掌。曰還許學人進向也無。師曰。踏",
    "T51n2077_007:0510a24": "地告虛空。曰雷門之下布鼓難鳴。師曰。八花",
    "T51n2077_007:0510a25": "毬子上不用繡紅旗。曰三十年後此話大行。",
    "T51n2077_007:0510a26": "師便打。問蓮花未出水時如何。師曰。穿針嫌",
    "T51n2077_007:0510a27": "眼小。曰出水後如何。師曰。盡日展愁眉。問如",
    "T51n2077_007:0510a28": "何是一塵入正受。師曰。蛇銜老鼠尾。曰如何",
    "T51n2077_007:0510a29": "是諸塵三昧起。師曰。&#x9F08;咬釣魚竿。曰恁麼則",
    "T51n2077_007:0510b01": "東西不辨。南北不分去也。師曰。堂前一&#x76CC;夜",
    "T51n2077_007:0510b02": "明燈。簾外數莖青瘦竹。問諸佛未出世時如",
    "T51n2077_007:0510b03": "何。師曰。不識酒望子。曰出世後如何。師曰。",
    "T51n2077_007:0510b04": "釣魚船上贈三椎。問如何是佛。師曰。留髭表",
    "T51n2077_007:0510b05": "丈夫。問奔流度刃疾焰過風。未審姜山門下",
    "T51n2077_007:0510b06": "還許借借也無。師曰。天寒日短夜更長。曰錦",
    "T51n2077_007:0510b07": "帳繡鴛鴦行人難得見。師曰。髑髏裏面氣衝",
    "T51n2077_007:0510b08": "天。僧召和尚。師曰。雞頭鳳尾。曰諸方泥裏洗",
    "T51n2077_007:0510b09": "姜山畫將來。師曰。姜山今日為客。且望闍",
    "T51n2077_007:0510b10": "黎善傳。雖然如是不得放過。便打。上堂。穿雲",
    "T51n2077_007:0510b11": "不渡水。渡水不穿雲。乾坤把定不把定。虛空",
    "T51n2077_007:0510b12": "放行不放行。橫三&#x7AEA;四乍離乍合將長補短",
    "T51n2077_007:0510b13": "即不問。汝諸人飯是米做一句要且難道。良",
    "T51n2077_007:0510b14": "久曰。私事不得官&#x9167;。上堂。不是道得道不得。",
    "T51n2077_007:0510b15": "諸方盡把為奇特。寒山燒火滿頭灰。笑罵豐",
    "T51n2077_007:0510b16": "干這老賊。",
    "T51n2077_007:0510b17": "[0510b17] 福州白鹿山顯端禪師本州周氏子。僧問。如",
    "T51n2077_007:0510b18": "何是道。師曰。九州百粵。曰如何是道中人。師",
    "T51n2077_007:0510b19": "曰。乘肥衣錦。問如何。是大善知識。師曰。持",
    "T51n2077_007:0510b20": "刀按劍。曰為甚麼如此。師曰。禮防君子。問如",
    "T51n2077_007:0510b21": "何是異類。師曰。鴉巢生鳳。上堂。摩騰入漢肉",
    "T51n2077_007:0510b22": "上剜瘡。僧會來吳眼中添屑。達磨九年面壁",
    "T51n2077_007:0510b23": "鬼魅之由。二祖立雪求心翻成不肖。汝等諸",
    "T51n2077_007:0510b24": "人到這裏如何吐露。若也道得海上橫行。若",
    "T51n2077_007:0510b25": "道不得林間獨臥。以拄杖擊禪床一下。問如",
    "T51n2077_007:0510b26": "何是無相佛。師曰。灘頭石師子。曰意旨如何。",
    "T51n2077_007:0510b27": "師曰。有心江上住不怕浪淘沙。問凝然湛寂",
    "T51n2077_007:0510b28": "時如何。師曰。不是闍黎安身立命處。曰如何",
    "T51n2077_007:0510b29": "是學人安身立命處。師曰。雲有出山勢水無",
    "T51n2077_007:0510c01": "投澗聲。問如何是教意。師曰。楞伽會上。曰如",
    "T51n2077_007:0510c02": "何是祖意。師曰。熊耳山前。曰教意祖。意相去",
    "T51n2077_007:0510c03": "幾何師曰寒松。連翠。竹秋水對紅蓮。",
    "T51n2077_007:0510c04": "[0510c04] 滁州琅邪山智遷禪師。僧問。如何是琅邪境。",
    "T51n2077_007:0510c05": "師曰。松因有限蕭&#x758E;老。花為無情取次開。曰",
    "T51n2077_007:0510c06": "如何是境中人。師曰。髮長僧貌醜。問如何是",
    "T51n2077_007:0510c07": "和尚為人句。師曰。眼前三尺。雪曰莫便是也",
    "T51n2077_007:0510c08": "無。師曰。腦後一枝花。",
    "T51n2077_007:0510c09": "[0510c09] 泉州涼&#x5CEF;洞淵禪師。僧問。如何是涅槃。師曰。",
    "T51n2077_007:0510c10": "刀斫斧劈。曰如何是解脫。師曰。衫長&#x88B4;短。問",
    "T51n2077_007:0510c11": "諸聖不到處師還知也無。師曰。老來無力下",
    "T51n2077_007:0510c12": "禪床。問離四句絕百非時如何。師曰。柴門草",
    "T51n2077_007:0510c13": "自深。問狗子還有佛性也無。師曰。松直棘曲。",
    "T51n2077_007:0510c14": "問如何是佛。師曰。金沙照影。曰如何是道。師",
    "T51n2077_007:0510c15": "曰。玉女拋梭。曰佛與道相去幾何。師曰。龜毛",
    "T51n2077_007:0510c16": "長一丈兔角長八尺。",
    "T51n2077_007:0510c17": "[0510c17] 真州真如院方禪師參琅邪。唯看柏樹子話。",
    "T51n2077_007:0510c18": "每入室陳其所見。不容措詞。常被喝出。忽一",
    "T51n2077_007:0510c19": "日大悟直入方丈曰。我會也。琅邪曰。汝作麼",
    "T51n2077_007:0510c20": "生會。師曰。夜來床薦暖一覺到天明。琅邪可",
    "T51n2077_007:0510c21": "之。",
    "T51n2077_007:0510c22": "[0510c22] 宣州興教院坦禪師。永嘉牛氏子。業打銀。因",
    "T51n2077_007:0510c23": "淬礪瓶器有省。即出家參琅邪機語頓契。後",
    "T51n2077_007:0510c24": "依天衣懷禪師。時住興教。擢為第一座。衣受",
    "T51n2077_007:0510c25": "他請欲聞州乞師繼之。時刁景純學士守宛",
    "T51n2077_007:0510c26": "陵。衣恐刁涉外議。乃於觀音前祝曰。若坦首",
    "T51n2077_007:0510c27": "座。道眼明白堪任住持。願示夢於刁學士。刁",
    "T51n2077_007:0510c28": "夜夢牛在興教法座上。衣凌晨辭州。刁舉所",
    "T51n2077_007:0510c29": "夢。衣大笑。刁問其故。衣曰。坦首座姓牛又屬",
    "T51n2077_007:0511a01": "牛。刁就座出帖請之。師受請陞座。有雪竇化",
    "T51n2077_007:0511a02": "主省宗出問。諸佛未出世人人鼻孔遼天。出",
    "T51n2077_007:0511a03": "世後為甚麼杳無消息。師曰。雞足&#x5CEF;前風悄",
    "T51n2077_007:0511a04": "然。宗曰。未在更道。師曰。大雪滿長安。宗曰。",
    "T51n2077_007:0511a05": "誰人知此意令我憶南泉。拂袖歸眾更不禮",
    "T51n2077_007:0511a06": "拜。師曰。新興教今日失利。便歸方丈。令人請",
    "T51n2077_007:0511a07": "宗至。師曰。適來錯秖對一轉語。人天眾前何",
    "T51n2077_007:0511a08": "不禮拜蓋覆&#x5374;。宗曰。大丈夫膝下有黃金。爭",
    "T51n2077_007:0511a09": "肯禮拜無眼長老。師曰。我別有語在。宗乃理",
    "T51n2077_007:0511a10": "前語。至未在更道處。師曰。我有三十棒寄爾",
    "T51n2077_007:0511a11": "打雪竇。宗乃禮拜。",
    "T51n2077_007:0511a12": "[0511a12] 江州歸宗可宣禪師漢州人也。壯為僧即出",
    "T51n2077_007:0511a13": "峽依琅邪。一語忽投群疑頓息。琅邪可之。未",
    "T51n2077_007:0511a14": "幾令分座。淨空。居士郭功甫過門問道與厚。",
    "T51n2077_007:0511a15": "及師領歸宗。時功甫任南昌尉。俄郡守恚師",
    "T51n2077_007:0511a16": "不為禮捃甚。遂作書寄功甫曰。某世緣尚有",
    "T51n2077_007:0511a17": "六年。奈州主抑逼。當棄餘喘託生公家。願無",
    "T51n2077_007:0511a18": "見阻。功甫閱書驚喜且頷之。中夜其妻夢間",
    "T51n2077_007:0511a19": "見師入其寢。失聲曰。此不是和尚來處。功甫",
    "T51n2077_007:0511a20": "撼而問之。妻詳以告。呼燈取書示之相笑不",
    "T51n2077_007:0511a21": "已。遂孕及生乃名宣老。&#x671E;年記問如昔。至三",
    "T51n2077_007:0511a22": "歲白雲端禪師抵其家。始見之曰。吾侄來也。",
    "T51n2077_007:0511a23": "雲曰。與和尚相別幾年。宣倒指曰。四年矣。蓋",
    "T51n2077_007:0511a24": "與相別一年方死。雲曰。甚處相別。曰白蓮莊",
    "T51n2077_007:0511a25": "上。雲曰。以何為驗。曰爹爹媽媽明日請和尚",
    "T51n2077_007:0511a26": "齋。忽聞推車聲。雲問。門外是甚麼聲。宣以手",
    "T51n2077_007:0511a27": "作推車勢。雲曰。過後如何。曰平地兩條溝。果",
    "T51n2077_007:0511a28": "六周無疾而逝。",
    "T51n2077_007:0511a29": "[0511a29] 秀州長水子璿講師。郡之嘉興人也。自落髮",
    "T51n2077_007:0511b01": "誦楞嚴不輟。從洪敏法師。講至動靜二相了",
    "T51n2077_007:0511b02": "然不生有省。謂敏曰。敲空擊木(木一作竹)尚落筌",
    "T51n2077_007:0511b03": "蹄。舉目揚眉已成擬議。去此二途方契斯旨。",
    "T51n2077_007:0511b04": "敏拊而證之。然欲探禪源罔知攸往。聞琅邪",
    "T51n2077_007:0511b05": "道重當世即趨其席。值上堂次出問。清淨本",
    "T51n2077_007:0511b06": "然云何忽生山河大地。琅邪憑陵答曰。清淨",
    "T51n2077_007:0511b07": "本然云何忽生山河大地。師領悟禮謝曰。願",
    "T51n2077_007:0511b08": "侍巾瓶。琅邪謂曰。汝宗不振久矣。宜勵志扶",
    "T51n2077_007:0511b09": "持報佛恩德。勿以殊宗為介也。乃如教再拜",
    "T51n2077_007:0511b10": "以辭。後住長水承稟日顧眾曰。道非言象得。",
    "T51n2077_007:0511b11": "禪非擬議知。會意通宗曾無別致。由是二宗",
    "T51n2077_007:0511b12": "仰之。嘗疏楞嚴等經。盛行於世。",
    "T51n2077_007:0511b13": "續傳燈錄卷第七(終)",
    "T51n2077_007:0511b16": "續傳燈錄卷第八目錄",
    "T51n2077_007:0511b18": "大鑑下第十二世",
    "T51n2077_007:0511b19": "天衣懷禪師法嗣八十三人",
    "T51n2077_007:0511b20": "慧林圓照本禪師法雲法秀禪師",
    "T51n2077_007:0511b21": "慧林覺海沖禪師長蘆應夫禪師",
    "T51n2077_007:0511b22": "佛日智才禪師天&#x76CB;重元禪師",
    "T51n2077_007:0511b23": "瑞巖子鴻禪師棲賢智遷禪師",
    "T51n2077_007:0511b24": "淨眾梵言首座三祖&#x51B2;會禪師",
    "T51n2077_007:0511b25": "資壽捷禪師觀音啟禪師",
    "T51n2077_007:0511b26": "天童元善禪師長蘆體明禪師",
    "T51n2077_007:0511b27": "開元智孜禪師澄照慧慈禪師",
    "T51n2077_007:0511b28": "法雨慧源禪師崇德智澄禪師",
    "T51n2077_007:0511b29": "棲隱有評禪師定慧雲禪師",
    "T51n2077_007:0511c01": "大同旺禪師鐵佛因禪師",
    "T51n2077_007:0511c02": "報本法存禪師開聖棲禪師",
    "T51n2077_007:0511c03": "衡山惟禮禪師顯明善孜禪師",
    "T51n2077_007:0511c04": "啟霞惠安禪師雲門靈侃禪師",
    "T51n2077_007:0511c05": "太平元坦禪師佛日文祖禪師",
    "T51n2077_007:0511c06": "望仙宗禪師五&#x5CEF;用機禪師",
    "T51n2077_007:0511c07": "佛足處祥禪師明因慧贇禪師",
    "T51n2077_007:0511c08": "西臺其辯禪師開元智譚禪師",
    "T51n2077_007:0511c09": "永泰智覺禪師龍華文喜禪師",
    "T51n2077_007:0511c10": "永泰自仁禪師延恩法安禪師",
    "T51n2077_007:0511c11": "侍郎楊傑居士(已上四十一人見錄)",
    "T51n2077_007:0511c12": "慈雲慶璫禪師靈岩洞偕禪師",
    "T51n2077_007:0511c13": "桐城詮禪師淨慧可證禪師",
    "T51n2077_007:0511c14": "寶林光寂禪師感慈道賓禪師",
    "T51n2077_007:0511c15": "泗洲宗尚禪師白塔晦禪師",
    "T51n2077_007:0511c16": "報恩和禪師偃&#x5CEF;簡諸禪師",
    "T51n2077_007:0511c17": "道吾元泰禪師無為楚仙禪師",
    "T51n2077_007:0511c18": "報恩應潭禪師龍門宗賁禪師",
    "T51n2077_007:0511c19": "顯親順宗禪師長耳相禪師",
    "T51n2077_007:0511c20": "薦福惠洪禪師延福恩禪師",
    "T51n2077_007:0511c21": "景德普俊禪師薦福明因禪師",
    "T51n2077_007:0511c22": "開化惠圓禪師萬壽和禪師",
    "T51n2077_007:0511c23": "定法本和尚長蘆鑑禪師",
    "T51n2077_007:0511c24": "墨山有琦禪師上藍文達禪師",
    "T51n2077_007:0511c25": "法海來山禪師同慶智珣禪師",
    "T51n2077_007:0511c26": "上方真禪師無錫應譚禪師",
    "T51n2077_007:0511c27": "寶林种禪師報恩如寶禪師",
    "T51n2077_007:0511c28": "芙容賁禪師白雲有禪師",
    "T51n2077_007:0511c29": "法雨慧深禪師淨眾擇言禪師",
    "T51n2077_007:0512a01": "靈泉和尚茶亭能和尚",
    "T51n2077_007:0512a02": "永泰和尚泗洲惠洪禪師",
    "T51n2077_007:0512a03": "崇化珣禪師",
    "T51n2077_007:0512a04": "全詠和尚(已上四十二人無錄)"
}