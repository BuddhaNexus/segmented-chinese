{
    "X17n0326_005:0403c01": "觀楞伽阿跋多羅寶經記卷第五",
    "X17n0326_005:0403c02": "宋天竺三藏沙門求那跋陀羅譯",
    "X17n0326_005:0403c03": "明建鄴海印沙門　釋德清筆記",
    "X17n0326_005:0403c04": "一切佛語心品第三之上",
    "X17n0326_005:0403c05": "此下舉果驗因以示一乘真因相分二。△初舉意",
    "X17n0326_005:0403c06": "生身真果相。",
    "X17n0326_005:0403c07": "爾時世尊告大慧菩薩摩訶薩言。意生身分別通相。",
    "X17n0326_005:0403c08": "我今當說。諦聽諦聽。善思念之。大慧白佛言。善哉世",
    "X17n0326_005:0403c09": "尊。唯然受教。",
    "X17n0326_005:0403c10": "記曰。此複辯果德以驗真因相也。由前二卷初大",
    "X17n0326_005:0403c11": "慧問無間行。如來答云。成就四法。得修行者大方",
    "X17n0326_005:0403c12": "便。乃至得無生法忍。住第八地。得離心意識五法",
    "X17n0326_005:0403c13": "自性二無我相。得意生身。故次從說因緣已下直",
    "X17n0326_005:0403c14": "至二卷終。通明緣起妄想無性。以顯離心意識五",
    "X17n0326_005:0403c15": "法三自性二無我相。廣釋無間大方便行已。意明",
    "X17n0326_005:0403c16": "行成得果。故此即說意生身差別相也。前自釋云。",
    "X17n0326_005:0403c17": "意生身者。譬如意去速疾無礙。故名意生。以前但",
    "X17n0326_005:0403c18": "言八地所得。故名通相。今言地地皆得。故云分別",
    "X17n0326_005:0403c19": "通相中之差別相有三種耳。",
    "X17n0326_005:0403c20": "佛告大慧。有三種意生身。云何為三。所謂三昧樂正",
    "X17n0326_005:0403c21": "受意生身。覺法自性性意生身。種類俱生無行作(二譯",
    "X17n0326_005:0403c22": "皆云無作行)意生身。修行者了知初地上上增進相。得三",
    "X17n0326_005:0403c23": "種身。",
    "X17n0326_005:0403c24": "記曰。此列意生身差別名也。然三昧樂正受意生",
    "X17n0326_005:0404a01": "身。從初地至七地所得。覺法自性性意生身。從八",
    "X17n0326_005:0404a02": "地至十地所得。種類俱生無行作意生身。從等入",
    "X17n0326_005:0404a03": "妙所證。其相自有深淺差別。梵語三昧。此云正定。",
    "X17n0326_005:0404a04": "以智體不動。名為正定。為揀偏邪。所謂首楞嚴大",
    "X17n0326_005:0404a05": "定是也。正受者。以不受諸受。名為正受。乃正定中",
    "X17n0326_005:0404a06": "受用也。以三昧樂為其受用。故云三昧樂正受。",
    "X17n0326_005:0404a07": "大慧。云何三昧樂正受意生身。謂第三第四第五地。",
    "X17n0326_005:0404a08": "三昧樂正受故。種種自心寂靜。安住心海。起浪識相",
    "X17n0326_005:0404a09": "不生。知自心現境界性非性。是名三昧樂正受意生",
    "X17n0326_005:0404a10": "身。",
    "X17n0326_005:0404a11": "記曰。此釋初身相也。謂初登地。證平等真如。直至",
    "X17n0326_005:0404a12": "七地。盡真如際。已捨藏識。故云種種自心寂靜。七",
    "X17n0326_005:0404a13": "識波浪不生。故云安住心海。起浪識相不生。已斷",
    "X17n0326_005:0404a14": "俱生我執。我執既斷。則境界無依。故云知自心現",
    "X17n0326_005:0404a15": "境界性非性。此乃定力所持。亦名力持身。故云三",
    "X17n0326_005:0404a16": "昧樂正受意生身。七地證此。而云三四五地者。舉",
    "X17n0326_005:0404a17": "中以該初後也。",
    "X17n0326_005:0404a18": "大慧。云何覺法自性性意生身。謂第八地。觀察覺了",
    "X17n0326_005:0404a19": "如幻等法悉無所有。身心轉變。(唐譯云。了法如幻。皆無有相。心轉所依)",
    "X17n0326_005:0404a20": "得如幻三昧及餘三昧門。無量相力自在明。(唐譯云。能現無",
    "X17n0326_005:0404a21": "量自在神通)如妙華莊嚴。迅疾如意。猶如幻夢水月鏡像。",
    "X17n0326_005:0404a22": "非造非所造。如造所造。一切色種種支分具足莊嚴。",
    "X17n0326_005:0404a23": "(魏譯云。非四大生。似四大相。具足身分)隨入一切佛剎大眾。通達自性",
    "X17n0326_005:0404a24": "法故。是名覺法自性性意生身。",
    "X17n0326_005:0404b01": "記曰。此釋次身相也。謂八地菩薩。證一心真如。進",
    "X17n0326_005:0404b02": "至九地。發真如用。得如幻三昧。於一心轉變。能現",
    "X17n0326_005:0404b03": "無量自在神通。一時俱發。如華開敷。譬如意去。石",
    "X17n0326_005:0404b04": "壁無礙。故云迅疾如意。非身現身。故如幻夢水月",
    "X17n0326_005:0404b05": "鏡像。非四大生。似四大相。身分宛然。故云具足莊",
    "X17n0326_005:0404b06": "嚴。進至十地。隨所憶念本願。化諸眾生。故云隨入",
    "X17n0326_005:0404b07": "一切佛剎大眾。十方諸佛所有法雲法雨。悉能含",
    "X17n0326_005:0404b08": "受。故云通達自性法故。是名覺法自性性意生身。",
    "X17n0326_005:0404b09": "大慧。云何種類俱生無行作意生身。所謂覺一切佛",
    "X17n0326_005:0404b10": "法。緣自得樂相。(唐譯云。了達諸佛自證法性)是名種類俱生無行",
    "X17n0326_005:0404b11": "作意生身。",
    "X17n0326_005:0404b12": "記曰。此釋第三身相也。前十地菩薩。於諸佛法但",
    "X17n0326_005:0404b13": "能受之而已。今從等入妙。則能了達諸佛自證法",
    "X17n0326_005:0404b14": "相。已得諸佛自覺聖智善樂。深入妙莊嚴海。逆流",
    "X17n0326_005:0404b15": "而出。現十界身。無思而應。所謂妙相莊嚴。聖種類",
    "X17n0326_005:0404b16": "身一時俱現。猶如意生。身土自他無有障礙。故云",
    "X17n0326_005:0404b17": "覺一切佛種類俱生無行作意生身也。緣自得樂",
    "X17n0326_005:0404b18": "相者。所謂生滅滅已寂滅為樂。乃諸佛自證所受",
    "X17n0326_005:0404b19": "用之法樂也。故觀音大士。以如幻聞熏聞修金剛",
    "X17n0326_005:0404b20": "三昧力故。生滅既滅寂滅現前。忽然超越世出世",
    "X17n0326_005:0404b21": "間。即得上與十方諸佛同一慈力。下與六道眾生",
    "X17n0326_005:0404b22": "共一悲仰。故能一身普現。即得三十二應。四不思",
    "X17n0326_005:0404b23": "議。十四無畏。十九說法。正得此種類俱生無行作",
    "X17n0326_005:0404b24": "意生身也。",
    "X17n0326_005:0404c01": "大慧。於彼三種身相。觀察覺了。應當修學。",
    "X17n0326_005:0404c02": "爾時世尊欲重宣此義而說偈言。",
    "X17n0326_005:0404c03": "非我乘大乘。(魏譯我乘非大乘。唐譯我大乘非乘)非說亦非字。非諦非",
    "X17n0326_005:0404c04": "解脫。非無有境界。然乘摩訶衍。三摩提自在。種種意",
    "X17n0326_005:0404c05": "生身。自在華莊嚴。",
    "X17n0326_005:0404c06": "記曰。此頌結前所說大乘非乘。但所證者三種意",
    "X17n0326_005:0404c07": "生身而已。非是實有大乘可得也。然外道二乘修",
    "X17n0326_005:0404c08": "行。不得如來真三摩地。但以名言習氣。故於所取",
    "X17n0326_005:0404c09": "妄有證得。故外道妄立神我冥諦。二乘妄取孤調",
    "X17n0326_005:0404c10": "解脫。以為究竟。故世尊一往破其偏邪。示之以真",
    "X17n0326_005:0404c11": "因正果。至此廣明三種意生身已。而頌總結前義",
    "X17n0326_005:0404c12": "云。我說大乘。非是實有大乘可乘。亦非言說文字",
    "X17n0326_005:0404c13": "可到。亦非外道之冥諦神我。亦非二乘之孤調解",
    "X17n0326_005:0404c14": "脫。一切俱離。亦非斷滅。故云非無有境界。然我所",
    "X17n0326_005:0404c15": "乘者。但乘摩訶衍止觀之力。以此證得三種意生",
    "X17n0326_005:0404c16": "身。如此而已。然前云外道有四種涅槃。而我所說",
    "X17n0326_005:0404c17": "者妄想識滅名為涅槃。以此證之。蓋轉八識成四",
    "X17n0326_005:0404c18": "智。今束四智作三身耳。是則三昧樂意生身者。乃",
    "X17n0326_005:0404c19": "依六識起二空智。證平等真如。轉第七識為平等",
    "X17n0326_005:0404c20": "性智。是即五蘊妄身。證得素法身也。然此法身。未",
    "X17n0326_005:0404c21": "能純淨。入定則明。出定則昧。故但得三昧樂正受",
    "X17n0326_005:0404c22": "意生身耳。至捨三昧樂。進入九地十地。廣修稱真",
    "X17n0326_005:0404c23": "度生之業。鑑機說法。利樂有情。萬行莊嚴。是從平",
    "X17n0326_005:0404c24": "等真如。發大利用。乃依平等性智。起妙觀察智。得",
    "X17n0326_005:0405a01": "如幻三昧。應十地機。現廣大尊特他受用報身。故",
    "X17n0326_005:0405a02": "云覺法自性性意生身耳。故如幻夢水月鏡像。以",
    "X17n0326_005:0405a03": "萬德圓備。故如妙華莊嚴。實報身也。至若以金剛",
    "X17n0326_005:0405a04": "心。斷彼生相無明。轉第八識成大圓鏡智。則前五",
    "X17n0326_005:0405a05": "識一時俱轉為成所作智。即彼有作而成無作。故",
    "X17n0326_005:0405a06": "云種類俱生無行作意生身。以依大圓鏡智平等",
    "X17n0326_005:0405a07": "顯現。則千種萬類之身。一時普應。至此無一物不",
    "X17n0326_005:0405a08": "彰遮那妙體。無一時不修普賢行門。是乃從法報",
    "X17n0326_005:0405a09": "二身。而垂他受用。及大小隨類化身也。斯由轉心",
    "X17n0326_005:0405a10": "意意藏識為大涅槃。則四智三身一念頓得。此豈",
    "X17n0326_005:0405a11": "彼外道二乘無因邪因而可得哉。故此結云。我大",
    "X17n0326_005:0405a12": "乘非乘等。一往所談。萃極於此。行人當識通途大",
    "X17n0326_005:0405a13": "旨。請深觀之。決不可執愚。昧於宗說二通也。以前",
    "X17n0326_005:0405a14": "云意生身依無間行而得。故向下問五無間行。正",
    "X17n0326_005:0405a15": "顯轉心意意藏識為大涅槃耳。○上辯真果相。△",
    "X17n0326_005:0405a16": "下示五無間行以辯真因相。",
    "X17n0326_005:0405a17": "爾時大慧菩薩摩訶薩白佛言。世尊。如世尊說。若男",
    "X17n0326_005:0405a18": "子女人行五無間業。不入無擇(魏譯云無間)地獄。世尊。云",
    "X17n0326_005:0405a19": "何男子女人行五無間業。不入無擇地獄。",
    "X17n0326_005:0405a20": "記曰。由前問修無間行。佛答以四種三昧即得意",
    "X17n0326_005:0405a21": "生身。故此廣明三種意生身辯果已竟。隨便而問",
    "X17n0326_005:0405a22": "無間行之差別相以辯真因也。大慧意謂五無間",
    "X17n0326_005:0405a23": "業。乃入無間地獄之因。而世尊又說行五間業。有",
    "X17n0326_005:0405a24": "不入無間地獄者。不知何等五無間業。不入無間",
    "X17n0326_005:0405b01": "地獄。故特請問。欲令行人知其所擇。且意顯依智",
    "X17n0326_005:0405b02": "而得意生身。依識而得五蘊身。今轉識成智。是即",
    "X17n0326_005:0405b03": "彼五蘊妄身而轉為意生法身也。故次第明之。",
    "X17n0326_005:0405b04": "佛告大慧。諦聽諦聽。善思念之。當為汝說。大慧白佛",
    "X17n0326_005:0405b05": "言。善哉世尊。唯然受教。佛告大慧。云何五無間業。所",
    "X17n0326_005:0405b06": "謂殺父母。及害羅漢。破壞眾僧。(魏唐二譯皆云。破和合僧)惡心出",
    "X17n0326_005:0405b07": "佛身血。大慧。云何眾生母。謂愛更受生。貪喜俱。(魏譯云。更",
    "X17n0326_005:0405b08": "受後生。貪喜俱出)如緣母立。(二譯此下俱有何者為父四字)無明為父。生入",
    "X17n0326_005:0405b09": "處聚落。斷二根本。名害父母。",
    "X17n0326_005:0405b10": "記曰。此言貪愛無明為生死根。能斷此二。則生死",
    "X17n0326_005:0405b11": "永斷。頓證一乘。即能轉五蘊業識身。而成清淨法",
    "X17n0326_005:0405b12": "身。故名殺父母為無間行也。愛更受生者。乃發業",
    "X17n0326_005:0405b13": "無明。謂愛欲為生死根本故。貪喜俱出。乃潤生無",
    "X17n0326_005:0405b14": "明。謂將受生時。以愛因緣。見所愛境。復發愛涎。取",
    "X17n0326_005:0405b15": "所愛境。流愛為種。納想為胎。故云貪喜俱出。以貪",
    "X17n0326_005:0405b16": "依愛生。結生相續。故云如緣母立。然單愛不生。要",
    "X17n0326_005:0405b17": "與潤生無明和合。方能生名色芽。成六受用根。故",
    "X17n0326_005:0405b18": "云無明為父。生入處聚落。入六入。處。十二處。聚落。",
    "X17n0326_005:0405b19": "謂五蘊身也。然因癡與愛。發業潤生。故有生死。是",
    "X17n0326_005:0405b20": "則生死實從二根本而生。若能斷彼。則生死頓斷。",
    "X17n0326_005:0405b21": "而即此五蘊業身。當下轉為清淨法身矣。",
    "X17n0326_005:0405b22": "彼諸使不現。如鼠毒發諸法。究竟斷彼。名害羅漢。",
    "X17n0326_005:0405b23": "記曰。此言能斷微細結習。故名害阿羅漢為無間",
    "X17n0326_005:0405b24": "行也。舊注云。鼠之齧人。瘡雖已愈。其毒遇雷即發。",
    "X17n0326_005:0405c01": "羅漢諸使亦爾。雖隱而不現。遇緣即發。能斷微細",
    "X17n0326_005:0405c02": "習使。名害羅漢。然羅漢之名。正由未斷習氣而立。",
    "X17n0326_005:0405c03": "今能斷彼。即阿羅漢當得如來法身也。",
    "X17n0326_005:0405c04": "云何破僧。謂異相諸陰。和合積聚。究竟斷彼。名為破僧。",
    "X17n0326_005:0405c05": "記曰。此言破諸陰和合。名破僧為無間行也。異相。",
    "X17n0326_005:0405c06": "即色受想行識也。諸陰和合。積聚為人。然僧以和",
    "X17n0326_005:0405c07": "合為義。今稱陰為僧者。以妄和合故。能斷彼陰集。",
    "X17n0326_005:0405c08": "名破和合僧。諸緣和合既斷。則本有法身自顯。此",
    "X17n0326_005:0405c09": "即緣生而證實相也。",
    "X17n0326_005:0405c10": "大慧。不覺外自共相自心現量。七識身。以三解脫無",
    "X17n0326_005:0405c11": "漏惡想。究竟斷彼七種識佛。(二譯皆作八識)名為惡心出佛",
    "X17n0326_005:0405c12": "身血。",
    "X17n0326_005:0405c13": "記曰。此言轉識成智。故名出佛身血為無間行也。",
    "X17n0326_005:0405c14": "然八識原是諸佛如來根本法身。但以前七轉識",
    "X17n0326_005:0405c15": "妄實見習染污。故謂之血。今能以空無相無願三",
    "X17n0326_005:0405c16": "無漏智斷彼七識染污無知。名為出佛身血。即彼",
    "X17n0326_005:0405c17": "八識轉為根本正智。而得如來清淨法身矣。",
    "X17n0326_005:0405c18": "若男子女人行此無間事者。名五無間。亦名無間等。",
    "X17n0326_005:0405c19": "記曰。此結無間行也。謂能行此五無間。即名證無",
    "X17n0326_005:0405c20": "間等真實法也。故魏譯云。名證如實法。唐譯云。即",
    "X17n0326_005:0405c21": "得現證實法。",
    "X17n0326_005:0405c22": "復次大慧。有外五無間。今當演說。汝及餘菩薩摩訶",
    "X17n0326_005:0405c23": "薩聞是義已。於未來世。不墮愚癡。",
    "X17n0326_005:0405c24": "記曰。此防邪見也。謂行內五無間。即證聖智法門。",
    "X17n0326_005:0406a01": "行外五無間。定入無間地獄。故世尊復說外五無",
    "X17n0326_005:0406a02": "間業。誡令後世眾生知此義已。不墮愚癡之惑也。",
    "X17n0326_005:0406a03": "云何五無間。謂先所說無間。若行此者。於三解脫。一",
    "X17n0326_005:0406a04": "一不得無間等法。",
    "X17n0326_005:0406a05": "記曰。此言行外五無間。不但於三解脫一一不得",
    "X17n0326_005:0406a06": "證真實法。抑令入無間獄。受無間苦也。先所說。即",
    "X17n0326_005:0406a07": "指上五無間事是也。",
    "X17n0326_005:0406a08": "除此已。餘化神力現無間等。謂聲聞化神力。菩薩化",
    "X17n0326_005:0406a09": "神力。如來化神力。為餘作無間罪者。除疑悔過。為勸",
    "X17n0326_005:0406a10": "發故。神力變化。現無間等。無有一向作無間事不得",
    "X17n0326_005:0406a11": "無間等。",
    "X17n0326_005:0406a12": "記曰。此釋疑也。恐疑者云。可有造五無間業而不",
    "X17n0326_005:0406a13": "入無間獄者。故唐譯釋云。唯除如來。諸大菩薩。及",
    "X17n0326_005:0406a14": "大聲聞。見其有造無間業者。為欲勸發令其改過。",
    "X17n0326_005:0406a15": "以神通力示其同事。尋即悔除。證於解脫。此皆化",
    "X17n0326_005:0406a16": "現。非是實造。未有一向實造無間事。而不入無間",
    "X17n0326_005:0406a17": "獄者。蓋言因果報應。無一毫可爽者。",
    "X17n0326_005:0406a18": "除覺自心現量。離身財妄想。離我我所攝受。或時遇",
    "X17n0326_005:0406a19": "善知識。解脫餘趣相續妄想。",
    "X17n0326_005:0406a20": "記曰。此言能觀罪性本空。亦能解脫五無間也。謂",
    "X17n0326_005:0406a21": "但凡造五無間業。未有不入地獄者。唯除了悟自",
    "X17n0326_005:0406a22": "心現量。達身心本空。離我我所分別執著者。或於",
    "X17n0326_005:0406a23": "多生曾種般若緣熟。今時遇善知識開導。頓悟自",
    "X17n0326_005:0406a24": "心。離諸妄想。永斷諸趣生死根本者。此則不墮。非",
    "X17n0326_005:0406b01": "此。無不墮者。",
    "X17n0326_005:0406b02": "爾時世尊欲重宣此義而說偈言。",
    "X17n0326_005:0406b03": "貪愛名為母。無明則為父。覺境識為佛。諸使為羅漢。",
    "X17n0326_005:0406b04": "陰集名為僧。無間次第斷。",
    "X17n0326_005:0406b05": "記曰。此頌以無間智。次第斷彼無明貪愛等。故為",
    "X17n0326_005:0406b06": "無間行也。",
    "X17n0326_005:0406b07": "謂是五無間。不入無擇獄。",
    "X17n0326_005:0406b08": "記曰。長行正意。明五無間行。證真實法。乃因釋疑。",
    "X17n0326_005:0406b09": "故說外五無間耳。故此不頌。",
    "X17n0326_005:0406b10": "此上二章舉果驗因示一乘真因相竟。已前大科",
    "X17n0326_005:0406b11": "第二返妄歸真。初辯邪正頓示一乘理行因果相",
    "X17n0326_005:0406b12": "中。辯明因地心已竟。文從初卷五法章來止此。計",
    "X17n0326_005:0406b13": "一萬七千餘言。下辯果地覺。分三。初明三身以顯",
    "X17n0326_005:0406b14": "法身常德。又三。△初總示佛之知覺。",
    "X17n0326_005:0406b15": "爾時大慧菩薩復白佛言。世尊。惟願為說佛之知覺。",
    "X17n0326_005:0406b16": "世尊。何等是佛之知覺。",
    "X17n0326_005:0406b17": "記曰。上辯因地心已竟。此明果地覺也。佛之知覺。",
    "X17n0326_005:0406b18": "果地覺也。由前云我說一乘道覺名為大乘。意謂",
    "X17n0326_005:0406b19": "一乘乃佛之知覺也。不知何等是佛之知覺。故此",
    "X17n0326_005:0406b20": "辯之。",
    "X17n0326_005:0406b21": "佛告大慧。覺人法無我。了知二障。離二種死。斷二煩",
    "X17n0326_005:0406b22": "惱。是名佛之知覺。聲聞緣覺得此法者。亦名為佛。以",
    "X17n0326_005:0406b23": "是因緣。故我說一乘。",
    "X17n0326_005:0406b24": "記曰。此總示佛之知覺相也。二障。即煩惱所知。二",
    "X17n0326_005:0406c01": "死。即分段變易。二煩惱。即根本支末。舊註為四住",
    "X17n0326_005:0406c02": "并無明。亦不出此。謂但能斷如上諸過。即名佛之",
    "X17n0326_005:0406c03": "知覺。所謂五住究盡。二死永亡。人法雙空。諸障永",
    "X17n0326_005:0406c04": "寂。方稱佛之知覺耳。",
    "X17n0326_005:0406c05": "爾時世尊欲重宣此義而說偈言。",
    "X17n0326_005:0406c06": "善知二無我。二障煩惱斷。永離二種死。是名佛知覺。",
    "X17n0326_005:0406c07": "記曰。此總明果覺之相也。然果佛有二。謂一緣生",
    "X17n0326_005:0406c08": "報佛。二法身真佛。若緣生報佛。乃歷劫修生。此法",
    "X17n0326_005:0406c09": "報冥一。三身不二。若法身真佛。則有佛無佛。性相",
    "X17n0326_005:0406c10": "常住也。△次顯報化二身。",
    "X17n0326_005:0406c11": "爾時大慧菩薩白佛言。世尊。何故世尊於大眾中唱",
    "X17n0326_005:0406c12": "如是言。我是過去一切佛。及種種受生。我爾時作曼",
    "X17n0326_005:0406c13": "陀轉輪聖王。(二譯皆作頂生王)六牙大象。及鸚鵡鳥。釋提桓",
    "X17n0326_005:0406c14": "因。善眼仙人。如是等百千生經說(魏譯云。如是等百千經。皆說本生。唐",
    "X17n0326_005:0406c15": "譯云。說百千本生之事)。",
    "X17n0326_005:0406c16": "記曰。此下將明緣生報化二身。以顯佛佛道同。果",
    "X17n0326_005:0406c17": "德不二。故致此問也。因上佛說覺無我等名之為",
    "X17n0326_005:0406c18": "佛。大慧意謂世尊既因覺法為佛。乃現在修成。蓋",
    "X17n0326_005:0406c19": "非已成之佛來應世者。如何世尊乃云我是過去",
    "X17n0326_005:0406c20": "佛耶。既云是過去佛。何以又言如來過去受種種",
    "X17n0326_005:0406c21": "身。又說為頂生王。又說為禽獸。若象若鸚鵡等。又",
    "X17n0326_005:0406c22": "說為天帝。又說為仙人。如是等說百千本生之事",
    "X17n0326_005:0406c23": "者何也。如此。則自語相違也。此蓋常情所疑。故興",
    "X17n0326_005:0406c24": "此問。",
    "X17n0326_005:0407a01": "佛告大慧。以四等故。(唐譯云。依四平等祕密意故)如來應供等正",
    "X17n0326_005:0407a02": "覺。於大眾中唱如是言。我爾時作拘留孫。拘那含牟",
    "X17n0326_005:0407a03": "尼。迦葉佛。云何四等。謂字等。語等。法等。身等。是名四",
    "X17n0326_005:0407a04": "等。以四種等故。如來應供等正覺。於大眾中唱如是",
    "X17n0326_005:0407a05": "言。云何字等。若字稱我為佛。彼字亦稱一切諸佛。(唐譯",
    "X17n0326_005:0407a06": "云。謂我名佛。一切如來亦名為佛)彼字自性無有差別。是名字等。",
    "X17n0326_005:0407a07": "記曰。此明佛佛名等。謂化等也。然名者實之賓也。",
    "X17n0326_005:0407a08": "以實等故名亦等。其他三乘皆不得此名者。以未",
    "X17n0326_005:0407a09": "臻其實故。",
    "X17n0326_005:0407a10": "云何語等。謂我六十四種梵音言語相生。彼諸如來",
    "X17n0326_005:0407a11": "應供等正覺。亦如是六十四種梵音言語相生。無增",
    "X17n0326_005:0407a12": "無減。無有差別。迦陵頻伽。梵音聲性。",
    "X17n0326_005:0407a13": "記曰。此明佛佛音聲相等。謂報等也。六十四種梵",
    "X17n0326_005:0407a14": "音者。舊注引密跡力士經。說佛聲有八轉。謂體。業。",
    "X17n0326_005:0407a15": "具。為。從。屬。於。呼。是八轉聲。各具八德。所謂調和聲。",
    "X17n0326_005:0407a16": "柔輭聲。諦了聲。易解聲。無錯謬聲。無雌小聲。廣大",
    "X17n0326_005:0407a17": "聲。深遠聲。八八即成六十四聲。非唯釋迦一佛。一",
    "X17n0326_005:0407a18": "切諸佛音聲亦皆如是。迦陵頻伽。此云妙聲鳥。正",
    "X17n0326_005:0407a19": "法念經云。迦陵頻伽出妙音聲。若天若人。緊那羅",
    "X17n0326_005:0407a20": "等。無能及者。唯除如來音聲。故諸經稱佛音聲。必",
    "X17n0326_005:0407a21": "引為喻。楞嚴云。迦陵仙音。徧十方界。",
    "X17n0326_005:0407a22": "云何身等。謂我與諸佛法身及色身相好。無有差別。",
    "X17n0326_005:0407a23": "除為調伏彼彼諸趣差別眾生故。示現種種差別色",
    "X17n0326_005:0407a24": "身。是名身等。云何法等。謂我及彼佛得三十七菩提",
    "X17n0326_005:0407b01": "分法。",
    "X17n0326_005:0407b02": "記曰。此明佛佛身等法等。以法等故身等也。華嚴",
    "X17n0326_005:0407b03": "云。一身一智慧。力無畏亦然。蓋此明三身皆等也。",
    "X17n0326_005:0407b04": "三身者。法報化也。然法身唯一。報身有二。謂自受",
    "X17n0326_005:0407b05": "用。及他受用。化身有三。謂大化。千丈盧舍那。及無",
    "X17n0326_005:0407b06": "邊相好等。小化。丈六釋迦。隨類化。即所云種種受",
    "X17n0326_005:0407b07": "生頂生。天帝。大象。鸚鵡。乃至猿鹿異類。無處不入。",
    "X17n0326_005:0407b08": "此中色身。即自他受用報身。及大小化身。種種身。",
    "X17n0326_005:0407b09": "即隨類化也。宗鏡問云。諸佛唯一法身。云何說三",
    "X17n0326_005:0407b10": "身差別。答約用分三。其體常一。識論云。如是法身。",
    "X17n0326_005:0407b11": "有三相別。一自性身。謂如來真淨法界。受用變化。",
    "X17n0326_005:0407b12": "平等所依。離相寂然。絕諸戲論。具無邊際真常功",
    "X17n0326_005:0407b13": "德。是一切法平等實性。即此自性。亦名法身。大功",
    "X17n0326_005:0407b14": "德法所依止故。二受用身。此有二種。一自受用。謂",
    "X17n0326_005:0407b15": "諸如來修集無量福慧資糧。所起無邊真實功德。",
    "X17n0326_005:0407b16": "及圓淨常徧色身。相續湛然。盡未來際。恒自受用",
    "X17n0326_005:0407b17": "廣大法樂。二他受用。謂諸如來由平等智。示現微",
    "X17n0326_005:0407b18": "妙淨功德身。居純淨土。為住十地諸菩薩眾。現大",
    "X17n0326_005:0407b19": "神通。轉正法輪。決眾疑網。令彼受用大乘法樂。三",
    "X17n0326_005:0407b20": "變化身。謂諸如來由成事智。變現無量隨類化身。",
    "X17n0326_005:0407b21": "居淨穢土。為未登地諸菩薩眾。二乘異生。稱彼機",
    "X17n0326_005:0407b22": "宜。現通說法。令各獲得諸利樂事。是以轉滅三心",
    "X17n0326_005:0407b23": "得三身。一根本心。即第八識轉得法身。二依本心。",
    "X17n0326_005:0407b24": "即第七識轉得報身。三起事心。即前六識轉得化",
    "X17n0326_005:0407c01": "身。又名三德。一斷德。謂斷一切煩惱。即法身。二智",
    "X17n0326_005:0407c02": "德。謂總四智。為報身。三恩德。謂恩憐悲育一切有",
    "X17n0326_005:0407c03": "情。為化身。且三身四智。皆依一心轉八識而成故。",
    "X17n0326_005:0407c04": "佛佛咸證此心。故身等也。然此身智。皆修行者究",
    "X17n0326_005:0407c05": "竟所歸。乃正所顯。故不可不知。至若三十七品。乃",
    "X17n0326_005:0407c06": "念處。正勤。神足。根。力。覺。道。隨處有說。恐煩不引。蓋",
    "X17n0326_005:0407c07": "能斷煩惱者三十七品。所顯者法身耳。以稱真而",
    "X17n0326_005:0407c08": "修。故身等法等。依真而證。故法等身等也。故此道",
    "X17n0326_005:0407c09": "品亦名法身。乃法身因故。",
    "X17n0326_005:0407c10": "略說佛法無障礙智。是名四等。是故如來應供等正",
    "X17n0326_005:0407c11": "覺。於大眾中唱如是言。",
    "X17n0326_005:0407c12": "記曰。此結四等之所以也。謂佛佛所以四等者。蓋",
    "X17n0326_005:0407c13": "依一真法界無障礙智故。然而此智為法界總統。",
    "X17n0326_005:0407c14": "佛佛所宗。由宗無障礙智。法法皆等。不獨此四而",
    "X17n0326_005:0407c15": "已。故云略說。",
    "X17n0326_005:0407c16": "爾時世尊欲重宣此義而說偈言。",
    "X17n0326_005:0407c17": "迦葉拘留孫。拘那含是我。以此四種等。我為佛子說。",
    "X17n0326_005:0407c18": "上明緣生報化二身已竟。△下明本有常住法身。",
    "X17n0326_005:0407c19": "大慧復白佛言。如世尊所說。我從某夜得最正覺。乃",
    "X17n0326_005:0407c20": "至某夜入般涅槃。於其中間。乃至不說一字。亦不已",
    "X17n0326_005:0407c21": "說當說。不說是佛說。世尊。如來應供等正覺。何因說",
    "X17n0326_005:0407c22": "言。不說是佛說。",
    "X17n0326_005:0407c23": "記曰。此將顯本有法身常住真佛。故致此問也。由",
    "X17n0326_005:0407c24": "上佛言我以六十四種梵音聲為眾生說法。大慧",
    "X17n0326_005:0408a01": "故舉昔所聞而致疑曰。世尊常言始終不說一字。",
    "X17n0326_005:0408a02": "且云不說是佛說。意謂我見世尊未嘗不說。敢問",
    "X17n0326_005:0408a03": "世尊何因自言不說是佛說耶。向下佛答以二義。",
    "X17n0326_005:0408a04": "謂一者緣自得法。乃離言之道。本無有說。是則我",
    "X17n0326_005:0408a05": "說其不說耳。二者本住法。有佛無佛。此法常住。如",
    "X17n0326_005:0408a06": "趣城道。即諸佛出世。特由之而已。蓋本有法身。非",
    "X17n0326_005:0408a07": "分外有所作也。既無所作。更復何說。然而所說者。",
    "X17n0326_005:0408a08": "乃說其不可說處。故云不說是佛說。",
    "X17n0326_005:0408a09": "佛告大慧。我因二法故作如是說。云何二法。謂緣自",
    "X17n0326_005:0408a10": "得法。及本住法。是名二法。因此二法。故我如是說。",
    "X17n0326_005:0408a11": "記曰。此示不說說之所以也。不從他得。曰自得。本",
    "X17n0326_005:0408a12": "來寂滅。湛然不動。曰本住。唐譯云。謂自證法。",
    "X17n0326_005:0408a13": "云何緣自得法。若彼如來所得。我亦得之。無增無減。",
    "X17n0326_005:0408a14": "緣自得法究竟境界。離言說妄想。離字二趣。",
    "X17n0326_005:0408a15": "記曰。此言自證法。乃離言之道。故無法可說也。謂",
    "X17n0326_005:0408a16": "諸佛所證自得之法。我亦得之。無一毫增減。然此",
    "X17n0326_005:0408a17": "法究竟離言說妄想。離文字二種趣。然我所說。乃",
    "X17n0326_005:0408a18": "離言說文字境界。無說處說。故說其不說也。",
    "X17n0326_005:0408a19": "云何本住法。謂古先聖道。如金銀等性。法界常住。若",
    "X17n0326_005:0408a20": "如來出世。若不出世。法界常住。如趣彼城道。譬如士",
    "X17n0326_005:0408a21": "夫行曠野中。見向古城平坦正道。即隨入城。受如意",
    "X17n0326_005:0408a22": "樂。(唐譯云。云何本住法。謂法本性。如金在鑛。若佛出世。若不出世。法〔是〕法位。法界法性。皆悉常住。譬如有人",
    "X17n0326_005:0408a23": "行曠野中。見向古城平坦舊道。即便隨入。止息遊戲)大慧。於意云何。彼作是道。",
    "X17n0326_005:0408a24": "及城中種種樂耶。(魏譯云。彼人始作是道。隨入城耶。始作種種諸莊嚴耶)答言。",
    "X17n0326_005:0408b01": "不也。佛告大慧。我及過去一切諸佛。法界常住。亦復",
    "X17n0326_005:0408b02": "如是。(唐譯云。我及諸佛。所證真如常住法性。亦復如是)是故說言。我從某夜",
    "X17n0326_005:0408b03": "得最正覺。乃至某夜入般涅槃。於其中間。不說一字。",
    "X17n0326_005:0408b04": "亦不已說當說。",
    "X17n0326_005:0408b05": "記曰。此言佛佛所證本住法。我但由之而已。故亦",
    "X17n0326_005:0408b06": "無可說也。本住者。言法性本自常住。所謂諸法從",
    "X17n0326_005:0408b07": "本來。常自寂滅相。是法住法位。世間相常住。如趣",
    "X17n0326_005:0408b08": "王城坦路。眾聖共由。佛佛出世。但由之而已。非是",
    "X17n0326_005:0408b09": "始作。以無作。故無可說。是則如來所說者。乃佛佛",
    "X17n0326_005:0408b10": "所經途路邊事耳。至若大道。及自受用處。唯在自",
    "X17n0326_005:0408b11": "行自知。默契而已。豈得而說之耶。以自得者乃本",
    "X17n0326_005:0408b12": "住法。皆不可說。是故始終中間不說一字。",
    "X17n0326_005:0408b13": "爾時世尊欲重宣此義而說偈言。",
    "X17n0326_005:0408b14": "我某夜成道。至某夜涅槃。於此二中間。我都無所說。",
    "X17n0326_005:0408b15": "緣自得法住。故我作是說。彼佛及與我。悉無有差別。",
    "X17n0326_005:0408b16": "記曰。此頌言佛佛道同。意顯非但我不說一字。即",
    "X17n0326_005:0408b17": "一切諸佛亦皆無法可說也。躡跡至此。究竟已極。",
    "X17n0326_005:0408b18": "向下明究竟一心。離有無相。以破二見。以顯涅槃",
    "X17n0326_005:0408b19": "離過。",
    "X17n0326_005:0408b20": "爾時大慧菩薩復請世尊。惟願為說一切法有無有",
    "X17n0326_005:0408b21": "相。令我及餘菩薩摩訶薩。離有無有相。疾得阿耨多",
    "X17n0326_005:0408b22": "羅三藐三菩提。佛告大慧。諦聽諦聽。善思念之。當為",
    "X17n0326_005:0408b23": "汝說。大慧白佛言。善哉世尊。唯然受教。",
    "X17n0326_005:0408b24": "記曰。此因上佛說有佛無佛法界常住。故此特問",
    "X17n0326_005:0408c01": "有無相。以明究竟本際。有無二俱離。以顯涅槃離",
    "X17n0326_005:0408c02": "過也。淨名云。本際不可得。以生死涅槃本來平等。",
    "X17n0326_005:0408c03": "有無二俱離故。蓋此二見。乃依佛法而起者。由眾",
    "X17n0326_005:0408c04": "生不達三界唯心。妄執諸法以為實有。故佛說緣",
    "X17n0326_005:0408c05": "生以破彼計。而聞法者又執緣生之法以為實有。",
    "X17n0326_005:0408c06": "二乘妄計實有生死可斷。實有涅槃可證。故佛說",
    "X17n0326_005:0408c07": "究竟常住生死涅槃本來平等。以破彼計。而聞者",
    "X17n0326_005:0408c08": "不得佛意。又以為絕無。由此有無二見。但隨語生",
    "X17n0326_005:0408c09": "解。故於本住法不能自得耳。大慧因上佛說究竟",
    "X17n0326_005:0408c10": "至此。意將密防斯計。故特興此問。",
    "X17n0326_005:0408c11": "佛告大慧。此世間依。有二種。謂依有及無。(唐譯云。世間眾生多",
    "X17n0326_005:0408c12": "墮二見。謂有見無見)墮性非性。欲見不離離相。",
    "X17n0326_005:0408c13": "記曰。此示二見過也。依有者。謂依佛說緣生。以不",
    "X17n0326_005:0408c14": "達無生。故妄計以為實有能生所生者是也。依無",
    "X17n0326_005:0408c15": "者。謂依佛說妄想無性生死涅槃本來平等。以不",
    "X17n0326_005:0408c16": "了唯心。故妄計絕無。而起撥無之見者是也。計有",
    "X17n0326_005:0408c17": "則墮性。同於外道無因。計無則墮非性。墮一闡提。",
    "X17n0326_005:0408c18": "撥無因果。故魏譯云。以見有諸法見無諸法。故非",
    "X17n0326_005:0408c19": "究竟法生究竟想。故云欲見不離離相。然皆不達",
    "X17n0326_005:0408c20": "自心現量。故於佛法中不能離言得義。但依言說",
    "X17n0326_005:0408c21": "妄想分別。起二見耳。古德云。不用求真。唯須息見。",
    "X17n0326_005:0408c22": "然有佛無佛。法界常住。是則眾生日用現證。何假",
    "X17n0326_005:0408c23": "外求。但一念不生。前後際斷。能所雙忘。妄見斯絕。",
    "X17n0326_005:0408c24": "自與本法相應耳。然此二見。正謂執佛教門而生",
    "X17n0326_005:0409a01": "煩惱。不得入理。所云學佛法成外道見者也。大論",
    "X17n0326_005:0409a02": "云。若不得般若方便。入阿毗曇。即墮有中。入空。即",
    "X17n0326_005:0409a03": "墮無中。倒執正法。還成邪人。正此輩也。",
    "X17n0326_005:0409a04": "大慧。云何世間依有。謂有世間因緣生。非不有。從有",
    "X17n0326_005:0409a05": "生。非無有生。(唐譯云。謂有因緣而生諸法。非不實有。實有諸法從因緣生。非無法生)大",
    "X17n0326_005:0409a06": "慧。彼如是說者。是說世間無因。",
    "X17n0326_005:0409a07": "記曰。此明依佛教門。聞因緣生法。執為實有能生",
    "X17n0326_005:0409a08": "之因緣。所生之諸法。為墮有見也。謂諸眾生妄執",
    "X17n0326_005:0409a09": "世間定有因緣能生諸法。此計因緣實有也。故云",
    "X17n0326_005:0409a10": "非不實有。且既有能生之因緣。必有所生之諸法。",
    "X17n0326_005:0409a11": "此計諸法實有也。故云非無法生。然彼若謂實有",
    "X17n0326_005:0409a12": "因緣能生諸法。作如是說者。則墮外道無因。故云",
    "X17n0326_005:0409a13": "是說世間無因。以外道妄計實有生因。謂勝性。四",
    "X17n0326_005:0409a14": "大。時。和合。微塵。自在等。以為生法之本。然本不能",
    "X17n0326_005:0409a15": "生。而妄以為生因。是無因也。以非因計因。故云無",
    "X17n0326_005:0409a16": "因。然此無因。從計有而出。以不達諸法本自無生",
    "X17n0326_005:0409a17": "故。○上破墮有見。△下破墮無見。",
    "X17n0326_005:0409a18": "大慧。云何世間依無。謂受貪恚癡性已。然後妄想計",
    "X17n0326_005:0409a19": "著貪恚癡性非性。大慧。若不取有性者。性相寂靜故。",
    "X17n0326_005:0409a20": "記曰。此明依佛教門。聞說生死涅槃本來平等。遂",
    "X17n0326_005:0409a21": "撥無因果。為墮無見也。由佛一往所說惑亂是常。",
    "X17n0326_005:0409a22": "煩惱性空。妄想無性等句。即有增上慢人。遂執此",
    "X17n0326_005:0409a23": "語為實。乃云煩惱即菩提。生死即涅槃。婬怒癡為",
    "X17n0326_005:0409a24": "梵行。乃率意狂為。步步行有。口口談空。謂飲酒食",
    "X17n0326_005:0409b01": "肉不礙菩提。行盜行婬無妨般若。且云但不取有",
    "X17n0326_005:0409b02": "罪福之性。則自然心境寂靜矣。行之何礙。故云受",
    "X17n0326_005:0409b03": "貪恚癡性已。然後妄想計著貪恚癡性非性。唐譯",
    "X17n0326_005:0409b04": "云。知受貪恚癡性已。而妄計言無。謂明知故為。妄",
    "X17n0326_005:0409b05": "言性空無罪也。故佛指彼所見而責問之曰。若不",
    "X17n0326_005:0409b06": "取有性者。性相寂靜故。意謂彼若果然不取貪恚",
    "X17n0326_005:0409b07": "癡為有性者。性相寂靜故也。性。心。相。境。直欲令彼",
    "X17n0326_005:0409b08": "自揣其心。若心境果然寂靜否。心境若果寂靜。則",
    "X17n0326_005:0409b09": "蹈湯赴火。如處虗空。啗糞飲醇。無分淨穢。如此。則",
    "X17n0326_005:0409b10": "可然。今既不然。定非真知見也。乃妄想橫計。撥無",
    "X17n0326_005:0409b11": "因果之見耳。魏譯云。無有諸法。以不見諸物相故。",
    "X17n0326_005:0409b12": "唐譯云。及彼分別諸法。而不受諸法有。以二譯證",
    "X17n0326_005:0409b13": "之。故知此寂靜句。乃佛出彼執者妄計之辭。所謂",
    "X17n0326_005:0409b14": "將佛了義迴為己解者是也。觀者當善於義。",
    "X17n0326_005:0409b15": "謂諸如來聲聞緣覺。不取貪恚癡性為有為無。",
    "X17n0326_005:0409b16": "記曰。此言撥無者。妄擬三乘聖人亦同己見也。謂",
    "X17n0326_005:0409b17": "彼妄說三乘聖人。亦是先有貪瞋癡。但不取性者",
    "X17n0326_005:0409b18": "耳。以彼聖人知貪瞋癡本來寂靜。故不取為有。亦",
    "X17n0326_005:0409b19": "不斷貪瞋癡。故不取為無。唐譯云。復有知諸如來",
    "X17n0326_005:0409b20": "聲聞緣覺無貪瞋癡性。而妄計為非有。謂妄計如",
    "X17n0326_005:0409b21": "己之不取為非有也。此實惡見增上慢人。未得謂",
    "X17n0326_005:0409b22": "得。未證謂證。誠大闡提。斷佛種性。撥無因果者。所",
    "X17n0326_005:0409b23": "謂學佛法之外道也。如來懸見末法多此等輩。故",
    "X17n0326_005:0409b24": "此特出其過。令知所警。不墮邪見耳。",
    "X17n0326_005:0409c01": "大慧。此中何等為壞者。",
    "X17n0326_005:0409c02": "記曰。此佛問大慧。此二人。誰為壞善根。墮空見。斷",
    "X17n0326_005:0409c03": "佛種者。壞。墮義。斷滅義。",
    "X17n0326_005:0409c04": "大慧白佛言。世尊。若彼取貪恚癡性。後不復取。",
    "X17n0326_005:0409c05": "記曰。大慧言墮空見為壞者。",
    "X17n0326_005:0409c06": "佛告大慧。善哉善哉。汝如是解。(唐譯云。汝解我問)大慧。非但",
    "X17n0326_005:0409c07": "貪恚癡性非性為壞者。於聲聞緣覺及佛亦是壞者。",
    "X17n0326_005:0409c08": "所以者何。謂內外不可得故。煩惱性異不異故。",
    "X17n0326_005:0409c09": "記曰。此出撥無者之謬見也。謂彼撥無之人。不但",
    "X17n0326_005:0409c10": "自以貪瞋癡無性為斷壞善根者。彼且亦將聲聞",
    "X17n0326_005:0409c11": "緣覺及佛所證。妄同己見。又是斷滅佛種者。是則",
    "X17n0326_005:0409c12": "彼人不止自壞。而又壞滅佛法也。何故說彼自壞",
    "X17n0326_005:0409c13": "又壞佛法。以彼謬解佛語。妄謂內外不可得故。煩",
    "X17n0326_005:0409c14": "惱性異不異故。然內外。心境也。又內。業因。外。苦果",
    "X17n0326_005:0409c15": "也。煩惱。即貪恚癡。異。謂多種。不異。謂一真。所謂煩",
    "X17n0326_005:0409c16": "惱即菩提也。以彼撥無之人。妄謂內外心境因果。",
    "X17n0326_005:0409c17": "皆不可得。故無因無果。而云生死即涅槃。煩惱即",
    "X17n0326_005:0409c18": "菩提。故略無忌憚。縱放身心以為解脫。將謂聲聞",
    "X17n0326_005:0409c19": "緣覺及佛所證。亦如此而已。此真斷滅佛種者也。",
    "X17n0326_005:0409c20": "大慧。貪恚癡若內若外不可得。貪恚癡性。無身故。無",
    "X17n0326_005:0409c21": "取故。非佛聲聞緣覺是壞者。佛聲聞緣覺自性解脫",
    "X17n0326_005:0409c22": "故。縛與縛因非性故。",
    "X17n0326_005:0409c23": "記曰。此正示三乘聖人之實證也。然三乘聖人所",
    "X17n0326_005:0409c24": "證。於貪恚癡若內若外不可得者。以觀慧之力。明",
    "X17n0326_005:0410a01": "見貪恚癡性本無體故。無可取故。豈可同彼撥無",
    "X17n0326_005:0410a02": "之人。現行貪恚癡境。造種種業。而妄自謂內外不",
    "X17n0326_005:0410a03": "可得耶。即今身心苦惱。處處纏縛。豈可妄謂煩惱",
    "X17n0326_005:0410a04": "性異不異耶。是故我說。乃彼撥無之人。自起惡見。",
    "X17n0326_005:0410a05": "斷滅善根耳。非佛聲聞緣覺是壞者也。以佛聲聞",
    "X17n0326_005:0410a06": "緣覺自性解脫故。縛與縛因非性故。解脫。涅槃也。",
    "X17n0326_005:0410a07": "縛。生死也。縛因。五住煩惱也。佛證無餘。二乘證有",
    "X17n0326_005:0410a08": "餘。通名涅槃。故皆云自性解脫。四住煩惱。為分段",
    "X17n0326_005:0410a09": "因。無明住地。為變易因。二乘度分段死。佛度變易",
    "X17n0326_005:0410a10": "死。故皆云縛與縛因非性。且三乘聖人實證如此。",
    "X17n0326_005:0410a11": "豈彼撥無者同日而語耶。",
    "X17n0326_005:0410a12": "大慧。若有縛者。應有縛是縛因故。大慧。如是說壞者。",
    "X17n0326_005:0410a13": "是名無有相。",
    "X17n0326_005:0410a14": "記曰。此出撥無者之過也。然彼撥無者自謂同於",
    "X17n0326_005:0410a15": "三乘聖人。且彼聖人皆得自性解脫者。至於生死",
    "X17n0326_005:0410a16": "之縛。煩惱縛因。皆已盡淨。而彼自揣果有生死苦",
    "X17n0326_005:0410a17": "縛耶。無苦縛耶。若果無苦縛。可爾。若尚有生死苦",
    "X17n0326_005:0410a18": "縛者。是應必有煩惱與苦為因故。今既業因未盡。",
    "X17n0326_005:0410a19": "苦果難逃。生死迅輪。正當電轉。何得妄謂無因無",
    "X17n0326_005:0410a20": "果。然業惑方熾。豈可妄擬三乘聖人。引為濟苦之",
    "X17n0326_005:0410a21": "翣資。而為自欺之媒筏耶。愚之甚也。如是。故我說",
    "X17n0326_005:0410a22": "之名為壞者。是為墮無見者其相如此。悲哉末法。",
    "X17n0326_005:0410a23": "當痛識之。",
    "X17n0326_005:0410a24": "大慧。因是故。我說寧取人見如須彌山。不起無所有",
    "X17n0326_005:0410b01": "增上慢空見。",
    "X17n0326_005:0410b02": "記曰。此甚言空見之過。意在痛勉遠離也。人見。有",
    "X17n0326_005:0410b03": "見也。唐譯云。我依此義密意而說。寧起我見如須",
    "X17n0326_005:0410b04": "彌山。不起空見懷增上慢。然依密意說寧起我見",
    "X17n0326_005:0410b05": "如須彌山。非是許起我見。蓋甚言空見之不可起",
    "X17n0326_005:0410b06": "也。然我見雖固難化。而外道中有利根者。尚可一",
    "X17n0326_005:0410b07": "言而轉。至若空見最不可治。然權教菩薩。尚不識",
    "X17n0326_005:0410b08": "真空。名空亂意。況懷增上慢。起撥無者乎。永嘉云。",
    "X17n0326_005:0410b09": "豁達空。撥因果。莽莽蕩蕩招殃禍。謂是故也。",
    "X17n0326_005:0410b10": "大慧。無所有增上慢者。是名為壞。墮自共相見希望。",
    "X17n0326_005:0410b11": "不知自心現量。(唐譯云。若起此見名為壞者。墮自共見樂欲之中。不了諸法唯心所現)",
    "X17n0326_005:0410b12": "見外性無常。剎那展轉壞。陰界入相續流注變滅。離",
    "X17n0326_005:0410b13": "文字相妄想。是名為壞者。",
    "X17n0326_005:0410b14": "記曰。此結責空見大過之所以也。所以我說增上",
    "X17n0326_005:0410b15": "慢人名為壞者。以彼墮自共相見樂欲之中。不了",
    "X17n0326_005:0410b16": "諸法唯心所現故也。自共相。謂五蘊根塵等。希望",
    "X17n0326_005:0410b17": "樂欲者。謂內受根身。外染六塵。起貪瞋癡。堅著五",
    "X17n0326_005:0410b18": "欲。其實不了自心現量。外逐世界無常。剎那展轉",
    "X17n0326_005:0410b19": "遷謝。內依蘊界處相。念念不停。流注生死。如燈焰",
    "X17n0326_005:0410b20": "焰。似水涓涓。未甞一念之停息者。爾乃自謂已證",
    "X17n0326_005:0410b21": "不生不滅。妄言生死平等。煩惱性空。復妄分別諸",
    "X17n0326_005:0410b22": "佛如來所證涅槃離文字相。以為己解。此實未得",
    "X17n0326_005:0410b23": "謂得。未證謂證。增上慢人。故我說為破壞佛法。斷",
    "X17n0326_005:0410b24": "善根者。餘經中說。寧起有見如須彌山。不起無見",
    "X17n0326_005:0410c01": "如芥子許。以墮大險坑。諸佛所不化故。",
    "X17n0326_005:0410c02": "爾時世尊欲重宣此義而說偈言。",
    "X17n0326_005:0410c03": "有無是二邊。乃至心境界。(唐譯云心所行)淨除彼境界。平等",
    "X17n0326_005:0410c04": "心寂滅。無取境界性。滅非無所有。有事悉如如。如賢",
    "X17n0326_005:0410c05": "聖境界。",
    "X17n0326_005:0410c06": "記曰。此頌撥無之見非真寂滅。亦非聖賢境界也。",
    "X17n0326_005:0410c07": "謂有無二邊。皆是妄想所行之境界。然平等寂滅",
    "X17n0326_005:0410c08": "非心行處。必須淨除彼妄想境界。方默契耳。且彼",
    "X17n0326_005:0410c09": "增上慢人。妄謂不取貪瞋癡性以為滅者。此乃撥",
    "X17n0326_005:0410c10": "無斷滅之滅。非真無所有也。故云滅非無所有。若",
    "X17n0326_005:0410c11": "果日用現前有為事上。頭頭物物一念不動。心境",
    "X17n0326_005:0410c12": "如如。如此方同聖賢境界。況彼日用現行無明。業",
    "X17n0326_005:0410c13": "識茫茫。隨情造業。豈可妄擬同聖賢耶。此一頌。總",
    "X17n0326_005:0410c14": "頌壞者之過。",
    "X17n0326_005:0410c15": "無種而有生。生已而復滅。因緣有非有。不住我教法。",
    "X17n0326_005:0410c16": "非外道非佛。非我亦非餘。(唐譯云。非餘眾)因緣所集起。云何",
    "X17n0326_005:0410c17": "而得無。誰集因緣有。而復說言無。",
    "X17n0326_005:0410c18": "記曰。此頌借外道以斥撥無者之大過也。初偈皆",
    "X17n0326_005:0410c19": "指外道邪論。謂彼外道以不達諸法本自無生。而",
    "X17n0326_005:0410c20": "妄計無種而有生。種。因也。或計生已而復滅。或計",
    "X17n0326_005:0410c21": "四大微塵等和合因緣能生諸法。或計諸法亦有",
    "X17n0326_005:0410c22": "亦無。此等雖云邪見。然而尚未絕滅諸法。我已痛",
    "X17n0326_005:0410c23": "斥之云。此皆邪論。不住我教法矣。彼撥無者。妄謂",
    "X17n0326_005:0410c24": "不取貪瞋癡性便為寂滅。因果皆無。而此惡見。又",
    "X17n0326_005:0411a01": "非外道之論。又非佛法。又非我所說。又非我其餘",
    "X17n0326_005:0411a02": "弟子所論。況彼現在煩惱因緣。集起生死業果之",
    "X17n0326_005:0411a03": "中。起心動念。無非是業。無非是罪。云何而得無因",
    "X17n0326_005:0411a04": "無果耶。且煩惱集積因緣。而有三界生死業果。善",
    "X17n0326_005:0411a05": "惡報應。如影隨形。誰敢於此現前集起因緣有中。",
    "X17n0326_005:0411a06": "而復說言為絕無耶。故云。誰集因緣有。而復說言",
    "X17n0326_005:0411a07": "無。痛之甚也。責之深也。觀者可不懼乎。",
    "X17n0326_005:0411a08": "邪見論生法。妄想計有無。若知無所生。亦復無所滅。",
    "X17n0326_005:0411a09": "觀此悉空寂。有無二俱離。",
    "X17n0326_005:0411a10": "記曰。此頌總結指歸觀心也。謂佛法外外道。乃邪",
    "X17n0326_005:0411a11": "見論生法。學佛法之外道。則妄想計有無。是皆不",
    "X17n0326_005:0411a12": "知諸法本自無生。今亦無滅耳。彼苟知本無所生。",
    "X17n0326_005:0411a13": "則今亦復無滅。能觀諸法不生不滅。則當體空寂。",
    "X17n0326_005:0411a14": "心境雙忘。其有無二見自俱離矣。二見既離。則於",
    "X17n0326_005:0411a15": "自得本住法。當一念頓證。不期而得矣。○上顯涅",
    "X17n0326_005:0411a16": "槃離過已竟。△下示二通以明果海離言。",
    "X17n0326_005:0411a17": "爾時大慧菩薩復白佛言。世尊。唯願為我及諸菩薩",
    "X17n0326_005:0411a18": "說宗通相。若善分別宗通相者。我及諸菩薩通達是",
    "X17n0326_005:0411a19": "相。通達是相已。速成阿耨多羅三藐三菩提。不隨覺",
    "X17n0326_005:0411a20": "想及眾魔外道(唐譯云。善達此義。不隨一切眾邪妄解)。",
    "X17n0326_005:0411a21": "記曰。此下明忘言契證。將顯果海離言。故致此問",
    "X17n0326_005:0411a22": "也。因上學佛法者不得佛意。遂起撥無之見。以彼",
    "X17n0326_005:0411a23": "不得自性宗通。故謬解佛言。以致誤墮如此。蓋以",
    "X17n0326_005:0411a24": "名言習氣未離。不能忘言默契。故大慧承前便問",
    "X17n0326_005:0411b01": "宗通相也。佛意謂彼人不但不善宗通。而亦不善",
    "X17n0326_005:0411b02": "說通。所以錯會佛意。故問一答二。",
    "X17n0326_005:0411b03": "佛告大慧。諦聽諦聽。善思念之。當為汝說。大慧白佛",
    "X17n0326_005:0411b04": "言。世尊。唯然受教。佛告大慧。一切聲聞緣覺菩薩。有",
    "X17n0326_005:0411b05": "二種通相。謂宗通。及說通。",
    "X17n0326_005:0411b06": "記曰。由問宗通相。而併示之以說通相。故教之以",
    "X17n0326_005:0411b07": "離言觀心也。宗鏡云。內住自心第一義理。住自覺",
    "X17n0326_005:0411b08": "地入聖智門。以此相應。名宗通相。此是行時。非是",
    "X17n0326_005:0411b09": "解時。因解成行。行成解絕。則言語道斷。心行處滅。",
    "X17n0326_005:0411b10": "故魏譯云。為我及諸菩薩建立修行正法之相。佛",
    "X17n0326_005:0411b11": "答云。有二種法。一者建立正法相。二者說建立正",
    "X17n0326_005:0411b12": "法相。唐譯云。宗趣法相。言說法相。是知此二通。乃",
    "X17n0326_005:0411b13": "佛示三乘行人入理之要門也。謂諸修行者。第一",
    "X17n0326_005:0411b14": "要了悟自心。通達唯心現量。次要善達如來所說",
    "X17n0326_005:0411b15": "一切教法。皆是隨順眾生樂欲而說。如止啼黃葉。",
    "X17n0326_005:0411b16": "本無實法與人。凡觀佛教。不可依語作解。隨妄想",
    "X17n0326_005:0411b17": "轉。如此了達自心。又能善知佛法離言之旨。自然",
    "X17n0326_005:0411b18": "不墮外道邪見。亦不執了義大乘回為己見。誤墮",
    "X17n0326_005:0411b19": "闡提。破壞佛法也。以偈觀之。則聖旨的然因上而",
    "X17n0326_005:0411b20": "發也。",
    "X17n0326_005:0411b21": "大慧。宗通者。謂緣自得勝進相。遠離言說文字妄想。",
    "X17n0326_005:0411b22": "趣無漏界自覺地自相。遠離一切虗妄覺想。降伏一",
    "X17n0326_005:0411b23": "切外道眾魔。緣自覺趣。光明輝發。是名宗通相。",
    "X17n0326_005:0411b24": "記曰。此示宗通相也。魏譯云。能取無漏正戒。證諸",
    "X17n0326_005:0411c01": "地修行相法。離諸外道虗妄覺觀諸魔境界。降伏",
    "X17n0326_005:0411c02": "一切外道諸魔。顯示自身內證之法。唐譯云。超過",
    "X17n0326_005:0411c03": "一切不正思覺。伏魔外道。生智慧光。由是觀之。修",
    "X17n0326_005:0411c04": "行之士。初心入禪。五蘊未破。則所見境界皆非實",
    "X17n0326_005:0411c05": "證。故楞嚴詳辯五十重魔境。是則前三陰未破。而",
    "X17n0326_005:0411c06": "所現境界。即此經所云虗妄覺想。後三陰未破。所",
    "X17n0326_005:0411c07": "起諸見。即此經一切外道眾魔。今欲離之伏之。方",
    "X17n0326_005:0411c08": "名緣自覺趣正行。而自性本有智慧光明。自然輝",
    "X17n0326_005:0411c09": "發也。然欲離之伏之。非金剛心。秉自性金剛無漏",
    "X17n0326_005:0411c10": "寶戒。斷斷不能。故魏譯云。能取無漏正戒。證諸地",
    "X17n0326_005:0411c11": "相也。故楞嚴云。識陰若盡。則汝現前諸根互用。從",
    "X17n0326_005:0411c12": "互用中。能入菩薩金剛乾慧。圓明精心於中發化。",
    "X17n0326_005:0411c13": "如是乃超十信。十住。十行。十迴向。乃至十地等覺。",
    "X17n0326_005:0411c14": "入於如來妙莊嚴海。此所謂取無漏正戒。證諸地",
    "X17n0326_005:0411c15": "修行相。方名緣自得勝進相也。彼撥無者。既不能",
    "X17n0326_005:0411c16": "了達自心。即有志修行。又不能善達如來所說真",
    "X17n0326_005:0411c17": "修行門。故不能遠離妄想覺觀。墮諸魔境界。而自",
    "X17n0326_005:0411c18": "以為得者。以未秉無漏正戒。而為惡習所使故。無",
    "X17n0326_005:0411c19": "怪乎所作所為。以魔業為正行也。",
    "X17n0326_005:0411c20": "云何說通相。謂說九部種種教法。離異不異有無等",
    "X17n0326_005:0411c21": "相。以巧方便。隨順眾生如應說法。令得度脫。是名說",
    "X17n0326_005:0411c22": "通相。",
    "X17n0326_005:0411c23": "記曰。此示說通相也。佛說十二部經。此云九部者。",
    "X17n0326_005:0411c24": "以大小通該故。然說通者。非是但能通曉九部大",
    "X17n0326_005:0412a01": "小教法。而善講說已也。蓋要了達本來無說無示。",
    "X17n0326_005:0412a02": "離異不異有無等相。乃依如來所證自得離妄想",
    "X17n0326_005:0412a03": "無言說處。而以善巧方便隨順眾生希望之心。各",
    "X17n0326_005:0412a04": "隨所應。稱機而說。令彼得度。如渡河之筏。既已得",
    "X17n0326_005:0412a05": "度。即便捨之。非實法也。觀者若能了達無說之說。",
    "X17n0326_005:0412a06": "則自當離言觀義。不取法相。亦不取非法相矣。彼",
    "X17n0326_005:0412a07": "撥無者。不了自心。故不善於義。但執言說以為實",
    "X17n0326_005:0412a08": "法。將如來了義大乘。迴為己見。恣其貪瞋。所謂醍",
    "X17n0326_005:0412a09": "醐返成毒藥耳。佛云。我所說法。如標月指。故凡學",
    "X17n0326_005:0412a10": "者。聞教自合觀心。離指方能識月。所謂了法不在",
    "X17n0326_005:0412a11": "言。善入無言際。而能示言說。如響徧世間。如此方",
    "X17n0326_005:0412a12": "名說通相也。",
    "X17n0326_005:0412a13": "大慧。汝及餘菩薩應當修學。",
    "X17n0326_005:0412a14": "爾時世尊欲重宣此義而說偈言。",
    "X17n0326_005:0412a15": "宗及說通相。緣自與教法。善見善分別。不隨諸覺想。",
    "X17n0326_005:0412a16": "記曰。此總頌二通義也。善見。謂得宗通。善分別。謂",
    "X17n0326_005:0412a17": "得說通。此二皆善。則自不隨妄想轉矣。",
    "X17n0326_005:0412a18": "非有真實性。如愚夫妄想。云何起妄想。非性為解脫。",
    "X17n0326_005:0412a19": "記曰。此頌責愚夫不善二通。故起顛倒見也。華嚴",
    "X17n0326_005:0412a20": "云。法性本空寂。無取亦無見。性空即是佛。不可得",
    "X17n0326_005:0412a21": "思量。如此。豈有實法如愚夫之所分別者耶。既無",
    "X17n0326_005:0412a22": "可分別。如何愚夫於無分別法中。而妄想貪瞋非",
    "X17n0326_005:0412a23": "性為解脫耶。故云非有真實等。",
    "X17n0326_005:0412a24": "觀察諸有為。生滅等相續。增長於二見。顛倒無所知。",
    "X17n0326_005:0412b01": "記曰。此頌前章結責之文。以明倒見之所以也。謂",
    "X17n0326_005:0412b02": "彼愚夫所以倒見如此者。以不善二通。故不知法",
    "X17n0326_005:0412b03": "性空寂。但隨妄想分別。觀察內外根塵識界諸有",
    "X17n0326_005:0412b04": "為法以為實有。故妄生取著。念念攀緣。心心不住。",
    "X17n0326_005:0412b05": "生滅相續。日夜無隙。唯直增長二見。顛倒恣情。造",
    "X17n0326_005:0412b06": "諸惡業。於佛所說修行正法離言說相。盲無所知。",
    "X17n0326_005:0412b07": "是故我說此輩名為壞者。",
    "X17n0326_005:0412b08": "一是為真諦。無罪為涅槃。(魏譯云。涅槃離於識。唯此一法實。唐譯云。涅槃離心",
    "X17n0326_005:0412b09": "識。唯此一法實)觀察世妄想。如幻夢芭蕉。雖有貪恚癡。而實",
    "X17n0326_005:0412b10": "無有人。從愛生諸陰。有皆如幻夢。",
    "X17n0326_005:0412b11": "記曰。此頌直指一心。教之以修行正法相也。真諦。",
    "X17n0326_005:0412b12": "真實也。涅槃。此云寂滅。謂真實處。為。是也。罪。舊注",
    "X17n0326_005:0412b13": "云妄想。佛意謂凡所分別。皆非真實。唯有一法是",
    "X17n0326_005:0412b14": "真實處。謂無妄想寂滅心體。以言語道斷。心行處",
    "X17n0326_005:0412b15": "滅。乃最真實處。唯此一事實。餘二則非真。若了此",
    "X17n0326_005:0412b16": "真實住如實處。則能觀察一切世間身心境界妄",
    "X17n0326_005:0412b17": "想分別處。皆如幻夢芭蕉。都不實矣。幻夢。喻心識",
    "X17n0326_005:0412b18": "四蘊。芭蕉。喻色蘊。既能了此身心不實。則我執頓",
    "X17n0326_005:0412b19": "空。我執既空。縱有貪恚癡性。而無作者。亦無受者。",
    "X17n0326_005:0412b20": "故云而實無有人。既無作無受。則心境雙亡。即此",
    "X17n0326_005:0412b21": "從愛所生五蘊妄身。雖有而處之皆如幻夢矣。所",
    "X17n0326_005:0412b22": "謂却來觀世間。猶如夢中事。摩登伽在夢。誰能留",
    "X17n0326_005:0412b23": "汝形。若能作如是觀。豈復以不取貪瞋癡性為得",
    "X17n0326_005:0412b24": "耶。如此觀者。名為正觀。若他觀者。則名邪觀。此所",
    "X17n0326_005:0412c01": "謂建立修行正法相。即此可以轉煩惱而作菩提。",
    "X17n0326_005:0412c02": "轉生死而為涅槃。斯則即此五蘊煩惱身心。當下",
    "X17n0326_005:0412c03": "即得常住二轉依果矣。智者請深觀之。○上從前",
    "X17n0326_005:0412c04": "初卷問五法自性章起至此通辯一乘理行因果",
    "X17n0326_005:0412c05": "行相已竟。此下明依前理行頓示斷證因果相。分",
    "X17n0326_005:0412c06": "二。初顯因行。分二。初自利。次利他。初中又四。△且",
    "X17n0326_005:0412c07": "初明妄想不實以破我執斷煩惱障。",
    "X17n0326_005:0412c08": "爾時大慧菩薩白佛言。世尊。惟願為說不實妄想相。",
    "X17n0326_005:0412c09": "(問妄想相)不實妄想云何而生。(問妄想云何而生)說何等法名不",
    "X17n0326_005:0412c10": "實妄想。(問妄想體。唐譯云。是何而生。因何而生)於何等法中不實妄想",
    "X17n0326_005:0412c11": "(問妄想處。唐譯云。誰之所生)。",
    "X17n0326_005:0412c12": "記曰。從前通辯一乘理行因果行相已竟。此下明",
    "X17n0326_005:0412c13": "依行造修斷惑證真之次第也。由前果德章云。覺",
    "X17n0326_005:0412c14": "人法無我。了知二障。離二種死。斷二煩惱。是名佛",
    "X17n0326_005:0412c15": "之知覺。將明依行造修。先破二執。斷二障為要。此",
    "X17n0326_005:0412c16": "問妄想云云。乃先斷煩惱障。破我執也。問妄想者。",
    "X17n0326_005:0412c17": "謂一切眾生及外道闡提惡見。皆因妄想而有。又",
    "X17n0326_005:0412c18": "云妄想無性。又云無妄想即寂滅真實處。大慧意",
    "X17n0326_005:0412c19": "謂即云妄想不實。不知如何是妄想。且無妄想即",
    "X17n0326_005:0412c20": "真實處寂滅不生。不知此妄云何而生。是何所生。",
    "X17n0326_005:0412c21": "因何而生。從何處生。蓋妄想乃煩惱之根本。故此",
    "X17n0326_005:0412c22": "科云破煩惱障。",
    "X17n0326_005:0412c23": "佛告大慧。善哉善哉。能問如來如是之義。多所饒益。",
    "X17n0326_005:0412c24": "多所安樂。哀愍世間一切天人。諦聽諦聽。善思念之。",
    "X17n0326_005:0413a01": "當為汝說。大慧白佛言。善哉世尊。唯然受教。佛告大",
    "X17n0326_005:0413a02": "慧。種種義。種種不實妄想。計著妄想生。",
    "X17n0326_005:0413a03": "記曰。此答妄想相。及妄想生也。種種。乃一切聖凡",
    "X17n0326_005:0413a04": "心境世出世間真妄諸法。義。乃名相也。謂於此諸",
    "X17n0326_005:0413a05": "法不了唯心。於中而起虗妄分別者。即名妄想。但",
    "X17n0326_005:0413a06": "一念計著。即妄想生。此總答問義。下文釋其所以。",
    "X17n0326_005:0413a07": "大慧。攝所攝計著。不知自心現量。及墮有無見。增長",
    "X17n0326_005:0413a08": "外道見。妄想習氣。計著外種種義。心心數妄想計著",
    "X17n0326_005:0413a09": "我我所生。",
    "X17n0326_005:0413a10": "記曰。此釋成妄想之所以也。唐譯云。一切眾生。於",
    "X17n0326_005:0413a11": "種種境。不能了達自心所現。計能所取。虗妄執著。",
    "X17n0326_005:0413a12": "起諸分別。墮有無見。增長外道妄見習氣。心心所",
    "X17n0326_005:0413a13": "法相應起時。執有外義種種可得。計著於我及以",
    "X17n0326_005:0413a14": "我所。是故名為虗妄分別。意謂無明是妄想因。以",
    "X17n0326_005:0413a15": "無明不覺自心現量。故見似外境。執以為實。能取",
    "X17n0326_005:0413a16": "所取虗妄計著。分別有無者。是名妄想。謂妄想之",
    "X17n0326_005:0413a17": "名相。依士釋。其我我所。乃妄想生處。謂名相之妄",
    "X17n0326_005:0413a18": "想。依主釋也。以心境互為緣起故。妄想習氣。皆煩",
    "X17n0326_005:0413a19": "惱障。計我我所。皆為我執。心心數者。心乃八識心",
    "X17n0326_005:0413a20": "王。數乃五十一心所法。謂是心家所有之法也。分",
    "X17n0326_005:0413a21": "為六位。一徧行五。二別境五。三善十一。四根本煩",
    "X17n0326_005:0413a22": "惱六。五隨煩惱二十。六不定有四。八識各具。隨分",
    "X17n0326_005:0413a23": "多寡。識論具明。",
    "X17n0326_005:0413a24": "大慧白佛言。世尊。若種種義。種種不實妄想。計著妄",
    "X17n0326_005:0413b01": "想生。攝所攝計著。不知自心現量。及墮有無見。增長",
    "X17n0326_005:0413b02": "外道見。妄想習氣。計著外種種義。心心數妄想我我",
    "X17n0326_005:0413b03": "所計著生。",
    "X17n0326_005:0413b04": "記曰。此大慧牒上佛語。以起下難。唐譯無此文。",
    "X17n0326_005:0413b05": "世尊。若如是外種種義相墮有無相。離性非性。離見",
    "X17n0326_005:0413b06": "相。世尊。第一義亦如是。離量根分譬因相。(唐譯云。離諸根量。宗",
    "X17n0326_005:0413b07": "因譬喻)世尊。何故一處妄想不實義。種種性計著妄想",
    "X17n0326_005:0413b08": "生。非計著第一義處相妄想生。將無世尊說邪因論",
    "X17n0326_005:0413b09": "耶。(魏譯云。墮世間論。唐譯云。所言乖理)說一生。一不生。",
    "X17n0326_005:0413b10": "記曰。將明以不生滅心為本修因。故此問妄想生",
    "X17n0326_005:0413b11": "不生也。此因世尊上言不實妄想從計著種種不",
    "X17n0326_005:0413b12": "實義生。故大慧即躡所說而設難世尊亦墮有無",
    "X17n0326_005:0413b13": "二見。將以辯明不生滅心耳。意謂若妄想從彼種",
    "X17n0326_005:0413b14": "種世諦不實義相生者。且彼世諦向墮有無四句",
    "X17n0326_005:0413b15": "見相。而世尊頻言彼諸法體。離性非性。離四句見。",
    "X17n0326_005:0413b16": "且離四句。即彼世諦而為第一義諦矣。經云。世間",
    "X17n0326_005:0413b17": "諸因量。求過不可得。故云。第一義亦如是。離量根",
    "X17n0326_005:0413b18": "分譬因相。既二諦平等無二。世尊何故偏於世諦",
    "X17n0326_005:0413b19": "處言生妄想。於第一義處而不言生妄想耶。將無",
    "X17n0326_005:0413b20": "世尊說邪因論耶。然二諦同離有無。何故一處說",
    "X17n0326_005:0413b21": "生。一處說不生。此其世尊亦似愚夫起二種計。墮",
    "X17n0326_005:0413b22": "邪因論矣。",
    "X17n0326_005:0413b23": "佛告大慧。非妄想一生一不生。所以者何。謂有無妄",
    "X17n0326_005:0413b24": "想不生故。外現性非性。覺自心現量。妄想不生。",
    "X17n0326_005:0413c01": "記曰。此釋不墮二見之所以也。佛言。我非計世諦",
    "X17n0326_005:0413c02": "處生妄想。亦非計第一義諦不生妄想。所以者何。",
    "X17n0326_005:0413c03": "以我不起有無分別心故。以不見有世諦相故。故",
    "X17n0326_005:0413c04": "云外現性非性。以了彼諸法但唯自心所現。故分",
    "X17n0326_005:0413c05": "別不生。故云覺自心現量。妄想不生。",
    "X17n0326_005:0413c06": "大慧。我說餘愚夫自心種種妄想相故。事業在前。種",
    "X17n0326_005:0413c07": "種妄想性相計著生。",
    "X17n0326_005:0413c08": "記曰。此釋說愚夫妄想之所以也。謂我所說。非是",
    "X17n0326_005:0413c09": "說世諦處能生妄想。但說愚夫自心所生種種妄",
    "X17n0326_005:0413c10": "想耳。以彼愚夫妄見現前種種事業。不了唯心。故",
    "X17n0326_005:0413c11": "取以為實。妄生種種分別計著。是故我說為妄想",
    "X17n0326_005:0413c12": "生也。所謂境緣無好醜。好醜起於心。心若不強名。",
    "X17n0326_005:0413c13": "境界何由立。故凡所分別。皆分別自心。經云。若不",
    "X17n0326_005:0413c14": "了自心。云何知正道。故隨次明之。",
    "X17n0326_005:0413c15": "云何愚夫得離我我所計著見。離作所作因緣過。覺",
    "X17n0326_005:0413c16": "自妄想心量。身心轉變。究竟明解一切地。如來自覺",
    "X17n0326_005:0413c17": "境界。離五法自性事見妄想。以是因緣。故我說妄想",
    "X17n0326_005:0413c18": "從種種不實義計著生。知如實義。得解脫自心種種",
    "X17n0326_005:0413c19": "妄想。",
    "X17n0326_005:0413c20": "記曰。此世尊自述說法之本懷也。謂我因見眾生",
    "X17n0326_005:0413c21": "於種種諸法。而生種種計著分別。堅執不捨。如此",
    "X17n0326_005:0413c22": "愚夫。云何能得離我我所執著邪見。云何能離作",
    "X17n0326_005:0413c23": "所作善惡因緣生死過患。云何能覺自妄想心量。",
    "X17n0326_005:0413c24": "云何能得轉五蘊身得意生身。變無明識成究竟",
    "X17n0326_005:0414a01": "智。明解一切地。得到如來自覺境界。離五法自性",
    "X17n0326_005:0414a02": "事見想相。我為愍彼愚眾生故。以是因緣。故我說",
    "X17n0326_005:0414a03": "妄想從種種不實義計著生。欲令眾生知如實義。",
    "X17n0326_005:0414a04": "庶得解脫自心中種種不實妄想耳。我為要眾生",
    "X17n0326_005:0414a05": "各各了悟自心故。非是說世諦處能生妄想也。離",
    "X17n0326_005:0414a06": "五法自性事見妄想者。以五法自性。皆迷悟邊事。",
    "X17n0326_005:0414a07": "若究竟自覺聖智。悉皆離故。",
    "X17n0326_005:0414a08": "爾時世尊欲重宣此義而說偈言。",
    "X17n0326_005:0414a09": "諸因及與緣。從此生世間。妄想著四句。不知我所通。",
    "X17n0326_005:0414a10": "記曰。此頌總責愚夫不達佛意。隨語生解也。謂我",
    "X17n0326_005:0414a11": "說因緣生諸世間者。意顯諸法本無生故。而愚夫",
    "X17n0326_005:0414a12": "不達。乃又依因緣復起四句妄見分別。此不知我",
    "X17n0326_005:0414a13": "所通義也。",
    "X17n0326_005:0414a14": "世間非有生。亦復非無生。不從有無生。亦非非有無。",
    "X17n0326_005:0414a15": "諸因及與緣。云何愚妄想。非有亦非無。亦復非有無。",
    "X17n0326_005:0414a16": "如是觀世間。心轉得無我。",
    "X17n0326_005:0414a17": "記曰。此頌諸法本自無生也。謂世間諸法。不屬有",
    "X17n0326_005:0414a18": "無四句而生。故我說因緣。以顯彼無生意耳。云何",
    "X17n0326_005:0414a19": "愚夫於因緣法中。復起妄想作有無四句見耶。若",
    "X17n0326_005:0414a20": "能離四句而觀諸法者。則當下心轉得無我矣。",
    "X17n0326_005:0414a21": "一切性不生。以從緣生故。一切緣所作。所作非自有。",
    "X17n0326_005:0414a22": "記曰。此頌釋諸法無生之所以也。謂一切法本自",
    "X17n0326_005:0414a23": "無生者。以從緣生故。既從緣生。則生但緣生。非自",
    "X17n0326_005:0414a24": "生也。作但緣作。非自作也。故云所作非自有。以自",
    "X17n0326_005:0414b01": "體不有。故不生耳。",
    "X17n0326_005:0414b02": "事不自生事。有二事過故。無二事過故。非有性可得。",
    "X17n0326_005:0414b03": "記曰。此頌由因緣故顯不生也。唐譯云。果不自生",
    "X17n0326_005:0414b04": "果。有二果失故。無有二果故。非有性可得。然事。果。",
    "X17n0326_005:0414b05": "皆言緣也。謂緣不自緣。必由於因。如果不自果。必",
    "X17n0326_005:0414b06": "由於華。若不待華而果。則果有二果之過。是無因",
    "X17n0326_005:0414b07": "也。故緣不由因而緣徑生者。則是世間計四大能",
    "X17n0326_005:0414b08": "生。墮無因過矣。如從因緣生。則無二過也。然緣必",
    "X17n0326_005:0414b09": "待因。是緣不生也。因必待緣。是因不生也。因緣既",
    "X17n0326_005:0414b10": "皆不生。則所生之法。亦無自性可得矣。以無性可",
    "X17n0326_005:0414b11": "得。故生本無也。故云不生。",
    "X17n0326_005:0414b12": "觀諸有為法。離攀緣所緣。無心之心量。我說為心量。",
    "X17n0326_005:0414b13": "量者自性處。緣性二俱離。性究竟妙淨。我說名心量。",
    "X17n0326_005:0414b14": "記曰。此頌示自心現量觀也。由上言愚夫於種種",
    "X17n0326_005:0414b15": "諸法不實義。起種種不實妄想分別者。以不了唯",
    "X17n0326_005:0414b16": "心現量故。第恐聞者不知如何是自心現量。故此",
    "X17n0326_005:0414b17": "特示之曰。若正當觀諸有為法時。不起心分別。於",
    "X17n0326_005:0414b18": "所緣境。斯無第二念。則但是一心。即此離念之心。",
    "X17n0326_005:0414b19": "便是自心現量。故云無心之心量。我說為心量也。",
    "X17n0326_005:0414b20": "現量者。謂五識之初。同明了意識。映五塵實境時。",
    "X17n0326_005:0414b21": "分明顯現。無少差謬。不起第二念分別。是名現量。",
    "X17n0326_005:0414b22": "若剎那流入意地。起心分別長短方圓青黃等假",
    "X17n0326_005:0414b23": "法時。便是比量心矣。今云諸有為法。即五塵境。攀",
    "X17n0326_005:0414b24": "緣。即第六意識能分別心。所緣。即彼諸法所分別",
    "X17n0326_005:0414c01": "境。離。猶絕也。無心。無第二念分別心也。故魏譯云。",
    "X17n0326_005:0414c02": "離念及所念。謂觀有為法時。但不起心分別。自然",
    "X17n0326_005:0414c03": "心境雙絕。寂爾靈知。經云。譬如眼光曉了前境。其",
    "X17n0326_005:0414c04": "光圓滿。得無憎愛。以無憎愛念。故云無心。論云。心",
    "X17n0326_005:0414c05": "體離念。離念相者。等虗空界。此所謂無心之心量",
    "X17n0326_005:0414c06": "也。然量之自體。能所雙絕。心境俱離。究竟妙淨。故",
    "X17n0326_005:0414c07": "說有自心現量耳。",
    "X17n0326_005:0414c08": "施設世諦我。彼則無實事。諸陰陰施設。無事亦復然。",
    "X17n0326_005:0414c09": "有四種平等。相及因性生。第三無我等。第四修修者。",
    "X17n0326_005:0414c10": "記曰。此言觀成得益也。彼世諦我。乃一切眾生五",
    "X17n0326_005:0414c11": "蘊各各執為我者。諸陰。即內五蘊。乃自計為我者",
    "X17n0326_005:0414c12": "總名諸有為法。皆所緣境也。謂若觀自他根身時。",
    "X17n0326_005:0414c13": "但不起心分別研醜美惡。則心體寂爾虗閒。自然",
    "X17n0326_005:0414c14": "愛憎之念不起。如云恰似木人見華鳥。斯則一心",
    "X17n0326_005:0414c15": "不生。萬境俱寂。而所觀者。但如鏡中無別分析。故",
    "X17n0326_005:0414c16": "彼我根身盡皆不實。不實。則自然平等如如矣。相。",
    "X17n0326_005:0414c17": "即自他根身。因。乃生因。性。謂不生性。修。乃能修之",
    "X17n0326_005:0414c18": "人。修者。即所修之法。所言平等者。謂相與無相。生",
    "X17n0326_005:0414c19": "與無生。我與無我。若人若法。皆平等矣。故云有四",
    "X17n0326_005:0414c20": "種平等。此唯心現量觀成。法爾如此。",
    "X17n0326_005:0414c21": "妄想習氣轉。有種種心生。境界於外現。是世俗心量。",
    "X17n0326_005:0414c22": "記曰。此言六七二識轉似外境。為世俗心量也。妄",
    "X17n0326_005:0414c23": "想。六識。習氣。七識染污無知也。謂第六識。依染污",
    "X17n0326_005:0414c24": "末那。引起八識含藏種子習氣。熏發轉變。而有種",
    "X17n0326_005:0415a01": "種分別心生似外境現。執為實我實法。不離唯心。",
    "X17n0326_005:0415a02": "但妄見耳。故云是世俗心量。",
    "X17n0326_005:0415a03": "外現而非有。心見彼種種。建立於身財。我說為心量。",
    "X17n0326_005:0415a04": "記曰。此言前五識心量也。謂外境雖現。其實不有。",
    "X17n0326_005:0415a05": "彼乃八識親相分。但以妄見執取而作種種諸法",
    "X17n0326_005:0415a06": "事業。以為資生自處。依之建立五識身財。然皆不",
    "X17n0326_005:0415a07": "離唯心。故我亦說為心量。",
    "X17n0326_005:0415a08": "離一切諸見。及離想所想。無得亦無生。我說為心量。",
    "X17n0326_005:0415a09": "記曰。此言轉識成智。以明真唯心現量也。謂能了",
    "X17n0326_005:0415a10": "別者。八識之見分。所分別者。八識之相分。然真如",
    "X17n0326_005:0415a11": "自性。心境雙絕。一切皆離。故云離一切見。及想所",
    "X17n0326_005:0415a12": "想。到此泯絕無寄。而自亦不可得。當體獨立。寂滅",
    "X17n0326_005:0415a13": "無生。故我說此為真唯心現量也。",
    "X17n0326_005:0415a14": "非性非非性。性非性悉離。謂彼心解脫。我說為心量。",
    "X17n0326_005:0415a15": "如如與空際。涅槃及法界。種種意生身。我說為心量。",
    "X17n0326_005:0415a16": "記曰。此言真如一心現量。真妄雙絕。以明究竟真",
    "X17n0326_005:0415a17": "無我義也。以心境雙絕。故非性。真亦不立。故非非",
    "X17n0326_005:0415a18": "性。以真妄俱離。方為寂滅一心究竟解脫。故我說",
    "X17n0326_005:0415a19": "此名為自心現量。如是。則凡所言如如。言空。言實",
    "X17n0326_005:0415a20": "際。言涅槃。言法界。言種種意生身等。皆此一心現",
    "X17n0326_005:0415a21": "量之異稱耳。以如來藏中。求於去來迷悟生死。了",
    "X17n0326_005:0415a22": "不可得故。此則五法三自性皆離。八識二無我俱",
    "X17n0326_005:0415a23": "遣。方名如來自覺聖智究竟境界。行人必如是觀",
    "X17n0326_005:0415a24": "察。方能知如實義。始得解脫自心種種煩惱妄想。",
    "X17n0326_005:0415b01": "故我說為自心現量也。○上明妄想不實以破我",
    "X17n0326_005:0415b02": "執斷煩惱障已竟。下明言說性空以破法執斷所",
    "X17n0326_005:0415b03": "知障。有四。△初明言說為法執之本。",
    "X17n0326_005:0415b04": "爾時大慧菩薩白佛言。世尊。如世尊所說。菩薩摩訶",
    "X17n0326_005:0415b05": "薩當善語義。云何為菩薩善語義。云何為語。云何為",
    "X17n0326_005:0415b06": "義。",
    "X17n0326_005:0415b07": "記曰。此承前置問。將以破法執。斷所知障也。初明",
    "X17n0326_005:0415b08": "言說為法執之本。良以世出世法。皆依語言分別。",
    "X17n0326_005:0415b09": "執為實有。故以語義為法執。名所知障。由先世尊",
    "X17n0326_005:0415b10": "誡云。當依於義。莫著言說。次以不善語義。隨言生",
    "X17n0326_005:0415b11": "解。故致誤墮二見。起撥無之過。皆所知障。乃法執",
    "X17n0326_005:0415b12": "也。故次教以二通相。且云依如實義。則能解脫自",
    "X17n0326_005:0415b13": "心種種妄想。良由不善語義。生多種過故。大慧至",
    "X17n0326_005:0415b14": "此。因問不知如何為善語義。此問善語義之方便。",
    "X17n0326_005:0415b15": "將以破法執也。又不知云何為語。云何為義。此問",
    "X17n0326_005:0415b16": "其相。",
    "X17n0326_005:0415b17": "佛告大慧。諦聽諦聽。善思念之。當為汝說。大慧白佛",
    "X17n0326_005:0415b18": "言。善哉世尊。唯然受教。佛告大慧。云何為語。謂言字",
    "X17n0326_005:0415b19": "妄想和合。依咽喉脣舌齒齗頰輔。因彼我言說妄想",
    "X17n0326_005:0415b20": "習氣計著生。是名為語。",
    "X17n0326_005:0415b21": "記曰。此示語相也。唐譯云。語者。所謂分別習氣而",
    "X17n0326_005:0415b22": "為因。依於喉舌脣齶齒輔。而出種種音聲文字。相",
    "X17n0326_005:0415b23": "對談說。是名為語。輔。口輔。齗。齒根。",
    "X17n0326_005:0415b24": "大慧。云何為義。謂離一切妄想相。言說相。是名為義。",
    "X17n0326_005:0415c01": "記曰。此示義相也。謂言語道斷。心行處滅。即是義",
    "X17n0326_005:0415c02": "相。故云離。離。猶不帶也。",
    "X17n0326_005:0415c03": "大慧。菩薩摩訶薩。於如是義。獨一靜處。聞思修慧。緣",
    "X17n0326_005:0415c04": "自覺了。向涅槃城。習氣身轉變已。自覺境界。(唐譯云。以聞思",
    "X17n0326_005:0415c05": "修慧。思惟觀察。向涅槃道。自智境界。轉諸習氣)觀地地中間勝進義相。是名",
    "X17n0326_005:0415c06": "菩薩摩訶薩善義。",
    "X17n0326_005:0415c07": "記曰。此示善義之方便也。聞思修。三慧也。謂從聞",
    "X17n0326_005:0415c08": "中思而修之。以依知識所演大智教光。從耳達心。",
    "X17n0326_005:0415c09": "聲入心通。遺言得義。安心觀照。思惟審察。寂滅真",
    "X17n0326_005:0415c10": "如自知境界。念念深入。以之熏修。漸令習氣轉變。",
    "X17n0326_005:0415c11": "滅無明暗。發智慧光。以至心智路絕。一念相應。是",
    "X17n0326_005:0415c12": "名得入自覺聖智。斯乃善義之方便也。智者應如",
    "X17n0326_005:0415c13": "是觀。",
    "X17n0326_005:0415c14": "復次大慧。善語義菩薩摩訶薩。觀語與義。非異非不",
    "X17n0326_005:0415c15": "異。觀義與語。亦復如是。若語義異者。則不因語辯義。",
    "X17n0326_005:0415c16": "而以語入義。如燈照色。",
    "X17n0326_005:0415c17": "記曰。此示因言顯義。以明語義兼善也。由上云義",
    "X17n0326_005:0415c18": "本離言。第恐愚夫執為斷滅。故此示之以因語入",
    "X17n0326_005:0415c19": "義。所謂雖復不依言語道。亦復不著無言說。總持",
    "X17n0326_005:0415c20": "無文字。文字顯總持。以此方真教體。清淨在音聞。",
    "X17n0326_005:0415c21": "但於語義不可作一異見。故如燈照色。然因燈見",
    "X17n0326_005:0415c22": "色。故不得言異。而色非燈也。故不得言一。此又教",
    "X17n0326_005:0415c23": "以善語義之方便也。",
    "X17n0326_005:0415c24": "復次大慧。不生不滅。自性。涅槃。三乘一乘。心自性等。",
    "X17n0326_005:0416a01": "如緣言說義計著。墮建立及誹謗見。異建立。異妄想。",
    "X17n0326_005:0416a02": "如幻種種妄想現。譬如種種幻。凡愚眾生作異妄想。",
    "X17n0326_005:0416a03": "非聖賢也。",
    "X17n0326_005:0416a04": "記曰。此責外道妄執名言成所知障。故教於語義",
    "X17n0326_005:0416a05": "當如實觀。不可隨語生解也。唐譯云。若有於不生",
    "X17n0326_005:0416a06": "不滅。自性涅槃。三乘一乘五法諸心自性等中。如",
    "X17n0326_005:0416a07": "言取義。則墮建立及誹謗見。以異於彼起分別故。",
    "X17n0326_005:0416a08": "如見幻事計以為實。是愚夫見。非聖賢也。謂若於",
    "X17n0326_005:0416a09": "不生滅等染淨諸法中。如言取義。計著言說與義",
    "X17n0326_005:0416a10": "一者。名建立。計言說與義異者。名誹謗。以於種種",
    "X17n0326_005:0416a11": "言說處起種種分別。故云異建立。異妄想。皆以為",
    "X17n0326_005:0416a12": "實。故云如幻種種妄想現。以計種種幻事而以為",
    "X17n0326_005:0416a13": "實者。真愚夫見也。古曰。所知不是障。被障障所知。",
    "X17n0326_005:0416a14": "然所知者。真諦寂滅。豈是障哉。但以執取名言以",
    "X17n0326_005:0416a15": "為障礙。不能證入。所謂四相潛神。非覺違拒耳。",
    "X17n0326_005:0416a16": "爾時世尊欲重宣此義而說偈言。",
    "X17n0326_005:0416a17": "彼言說妄想。建立於諸法。以彼建立故。死墮泥犂中。",
    "X17n0326_005:0416a18": "記曰。此頌計言說諸法為實者。惡見過也。謂佛說",
    "X17n0326_005:0416a19": "一切種種染淨諸法者。為對治一切眾生妄想心",
    "X17n0326_005:0416a20": "病。乃因事而設。本非實法。雖因言顯義。而義不在",
    "X17n0326_005:0416a21": "言。若計種種真妄諸法一一皆為實有者。乃惡見",
    "X17n0326_005:0416a22": "也。故死墮泥犂。",
    "X17n0326_005:0416a23": "陰中無有我。陰非即是我。不如彼妄想。亦復非無我。",
    "X17n0326_005:0416a24": "記曰。此以五陰喻諸法言說義也。以但有言說。都",
    "X17n0326_005:0416b01": "無實義。故如陰中無有我。義本離言。言非是義。故",
    "X17n0326_005:0416b02": "如陰非即是我。言說諸法。本非實有。故不如彼妄",
    "X17n0326_005:0416b03": "想。計陰為我雖非實有。不入斷滅。故如彼陰亦復",
    "X17n0326_005:0416b04": "非無我。如此觀語與義。則不墮有無一異見也。",
    "X17n0326_005:0416b05": "一切悉有性。如凡愚妄想。若如彼所見。一切應見諦。",
    "X17n0326_005:0416b06": "一切法無性。淨穢悉無有。不實如彼見。亦非無所有。",
    "X17n0326_005:0416b07": "記曰。此以法合上喻也。前偈反顯諸法本非實有。",
    "X17n0326_005:0416b08": "謂一切諸法果然悉有自性如彼愚夫所分別者。",
    "X17n0326_005:0416b09": "則一一應當見真實處。今但有語言。未見實義。如",
    "X17n0326_005:0416b10": "說火口不熱。談冰齒不寒。以此觀之。足徵一切言",
    "X17n0326_005:0416b11": "說諸法。皆無性矣。以皆無性。故言說淨穢。非實有",
    "X17n0326_005:0416b12": "也。然聖人所見諸法與凡愚無別。但愚夫計以為",
    "X17n0326_005:0416b13": "實。聖人視之如幻化耳。故云不實如彼見。亦非無",
    "X17n0326_005:0416b14": "所有。○上明言說為法執之本已竟。△下示智識",
    "X17n0326_005:0416b15": "為縛脫之源。",
    "X17n0326_005:0416b16": "復次大慧。智識相。今當說。若善分別智識相者。汝及",
    "X17n0326_005:0416b17": "諸菩薩。則能通達智識之相。疾得阿耨多羅三藐三",
    "X17n0326_005:0416b18": "菩提。",
    "X17n0326_005:0416b19": "記曰。此因上教菩薩當善語義。故特說智識相。意",
    "X17n0326_005:0416b20": "令依智不依識也。然有分別是識。無分別是智。依",
    "X17n0326_005:0416b21": "識則兩傷。依智則兼善。以生滅不生滅故。苟以智",
    "X17n0326_005:0416b22": "而觀。則彼名言自絕矣。",
    "X17n0326_005:0416b23": "大慧。彼智有三種。謂世間。出世間。出世間上上。",
    "X17n0326_005:0416b24": "記曰。此列智相有三種也。其識。即前所云略說有",
    "X17n0326_005:0416c01": "三種。廣說有八。是已。故此不具。",
    "X17n0326_005:0416c02": "云何世間智。謂一切外道凡夫。計著有無。",
    "X17n0326_005:0416c03": "記曰。此世間智。即六麤中智相是也。外道自稱一",
    "X17n0326_005:0416c04": "切智。而此方所言仁智。老氏所言棄智。皆此智也。",
    "X17n0326_005:0416c05": "佛云世智辯聰難。以依此智。不得入無生理。故云",
    "X17n0326_005:0416c06": "計著有無。",
    "X17n0326_005:0416c07": "云何出世間智。謂一切聲聞緣覺。墮自共相希望計",
    "X17n0326_005:0416c08": "著。",
    "X17n0326_005:0416c09": "記曰。此二乘偏空智也。以聲聞知苦斷集。修道證",
    "X17n0326_005:0416c10": "滅。法類忍智。及緣覺推因審因七十七智。以見有",
    "X17n0326_005:0416c11": "三界五蘊生死可厭。不了唯心。故云墮自共相。以",
    "X17n0326_005:0416c12": "計有涅槃可證。故云希望計著。所以計著者。以未",
    "X17n0326_005:0416c13": "離識性。不了無明故。",
    "X17n0326_005:0416c14": "云何出世間上上智。謂諸佛菩薩。觀無所有法。見不",
    "X17n0326_005:0416c15": "生不滅。離有無品。如來地。人法無我。緣自得生。",
    "X17n0326_005:0416c16": "記曰。此出世間上上智也。八地聖人證無相真如。",
    "X17n0326_005:0416c17": "創得此智。故云觀無所有。然知不生滅。唯佛與佛",
    "X17n0326_005:0416c18": "乃能究盡。故云緣自得生。謂從自覺聖智境界而",
    "X17n0326_005:0416c19": "生也。",
    "X17n0326_005:0416c20": "大慧。彼生滅者是識。不生不滅者是智。復次。墮相無",
    "X17n0326_005:0416c21": "相。及墮有無種種相因。是識。超有無相。是智。",
    "X17n0326_005:0416c22": "記曰。有無相者。謂斷常二見也。種種相因。因即生",
    "X17n0326_005:0416c23": "因。謂勝妙等。",
    "X17n0326_005:0416c24": "復次。長養相。是識。非長養相。是智。",
    "X17n0326_005:0417a01": "記曰。長養者。相續義。謂集諸種子。起諸現行。相續",
    "X17n0326_005:0417a02": "不斷故。然此辯識智相。以明識智覿體無二。唯在",
    "X17n0326_005:0417a03": "生與不生墮與不墮之分。要令即識成智也。所以",
    "X17n0326_005:0417a04": "智識不二者。直如耳聞說法語言音聲時。最初一",
    "X17n0326_005:0417a05": "念。得聲自性。乃現量境。即是根本智照。不屬生滅。",
    "X17n0326_005:0417a06": "不墮有無。當體常住。若剎那流入意地。分別義理。",
    "X17n0326_005:0417a07": "起第二念。即是生滅。便墮有無。則相續不住。隨他",
    "X17n0326_005:0417a08": "言語流轉。即智轉成識。所謂大智居於目前。翻為",
    "X17n0326_005:0417a09": "名相之境矣。古德云。大眾見聞。只可一度。其有得",
    "X17n0326_005:0417a10": "於此乎。愚觀曹山三墮。歎曰。非一切智無師智念",
    "X17n0326_005:0417a11": "念現前者。何以與此。智者請深觀此。自當善語義",
    "X17n0326_005:0417a12": "矣。",
    "X17n0326_005:0417a13": "復次有三種智。謂知生滅。知自共相。知不生不滅。",
    "X17n0326_005:0417a14": "記曰。此如來自述自覺聖智。以明出世間上上智",
    "X17n0326_005:0417a15": "相也。謂凡夫外道不知生滅。故計著有無。二乘不",
    "X17n0326_005:0417a16": "知自共相。故墮自共相。三賢菩薩不知不生滅。故",
    "X17n0326_005:0417a17": "任運長養。不能超凡聖見。墮在識情。佛謂我自覺",
    "X17n0326_005:0417a18": "聖智無他。唯知此三者而已。以超凡聖量。故為出",
    "X17n0326_005:0417a19": "世間上上智也。",
    "X17n0326_005:0417a20": "復次。無礙相。是智。境界種種礙相。是識。(唐譯云。著境界相。是識。不",
    "X17n0326_005:0417a21": "著境界相。是智)復次。三事和合生方便相。是識。無事方便自",
    "X17n0326_005:0417a22": "性相。是智。(唐譯云。三和合相應生。是識。無礙相應自性相。是智)復次。得相。是識。",
    "X17n0326_005:0417a23": "不得相。是智。自得聖智境界。不出不入。故如水中月。",
    "X17n0326_005:0417a24": "記曰。此釋上自覺聖智相也。謂如來自覺聖智。亦",
    "X17n0326_005:0417b01": "不離識外別求。然於一切境界。與凡夫三乘見處",
    "X17n0326_005:0417b02": "無異。但有礙與不礙。和合不和合。得相不得相之",
    "X17n0326_005:0417b03": "分耳。以於境界著。即成和合相應。有相可得。故即",
    "X17n0326_005:0417b04": "智名識。即有明暗去來出入之相。以不著不和合。",
    "X17n0326_005:0417b05": "無相可得。故即識名智。則於諸境界不出不入。如",
    "X17n0326_005:0417b06": "水中月。然水中月。不獨不出不入。抑且波濤洶湧。",
    "X17n0326_005:0417b07": "而月體湛然不動不搖。自覺聖智若然者。以境智",
    "X17n0326_005:0417b08": "混融無二故。",
    "X17n0326_005:0417b09": "爾時世尊欲重宣此義而說偈言。",
    "X17n0326_005:0417b10": "採集業為識。不採集為智。觀察一切法。通達無所有。",
    "X17n0326_005:0417b11": "逮得自在力。是則名為慧。(魏譯云。識能集諸業。智能了分別。慧能得無相。及妙",
    "X17n0326_005:0417b12": "莊嚴境)縛境界為心。覺想生為智。無所有及勝。慧則從",
    "X17n0326_005:0417b13": "是生。",
    "X17n0326_005:0417b14": "記曰。此頌識智之相也。謂集諸業行。縛著境界者。",
    "X17n0326_005:0417b15": "為識。能觀察諸法。照了妄想生滅者。為智。若了心",
    "X17n0326_005:0417b16": "境皆空。達無所有。而入勝妙佛境界者。則為慧矣。",
    "X17n0326_005:0417b17": "是則三賢皆慧力不充。以至登地。從發光燄慧而",
    "X17n0326_005:0417b18": "入無所有佛地者。方名慧具足也。",
    "X17n0326_005:0417b19": "心意及與識。遠離思惟想。得無思想法。佛子非聲聞。",
    "X17n0326_005:0417b20": "記曰。識本是智。但以思惟妄想。故不真也。今既遠",
    "X17n0326_005:0417b21": "離。即識成智。此無思惟離心識處。唯八地及佛境",
    "X17n0326_005:0417b22": "界。故非聲聞可知。",
    "X17n0326_005:0417b23": "寂靜勝進忍。如來清淨智。生於善勝義。所行悉遠離。",
    "X17n0326_005:0417b24": "記曰。此頌釋上離妄想境界也。舊注引仁王經中",
    "X17n0326_005:0417c01": "說有五忍。謂伏。信。順。無生。寂滅。各有下中上品。三",
    "X17n0326_005:0417c02": "賢但伏忍。登地至九。如次配次三忍。十地等覺及",
    "X17n0326_005:0417c03": "佛。得寂滅忍。故云寂靜勝進忍。是如來清淨智也。",
    "X17n0326_005:0417c04": "此忍智從勝義諦生。一切妄想心識所行境界皆",
    "X17n0326_005:0417c05": "悉遠離。故上云無思想法。非聲聞可得。",
    "X17n0326_005:0417c06": "我有三種智。聖開發真實。於彼想思惟。悉攝受諸性。",
    "X17n0326_005:0417c07": "二乘不相應。智離諸所有。",
    "X17n0326_005:0417c08": "記曰。此頌出世間上上自覺聖智相也。然三種智。",
    "X17n0326_005:0417c09": "即上知生滅等。謂以我知此三種。故得聖智之名。",
    "X17n0326_005:0417c10": "能開發眾生真實。然於凡愚思想攝受諸法之識。",
    "X17n0326_005:0417c11": "及二乘不如實相應之智。而我此智一切都離。故",
    "X17n0326_005:0417c12": "云智離諸所有。故魏譯云。我有三種慧。依彼得聖",
    "X17n0326_005:0417c13": "名。唐譯云。分別於諸相。開示一切法。我智離諸相。",
    "X17n0326_005:0417c14": "超過於二乘。",
    "X17n0326_005:0417c15": "計著於自性。從諸聲聞生。超度諸心量。如來智清淨。",
    "X17n0326_005:0417c16": "記曰。此頌釋成上意也。唐譯云。以諸聲聞等。執著",
    "X17n0326_005:0417c17": "諸法有。如來智無垢。了達唯心故。謂凡夫執有諸",
    "X17n0326_005:0417c18": "法。二乘執有涅槃。皆不離心量。我以法界海慧。照",
    "X17n0326_005:0417c19": "了一切。悉無所有。故皆超之。是名如來自覺聖智。",
    "X17n0326_005:0417c20": "為出世間上上智也。○上示智識相竟。△下即轉",
    "X17n0326_005:0417c21": "變相以明動本不動。",
    "X17n0326_005:0417c22": "復次大慧。外道有九種轉變論。外道轉變見生。所謂",
    "X17n0326_005:0417c23": "形處轉變。相轉變。因轉變。成轉變。見轉變。性轉變。緣",
    "X17n0326_005:0417c24": "分明轉變。所作分明轉變。事轉變。大慧。是名九種轉",
    "X17n0326_005:0418a01": "變見。一切外道。因是起有無生轉變論。",
    "X17n0326_005:0418a02": "記曰。此言識智見境不同。以明動本不動意也。謂",
    "X17n0326_005:0418a03": "外道依諸妄想分別。故所見之境轉變不一。如來",
    "X17n0326_005:0418a04": "依智觀察。無有一法若生若滅可動轉者。所謂我",
    "X17n0326_005:0418a05": "不見有眾生相故。然此九種轉變。蓋外道依五蘊",
    "X17n0326_005:0418a06": "而立。謂內身既爾。諸法皆然。總謂之形。事。即根境",
    "X17n0326_005:0418a07": "耳。其中七法。乃形勢相因。依之立言。故名轉變論",
    "X17n0326_005:0418a08": "也。形處轉變等者。謂六道受身。其狀不一。或從鬼",
    "X17n0326_005:0418a09": "畜而至人天。或由人天而入異類。各各身形。轉此",
    "X17n0326_005:0418a10": "變彼。隨處不同。故云形處轉變。其所受身。其相各",
    "X17n0326_005:0418a11": "別。從生至死。生住異滅。剎那剎那。念念遷謝。故云",
    "X17n0326_005:0418a12": "相轉變。然此身相。從無適有。必藉生因轉變而來。",
    "X17n0326_005:0418a13": "故云因轉變。既成此身。不能久留。漸至壞滅。故云",
    "X17n0326_005:0418a14": "成轉變。少壯鮮澤。衰老皴皺。隨其變狀。所見不同。",
    "X17n0326_005:0418a15": "故云見轉變。榮枯不同。苦樂亦異。如轉生作熟。變",
    "X17n0326_005:0418a16": "甘作苦。其性各別。故云性轉變。其能造者。四大之",
    "X17n0326_005:0418a17": "緣。各各分明。和合為一。故云緣分明轉變。所造五",
    "X17n0326_005:0418a18": "根。支節宛然。故云所作分明轉變。內身既爾。外法",
    "X17n0326_005:0418a19": "皆然。故云事轉變。外道見其身境如此轉變不常。",
    "X17n0326_005:0418a20": "或無而忽有。或有而忽無。因是遂起有無二見。妄",
    "X17n0326_005:0418a21": "生分別。作轉變論。此皆依識不依智。故所見生滅。",
    "X17n0326_005:0418a22": "不了唯心一真境界故耳。此但標九名。下舉始終",
    "X17n0326_005:0418a23": "形事二義釋之。",
    "X17n0326_005:0418a24": "云何形處轉變。謂形處異見。譬如金變作諸器物。則",
    "X17n0326_005:0418b01": "有種種形處顯現。非金性變。一切性變亦復如是。或",
    "X17n0326_005:0418b02": "有外道作如是妄想。乃至事變妄想。彼非如非異。妄",
    "X17n0326_005:0418b03": "想故。",
    "X17n0326_005:0418b04": "記曰。此釋轉變義也。上列九名。今舉始末釋之。其",
    "X17n0326_005:0418b05": "義自足。言形處轉變者。謂外道於形處起種種異",
    "X17n0326_005:0418b06": "見故。且自譬曰。如金作種種器。形狀變而金性不",
    "X17n0326_005:0418b07": "變。如來曉之曰。此乃外道作如是妄想分別見耳。",
    "X17n0326_005:0418b08": "於形既爾。於事亦然。故曰乃至事變亦妄想耳。何",
    "X17n0326_005:0418b09": "者。以彼諸法。非如非異。不容起見。故凡所分別。皆",
    "X17n0326_005:0418b10": "不如實。但妄想故。然金器之喻。世尊於餘教中。蓋",
    "X17n0326_005:0418b11": "嘗約以示人。今則斥為外道見。以此一乘頓教法",
    "X17n0326_005:0418b12": "門。貴在現量實證。不許比擬。以舉心動念。即乖法",
    "X17n0326_005:0418b13": "體。墮見網故。若形變而性不變。正祖師所謂佛性",
    "X17n0326_005:0418b14": "有一半生滅。一半不生滅之過。故為外道見也。",
    "X17n0326_005:0418b15": "如是一切性轉變。當知如乳酪酒果等熟。外道轉變",
    "X17n0326_005:0418b16": "妄想。彼亦無有轉變。若有若無。自心現外性非性。",
    "X17n0326_005:0418b17": "記曰。此喻明諸法本無轉變之相。不可作一異見",
    "X17n0326_005:0418b18": "也。謂乳酪酒果熟。味雖異而性不異。其實無有可",
    "X17n0326_005:0418b19": "轉變相。諸法亦爾。以外道不達唯心。故妄作轉變",
    "X17n0326_005:0418b20": "分別。然彼諸法亦無有轉變之相。所以不轉變者。",
    "X17n0326_005:0418b21": "以諸法不屬有無。無實體故。故云若有若無。自心",
    "X17n0326_005:0418b22": "現外性非性。唐譯云。自心所見。無外物故。",
    "X17n0326_005:0418b23": "大慧。如是凡愚眾生。自妄想修習生。大慧。無有法若",
    "X17n0326_005:0418b24": "生若滅。如見幻夢色生。",
    "X17n0326_005:0418c01": "記曰。此釋上諸法不轉變之所以也。問曰。若言諸",
    "X17n0326_005:0418c02": "法不轉變者。則是諸法不生滅矣。不妨現見諸法",
    "X17n0326_005:0418c03": "生滅。可耶。答曰。如是諸法。本自無生。亦復無滅。而",
    "X17n0326_005:0418c04": "見有生滅者。皆是凡愚眾生自妄想習氣熏變而",
    "X17n0326_005:0418c05": "生。其實無有一法若生若滅。即其所見。皆當體不",
    "X17n0326_005:0418c06": "實。故唐譯云。如因幻夢所見諸色。如石女兒說有",
    "X17n0326_005:0418c07": "生死。",
    "X17n0326_005:0418c08": "爾時世尊欲重宣此義而說偈言。",
    "X17n0326_005:0418c09": "形處時轉變。四大種諸根。中陰漸次生。妄想非明智。",
    "X17n0326_005:0418c10": "記曰。此總頌外道二乘皆不如實也。然長行雖云",
    "X17n0326_005:0418c11": "外道九種轉變。未言二乘。其九中因緣轉變。與二",
    "X17n0326_005:0418c12": "乘類。此頌形處時四大種諸根轉變。皆外道見。其",
    "X17n0326_005:0418c13": "計有中陰漸續後陰。則是二乘轉變見也。然皆依",
    "X17n0326_005:0418c14": "識分別。故云妄想非明智。中陰。即中有身。俱舍云。",
    "X17n0326_005:0418c15": "死生二中間。五蘊名中有。",
    "X17n0326_005:0418c16": "最勝於緣起。非如彼妄想。然世間緣起。如犍闥婆城。",
    "X17n0326_005:0418c17": "記曰。此頌如來如實知見也。謂彼外道二乘。於緣",
    "X17n0326_005:0418c18": "起諸法。不了如幻。計以為實。故作轉變分別。如來",
    "X17n0326_005:0418c19": "於緣起諸法。不如彼作妄想分別。但見從緣起者",
    "X17n0326_005:0418c20": "皆不實。故如犍闥婆城。○上明轉變相竟。△下明",
    "X17n0326_005:0418c21": "斷相續心以顯生本無生。",
    "X17n0326_005:0418c22": "爾時大慧菩薩復白佛言。世尊。惟願為說一切法相",
    "X17n0326_005:0418c23": "續義。解脫義。",
    "X17n0326_005:0418c24": "記曰。此承上義致問。以明斷相續心。以顯生本無",
    "X17n0326_005:0419a01": "生也。由上佛說轉變不轉變義。大慧意謂若見諸",
    "X17n0326_005:0419a02": "法有轉變相。則生死相續。若不見諸法有轉變相。",
    "X17n0326_005:0419a03": "則當體真常。釋然解脫。故此致問相續不相續義",
    "X17n0326_005:0419a04": "也。言解脫者。即不相續義。唐譯云。深密義。及解脫。",
    "X17n0326_005:0419a05": "深密者。謂結生相續。深密難斷故。然轉變者。生滅",
    "X17n0326_005:0419a06": "見也。相續者。生滅不斷也。以微細流注潛續藏識。",
    "X17n0326_005:0419a07": "堅固難破。故云深密。此俱生二執也。故此執一破。",
    "X17n0326_005:0419a08": "則生相頓寂。其身轉勝。證大涅槃。故云解脫。",
    "X17n0326_005:0419a09": "若善分別一切法相續不相續相。我及諸菩薩善解",
    "X17n0326_005:0419a10": "一切相續巧方便。不墮如所說義。計著相續。善於一",
    "X17n0326_005:0419a11": "切諸法相續不相續相。及離言說文字妄想覺。(唐譯云。令",
    "X17n0326_005:0419a12": "我及諸菩薩摩訶薩。善知此法。不墮如言取義。深密執著。離文字語言虗妄分別)遊行一切",
    "X17n0326_005:0419a13": "諸佛剎土。無量大眾。力自在通總持之印。種種變化。",
    "X17n0326_005:0419a14": "光明照耀。覺慧善入十無盡句。無方便行。猶如日月",
    "X17n0326_005:0419a15": "摩尼四大。於一切地。離自妄想相見。(唐譯云。住於諸地。離分別見)",
    "X17n0326_005:0419a16": "見一切法如幻夢等。入佛地身。於一切眾生界。隨其",
    "X17n0326_005:0419a17": "所應而為說法而引導之。悉令安住一切諸法如幻",
    "X17n0326_005:0419a18": "夢等。離有無品。及生滅妄想。異言說義。其身轉勝。",
    "X17n0326_005:0419a19": "記曰。若善分別下。敘法有勝益。所以致問之意也。",
    "X17n0326_005:0419a20": "謂行人若能於相續法中得不相續。則一念頓證",
    "X17n0326_005:0419a21": "無生。頓登佛地。即得安住一切諸法如夢如幻自",
    "X17n0326_005:0419a22": "在法門。離有無品。斷生滅執。不著言說。令轉所依",
    "X17n0326_005:0419a23": "得法身最勝也。有此勝益。故此請問。然非二障俱",
    "X17n0326_005:0419a24": "寂。何以有此勝益。",
    "X17n0326_005:0419b01": "佛告大慧。善哉善哉。諦聽諦聽。善思念之。當為汝說。",
    "X17n0326_005:0419b02": "大慧白佛言。唯然受教。佛告大慧。無量一切諸法。如",
    "X17n0326_005:0419b03": "所說義。計著相續。(唐譯云。於一切法。如言取義。執著深密。其數無量)所謂相",
    "X17n0326_005:0419b04": "計著相續。緣計著相續。性非性計著相續。生不生妄",
    "X17n0326_005:0419b05": "想計著相續。滅不滅妄想計著相續。乘非乘妄想計",
    "X17n0326_005:0419b06": "著相續。有為無為妄想計著相續。地地自相妄想計",
    "X17n0326_005:0419b07": "著相續。自妄想無間妄想計著相續。有無品外道依",
    "X17n0326_005:0419b08": "妄想計著相續。三乘一乘無間妄想計著相續。(唐譯云。所",
    "X17n0326_005:0419b09": "謂相執著。緣執著。有非有。生非生。滅非滅。乘非乘。為無為。地地自相。自分別現證。外道宗有無品。三乘一乘等。",
    "X17n0326_005:0419b10": "皆言執著)復次大慧。此及餘凡愚眾生。自妄想相續。以此",
    "X17n0326_005:0419b11": "相續故。凡愚妄想如蠶作繭。以妄想絲自纏纏他。有",
    "X17n0326_005:0419b12": "無有相續相計著。",
    "X17n0326_005:0419b13": "記曰。此明如言取義。法執不忘。己見猶存。故深密",
    "X17n0326_005:0419b14": "執著。乃所知障。為變易生死根也。生死有二。謂一",
    "X17n0326_005:0419b15": "變易死。所知障招。二分段死。煩惱障招。此十一相",
    "X17n0326_005:0419b16": "續。皆如言取義。所知障也。亦名俱生我法二執。三",
    "X17n0326_005:0419b17": "乘十地皆墮此執。故云深密。後三相續。乃煩惱障。",
    "X17n0326_005:0419b18": "愚夫所得分段死也。相。即五蘊妄想相。及自覺聖",
    "X17n0326_005:0419b19": "智相。緣。即因緣。及自得法緣。有非有。乃至三乘一",
    "X17n0326_005:0419b20": "乘等。皆佛一往所說者。然其所說。皆應機之談。本",
    "X17n0326_005:0419b21": "無實法。所謂佛說一切法。為治一切心。若無一切",
    "X17n0326_005:0419b22": "心。何用一切法。然所說法。如空谷響。如天鼓音。凡",
    "X17n0326_005:0419b23": "愚不了。妄以為實。隨言取義。深密執著文字語言。",
    "X17n0326_005:0419b24": "虗妄分別。重增生死。故唐譯云。此等密執。有無量",
    "X17n0326_005:0419c01": "種。皆是凡愚自分別執。而密執著。此諸分別。如蠶",
    "X17n0326_005:0419c02": "作繭。以妄想絲自纏纏他。執著有無。欲樂堅密。由",
    "X17n0326_005:0419c03": "堅密故。生死不斷。問曰。十一相續。既云所知障。三",
    "X17n0326_005:0419c04": "乘人有。何以外道亦預之耶。答曰。此乃學佛人。不",
    "X17n0326_005:0419c05": "得佛意。不了唯心。如言取義。皆外道故。此所謂學",
    "X17n0326_005:0419c06": "佛法成外道見者也。",
    "X17n0326_005:0419c07": "得次大慧。彼中亦無相續及不相續相見。一切法寂",
    "X17n0326_005:0419c08": "靜。妄想不生。故菩薩摩訶薩見一切法寂靜。",
    "X17n0326_005:0419c09": "記曰。此示諸法如實義也。謂此法中本無相續不",
    "X17n0326_005:0419c10": "相續相。但由眾生執著不執著耳。若於聖法中而",
    "X17n0326_005:0419c11": "生執著。即墮凡情。則生死相續。若於妄法而不執",
    "X17n0326_005:0419c12": "著。即是聖解。則當念解脫。是則縛脫在人。非干法",
    "X17n0326_005:0419c13": "也。所謂萬法本閒。唯人自鬧。是故法中無有相續",
    "X17n0326_005:0419c14": "不相續相。故唐譯云。此中實無密不密相。以菩薩",
    "X17n0326_005:0419c15": "摩訶薩。見一切法住寂靜故。無分別故。苟能明見",
    "X17n0326_005:0419c16": "諸法寂靜。不起分別。則生死涅槃皆剩語矣。",
    "X17n0326_005:0419c17": "復次大慧。覺外性非性。自心現相無所有。隨順觀察",
    "X17n0326_005:0419c18": "自心現量。有無一切性。無相見。相續寂靜。故於一切",
    "X17n0326_005:0419c19": "法無相續不相續相。",
    "X17n0326_005:0419c20": "記曰。此教如實而觀諸法。以釋上本無相續不相",
    "X17n0326_005:0419c21": "續義也。唐譯云。若了諸法唯心所現。無有外物。皆",
    "X17n0326_005:0419c22": "同無相。隨順觀察。於若有若無分別密執。悉見寂",
    "X17n0326_005:0419c23": "靜。是故無有密非密相。是則徹見唯心現量。而能",
    "X17n0326_005:0419c24": "如實觀諸法者。本自無縛。今又何脫。是故無有相",
    "X17n0326_005:0420a01": "續不相續相。",
    "X17n0326_005:0420a02": "復次大慧。彼中無有若縛若解。餘墮不如實覺知。有",
    "X17n0326_005:0420a03": "縛有解。所以者何。謂於一切法有無有。無眾生可得",
    "X17n0326_005:0420a04": "故。",
    "X17n0326_005:0420a05": "記曰。此言由如實觀。故無縛脫之相也。以有相續",
    "X17n0326_005:0420a06": "故有縛。以無相續。故有解。而此法中一切皆無。何",
    "X17n0326_005:0420a07": "以故。以一切諸法雖有而本不有。以求其體性不",
    "X17n0326_005:0420a08": "可得故。若一切法可得。可言縛脫。既無眾生可得。",
    "X17n0326_005:0420a09": "又誰縛誰脫。所謂皮既不存。毛將安附。故真妄兩",
    "X17n0326_005:0420a10": "忘。聖凡情盡。",
    "X17n0326_005:0420a11": "復次大慧。愚夫有三相續。謂貪恚癡。及愛未來有喜",
    "X17n0326_005:0420a12": "愛俱。(魏譯云。及愛樂生。唐譯云。及愛來生與貪喜俱)以此相續。故有趣相續。",
    "X17n0326_005:0420a13": "彼相續者。續五趣。(唐譯云。令諸眾生續生五趣)大慧。相續斷者。無",
    "X17n0326_005:0420a14": "有相續不相續相。",
    "X17n0326_005:0420a15": "記曰。此言煩惱障。為五趣分段生死根也。謂前十",
    "X17n0326_005:0420a16": "一相續為所知障。乃三乘人有。今煩惱障。乃凡夫",
    "X17n0326_005:0420a17": "所有者。但三種耳。故云愚夫有三相續。然貪嗔癡。",
    "X17n0326_005:0420a18": "乃發業無明。其貪喜俱。及愛來生之習氣。乃潤生",
    "X17n0326_005:0420a19": "無明。此實三界生死根本。故云彼相續者續五趣。",
    "X17n0326_005:0420a20": "然貪恚癡等。雖能令眾生生死相續。苟生滅見亡。",
    "X17n0326_005:0420a21": "狂心歇滅者。彼亦不可得。以煩惱性空故。故云相",
    "X17n0326_005:0420a22": "續斷者無有相續不相續相。問曰。此三相續。與楞",
    "X17n0326_005:0420a23": "嚴三種相續何別。答曰。名同義別。彼三種者。謂世",
    "X17n0326_005:0420a24": "界眾生業果耳。彼以無明為因。而起婬殺盜三貪",
    "X17n0326_005:0420b01": "為緣。以是因緣。故令世界眾生業果相續不斷。今",
    "X17n0326_005:0420b02": "此中但說貪恚癡等為煩惱障。能令眾生生死相",
    "X17n0326_005:0420b03": "續不斷。是故名同義別。學者應知。",
    "X17n0326_005:0420b04": "復次大慧。三和合緣作方便計著識。相續無間生。方",
    "X17n0326_005:0420b05": "便計著。則有相續。三和合緣識斷。見三解脫。一切相",
    "X17n0326_005:0420b06": "續不生。",
    "X17n0326_005:0420b07": "記曰。此總示二種生死相續。皆依七識而有也。論",
    "X17n0326_005:0420b08": "云。眼識九緣生。耳識唯從八。鼻舌身三七。後三五",
    "X17n0326_005:0420b09": "三四。故八識具緣多少不同。唯第七識三緣而生。",
    "X17n0326_005:0420b10": "謂第七識有漏位中。緣第八見分為我時。唯具三",
    "X17n0326_005:0420b11": "緣。一根本緣。即第八識。二作意。三種子。故云三和",
    "X17n0326_005:0420b12": "合緣作方便計著識。相續無間生。然方便計著識。",
    "X17n0326_005:0420b13": "言雖通該八識。而義實單指第七識也。由此末那。",
    "X17n0326_005:0420b14": "雙計麤細我法二執。故云計著識。以六轉呼為染",
    "X17n0326_005:0420b15": "淨依故。為染依。故煩惱障由之而生。為淨依。故所",
    "X17n0326_005:0420b16": "知障由之而起。故云方便識。唐譯云。有執著故。則",
    "X17n0326_005:0420b17": "有密縛。以第八識本是如來藏清淨法身真體。但",
    "X17n0326_005:0420b18": "因七識無明業力。纏眠生死。故不解脫。若此識一",
    "X17n0326_005:0420b19": "斷。則生死頓脫。諸障永寂。二死永亡。故云。三和合",
    "X17n0326_005:0420b20": "識斷。見三解脫。一切相續皆悉不生。而云。識斷者。",
    "X17n0326_005:0420b21": "足知非八識。但言七識耳。前云。但轉識滅。而自真",
    "X17n0326_005:0420b22": "相藏識實不滅。藏識若滅者。無始流注應斷。則同",
    "X17n0326_005:0420b23": "外道斷滅論。後文云七識不流轉。以念念生滅。無",
    "X17n0326_005:0420b24": "實體故。由無實體。故可言斷。但一念不生。則前後",
    "X17n0326_005:0420c01": "際斷。永嘉云斷相續心。謂是故也。",
    "X17n0326_005:0420c02": "爾時世尊欲重宣此義而說偈言。",
    "X17n0326_005:0420c03": "不真實妄想。是說相續相。若知彼真實。相續網則斷。",
    "X17n0326_005:0420c04": "記曰。此頌真妄不異。隨見不一也。謂不了妄即真。",
    "X17n0326_005:0420c05": "隨念流轉。故相續是生。若了妄即真。則當體無生。",
    "X17n0326_005:0420c06": "相續網斷也。",
    "X17n0326_005:0420c07": "於諸性無知。隨言說攝受。譬如彼蠶蟲。結網而自纏。",
    "X17n0326_005:0420c08": "愚夫妄想縛。相續不觀察。",
    "X17n0326_005:0420c09": "記曰。此頌愚夫見過也。謂凡愚無知。不能了達諸",
    "X17n0326_005:0420c10": "法不實。隨言取義執著。故妄想纏縛。如蠶作繭。無",
    "X17n0326_005:0420c11": "有出期。此蓋於生滅相續法中。不善觀察故耳。意",
    "X17n0326_005:0420c12": "顯若善觀察。則無如是之過。○已上破二執通斷",
    "X17n0326_005:0420c13": "二障已竟。△下文雙遣境智。",
    "X17n0326_005:0420c15": "觀楞伽阿跋"
}