{
    "T38n1767_009:0086b10": "大般涅槃經疏卷第九",
    "T38n1767_009:0086b12": "隋章安頂法師撰",
    "T38n1767_009:0086b13": "唐天台沙門湛然再治",
    "T38n1767_009:0086b14": "四相品上",
    "T38n1767_009:0086b15": "[0086b15] 四者數也。相者如經以四種相開示分別。大",
    "T38n1767_009:0086b16": "般涅槃顯然可見從此立名。前諸問答皆含",
    "T38n1767_009:0086b17": "三德義略不彰。此品答其願佛開微密廣為",
    "T38n1767_009:0086b18": "眾生說之問。明四相解般若明三密解法身",
    "T38n1767_009:0086b19": "明百句解解脫。今解般若從此當名故言四",
    "T38n1767_009:0086b20": "相。問願佛開微密。又云演說於祕密。開演云",
    "T38n1767_009:0086b21": "何。舊釋云昔說法身般若無解脫。今開涅槃",
    "T38n1767_009:0086b22": "具足三德。此但解開未明於說。開善云。四相",
    "T38n1767_009:0086b23": "答開密。現病答說密。此示兩文未判其異。",
    "T38n1767_009:0086b24": "興皇云。&#x7AEA;論是開橫論是說。昔以無常覆常",
    "T38n1767_009:0086b25": "今以常覆無常。更互相覆今昔兩覆。迦葉請",
    "T38n1767_009:0086b26": "開佛明今昔兩說是涅槃二用方便。同顯非",
    "T38n1767_009:0086b27": "常非無常。復次昔三點無常。今開是常。昔教",
    "T38n1767_009:0086b28": "直言自正正他是為四相。今開為般若。昔",
    "T38n1767_009:0086b29": "直言此身納妃生子。今開是法身。昔說有為",
    "T38n1767_009:0086c01": "解脫。即是智上意地能緣。今開為解脫此三",
    "T38n1767_009:0086c02": "皆常。並是涅槃方便。此即&#x7AEA;明開微密相。若",
    "T38n1767_009:0086c03": "橫釋者昔欲說常而不得說為於邪常。今始",
    "T38n1767_009:0086c04": "說常二用具足。下文云昔說有餘江河迴曲。",
    "T38n1767_009:0086c05": "今說無餘河不迴曲。今昔相成共顯一道。此",
    "T38n1767_009:0086c06": "即橫說微密相也。是義不然。常無常亦常亦",
    "T38n1767_009:0086c07": "無常非常。非無常。此之四句皆覆正理。故釋",
    "T38n1767_009:0086c08": "論云般若波羅蜜四邊不可取邪見火燒故。",
    "T38n1767_009:0086c09": "又是四句皆方便門譬王密語智臣能解。又",
    "T38n1767_009:0086c10": "此四句對治四執。又此四句皆是正理故云",
    "T38n1767_009:0086c11": "一切諸法中悉有安樂性。若爾悉皆相覆那",
    "T38n1767_009:0086c12": "獨言常與無常更互相覆不言餘二。論其方",
    "T38n1767_009:0086c13": "便那獨言常與無常獨是二用兩非方便耶。",
    "T38n1767_009:0086c14": "論其開密那獨言開非常非無常不開三句。",
    "T38n1767_009:0086c15": "偏僻自壞其間並決可自思之。今明四句悉",
    "T38n1767_009:0086c16": "互相覆通是祕密。四句互治通是方便。四句",
    "T38n1767_009:0086c17": "即理皆得開祕皆名涅槃。如是悟解名開祕",
    "T38n1767_009:0086c18": "密。如是敷演名說祕密。更以四句重分別之。",
    "T38n1767_009:0086c19": "自有開非說。說非開。亦開亦說。非開非說。就",
    "T38n1767_009:0086c20": "自行為開教他為說。自他雙明則亦開亦說。",
    "T38n1767_009:0086c21": "不自不他則不開不說。今之四句該括凡聖",
    "T38n1767_009:0086c22": "不獨在佛。又一一句各論開說。自行顯理名",
    "T38n1767_009:0086c23": "開。自說己證名說。說中二者分別法相名開。",
    "T38n1767_009:0086c24": "如分涅槃以為四相。名開祕密通塗廣演名",
    "T38n1767_009:0086c25": "說。興皇只是此之一句自行化他有。二者。令",
    "T38n1767_009:0086c26": "他同己所得名開。己法授他名說。不自不他",
    "T38n1767_009:0086c27": "亦為二者至無至處名開。常無所宣名說。如",
    "T38n1767_009:0086c28": "是分別開祕說祕。差別之相亦無差別。舊云",
    "T38n1767_009:0086c29": "此品明三密不明三德。亦云此品明三德不",
    "T38n1767_009:0087a01": "明三密。又云只明三密即開三德。開口密是",
    "T38n1767_009:0087a02": "般若。開身密是法身。開意密是解脫。三據不",
    "T38n1767_009:0087a03": "同而為三章。今家用此三章消文。然呼為三",
    "T38n1767_009:0087a04": "密亦互相有。而從多判以為三密。約四相廣",
    "T38n1767_009:0087a05": "開般若。一則破偏二則顯圓。何者昔說般若",
    "T38n1767_009:0087a06": "無相離相。今明般若即相無相。只般若是四",
    "T38n1767_009:0087a07": "相。只四相是般若即相無相。不求無相。顯圓",
    "T38n1767_009:0087a08": "者開於涅槃以為四相。涅槃寂滅尚無涅槃",
    "T38n1767_009:0087a09": "而四相無缺。雖開四相四相一相即大涅槃。",
    "T38n1767_009:0087a10": "從涅槃開四即俗諦。四相即一相是真諦。一",
    "T38n1767_009:0087a11": "相即四故非一。四相即一故非四。非一非四",
    "T38n1767_009:0087a12": "名大涅槃。不並不別不縱不橫方顯圓意。約",
    "T38n1767_009:0087a13": "十界身開法身者。亦破偏顯圓。昔說法身無",
    "T38n1767_009:0087a14": "我。今用無我而我我即無我。例如般若(云云)。",
    "T38n1767_009:0087a15": "約百句開解脫者。亦破偏顯圓。昔離百非絕",
    "T38n1767_009:0087a16": "四句名為解脫。今解脫即百句。百句即解脫。",
    "T38n1767_009:0087a17": "解脫即非。非即解脫。例如前說(云云)。就口密",
    "T38n1767_009:0087a18": "為二。先正明口密。次兼明身意二密。初正明",
    "T38n1767_009:0087a19": "口密中文為二。初明四相。次料簡涅槃。初又",
    "T38n1767_009:0087a20": "二。一明一相四相。次明四相一相。初為三。初",
    "T38n1767_009:0087a21": "標次列三解釋。文自為四。然自正與善解是",
    "T38n1767_009:0087a22": "自行。正他與答問是化他。就自行中有化他",
    "T38n1767_009:0087a23": "意。從多則自行攝化他亦爾。就口密中通有",
    "T38n1767_009:0087a24": "身意而多屬口身意亦爾。標大涅槃一也。開",
    "T38n1767_009:0087a25": "示分別四也。就自正為二。初明佛自正。次譬",
    "T38n1767_009:0087a26": "比丘自正。初云若佛如來者即是正人。見者",
    "T38n1767_009:0087a27": "正智。諸因緣者正緣。於境而有所說即是正",
    "T38n1767_009:0087a28": "教。明正人中舉二號者。佛是正覺如來與佛",
    "T38n1767_009:0087a29": "其義不異。此之二號自正。義便故言若佛如",
    "T38n1767_009:0087b01": "來。又復見者是用。佛眼照因緣境。實相非",
    "T38n1767_009:0087b02": "因故非自。亦不在緣故非他。不共不無因了",
    "T38n1767_009:0087b03": "達實相名之為見。以見正故所說亦正。次譬",
    "T38n1767_009:0087b04": "比丘者。佛境難解。舉淺況深而令易了。又為",
    "T38n1767_009:0087b05": "三。一見火。二誓。三結。見火聚者。火從緣生。",
    "T38n1767_009:0087b06": "推此火聚。火為自生。為從薪生。為薪火生。為",
    "T38n1767_009:0087b07": "離薪火生。若火滅時為至東方南西北方耶。",
    "T38n1767_009:0087b08": "生無所從滅無所至。火聚因緣四不可取。邪",
    "T38n1767_009:0087b09": "見所燒觀身亦然。不有不無不亦有無。不非",
    "T38n1767_009:0087b10": "有無悉不可得。是名正見。次便作是言下因",
    "T38n1767_009:0087b11": "見立誓。我寧抱是熾然火聚終不邪見。若有",
    "T38n1767_009:0087b12": "若無乃至非有非無。亦不邪說十二部經佛",
    "T38n1767_009:0087b13": "僧三寶。抱火燒身誓不邪見。利刀割舌誓不",
    "T38n1767_009:0087b14": "邪說。若聞他說亦不信受。明自正見不為邪",
    "T38n1767_009:0087b15": "動。於此說者復生憐憫。明其自誓不為邪行",
    "T38n1767_009:0087b16": "之所滅沒。比丘正見及以正說。尚復如此況",
    "T38n1767_009:0087b17": "復諸佛。三應如是下如觀火聚破身見定執",
    "T38n1767_009:0087b18": "結成自正。舊有問云汝開涅槃以為四相。自",
    "T38n1767_009:0087b19": "正正他而為兩相。亦應開一寶以為三寶。自",
    "T38n1767_009:0087b20": "覺覺他應為二寶。寶不開二自正正他豈為",
    "T38n1767_009:0087b21": "兩相。觀師答云。教門不同何得盡例為緣異",
    "T38n1767_009:0087b22": "說。今若例之自覺覺他同就佛智。但是一寶",
    "T38n1767_009:0087b23": "自正正他。約自他相他相非自不得為一。自",
    "T38n1767_009:0087b24": "覺覺他智唯佛智不得為兩(云云)。就正他文為",
    "T38n1767_009:0087b25": "四。初以歡喜正他二以無我正他。三以常樂",
    "T38n1767_009:0087b26": "正他。四以第一義正他。初文者知而故問。令",
    "T38n1767_009:0087b27": "汝歡喜豈非世界。以無我無常調伏賢聖。令",
    "T38n1767_009:0087b28": "生善根豈非為人。出世常樂破世無常豈非",
    "T38n1767_009:0087b29": "對治。若欲遠行寶付善子即第一義。尋文會",
    "T38n1767_009:0087c01": "義理甚分明。夫乳養嬰兒止可含酥。若耎強",
    "T38n1767_009:0087c02": "食食俱不可。正他亦爾從微之著漸而正之。",
    "T38n1767_009:0087c03": "女人能生譬慈是善本。嬰兒譬初信。始生",
    "T38n1767_009:0087c04": "乳養譬聞法自資。含酥譬贊歎歡喜。贊歎逸",
    "T38n1767_009:0087c05": "美益更成病。故云多含兒酥將無夭壽。酥尚",
    "T38n1767_009:0087c06": "莫多況強耎食。喜逸妨道況生善與對治故。",
    "T38n1767_009:0087c07": "須籌量含酥譬世界故文云如來實說令我歡",
    "T38n1767_009:0087c08": "喜。又女人心疑含酥太多不得聽法。佛為解",
    "T38n1767_009:0087c09": "釋令得專心是正他相。又嬰兒稍大節乳與",
    "T38n1767_009:0087c10": "食此譬勸進生諸功德即為人也。文云亦說",
    "T38n1767_009:0087c11": "無常苦空無我。又兒長大能自行來硬食尚",
    "T38n1767_009:0087c12": "消況復耎乳。譬功德稍著堪可切磋彈斥對",
    "T38n1767_009:0087c13": "治故。文云出世三味破世三味。又兒長大委",
    "T38n1767_009:0087c14": "業示寶。此譬生善破惡已周歸宗會極入第",
    "T38n1767_009:0087c15": "一義故。文云應以寶藏付於善子。推此經文",
    "T38n1767_009:0087c16": "須作四悉就歡喜正他文為五。一女人默念。",
    "T38n1767_009:0087c17": "二如來故問。三女人歎佛。四請法多少。五結",
    "T38n1767_009:0087c18": "其歡喜。舊四釋。一云正說法時此女人來。二",
    "T38n1767_009:0087c19": "云不爾佛於爾時已年八十呼女為姊。豈有",
    "T38n1767_009:0087c20": "老姊乳養嬰兒。蓋引昔事。三云佛化為女例",
    "T38n1767_009:0087c21": "如化童。四云都無此女假設寓言。從世尊如",
    "T38n1767_009:0087c22": "是去是生善正他舊用此語以合上譬。又云",
    "T38n1767_009:0087c23": "女人稱佛以為世尊。或云是佛自稱世尊。今",
    "T38n1767_009:0087c24": "將此文成前起後。若消不消即是成前。說無",
    "T38n1767_009:0087c25": "常等即是起後。文為三。初成前歡喜。次亦說",
    "T38n1767_009:0087c26": "下正是生善。三若佛下料簡不堪對治(云云)。復",
    "T38n1767_009:0087c27": "告女人去。是對治正他文為二。先牒不堪次",
    "T38n1767_009:0087c28": "明對治。以出世三味對破世三味。然&#x918E;酢苦",
    "T38n1767_009:0087c29": "是凡夫報味。無常苦無我是賢聖道味。凡聖",
    "T38n1767_009:0088a01": "合稱為世間三味。甜辛淡亦是凡夫報味。常",
    "T38n1767_009:0088a02": "樂我是出世道味。合稱出世三味。此別有意",
    "T38n1767_009:0088a03": "(云云)。復告女人去。是第一義正他文為二。初",
    "T38n1767_009:0088a04": "以三悉即是惡子不付寶藏。後第一義名為善",
    "T38n1767_009:0088a05": "子即付寶藏。不付聲聞故不以真諦為第一",
    "T38n1767_009:0088a06": "義。又取聲聞為生善者既非獨大乘此乃小",
    "T38n1767_009:0088a07": "大通共以為四悉。當知是家則為有佛者。佛",
    "T38n1767_009:0088a08": "是常義又是覺義。覺即解義。此人解常故其",
    "T38n1767_009:0088a09": "家有佛。三者能隨問答文為二。一正釋能問",
    "T38n1767_009:0088a10": "答。二唱斷肉。初文佛舉無方之問。須作無方",
    "T38n1767_009:0088a11": "之答。但約一施為端餘事例爾。若不施名施",
    "T38n1767_009:0088a12": "應不持戒名尸乃至不智名般若(云云)。答有五",
    "T38n1767_009:0088a13": "句。例為兩釋一初不知彼不食魚肉。以魚肉",
    "T38n1767_009:0088a14": "施彼既不受。於我無損而成大施。二云先知",
    "T38n1767_009:0088a15": "不食欲顯彼德。故以施之於我無損於彼著",
    "T38n1767_009:0088a16": "名。又見作福隨喜不障亦是大施。又見苦者",
    "T38n1767_009:0088a17": "方便解之不損一毫而名大施。迦葉白佛下。",
    "T38n1767_009:0088a18": "二立斷肉制有六番問答。初番唱斷肉有師十",
    "T38n1767_009:0088a19": "義釋應斷肉。一云皆有佛性盡應作佛。二云",
    "T38n1767_009:0088a20": "諸佛菩薩變化無方。三云眷屬輪迴。四云同",
    "T38n1767_009:0088a21": "四大五陰。五云精血不淨。六云恕己不能而",
    "T38n1767_009:0088a22": "欲啖他。七云本自無怨橫加酷害。八乖菩薩",
    "T38n1767_009:0088a23": "化道。九食少罪多。既不斷肉望十方有分。十",
    "T38n1767_009:0088a24": "怨對無窮。若殺一生五百生償故不應食。如",
    "T38n1767_009:0088a25": "食子肉者。父子同體天然之慈垂淚而咽無耽",
    "T38n1767_009:0088a26": "味心。一云有其昔事。昔國王在路饑。食子",
    "T38n1767_009:0088a27": "肉以度險道。二云子捨身肉供養父母。三云",
    "T38n1767_009:0088a28": "舉譬如食子肉。四云非但食肉如子肉想。凡",
    "T38n1767_009:0088a29": "受施時及果菜等皆他命分如子肉想(云云)。第",
    "T38n1767_009:0088b01": "二云斷大慈種有三解。一云佛是大慈。二云",
    "T38n1767_009:0088b02": "初地是大慈。三云性地是大慈。大慈必藉小",
    "T38n1767_009:0088b03": "慈為種。若食肉者則無小慈故言斷種。又云",
    "T38n1767_009:0088b04": "只眾生是大慈種定應作佛。華嚴名諸眾生",
    "T38n1767_009:0088b05": "以為佛子。食之即是斷。佛種也。第三云三種",
    "T38n1767_009:0088b06": "淨肉即是不見聞疑有二解。一云不見為我",
    "T38n1767_009:0088b07": "殺不聞疑亦爾。二云若不見不聞但令是殺",
    "T38n1767_009:0088b08": "不問為我不為我。若是不疑須云為我。第四",
    "T38n1767_009:0088b09": "番明十種不淨肉者。下梵行云。人蛇象馬&#x732A;",
    "T38n1767_009:0088b10": "狗&#x9DC4;狐獅子獼猴。獼猴似人。蛇似龍象。馬是",
    "T38n1767_009:0088b11": "濟國之寶。&#x732A;狗狐是鄙惡之畜。獅子是獸王。",
    "T38n1767_009:0088b12": "人是己類。九種清淨者。即是見聞疑。各有前",
    "T38n1767_009:0088b13": "後方便及以根本(云云)。第五番明美食若隨他",
    "T38n1767_009:0088b14": "語言是美食。若隨自意不言是美。第六番云。",
    "T38n1767_009:0088b15": "五種牛味乃至金銀盂器悉不應受。佛答為",
    "T38n1767_009:0088b16": "八。一訶不應同尼犍裸形自餓饕餮若過若",
    "T38n1767_009:0088b17": "不及也。此中應自斟酌。如寶物者。起重貪心",
    "T38n1767_009:0088b18": "尚不應畜。如五味者。非正身分故聽受之。豈",
    "T38n1767_009:0088b19": "如尼犍一向制之。二明須識如來開三遮十",
    "T38n1767_009:0088b20": "之意。那得同彼外道見乎。以為眾生不可頓",
    "T38n1767_009:0088b21": "斷。先斷三種相三種外故。次斷十種次斷十",
    "T38n1767_009:0088b22": "種之外。斷貪想故一切悉斷。三頓制諸弟子",
    "T38n1767_009:0088b23": "悉斷一切肉者。對昔唱今而菩薩戒中久制",
    "T38n1767_009:0088b24": "輕垢之罪。為度眾生雖現食肉而實不食。四",
    "T38n1767_009:0088b25": "明食肉怨嫌長遠化道不行與眾生隔絕(云云)。",
    "T38n1767_009:0088b26": "五明執小乘食肉謗大頓斷起惡爭論。六明",
    "T38n1767_009:0088b27": "食肉多起惡事。七除饑年污器。八結制悉如",
    "T38n1767_009:0088b28": "文。云何善解因緣義即第四相。若通論者預",
    "T38n1767_009:0088b29": "是經論皆是假名因緣之教。若別論者三藏",
    "T38n1767_009:0088c01": "事相是因緣教。今文偏指戒律者。如欲制戒",
    "T38n1767_009:0088c02": "先須緣起。次明戒體。後廣出相故名為因緣。",
    "T38n1767_009:0088c03": "餘兩藏少不如此多故不別指。就文為二番",
    "T38n1767_009:0088c04": "問答。初假設四問。一問何不頓說。二問墮。三",
    "T38n1767_009:0088c05": "問律。四問木叉。先一是總。後三是別。如來何",
    "T38n1767_009:0088c06": "故不為弟子頓說五篇七聚令其修行待其有",
    "T38n1767_009:0088c07": "犯方始制耶。波斯匿者此翻和悅。王多仁慈",
    "T38n1767_009:0088c08": "若不醉時恒懷愛念。若得酒時應死判生(云",
    "T38n1767_009:0088c09": "云)。佛在其國欲制盜戒問王。國法盜幾入重。",
    "T38n1767_009:0088c10": "王答五錢。佛依國法有事制立多問於王。今",
    "T38n1767_009:0088c11": "標國主意在於此。深妙義者何不頓說篇聚",
    "T38n1767_009:0088c12": "戒律。戒是大乘常樂我淨故言深妙。第二問",
    "T38n1767_009:0088c13": "墮而不問戒與毘尼誦者義得相兼。木叉名",
    "T38n1767_009:0088c14": "解脫毘尼名滅。只滅兼解脫。問木叉兼得毘",
    "T38n1767_009:0088c15": "尼。律有二義。一詮量輕重。二者遮制。今取遮",
    "T38n1767_009:0088c16": "制邊兼得戒義。戒是遮止律攝。誦者書之在",
    "T38n1767_009:0088c17": "文為律。闇諷在口為誦。一體而有兩名。佛答",
    "T38n1767_009:0088c18": "四問更重答木叉。舊用此為五問(云云)。就答中",
    "T38n1767_009:0088c19": "不次第。初答木叉次答墮。三重答木叉。四答",
    "T38n1767_009:0088c20": "律。五答總問。初答木叉者知足淨命是其義",
    "T38n1767_009:0088c21": "也。次答墮者墮通輕重。若犯五篇則墮四趣",
    "T38n1767_009:0088c22": "墮義則通。又復墮者偏在犯重(云云)。又墮者長",
    "T38n1767_009:0088c23": "養此偏在輕。輕墮二塗重在地獄。波羅提下",
    "T38n1767_009:0088c24": "三重答木叉。律者下四答律。初一句直順入",
    "T38n1767_009:0088c25": "三藏。入戒威儀即毘尼藏。深經即修多羅藏。",
    "T38n1767_009:0088c26": "善義即毘曇藏。十誦唯九十。彌沙塞九十二。",
    "T38n1767_009:0088c27": "一尼不病不得往說法。二迴僧物向己。今言",
    "T38n1767_009:0088c28": "九十一者復是教門廣略。五或復有人破一",
    "T38n1767_009:0088c29": "切戒去。是答總問。何不頓說所以不得頓制",
    "T38n1767_009:0089a01": "五篇者恐人屏破。若頓制五者恐人不敢持。",
    "T38n1767_009:0089a02": "所以漸漸從輕至重。具足者具一切惡。盡一",
    "T38n1767_009:0089a03": "切相者一切善也。無有因緣者無復佛法因",
    "T38n1767_009:0089a04": "緣。亦是撥無因緣。爾時有善男子去。第二番",
    "T38n1767_009:0089a05": "假設問如來何不預說文為二。先問何不預",
    "T38n1767_009:0089a06": "說。次問將欲陷墜在文可尋。佛答為二。先答",
    "T38n1767_009:0089a07": "陷墜之譏。後答不先之意。於中有譬有合。初",
    "T38n1767_009:0089a08": "譬中作輪王譬。又有三意。初說十善譬頓教。",
    "T38n1767_009:0089a09": "次行惡者漸斷譬漸教。三行聖王之法。即捨",
    "T38n1767_009:0089a10": "位出家譬會漸歸頓。合文亦爾。於中二。先正",
    "T38n1767_009:0089a11": "合。次舉輪。寶明開合意。初雖有所說合頓意",
    "T38n1767_009:0089a12": "也。要因比丘合漸意。乃見如來法身合會頓",
    "T38n1767_009:0089a13": "意。次舉輪寶譬三寶不可思議者。顯如來頓",
    "T38n1767_009:0089a14": "漸開合。若先說不說皆非眾生所能圖度故",
    "T38n1767_009:0089a15": "不可思議。從復次自正去。是第二明四相一",
    "T38n1767_009:0089a16": "相。前分別顯示大般涅槃故明一相四相。今",
    "T38n1767_009:0089a17": "明是一一相即大涅槃等無有異故明四相一",
    "T38n1767_009:0089a18": "相。若定一四豈得一四。故知非一非四得說",
    "T38n1767_009:0089a19": "一四。他以異體一體三寶為例。今明不爾異",
    "T38n1767_009:0089a20": "體三寶是小乘非此流例。一四四一皆大乘",
    "T38n1767_009:0089a21": "意。一體三寶三寶一體可得類之。亦如上文",
    "T38n1767_009:0089a22": "總稱涅槃別稱三德(云云)。就文為二。初正明四",
    "T38n1767_009:0089a23": "一。後反質釋疑。初正明者證名自正。常破無",
    "T38n1767_009:0089a24": "常是正他。因問廣衍為答問。分別三點為因",
    "T38n1767_009:0089a25": "緣名異體同更非別法故是一相。上文以法身",
    "T38n1767_009:0089a26": "為別涅槃是總。今以涅槃為別祕藏為總。是",
    "T38n1767_009:0089a27": "故不同。然顯名法身隱名為藏。或時為總或",
    "T38n1767_009:0089a28": "時為別。解脫與般若既等無有異例亦應然。",
    "T38n1767_009:0089a29": "次反質中有疑有質有答有通可尋。問四相",
    "T38n1767_009:0089b01": "一相是四悉不。答義理應通觀其文相亦可",
    "T38n1767_009:0089b02": "例作大般涅槃即第一義。為聲聞說常是對",
    "T38n1767_009:0089b03": "治。因問廣說即為人。三點而成即世界(云云)。",
    "T38n1767_009:0089b04": "佛告迦葉去。第二料簡若涅槃即四相等無",
    "T38n1767_009:0089b05": "有異。何故料簡涅槃不料簡四相。四相名異",
    "T38n1767_009:0089b06": "於昔涅槃名與前同。昔滅因縛無依無正名",
    "T38n1767_009:0089b07": "為涅槃。故滅煩惱已無別涅槃。今涅槃滅煩",
    "T38n1767_009:0089b08": "惱已有常住法。昔涅槃滅諸有。今涅槃有妙",
    "T38n1767_009:0089b09": "有。昔涅槃無有依報。今涅槃有所師法。昔涅",
    "T38n1767_009:0089b10": "槃無正報。今涅槃有如來。若不料簡無以取",
    "T38n1767_009:0089b11": "異。文為四。一佛料簡。二迦葉論義。三領解。",
    "T38n1767_009:0089b12": "四述成。初佛料簡為二。先假作五難。一明滅",
    "T38n1767_009:0089b13": "惑。二明滅有。三明滅依。四明滅正。五通滅",
    "T38n1767_009:0089b14": "有。皆引昔教悉據佛意可尋。次若有人作如",
    "T38n1767_009:0089b15": "是難去。是佛作答為三初訶次答三結異。初",
    "T38n1767_009:0089b16": "訶有通別。通訶是邪以偏難圓故言邪難。次",
    "T38n1767_009:0089b17": "迦葉下別訶迦葉不應者不應名同混令無常",
    "T38n1767_009:0089b18": "故言不應憶想。次答為三。初答滅惑滅依兩",
    "T38n1767_009:0089b19": "問。文云滅煩惱者。者謂主者既無煩惱主者",
    "T38n1767_009:0089b20": "依報則無所屬故不名物。若依昔義指此無",
    "T38n1767_009:0089b21": "物以為涅槃。若依今義只是所離。何以故下",
    "T38n1767_009:0089b22": "即明所得畢竟是淨寂靜是樂無上是我常如",
    "T38n1767_009:0089b23": "文。今之涅槃所離所得與昔為異。次從滅盡",
    "T38n1767_009:0089b24": "諸相去。是答滅有滅正兩問。相即是有兼於",
    "T38n1767_009:0089b25": "正報。若依昔義滅有滅果即是涅槃。若依今",
    "T38n1767_009:0089b26": "義只是所離。無遺餘去明所得無有遺餘是",
    "T38n1767_009:0089b27": "樂。鮮白是淨。常住是常。不退是我(云云)。三從",
    "T38n1767_009:0089b28": "言星流者答第五通問。星流即煩惱。滅有餘",
    "T38n1767_009:0089b29": "涅槃。散已尋滅不在五趣無餘涅槃。若依昔",
    "T38n1767_009:0089c01": "義即名涅槃。若依今義只是所離。皆是常住",
    "T38n1767_009:0089c02": "無有變易。即是所得與昔不同。三復次迦葉",
    "T38n1767_009:0089c03": "去。結定其異。昔涅槃中無正報人。今涅槃中",
    "T38n1767_009:0089c04": "有於諸佛。昔涅槃中無有依報。今涅槃中有",
    "T38n1767_009:0089c05": "法為師。昔涅槃中無有諸有。今涅槃中而有",
    "T38n1767_009:0089c06": "妙有所謂恭敬。昔涅槃滅煩惱已無復有法。",
    "T38n1767_009:0089c07": "今涅槃中有常住法。以法常故諸佛亦常。此",
    "T38n1767_009:0089c08": "仍略語若具言之。以法樂我淨故佛亦復然(云",
    "T38n1767_009:0089c09": "云)。次迦葉復白去。論義兩番問答初番中先",
    "T38n1767_009:0089c10": "問次答。初問中文有二。似作三難似約煩惱",
    "T38n1767_009:0089c11": "業有。初云煩惱火滅如來亦滅者。由煩惱故",
    "T38n1767_009:0089c12": "是故有人。煩惱既滅何得有人而言如來常",
    "T38n1767_009:0089c13": "在不變。次意言迸鐵赤滅莫知所至。良以業",
    "T38n1767_009:0089c14": "運業滅則不能有至。云何而言常樂我淨。下",
    "T38n1767_009:0089c15": "文云鐵熱赤色滅已則無復有。良以惑業故",
    "T38n1767_009:0089c16": "得有有煩惱業滅那得妙有。次佛答言鐵是",
    "T38n1767_009:0089c17": "凡夫如來不爾。今明凡夫二義。外道世智斷",
    "T38n1767_009:0089c18": "惑還更得生即是凡夫無常。二乘斷通惑已",
    "T38n1767_009:0089c19": "復生別惑。亦是凡夫無常。如來不爾。不同二",
    "T38n1767_009:0089c20": "邊是故名常(云云)。迦葉復言去是第二問答。此",
    "T38n1767_009:0089c21": "問還躡前兩意先問次答。初問中意者。凡夫",
    "T38n1767_009:0089c22": "滅惑還更得生故是無常。如來既滅亦應還",
    "T38n1767_009:0089c23": "生猶是無常。次佛答中二。初彈非次轉譬。初",
    "T38n1767_009:0089c24": "彈不應。何者佛非兩凡。久盡通別。豈生煩惱",
    "T38n1767_009:0089c25": "故言不應。次轉譬答。凡夫體熱如鐵難融。佛",
    "T38n1767_009:0089c26": "智猛盛如火然木滅已有灰。滅煩惱已則有",
    "T38n1767_009:0089c27": "涅槃。壞衣斬首破缾物謝於前名生於後。煩",
    "T38n1767_009:0089c28": "惱滅已獲得涅槃不同汝問。三迦葉下領解",
    "T38n1767_009:0089c29": "如文。四述成者。後宮是統化之境譬閻浮提。",
    "T38n1767_009:0090a01": "後園是賞翫之所譬常樂我淨(云云)。迦葉復問",
    "T38n1767_009:0090a02": "我已度去。是第二廣開身密六道殊形為遮。",
    "T38n1767_009:0090a03": "皆聖所作餘人不能。今皆開顯法身之密。前",
    "T38n1767_009:0090a04": "開般若為四相合四相為涅槃。涅槃即是法",
    "T38n1767_009:0090a05": "身解脫。此以一周開口密已今更開法身出",
    "T38n1767_009:0090a06": "種種身。合種種身只是涅槃般若解脫。他謂",
    "T38n1767_009:0090a07": "一物覆一物開一物顯一物隱。故各開各顯",
    "T38n1767_009:0090a08": "永不相關理豈然乎。只覆於開只開於覆。成",
    "T38n1767_009:0090a09": "論人謂此是權巧於凡不解。今明若此不解",
    "T38n1767_009:0090a10": "餘何可解。地人云是法界用。今明豈離體而",
    "T38n1767_009:0090a11": "有用。他明巨細相容是聖人之術事。今明何",
    "T38n1767_009:0090a12": "有一術而非因緣。因緣即空即假即中。唯應",
    "T38n1767_009:0090a13": "度者乃能見之寧非因緣。因緣妙慧能以一",
    "T38n1767_009:0090a14": "塵。容於無量無量容一塵。延促過現引擲此",
    "T38n1767_009:0090a15": "彼自在無閡。莊周達體化為蝴蝶。又識己夢",
    "T38n1767_009:0090a16": "往至天涯昏恍尚然況復至德者哉。就文為",
    "T38n1767_009:0090a17": "二。初開身密次論義。初開密為兩。一問二答。",
    "T38n1767_009:0090a18": "問為四。一領旨二正難三結問四請答。初如",
    "T38n1767_009:0090a19": "文。次難者耶輸此言名聞。羅&#x777A;此言宮生(云",
    "T38n1767_009:0090a20": "云)。三四如文。答為三。初總非次誡聽三正答。",
    "T38n1767_009:0090a21": "初如文。次是大涅槃下誡聽。若有菩薩去是",
    "T38n1767_009:0090a22": "正答。正答又二。初通舉菩薩住大涅槃有八。",
    "T38n1767_009:0090a23": "復次後別舉釋迦。初文又二。初七復次正釋。",
    "T38n1767_009:0090a24": "後一總結。初中舊解菩薩住大涅槃為三。一",
    "T38n1767_009:0090a25": "云是佛應為菩薩示作因人為能住果故言住",
    "T38n1767_009:0090a26": "大涅槃。二云不爾若是佛者還是佛在涅槃",
    "T38n1767_009:0090a27": "何謂菩薩住涅槃。住者有二種。一信住二真",
    "T38n1767_009:0090a28": "住。既是因人但是信住。有人難此兩解若其",
    "T38n1767_009:0090a29": "是佛應為菩薩。此還是佛住於涅槃非關菩",
    "T38n1767_009:0090b01": "薩。若是信住何能作於如是大事。夫涅槃體",
    "T38n1767_009:0090b02": "&#x9008;出因果雖非因果而能因果。若將因人來",
    "T38n1767_009:0090b03": "望涅槃云涅槃是因因人住故。若將果人來",
    "T38n1767_009:0090b04": "望涅槃云涅槃是果果人住故。例如正性非",
    "T38n1767_009:0090b05": "因非果而果而因(云云)。今明圓菩薩從初發心",
    "T38n1767_009:0090b06": "常觀涅槃行道。故上文云一切眾生皆悉安",
    "T38n1767_009:0090b07": "住祕密藏中。圓教菩薩何以不能住大涅槃。",
    "T38n1767_009:0090b08": "所以明菩薩者舉因以顯果。因尚若此何況",
    "T38n1767_009:0090b09": "於果此義自成。何故言佛應作菩薩復何故",
    "T38n1767_009:0090b10": "云菩薩不能作諸變現。下文云菩薩住大涅",
    "T38n1767_009:0090b11": "槃修種種行何意不能住大涅槃種種神變。",
    "T38n1767_009:0090b12": "故不用彼解此。七復次並從少至多初直舉",
    "T38n1767_009:0090b13": "一須彌八芥乃至十方入塵。展轉相望彌顯",
    "T38n1767_009:0090b14": "不可思議之妙。次總結可知善男子我已久",
    "T38n1767_009:0090b15": "住去。次別舉釋迦文為三。一略明化道之法。",
    "T38n1767_009:0090b16": "二廣辨方便之處。三總結。初如文。次於此三",
    "T38n1767_009:0090b17": "千去廣辨方便之處。又為三。初總明三千施",
    "T38n1767_009:0090b18": "化。二別明閻浮施化。三總結諸方便。就別約",
    "T38n1767_009:0090b19": "閻浮又為四。一此生應現。二明餘生。三重明",
    "T38n1767_009:0090b20": "此生。四重辨餘生(云云)。初此生中言摩耶者。",
    "T38n1767_009:0090b21": "賢劫經翻極妙。瑞應翻曰妙。又翻大智母。十",
    "T38n1767_009:0090b22": "方各行七步者。河西云象王初生即行七步。",
    "T38n1767_009:0090b23": "如來示同象王行故。冶城云示過六道故行七",
    "T38n1767_009:0090b24": "步。大善權經云。各行七步應七覺分覺未覺",
    "T38n1767_009:0090b25": "故。南方言作上福田者。河西云梵本以南方",
    "T38n1767_009:0090b26": "為右右是便手。明佛法以淨戒為便故為上",
    "T38n1767_009:0090b27": "福田。開善云南是陽方能生萬物故言福田。",
    "T38n1767_009:0090b28": "西方示七步者。河西云西方是後故曰生盡",
    "T38n1767_009:0090b29": "為最後身。開善云西是秋方謂言死地。北方",
    "T38n1767_009:0090c01": "者河西云梵本言勝故云已度生死。東方是",
    "T38n1767_009:0090c02": "諸方之首生長為義。從我於閻浮提示現出",
    "T38n1767_009:0090c03": "家是第二辨餘生。若依一方示現出家即生",
    "T38n1767_009:0090c04": "成佛。今言四果故是餘生。又蓋由眾生感見",
    "T38n1767_009:0090c05": "不同。若作今生者亦有此事。二乘之人咸言",
    "T38n1767_009:0090c06": "如來是阿羅漢。釋論云聲聞法中阿羅漢地",
    "T38n1767_009:0090c07": "名為佛地(云云)。為欲度脫去即是第三重辨。",
    "T38n1767_009:0090c08": "此生成佛之事。輸頭檀亦云閱頭檀。此云白",
    "T38n1767_009:0090c09": "淨。亦云淨飯(云云)。瞿曇者。善見婆沙翻為滅",
    "T38n1767_009:0090c10": "惡。阿含云純淑。我又示現去。第四重辨。餘",
    "T38n1767_009:0090c11": "生(云云)。迦葉復言去。第二論義。有兩問答。此",
    "T38n1767_009:0090c12": "中論義牒前燈滅譬。滅已永不復生。何得無",
    "T38n1767_009:0090c13": "方楞嚴示現。將前意難後義答文為三。初訶",
    "T38n1767_009:0090c14": "其問。二舉譬答。三反責迦葉奉答因以為難",
    "T38n1767_009:0090c15": "佛答。文四。一訶問。二定宗。三會譬。四料簡。",
    "T38n1767_009:0090c16": "初二如文。三會燈滅云是羅漢涅槃永滅不",
    "T38n1767_009:0090c17": "生。如來涅槃滅而不滅無生而生(云云)。若更",
    "T38n1767_009:0090c18": "下四料簡中云那含不受生者。一云不受欲",
    "T38n1767_009:0090c19": "界生。大乘那含不受二邊生也。",
    "T38n1767_009:0090c20": "四相品下",
    "T38n1767_009:0090c21": "[0090c21] 從此卷初是第三開意密明解脫德。文為二。",
    "T38n1767_009:0090c22": "初明開密次明解脫。他解開意密。興皇云開",
    "T38n1767_009:0090c23": "身密未盡。今明通開三業之密。文云如來之",
    "T38n1767_009:0090c24": "言開發顯露豈非開口密。如來心無慳吝豈",
    "T38n1767_009:0090c25": "非開意密。如來法身具足無缺豈非開身密。",
    "T38n1767_009:0090c26": "經有通文不須偏說。何者佛示凡像說半字",
    "T38n1767_009:0090c27": "法隨他所宜。方便三業覆真三業愚者不了",
    "T38n1767_009:0090c28": "名之為藏。今開方便即是真實。智者了達無",
    "T38n1767_009:0090c29": "所祕藏是約三業開密。又約四句開密。謂他",
    "T38n1767_009:0091a01": "開佛密。佛開他密。佛開佛密。他開他密。他開",
    "T38n1767_009:0091a02": "佛密者品初迦葉云佛法不爾。咸令眾生悉",
    "T38n1767_009:0091a03": "得知見。知即開意密。見即開身口兩密(云云)。",
    "T38n1767_009:0091a04": "佛開他密者。示諸眾生諸覺寶藏顯發額珠",
    "T38n1767_009:0091a05": "置祕藏中是開他密。佛開佛密者。我從得道",
    "T38n1767_009:0091a06": "常說般若法身解脫。我今此身及諸色像即",
    "T38n1767_009:0091a07": "是法身。若子長大有堪任力。如來則無慳吝",
    "T38n1767_009:0091a08": "之心。是佛開佛密義也。他開他密者。如德王",
    "T38n1767_009:0091a09": "云。我解一句半句。以解一句至半句故見少",
    "T38n1767_009:0091a10": "佛性。如佛所說我亦當得入大涅槃(云云)。又十",
    "T38n1767_009:0091a11": "二句開密。謂四句中各開三業。則十二句開",
    "T38n1767_009:0091a12": "密(云云)。又無開無覆無顯無密。何者佛性之理",
    "T38n1767_009:0091a13": "未曾是開其誰為覆。既無開覆寧有顯密。一",
    "T38n1767_009:0091a14": "句叵得則無眾多。特以眾生聞不能解名之",
    "T38n1767_009:0091a15": "為密。智者了達則無復顯密。無顯密故名之",
    "T38n1767_009:0091a16": "為開。無開而開如前分別。問釋論云般若是",
    "T38n1767_009:0091a17": "顯示法華是祕密。舊解此云般若大道無住",
    "T38n1767_009:0091a18": "之說而為顯示。法華斥小以為祕密。祕密不",
    "T38n1767_009:0091a19": "了顯示則了。此義不然法性非顯非密。為緣",
    "T38n1767_009:0091a20": "顯密經經悉爾。豈可以龍樹別意通害諸經。",
    "T38n1767_009:0091a21": "此文亦以無常斥常豈是不了。故前開密此",
    "T38n1767_009:0091a22": "說解脫者。兩義相關。何者若定開定覆為開",
    "T38n1767_009:0091a23": "覆所局不名解脫。非開非覆能開能覆開覆",
    "T38n1767_009:0091a24": "自在方是解脫。故此兩文並屬解脫德攝。就",
    "T38n1767_009:0091a25": "開文為兩。前明開密次論義。開文為三。一問",
    "T38n1767_009:0091a26": "二答三領解。問為三。初非密藏而言無。次是",
    "T38n1767_009:0091a27": "密語而言有。三結也。初文云藏者理也。理無",
    "T38n1767_009:0091a28": "開覆云何言密故是無也。次何以故去。是語",
    "T38n1767_009:0091a29": "故有語者教也。教本為緣。緣有開覆。故有密",
    "T38n1767_009:0091b01": "語。例有身意等密。就是密語有法譬。合等(云",
    "T38n1767_009:0091b02": "云)。初法如文。次譬中幻主機關應是兩事。幻",
    "T38n1767_009:0091b03": "有二義。一鄙術淺近不令人見。二畏他效術",
    "T38n1767_009:0091b04": "不令人見機關亦爾。二事既同共為一譬(云",
    "T38n1767_009:0091b05": "云)。合結如文。第二佛答為兩。初歎問答其無",
    "T38n1767_009:0091b06": "有祕藏。次九譬答其唯有密語。然諸譬之中",
    "T38n1767_009:0091b07": "或順或反。秋月是順譬積金是反譬。在文可",
    "T38n1767_009:0091b08": "見(云云)。就九譬分為三。初七譬斥密三業開",
    "T38n1767_009:0091b09": "顯三業。次長者教子一譬釋開密因緣。三龍",
    "T38n1767_009:0091b10": "王一譬明無開密因緣。初文者秋是陰時月",
    "T38n1767_009:0091b11": "是陰精。陰精在陰時其明轉熾。月譬佛能應。",
    "T38n1767_009:0091b12": "秋譬機能感。感應相應唯開無密。第四譬云",
    "T38n1767_009:0091b13": "雖負出世法者。河西云佛本誓度一切眾生",
    "T38n1767_009:0091b14": "眾生未盡佛入涅槃故言負之。興皇云佛得",
    "T38n1767_009:0091b15": "果時是為眾生豈有行因而為眾生得果。不",
    "T38n1767_009:0091b16": "為但眾生未盡故名為負。斯意俱不異河西。",
    "T38n1767_009:0091b17": "今為兩釋。初心是小富得果是大富。能度眾",
    "T38n1767_009:0091b18": "生生不肯度。如人不從債主求物。主當與誰。",
    "T38n1767_009:0091b19": "義言為負實無所負。下文龍王譬乃兼顯之。",
    "T38n1767_009:0091b20": "又佛初發心誓令眾生厭棄諸有。是名不負",
    "T38n1767_009:0091b21": "世法。誓令修習出世之法荷負此事。如地持",
    "T38n1767_009:0091b22": "物始終不捨。故言雖負出世之法。此乃荷負",
    "T38n1767_009:0091b23": "之負非負貸負。次長者教子譬為兩。初為密",
    "T38n1767_009:0091b24": "作譬。後為開作譬。初為二。先開次合。初開為",
    "T38n1767_009:0091b25": "四。一欲教大。二緣不堪且為說小。三不說大。",
    "T38n1767_009:0091b26": "四結無覆藏。初二如文。三不說大中云毘伽",
    "T38n1767_009:0091b27": "羅論者。此云字本論。河西云世間文字之根",
    "T38n1767_009:0091b28": "本。典籍音聲之論。宣通四辯訶責世法贊出",
    "T38n1767_009:0091b29": "世法。言詞清雅義理深邃。雖是外論而無邪",
    "T38n1767_009:0091c01": "法。將非善權大士之所為乎。其文問答等可",
    "T38n1767_009:0091c02": "尋。四結如文。從佛言善哉下合初譬也。初述",
    "T38n1767_009:0091c03": "贊正合欲說大教也。次以諸聲聞下合且為",
    "T38n1767_009:0091c04": "說小也。三而不為下合不為說大。四善男子",
    "T38n1767_009:0091c05": "如彼下合無祕藏。次從如彼長者教半字已",
    "T38n1767_009:0091c06": "下為開密作譬。次所謂下合如文。舊引此文",
    "T38n1767_009:0091c07": "證無常是小常是大。興皇難此義云。大品亦",
    "T38n1767_009:0091c08": "明無常應是小乘。解云無常通大小並云半",
    "T38n1767_009:0091c09": "滿亦應爾。今明無常是三藏。常無常是通。常",
    "T38n1767_009:0091c10": "是別。即常無常而非常非無常是圓。應用四",
    "T38n1767_009:0091c11": "意分別眾經。豈可一向而生爭論。三復次下",
    "T38n1767_009:0091c12": "龍王雲雷去為無密因緣者作譬。不下種是",
    "T38n1767_009:0091c13": "無密緣。不萌芽是無開緣如文。三迦葉復言",
    "T38n1767_009:0091c14": "即領解文。次如佛所說去是論義。又二。先論",
    "T38n1767_009:0091c15": "義。次領解。初論義有兩番問答。初問有三。先",
    "T38n1767_009:0091c16": "領今常。次引昔無常。三問云何。佛答為二。初",
    "T38n1767_009:0091c17": "明昔權。後明今實。初昔權中云波斯匿者。鴦",
    "T38n1767_009:0091c18": "掘經云和悅。阿含經云祖母養。次我今下明",
    "T38n1767_009:0091c19": "實舌墮落者以常為無常致招此過。彭城寺",
    "T38n1767_009:0091c20": "嵩法師云。佛智流動臨無常時舌爛口中此",
    "T38n1767_009:0091c21": "尚不易。迦葉復言去是第二番問答。此問近",
    "T38n1767_009:0091c22": "從如來常存無有變易生。偈迮但三問長行",
    "T38n1767_009:0091c23": "有四問。佛答初問有三意。無積聚者舉積明",
    "T38n1767_009:0091c24": "無積聚。積聚有二者是明無積之積。僧亦如",
    "T38n1767_009:0091c25": "是者是明積之無積。聲聞是有為者聲聞作",
    "T38n1767_009:0091c26": "意故是有為。非時取證故名積聚。菩薩無作",
    "T38n1767_009:0091c27": "中行故曰無為。不以空為證名無積聚(云云)。次",
    "T38n1767_009:0091c28": "亦得名為者答第二問。&#x8FF9;難尋者答第三問。",
    "T38n1767_009:0091c29": "我說是人者答第四問。今明佛答四問廣顯",
    "T38n1767_009:0092a01": "常住。無積是淨知足是樂難尋是我無至處",
    "T38n1767_009:0092a02": "是常。復此無積是無集。知足是無苦。難尋是",
    "T38n1767_009:0092a03": "有道。無至是有滅。有滅故無苦有道故無集。",
    "T38n1767_009:0092a04": "道之與滅皆常樂我淨常存之義明矣。次迦葉",
    "T38n1767_009:0092a05": "復言者是領解也。從佛告迦葉所言大者去。",
    "T38n1767_009:0092a06": "有人用此文述成迦葉今從此去。第二正明",
    "T38n1767_009:0092a07": "解脫文為三。初略明解脫。次廣明解脫。三總",
    "T38n1767_009:0092a08": "結解脫。略又二。初略說解脫。次論義。略說為",
    "T38n1767_009:0092a09": "三。一舉廣大二舉無創疣。三解脫處。包攝無",
    "T38n1767_009:0092a10": "外不可求其涯底故言廣博。淫怒癡盡患累",
    "T38n1767_009:0092a11": "都除故無創疣。境智相應故名為處。是為略",
    "T38n1767_009:0092a12": "說三點不得相離。亦是體用成就亦是自他",
    "T38n1767_009:0092a13": "具足。三意雖略義理粗周。就廣大文有法有",
    "T38n1767_009:0092a14": "譬。所言大者其性廣博此是隨名訓釋不可",
    "T38n1767_009:0092a15": "謂是待小之大。何者上文以常釋大。此以廣",
    "T38n1767_009:0092a16": "釋大。下以不思議釋大。當知此大乃是絕待",
    "T38n1767_009:0092a17": "不思議大。譬有&#x7AEA;橫兩意人雖多德要在壽",
    "T38n1767_009:0092a18": "命。壽命無量即是&#x7AEA;譬合於內行。行雖多塗",
    "T38n1767_009:0092a19": "貴在正法。故言為人中勝。如我所說下。一人",
    "T38n1767_009:0092a20": "具八多有功能即橫明眾德。將譬望法具以",
    "T38n1767_009:0092a21": "橫&#x7AEA;釋大。次從所言涅槃下明無創疣。有人",
    "T38n1767_009:0092a22": "引此翻涅槃為無累。無累即是無疣。興皇解",
    "T38n1767_009:0092a23": "云涅槃外國總名解脫。此間別稱理應。以此",
    "T38n1767_009:0092a24": "總翻彼總以此別翻彼別。何得用解脫別名",
    "T38n1767_009:0092a25": "翻彼總名而翻涅槃為解脫。今不翻總而但",
    "T38n1767_009:0092a26": "翻別為無疣者正言總能兼別別有無疣之",
    "T38n1767_009:0092a27": "義。故以別釋總如此翻名那可混濫。就文有",
    "T38n1767_009:0092a28": "法譬合。法說自無創疣。譬說治他創疣只是",
    "T38n1767_009:0092a29": "互現。三從解脫處文為二。一自解脫。二調伏",
    "T38n1767_009:0092b01": "他。初文中言處者。第一義諦而為處所。不會",
    "T38n1767_009:0092b02": "此處不得解脫。自安此處復調伏他。普賢觀",
    "T38n1767_009:0092b03": "云常波羅密所攝成處。此又云以是真實甚深",
    "T38n1767_009:0092b04": "義處。當知以第一義諦為處明矣。次隨有調",
    "T38n1767_009:0092b05": "伏下化他處者。非但顯圓亦是斥小。昔法身",
    "T38n1767_009:0092b06": "般若雖化眾生而無解脫。無餘解脫無餘二",
    "T38n1767_009:0092b07": "德一入永謝。尚自不能一處調他況復處處。",
    "T38n1767_009:0092b08": "今之解脫隨十法界六道四聖。但是眾生須",
    "T38n1767_009:0092b09": "調伏者。普於其處而調伏之。雖在地獄身心",
    "T38n1767_009:0092b10": "不苦。雖在畜生而無怖畏。雖在餓鬼恒無饑",
    "T38n1767_009:0092b11": "渴。雖在人天無人天事。雖在二乘以佛道聲",
    "T38n1767_009:0092b12": "大悲教他。於一切處都無創疣染著之累。以",
    "T38n1767_009:0092b13": "是義故名解脫處。非直觸處無染。又有般若",
    "T38n1767_009:0092b14": "照明法身自在。只解脫處三點具足。斥昔顯",
    "T38n1767_009:0092b15": "今其義明矣。二迦葉白下是論義。上明三義",
    "T38n1767_009:0092b16": "此但論兩。初二番問答論無創疣義如文。後",
    "T38n1767_009:0092b17": "三番問答論解脫處。初番如文。次番問答為",
    "T38n1767_009:0092b18": "二。初問雙標。次答中二。初雙釋。次雙結。舊",
    "T38n1767_009:0092b19": "解常住佛果有色而引此文。又一師云佛果",
    "T38n1767_009:0092b20": "無色。而言色者妙慧顯然故名為色。二能應",
    "T38n1767_009:0092b21": "為色。又有說云三聚之中二聚非色一聚是",
    "T38n1767_009:0092b22": "色。取色聚顯然喻佛果解脫。興皇云若定有",
    "T38n1767_009:0092b23": "色定無色者不應安或。或者無緣作色無色。",
    "T38n1767_009:0092b24": "然法身非色非無色。而或色者是無色色。或",
    "T38n1767_009:0092b25": "無色者是色無色。以是義故二乘不解非其",
    "T38n1767_009:0092b26": "境界。聲聞無色者小乘患色猶如桎梏為說",
    "T38n1767_009:0092b27": "無色。菩薩能體色無色故言妙色湛然。今皆",
    "T38n1767_009:0092b28": "不然解脫之體何曾是色及與非色。下文云",
    "T38n1767_009:0092b29": "不可說色及以非色。不可說空及與不空。為",
    "T38n1767_009:0092c01": "兩緣故言色非色非色亦色色亦非色色非色",
    "T38n1767_009:0092c02": "不可思議。第三問答正顯此義。乃是諸佛境",
    "T38n1767_009:0092c03": "界非聲聞緣覺所知即其義也。二爾時迦葉",
    "T38n1767_009:0092c04": "白佛唯願哀憫下是廣明解脫。有問有答。問",
    "T38n1767_009:0092c05": "或為二。涅槃行是問因。解脫之義是問果。觀",
    "T38n1767_009:0092c06": "師云不須分別因之與果。直是問此解脫行",
    "T38n1767_009:0092c07": "德行德是行。今謂不然乃是請廣上三義。行",
    "T38n1767_009:0092c08": "者衡音謂是施行演暢令其開廣請廣上廣博",
    "T38n1767_009:0092c09": "意。言解脫者請廣上無創疣意。義者請廣上",
    "T38n1767_009:0092c10": "解脫處。上三義既略今是廣請。云何餘解。次",
    "T38n1767_009:0092c11": "答中相傳有百句。招提云就頭首數止有八",
    "T38n1767_009:0092c12": "十四五。若大小合數有九十七八。極細為言",
    "T38n1767_009:0092c13": "有一百餘。但一百是數之圓名故言百句。例",
    "T38n1767_009:0092c14": "如大品百波羅蜜唯有九十(云云)。古來未見",
    "T38n1767_009:0092c15": "釋此百句。唯真諦三藏一卷義記略不可解。",
    "T38n1767_009:0092c16": "天台大師曾於靈石一夏釋此百句解脫。一",
    "T38n1767_009:0092c17": "句之中皆作百句。凡萬法門先學自飽。而不",
    "T38n1767_009:0092c18": "錄之今無以傳。惜哉惜哉後代無聞。上舉三",
    "T38n1767_009:0092c19": "義略釋解脫。後百句廣明於一一句備於橫",
    "T38n1767_009:0092c20": "&#x7AEA;。無有創疣到解脫處調伏眾生句句悉爾。",
    "T38n1767_009:0092c21": "何者三點相即具足無缺。三義具足止可懸",
    "T38n1767_009:0092c22": "照豈可厝言。欲廣明之為力不足。鑽仰不已",
    "T38n1767_009:0092c23": "輒分其文。初從名為遠離去至譬如日月不",
    "T38n1767_009:0092c24": "偪眾生。廣上無創疣義(三紙)從名無動法至不生",
    "T38n1767_009:0092c25": "一念之善。廣上解脫處義(一十七行)從譬如穀聚去",
    "T38n1767_009:0092c26": "至譬如幻物。廣上其性廣博義(一紙六行)又從無有",
    "T38n1767_009:0092c27": "身體去至能救一切怖畏者。更廣上無創疣",
    "T38n1767_009:0092c28": "義(一紙十八行)又從即是歸處去至洗浴還家。更廣",
    "T38n1767_009:0092c29": "上解脫處義(二紙)又從無作樂去至斷一切貪一",
    "T38n1767_009:0093a01": "切相。更廣上無創疣義(三十七行)此中既是廣說之",
    "T38n1767_009:0093a02": "文重釋無咎。觀師偏解一兩句云解脫不爾",
    "T38n1767_009:0093a03": "雖無此岸而有彼岸者彼此相對。若雙非者如",
    "T38n1767_009:0093a04": "非彼此此彼既去然後以非彼非此結之。例",
    "T38n1767_009:0093a05": "如絕待非小非大結之為大。非彼非此結為",
    "T38n1767_009:0093a06": "彼岸。又相待釋如惡墜善升。將非顯是此岸",
    "T38n1767_009:0093a07": "是生死彼岸名涅槃。欲貶下劣尊於高勝故",
    "T38n1767_009:0093a08": "言雖無此岸而有彼岸。又解脫者斷四毒蛇",
    "T38n1767_009:0093a09": "取四鈍使以為四蛇。謂貪瞋癡慢。正言此四",
    "T38n1767_009:0093a10": "通於見思能傷法身損慧命。問斷惑是因解",
    "T38n1767_009:0093a11": "脫是果。云何解脫斷四毒蛇。開善引經云無",
    "T38n1767_009:0093a12": "明力大佛菩提智之所能斷。果有等覺妙覺",
    "T38n1767_009:0093a13": "等覺即斷。莊嚴引經云上士者斷無上不斷。",
    "T38n1767_009:0093a14": "觀師云果地非斷非不斷緣宜聞斷如開善。",
    "T38n1767_009:0093a15": "緣宜不斷。如莊嚴。今若取四教義。三藏果斷",
    "T38n1767_009:0093a16": "因不斷。通教因時斷正果起斷習。別教因斷",
    "T38n1767_009:0093a17": "多分果斷一分。圓教從因至果皆稱佛智皆",
    "T38n1767_009:0093a18": "非斷非不斷。不斷而斷斷即不斷。斷一切有",
    "T38n1767_009:0093a19": "去。是去理外生死出生無漏善法。即是就理",
    "T38n1767_009:0093a20": "內涅槃。斷塞諸道者斷有所得諸道。若我無",
    "T38n1767_009:0093a21": "我四句皆除。不除我見者不除理內之我。今",
    "T38n1767_009:0093a22": "明斷一切有即是破假。出生無漏即是入空。",
    "T38n1767_009:0093a23": "斷塞諸道即是雙非二邊。不除我見即是入",
    "T38n1767_009:0093a24": "中。名為解脫。此義比諸師明哲自見之。三從",
    "T38n1767_009:0093a25": "三跳三歸去是總結解脫。又二。一總結二論",
    "T38n1767_009:0093a26": "義。總結者三跳免怖結上無創疣。三歸結上",
    "T38n1767_009:0093a27": "解脫處。即一而三是橫廣。即三而一是豎深。",
    "T38n1767_009:0093a28": "結上其性廣博。他解畏獵師故三跳。怖魔外",
    "T38n1767_009:0093a29": "故三歸。初跳喻歸僧。離蠟者猶近第二跳喻",
    "T38n1767_009:0093b01": "歸法。第三跳喻歸佛。方得安隱故下文中怖",
    "T38n1767_009:0093b02": "鴿入舍利弗影戰怖未安。又逐三寶次第。初",
    "T38n1767_009:0093b03": "跳喻歸佛。次跳喻歸法。第三跳喻歸僧。具歸",
    "T38n1767_009:0093b04": "三寶乃得無畏。有人云前是別體三歸。後方",
    "T38n1767_009:0093b05": "是一體三歸。今云不爾只於此中即是一體",
    "T38n1767_009:0093b06": "三歸。時眾未了迦葉更問而重顯之。迦葉白",
    "T38n1767_009:0093b07": "佛若涅槃佛性下舉三事論義。一問三歸。二",
    "T38n1767_009:0093b08": "問無作樂。三問不生不滅。百句既廣略舉三",
    "T38n1767_009:0093b09": "問。私云於解脫後設此三問。信此三問攝萬",
    "T38n1767_009:0093b10": "法門。初問三歸者。既言解脫如來涅槃唯是",
    "T38n1767_009:0093b11": "一法只應一體一歸而已。云何言三即是舉",
    "T38n1767_009:0093b12": "三難一。佛答為四。一以體妙故應三。二名義",
    "T38n1767_009:0093b13": "科簡故應三。三引證故應三。四自在故應三。",
    "T38n1767_009:0093b14": "初體妙故應三。若解脫涅槃定是一體不得",
    "T38n1767_009:0093b15": "三者則非妙非寶不可歸依。即三而一即一",
    "T38n1767_009:0093b16": "而三乃是妙寶是可歸依。文云。怖畏生死故",
    "T38n1767_009:0093b17": "求三歸。以三歸故知涅槃一即其義也。次名",
    "T38n1767_009:0093b18": "義科簡者。解脫如來及以涅槃同皆是常。所",
    "T38n1767_009:0093b19": "以名同其義則異。從同故一從異故三。名一",
    "T38n1767_009:0093b20": "義異尚得為三。名義俱異何得不三。三引證",
    "T38n1767_009:0093b21": "應三者。昔別體僧上尚具三寶況一體佛上",
    "T38n1767_009:0093b22": "而不具三。四自在不定故應三者。昔為破邪",
    "T38n1767_009:0093b23": "說一為三三不乖一。今為破別說三為一一",
    "T38n1767_009:0093b24": "不乖三。如此三一乃是諸佛境界非下所知。",
    "T38n1767_009:0093b25": "迦葉復言去問無作樂。問為二。初領旨次云",
    "T38n1767_009:0093b26": "何下作難。意云若畢竟樂名涅槃者。即無所",
    "T38n1767_009:0093b27": "有誰受安樂。佛答為三。謂譬合結。以患故吐",
    "T38n1767_009:0093b28": "吐故無復所有乃名為樂。佛無受樂亦復如",
    "T38n1767_009:0093b29": "是。迦葉復言去問不生滅有七問答。前四如",
    "T38n1767_009:0093c01": "文。第五問云何如來作二種說者。此問從何",
    "T38n1767_009:0093c02": "生上來或以虛空喻佛身或不用。或以雲雷",
    "T38n1767_009:0093c03": "喻佛身或不用。或言一三或言三一。執此為",
    "T38n1767_009:0093c04": "難云作二種說。佛以兩譬答。害佛害母身雖",
    "T38n1767_009:0093c05": "不壞逆罪已成。皆不可定說。若言身壞身實",
    "T38n1767_009:0093c06": "不壞。若言無罪其實得罪。如來知時或時定",
    "T38n1767_009:0093c07": "說或不定說。以四悉檀皆不虛也。三迦葉白",
    "T38n1767_009:0093c08": "佛去是領解。四佛贊去是述成也。"
}