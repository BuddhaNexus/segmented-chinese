{
    "T17n0721_034:0196c20": "正法念處經卷第三十四",
    "T17n0721_034:0196c22": "元魏婆羅門瞿曇般若流支譯",
    "T17n0721_034:0196c23": "觀天品之十三(三十三天之十)",
    "T17n0721_034:0196c24": "「時諸天眾心生敬重，復聽帝釋所說法要，合",
    "T17n0721_034:0196c25": "掌頂上，白帝釋言：『我今現見此法勢力，天王",
    "T17n0721_034:0196c26": "說法隨我等心，得信清淨，閻羅使者亦隨漸",
    "T17n0721_034:0196c27": "滅，隨聞如來所說法力即皆消滅，何況修行，",
    "T17n0721_034:0196c28": "若有修行至不滅處。』爾時，帝釋心生歡喜作",
    "T17n0721_034:0196c29": "如是言：『我於今者，所作已辦。我為如是放",
    "T17n0721_034:0197a01": "逸諸天除斷放逸，得不放逸，令其歡喜。我今",
    "T17n0721_034:0197a02": "當為此諸天眾說深妙法，如我往昔於大師",
    "T17n0721_034:0197a03": "所聞正法要解脫城門，念出入息阿那般",
    "T17n0721_034:0197a04": "那。於昔舊天次第所聞，既得聞已，復見世",
    "T17n0721_034:0197a05": "尊為我宣說，是故我今為諸天說雜四聖諦",
    "T17n0721_034:0197a06": "法，於一諦中四種分別。我今當說，利益如",
    "T17n0721_034:0197a07": "是一切天眾，亦自利益，亦利益他生死行眾",
    "T17n0721_034:0197a08": "生，種種方便為之說法，令諸眾生心得淳熟。",
    "T17n0721_034:0197a09": "我已如是說十五法，我今次為諸天眾等，說",
    "T17n0721_034:0197a10": "十六法，阿那般那出入息法，分別四聖諦，方",
    "T17n0721_034:0197a11": "便自因之相。云何名為次第說也？是修行者，",
    "T17n0721_034:0197a12": "觀於自身縛心獼猴。「『諸天子！云何縛於覺觀",
    "T17n0721_034:0197a13": "心之獼猴？縛何等心？所謂縛識。如是一心，次",
    "T17n0721_034:0197a14": "第觀身相觀：身循身觀，染不染無記觀，受善",
    "T17n0721_034:0197a15": "受循受觀，苦受、樂受、不苦不樂受觀，受自",
    "T17n0721_034:0197a16": "相觀，法循法觀，善、不善、無記如自相，是名",
    "T17n0721_034:0197a17": "四念處。是修行者入如是法，一心觀察一切",
    "T17n0721_034:0197a18": "有為，自相寂滅，觀四念處，是四聖諦相。如是",
    "T17n0721_034:0197a19": "念處遍一切處，所謂次第行相，常無常，合和",
    "T17n0721_034:0197a20": "聚散，空無作者，空無我者，破壞衰惱。如是觀",
    "T17n0721_034:0197a21": "苦無常，見四念處已，觀四聖諦自相。如實觀",
    "T17n0721_034:0197a22": "察，生於暖法，從於暖法，生於智慧。譬如鑽",
    "T17n0721_034:0197a23": "火，先見烟相，後乃見火；如鑽如燧，先生熱",
    "T17n0721_034:0197a24": "氣，後乃生火。以信樂故，於一切煩惱無知",
    "T17n0721_034:0197a25": "法中，未來能生聖法、毘尼亦復如是。以十六",
    "T17n0721_034:0197a26": "種觀四聖諦。「『如是暖法云何生耶？云何觀",
    "T17n0721_034:0197a27": "於四聖諦耶？諸天子！所謂是苦聖諦因緣，有",
    "T17n0721_034:0197a28": "故無常，敗壞故苦，離人故空，不自在故無我。",
    "T17n0721_034:0197a29": "如是四種分別，觀苦聖諦。行者觀苦聖諦已，",
    "T17n0721_034:0197b01": "觀集聖諦四種分別。云何分別？所謂行相續",
    "T17n0721_034:0197b02": "轉故，集相似果流轉諸有故，因一切性流轉",
    "T17n0721_034:0197b03": "有故，勢力不相似相續緣有故。行者復觀苦",
    "T17n0721_034:0197b04": "滅聖諦四種分別。諸天子！云何行者分別修",
    "T17n0721_034:0197b05": "行苦滅聖諦？捨一切衰惱故，滅煩惱火離故，",
    "T17n0721_034:0197b06": "一切法第一寂滅故，清淨法出生死故。行者",
    "T17n0721_034:0197b07": "復觀道聖諦四種分別。諸天子！云何行者分",
    "T17n0721_034:0197b08": "別觀察？所謂得不退處故，道不顛倒故，一切",
    "T17n0721_034:0197b09": "聖人所住法故，以無礙斷除生死衰惱出世",
    "T17n0721_034:0197b10": "間故。是名十六種修行之法，我已說之，汝等",
    "T17n0721_034:0197b11": "天眾勤修精進，觀現煖法，展轉相教，從出",
    "T17n0721_034:0197b12": "入息生於煖法，從於煖法生於頂法，以信係",
    "T17n0721_034:0197b13": "念三寶功德聚等，勝過前觀。「『如是行者云何",
    "T17n0721_034:0197b14": "觀察，名頂法道？如山頂上頂法增長，次第得",
    "T17n0721_034:0197b15": "生忍法善根。以得忍故，住第三處，名生現",
    "T17n0721_034:0197b16": "前，非現法忍。以現忍法，故名忍法。忍增長",
    "T17n0721_034:0197b17": "故，名世間第一法。於一念時，心心數法，名",
    "T17n0721_034:0197b18": "得世間第一法。次第得成須陀洹。如是之法，",
    "T17n0721_034:0197b19": "我自證之。若人能證如是之法，不見閻羅可",
    "T17n0721_034:0197b20": "畏使者，亦不怖畏。如是，諸天子！以不放逸故，",
    "T17n0721_034:0197b21": "得如是法。是故，諸天子莫得放逸。』「爾時，釋迦",
    "T17n0721_034:0197b22": "天王而說頌曰：",
    "T17n0721_034:0197b23": "「『若於出入息，　　善知十六斷，",
    "T17n0721_034:0197b24": "　　暖法及頂相，　　忍法逆順觀。",
    "T17n0721_034:0197b25": "　　知世第一法，　　次第知真諦，",
    "T17n0721_034:0197b26": "　　知次第正法，　　不失於善道。",
    "T17n0721_034:0197b27": "　　解脫於三結，　　破壞八種有，",
    "T17n0721_034:0197b28": "　　勇猛斷惡道，　　故名須陀洹。",
    "T17n0721_034:0197b29": "　　有漏不善法，　　決定行惡道；",
    "T17n0721_034:0197c01": "　　流趣於涅槃，　　故名須陀洹。』",
    "T17n0721_034:0197c02": "「爾時，天帝釋說此偈已，告諸天眾：『如是十六",
    "T17n0721_034:0197c03": "種念阿那般那，我已具說，汝當思惟。此道",
    "T17n0721_034:0197c04": "寂滅，入涅槃城，無所怖畏，一切聖人之所愛",
    "T17n0721_034:0197c05": "念，是故汝等應當決定修行此道。若汝畏於",
    "T17n0721_034:0197c06": "閻羅使者，應當次第憶念如是阿那般那十",
    "T17n0721_034:0197c07": "六之行。",
    "T17n0721_034:0197c08": "「『復次，諸天子！有十七種中陰有法，汝當係念",
    "T17n0721_034:0197c09": "行寂滅道。若天、若人念此道者，終不畏於閻",
    "T17n0721_034:0197c10": "羅使者之所加害。何等十七中陰有耶？所謂",
    "T17n0721_034:0197c11": "死時見於色相。若人中死，生於天上，則見樂",
    "T17n0721_034:0197c12": "相。見中陰有猶如白[疊*毛]，垂垂欲墮，細軟白",
    "T17n0721_034:0197c13": "淨，見已歡喜，顏色怡悅。臨命終時，復見園",
    "T17n0721_034:0197c14": "林，甚可愛樂，蓮花池水亦皆可愛，河亦可",
    "T17n0721_034:0197c15": "愛，林亦可愛，次第聞諸歌舞戲笑，次聞諸香，",
    "T17n0721_034:0197c16": "一切愛樂無量種物和合細觸。如是次第，即",
    "T17n0721_034:0197c17": "生天上，以善業故，現得天樂。得此樂已，含笑",
    "T17n0721_034:0197c18": "怡悅，顏色清淨，親族兄弟悲啼號泣，以善",
    "T17n0721_034:0197c19": "相故不聞不見，心亦不念。以善業故，臨命",
    "T17n0721_034:0197c20": "終時，於中陰有，大樂成就。初生樂處，天身相",
    "T17n0721_034:0197c21": "似，天眾相似，如是之相生處相似，如印所",
    "T17n0721_034:0197c22": "印，亦如一切天眾色相，亦如欲界六天受樂，",
    "T17n0721_034:0197c23": "亦如遊行境界相似，觸亦相似，天色相似。又",
    "T17n0721_034:0197c24": "住中陰，見諸天中生處勝故，即生心取，愛境",
    "T17n0721_034:0197c25": "界故，即受天身，是則名曰初中陰有。",
    "T17n0721_034:0197c26": "「『復次，諸天子！云何第二中陰有耶？若閻浮提",
    "T17n0721_034:0197c27": "人中命終生欝單越，則見細軟赤[疊*毛]可愛之",
    "T17n0721_034:0197c28": "色。見之愛樂，即生貪心，以手捉持，舉手攬",
    "T17n0721_034:0197c29": "之如攬虛空，親族謂之兩手摸空。復有風吹：",
    "T17n0721_034:0198a01": "若此病人冬寒之時，暖風來吹，若暑熱時，涼",
    "T17n0721_034:0198a02": "風來吹，除其欝蒸，令心喜樂。以心緣故，不聞",
    "T17n0721_034:0198a03": "哀泣悲啼之聲。若其業動，其心亦動，聞其",
    "T17n0721_034:0198a04": "悲啼哭泣之聲，業風吹令生於異處。是故親",
    "T17n0721_034:0198a05": "族兄弟，臨命終時，悲泣啼哭甚為障礙。若不",
    "T17n0721_034:0198a06": "妨礙，生欝單越。中間次第有善相出：見青蓮",
    "T17n0721_034:0198a07": "花池，鵝鴨鴛鴦充滿池中，周遍具足，其人見",
    "T17n0721_034:0198a08": "之，即走往趣。如是中間生於善心，命終即",
    "T17n0721_034:0198a09": "見青蓮花池，入中遊戲。若於欝單越欲入母",
    "T17n0721_034:0198a10": "胎，從花池出，行於陸地，見於父母染欲和合。",
    "T17n0721_034:0198a11": "因於不淨，以顛倒見，見其父身乃是雄鵝，母",
    "T17n0721_034:0198a12": "為雌鵝。若男子生，自見其身作雄鵝身；若女",
    "T17n0721_034:0198a13": "人生，自見其身作雌鵝身。若男子生，於父生",
    "T17n0721_034:0198a14": "礙，於母愛染。生欝單越，是名第二中陰有",
    "T17n0721_034:0198a15": "也。",
    "T17n0721_034:0198a16": "「『復次，諸天子！云何第三中陰有耶？若閻浮提",
    "T17n0721_034:0198a17": "中死，生瞿陀尼，則有相現。若臨終時，見有屋",
    "T17n0721_034:0198a18": "宅盡作黃色猶如金色，遍覆如雲。見虛空中",
    "T17n0721_034:0198a19": "有黃[疊*毛]相，舉手攬之，親族兄弟說言病人兩",
    "T17n0721_034:0198a20": "手攬空。是人爾時善有將盡，見身如牛，見諸",
    "T17n0721_034:0198a21": "牛群如夢所見。若男子受生，見其父母染愛",
    "T17n0721_034:0198a22": "和合而行不淨。自見人身，多有宅舍，見其父",
    "T17n0721_034:0198a23": "相猶如特牛，除去其父與母和合。瞿陀尼人",
    "T17n0721_034:0198a24": "男子生者，有如是相。若女人生瞿陀尼界，自",
    "T17n0721_034:0198a25": "見其身猶若乳牛，作如是念：「何故特牛與彼",
    "T17n0721_034:0198a26": "和合，不與我對？」如是念已，受女人身，是名瞿",
    "T17n0721_034:0198a27": "陀尼國女人受生。是名第三中陰有也。",
    "T17n0721_034:0198a28": "「『復次，諸天子！云何第四中陰有耶？若閻浮提",
    "T17n0721_034:0198a29": "人命終生於弗婆提界，則有相現。見青[疊*毛]",
    "T17n0721_034:0198b01": "相，一切皆青遍覆虛空。見其屋宅悉如虛",
    "T17n0721_034:0198b02": "空，恐青[疊*毛]墮，以手遮之，親族兄弟說言遮",
    "T17n0721_034:0198b03": "空。命終生於弗婆提國，見中陰身猶如馬",
    "T17n0721_034:0198b04": "形，自見其父猶如父馬，母如草馬，父母交",
    "T17n0721_034:0198b05": "會愛染和合。若男子受生，作如是念：「我當",
    "T17n0721_034:0198b06": "與此草馬和合。」若女人受生，自見己身如",
    "T17n0721_034:0198b07": "草馬形，作如是念：「如是父馬何故不與我",
    "T17n0721_034:0198b08": "共和合？」作是念已，即受女身。是名第四中陰",
    "T17n0721_034:0198b09": "有也。",
    "T17n0721_034:0198b10": "「『復次，諸天子！云何第五中陰有耶？若欝單越",
    "T17n0721_034:0198b11": "人臨命終時，見上行相。諸天子！若大業大",
    "T17n0721_034:0198b12": "心，心業自在，生於天上。臨命終時，以手攬",
    "T17n0721_034:0198b13": "空，如一夢心，夢中所見種種好花，見之歡喜，",
    "T17n0721_034:0198b14": "又聞第一上妙之香，第一妙色皆悉具足第",
    "T17n0721_034:0198b15": "一莊嚴青黃赤白，第一香氣在其手中。是人",
    "T17n0721_034:0198b16": "見花，生於貪心，作如是念：「今見此樹，我當昇",
    "T17n0721_034:0198b17": "之。」作是念已，臨終生於中陰有中，見蓮花樹",
    "T17n0721_034:0198b18": "青黃赤白有無量種。復作是念：「我當昇樹。」作",
    "T17n0721_034:0198b19": "是念已，即上大樹，乃是昇於須彌寶山。昇此",
    "T17n0721_034:0198b20": "山已，見天世界花果莊嚴，作如是念：「我當遊",
    "T17n0721_034:0198b21": "行如是之處，我今至此，花果之林處處具足。」",
    "T17n0721_034:0198b22": "是名欝單越人下品受生。是名第五中陰有",
    "T17n0721_034:0198b23": "也。",
    "T17n0721_034:0198b24": "「『復次，諸天子！云何第六中陰有耶？若欝單越",
    "T17n0721_034:0198b25": "人，以中業故，臨命終時欲生天上，則有相",
    "T17n0721_034:0198b26": "現。臨命終時，見蓮花池甚可愛樂，眾峯莊",
    "T17n0721_034:0198b27": "嚴，一切皆香。昇此蓮花，昇已須臾，乘空而",
    "T17n0721_034:0198b28": "飛，猶如夢中。生於天上見妙蓮花，可愛勝",
    "T17n0721_034:0198b29": "妙最為第一，作如是念：「我今當至勝蓮花池，",
    "T17n0721_034:0198c01": "攝此蓮花。」是名欝單越人中品受生。是名第",
    "T17n0721_034:0198c02": "六中陰有也。",
    "T17n0721_034:0198c03": "「『復次，諸天子！云何第七中陰有耶？欝單越人",
    "T17n0721_034:0198c04": "以勝業故，生三十三天、善法堂等三十三處。",
    "T17n0721_034:0198c05": "從欝單越臨命終時，見勝妙堂，莊嚴殊妙，其",
    "T17n0721_034:0198c06": "人爾時即昇勝殿。實非昇殿，乃昇虛空，至天",
    "T17n0721_034:0198c07": "世界。見其宮殿，心念即往，生此殿中以為天",
    "T17n0721_034:0198c08": "子。是名欝單越人命終之後生於天上，受上",
    "T17n0721_034:0198c09": "品生。是名第七中陰有也。",
    "T17n0721_034:0198c10": "「『復次，諸天子！云何名曰第八中陰有道相續？",
    "T17n0721_034:0198c11": "若欝單越人臨命終時，則有相現。諸天子！其",
    "T17n0721_034:0198c12": "人見於園林行列遊戲之處，香潔可愛，聞之",
    "T17n0721_034:0198c13": "悅樂，不多苦惱。無苦惱故，其心不濁，以清淨",
    "T17n0721_034:0198c14": "心捨其壽命，受中陰身。見天宮殿，作如是",
    "T17n0721_034:0198c15": "念：「我當昇此宮殿遊戲。」作是念已，即昇宮殿，",
    "T17n0721_034:0198c16": "見諸天眾遊空而行，或走或住山峯之中，或",
    "T17n0721_034:0198c17": "身相觸，處處遊戲。住於中陰，自見其身，昇於",
    "T17n0721_034:0198c18": "天上猶如夢中。三十三天勝妙可愛，一切",
    "T17n0721_034:0198c19": "五欲皆悉具足，作如是念：「我今當至如是之",
    "T17n0721_034:0198c20": "處。」作是念已，即生天上，取因緣有，如是有",
    "T17n0721_034:0198c21": "分，有上中下。生天上已，見於種種殊勝園",
    "T17n0721_034:0198c22": "林，悕望欲得，從欝單越死，生此天中。如是",
    "T17n0721_034:0198c23": "一切欝單越人生此天已，餘業意生，樂於欲",
    "T17n0721_034:0198c24": "樂，貪五欲境，歌舞遊戲受愛欲樂，憙遊山",
    "T17n0721_034:0198c25": "峯多受欲樂，愛一切欲。何以故？由前習故，",
    "T17n0721_034:0198c26": "愛習增長。如是，諸天子！是名欝單越人命終",
    "T17n0721_034:0198c27": "生天，生此天處熏習遊戲及死時相。是名第",
    "T17n0721_034:0198c28": "八中陰有也。",
    "T17n0721_034:0198c29": "「『復次，諸天子！云何第九中陰有耶？若瞿陀尼",
    "T17n0721_034:0199a01": "人命終生天，有二種業。何等為二？一者餘",
    "T17n0721_034:0199a02": "業；二者生業。生於天上，其人云何中陰受",
    "T17n0721_034:0199a03": "生？臨命終時，則有相生。現報將盡，或中陰",
    "T17n0721_034:0199a04": "有，則有相生，動亂如夢。諸天子！瞿陀尼人",
    "T17n0721_034:0199a05": "臨命終時，以善業故，垂捨命時，氣不咽濁，脈",
    "T17n0721_034:0199a06": "不斷壞，諸根清淨。于時次第見大池水如毘",
    "T17n0721_034:0199a07": "琉璃，入池欲渡，其水調適不冷不熱，洋洋",
    "T17n0721_034:0199a08": "而流浮至彼岸，如是如是近受生處。既至彼",
    "T17n0721_034:0199a09": "岸，見諸天女第一端正，種種莊嚴，戲笑歌",
    "T17n0721_034:0199a10": "舞。其人見已，欲心親近，前抱女人，即時生",
    "T17n0721_034:0199a11": "天，受天快樂。如夢中陰即時滅壞，無量亂心，",
    "T17n0721_034:0199a12": "生已即覺，見眾妙色，受勝妙身。是名第九中",
    "T17n0721_034:0199a13": "陰有也。瞿陀尼人生有三品——上、中、下業，同一",
    "T17n0721_034:0199a14": "光明、等一中陰、等同一見、同一生行，一切相",
    "T17n0721_034:0199a15": "似，不如欝單越人三種受生差別相也。",
    "T17n0721_034:0199a16": "「『復次，諸天子！云何名曰第十中陰有也？若弗",
    "T17n0721_034:0199a17": "婆提人臨命終時，見於死相。見自業相或",
    "T17n0721_034:0199a18": "見他業，或見殿堂殊勝幢幡，欄楯莊嚴，於",
    "T17n0721_034:0199a19": "中陰有心生歡喜，周遍遊戲，欲近受生。於殿",
    "T17n0721_034:0199a20": "堂外，見業相似，見眾婇女與諸丈夫歌頌",
    "T17n0721_034:0199a21": "娛樂，第一莊嚴，歌舞戲笑。於中陰有作如是",
    "T17n0721_034:0199a22": "念：「我當出殿見諸婇女及諸丈夫，共其遊戲",
    "T17n0721_034:0199a23": "歌舞戲笑。何以故？以諸婇女與諸丈夫第一",
    "T17n0721_034:0199a24": "遊戲歌舞戲笑。」念已即出，入遊戲眾。爾時其",
    "T17n0721_034:0199a25": "人自知我入，猶如睡覺，即生天上。是名第",
    "T17n0721_034:0199a26": "十中陰有也。「『是名四天下中陰有也。如是光",
    "T17n0721_034:0199a27": "明中陰有生，我微細知，餘不能了。諸餘外道",
    "T17n0721_034:0199a28": "莫能知者，雖世間法，無人能見。",
    "T17n0721_034:0199a29": "「『復次，諸天子！云何名曰第十一中陰有耶？諸",
    "T17n0721_034:0199b01": "餓鬼等，以不善業生餓鬼中，惡業既盡，受餘",
    "T17n0721_034:0199b02": "善業，本於餘道所作善業、可愛之業猶如父",
    "T17n0721_034:0199b03": "母，欲生天中，則有相現。云何盡有而心相現？",
    "T17n0721_034:0199b04": "諸天子！若餓鬼中死，欲生天上，於餓鬼中，飢",
    "T17n0721_034:0199b05": "渴燒身、嫉妬破壞，常貪飲食、常念漿水，但念",
    "T17n0721_034:0199b06": "飲食，餘無所知。命欲終時，不復起念，本念",
    "T17n0721_034:0199b07": "皆滅，其身無熱，柔軟清涼，身有長毛，遍身",
    "T17n0721_034:0199b08": "惡蟲皆悉墮落，面色清淨，涼風觸身。臨至命",
    "T17n0721_034:0199b09": "終，悉無飢渴，諸根淨潔。鵰鷲烏鵄諸惡禽",
    "T17n0721_034:0199b10": "獸常啄其眼，至臨終時，皆悉不近。見飲食",
    "T17n0721_034:0199b11": "河盈溢充滿，入中陰有，以前習故，雖見飲",
    "T17n0721_034:0199b12": "食，不飲不食，唯以目視，如人夢中見食，不",
    "T17n0721_034:0199b13": "飲不食；或如夢食，雖食不飽。如是雖見而未",
    "T17n0721_034:0199b14": "飽滿，唯生歡喜。見天可愛，如覺見色，心即生",
    "T17n0721_034:0199b15": "念，走往趣之，悕望欲往至於彼處，念已即趣，",
    "T17n0721_034:0199b16": "生於天上。是名十一中陰有也。",
    "T17n0721_034:0199b17": "「『復次，諸天子！云何名曰第十二中陰有耶？希",
    "T17n0721_034:0199b18": "有之業，以愚癡故受畜生身，無量種類多癡",
    "T17n0721_034:0199b19": "因緣。業成熟故，餘業受於無量百千億生死",
    "T17n0721_034:0199b20": "之身。業成就故，墮於地獄、餓鬼、畜生，於無量",
    "T17n0721_034:0199b21": "劫所作之業輪轉世間，不可窮盡、不可思量。",
    "T17n0721_034:0199b22": "無始邪曲，不作利益，惱害眾生，輪轉無窮。於",
    "T17n0721_034:0199b23": "畜生中，無量種類、無量種食、無量諸道、無量",
    "T17n0721_034:0199b24": "種身、無量種地，有無量種諸心種子造無量",
    "T17n0721_034:0199b25": "業，或教他不信，作諸惡業。受報既盡，猶如",
    "T17n0721_034:0199b26": "渧於大海之水，令海枯竭。業海生渧，畜生",
    "T17n0721_034:0199b27": "業盡，以餘善業，畜生中死，生二天處——或生四",
    "T17n0721_034:0199b28": "天王天或生三十三天。於畜生惡道苦報欲",
    "T17n0721_034:0199b29": "盡，將得脫身，則有相現，其相所緣有無量種，",
    "T17n0721_034:0199c01": "不可具說。畜生中死，生於天上，甚為希有，非",
    "T17n0721_034:0199c02": "謂餓鬼、地獄中也。何以故？以癡心故，多作惡",
    "T17n0721_034:0199c03": "業墮畜生中，於一世中所作惡業，百千億",
    "T17n0721_034:0199c04": "生受之不盡，或於一劫至百千劫生死流",
    "T17n0721_034:0199c05": "轉，從生至生，業鎖所繫，流轉世間，受畜生",
    "T17n0721_034:0199c06": "身。是故寧墮地獄、餓鬼，不受愚癡畜生之身。",
    "T17n0721_034:0199c07": "以是因緣，畜生之中，命終生天，甚為難有，非",
    "T17n0721_034:0199c08": "地獄也。如是畜生苦處臨終見光明現，以餘",
    "T17n0721_034:0199c09": "善業，癡心薄少，本智少增，智心漸利。臨命終",
    "T17n0721_034:0199c10": "時，見光明相，若見山谷、見諸樹林、種種流",
    "T17n0721_034:0199c11": "水、種種河池及見飲食。若憶念見世間智故，",
    "T17n0721_034:0199c12": "見有樂處，或在山中或在林間、或憶飲食或",
    "T17n0721_034:0199c13": "見樂處，即走往趣，如夢所見，走往趣之，如是",
    "T17n0721_034:0199c14": "如是近受生處。即受天身，如從夢覺，見眾色",
    "T17n0721_034:0199c15": "相，於百千億受生之處，悉皆未曾見如是色，",
    "T17n0721_034:0199c16": "見已歡喜發希有心。此何等物？云何有此？何",
    "T17n0721_034:0199c17": "因有此？以不習故、諸識鈍故，是故生於希有",
    "T17n0721_034:0199c18": "之心：「我當至此盡攝此物。」餘善業故，起如是",
    "T17n0721_034:0199c19": "心，以此因緣生如是意，生此念時，即生天",
    "T17n0721_034:0199c20": "上。是名十二中陰有也，第一難有、第一希",
    "T17n0721_034:0199c21": "有、第一難知。戲弄之中，業最第一。種種業",
    "T17n0721_034:0199c22": "處，心大幻師遊戲諸道生死之處，戲弄眾生。』",
    "T17n0721_034:0199c23": "「爾時，諸天聞天帝釋說此語已，心生深信而",
    "T17n0721_034:0199c24": "說頌曰：",
    "T17n0721_034:0199c25": "「『天王如父母，　　利益天世間，",
    "T17n0721_034:0199c26": "　　天王利我等，　　此世及未來。",
    "T17n0721_034:0199c27": "　　為我等說法，　　斷於放逸心，",
    "T17n0721_034:0199c28": "　　我等必當得，　　盡苦涅槃道。",
    "T17n0721_034:0199c29": "　　以現業果報，　　為我等宣說，",
    "T17n0721_034:0200a01": "　　以生死之法，　　示世令解知。",
    "T17n0721_034:0200a02": "　　天王見實諦，　　饒益於我等，",
    "T17n0721_034:0200a03": "　　以我愚癡故，　　示之以智慧。",
    "T17n0721_034:0200a04": "　　貪心愛婇女，　　常求於欲樂，",
    "T17n0721_034:0200a05": "　　天王示我等，　　生死之因緣，",
    "T17n0721_034:0200a06": "　　王如盲者導，　　病者大良藥，",
    "T17n0721_034:0200a07": "　　演說正法道，　　利益諸天眾。",
    "T17n0721_034:0200a08": "　　天王既如是，　　說法以利益，",
    "T17n0721_034:0200a09": "　　令閻羅獄卒，　　悉滅不復現。』",
    "T17n0721_034:0200a10": "「爾時諸天眾說此偈已，爾時天帝釋復告諸",
    "T17n0721_034:0200a11": "天子：『云何名曰第十三中陰有？道地獄眾",
    "T17n0721_034:0200a12": "生希有難得生於天上。餘業因緣、善因緣",
    "T17n0721_034:0200a13": "故。如業成熟，第一清涼、第一利益。先墮地",
    "T17n0721_034:0200a14": "獄，善為出緣，從於無量苦惱之中既得脫已，",
    "T17n0721_034:0200a15": "生受無量快樂之地。地獄眾生者，所謂活地",
    "T17n0721_034:0200a16": "獄、黑繩地獄、眾合地獄、叫喚地獄、大叫喚",
    "T17n0721_034:0200a17": "地獄、焦熱大地獄等，及眾隔處、受大苦處、",
    "T17n0721_034:0200a18": "第一可怖毛竪之處，焰火熾然周匝圍遶。是",
    "T17n0721_034:0200a19": "地獄人以業盡故，將欲得脫，從此地獄臨命",
    "T17n0721_034:0200a20": "終時，則有相現。云何中陰有生於天上？業因",
    "T17n0721_034:0200a21": "緣故，捨於大苦，受第一樂。諸天子！地獄之",
    "T17n0721_034:0200a22": "人惡業盡故，命欲終時，若諸獄卒擲置鑊",
    "T17n0721_034:0200a23": "中猶如水沫，滅已不生。若以棒打，隨打即",
    "T17n0721_034:0200a24": "死，不復更生。若置鐵函，置已即死，不復更",
    "T17n0721_034:0200a25": "生。若置灰河，入已消融，不復更生。若鐵棒",
    "T17n0721_034:0200a26": "打，隨打即死，滅已不生。若鐵嘴鳥、鐵烏食",
    "T17n0721_034:0200a27": "噉，食已不生。若師子虎狼種種惡獸取之食",
    "T17n0721_034:0200a28": "噉，食已不生。是地獄人惡業既盡，命終之",
    "T17n0721_034:0200a29": "後，不復見於閻羅獄卒。何以故？以彼非是眾",
    "T17n0721_034:0200b01": "生數故，如油炷盡則無有燈，業盡亦爾，不",
    "T17n0721_034:0200b02": "復見於閻羅獄卒。如閻浮提日光既現，則無",
    "T17n0721_034:0200b03": "闇冥。惡業盡時，閻羅獄卒亦復如是。惡口",
    "T17n0721_034:0200b04": "惡眼如眾生相，可畏之色皆悉磨滅，如破",
    "T17n0721_034:0200b05": "畫壁，畫亦隨滅，惡業畫壁亦復如是，不復",
    "T17n0721_034:0200b06": "見於閻羅獄卒可畏之色。以如來說：「閻羅獄",
    "T17n0721_034:0200b07": "卒非眾生數故，是名地獄。」眾生得脫地獄，",
    "T17n0721_034:0200b08": "生於天上。』「爾時，天帝釋以偈頌曰：",
    "T17n0721_034:0200b09": "「『如人值怨家，　　得脫無眾難，",
    "T17n0721_034:0200b10": "　　如得多知識，　　一切方便利。",
    "T17n0721_034:0200b11": "　　既得脫惡業，　　大力獄卒處，",
    "T17n0721_034:0200b12": "　　今已得善業，　　生於天世間。",
    "T17n0721_034:0200b13": "　　其人生天上，　　無量諸莊嚴，",
    "T17n0721_034:0200b14": "　　常受於天樂，　　乃至善業盡。",
    "T17n0721_034:0200b15": "　　其人不自在，　　業盡還退沒，",
    "T17n0721_034:0200b16": "　　如燈油炷盡，　　光明亦隨滅。",
    "T17n0721_034:0200b17": "　　業風之所吹，　　從上而退下，",
    "T17n0721_034:0200b18": "　　風力之所轉，　　流轉於世間。",
    "T17n0721_034:0200b19": "　　若人有智慧，　　不為業所縛，",
    "T17n0721_034:0200b20": "　　諸業不能縛，　　不流轉生死。",
    "T17n0721_034:0200b21": "　　如以藕根絲，　　欲繫須彌山，",
    "T17n0721_034:0200b22": "　　其人渡曠野，　　無憂及衰惱；",
    "T17n0721_034:0200b23": "　　智者不流轉，　　猶如須彌山。』",
    "T17n0721_034:0200b24": "「爾時，天帝釋為諸天眾說是偈已，復說地獄",
    "T17n0721_034:0200b25": "中陰有相。『本所不見，忽於虛空中見有第一",
    "T17n0721_034:0200b26": "歌舞戲笑，香風觸身，受第一樂。眾妙音聲謂",
    "T17n0721_034:0200b27": "樂器音種種音聲，聞如是等風吹樂音。聞可",
    "T17n0721_034:0200b28": "愛香。見妙色相——園林花池，聞眾妙音。自見身",
    "T17n0721_034:0200b29": "相忽生妙色，威德第一。見身香潔花鬘莊",
    "T17n0721_034:0200c01": "嚴，一切無礙。見諸虛空清淨無垢，星宿滿",
    "T17n0721_034:0200c02": "空。聞河流聲，鵝鴨鴛鴦出種種音，皆悉聞",
    "T17n0721_034:0200c03": "知。如是中陰聞當生處有諸音樂，琴瑟箜",
    "T17n0721_034:0200c04": "篌種種樂音，先於無量百千億歲未曾得生。",
    "T17n0721_034:0200c05": "如是歡喜，遍生善相，如自見身在於兄弟親",
    "T17n0721_034:0200c06": "族知識，念念之中生大歡喜。欲近生有，或生",
    "T17n0721_034:0200c07": "三十三天或生四天王天。至此天已，見眾園",
    "T17n0721_034:0200c08": "林及聞香氣，七寶蓮花，天子端正，作如是",
    "T17n0721_034:0200c09": "念：「我今當至如是之處。」念已即生，如是有分，",
    "T17n0721_034:0200c10": "取因緣有。如是眾生惡業既盡，從地獄出，於",
    "T17n0721_034:0200c11": "不可說大苦惱處命終，生於大樂之處，是名",
    "T17n0721_034:0200c12": "十三中陰有也。",
    "T17n0721_034:0200c13": "「『復次，諸天子！云何名曰第十四中陰有道相",
    "T17n0721_034:0200c14": "續？云何知耶？若人中死，還生人中，有何等",
    "T17n0721_034:0200c15": "相？云何悕望？其人死時，若生人中，則有相",
    "T17n0721_034:0200c16": "現，云何悕望？若生人中，於臨終時，見如是",
    "T17n0721_034:0200c17": "相。見大石山猶如影相在其身上，爾時其",
    "T17n0721_034:0200c18": "人作如是念：「此山或當墮我身上。」是故動手",
    "T17n0721_034:0200c19": "欲遮此山，兄弟親里見之，謂為觸於虛空。既",
    "T17n0721_034:0200c20": "見此已，又見此山猶如白[疊*毛]，即昇此[疊*毛]乃見",
    "T17n0721_034:0200c21": "赤[疊*毛]，次第臨終，復見光明，以少習故，臨終",
    "T17n0721_034:0200c22": "迷亂，見一切色如夢所見。以心迷故，見其",
    "T17n0721_034:0200c23": "父母愛欲和合，見之生念而起顛倒。若男",
    "T17n0721_034:0200c24": "子生，自見其身與母交會，謂父妨礙；若女",
    "T17n0721_034:0200c25": "人生，自見其身與父交會，謂母妨礙。當於",
    "T17n0721_034:0200c26": "爾時中陰則壞，生陰識起，次第緣生，如印",
    "T17n0721_034:0200c27": "所印，印壞文成。是名人中命終還生人中，是",
    "T17n0721_034:0200c28": "名十四中陰有也。",
    "T17n0721_034:0200c29": "「『復次，諸天子！云何名第十五中陰有道相續？",
    "T17n0721_034:0201a01": "天中命終，還生天上，則無苦惱。如餘天子命",
    "T17n0721_034:0201a02": "終之時，愛別離苦，墮於地獄、餓鬼、畜生。如此",
    "T17n0721_034:0201a03": "天子不失己身莊嚴之具，亦無餘天坐其本",
    "T17n0721_034:0201a04": "處，不見種種苦惱之相，所坐之處無餘天生，",
    "T17n0721_034:0201a05": "此天命終生於勝天。若四天處，命終之後生",
    "T17n0721_034:0201a06": "三十三天。可愛勝相，聞眾歌音先所未聞，見",
    "T17n0721_034:0201a07": "五欲境皆悉勝妙。次第命終。見中陰有，第一",
    "T17n0721_034:0201a08": "天女種種音聲，手執蓮花，色相殊勝，河池流",
    "T17n0721_034:0201a09": "水園林勝妙，昔所未覩如夢所見。是中陰",
    "T17n0721_034:0201a10": "有見如是事。若近生有，如從眠覺，見於正",
    "T17n0721_034:0201a11": "色。見五欲功德境界具足，本所未見，嗚呼歎",
    "T17n0721_034:0201a12": "言：「如是希有，昔所未見！我當往至如是之",
    "T17n0721_034:0201a13": "處。」念已即往生於天中。是名第十五中陰有",
    "T17n0721_034:0201a14": "相續道也。「『復次，諸天子！云何名曰第十六中",
    "T17n0721_034:0201a15": "陰有道相續？云何有耶？若從上天退生下天，",
    "T17n0721_034:0201a16": "見眾蓮花園林流池皆亦不如，既見此已，飢",
    "T17n0721_034:0201a17": "渴苦惱，渴仰欲得，即往彼生。如是雖同生天，",
    "T17n0721_034:0201a18": "二種陰有，二種相生。是名第十六中陰有相",
    "T17n0721_034:0201a19": "續道也。",
    "T17n0721_034:0201a20": "「『復次，諸天子！云何名曰第十七中陰有道相",
    "T17n0721_034:0201a21": "續？若弗婆提人生瞿陀尼有何等相？瞿陀",
    "T17n0721_034:0201a22": "尼人生弗婆提復有何相？諸天子！如是二",
    "T17n0721_034:0201a23": "天下人彼此互生，皆以一相。臨命終時，見黑",
    "T17n0721_034:0201a24": "闇窟，於此窟中有赤電光，下垂如幡，或赤或",
    "T17n0721_034:0201a25": "白。其人見之，以手攬捉，是人爾時現陰即",
    "T17n0721_034:0201a26": "滅，以手接幡，次第緣幡入此窟中，受中陰",
    "T17n0721_034:0201a27": "身。近於生陰，見受生法，亦如前說。或見二",
    "T17n0721_034:0201a28": "牛或見二馬愛染交會，即生欲心，既生欲",
    "T17n0721_034:0201a29": "心，即受生陰。如是，諸天子！是名第十七中陰",
    "T17n0721_034:0201b01": "有也。",
    "T17n0721_034:0201b02": "「『汝等當知！既知此法，勿得放逸。何以故？放逸",
    "T17n0721_034:0201b03": "之人不得脫於生老病死，於世間法不得利",
    "T17n0721_034:0201b04": "益。如是放逸，永無安樂；若欲脫苦，當自勉",
    "T17n0721_034:0201b05": "力，捨於放逸。若天、若人有智慧者，應捨放",
    "T17n0721_034:0201b06": "逸。天子當知！是名十七種中陰有道相續不",
    "T17n0721_034:0201b07": "斷，汝等應當捨諸放逸。諸天子！如是十七中",
    "T17n0721_034:0201b08": "陰有道相續，汝等應當思惟觀察。既觀察已，",
    "T17n0721_034:0201b09": "則如實知，如實知已，勤修精進。",
    "T17n0721_034:0201b10": "「『復次，諸天子！於二十法中從一漸增，已為汝",
    "T17n0721_034:0201b11": "等次第宣說十七中陰有道相續。今為汝等，",
    "T17n0721_034:0201b12": "說十八界。何等十八？眾生無量，信解不同，無",
    "T17n0721_034:0201b13": "量種性，怖畏三過。三聚眾生，三種自在，微",
    "T17n0721_034:0201b14": "細信解。種種所作、種種性、種種業、種種道、",
    "T17n0721_034:0201b15": "種種苦樂、種種色、種種增上。一切眾生心界",
    "T17n0721_034:0201b16": "之性，心界廣多，身體各異，如是無量眾生心",
    "T17n0721_034:0201b17": "界，總略麁數有十八惡。心過所使，以廣心",
    "T17n0721_034:0201b18": "界，故有地獄、餓鬼、畜生、天、人輪轉。總說諸法，",
    "T17n0721_034:0201b19": "十八所攝。初界性中，欲為增上，天之與人，欲",
    "T17n0721_034:0201b20": "心增上。一切鬼女及畜生女、能變化者，慢心",
    "T17n0721_034:0201b21": "增上、瞋恚增上。以瞋心故，欲心薄少，是則",
    "T17n0721_034:0201b22": "名曰畜生，非人初界性也。於畜生中，復有多",
    "T17n0721_034:0201b23": "欲，欲心增上，謂孔雀鳥、俱翅羅鳥、鳩鴿鷄",
    "T17n0721_034:0201b24": "雀、鵝鴨鴛鴦、眾蜂魚等、迦陵頻伽鳥。其性多",
    "T17n0721_034:0201b25": "欲，是名上欲。",
    "T17n0721_034:0201b26": "「『復次，諸天子！云何第二心性界也？於畜生中，",
    "T17n0721_034:0201b27": "何等畜生名為中欲？所謂猫狗猪牛、水牛駱",
    "T17n0721_034:0201b28": "駝、象馬騾驢、烏鵄雕鷲、鸜鵒鳥等，是名中",
    "T17n0721_034:0201b29": "欲。是名第二心性界也。",
    "T17n0721_034:0201c01": "「『復次，諸天子！云何第三心性界耶？於畜生中，",
    "T17n0721_034:0201c02": "何等畜生名下欲心？所謂師子虎兕、狼狗",
    "T17n0721_034:0201c03": "熊羆、豺豹狐狸、摩伽羅魚、俱賒耶魚、吉利",
    "T17n0721_034:0201c04": "斯摩羅魚、摩伽羅魚、屯頭摩羅魚。如是等類，",
    "T17n0721_034:0201c05": "時節行欲，非時不行，是名下欲。是名第三心",
    "T17n0721_034:0201c06": "性界也。「『諸天子！於畜生中有無量種、無量生",
    "T17n0721_034:0201c07": "處、無量名字，不可具說、不可數知。",
    "T17n0721_034:0201c08": "「『復次，諸天子！云何第四心性界耶？於畜生中，",
    "T17n0721_034:0201c09": "何等畜生瞋心偏多，非欲心多？此第四界，所",
    "T17n0721_034:0201c10": "謂師子虎狼、狗蛇黃狖、兕豹熊羆、角鵄烏",
    "T17n0721_034:0201c11": "雕、失收摩羅及野猪等。如是眾生瞋心偏",
    "T17n0721_034:0201c12": "多，是名第四心性界也。",
    "T17n0721_034:0201c13": "「『復次，諸天子！云何第五心性界耶？於畜生中，",
    "T17n0721_034:0201c14": "何等畜生名為中瞋？所謂牛馬水牛、迦陵頻",
    "T17n0721_034:0201c15": "伽鳥、娑林陀鳥、迦盧陀鳥、孔雀鷄雉及猫鼠",
    "T17n0721_034:0201c16": "等，中瞋恚性。是名第五心性界也。",
    "T17n0721_034:0201c17": "「『復次，諸天子！云何第六心性界耶？謂下瞋性。",
    "T17n0721_034:0201c18": "所謂下瞋者，鵝鴨鴛鴦、食魚白鳥、俱翅羅",
    "T17n0721_034:0201c19": "鳥、雀娑羅鳥、驢鹿龜鼈、兔蝟山烏、鴈鳥蝦",
    "T17n0721_034:0201c20": "蟇。如是等比，名為下瞋。是名第六心性界",
    "T17n0721_034:0201c21": "也。",
    "T17n0721_034:0201c22": "「『復次，諸天子！云何第七心性界耶？於鬼神中，",
    "T17n0721_034:0201c23": "若有神通，行於欲心。阿修羅神——畜生之數，欲",
    "T17n0721_034:0201c24": "性增多，名為上欲。是名第七心性界也。",
    "T17n0721_034:0201c25": "「『復次，諸天子！云何第八心性界耶？若食香餓",
    "T17n0721_034:0201c26": "鬼，名曰中欲。是名第八心性界也。",
    "T17n0721_034:0201c27": "「『復次，諸天子！云何第九心性界耶？若悕望鬼、",
    "T17n0721_034:0201c28": "食棄食鬼，是名下欲。是名第九心性界也。「『復",
    "T17n0721_034:0201c29": "次，諸天子！云何第十心性界耶？迦樓足天等，",
    "T17n0721_034:0202a01": "名曰下欲，瞋心則多，好愛鬪諍，常欲與諸阿",
    "T17n0721_034:0202a02": "修羅鬪。以其瞋故，欲心則薄。是名第十心性",
    "T17n0721_034:0202a03": "界也。",
    "T17n0721_034:0202a04": "「『復次，諸天子！云何第十一心性界耶？謂鬘",
    "T17n0721_034:0202a05": "持天，中欲、中瞋、中性，是名第十一心性界也。",
    "T17n0721_034:0202a06": "「『復次，諸天子！云何第十二心性界耶？所謂常",
    "T17n0721_034:0202a07": "恣意天，欲性則多，瞋恚性少，不善鬪諍。行使",
    "T17n0721_034:0202a08": "諸天，多瞋少欲。是名十二心性界也。",
    "T17n0721_034:0202a09": "「『復次，諸天子！云何第十三心性界耶？所謂一",
    "T17n0721_034:0202a10": "切三十三天，欲性則多，瞋恚薄少，是名第十",
    "T17n0721_034:0202a11": "三心性界也。",
    "T17n0721_034:0202a12": "「『復次，諸天子！云何第十四心性界耶？謂欝單",
    "T17n0721_034:0202a13": "越人，瞋恚心薄，欲性界多，是名第十四心",
    "T17n0721_034:0202a14": "性界也。",
    "T17n0721_034:0202a15": "「『復次，諸天子！云何第十五心性界耶？謂瞿陀",
    "T17n0721_034:0202a16": "尼人，一切瞋恚心多，欲心亦多，二性同等，",
    "T17n0721_034:0202a17": "是名第十五心性界也。",
    "T17n0721_034:0202a18": "「『復次，諸天子！云何第十六心性界耶？弗婆",
    "T17n0721_034:0202a19": "提人，欲心、瞋心二俱雜有，是名第十六心性",
    "T17n0721_034:0202a20": "界也。",
    "T17n0721_034:0202a21": "「『復次，諸天子！云何第十七心性界耶？謂閻浮",
    "T17n0721_034:0202a22": "提人，種種性、種種行、種種信解，是名十七",
    "T17n0721_034:0202a23": "心性界也。",
    "T17n0721_034:0202a24": "「『復次，諸天子！云何第十八心性界耶？一切餘",
    "T17n0721_034:0202a25": "天及地獄人，雖受苦惱，見業幻女人，猶生",
    "T17n0721_034:0202a26": "欲心。以業作故，如是地獄欲心亦多四天王",
    "T17n0721_034:0202a27": "天。眾生心性，如是界，如是依止，如是信解，",
    "T17n0721_034:0202a28": "是名總說一切十八界性。如是一切有欲、有",
    "T17n0721_034:0202a29": "瞋則有癡心，以癡因緣而有貪、瞋。若離癡",
    "T17n0721_034:0202b01": "心則無貪、瞋。以癡心故，或貪、或瞋。如是，諸",
    "T17n0721_034:0202b02": "天子！是名分別三種之過，以依過故，無量分",
    "T17n0721_034:0202b03": "別。",
    "T17n0721_034:0202b04": "「『復次，諸天子！復有十八界，所謂眼界、色界、眼",
    "T17n0721_034:0202b05": "識界，耳界、聲界、耳識界，鼻界、香界、鼻識界，舌",
    "T17n0721_034:0202b06": "界、味界、舌識界，身界、觸界、身識界，意界、法界、",
    "T17n0721_034:0202b07": "意識界。如是，諸天子！是名十八界。若天、若人",
    "T17n0721_034:0202b08": "思惟如是十八界者，能於境界護放逸行，此",
    "T17n0721_034:0202b09": "是一切愚癡凡夫癡因緣也。",
    "T17n0721_034:0202b10": "「『復次，諸天子！放逸之人有十九處，二種所攝，",
    "T17n0721_034:0202b11": "所謂四禪處除淨居天有十六處，欲界三處——",
    "T17n0721_034:0202b12": "地獄、畜生、餓鬼。人受苦多者，地獄所攝，是為",
    "T17n0721_034:0202b13": "十九。",
    "T17n0721_034:0202b14": "「『復次，諸天子！如前所說，四禪、十六處人，及地",
    "T17n0721_034:0202b15": "獄、餓鬼、畜生，是為二十。如是生死不調伏故，",
    "T17n0721_034:0202b16": "各各差別。或說十種掉悔。』「爾時，諸天眾聞天",
    "T17n0721_034:0202b17": "帝釋說是法已，即以偈頌讚帝釋曰：",
    "T17n0721_034:0202b18": "「『天王說此法，　　寂靜最第一，",
    "T17n0721_034:0202b19": "　　我今受此法，　　怖畏故修行。",
    "T17n0721_034:0202b20": "　　若人能說法，　　利益於他人，",
    "T17n0721_034:0202b21": "　　其人如父母，　　示以涅槃城。",
    "T17n0721_034:0202b22": "　　若為他人說，　　一句之善法，",
    "T17n0721_034:0202b23": "　　則為善導師，　　為眾生所尊。",
    "T17n0721_034:0202b24": "　　天王之所說，　　善法價無量，",
    "T17n0721_034:0202b25": "　　此法得寂靜，　　非為餘寶物。",
    "T17n0721_034:0202b26": "　　寶物歸無常，　　善法增智慧；",
    "T17n0721_034:0202b27": "　　世間物破壞，　　善法常堅固。",
    "T17n0721_034:0202b28": "　　若有順法行，　　隨人百千世，",
    "T17n0721_034:0202b29": "　　雖種種寶物，　　不能至後世。",
    "T17n0721_034:0202c01": "　　種種財寶物，　　則可強劫奪，",
    "T17n0721_034:0202c02": "　　王賊及水火，　　不能劫法財。』",
    "T17n0721_034:0202c03": "「爾時，諸天子讚歎供養天帝釋已，於帝釋前",
    "T17n0721_034:0202c04": "恭敬而住。爾時帝釋調伏諸天，為諸天子示",
    "T17n0721_034:0202c05": "一切天樂皆悉無常，變壞無我，除滅所化。時",
    "T17n0721_034:0202c06": "諸天眾皆生厭心，還歸本宮，受天之樂，乃至",
    "T17n0721_034:0202c07": "愛集樂業既盡，命終還退，不墮惡道，生於人",
    "T17n0721_034:0202c08": "中，第一順法以自修行，樂遊林野，畏未來",
    "T17n0721_034:0202c09": "世。得聞法已，出家學道，或得須陀洹、或得",
    "T17n0721_034:0202c10": "斯陀含、或得阿那含、或得阿羅漢。以前聞法",
    "T17n0721_034:0202c11": "因緣力故。",
    "T17n0721_034:0202c12": "正法念處經卷第三十四"
}