{
    "T23n1443_015:0985c04": "根本說一切有部苾芻尼毘奈耶",
    "T23n1443_015:0985c05": "卷第十五",
    "T23n1443_015:0985c07": "三藏法師義淨奉　制譯",
    "T23n1443_015:0985c08": "與欲已更遮學處第三十八",
    "T23n1443_015:0985c09": "緣處同前。時六眾中，阿說迦、補捺伐素二俱",
    "T23n1443_015:0985c10": "命過，其難陀、鄔波難陀年並衰老，彼十七眾",
    "T23n1443_015:0985c11": "年漸長大勇健有力，便共詳議：「我等常被六",
    "T23n1443_015:0985c12": "眾欺輕，於二人中鄔波難陀更為苦切。我等",
    "T23n1443_015:0985c13": "宜應為作捨置羯磨。」廣說乃至難陀苾芻為",
    "T23n1443_015:0985c14": "眾上座，權為誘誑，不令入眾，即鳴犍稚便",
    "T23n1443_015:0985c15": "作捨置羯磨。鄔波難陀詣難陀所，啼泣而住，",
    "T23n1443_015:0985c16": "難陀報曰：「持欲不成，是惡與欲，還我欲來。」以",
    "T23n1443_015:0985c17": "此因緣世尊訶責，廣說乃至「為二部弟子制",
    "T23n1443_015:0985c18": "其學處，應如是說：",
    "T23n1443_015:0985c19": "「若復苾芻尼，與他欲已，後便悔言：『還我欲",
    "T23n1443_015:0985c20": "來，不與汝。』者，波逸底迦。」",
    "T23n1443_015:0985c21": "尼謂此法中人。與欲已者，先已言與。後便等",
    "T23n1443_015:0985c22": "者，是索欲詞。釋罪同前。此中犯相其事云",
    "T23n1443_015:0985c23": "何？若先與欲已，後便生追悔，即報眾云：「還",
    "T23n1443_015:0985c24": "我欲來，我不樂與。」者，便得墮罪。",
    "T23n1443_015:0985c25": "與未近圓人同室宿過二夜學處第三十九",
    "T23n1443_015:0985c26": "緣處同前。爾時世尊大眾圍遶而為說法，言",
    "T23n1443_015:0985c27": "詞美妙令眾樂聞，聽者忘疲如蜂食蜜。時有",
    "T23n1443_015:0985c28": "貧窮作人，聞佛法已作如是言：「世尊出現皆",
    "T23n1443_015:0985c29": "為富人，若佛世尊於夜說法我得聽聞。」佛言：",
    "T23n1443_015:0986a01": "「應夜誦經、或為說法，應著燈燭勿令闇昧。」時",
    "T23n1443_015:0986a02": "有摩訶羅苾芻不用心眠，遂即讇言說非法",
    "T23n1443_015:0986a03": "事，俗人聞已遂即譏嫌而不聽法。以事白佛，",
    "T23n1443_015:0986a04": "佛言：「由與未圓具者同一室宿及然燈燭，有",
    "T23n1443_015:0986a05": "是過生；是故我今不聽苾芻、苾芻尼與未圓具",
    "T23n1443_015:0986a06": "人同一室宿及然燈燭。」此是緣起，尚未制戒。時",
    "T23n1443_015:0986a07": "尊者舍利子，有二求寂：一是准陀、二是羅怙",
    "T23n1443_015:0986a08": "羅。欲夏安居，大眾集會共分房舍。此二求寂",
    "T23n1443_015:0986a09": "不蒙其分情懷憂惱，乃至准陀問羅怙羅：「何",
    "T23n1443_015:0986a10": "故憂住？」答言：「仁具福德有大威神，化作草菴",
    "T23n1443_015:0986a11": "即堪止宿，我無威力其欲如何？」准陀曰：「非時",
    "T23n1443_015:0986a12": "見佛欲有諮問，無有是處。有淨施主，以妙香",
    "T23n1443_015:0986a13": "泥塗拭圊廁，可於此宿以度一宵。」遂入廁屋",
    "T23n1443_015:0986a14": "權時而臥。即於其夜天降大雨。去斯不遠，於",
    "T23n1443_015:0986a15": "地穴中有大毒蛇依止而住。水滿穴中，其蛇",
    "T23n1443_015:0986a16": "遂出便往廁中。如來大師得無忘心，作如是",
    "T23n1443_015:0986a17": "念：「若彼毒蛇螫羅怙羅者，此必當死，但有",
    "T23n1443_015:0986a18": "其名。又釋迦種自恃高慢便生不信，作如是",
    "T23n1443_015:0986a19": "語：『若羅怙羅不出家者，繼轉輪王位。今既出",
    "T23n1443_015:0986a20": "家無所依怙，臥於廁上被蛇所螫枉苦身亡。』」",
    "T23n1443_015:0986a21": "作是念已，便舒右手如象王鼻，擎取彼身安",
    "T23n1443_015:0986a22": "自床上，佛於是夜時行時坐以至天明。有餘",
    "T23n1443_015:0986a23": "苾芻往世尊所，欲申禮敬。世尊常法，若欲為",
    "T23n1443_015:0986a24": "諸聲聞制學處者，未至待集至不令去。時求",
    "T23n1443_015:0986a25": "寂羅怙羅覺已，知是佛床，即便驚起惶怖而",
    "T23n1443_015:0986a26": "立。爾時世尊告諸苾芻曰：「凡諸求寂、求寂女，",
    "T23n1443_015:0986a27": "無父無母，唯有汝等同梵行人共相慈念，此",
    "T23n1443_015:0986a28": "不愍護誰當見憂。是故我今聽諸苾芻、苾芻",
    "T23n1443_015:0986a29": "尼，與未近圓人齊二夜同宿無犯。」時六眾苾",
    "T23n1443_015:0986b01": "芻過二夜宿，少欲苾芻聞是語已便生嫌賤：",
    "T23n1443_015:0986b02": "「云何苾芻不奉佛教？」以緣白佛。佛問訶責，告",
    "T23n1443_015:0986b03": "言：「我觀十利，為二部弟子制其學處，應如是",
    "T23n1443_015:0986b04": "說：",
    "T23n1443_015:0986b05": "「若復苾芻尼，與未近圓人同室宿過二夜者，",
    "T23n1443_015:0986b06": "波逸底迦。」",
    "T23n1443_015:0986b07": "尼謂此法中人。有二圓具：謂苾芻、苾芻尼，餘",
    "T23n1443_015:0986b08": "非圓具，謂求寂女等。室有四種：一、總覆總障，",
    "T23n1443_015:0986b09": "如諸房舍及樓觀等，上總遍覆四壁皆遮。二、",
    "T23n1443_015:0986b10": "總覆多障，於其四壁少安窓戶。三、多覆總障，",
    "T23n1443_015:0986b11": "即四面舍，於四邊安壁中間竪柱，四簷內入",
    "T23n1443_015:0986b12": "或可平頭。四、多覆多障，謂三面舍，於四面舍",
    "T23n1443_015:0986b13": "無其一邊。若半障半覆、或多障少覆、或簷際",
    "T23n1443_015:0986b14": "等，並皆無犯。若有病同宿，縱過二夜亦無",
    "T23n1443_015:0986b15": "犯。",
    "T23n1443_015:0986b16": "不捨惡見違諫學處第四十",
    "T23n1443_015:0986b17": "緣處同前。時無相苾芻自生惡見，作如是語：",
    "T23n1443_015:0986b18": "「如佛所說『障礙之法不應習行』，我知此法習",
    "T23n1443_015:0986b19": "行之時非是障礙。」以緣白佛，乃至佛言：「眾",
    "T23n1443_015:0986b20": "應與彼作別諫事。若復更有如斯等類苾芻、",
    "T23n1443_015:0986b21": "苾芻尼，應如是作。往至其所告言：『汝莫作是",
    "T23n1443_015:0986b22": "語：「如佛所說『障礙之法不應習行』，我知此法",
    "T23n1443_015:0986b23": "習行之時非是障礙。」汝莫謗世尊！謗世尊者",
    "T23n1443_015:0986b24": "不善。世尊不說障礙法非障礙法，種種方便",
    "T23n1443_015:0986b25": "說是障礙法若習行者定是障礙。汝今應捨",
    "T23n1443_015:0986b26": "如是惡見。』如是應諫。」奉教而去，彼執不捨。佛",
    "T23n1443_015:0986b27": "言：「應作白四羯磨諫彼，事同大僧律，乃至作",
    "T23n1443_015:0986b28": "捨置羯磨。」然後堅執不捨，以緣白佛。佛集",
    "T23n1443_015:0986b29": "眾問種種訶責，告言：「我觀十利，為二部弟子",
    "T23n1443_015:0986c01": "制其學處，應如是說：",
    "T23n1443_015:0986c02": "「若復苾芻尼，作如是語：『我知佛所說法「欲是",
    "T23n1443_015:0986c03": "障礙」者，習行之時非是障礙。』諸苾芻尼應語",
    "T23n1443_015:0986c04": "彼苾芻尼言：『汝莫作是語：「我知佛所說『欲是",
    "T23n1443_015:0986c05": "障礙』者，習行之時非是障礙。」汝莫謗世尊，謗",
    "T23n1443_015:0986c06": "世尊者不善。世尊不作是語，世尊以無量門",
    "T23n1443_015:0986c07": "於諸欲法說為障礙。汝可棄捨如是惡見。』諸",
    "T23n1443_015:0986c08": "苾芻尼如是諫時，捨者善。若不捨者，乃至二、",
    "T23n1443_015:0986c09": "三隨正應諫。隨正應教，令捨是事。捨者善；若",
    "T23n1443_015:0986c10": "不捨者，波逸底迦。」",
    "T23n1443_015:0986c11": "餘義如上。作是語者，謂說其事。我知佛所說",
    "T23n1443_015:0986c12": "法者，謂如來、應、正等覺。法謂佛說、或聲聞說。",
    "T23n1443_015:0986c13": "說是彰表義。障礙法者，謂四他勝及眾教、",
    "T23n1443_015:0986c14": "三十三捨墮、百八十墮、乃至七滅諍法。習行",
    "T23n1443_015:0986c15": "之時非障礙者，謂不能障沙門聖果。謗者，謂",
    "T23n1443_015:0986c16": "出非理言。不善者，招惡異熟。諸苾芻尼見是",
    "T23n1443_015:0986c17": "語時，應作別諫。若不捨者作羯磨諫，乃至結",
    "T23n1443_015:0986c18": "竟，廣說如前。此中犯相，若作如是語：「我知佛",
    "T23n1443_015:0986c19": "所說等。」諫時捨者善；若不捨者得惡作罪。羯",
    "T23n1443_015:0986c20": "磨諫時，若白時及初、二羯磨，若不捨者皆得",
    "T23n1443_015:0986c21": "惡作罪；若第三竟時便得墮罪。若非法等，彼",
    "T23n1443_015:0986c22": "無有犯。",
    "T23n1443_015:0986c23": "第五攝頌曰：",
    "T23n1443_015:0986c24": "　與惡見同宿、　　求寂壞色衣、",
    "T23n1443_015:0986c25": "　捉寶洗傍生、　　惱指水同宿。",
    "T23n1443_015:0986c26": "隨捨置人學處第四十一",
    "T23n1443_015:0986c27": "緣處同前。時無相苾芻既得羯磨，以掌榰頰",
    "T23n1443_015:0986c28": "懷憂而住。六眾見問：「何故懷憂？」報言：「諸黑鉢",
    "T23n1443_015:0986c29": "者為我作捨置羯磨，將我同為旃荼羅，不相",
    "T23n1443_015:0987a01": "交涉。」六眾報曰：「設與城邑、聚落及三界有情",
    "T23n1443_015:0987a02": "作捨置羯磨者，豈城邑等而非有耶？且勿憂",
    "T23n1443_015:0987a03": "惱。」便共言說、受用衣食、同室而臥。時少欲者",
    "T23n1443_015:0987a04": "共生嫌賤，以緣白佛，廣說乃至佛言：「我觀十",
    "T23n1443_015:0987a05": "利，為二部弟子制其學處，應如是說：",
    "T23n1443_015:0987a06": "「若復苾芻尼，知如是語人未為隨法、不捨惡",
    "T23n1443_015:0987a07": "見，共為言說、共住受用、同室宿者，波逸底迦。」",
    "T23n1443_015:0987a08": "餘義如上。未為隨順法者，未作隨順懺摩之",
    "T23n1443_015:0987a09": "法。不捨惡見，共為言說等者，謂作教授依止",
    "T23n1443_015:0987a10": "等事，於四室中同宿天明，結罪事皆如上。此",
    "T23n1443_015:0987a11": "中犯相其事云何？若苾芻尼，知如是語人未",
    "T23n1443_015:0987a12": "作隨順法，共為言論同宿等事，便得墮罪。若",
    "T23n1443_015:0987a13": "彼身病看侍無犯；或共同居令捨惡見，此亦",
    "T23n1443_015:0987a14": "無犯。",
    "T23n1443_015:0987a15": "攝受惡見不捨求寂女學處第四十二",
    "T23n1443_015:0987a16": "緣處同前。時六眾有二求寂：一名利刺、二",
    "T23n1443_015:0987a17": "名長大。時有乞食苾芻與二共住言戲掉舉，",
    "T23n1443_015:0987a18": "後生懊悔，便自剋責發勇猛心，斷諸煩惱證",
    "T23n1443_015:0987a19": "阿羅漢，獲大神通乘空往至二求寂處，具說",
    "T23n1443_015:0987a20": "乃至獲得通果。求寂聞已便作是念：「昔與我",
    "T23n1443_015:0987a21": "等共作如是如是非法之事。云何於今得增",
    "T23n1443_015:0987a22": "上果？以此因緣我知佛所說法，云『習諸欲是",
    "T23n1443_015:0987a23": "障礙』者，此非障礙。」以事白佛，佛言：「此二求寂",
    "T23n1443_015:0987a24": "所言非理，應作別諫開曉。若更有此類亦如",
    "T23n1443_015:0987a25": "是諫：『汝某甲等莫作是語：「我知佛所說法『欲",
    "T23n1443_015:0987a26": "是障礙』者，此非是障。」勿作是語謗讟世尊，謗",
    "T23n1443_015:0987a27": "世尊者不善。世尊不作是語，佛以種種方便",
    "T23n1443_015:0987a28": "說行諸欲是障礙法。汝今二人當捨惡見。』」奉",
    "T23n1443_015:0987a29": "佛教已往彼示語，時二求寂堅執不捨。以緣",
    "T23n1443_015:0987b01": "白佛。佛言：「應作白四羯磨。」廣如上說，「其苾芻",
    "T23n1443_015:0987b02": "尼亦應如是作：",
    "T23n1443_015:0987b03": "「『大德尼僧伽聽！此某甲等求寂女，自起如是",
    "T23n1443_015:0987b04": "惡見，作如是語：「我知佛所說法『欲是障礙』者，",
    "T23n1443_015:0987b05": "此非是障。」苾芻尼與作別諫之時，彼猶惡見",
    "T23n1443_015:0987b06": "堅執不捨，作如是語：「此是真實，餘皆虛妄。」若",
    "T23n1443_015:0987b07": "僧伽時至聽者，僧伽應許僧伽今與彼作白",
    "T23n1443_015:0987b08": "四羯磨曉喻其事。』廣說乃至作白，報言：『眾僧",
    "T23n1443_015:0987b09": "與汝作白竟，汝今應捨惡見。若捨者善；若不",
    "T23n1443_015:0987b10": "捨者次作羯磨。』乃至初了如前令問，第二、第",
    "T23n1443_015:0987b11": "三了時亦如前問。」奉教作已，彼猶惡見堅執",
    "T23n1443_015:0987b12": "不捨，以緣白佛。佛言：「汝等應與彼求寂女作",
    "T23n1443_015:0987b13": "不捨惡見擯羯磨。如是應作：鳴犍集眾，一",
    "T23n1443_015:0987b14": "苾芻尼作白羯磨：",
    "T23n1443_015:0987b15": "「『大德尼僧伽聽！彼某甲求寂女，自起惡見，如",
    "T23n1443_015:0987b16": "前廣說。僧伽為作別諫及白四羯磨曉喻之",
    "T23n1443_015:0987b17": "時，堅執不捨，云：「此事是實、餘皆虛妄。」若僧伽",
    "T23n1443_015:0987b18": "時至聽者，僧伽應許僧伽今與彼作不捨惡",
    "T23n1443_015:0987b19": "見擯羯磨。』竟，應告之曰：『汝等從今已去，不得",
    "T23n1443_015:0987b20": "更云：「如來、應、正等覺是我大師。」亦復不應隨",
    "T23n1443_015:0987b21": "苾芻尼後同一道行，如餘求寂女與大苾芻",
    "T23n1443_015:0987b22": "尼二夜同室宿。汝今無是事，汝愚癡人今可",
    "T23n1443_015:0987b23": "滅去。白如是。』同前告問。若不捨者次作羯磨，",
    "T23n1443_015:0987b24": "准白應為。作一番訖，還令苾芻尼向彼陳說：",
    "T23n1443_015:0987b25": "『眾已與汝作初羯磨訖，應捨惡見。』廣說如上，",
    "T23n1443_015:0987b26": "乃至第三羯磨竟，結文准作。」承佛教已，為作",
    "T23n1443_015:0987b27": "驅擯羯磨已，惡見不捨。鄔波難陀苾芻，供給",
    "T23n1443_015:0987b28": "供養言談同宿。以緣白苾芻，苾芻白佛。佛問",
    "T23n1443_015:0987b29": "實訶責，告言：「我觀十利，為二部弟子制其學",
    "T23n1443_015:0987c01": "處，應如是說：",
    "T23n1443_015:0987c02": "「若復苾芻尼，見有求寂女作如是語：『我知佛",
    "T23n1443_015:0987c03": "所說法「欲是障礙」者，習行之時非是障礙。』諸",
    "T23n1443_015:0987c04": "苾芻尼應語彼求寂女言：『汝莫作是語：「我知",
    "T23n1443_015:0987c05": "佛所說『欲是障礙法』者，習行之時非是障礙。」",
    "T23n1443_015:0987c06": "汝莫謗世尊，謗世尊者不善。世尊不作是語，",
    "T23n1443_015:0987c07": "世尊以無量門於諸欲法說為障礙。汝可棄",
    "T23n1443_015:0987c08": "捨如是惡見。』諸苾芻尼語彼求寂女時，捨此",
    "T23n1443_015:0987c09": "事者善；若不捨者，乃至二三隨正應教、隨正",
    "T23n1443_015:0987c10": "應諫，令捨是事。捨者善；若不捨者，諸苾芻尼",
    "T23n1443_015:0987c11": "語彼求寂女言：『汝從今已去，不應說言：「如來、",
    "T23n1443_015:0987c12": "應、正等覺是我大師。」若有尊宿及同梵行者，",
    "T23n1443_015:0987c13": "不應隨行，如餘求寂女得與苾芻尼二夜同",
    "T23n1443_015:0987c14": "宿。汝今無是事，汝愚癡人可速滅去。』若苾芻",
    "T23n1443_015:0987c15": "尼，知是被擯求寂女，而攝受饒益同室宿者，",
    "T23n1443_015:0987c16": "波逸底迦。」",
    "T23n1443_015:0987c17": "餘義如上。佛謂如來、應、正等覺。說者，開導",
    "T23n1443_015:0987c18": "義。法者，若佛說、若聲聞說。欲是障礙者，謂是",
    "T23n1443_015:0987c19": "五欲。習行者，謂作其事。非是障礙者，謂不能",
    "T23n1443_015:0987c20": "障沙門聖果。苾芻尼者，謂此法中人。語彼求",
    "T23n1443_015:0987c21": "寂女等者，述其惡見與作別諫及與眾諫。若",
    "T23n1443_015:0987c22": "不捨者，應作擯羯磨，語言：「汝從今已去廣說",
    "T23n1443_015:0987c23": "其事，是不應作共行同宿。汝是癡人可速滅",
    "T23n1443_015:0987c24": "去。」知者，或自知或從他聞。攝受者，與作依",
    "T23n1443_015:0987c25": "止。饒益者，謂給衣食。同室者，四種室中與其",
    "T23n1443_015:0987c26": "同宿，結罪同前。此中犯相，知是被擯求寂女，",
    "T23n1443_015:0987c27": "乃至同室宿者，波逸底迦。若是親族、或時帶",
    "T23n1443_015:0987c28": "病，若復令彼捨惡見故，雖權攝受並皆無犯。",
    "T23n1443_015:0987c29": "著不壞色衣學處第四十三",
    "T23n1443_015:0988a01": "緣在王舍城。時此城中有二龍王：一名祇利、",
    "T23n1443_015:0988a02": "二名跋寠。時影勝王即於城外林泉之所，造",
    "T23n1443_015:0988a03": "二神堂。每年二時至節會日，遍六大城所有",
    "T23n1443_015:0988a04": "諸人並皆雲集。曾於一時至節會日，有南方",
    "T23n1443_015:0988a05": "樂者來至王城，自相謂曰：「若說大人殊勝行",
    "T23n1443_015:0988a06": "迹，可使眾人情生歡愛多獲財物。」詣六眾所",
    "T23n1443_015:0988a07": "禮足白言：「聖者為我宣說，如佛往昔為菩薩",
    "T23n1443_015:0988a08": "時所有勝行。」六眾問曰：「汝等問此欲何所為？」",
    "T23n1443_015:0988a09": "樂人告曰：「我欲修入管絃緝為歌曲。」告曰：「癡",
    "T23n1443_015:0988a10": "人！汝將我佛法勝事奏入絃歌。汝可即行，更",
    "T23n1443_015:0988a11": "不須說。」即便往詣吐羅難陀苾芻尼處，尼為",
    "T23n1443_015:0988a12": "具宣，始從生位終至菩提。樂人聞已咸入",
    "T23n1443_015:0988a13": "絃歌，廣集諸人作眾伎樂，敬信之類生希有",
    "T23n1443_015:0988a14": "心，皆云：「奇哉！樂人善為歌唱。」多贈錢賄有",
    "T23n1443_015:0988a15": "異常倫。復更思惟：「不信之人終須汲引。」即作",
    "T23n1443_015:0988a16": "六眾形儀行動所為之事。時不信人見皆大",
    "T23n1443_015:0988a17": "笑多遺珍財。六眾聞說至二神堂所，自著俗",
    "T23n1443_015:0988a18": "服皆為舞樂。大眾雲奔棄彼戲場，多獲衣物。",
    "T23n1443_015:0988a19": "樂兒嫌賤：「云何苾芻著俗白衣？」廣說乃至世",
    "T23n1443_015:0988a20": "尊訶責，告言：「我觀十利，為二部弟子制其學",
    "T23n1443_015:0988a21": "處，應如是說：",
    "T23n1443_015:0988a22": "「若復苾芻尼得新衣，當作三種染壞色：若青、",
    "T23n1443_015:0988a23": "若泥、若赤，隨一而壞。若不作三種壞色而受",
    "T23n1443_015:0988a24": "用者，波逸底迦。」",
    "T23n1443_015:0988a25": "尼謂此法中人。新衣者，有二種新：一、謂體是",
    "T23n1443_015:0988a26": "新衣，二、謂新從他得。此中新者，謂是新衣。衣",
    "T23n1443_015:0988a27": "有十種，具如上說。青者，謂青色。泥者，謂赤",
    "T23n1443_015:0988a28": "石。赤者，謂樹赤皮。染壞色者，謂壞其色。若不",
    "T23n1443_015:0988a29": "壞而受用者，得罪同前。此中犯相，若得衣，三",
    "T23n1443_015:0988b01": "種色中不隨一而壞者，皆得墮罪。",
    "T23n1443_015:0988b02": "捉寶學處第四十四",
    "T23n1443_015:0988b03": "緣處同前。時鄔波難陀於日初分，執持衣鉢",
    "T23n1443_015:0988b04": "入城乞食，於其中路，見諸童男以瓔珞具置",
    "T23n1443_015:0988b05": "在一邊而共遊戲。鄔波難陀見謂藥叉物，遂",
    "T23n1443_015:0988b06": "即收取。時諸童子便各競來牽其手足，咸以",
    "T23n1443_015:0988b07": "塵土而散擲之，廣說乃至世尊訶責，告言：「我",
    "T23n1443_015:0988b08": "觀十利，為二部弟子制其學處，應如是說：",
    "T23n1443_015:0988b09": "「若復苾芻尼，寶及寶類，若自捉、若教人捉者，",
    "T23n1443_015:0988b10": "波逸底迦。」",
    "T23n1443_015:0988b11": "爾時世尊從廣嚴城至室羅伐城，住逝多林。",
    "T23n1443_015:0988b12": "時毘舍佉鹿子母，聞佛來至欲申敬禮，著諸",
    "T23n1443_015:0988b13": "瓔珞周遍嚴身；稟性懷慚恥將見佛，遂脫瓔",
    "T23n1443_015:0988b14": "珞付其從者，禮佛聽法從座而去。時彼從者",
    "T23n1443_015:0988b15": "以其瓔珞置花樹下，遂忘歸家。時阿難陀見",
    "T23n1443_015:0988b16": "已作念：「世尊所制，由此當開。」即便收取自往",
    "T23n1443_015:0988b17": "白佛，佛言：「善哉！我雖未許，汝已知時。」廣說",
    "T23n1443_015:0988b18": "乃至世尊以此因緣，集眾讚歎持戒，告曰：「前",
    "T23n1443_015:0988b19": "是創制、此是隨開。應如是說：",
    "T23n1443_015:0988b20": "「若復苾芻尼，寶及寶類，若自捉、教人捉，除在",
    "T23n1443_015:0988b21": "寺內及白衣舍，波逸底迦。若在寺內及白衣",
    "T23n1443_015:0988b22": "舍，見寶及寶類，應作是念，然後當取：『若有認",
    "T23n1443_015:0988b23": "者，我當與之。』此是時。」",
    "T23n1443_015:0988b24": "尼謂此法中人。寶謂七寶。寶類者，謂諸兵器",
    "T23n1443_015:0988b25": "弓刀之，屬及音樂具鼓笛之流。自捉、使人及",
    "T23n1443_015:0988b26": "以結罪，廣如上說。苾芻尼在寺中及以俗舍，",
    "T23n1443_015:0988b27": "若見寶等聽作是念：「具當收取，若有主來我",
    "T23n1443_015:0988b28": "當持與。」此中犯相，若自手捉、使人捉寶物已",
    "T23n1443_015:0988b29": "磨治者，皆得墮罪；未磨治者，得惡作。乃至捉",
    "T23n1443_015:0988c01": "假瑠璃，亦惡作罪。若捉嚴身瓔珞之具，皆得",
    "T23n1443_015:0988c02": "墮罪。乃至麥莛結為鬘者，捉亦得惡作。若",
    "T23n1443_015:0988c03": "捉琵琶等諸雜樂具有絃柱者，便得墮罪；無",
    "T23n1443_015:0988c04": "絃惡作。乃至竹筒作一絃琴，執亦惡作。若諸",
    "T23n1443_015:0988c05": "蠡貝是堪吹者，捉得墮罪，不堪吹者惡作。",
    "T23n1443_015:0988c06": "諸鼓樂具亦然。像有舍利，執得墮罪；無舍利",
    "T23n1443_015:0988c07": "者惡作。若作大師想擎持者，無犯。",
    "T23n1443_015:0988c08": "非時洗浴學處第四十五",
    "T23n1443_015:0988c09": "緣處同前。時此城傍有三溫泉：一、王自洗浴，",
    "T23n1443_015:0988c10": "二、是王宮人，三、諸雜人。其王洗處苾芻亦洗，",
    "T23n1443_015:0988c11": "宮人浴處苾芻尼亦浴。于時六眾及十二眾",
    "T23n1443_015:0988c12": "苾芻尼往洗浴時便念：「試王信心厚薄。」意欲",
    "T23n1443_015:0988c13": "相惱，沈吟久之不時速出，王遂遣人取水別",
    "T23n1443_015:0988c14": "處而浴，不入溫泉。既洗浴已，往詣佛所頂禮",
    "T23n1443_015:0988c15": "雙足，聽聞妙法辭佛而退。時阿難陀以事白",
    "T23n1443_015:0988c16": "佛，佛言：「由諸苾芻為洗浴故有是過生，不應",
    "T23n1443_015:0988c17": "洗浴。」身不洗故體多垢膩，乞食之時俗旅見",
    "T23n1443_015:0988c18": "問：「將此垢膩為清淨耶？」佛言：「半月應浴。」於暑",
    "T23n1443_015:0988c19": "熱時不數洗故同前見問，佛言：「熱時應洗。」有",
    "T23n1443_015:0988c20": "苾芻病，醫人令洗，答言：「世尊不許。」佛言：「病",
    "T23n1443_015:0988c21": "時應洗。」或營眾作、或窣覩波，身垢不淨人",
    "T23n1443_015:0988c22": "見譏嫌，佛言：「作時應洗。」涉道行時來往疲極",
    "T23n1443_015:0988c23": "委身而臥，諸人見怪，佛言：「若道行時應洗。」乃",
    "T23n1443_015:0988c24": "至被風吹時身多塵坌，佛言：「風時應洗。」又觸",
    "T23n1443_015:0988c25": "雨時、又風雨時泥污身體，同前白佛，佛言：「若",
    "T23n1443_015:0988c26": "雨時、若風雨時隨意應洗。」爾時世尊讚歎持",
    "T23n1443_015:0988c27": "戒，乃至「我觀十利，為二部弟子制其學處，應",
    "T23n1443_015:0988c28": "如是說：",
    "T23n1443_015:0988c29": "「若復苾芻尼，半月應洗浴。故違而浴者，除餘",
    "T23n1443_015:0989a01": "時，波逸底迦。",
    "T23n1443_015:0989a02": "餘時者，熱時、病時、作時、行時、風時雨時、風雨",
    "T23n1443_015:0989a03": "時，此是時。」尼謂此法中人。半月應洗浴者，謂",
    "T23n1443_015:0989a04": "齊十五日一度聽浴。故違者，謂不依教行。除",
    "T23n1443_015:0989a05": "餘時者，若在餘時，此則無犯。時者，春餘一月",
    "T23n1443_015:0989a06": "半在，謂有一月半在，當作安居(從四月一日至五月半是)，及",
    "T23n1443_015:0989a07": "夏初一月，謂入夏一月(謂從五月十六日至六月半是)，此兩月半",
    "T23n1443_015:0989a08": "名極熱時。若病時者，謂有病除多洗浴不能",
    "T23n1443_015:0989a09": "安隱者是。作時者，謂為三寶所有作務，下至",
    "T23n1443_015:0989a10": "掃地大如席許，或時塗拭如牛臥處。行時者，",
    "T23n1443_015:0989a11": "謂行一踰膳那，或半還來者是。風時者，乃至",
    "T23n1443_015:0989a12": "風吹衣角搖動。雨時者，乃至兩三渧落在身",
    "T23n1443_015:0989a13": "上。風雨時者，謂二俱有。此是時者，是隨聽",
    "T23n1443_015:0989a14": "法。結罪同前。此中犯相，若苾芻尼，每於開限",
    "T23n1443_015:0989a15": "洗浴之時，常須心念口言而為守持，應云：「在",
    "T23n1443_015:0989a16": "某時中，我令洗浴。」若不守持者，以水洗身，",
    "T23n1443_015:0989a17": "水未至臍得惡作罪；水至臍者，即得墮罪。若",
    "T23n1443_015:0989a18": "有事緣渡水過臍，無犯。",
    "T23n1443_015:0989a19": "殺傍生學處第四十六",
    "T23n1443_015:0989a20": "緣在室羅伐城。時鄔陀夷因乞食至教射堂",
    "T23n1443_015:0989a21": "中，取箭射烏，乃至俗眾譏嫌。世尊訶責，告",
    "T23n1443_015:0989a22": "言：「我觀十利，為二部弟子制其學處，應如",
    "T23n1443_015:0989a23": "是說：",
    "T23n1443_015:0989a24": "「若復苾芻尼，故斷傍生命者，波逸底迦。」餘義",
    "T23n1443_015:0989a25": "如上。故者，明非錯誤。傍生者，謂是飛鳥，或",
    "T23n1443_015:0989a26": "復諸餘禽獸之數。斷命者，謂殺其命根，釋罪",
    "T23n1443_015:0989a27": "同前。此中犯相，言斷傍生命者，謂以三事：內、",
    "T23n1443_015:0989a28": "外及俱而興方便，斷彼命根。若苾芻尼作殺",
    "T23n1443_015:0989a29": "害心，乃至以一指損害傍生，因此命終者，得",
    "T23n1443_015:0989b01": "波逸底迦；或當時不死，後時因此死者，亦得",
    "T23n1443_015:0989b02": "墮罪；若後時不死者，得惡作罪。如前斷人命",
    "T23n1443_015:0989b03": "學處具說。",
    "T23n1443_015:0989b04": "故惱苾芻尼學處第四十七",
    "T23n1443_015:0989b05": "緣處同前。時十七眾親近六眾，告言：「作如是",
    "T23n1443_015:0989b06": "事。」答曰：「我不能作。」即便駈遣不許同住。時十",
    "T23n1443_015:0989b07": "七眾隨向餘處而為讀誦，難陀詣鄔波難陀",
    "T23n1443_015:0989b08": "處告言：「此諸小師不受我語。」答曰：「應可令彼",
    "T23n1443_015:0989b09": "各生惱悔廢其習讀，當如是作。」廣說惱緣，令",
    "T23n1443_015:0989b10": "生追悔。以緣白佛，廣說乃至問實呵責，告曰：",
    "T23n1443_015:0989b11": "「我觀十利，為二部弟子制其學處，應如是說：",
    "T23n1443_015:0989b12": "「若復苾芻尼，故惱他苾芻尼，乃至少時不樂。",
    "T23n1443_015:0989b13": "以此為緣者，波逸底迦。」",
    "T23n1443_015:0989b14": "餘義如上。故惱者，欲令心惡作發起追悔。少",
    "T23n1443_015:0989b15": "時不樂者，乃至須臾情不安隱。以此為緣者，",
    "T23n1443_015:0989b16": "非餘緣事。結罪如上。此中犯相，謂問其別事，",
    "T23n1443_015:0989b17": "又問律教相應。云何問其別？若苾芻尼，於",
    "T23n1443_015:0989b18": "他苾芻尼處，作惱亂心，往詣其所作如是言：",
    "T23n1443_015:0989b19": "「具壽！汝憶某王及某長者不？」答言：「彼已多時，",
    "T23n1443_015:0989b20": "我不記憶。」報言：「具壽！彼非多時汝不憶者，即",
    "T23n1443_015:0989b21": "是生年未滿二十而受圓具，更可重受者。」得",
    "T23n1443_015:0989b22": "墮罪。如是問言：「汝憶某時日蝕月蝕儉歲豐",
    "T23n1443_015:0989b23": "年？」廣說如上。云何問律教相應？如作惱心，問",
    "T23n1443_015:0989b24": "言：「汝先於何處所而受近圓？」答言：「某處。」報",
    "T23n1443_015:0989b25": "曰：「彼無大界不結界場，大眾不集便成別住，",
    "T23n1443_015:0989b26": "非善受近圓。汝應更受。」又問：「誰是阿遮利耶、",
    "T23n1443_015:0989b27": "鄔波馱耶？」答言：「彼是我二師。」報曰：「彼人破戒",
    "T23n1443_015:0989b28": "不合為師，汝則不名善受近圓。」又問：「汝向某",
    "T23n1443_015:0989b29": "處不？」答言：「去。」「若向彼處，皆是愚癡破戒之",
    "T23n1443_015:0989c01": "人，或鄙惡類非是善伴。汝定破戒。」作如是等",
    "T23n1443_015:0989c02": "語，惱亂他時，隨彼前人惱與不惱，但使聞知，",
    "T23n1443_015:0989c03": "皆得墮罪。又問：「具壽！汝取二師衣不？」答言：「曾",
    "T23n1443_015:0989c04": "取。」報言：「汝若取者，有賊心故犯他勝罪。」問言：",
    "T23n1443_015:0989c05": "「具壽！汝頗曾說諸行無常、諸法無我、涅槃寂",
    "T23n1443_015:0989c06": "滅不？」答言：「我說。」報曰：「汝若說此上人法者，犯",
    "T23n1443_015:0989c07": "他勝罪。」若有苾芻尼，於諸苾芻尼所，作如",
    "T23n1443_015:0989c08": "是問：「具壽！汝憶某王及某長者不？」答言：「我不",
    "T23n1443_015:0989c09": "憶。」報言：「具壽！彼已多時汝雖不憶，亦是年滿",
    "T23n1443_015:0989c10": "二十善受近圓。」又日月薄蝕、年歲豐儉，如上",
    "T23n1443_015:0989c11": "應知，是謂問其別事。如有苾芻尼詣苾芻尼",
    "T23n1443_015:0989c12": "所作如是問：「具壽！汝先於何處所而受近圓？」",
    "T23n1443_015:0989c13": "答言：「某處。」報曰：「我知某處先有大界舊結界",
    "T23n1443_015:0989c14": "場，汝即善受近圓。」如是問其二師，問所向處？",
    "T23n1443_015:0989c15": "問取師衣？答曰：「此皆無過。」又問：「具壽！汝說諸",
    "T23n1443_015:0989c16": "行無常、乃至涅槃寂滅？」答言：「我說。」報曰：「汝不",
    "T23n1443_015:0989c17": "自稱得此上人法不？」答言：「不也。」若如是者說",
    "T23n1443_015:0989c18": "亦無過，是謂問與律教相應。",
    "T23n1443_015:0989c19": "以指擊攊他學處第四十八",
    "T23n1443_015:0989c20": "緣處同前。時有苾芻以指擊攊令他致死。世",
    "T23n1443_015:0989c21": "尊訶責，乃至為二部弟子制其學處，應如是",
    "T23n1443_015:0989c22": "說：",
    "T23n1443_015:0989c23": "「若復苾芻尼，以指擊攊他者，波逸底迦。」餘義",
    "T23n1443_015:0989c24": "如上。以指擊攊者，謂是身業。結罪如上。此中",
    "T23n1443_015:0989c25": "犯相，若以一指得一墮罪，乃至五指便得五",
    "T23n1443_015:0989c26": "罪。若以指端示其靨處，或指瘡處，此皆無",
    "T23n1443_015:0989c27": "犯。",
    "T23n1443_015:0989c28": "水中戲學處第四十九",
    "T23n1443_015:0989c29": "緣處同前。時十七眾中有最大苾芻，名鄔波",
    "T23n1443_015:0990a01": "離，斷諸煩惱證阿羅漢果已，便作是念：「我始",
    "T23n1443_015:0990a02": "觀察，於共住同梵行者，於此眾中誰有善根？",
    "T23n1443_015:0990a03": "誰無善根？」觀已知有，繫屬於誰？知屬於我，為",
    "T23n1443_015:0990a04": "作引導方便相隨，俱往阿市羅跋底河濾水",
    "T23n1443_015:0990a05": "添瓶。觀察水已，正念用心為洗浴事，既洗浴",
    "T23n1443_015:0990a06": "竟住在一邊。時十六人亦皆澡浴，既入河中",
    "T23n1443_015:0990a07": "乍浮乍沒、或往彼岸、或還此岸、或沿波、或泝",
    "T23n1443_015:0990a08": "流、或打水鼓、或擊水蛙、或為水索、或為水杵，",
    "T23n1443_015:0990a09": "如是等類作眾伎樂，身手掉舉共為戲笑。時",
    "T23n1443_015:0990a10": "勝光大王於高樓上遙見彼戲，告勝鬘夫人",
    "T23n1443_015:0990a11": "曰：「試當觀汝所重福田。」夫人白言：「大王！此輩",
    "T23n1443_015:0990a12": "少年顏容盛壯，能修梵行王不稱奇；王雖年",
    "T23n1443_015:0990a13": "邁未能靜息，彼水中戲亦何見責？」時鄔波離",
    "T23n1443_015:0990a14": "觀知王心已，告諸人曰：「可各整衣俱持水瓶",
    "T23n1443_015:0990a15": "共還住處。」時鄔波離以神通力，與同梵行者",
    "T23n1443_015:0990a16": "各昇虛空，於王樓上飛騰而過。時勝鬘夫人，",
    "T23n1443_015:0990a17": "俯觀其影仰視希奇，便白王曰：「王可觀此勝",
    "T23n1443_015:0990a18": "妙福田騰空而去。」王言：「夫人！豈有證阿羅漢",
    "T23n1443_015:0990a19": "者水中戲耶？」夫人答曰：「此則是王之所聞知，",
    "T23n1443_015:0990a20": "有未聞事王所不知。」王曰：「何謂也？」夫人曰：",
    "T23n1443_015:0990a21": "「心如電光須臾改易，以堅固定猶若金剛，剎",
    "T23n1443_015:0990a22": "那之間破無明惑，王不應怪。」王聞語已默然",
    "T23n1443_015:0990a23": "無答。時勝鬘夫人令使白佛：「唯願世尊而為",
    "T23n1443_015:0990a24": "憶念。」爾時世尊知已集眾問實，訶責告言：「我",
    "T23n1443_015:0990a25": "觀十利，為二部弟子制其學處，應如是說：",
    "T23n1443_015:0990a26": "「若復苾芻尼，水中戲者，波逸底迦。」",
    "T23n1443_015:0990a27": "餘義如上。水中戲者，並如上說，皆得墮罪。此",
    "T23n1443_015:0990a28": "中犯相，作水中戲意入水中，乃至未沒已來，",
    "T23n1443_015:0990a29": "皆惡作罪。身若沒時，便得墮罪。乃至以指",
    "T23n1443_015:0990b01": "彈作聲，皆得墮罪。若瓶器盛水而戲者，亦墮",
    "T23n1443_015:0990b02": "罪。若羹臛椀中打作聲，得惡作罪。欲令冷者，",
    "T23n1443_015:0990b03": "無犯。",
    "T23n1443_015:0990b04": "與男子同室宿學處第五十",
    "T23n1443_015:0990b05": "緣處同前。時阿尼盧陀斷眾結惑證阿羅漢，",
    "T23n1443_015:0990b06": "執持衣鉢遊行人間，至一聚落。此聚落中有",
    "T23n1443_015:0990b07": "一長者，二男一女，其女長成行不貞謹。彼二",
    "T23n1443_015:0990b08": "兄弟因與他競，他人告曰：「汝妹未嫁與外人",
    "T23n1443_015:0990b09": "私通。」聞已問妹虛實，妹即答曰：「我實清謹，世",
    "T23n1443_015:0990b10": "人謾說。」於後有娠，兄弟問曰：「汝言清謹，何",
    "T23n1443_015:0990b11": "處得斯？」妹曰：「曾有禿人強逼於我，因即有娠。」",
    "T23n1443_015:0990b12": "後遂生男。時人名為禿子母。是時具壽阿尼",
    "T23n1443_015:0990b13": "盧陀既至此村，日將欲暮求宿處所。時諸童",
    "T23n1443_015:0990b14": "子報言：「聖者！彼處禿子母舍必相容宿。」隨言",
    "T23n1443_015:0990b15": "投宿。時禿子母遂相容止，便生邪念，即於夜",
    "T23n1443_015:0990b16": "中欲相抱捉。于時尊者知其惡見，以神通力",
    "T23n1443_015:0990b17": "上昇虛空，女人見已生希有心，求哀懺謝，廣",
    "T23n1443_015:0990b18": "說乃至，尊者見斯過已，更不復於俗舍中宿。",
    "T23n1443_015:0990b19": "以事白佛，佛以此緣，同前集眾讚歎持戒，",
    "T23n1443_015:0990b20": "告言：「我觀十利，為二部弟子制其學處，應如",
    "T23n1443_015:0990b21": "是說：",
    "T23n1443_015:0990b22": "「若復苾芻尼，共男子同室宿者，波逸底迦。」",
    "T23n1443_015:0990b23": "餘義如上。共者，兼彼也。男子者，若丈夫、若童",
    "T23n1443_015:0990b24": "男謂堪行婬境。同室宿者，室有四種，如上。釋",
    "T23n1443_015:0990b25": "罪同前。此中犯相，若與男子同宿，身在中閣、",
    "T23n1443_015:0990b26": "男子在閣下，應拔梯令上、或門安扂鎖、或遣",
    "T23n1443_015:0990b27": "人看守。若異此者，乃至明相未出已來，得惡",
    "T23n1443_015:0990b28": "作罪；若過明相，便得墮罪。若苾芻尼在閣下、",
    "T23n1443_015:0990b29": "男子在中閣，或苾芻尼在中閣、男子在上閣，",
    "T23n1443_015:0990c01": "或復翻此，廣說如前。或苾芻尼在房、男子在",
    "T23n1443_015:0990c02": "簷，前唯除梯一事，餘並如前。若男子在房中、",
    "T23n1443_015:0990c03": "苾芻尼簷下，應外繫其戶，餘如前說。若在門",
    "T23n1443_015:0990c04": "屋下，苾芻尼門內、男子在門前，應內安關扂，",
    "T23n1443_015:0990c05": "翻斯外繫，餘並如前。假令共室，若有妻守護",
    "T23n1443_015:0990c06": "者無犯。",
    "T23n1443_015:0990c07": "第六攝頌曰：",
    "T23n1443_015:0990c08": "　怖藏瞋二道、　　掘地四月請、",
    "T23n1443_015:0990c09": "　拒教竊聽言、　　默然從座起。",
    "T23n1443_015:0990c10": "恐怖苾芻尼學處第五十一",
    "T23n1443_015:0990c11": "緣處同前。時十七眾勤為習誦，六眾知已便",
    "T23n1443_015:0990c12": "於初夜反披毛毯作可畏聲。時十七眾各大",
    "T23n1443_015:0990c13": "驚惶，廣說乃至世尊訶責，告言：「我觀十利，為",
    "T23n1443_015:0990c14": "二部弟子制其學處，應如是說：",
    "T23n1443_015:0990c15": "「若復苾芻尼，若自恐怖、若教人恐怖他苾芻",
    "T23n1443_015:0990c16": "尼，下至戲笑者，波逸底迦。」",
    "T23n1443_015:0990c17": "餘義如上。他苾芻尼者，謂此法中人。此中犯",
    "T23n1443_015:0990c18": "相，若苾芻尼為恐怖他意，便作種種可畏形",
    "T23n1443_015:0990c19": "狀，所謂諸雜色類：如燒杌樹、或復作諸鬼神",
    "T23n1443_015:0990c20": "等像，云：「來食汝，斷汝命根。」隨彼苾芻尼怖與",
    "T23n1443_015:0990c21": "不怖，而此苾芻尼得波逸底迦。若苾芻尼作",
    "T23n1443_015:0990c22": "恐怖他意，便作種種可畏諸聲，所謂師子虎",
    "T23n1443_015:0990c23": "豹及諸鬼神等聲，云：「來食汝。」餘並同前。若作",
    "T23n1443_015:0990c24": "可畏諸氣：所謂大、小便氣、或鬼神等氣；或作",
    "T23n1443_015:0990c25": "恐怖他意、作不可意觸，所謂麁鞕席薦，及諸",
    "T23n1443_015:0990c26": "鬼神惡觸之事，云：「來害汝。」餘並同前。或作種",
    "T23n1443_015:0990c27": "種可愛之色，所謂國王、大臣、長者、居士、天神",
    "T23n1443_015:0990c28": "等像，云：「此來害汝。」隨彼苾芻尼怖與不怖，得",
    "T23n1443_015:0990c29": "惡作罪。若作可愛聲，所謂琵琶、笙笛、天龍等",
    "T23n1443_015:0991a01": "聲，云：「此諸聲欲來害汝。」若作可愛氣，所謂栴",
    "T23n1443_015:0991a02": "檀、沆水、龍腦、欝金、天龍等香臭諸氣，欲來害",
    "T23n1443_015:0991a03": "汝。若作可愛觸，謂繒綵、細[疊*毛]等上妙諸觸，",
    "T23n1443_015:0991a04": "及天龍等觸，云：「此諸觸欲來害汝。」隨彼苾芻",
    "T23n1443_015:0991a05": "尼怖與不怖，皆得惡作。若欲令前人生厭離",
    "T23n1443_015:0991a06": "心，為說捺洛迦、傍生、餓鬼、人天諸趣所有苦",
    "T23n1443_015:0991a07": "樂之事令發怖心者，此皆無犯。",
    "T23n1443_015:0991a08": "藏他苾芻尼等衣鉢學處第五十二",
    "T23n1443_015:0991a09": "緣處同前。時有長者請佛及僧就舍而食，六",
    "T23n1443_015:0991a10": "眾與十七眾在後徐行至一池所。六眾即告",
    "T23n1443_015:0991a11": "十七眾曰：「未須急去，且共入池徐徐澡浴。」既",
    "T23n1443_015:0991a12": "入池已告十七眾曰：「共汝俱沒，誰後出頭？」十",
    "T23n1443_015:0991a13": "七既後，六眾疾出，取彼衣裳藏草叢下，廣說",
    "T23n1443_015:0991a14": "乃至世尊呵責，告言：「我觀十利，為二部弟子",
    "T23n1443_015:0991a15": "制其學處，應如是說：",
    "T23n1443_015:0991a16": "「若復苾芻尼，自藏苾芻、苾芻尼、若正學女、求",
    "T23n1443_015:0991a17": "寂、求寂女衣鉢及餘資具，若教人藏者，波逸",
    "T23n1443_015:0991a18": "底迦。」",
    "T23n1443_015:0991a19": "復是世尊制學處已，時有苾芻寄餘苾芻",
    "T23n1443_015:0991a20": "衣，彼苾芻但藏自衣不藏他衣。時有賊至，盜",
    "T23n1443_015:0991a21": "他衣去，其寄苾芻因此廢闕，佛言：「除時因",
    "T23n1443_015:0991a22": "緣，藏者無犯。前是創制、此是隨開，應如是說：",
    "T23n1443_015:0991a23": "「若復苾芻尼，自藏苾芻、苾芻尼、若正學女、求",
    "T23n1443_015:0991a24": "寂、求寂女衣鉢及餘資具，若教人藏者，除餘",
    "T23n1443_015:0991a25": "緣故，波逸底迦。」",
    "T23n1443_015:0991a26": "餘義如上。苾芻等五眾，並此法中人。衣有七",
    "T23n1443_015:0991a27": "種，腰絛有三，及所餘物，並如上說。此中犯相",
    "T23n1443_015:0991a28": "其事云何？若苾芻尼，自藏他苾芻尼等衣鉢",
    "T23n1443_015:0991a29": "資具、若教人藏，咸得墮罪。除餘緣故者，謂八",
    "T23n1443_015:0991b01": "難等，並皆無犯。",
    "T23n1443_015:0991b02": "以眾教罪謗清淨苾芻尼學處第五十三",
    "T23n1443_015:0991b03": "緣在王舍城。時具壽實力子住鷲峯山，於積",
    "T23n1443_015:0991b04": "石池邊經行遊履。時嗢鉢羅苾芻尼，遙見尊",
    "T23n1443_015:0991b05": "者來申禮敬。彼苾芻尼剃髮未久，低頭禮拜",
    "T23n1443_015:0991b06": "欲起之時，頭戴實力子大衣而起，乃至支",
    "T23n1443_015:0991b07": "地。二苾芻見斯事已，遂還住處告諸苾芻曰：",
    "T23n1443_015:0991b08": "「諸具壽！欲令我等於何人處生信仰心？而我",
    "T23n1443_015:0991b09": "自見實力子，共嗢鉢羅苾芻尼身相摩觸。」廣",
    "T23n1443_015:0991b10": "說其事乃至佛令究問，答言：「我有瞋恨忿恚",
    "T23n1443_015:0991b11": "之心故作是說。」世尊呵責，告言：「我觀十利，為",
    "T23n1443_015:0991b12": "二部弟子制其學處，應如是說：",
    "T23n1443_015:0991b13": "「若復苾芻尼，瞋恚故，知彼苾芻尼清淨無犯，",
    "T23n1443_015:0991b14": "以無根僧伽伐尸沙法謗者，波逸底迦。」",
    "T23n1443_015:0991b15": "餘義如上。瞋恚者，謂懷忿恨。清淨苾芻尼",
    "T23n1443_015:0991b16": "者，謂此法中人。無根者，謂無三根：見、聞、疑事。",
    "T23n1443_015:0991b17": "餘如上說。此中犯相，謂知清淨人，以無根法",
    "T23n1443_015:0991b18": "謗，十事成犯、五事無犯，事同上說。",
    "T23n1443_015:0991b19": "與男子同道行學處第五十四",
    "T23n1443_015:0991b20": "緣處同前。時此城中有一織師，稟性麁獷難",
    "T23n1443_015:0991b21": "為共住，娶妻苦楚鎮無樂意，出外見有苾芻",
    "T23n1443_015:0991b22": "往室羅伐城，即與相隨尋路而去。是時織師",
    "T23n1443_015:0991b23": "尋蹤急逐，見一苾芻共婦隨路。織師遙見，待",
    "T23n1443_015:0991b24": "至一村，喚諸相識共打苾芻，幾將至死，廣說",
    "T23n1443_015:0991b25": "乃至世尊讚歎持戒，告言：「我為二部弟子制",
    "T23n1443_015:0991b26": "其學處，應如是說：",
    "T23n1443_015:0991b27": "「若復苾芻尼，共男子同道行，更無女人，乃至",
    "T23n1443_015:0991b28": "一村間者，波逸底迦。」",
    "T23n1443_015:0991b29": "餘義如上。男子者，謂堪行婬境。更無女人者，",
    "T23n1443_015:0991c01": "但有二人。道謂曠遠路。此中犯相，若與男子",
    "T23n1443_015:0991c02": "於逈遠路相隨而去者，得波逸底迦。若一村",
    "T23n1443_015:0991c03": "間有一拘盧舍，如是至七，若未滿得惡作，若",
    "T23n1443_015:0991c04": "滿得墮罪。若於其處，他遣男子為引導者，或",
    "T23n1443_015:0991c05": "迷於道路男子來為指授者，此皆無犯。",
    "T23n1443_015:0991c06": "根本說一切有部苾芻尼毘奈耶卷第十五"
}