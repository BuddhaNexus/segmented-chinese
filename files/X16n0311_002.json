{
    "X16n0311_002:0382c01": "楞嚴經勢至念佛圓通章疏鈔卷下",
    "X16n0311_002:0382c02": "清浙水慈雲灌頂沙門 續法集",
    "X16n0311_002:0382c03": "[0382c03] 二釋義二。先修因二。初舉喻二。初二人喻。",
    "X16n0311_002:0382c04": "[0382c04] 譬如有人。一專為憶。一人專忘。如是二人。若逢不逢。",
    "X16n0311_002:0382c05": "或見非見。二人相憶。二憶念深。如是乃至從生至生。",
    "X16n0311_002:0382c06": "同於形影。不相乖異。",
    "X16n0311_002:0382c07": "[0382c07] 【疏】先喻單憶有離也。有人喻生佛二人也。一專憶",
    "X16n0311_002:0382c08": "者。喻佛念眾生也。一專忘者。喻眾生不念佛也。若",
    "X16n0311_002:0382c09": "逢不逢或見非見者。以佛專念眾生。未&#x751E;不在眾",
    "X16n0311_002:0382c10": "生前。令偶逢偶見。故言若逢或見也。眾生專不念",
    "X16n0311_002:0382c11": "佛。佛雖在眾生前。亦蹉過不見。故言若不逢見也。",
    "X16n0311_002:0382c12": "二人下。後喻雙憶不離也。二相憶者。喻生佛念同",
    "X16n0311_002:0382c13": "也。二念深者。喻久憶不忘也。如是。結指之詞。乃至。",
    "X16n0311_002:0382c14": "超略之詞。謂能如是念。則決定時時常相見也。從",
    "X16n0311_002:0382c15": "生至生不相異者。喻生生不相離也。同形影者。謂",
    "X16n0311_002:0382c16": "生佛世世不捨。猶如形影無乖違也。",
    "X16n0311_002:0382c17": "[0382c17] 【鈔】佛專憶者。含二種意。一者佛有大悲願故。二者",
    "X16n0311_002:0382c18": "佛在因地。自果未圓。尚於眾生念念不捨。何況果",
    "X16n0311_002:0382c19": "後。更無餘事。則念眾生。慇懃懇切無有加故。眾生",
    "X16n0311_002:0382c20": "專忘。亦有二意。一者眾生無有信行願故。二者生",
    "X16n0311_002:0382c21": "在迷位。纏惑業苦。人天因果尚不得修。何況佛果。",
    "X16n0311_002:0382c22": "豈易得者。則念佛心沉埋隱沒不能發故。偶逢見",
    "X16n0311_002:0382c23": "者。諸佛菩薩不違本願。遊化娑婆。故令眾生偶然",
    "X16n0311_002:0382c24": "逢見也。亦蹉過者。如見文殊。但&#x89A9;老人貧婆等類。",
    "X16n0311_002:0383a01": "或見本相。亦不蒙法利。此由惑業障覆。妄見劣相。",
    "X16n0311_002:0383a02": "如薄福見寶為蛇為蛙。豈彼聖寶作意詐隱其本",
    "X16n0311_002:0383a03": "相耶。生佛念同者。謂眾生念佛。猶如佛念眾生。相",
    "X16n0311_002:0383a04": "同也。久憶不忘者。謂時刻在懷。雖經年累月。乃至",
    "X16n0311_002:0383a05": "盡形。亦不忘也。結指者。指上相憶念深也。超略者。",
    "X16n0311_002:0383a06": "謂不但此生常得見佛。乃至他生盡未來際亦常",
    "X16n0311_002:0383a07": "得見佛也。乖違也。異離也。形影。略舉一事以例不",
    "X16n0311_002:0383a08": "離。至於聲響水波鏡光。皆不相捨離也。又此形影。",
    "X16n0311_002:0383a09": "近對下喻合。文意單顯獲見佛益。遠對下證果。文",
    "X16n0311_002:0383a10": "意雙顯獲見佛成二益(現當見佛一益也。心開染香二益也)應釋",
    "X16n0311_002:0383a11": "文云如是一心念佛心同佛也。心同形亦同。形同",
    "X16n0311_002:0383a12": "影亦同。不唯此世。乃至生生世世形影皆同也。楞",
    "X16n0311_002:0383a13": "嚴云。容貌如佛。心相亦同。身心合成。名法王子。此",
    "X16n0311_002:0383a14": "非敵對正意。故疏不釋。[0383a14] △二母子喻。",
    "X16n0311_002:0383a15": "[0383a15] 十方如來。憐念眾生如母憶子。若子逃逝。雖憶何為。",
    "X16n0311_002:0383a16": "子若憶母如母憶時。母子歷生不相違遠。",
    "X16n0311_002:0383a17": "[0383a17] 【疏】上二人喻。泛指親友。猶覺寬緩。故此重將母子",
    "X16n0311_002:0383a18": "最親切者為喻。使人起信行也。於中亦有二。先喻",
    "X16n0311_002:0383a19": "單憶有離。首三句即上一人專憶。次二句即上一",
    "X16n0311_002:0383a20": "人專忘。如來母也。眾生子也。世間慈念最切者。莫",
    "X16n0311_002:0383a21": "如母親。子若悖逆。忘恩負義。母念或衰。心生悔恨。",
    "X16n0311_002:0383a22": "佛念眾生。更過於母。逆惡重者。佛念愈深。乃至入",
    "X16n0311_002:0383a23": "於阿鼻地獄。代此眾生受無量苦。又母念子。慈止",
    "X16n0311_002:0383a24": "一世。佛念眾生。慈心無盡。世世相隨無有退轉。故",
    "X16n0311_002:0383b01": "云佛念眾生如母憶子也。若子逃逝者。喻眾生不",
    "X16n0311_002:0383b02": "念佛而墮惡道苦也。雖憶何為者。喻如來單憶",
    "X16n0311_002:0383b03": "無益也。子若下。後喻雙憶不離。初二句即上相憶",
    "X16n0311_002:0383b04": "念深。末二句即上生生不異。謂六道眾生慕念如",
    "X16n0311_002:0383b05": "來。猶如如來憐念眾生者。然方得感應道交生佛",
    "X16n0311_002:0383b06": "不二也。故高齊大行和尚云。宗崇念佛四字教詔。",
    "X16n0311_002:0383b07": "謂信憶二字不離於心。稱敬二字不離於口。任意",
    "X16n0311_002:0383b08": "早晚終無再住娑婆之法。此為念佛第一要策。",
    "X16n0311_002:0383b09": "[0383b09] 【鈔】泛指者。師資君臣。皆該在許。如來下。問。前言念",
    "X16n0311_002:0383b10": "佛但念彌陀。不念諸佛。云何此言十方如來耶。答。",
    "X16n0311_002:0383b11": "有二意。一即指彌陀一佛。以三世十方有無量彌",
    "X16n0311_002:0383b12": "陀佛故。觀經云從下方金佛光剎。乃至上方光明",
    "X16n0311_002:0383b13": "王佛剎。於其中間。無量塵數分身無量壽佛。二通",
    "X16n0311_002:0383b14": "指十方諸佛。謂不唯我彌陀一佛悲願如是。即十",
    "X16n0311_002:0383b15": "方諸佛憐念亦然。正顯佛佛道同。故華嚴問明品",
    "X16n0311_002:0383b16": "云。十方諸如來。同共一法身。一心一智慧。力無畏",
    "X16n0311_002:0383b17": "亦然。楞伽第四云。一切諸佛有四平等。所謂字平",
    "X16n0311_002:0383b18": "等。語平等。身平等。法平等。觀經云。見無量壽佛者。",
    "X16n0311_002:0383b19": "即見十方無量諸佛。憐念者。三昧經云。諸佛心者",
    "X16n0311_002:0383b20": "大慈悲是。慈悲所緣。緣苦眾生。若見眾生受苦惱",
    "X16n0311_002:0383b21": "時。如箭入心。欲拔其苦。是以求往生者。不可思惟",
    "X16n0311_002:0383b22": "己惡而疑佛不來接。誰知佛心專於逆苦眾生之",
    "X16n0311_002:0383b23": "中種種救度。如何自生疑阻甘心苦趣耶。問。逃逝",
    "X16n0311_002:0383b24": "二句。與上專忘逢不逢義。有差別否。答。亦同亦異。",
    "X16n0311_002:0383c01": "同者。不念佛則不能見佛。雖見佛亦不蒙法利。此",
    "X16n0311_002:0383c02": "與逃逝無異。憶他何為。異者。謂前之喻意。尚明眾",
    "X16n0311_002:0383c03": "生或有時而念。但念之不切。憶之不深。故若逢不",
    "X16n0311_002:0383c04": "逢。於佛憶猶為有益。此中喻意。竟明眾生不唯忘",
    "X16n0311_002:0383c05": "念而且謗佛。以不信故。墮在三途受無量苦。故若",
    "X16n0311_002:0383c06": "逃逝。於佛憶則為無益。感應生佛者。子喻生感。母",
    "X16n0311_002:0383c07": "喻佛應也。道交不二合不違也。故高齊下。彼論云。",
    "X16n0311_002:0383c08": "往生淨土。要須有信。信千即千生。信萬即萬生。信",
    "X16n0311_002:0383c09": "佛名字。不離心口。諸佛即救。諸佛即護。心常憶佛。",
    "X16n0311_002:0383c10": "口常稱名。身常尊敬。始名深信。[0383c10] △二合法。",
    "X16n0311_002:0383c11": "[0383c11] 若眾生心。憶佛念佛。現前當來必定見佛。",
    "X16n0311_002:0383c12": "[0383c12] 【疏】眾生心者。揀口念而心不念也。憶記持不忘也。",
    "X16n0311_002:0383c13": "念繫緣在懷也。又初時偶然勉強記憶曰憶。後時",
    "X16n0311_002:0383c14": "長久熟脫緣念曰念。又憶是暫念一憶之謂。念是",
    "X16n0311_002:0383c15": "數憶常念之謂。若事憶念。則專心注意。毫無雜緣。",
    "X16n0311_002:0383c16": "若理憶念。則唯妙覺明圓照法界。佛亦有二。一事",
    "X16n0311_002:0383c17": "相。即是三身十身。二理性。唯是一真法界。又事理",
    "X16n0311_002:0383c18": "憶念佛中。復各有二。一行布。二圓融。謂先念化報。",
    "X16n0311_002:0383c19": "然後法等。是事次第也。若三若十。同在一心。是事",
    "X16n0311_002:0383c20": "一時也。先空次不空後空不空。是理次第也。三如",
    "X16n0311_002:0383c21": "來藏心佛同在一時中念。是理圓融也。問。若心外",
    "X16n0311_002:0383c22": "有佛。何容理念。設心外無佛。烏用事為。答。心外有。",
    "X16n0311_002:0383c23": "佛者。由我心佛。成彼外佛。經云。諸佛正知從心想",
    "X16n0311_002:0383c24": "生。故須理念。心外無佛者。託心外佛。顯我心佛。經",
    "X16n0311_002:0384a01": "云。心想佛時是心作佛。故須事念。若離事理二念。",
    "X16n0311_002:0384a02": "何名即心即佛。問。若即佛是心。秪應念心。何必念",
    "X16n0311_002:0384a03": "佛。又即心是佛。秪應念佛。何必念心。答。但執即佛",
    "X16n0311_002:0384a04": "是心。不知即我本覺心性是彼究竟覺佛。經云。是",
    "X16n0311_002:0384a05": "心即佛三十二相。故不妨念佛。又執即心是佛。不",
    "X16n0311_002:0384a06": "知即彼究竟覺佛是我本覺心性。經云。諸佛入於",
    "X16n0311_002:0384a07": "眾生心中。故不妨念心。若心佛偏念。即義不成矣。",
    "X16n0311_002:0384a08": "問。一真法界。體無二相。何存內外心佛念耶。答。法",
    "X16n0311_002:0384a09": "界一真。本無內外。不屬佛心。佛自證窮知生等有。",
    "X16n0311_002:0384a10": "欲令生悟。義分心佛。佛為外境。心為內境。憶念功",
    "X16n0311_002:0384a11": "成。自然證知。心無佛外之心。佛無心外之佛。唯一",
    "X16n0311_002:0384a12": "法界。普融無盡。現前見佛者。謂不離現陰。於定中",
    "X16n0311_002:0384a13": "見。或於夢中見也。當來見佛者。謂報終陰壞。見佛",
    "X16n0311_002:0384a14": "來迎。或於華中見也。而云必定者。有二意。一感應",
    "X16n0311_002:0384a15": "道交難思議故。謂信得即心是佛。專於事念念相",
    "X16n0311_002:0384a16": "好佛故。見果報佛來入我心中。經云。是心作佛。諸",
    "X16n0311_002:0384a17": "佛如來來入一切眾生想中。二始本契合。法爾然",
    "X16n0311_002:0384a18": "故。謂信得即佛是心。專於理念念本性佛故。於自",
    "X16n0311_002:0384a19": "心中見法身佛現。經云。是心是佛。心想佛時。是心",
    "X16n0311_002:0384a20": "即是三十二相。此中不合佛念眾生者。重在眾生",
    "X16n0311_002:0384a21": "念佛故。",
    "X16n0311_002:0384a22": "[0384a22] 【鈔】憶下。唯識云。云何為念。於曾習境。令心明記。不",
    "X16n0311_002:0384a23": "忘為性。定依為業。謂數憶持曾所受境。令不忘失。",
    "X16n0311_002:0384a24": "能引定故。於曾未受體類境中。全不起念。設曾所",
    "X16n0311_002:0384b01": "受。不能明記。念亦不生。慈雲懺主云。凡涉歷緣務。",
    "X16n0311_002:0384b02": "而內心不忘於佛。謂之憶念。譬如世人切事繫心。",
    "X16n0311_002:0384b03": "雖經歷語言去來坐臥種種作務。而不妨密憶前",
    "X16n0311_002:0384b04": "事宛然。念佛之心。亦應如是。若或失念。數數攝還。",
    "X16n0311_002:0384b05": "久久成性。任運常憶。又復覺心微起惡念。即便憶",
    "X16n0311_002:0384b06": "佛。以佛力故。惡念自息。若見他人受苦。以念佛心。",
    "X16n0311_002:0384b07": "憐愍於彼。願其離苦。如是相續。念佛繫心。能辦一",
    "X16n0311_002:0384b08": "切淨土功德。若事下。謂此中專心憶念。及下攝根",
    "X16n0311_002:0384b09": "淨念。即彌陀經一心不亂一向專念。觀經一心繫",
    "X16n0311_002:0384b10": "念也。皆通事理。事則能所緣歷心佛分明。唯此一",
    "X16n0311_002:0384b11": "念。更無餘念。念念相續。成就定力。起信謂。以專意",
    "X16n0311_002:0384b12": "念佛因緣。是也。理則能所一如。心佛不二。唯此一",
    "X16n0311_002:0384b13": "緣。更無餘緣。緣心自在。成就慧力。起信所謂雖念",
    "X16n0311_002:0384b14": "亦無能念可念。是也。又普門疏云。若用心存念。無",
    "X16n0311_002:0384b15": "有間斷。名事一心。若了此念心四性不生。名理一",
    "X16n0311_002:0384b16": "心。對前四種五種念佛。一一具此事理二念。問。前",
    "X16n0311_002:0384b17": "四五門。與此事理。俱約能念。為義有異否。答。前之",
    "X16n0311_002:0384b18": "四五。乃標法門方便有多。此之事理。是約行人用",
    "X16n0311_002:0384b19": "心各別。是故四五門中必具二心。二心之中必攝",
    "X16n0311_002:0384b20": "四五。無混濫也。問。此中事理。與前四五念佛判事",
    "X16n0311_002:0384b21": "理觀。何別。答。前則別判四五門各屬事理。此則通",
    "X16n0311_002:0384b22": "判四五一一并有事理。較之。前略今細。故不同也。",
    "X16n0311_002:0384b23": "然此二念中。雖不可缺一。亦有上智專於理念。或",
    "X16n0311_002:0384b24": "有鈍根專於事念。或有中人兼於理事。皆隨機宜。",
    "X16n0311_002:0384c01": "不必疑阻。以得見佛利益同故。佛亦下。問。三中法",
    "X16n0311_002:0384c02": "身。十中智空身等。何亦稱為事耶。答。墮數量(三十數也)",
    "X16n0311_002:0384c03": "故。屬佛身(身相事也)故。問。起信云。若人專念阿彌陀佛。",
    "X16n0311_002:0384c04": "所修善根。即得見佛。豈非事念。又云。若觀彼佛真",
    "X16n0311_002:0384c05": "如法身。常勤修習。畢竟得生。豈非理念。今何以法",
    "X16n0311_002:0384c06": "不屬理耶。答。論對報化。故屬理念。今對一真。故又",
    "X16n0311_002:0384c07": "屬事。所以文殊般若明一行念佛三昧。先明不動",
    "X16n0311_002:0384c08": "法界繫緣法界等。大疏亦云。一法界行亦無一故。",
    "X16n0311_002:0384c09": "問。十身佛。獨出華嚴。餘所無者。云何今教念耶。答。",
    "X16n0311_002:0384c10": "諸佛說教雖別。三十身同。故觀經云。諸佛如來是",
    "X16n0311_002:0384c11": "法界身。如德雲但念十身佛也。清涼疏鈔亦云。然",
    "X16n0311_002:0384c12": "其念佛三昧。總相則一。別即三身十身。修觀各別。",
    "X16n0311_002:0384c13": "三身者。謂念法報化佛。於三身中各有依正。便成",
    "X16n0311_002:0384c14": "六觀。謂念法性身土。為法身依正。念報身華藏等",
    "X16n0311_002:0384c15": "剎為依。十身相海等為正。念餘淨土水鳥樹林為",
    "X16n0311_002:0384c16": "化身依。三十二相等為化身正。十身者。謂念願智",
    "X16n0311_002:0384c17": "法力持意生化威勢及菩提福德相好莊嚴身。如",
    "X16n0311_002:0384c18": "是重重成帝網境。則入普賢念佛之門。詳在六十",
    "X16n0311_002:0384c19": "二卷。行布漸次也。圓融一念也。利根則圓融。下愚",
    "X16n0311_002:0384c20": "則漸次。中根則不定。又或利根先理後事。鈍根先",
    "X16n0311_002:0384c21": "事後理。皆隨機便。無一定相。先空等者。且約當部",
    "X16n0311_002:0384c22": "四卷三如來藏心明。若對所念理中法界。應云。先",
    "X16n0311_002:0384c23": "無為理法界佛。次有為事法界佛。後理事無障礙",
    "X16n0311_002:0384c24": "法界佛。以法界如來藏同一心故。左右言也。問下",
    "X16n0311_002:0385a01": "通妨。初釋二種念中隨用一種不須兼具難。次釋",
    "X16n0311_002:0385a02": "心佛即中隨念一即不必並驅難。三釋即心即佛",
    "X16n0311_002:0385a03": "成心佛兩存難。定中見者。華嚴四十六云。若有眾",
    "X16n0311_002:0385a04": "生專心憶念。則佛現其前等。六十二云。住自在心",
    "X16n0311_002:0385a05": "念佛門。隨自心樂現其像故。住一切境念佛門。普",
    "X16n0311_002:0385a06": "於諸境見佛現故。楞伽云。諸佛有二加持。謂令入",
    "X16n0311_002:0385a07": "三昧。(一也)現身灌頂。(二也)諸菩薩等。為二持故。即能親",
    "X16n0311_002:0385a08": "見一切諸佛。觀經云。無量壽佛相好光明&#x5FA7;十方",
    "X16n0311_002:0385a09": "界。念佛眾生攝取不捨。故禪觀中皆得見也。夢中",
    "X16n0311_002:0385a10": "見者。法華云。若於夢中。見諸如來坐師子座圍繞",
    "X16n0311_002:0385a11": "說法。彌陀下輩文云。此人臨終。夢見彼佛。亦得往",
    "X16n0311_002:0385a12": "生。報終見佛者。稱揚諸佛功德經云。若有得聞彌",
    "X16n0311_002:0385a13": "陀名者。一心信樂。其人命終。阿彌陀佛住其人前。",
    "X16n0311_002:0385a14": "鼓音王經云。若有受持彼佛名號。臨命終時。阿彌",
    "X16n0311_002:0385a15": "陀佛。即與大眾。住其人前。令其得見。華中見者。觀",
    "X16n0311_002:0385a16": "經下品中生文云。吹諸天華。華上皆有化佛菩薩。",
    "X16n0311_002:0385a17": "迎接此人。如一念頃。生蓮華內。經於六劫蓮華乃",
    "X16n0311_002:0385a18": "敷。觀音勢至為說經典。問。今有專心念佛。於定夢",
    "X16n0311_002:0385a19": "中亦不見佛。又有一生念佛。及臨終時亦不生方。",
    "X16n0311_002:0385a20": "何也。答。專心念佛。定夢中不見者。由其過去業障重",
    "X16n0311_002:0385a21": "故。現在善力弱故。又佛有二加被。一者無障則顯",
    "X16n0311_002:0385a22": "加。令其親見。二者障重則冥加。暗令得益。故普賢",
    "X16n0311_002:0385a23": "云。有諸眾生。心中發明普賢行者。我時分身。皆至",
    "X16n0311_002:0385a24": "其處。縱彼障深未得見我。我與其人。暗中摩頂。擁",
    "X16n0311_002:0385b01": "護令就。一生念佛不生方者。念佛不精誠故。生疑",
    "X16n0311_002:0385b02": "不篤信故。無有往生願故。不能斷貪愛故。問。現在",
    "X16n0311_002:0385b03": "善根淺薄。可以增修。過去業障深重。云何得知而",
    "X16n0311_002:0385b04": "為對治。答。有二揀別。一者三昧中若有善根發相。",
    "X16n0311_002:0385b05": "則知過去種植善因。何為善發。略開四種。一念化",
    "X16n0311_002:0385b06": "佛善根發相者。於念佛三昧中。忽然憶佛修六度",
    "X16n0311_002:0385b07": "萬行。成三十二相。身有好光。心有智慧。說法利生。",
    "X16n0311_002:0385b08": "降伏魔怨。作是念時生敬愛心。開發三昧。增進佛",
    "X16n0311_002:0385b09": "行。或於定中見佛身相。心淨信解。或於夢中聞佛",
    "X16n0311_002:0385b10": "說法。覺悟佛心。二念報佛善根發相者。於念佛時。",
    "X16n0311_002:0385b11": "忽然憶佛圓滿果報之身。皆是無漏功德成就。相",
    "X16n0311_002:0385b12": "好光明一一無量。神通智慧充滿法界。相續湛然",
    "X16n0311_002:0385b13": "盡未來際。作是念時。慧解分明。定心安隱。善念相",
    "X16n0311_002:0385b14": "續。或於定中。聞說不思議佛法境界。即便出生無",
    "X16n0311_002:0385b15": "量智慧法門。或於夢中。見八萬四千諸妙相好。即",
    "X16n0311_002:0385b16": "便出生無量願行功德。三念法佛善根發相者。於",
    "X16n0311_002:0385b17": "三昧時。忽然憶佛真實性身。清淨無相猶如&#x8657;空。",
    "X16n0311_002:0385b18": "唯是第一義諦。無有世諦境界。離生離滅。無作無",
    "X16n0311_002:0385b19": "為。非來非去。不減不增。作是念時。善心開發。入定",
    "X16n0311_002:0385b20": "安樂。通達無量法門。現起無邊佛境。或於定中。見",
    "X16n0311_002:0385b21": "佛以微妙法身具諸相好。即便覺悟。遠離常無常。",
    "X16n0311_002:0385b22": "而現常無常。唯識云。法身五法為性。非淨法界獨",
    "X16n0311_002:0385b23": "名法身。如是悟時。開發實智三昧現前。或於夢中。",
    "X16n0311_002:0385b24": "見佛以諸法如義而為其身。即便覺悟。以真如為",
    "X16n0311_002:0385c01": "佛。無境不是佛。大品云。諸法如實相。諸法如實即",
    "X16n0311_002:0385c02": "是佛。離是之外。更無別佛。如是悟時。清淨六根法",
    "X16n0311_002:0385c03": "性現前。四念十佛善根發相者。於禪觀中。忽然憶",
    "X16n0311_002:0385c04": "佛法界身雲。依正圓融。真應無礙。一多即入。大小",
    "X16n0311_002:0385c05": "隱顯。亦理亦事。亦人亦法。亦此亦彼。亦因亦果。亦",
    "X16n0311_002:0385c06": "九界亦佛界。亦三身亦十身。作是念時。開發無盡",
    "X16n0311_002:0385c07": "善心。出生無盡三昧。滅重重煩惱。顯重重法性。或",
    "X16n0311_002:0385c08": "於定中。見無障礙佛剎剎塵塵現身說法。即便證",
    "X16n0311_002:0385c09": "知德雲一念佛門出生二十一門。如是知後。發普",
    "X16n0311_002:0385c10": "賢願。行普賢行。或於夢中。見無盡身佛說法利生。",
    "X16n0311_002:0385c11": "即便悟入威光念佛三昧。統攝無盡三昧。如是悟",
    "X16n0311_002:0385c12": "後。發遮那智。成遮那境。以上善根皆由過去今生",
    "X16n0311_002:0385c13": "念佛習報相也。(見諸相好。悉屬報因相現。發諸善心。皆是習因善發)二者三",
    "X16n0311_002:0385c14": "昧中若有業障發相。則知過去不種善根。何為障",
    "X16n0311_002:0385c15": "發。亦開四種。一者昏沉暗蔽業障發相。謂念佛時。",
    "X16n0311_002:0385c16": "即便昏睡沉暗瞪&#x77D2;。無所記別。令諸禪觀不得開",
    "X16n0311_002:0385c17": "發。二者妄念散亂業障發相。欲修觀時。雖不昏沉。",
    "X16n0311_002:0385c18": "而生邪想。欲作四重五逆十惡毀戒等事。展轉生",
    "X16n0311_002:0385c19": "續。無時暫停。因是三昧不得現前。三者惡境逼迫",
    "X16n0311_002:0385c20": "業障發相。將入定時。雖無妄念。而有惡境。或見焚",
    "X16n0311_002:0385c21": "溺。或聞震擊。或無頭手。或墮山海。如是逼迫令其",
    "X16n0311_002:0385c22": "驚怖。所發道心障礙不起。四者病事苦惱業障發",
    "X16n0311_002:0385c23": "相。當念佛時。雖無上境。而身忽然生諸疾病。苦惱",
    "X16n0311_002:0385c24": "百端。或為世間種種事務牽連不斷。因是無生不",
    "X16n0311_002:0386a01": "能證入。以上業障。皆由過去不善報因相也。因此",
    "X16n0311_002:0386a02": "善惡二法發相。即驗自己根性是善是惡。亦知自",
    "X16n0311_002:0386a03": "己在前生時。種善不種善。作惡不作惡。如是見已。",
    "X16n0311_002:0386a04": "善者增修令其圓滿。惡者對治令其除滅。云何治",
    "X16n0311_002:0386a05": "滅。亦開四門。一治滅昏沉障。應教念化佛三十二",
    "X16n0311_002:0386a06": "相中隨取一相。或取白毫相閉目而觀。若心暗鈍",
    "X16n0311_002:0386a07": "懸想不成。當對一尊端嚴佛相。緣之入觀。若不明",
    "X16n0311_002:0386a08": "了。即開眼觀。復更閉目。如是想時。心眼開豁。即破",
    "X16n0311_002:0386a09": "此障。無復沉睡。二治滅妄念障。應教念報佛所有",
    "X16n0311_002:0386a10": "十力。四無所畏。十八不共。三昧解脫。一切種智。不",
    "X16n0311_002:0386a11": "可思議無量功德。普現色身利益。一切神通變化。",
    "X16n0311_002:0386a12": "摧伏魔外。如是念佛善法功德。一切邪惡心心數",
    "X16n0311_002:0386a13": "法自然銷滅。三治滅惡境障。應教念法佛。法佛者。",
    "X16n0311_002:0386a14": "即是平等法性。空寂無為。無有形相。既無形相。焉",
    "X16n0311_002:0386a15": "有境界逼迫。境界空故。即是治滅此障。四治滅病",
    "X16n0311_002:0386a16": "事障。應教念十佛。緣佛菩提威勢力持本願功德。",
    "X16n0311_002:0386a17": "不為世間事務牽纏。緣佛福德相好莊嚴意生身相。",
    "X16n0311_002:0386a18": "不為一切病苦所惱。念佛法身猶如&#x8657;空。隨其智",
    "X16n0311_002:0386a19": "力。應化一切。非如眾生煩惱陰身。八苦交煎。世事",
    "X16n0311_002:0386a20": "纏縛。如蠶作繭。無出頭日。如是念時。此障即滅。故",
    "X16n0311_002:0386a21": "知存心念佛。廣大功德無有不成。深重業障無有",
    "X16n0311_002:0386a22": "不滅也。問。念佛佛現。亦有魔否。念佛所發善根。亦",
    "X16n0311_002:0386a23": "有魔作否耶。答。佛有神通力威德力本願力。大光",
    "X16n0311_002:0386a24": "明中必無魔事。或有宿障深厚。及不善用心。容有",
    "X16n0311_002:0386b01": "魔起。須當辨識。經論開二。一所現相好不與經合",
    "X16n0311_002:0386b02": "者。是為魔事。二不與本所修行合者。是為魔事。至",
    "X16n0311_002:0386b03": "於善根發相。是魔作非魔作。亦有二辨。一約心境",
    "X16n0311_002:0386b04": "久速。謂此見佛聞法等事若是善根發者。則報因",
    "X16n0311_002:0386b05": "境相暫現便謝。習因善心相續不斷。若是魔所作",
    "X16n0311_002:0386b06": "者。則報因境相久久不滅。或謝去更來擾亂。習因",
    "X16n0311_002:0386b07": "善心暫發還滅。或&#x5010;爾變成惡念。二約煩惱輕重。",
    "X16n0311_002:0386b08": "謂見善相發時。能令心識動亂。煩惱增重。眾多妨",
    "X16n0311_002:0386b09": "礙。不利定心。悉屬魔作。若見善相現已。雖未證禪",
    "X16n0311_002:0386b10": "定。而身心明淨。善念開發。煩惱輕微。或三昧開通。",
    "X16n0311_002:0386b11": "身心快樂。內外安隱。氣色光潤。煩惱寂寂。功德巍",
    "X16n0311_002:0386b12": "巍。此為善發相也。若邪正未了。應當用二法以對",
    "X16n0311_002:0386b13": "治之。一者止法。謂深入三昧。一心念佛。於所現相。",
    "X16n0311_002:0386b14": "悉知&#x8657;誑。但平心住定。不取不捨。如是息心寂然。",
    "X16n0311_002:0386b15": "不起分別時。若是聖境。則定力逾深。善相如法。若",
    "X16n0311_002:0386b16": "是魔境現相。不久自壞。縱發亦不如法。二者觀法。",
    "X16n0311_002:0386b17": "謂觀真空法界。念&#x8657;空法佛。推撿現相。不見生處。",
    "X16n0311_002:0386b18": "相空寂故心念亦寂。知魔界如即佛界如。離真如",
    "X16n0311_002:0386b19": "外無一法相。如是觀念。佛法自當現前。魔境自然",
    "X16n0311_002:0386b20": "消滅。然念佛遇魔亦萬中一也。良由修淨業人具",
    "X16n0311_002:0386b21": "三種力。一者念力。二者本有佛性力。三者佛攝取",
    "X16n0311_002:0386b22": "力。云何邪魔得便擾害。故稱揚諸佛功德經云。若",
    "X16n0311_002:0386b23": "有得聞彌陀名者。阿彌陀佛。住其人前。魔不能壞",
    "X16n0311_002:0386b24": "彼正覺心。是故但當一心念佛。莫疑慮也。而云必",
    "X16n0311_002:0386c01": "定下。釋疑難也。妨曰。如來者。無所從來。亦無所去。",
    "X16n0311_002:0386c02": "云何有佛現在前耶。故此通云。有二意故。佛必定",
    "X16n0311_002:0386c03": "見。一約他佛。謂法身真佛。本無生滅。從真起應。不",
    "X16n0311_002:0386c04": "妨來去。是故心淨佛現。心垢佛滅。其猶水澄月來。",
    "X16n0311_002:0386c05": "水濁月亡也。二約自佛。謂本覺心佛。本無來去。依",
    "X16n0311_002:0386c06": "覺不覺。不妨出沒。是故。心迷佛隱。心悟佛顯。其猶",
    "X16n0311_002:0386c07": "鏡塵光暗。鏡潔光明也。此中下。亦釋疑也。妨曰。上",
    "X16n0311_002:0386c08": "二喻中。俱含如來念眾生意。云何合內無佛念耶。",
    "X16n0311_002:0386c09": "故此通云。眾生無有信願故。此再三觀勉。佛念眾",
    "X16n0311_002:0386c10": "生。乃佛自願。何待言也。[0386c10] △後證果二。初法說。",
    "X16n0311_002:0386c11": "[0386c11] 去佛不遠。不假方便。自得心開。",
    "X16n0311_002:0386c12": "[0386c12] 【疏】初一句躡前修因說也。次二句正明證果相也。",
    "X16n0311_002:0386c13": "不遠者。現前見中。事念見他佛。則先色身相佛。後",
    "X16n0311_002:0386c14": "法身真佛。理念見自佛。則先分證覺佛。後究竟覺",
    "X16n0311_002:0386c15": "佛。當來見中。事念見他佛。則先化身佛。後報身佛。",
    "X16n0311_002:0386c16": "理念見自佛。則先本覺佛。後妙覺佛。故云去佛不",
    "X16n0311_002:0386c17": "遠。不假方便者。約事則念佛法門即勝異方便。何",
    "X16n0311_002:0386c18": "假餘方便門以助顯我本性也。約理則念佛即是",
    "X16n0311_002:0386c19": "念心。心佛無差。自他不二。豈離唯心自佛而假心",
    "X16n0311_002:0386c20": "外他佛作方便耶。自得心開者。以念佛心。入佛知",
    "X16n0311_002:0386c21": "覺。圓滿菩提。歸無所得。約事則佛果成證。約理則",
    "X16n0311_002:0386c22": "覺體圓顯。所得但得見彌陀。何愁不開悟是也。",
    "X16n0311_002:0386c23": "[0386c23] 【鈔】初一句下略提。不遠下詳釋。現前等者。難曰。上",
    "X16n0311_002:0386c24": "既見佛。今何又云去不遠耶。故此釋云。上之見佛",
    "X16n0311_002:0387a01": "乃是色分化本。此之去佛。即是法究報妙。故不相",
    "X16n0311_002:0387a02": "違。亦可由見佛故。眾生與佛同在一處。猶如形影。",
    "X16n0311_002:0387a03": "不相違遠也。[0387a03] △二喻明。",
    "X16n0311_002:0387a04": "[0387a04] 如染香人。身有香氣。此則名曰香光莊嚴。",
    "X16n0311_002:0387a05": "[0387a05] 【疏】初二句舉喻。法上身近佛身。心開佛心。合喻中",
    "X16n0311_002:0387a06": "人沾染香。身亦有香。次二句出名。謂以如來法身",
    "X16n0311_002:0387a07": "香光。莊嚴自心本覺如來。如華嚴以旃檀沉水香",
    "X16n0311_002:0387a08": "等喻菩提心香。今亦以人天名香。喻如來法身功",
    "X16n0311_002:0387a09": "德香也。",
    "X16n0311_002:0387a10": "[0387a10] 【鈔】法上下。若直約法言。謂念佛名香。近佛身香。開",
    "X16n0311_002:0387a11": "佛心香。鬻香長者所云發心念佛香是也。喻中下。",
    "X16n0311_002:0387a12": "起信云。如世間衣服實無於香。若人以香而熏習",
    "X16n0311_002:0387a13": "故則有香氣。無明染法。實無淨業。但以真如而熏",
    "X16n0311_002:0387a14": "習故則有淨用。無明染者。本覺心佛藏在無明&#x6BBB;",
    "X16n0311_002:0387a15": "也。彼論明在纏如來藏心。今經喻出纏如來藏心。",
    "X16n0311_002:0387a16": "故云心開。謂心開成佛以近佛故。如身淨成香以",
    "X16n0311_002:0387a17": "塗香故。若依相宗立量。應云。念佛是有法。佛心開",
    "X16n0311_002:0387a18": "宗。因云去佛不遠故。同喻如染香人。香人是有法。",
    "X16n0311_002:0387a19": "身有香光莊嚴宗。因云染香故。同喻如念佛。出名",
    "X16n0311_002:0387a20": "者出三昧名。亦法門名也。如華嚴下。七十八云。如",
    "X16n0311_002:0387a21": "白旃檀。若以塗身。能除熱惱令得清涼。菩提心香。",
    "X16n0311_002:0387a22": "能除貪恚癡等熱惱。令其具足智慧清涼。又如天",
    "X16n0311_002:0387a23": "上黑栴檀香。若燒一銖。普熏千界。菩提心香一念",
    "X16n0311_002:0387a24": "功德。普熏法界。又轉輪王有沉香寶。名曰象藏。若",
    "X16n0311_002:0387b01": "燒此香。王四種兵悉騰&#x8657;空。菩提心香若一發時。",
    "X16n0311_002:0387b02": "即令一切善根永出三界。又如波利質多羅樹。其",
    "X16n0311_002:0387b03": "皮香氣。一切華香皆不能及。菩提心樹所發大願",
    "X16n0311_002:0387b04": "功德之香。一切二乘五分法香悉不能及。又波利",
    "X16n0311_002:0387b05": "華一日熏衣。薝蔔等華。雖千歲熏。亦不能及。菩提",
    "X16n0311_002:0387b06": "心華一生所熏。諸功德香。一切二乘無漏功德。百",
    "X16n0311_002:0387b07": "千劫熏。亦不能及。人天香者。華嚴云。人間有香。名",
    "X16n0311_002:0387b08": "曰象藏。因龍&#x9B2C;生。若燒一丸。雨七日香。若遇著者。",
    "X16n0311_002:0387b09": "皆成金色。眾生&#x9F45;者。七日快樂無有諸病。摩羅耶",
    "X16n0311_002:0387b10": "山出栴檀香。名曰牛頭。若塗身者。火不能燒。海中",
    "X16n0311_002:0387b11": "有香。名無能勝。若塗螺鼓。其聲發時。敵軍皆退。阿",
    "X16n0311_002:0387b12": "那婆達多池側邊出沉水香。名蓮華藏。若燒一丸。",
    "X16n0311_002:0387b13": "普熏閻浮。聞者離罪。戒品清淨。雪山有香。名阿盧",
    "X16n0311_002:0387b14": "那。若有&#x9F45;者。離諸垢染。羅剎界中香名海藏。輪王",
    "X16n0311_002:0387b15": "燒時。王及四軍皆騰&#x8657;空。善法天中有香。名淨莊",
    "X16n0311_002:0387b16": "嚴。若燒一丸而以熏之。普使諸天心念於佛。須夜",
    "X16n0311_002:0387b17": "摩天香名淨藏。若燒熏之。夜摩天眾。集天王所而",
    "X16n0311_002:0387b18": "共聽法。兜率天中有香。名先陀婆。若燒一丸。普雨",
    "X16n0311_002:0387b19": "一切供具。供養諸佛菩薩。普變化天香名奪意。若",
    "X16n0311_002:0387b20": "燒一丸。於七日中。普雨一切諸莊嚴具。清&#x51C9;疏鈔",
    "X16n0311_002:0387b21": "云。初喻發菩提心香。次即忍香。瞋火不燒。三即進",
    "X16n0311_002:0387b22": "香。魔軍退散。次五如次是五分法身香。四戒香可",
    "X16n0311_002:0387b23": "知。五定香。得離垢三昧。六慧香。王及四兵皆騰空",
    "X16n0311_002:0387b24": "者。慧證空故。七解脫香。心念於佛。脫五欲故。八知",
    "X16n0311_002:0387c01": "見香。雲集聽法。是知見故。九即稱法界香。先陀婆。",
    "X16n0311_002:0387c02": "一名四實。此宜用&#x918E;。香似此故。十忘能所香。故名",
    "X16n0311_002:0387c03": "奪意。今之佛法身香。具眾功德。亦猶是也。[0387c03] △二略",
    "X16n0311_002:0387c04": "述自己修行二。初自利。",
    "X16n0311_002:0387c05": "[0387c05] 我本因地。以念佛心。入無生忍。",
    "X16n0311_002:0387c06": "[0387c06] 【疏】本因因也。無生果也。次句徹果該因。心者。述己",
    "X16n0311_002:0387c07": "念佛非用分別意識而念。乃六根都攝一心不亂",
    "X16n0311_002:0387c08": "念也。入證也。忍智也。無生約理性言。慧心安此無",
    "X16n0311_002:0387c09": "生理故。名無生忍。清&#x51C9;疏云。若約忍無生理。即無",
    "X16n0311_002:0387c10": "生之忍。若約無生之智及煩惱不生。則無生即忍。",
    "X16n0311_002:0387c11": "無生法性始終無殊。證入法忍地位不等。楞嚴第",
    "X16n0311_002:0387c12": "三漸云。是人即獲無生法忍。信力入印度經云。無",
    "X16n0311_002:0387c13": "生忍法則能清淨初歡喜地。得大無畏安隱之處。",
    "X16n0311_002:0387c14": "謂菩薩生如是心。我已得住無生忍故。生安隱心。",
    "X16n0311_002:0387c15": "為令他住無生忍故。起安慰心。仁王經云。無生忍",
    "X16n0311_002:0387c16": "菩薩。所謂遠不動觀慧。遠即七遠行地。不動即第",
    "X16n0311_002:0387c17": "八地。觀慧即九善慧地也。則知此忍始於三漸。終",
    "X16n0311_002:0387c18": "於等覺。今且約等覺說。以勢至位居補處故。上句",
    "X16n0311_002:0387c19": "能修證。此句所悟證。謂以真正淨念。除滅邪妄濁",
    "X16n0311_002:0387c20": "想。內想不起。外境自寂。內外法空。一切無生。仁王",
    "X16n0311_002:0387c21": "云。一切法空得無生忍。又無生忍亦得名無滅忍",
    "X16n0311_002:0387c22": "無住忍。華嚴云。無生忍者。不見有少法生。亦不見",
    "X16n0311_002:0387c23": "少法滅。何以故。若無生則無滅。若無生滅則無住",
    "X16n0311_002:0387c24": "處。今念化身佛。證得空如來藏智。名入無生法忍。",
    "X16n0311_002:0388a01": "念報身佛。證得不空如來藏智。名入無滅法忍。念",
    "X16n0311_002:0388a02": "法身佛。證得空不空如來藏智。名入無住法忍。此",
    "X16n0311_002:0388a03": "亦舉一以攝餘耳。若唯忍無生。小聖亦有。豈足為",
    "X16n0311_002:0388a04": "等覺深玄忍耶。",
    "X16n0311_002:0388a05": "[0388a05] 【鈔】六根都攝者。返流旋一六用不行也。一心不亂",
    "X16n0311_002:0388a06": "者。依一藏心餘念不生也。念者。心為能念。佛為所",
    "X16n0311_002:0388a07": "念。念通能所忍智也。不消文。清&#x51C9;疏下鈔云。無生",
    "X16n0311_002:0388a08": "忍有二義。一理智雙明。二唯就智說。復二。一智不",
    "X16n0311_002:0388a09": "生。即無分別智體無念慮故。二煩惱不生。妄想不",
    "X16n0311_002:0388a10": "起故。無生法下判位。上句下出得忍所以。又無生",
    "X16n0311_002:0388a11": "下。約別相義釋。若無生等者。具云若無生則無滅。",
    "X16n0311_002:0388a12": "若無滅則無盡。若無盡則離垢。若離垢則無差別。",
    "X16n0311_002:0388a13": "若無差別則無處所。若無處所則寂靜。若寂靜則",
    "X16n0311_002:0388a14": "離欲。若離欲則無作。若無作則無願。若無願則無",
    "X16n0311_002:0388a15": "住。若無住則無去無來。無生無來離欲無作無願",
    "X16n0311_002:0388a16": "空也。無滅無盡無去不空也。離垢無別無處寂靜",
    "X16n0311_002:0388a17": "無住空不空也。今念下配釋可知。此亦下通妨也。",
    "X16n0311_002:0388a18": "難曰。既有無滅忍等。云何獨無生耶。釋曰。此有二",
    "X16n0311_002:0388a19": "意。一者舉總攝別。稱為無生。二者以初攝後。但標",
    "X16n0311_002:0388a20": "無生理。實具諸忍也。若唯下亦通妨也。難曰。唯約",
    "X16n0311_002:0388a21": "無生法理不通無滅忍等。有何過耶。釋曰。等覺之",
    "X16n0311_002:0388a22": "忍。在無滅等。故非淺近。若唯無生。小乘亦證。何足",
    "X16n0311_002:0388a23": "深玄。[0388a23] △二利他。",
    "X16n0311_002:0388a24": "[0388a24] 今於此界。攝念佛人。歸於淨土。",
    "X16n0311_002:0388b01": "[0388b01] 【疏】此界娑婆。苦世界也。淨土安養。樂國土也。攝者",
    "X16n0311_002:0388b02": "持也接也。生前以威力加持。令不退念。臨終以願",
    "X16n0311_002:0388b03": "力接引。令得往生。歸者還也。此界為旅亭。彼土是",
    "X16n0311_002:0388b04": "家鄉。猶如有人。因事遠遊。未得歸還。今遇親友指",
    "X16n0311_002:0388b05": "示道路。速回家鄉也。能攝屬勢至。所攝屬行人。攝",
    "X16n0311_002:0388b06": "則雙通能所。歸義亦然。能歸行人也。所歸淨土也。",
    "X16n0311_002:0388b07": "歸兼能所念佛法也。有五法門。見五土佛。謂憶想",
    "X16n0311_002:0388b08": "外境念佛。則生歸變化土。見變化身佛。攝境歸心",
    "X16n0311_002:0388b09": "念佛。則生劣受用土。見劣受用身佛。心境互融念",
    "X16n0311_002:0388b10": "佛。則歸勝受用土。見勝受用身佛。心境雙泯念佛。",
    "X16n0311_002:0388b11": "則生法性土。見法性身佛。圓通無盡念佛。則歸法",
    "X16n0311_002:0388b12": "界無障礙土。見法界無障礙身佛。人者機也。具聞",
    "X16n0311_002:0388b13": "思修三妙慧故。備信願行三資糧故。始名念佛人",
    "X16n0311_002:0388b14": "也。問。設行五逆十惡。亦具三資糧慧。得生彼土否",
    "X16n0311_002:0388b15": "耶。答。雖有諸過。於彼佛土有信行願。亦名為器。如",
    "X16n0311_002:0388b16": "三輩九品中下輩下品是也。問。念幾時佛得能見",
    "X16n0311_002:0388b17": "佛生方。答。隨機不定。或盡形持。或九十日。或七七",
    "X16n0311_002:0388b18": "一七。或十日一日。或十念。或一念。但能稱名。必得",
    "X16n0311_002:0388b19": "見佛。況有彌陀本願。勢至攝受。豈有念佛不生方",
    "X16n0311_002:0388b20": "耶。",
    "X16n0311_002:0388b21": "[0388b21] 【鈔】此界苦淨土樂者。謂此土具八苦。生居胎獄。老",
    "X16n0311_002:0388b22": "厭龍鍾。病受痛&#x75B4;。死悲分散。愛則欲合偏離。冤則",
    "X16n0311_002:0388b23": "欲逃偏遇。求則欲得偏失。乃至五陰熾盛。而彼國",
    "X16n0311_002:0388b24": "蓮華化生則無生苦。寒暑不遷則無老苦。身離分",
    "X16n0311_002:0388c01": "段則無病苦。壽命無量則無死苦。無父母妻子則",
    "X16n0311_002:0388c02": "無愛別離苦。上善人聚則無怨憎會苦。所欲自至",
    "X16n0311_002:0388c03": "則無求不得苦。觀照空寂則無五陰盛苦。慈雲懺",
    "X16n0311_002:0388c04": "主云。不值佛。不聞法。惡友纏。&#x7FA3;魔惱。受輪迴。墮惡",
    "X16n0311_002:0388c05": "趣。塵緣障道。壽命短促。修行退失。塵劫難成。此即",
    "X16n0311_002:0388c06": "娑婆十種苦也。常見佛。常聞法。聖賢會。離魔事。輪",
    "X16n0311_002:0388c07": "迴息。無惡道。勝緣助道。壽命無量。入正定聚。一生",
    "X16n0311_002:0388c08": "行滿。此即安養十種樂也。歸義下。清&#x51C9;貞元疏。問。",
    "X16n0311_002:0388c09": "不生華藏而生極樂者何也。答。有四意。一者有緣",
    "X16n0311_002:0388c10": "故。彌陀願重。偏接娑婆人也。二者使眾生歸憑情",
    "X16n0311_002:0388c11": "一故。若說十方皆妙。初心茫然。無所依托也。三者",
    "X16n0311_002:0388c12": "不離華藏故。極樂去此。十萬億剎。即在華藏第十",
    "X16n0311_002:0388c13": "三層。未出剎種外出。四者即本師故。經云。或有見",
    "X16n0311_002:0388c14": "佛無量壽。觀自在等所圍繞。既讚本尊遮那之德",
    "X16n0311_002:0388c15": "如是。豈非本師隨名異化也。事則從此界。歸彼界。",
    "X16n0311_002:0388c16": "見彌陀。居極樂。理則返不覺。還本覺。見自性。居唯",
    "X16n0311_002:0388c17": "心。問。既萬法唯心。何以見彼此土有苦樂。生佛有",
    "X16n0311_002:0388c18": "來去耶。答土有苦樂。即心相垢淨。生有來去。即心",
    "X16n0311_002:0388c19": "性迷悟。如是垢淨迷悟。總不離乎法界。故云心外",
    "X16n0311_002:0388c20": "無法。楞伽亦云。若一切皆心。世間何處住。何因見",
    "X16n0311_002:0388c21": "大地。眾生有去來。(問難也)如鳥(喻眾生)遊&#x8657;空(喻自心)隨",
    "X16n0311_002:0388c22": "分別而去。(喻分別識。謂從自心空中。而後現眾生鳥。彼眾生鳥。還於自心空中。隨分別識",
    "X16n0311_002:0388c23": "去來遊履也)無依亦無住。如履地而行。(謂自心空。雖無依止住處。而能",
    "X16n0311_002:0388c24": "令眾生鳥如履平地似有依住也)眾生亦如是。隨於妄分別。遊履",
    "X16n0311_002:0389a01": "於自心。如鳥在&#x8657;空。(答釋也。前四句喻。後四句合)聞思修者。聞",
    "X16n0311_002:0389a02": "說佛名為聞慧。憶想在懷為思慧。持念不忘為修",
    "X16n0311_002:0389a03": "慧。佛地論云。菩薩履三妙慧淨土往還。釋云。以聞",
    "X16n0311_002:0389a04": "思修。得入淨土。故念佛人必具三慧。信願行者。聞",
    "X16n0311_002:0389a05": "念佛門。心不疑貳。謂之信。信已而解。心起樂欲。謂",
    "X16n0311_002:0389a06": "之願。願已而念。心勤精進。謂之行。彌陀經云。若有",
    "X16n0311_002:0389a07": "信者。應當發願執持名號。雖有諸過等者。觀經鈔",
    "X16n0311_002:0389a08": "云。此土博地凡夫。屬邪定聚。發心修行未得不退",
    "X16n0311_002:0389a09": "者。屬不定聚。已得不退者。屬正定聚。若生安養。不",
    "X16n0311_002:0389a10": "論高下。所以者何。五逆罪人。臨終十念得往生者。",
    "X16n0311_002:0389a11": "亦得不退。成正定聚故。準知罪人十念即名器矣。",
    "X16n0311_002:0389a12": "反顯世人雖行眾善。於彼佛土。無信行願。亦名為",
    "X16n0311_002:0389a13": "非器也。三輩九品者。若發菩提心。深信因果。不謗",
    "X16n0311_002:0389a14": "三寶。大修功德。專念彌陀。願生彼國。真佛來迎。坐",
    "X16n0311_002:0389a15": "七寶蓮。住不退轉。智慧勇猛。神通自在。此名為上",
    "X16n0311_002:0389a16": "輩也。兼利他行。若發菩提心。深信因果。不謗正法。",
    "X16n0311_002:0389a17": "少修功德。專念佛名。回向願生。化佛來迎。坐蓮華",
    "X16n0311_002:0389a18": "中。往生其國。住不退轉。功德智慧。此名為中輩也。",
    "X16n0311_002:0389a19": "唯自利行。若發菩提心。亦信因果。不謗正法。不造",
    "X16n0311_002:0389a20": "五逆。雖無功德。專念佛名十聲一聲。臨命終時夢",
    "X16n0311_002:0389a21": "見彼佛。亦得往生。功德智慧。此名為下輩也。缺二",
    "X16n0311_002:0389a22": "利行。若七日七夜禮念佛名。三心(至誠心。深心。回向發願心)六",
    "X16n0311_002:0389a23": "念(佛。法。僧。天。施。戒)讀經解義。深信因果。持戒利生。發心發",
    "X16n0311_002:0389a24": "願。回向求生者。(因也)真佛與化佛來迎。乘金剛臺。即",
    "X16n0311_002:0389b01": "得華開見佛聞法。悟無生忍。受諸佛記。(果也)此名為",
    "X16n0311_002:0389b02": "上品上生也。若五日五夜專意念佛。不謗三寶。善",
    "X16n0311_002:0389b03": "解義趣。深信因果。持戒弘法。發大心願。回向求生",
    "X16n0311_002:0389b04": "者。(因也)真佛與化佛來迎。乘紫金臺。經宿華開。見佛",
    "X16n0311_002:0389b05": "聞法。七日後菩提不退。一小劫得忍受記。(果也)此名",
    "X16n0311_002:0389b06": "為上品中生也。若七日或五夜至心念佛。不謗三",
    "X16n0311_002:0389b07": "寶。深信因果。持戒利物。發大道心。回向求生者。(因也)",
    "X16n0311_002:0389b08": "真佛與化佛來接。坐金蓮華。一日一夜華開。七日",
    "X16n0311_002:0389b09": "之中見佛。於三七後聞法。經三小劫。住歡喜地。(果也)",
    "X16n0311_002:0389b10": "此名為上品下生也。如是三品。即前上輩所開。兼",
    "X16n0311_002:0389b11": "利他行。若三日三夜禮念佛名。持諸齋戒。發心發",
    "X16n0311_002:0389b12": "願回向求生者。(因也)真佛來引。乘蓮華臺。往生彼土",
    "X16n0311_002:0389b13": "蓮華即開。聞四諦法。得羅漢果。(果也)此名為中品上",
    "X16n0311_002:0389b14": "生也。若一日一夜稱念彌陀。八戒十戒。發心發願",
    "X16n0311_002:0389b15": "回向求生者。(因也)真佛來引。坐七寶蓮。經七日開。得",
    "X16n0311_002:0389b16": "須陀洹。至半劫後成羅漢界。(果也)此名為中品中生",
    "X16n0311_002:0389b17": "也。若一日或一夜專意念佛。孝養仁慈。臨終遇善",
    "X16n0311_002:0389b18": "知識指示淨土法門者。(因也)命終坐蓮華生彼。經",
    "X16n0311_002:0389b19": "七日已。聞法得須陀洹。過一小劫成阿羅漢。(果也)此",
    "X16n0311_002:0389b20": "名為中品下生也。如是三品。即前中輩所開。唯自",
    "X16n0311_002:0389b21": "利行。若不謗正法。亦作眾惡。命終時。聞經名。稱彌",
    "X16n0311_002:0389b22": "陀至半日或半夜者。(因也)化佛來引。坐寶蓮華。經七",
    "X16n0311_002:0389b23": "七日華開。聞法發菩提心。過十小劫得入初地。(果也)",
    "X16n0311_002:0389b24": "此名為下品上生也。若破戒偷盜。然不謗三寶。臨",
    "X16n0311_002:0389c01": "終聞淨土法。稱念佛名。經一時一刻者。(因也)化佛來",
    "X16n0311_002:0389c02": "引。坐蓮華上。過六劫後。蓮華始開。聞法發心。(果也)此",
    "X16n0311_002:0389c03": "名為下品中生也。若造五逆十惡。然亦不謗正法。",
    "X16n0311_002:0389c04": "臨終聞佛。至心十念乃至一念者。(因也)命終。見金蓮",
    "X16n0311_002:0389c05": "華。滿十二大劫蓮華方開。聞實相法。發無上心。(果也)",
    "X16n0311_002:0389c06": "此名為下品下生也。如是三品。即前下輩所開。無",
    "X16n0311_002:0389c07": "二利行。問。大本云唯除五逆。觀經云五逆得生。二",
    "X16n0311_002:0389c08": "義云何。答。大本云唯除五逆誹謗正法。則知五逆",
    "X16n0311_002:0389c09": "而兼謗法者。乃在所除也。如不兼謗者。亦未必除。",
    "X16n0311_002:0389c10": "良由謗則不信。不信則不生。所謂疑則華不開。是",
    "X16n0311_002:0389c11": "也。觀經但言五逆。不言謗法。則知雖具五逆。不謗",
    "X16n0311_002:0389c12": "法者。必定得生。如兼謗者。亦不生也。良由信則不",
    "X16n0311_002:0389c13": "謗。不謗則華開。所謂信則決定生。是也。下輩下品",
    "X16n0311_002:0389c14": "者。謂下輩內之下品。非中上也。問。大本三輩。純明",
    "X16n0311_002:0389c15": "善行不及惡人。止齊觀經前之六品。云何今以下",
    "X16n0311_002:0389c16": "輩配下品耶。答。有三意。一約行因。善惡雖異。而位",
    "X16n0311_002:0389c17": "次輩品正同。(三三成九故)今取位不取行也。二下輩與",
    "X16n0311_002:0389c18": "下品。十念行同故。三五逆十惡而不謗者。亦攝下",
    "X16n0311_002:0389c19": "輩善人中故。大本云。地獄鬼畜生亦生我剎中。墮",
    "X16n0311_002:0389c20": "地獄者。非五逆人而何。若下輩不攝。置於何輩耶。",
    "X16n0311_002:0389c21": "盡形持者。大本經云。一向專念無量壽佛。則知一",
    "X16n0311_002:0389c22": "生持也。九十日者。般舟三昧經云。九十日中常行",
    "X16n0311_002:0389c23": "常立。一心繫念。於三昧中得見阿彌。文殊般若云。",
    "X16n0311_002:0389c24": "九十日中。端坐西向。專念於佛。即成三昧。七七者。",
    "X16n0311_002:0390a01": "大集經云。若專念佛至七七日。現身見佛。一七者。",
    "X16n0311_002:0390a02": "彌陀經觀經皆云。一日乃至七日即得往生。十日",
    "X16n0311_002:0390a03": "者。鼓音王經云。受持佛號十日十夜。除捨散亂。必",
    "X16n0311_002:0390a04": "得見佛。大本云。一心常念十晝夜不絕者。命終必",
    "X16n0311_002:0390a05": "生我剎。一日者。大本云。一心繫念於我。雖止一晝",
    "X16n0311_002:0390a06": "夜不絕。必生我剎。十念者。觀經云。其人苦迫不遑",
    "X16n0311_002:0390a07": "念佛。十聲稱佛。即得往生。一念者。大本云。信樂不",
    "X16n0311_002:0390a08": "疑。乃至一念念於彼佛。亦得往生。問。云何一念彼",
    "X16n0311_002:0390a09": "佛。亦得生彼國土。一聲彌陀。能滅八十億劫生死",
    "X16n0311_002:0390a10": "罪耶。答。一心朗念。積妄頓空。喻如一燈能滅千年",
    "X16n0311_002:0390a11": "室暗。一火能燒百輛車薪。況乘如來本願功德。豈",
    "X16n0311_002:0390a12": "可思議耶。故法華云。一稱南無佛。皆已成佛道。佛",
    "X16n0311_002:0390a13": "名經云。一聞佛名。滅無量劫生死之罪。大悲經云。",
    "X16n0311_002:0390a14": "一稱佛名。以是善根。入涅槃界不可窮盡。大莊嚴",
    "X16n0311_002:0390a15": "經論云。佛世一老人來求出家。舍利弗等俱不肯",
    "X16n0311_002:0390a16": "度。以觀彼多劫無善根故。佛自度之。即證道果。因",
    "X16n0311_002:0390a17": "告大眾。此人無量劫前。為採薪人。猛虎逼極。大怖",
    "X16n0311_002:0390a18": "上樹。稱南無佛。以是善根。遇我得度。況有下。上明",
    "X16n0311_002:0390a19": "自力。此明他力。自力復二。一者稱念彼佛力。如帆",
    "X16n0311_002:0390a20": "楫。二者本有佛性力。如舟船。他力即是佛願攝取",
    "X16n0311_002:0390a21": "力。如順風。三事周圓。必生彼土矣。問。佛既自來迎",
    "X16n0311_002:0390a22": "引。何又假多少化佛授手耶。答。顯其功行有淺深",
    "X16n0311_002:0390a23": "故。如善導千念而飛千光。少康十聲而出十佛。華",
    "X16n0311_002:0390a24": "嚴離垢幢菩薩偈云。以佛為境界。專念而不捨。此",
    "X16n0311_002:0390b01": "人得見佛。其數與心等。[0390b01] △三結答圓通。",
    "X16n0311_002:0390b02": "[0390b02] 佛問圓通。我無選擇。都攝六根。淨念相繼。得三摩地。",
    "X16n0311_002:0390b03": "斯為第一。",
    "X16n0311_002:0390b04": "[0390b04] 【疏】初一句牒所問。包含眾妙曰圓。遍入諸有曰通。",
    "X16n0311_002:0390b05": "又總攝萬化不滯一隅曰圓。統生一切無有間隔",
    "X16n0311_002:0390b06": "曰通。次五句結能答。我等四句出本因。先因修。無",
    "X16n0311_002:0390b07": "選擇者。一揀非那律選眼空生擇意。二外不選六",
    "X16n0311_002:0390b08": "根相。(浮勝二根相也)內不擇六根性。(見聞覺知性也)根都攝者。對",
    "X16n0311_002:0390b09": "上亦二義。一眼不取色。乃至意不緣法。二唯依一",
    "X16n0311_002:0390b10": "精明心不行六根用故。餘念不生曰淨。念而無念",
    "X16n0311_002:0390b11": "故。一心繫佛曰念。無念而念故。相繼。謂事則憶念",
    "X16n0311_002:0390b12": "無間。理則圓照無間。得句。後果證。梵語三摩地。此",
    "X16n0311_002:0390b13": "云等至。等謂齊等。離沉掉故。至謂至到。到勝定故。",
    "X16n0311_002:0390b14": "亦云等持。謂平等持心趣一境故。雖通因果。此且",
    "X16n0311_002:0390b15": "取功用中純熟一義。故名曰得。事則成念佛三昧。",
    "X16n0311_002:0390b16": "理則顯本性如來。斯為句。歎殊勝。問。大本彌陀經",
    "X16n0311_002:0390b17": "云。極樂清淨。次於泥洹。今經揀選圓通。勢至念佛。",
    "X16n0311_002:0390b18": "次於觀音返聞。何稱為第一耶。答。就楞嚴本經。有",
    "X16n0311_002:0390b19": "三意。一文殊。謂念性生滅因果殊感故。第二勢至。",
    "X16n0311_002:0390b20": "謂一心淨念現見自佛故。第一二阿難循聲故。返",
    "X16n0311_002:0390b21": "聞為當根。念佛為不當根。佛以聖性皆通歸元無",
    "X16n0311_002:0390b22": "二。故稱觀音勢至並無優劣。三此方教體在於音",
    "X16n0311_002:0390b23": "聞故。以耳根圓通。當此方機。勢至居次。十方法門",
    "X16n0311_002:0390b24": "念佛為最故。以念佛圓通。當十方機。等於觀音。約",
    "X16n0311_002:0390c01": "念佛法門中。若事念他佛。助顯本覺性佛。則次泥",
    "X16n0311_002:0390c02": "洹。異於觀音。若理念自佛。直顯涅槃心佛。則等泥",
    "X16n0311_002:0390c03": "洹。同觀音矣。所謂不假方便自得心開。是也。如此",
    "X16n0311_002:0390c04": "念佛法門。不稱第一。而謂之何哉。修心者豈可忽",
    "X16n0311_002:0390c05": "諸。",
    "X16n0311_002:0390c06": "[0390c06] 【鈔】牒所問者。楞嚴五卷云。我今問汝。最初發心悟",
    "X16n0311_002:0390c07": "十八界誰為圓通。從何方便入三摩地。故此牒云。",
    "X16n0311_002:0390c08": "佛問圓通也。包含下。約包遍釋圓通。又下約攝生",
    "X16n0311_002:0390c09": "釋圓通。又多門入一。一門容多。名之為圓。如珠懸",
    "X16n0311_002:0390c10": "空。映于五色也。一入多門。多門容一。名之為通。如",
    "X16n0311_002:0390c11": "泉潛流穿於十方也。根都攝下。佛為能攝。根為所",
    "X16n0311_002:0390c12": "攝。攝則通二。二義中。初通事念。次通理念。上無擇",
    "X16n0311_002:0390c13": "二義亦例此知之。等至下。圓覺疏翻為等至。等謂",
    "X16n0311_002:0390c14": "平等住持。雙離沉掉也。至謂能到勝定。及至勝位",
    "X16n0311_002:0390c15": "也。等持下。此依會玄記釋。事則成等至。理則成等",
    "X16n0311_002:0390c16": "持。故開二義也。問下通妨也。慧覺曰。或謂淨土乃",
    "X16n0311_002:0390c17": "聖人之權方。所以接鈍根化凡器也。苟能一超直",
    "X16n0311_002:0390c18": "入如來地。何藉於他力乎。答云。馬鳴龍樹天親等",
    "X16n0311_002:0390c19": "諸菩薩。皆發願往生。應盡是鈍根乎。釋迦於大寶",
    "X16n0311_002:0390c20": "積經。勸父王淨飯并六萬釋種。皆求生淨土。應盡",
    "X16n0311_002:0390c21": "是凡器乎。一舉心念佛。即見性成佛。豈非一超直",
    "X16n0311_002:0390c22": "入乎。青草堂後身為曾魯公。戒禪師後身作蘇東",
    "X16n0311_002:0390c23": "坡。真如&#x5586;公後身多憂苦。太平古老後身&#x8EAD;富貴。",
    "X16n0311_002:0390c24": "海印信禪師生朱防禦家為女子。豈可單仗自力",
    "X16n0311_002:0391a01": "乎。若以此為權。將何為實。輕念佛者。可不慎歟。如",
    "X16n0311_002:0391a02": "此下。結顯也。若以念佛一門攝生。世出世法言之。",
    "X16n0311_002:0391a03": "為五欲故發心念佛。地獄界也(一)為名利故發心",
    "X16n0311_002:0391a04": "念佛。餓鬼界也(二)為眷屬故發心念佛。畜生界也",
    "X16n0311_002:0391a05": "(三)為勝他故發心念佛。修羅界也(四)畏惡道故發",
    "X16n0311_002:0391a06": "心念佛。人法界也(五)求天樂故發心念佛。天法界",
    "X16n0311_002:0391a07": "也(六)欣涅槃故發心念佛。聲聞界也(七)慕無生故",
    "X16n0311_002:0391a08": "發心念佛。緣覺界也(八)欲度他故發心念佛。菩薩",
    "X16n0311_002:0391a09": "界也(九)希成佛故發心念佛。佛法界也(十)堅心念",
    "X16n0311_002:0391a10": "佛。地大也(十一)喜心念佛。水大也(十二)熱心念佛。火大",
    "X16n0311_002:0391a11": "也(十三)勤心念佛。風大也(十四)&#x8657;心念佛。空大也(十五)靈",
    "X16n0311_002:0391a12": "心念佛。根大也(十六)想心念佛。識大也(十七)念佛旋見。",
    "X16n0311_002:0391a13": "眼根也(十八)念佛反聞。耳根也(十九)念佛轉&#x9F45;。鼻根也",
    "X16n0311_002:0391a14": "(二十)念佛還&#x751E;。舌根也(廿一)念佛攝覺。身根也(廿二)念佛",
    "X16n0311_002:0391a15": "逆知。意根也(廿三)念佛觀像。色塵也(廿四)念佛聽名。聲",
    "X16n0311_002:0391a16": "塵也(廿五)念佛染香。香塵也(廿六)念佛有味。味塵也(廿七)",
    "X16n0311_002:0391a17": "念佛光嚴。觸塵也(廿八)念佛觀想。法塵也(廿九)眼不別",
    "X16n0311_002:0391a18": "色。眼識念佛也(三十)耳不別聲。耳識念佛也(三一)鼻不",
    "X16n0311_002:0391a19": "別香。鼻識念佛也(三二)舌不別味。舌識念佛也(三三)身",
    "X16n0311_002:0391a20": "不別觸。身識念佛也(三四)意不別法。意識念佛也(三五)",
    "X16n0311_002:0391a21": "怖生死苦。苦諦念佛也(三六)息諸惑業。集諦念佛也",
    "X16n0311_002:0391a22": "(三七)修戒定慧。道諦念佛也(三八)證寂滅理。滅諦念佛",
    "X16n0311_002:0391a23": "也(三九)煩惱不生。無明緣念佛也(四十)不作諸業。行緣",
    "X16n0311_002:0391a24": "念佛也(四一)不托母胎。識緣念佛也(四二)色心斷滅。名",
    "X16n0311_002:0391b01": "色緣念佛也(四三)諸根&#x7070;泯。六入緣念佛也(四四)根塵",
    "X16n0311_002:0391b02": "識離。觸緣念佛也(四五)不領前境。受緣念佛也(四六)不",
    "X16n0311_002:0391b03": "貪財色。愛緣念佛也(四七)不求塵欲。取緣念佛也(四八)",
    "X16n0311_002:0391b04": "業無有成。有緣念佛也(四九)不受後陰。生緣念佛也",
    "X16n0311_002:0391b05": "(五十)空無熟壞。老死緣念佛也(五一)一心念佛萬緣自",
    "X16n0311_002:0391b06": "捨。施度也(五二)一心念佛諸惡自止。戒度也(五三)一心",
    "X16n0311_002:0391b07": "念佛心自柔順。忍度也(五四)一心念佛永不退轉。進",
    "X16n0311_002:0391b08": "度也(五五)一心念佛餘想不生。禪度也(五六)一心念佛",
    "X16n0311_002:0391b09": "正智分明。智度也(五七)一心念佛成正&#x5FA7;知。菩提也",
    "X16n0311_002:0391b10": "(五八)一心念佛常樂淨我。涅槃也(五九)寂靜念佛。空如",
    "X16n0311_002:0391b11": "來藏也(六十)想像念佛。不空如來藏也(六一)圓通念佛。",
    "X16n0311_002:0391b12": "空不空如來藏也(六二)日出念佛。先照時也(六三)食時",
    "X16n0311_002:0391b13": "念佛。轉照初也(六四)亭午念佛。轉照中也(六五)晡時念",
    "X16n0311_002:0391b14": "佛。轉照後也(六六)日沒念佛。還照時也(六七)念心外佛。",
    "X16n0311_002:0391b15": "小教也(六八)念心內佛。始教也(六九)念即心佛。終教也",
    "X16n0311_002:0391b16": "(七十)念非心佛。頓教也(七一)念普融佛。圓教也(七二)有佛",
    "X16n0311_002:0391b17": "有心淨念相繼。事法界也(七三)無佛無心不假方便。",
    "X16n0311_002:0391b18": "理法界也(七四)念佛念心入無生忍。事理無礙法界",
    "X16n0311_002:0391b19": "也(七五)若佛若心遍含無盡。事事無礙法界也(七六)一",
    "X16n0311_002:0391b20": "念佛門含無盡義。總相也(七七)四五義門非一念佛。",
    "X16n0311_002:0391b21": "別相也(七八)十六觀等同成念佛。同相也(七九)依報清",
    "X16n0311_002:0391b22": "淨非正莊嚴。異相也(八十)念佛一門攬諸義成。成相",
    "X16n0311_002:0391b23": "也(八一)四種五種各住自位。壞相也(八二)依正功德念",
    "X16n0311_002:0391b24": "佛更周。同時具足相應門也(八三)遍周諸法不離念",
    "X16n0311_002:0391c01": "佛。廣狹自在無礙門也(八四)一根念佛六根都攝。一",
    "X16n0311_002:0391c02": "多相容不同門也(八五)念佛三昧即一切法。諸法相",
    "X16n0311_002:0391c03": "即自在門也(八六)正念佛時餘門不現。秘密隱顯俱",
    "X16n0311_002:0391c04": "成門也(八七)此念佛門一切齊攝。微細相容安立門",
    "X16n0311_002:0391c05": "也(八八)五種念佛互攝重重。因陀羅網境界門也(八九)",
    "X16n0311_002:0391c06": "見念佛門即見無盡。托事顯法生解門也(九十)前後",
    "X16n0311_002:0391c07": "念佛不異當念。十世隔法異成門也(九一)念佛一法",
    "X16n0311_002:0391c08": "帶無盡法。主伴圓明具德門也(九二)念自心佛。本覺",
    "X16n0311_002:0391c09": "也(九三)念佛信心。始覺中名字也(九四)念佛解心。始覺",
    "X16n0311_002:0391c10": "中相似也(九五)念佛證心。始覺中分證也(九六)念佛成",
    "X16n0311_002:0391c11": "佛。究竟覺也(九七)當念佛時寂寞無為。法身佛也(九八)",
    "X16n0311_002:0391c12": "當念佛時無德不具。報身佛也(九九)當念佛時凡聖",
    "X16n0311_002:0391c13": "並欣。化身佛也(一百)故知念佛一法攝盡一切法矣。",
    "X16n0311_002:0391c14": "[0391c14] △二皈命回向。",
    "X16n0311_002:0391c15": " 稽首釋迦彌陀佛  觀音勢至諸聖賢",
    "X16n0311_002:0391c16": " 仰願三寶加被力  令此經疏遍塵剎",
    "X16n0311_002:0391c17": " 見聞隨喜及持說  畢竟得生安樂土",
    "X16n0311_002:0391c18": " 回此功德向法界  同成無上菩提果",
    "X16n0311_002:0391c20": "楞嚴經勢至念佛圓通章疏鈔卷下(終)",
    "X16n0311_002:0391c22": "音釋",
    "X16n0311_002:0391c23": "遮那[0391c23] (此云&#x5FA7;一切處亦云光明&#x5FA7;照)。瞪[0391c23] (音證直視貌)。&#x77D2;[0391c23] (音蒙昏悶不了也)。波利",
    "X16n0311_002:0391c24": "質多羅[0391c24] (此云圓生忉利天樹華開香&#x5FA7;五十由旬又翻間錯莊嚴眾雜色華周匝莊嚴故又",
    "X16n0311_002:0392a01": "云香&#x5FA7;樹根莖枝葉膚實莫不皆香故)。薝蔔[0392a01] (音瞻部此云黃色華最香形似梔子華其樹高",
    "X16n0311_002:0392a02": "大)。摩羅耶[0392a02] (翻高山或云牛頭亦云離垢)。阿那婆達多[0392a02] (此云無熱惱池名也)。",
    "X16n0311_002:0392a03": "阿盧那[0392a03] (此云亦色香名)。羅剎[0392a03] (此云速疾鬼又云可畏暴惡)。須夜摩[0392a03] (此云善時",
    "X16n0311_002:0392a04": "分時唱妙善樂故)。兜率[0392a04] (華言知足於五欲境知止足故)。先陀婆[0392a04] (此云石鹽其香似之",
    "X16n0311_002:0392a05": "&#x918E;水馬器皆云先陀婆今應用&#x918E;也)。龍鍾[0392a05] (老病貌謂老來腰灣背跎猶如龍之鍾曲也)。&#x75B4;",
    "X16n0311_002:0392a06": "[0392a06] (音阿病也)。楞伽[0392a06] (此云不可往山也佛在此說名楞伽經)。羅漢[0392a06] (翻無生應供殺賊四果也)。",
    "X16n0311_002:0392a07": "須陀洹[0392a07] (翻預流初果也)。般舟[0392a07] (翻佛立常行三昧也)。遑[0392a07] (音王心不暇也)。輛[0392a07] (音亮車輛)。",
    "X16n0311_002:0392a08": "那律[0392a08] (華言無貧亦云如意)。浮勝二根[0392a08] (謂浮塵根勝義根也六根中各各具此二種)。",
    "X16n0311_002:0392a09": "掉[0392a09] (音迢搖動也)。泥洹[0392a09] (即涅槃音轉耳此云入滅)。十八界[0392a09] (六根六塵六識也)。淨",
    "X16n0311_002:0392a10": "飯[0392a10] (梵語閱頭檀亦翻真淨白淨王名也)。&#x5586;[0392a10] (音執與哲同)。晡[0392a10] (音補申時)。因陀羅網",
    "X16n0311_002:0392a11": "[0392a11] (此云天帝網)。",
    "X16n0311_002:0392a17": "No. 311-C",
    "X16n0311_002:0392a18": " 刻勢至疏鈔緣起",
    "X16n0311_002:0392a19": "[0392a19] 諸修行中。念佛為最。念佛方法。莫尚此經。疏鈔之作",
    "X16n0311_002:0392a20": "不容己也。戊午冬。京兆戴復齊先生長公仁長預祝",
    "X16n0311_002:0392a21": "乃翁壽建華嚴會。予時首眾唪至德雲念佛門。諦審",
    "X16n0311_002:0392a22": "沉觀。其夜夢本師和尚為講勢至章。比曉細研清涼",
    "X16n0311_002:0392a23": "疏鈔。遂於臘月八日開釋。歷己未元宵閣筆。暨夏五",
    "X16n0311_002:0392a24": "月。貴本請教於復齊戴先生。今歲七月望先生囑公",
    "X16n0311_002:0392b01": "即募刻之。公即喜而應命。即以此為起疾延生之公",
    "X16n0311_002:0392b02": "據壽增福益足可徵也。梓人曰。是佛菩薩佑耶。非佛",
    "X16n0311_002:0392b03": "菩薩佑耶。余曰。當知是經義不可思議。果報亦不可",
    "X16n0311_002:0392b04": "思議。所以然者。或開五欲樂。或闡六塵境。或為聲名",
    "X16n0311_002:0392b05": "之蒿矢。或結世產之果因。如是施資縷本有損無益。",
    "X16n0311_002:0392b06": "今刻念佛法門供一人。有一人之益。供千萬人。即有",
    "X16n0311_002:0392b07": "千萬人之益。在一時一處。則一時一處益。盡未來遍",
    "X16n0311_002:0392b08": "沙界。便有塵方億劫之益。此則力同勢至。願比彌陀。",
    "X16n0311_002:0392b09": "攝念佛人。歸安養土。其無漏功德。等於&#x8657;空。何可以",
    "X16n0311_002:0392b10": "心思言議耶。且既得佛心。使三寶常住。佛不佑之而",
    "X16n0311_002:0392b11": "誰佑歟。故此輕小之兆不足疑也。眾以為然。命作文",
    "X16n0311_002:0392b12": "勸世。普起一切人之信心。復翁先生聞之曰。茲事茫",
    "X16n0311_002:0392b13": "昧。不須遄舉。信心眾具。廣勸奚為。余曰不然。生死一",
    "X16n0311_002:0392b14": "大事也。其能脫之之法門。豈曰小哉。信者雖多。莫能",
    "X16n0311_002:0392b15": "常遍。今表而出之。未信者令信。已信者令增。又何傷",
    "X16n0311_002:0392b16": "於轉勸乎。遂記此於疏鈔之末。為流通一助云。[0392b16] 時",
    "X16n0311_002:0392b17": "康熙庚申年十月十一日灌頂行者續法題"
}