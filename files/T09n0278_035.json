{
    "T09n0278_035:0621b02": "大方廣佛華嚴經卷第三十五",
    "T09n0278_035:0621b04": "東晉天竺三藏佛馱跋陀羅譯",
    "T09n0278_035:0621b05": "寶王如來性起品第三十二之三",
    "T09n0278_035:0621b06": "「◎復次，佛子！菩薩摩訶薩知、見如來音聲十",
    "T09n0278_035:0621b07": "種無量；何等為十？所謂：知、見虛空等無量，",
    "T09n0278_035:0621b08": "無處不至故；知、見法界等無量，無處不徹",
    "T09n0278_035:0621b09": "故；知、見眾生界等無量，令一切眾生悉歡",
    "T09n0278_035:0621b10": "喜故；知、見行業等無量，廣說一切果報故；",
    "T09n0278_035:0621b11": "知、見煩惱等無量，究竟寂滅故；知、見種種音",
    "T09n0278_035:0621b12": "聲等無量，隨應受化無不聞故；知、見欲樂",
    "T09n0278_035:0621b13": "等無量，悉分別說諸解脫故；知、見三世等",
    "T09n0278_035:0621b14": "無量，無分際故；知、見智慧等無量，深入一",
    "T09n0278_035:0621b15": "切法故；知、見佛境界不退等無量，隨順如",
    "T09n0278_035:0621b16": "如法界故。「佛子！菩薩摩訶薩知、見如來、應",
    "T09n0278_035:0621b17": "供、等正覺音聲，有如是等十種無量阿僧祇。」",
    "T09n0278_035:0621b18": "爾時，普賢菩薩欲重明此義，以偈頌曰：",
    "T09n0278_035:0621b19": "「世界欲壞時，　　於彼虛空中，",
    "T09n0278_035:0621b20": "　眾生福報力，　　自然出四聲。",
    "T09n0278_035:0621b21": "　於彼四禪中，　　寂樂離眾苦，",
    "T09n0278_035:0621b22": "　眾生聞是已，　　厭離欲界身。",
    "T09n0278_035:0621b23": "　十力亦如是，　　自然出四聲，",
    "T09n0278_035:0621b24": "　充滿於法界，　　無處而不聞。",
    "T09n0278_035:0621b25": "　眾生因緣力，　　佛應四種聲，",
    "T09n0278_035:0621b26": "　其有聞音者，　　永度生死海。",
    "T09n0278_035:0621b27": "　譬如因山谷，　　出生呼聲響，",
    "T09n0278_035:0621b28": "　從外一切音，　　響聲隨應對。",
    "T09n0278_035:0621b29": "　種種因緣起，　　聞者亦不同，",
    "T09n0278_035:0621c01": "　響不作是念，　　我出種種音。",
    "T09n0278_035:0621c02": "　如來聲如是，　　出生無量音，",
    "T09n0278_035:0621c03": "　隨應受化者，　　一切無不聞。",
    "T09n0278_035:0621c04": "　皆悉令歡喜，　　調伏諸眾生，",
    "T09n0278_035:0621c05": "　音聲亦無念，　　我出種種音。",
    "T09n0278_035:0621c06": "　譬如天妙音，　　於彼虛空中，",
    "T09n0278_035:0621c07": "　自然而演出，　　覺悟諸天子。",
    "T09n0278_035:0621c08": "　諸天子聞此，　　正法妙音聲，",
    "T09n0278_035:0621c09": "　修習不放逸，　　厭離於五欲。",
    "T09n0278_035:0621c10": "　十力亦如是，　　出生微妙聲，",
    "T09n0278_035:0621c11": "　法雲音充滿，　　一切諸世界。",
    "T09n0278_035:0621c12": "　令眾生覺悟，　　彼音無生滅，",
    "T09n0278_035:0621c13": "　若有得聞者，　　皆悉證菩提。",
    "T09n0278_035:0621c14": "　如自在天王，　　寶女名善口，",
    "T09n0278_035:0621c15": "　於一音聲中，　　出生百千聲。",
    "T09n0278_035:0621c16": "　復於一一音，　　出生百千聲，",
    "T09n0278_035:0621c17": "　諸天若聞者，　　一切皆悅樂。",
    "T09n0278_035:0621c18": "　十力亦如是，　　於彼一音中，",
    "T09n0278_035:0621c19": "　隨應一時演，　　眾生數等音。",
    "T09n0278_035:0621c20": "　眾生聞音已，　　除滅諸煩惱，",
    "T09n0278_035:0621c21": "　音聲不作念，　　我能有所滅。",
    "T09n0278_035:0621c22": "　譬如大梵王，　　出清淨梵音，",
    "T09n0278_035:0621c23": "　一切梵天眾，　　無有不聞者。",
    "T09n0278_035:0621c24": "　一一梵音聲，　　令梵眾歡喜，",
    "T09n0278_035:0621c25": "　遍滿梵天眾，　　音聲不出外。",
    "T09n0278_035:0621c26": "　功德大梵王，　　安處如來座，",
    "T09n0278_035:0621c27": "　演出一妙音，　　充滿諸法界。",
    "T09n0278_035:0621c28": "　隨應受化者，　　一切無不聞，",
    "T09n0278_035:0621c29": "　聲不出眾外，　　以無信心故。",
    "T09n0278_035:0622a01": "　譬如諸水性，　　皆悉同一味，",
    "T09n0278_035:0622a02": "　清淨離垢濁，　　具足八功德。",
    "T09n0278_035:0622a03": "　所因地不同，　　眾器各別異，",
    "T09n0278_035:0622a04": "　隨彼因緣故，　　水味有差別。",
    "T09n0278_035:0622a05": "　佛子應當知，　　一切智音聲，",
    "T09n0278_035:0622a06": "　如來微妙音，　　悉同解脫味。",
    "T09n0278_035:0622a07": "　眾生所造行，　　若干差別故，",
    "T09n0278_035:0622a08": "　善逝隨應化，　　所聞各不同。",
    "T09n0278_035:0622a09": "　譬如阿耨達，　　自在大龍王，",
    "T09n0278_035:0622a10": "　興雲覆世間，　　普雨潤大地，",
    "T09n0278_035:0622a11": "　長養諸叢林，　　百穀藥草等，",
    "T09n0278_035:0622a12": "　彼所降雨水，　　不從身心出。",
    "T09n0278_035:0622a13": "　如來亦如是，　　初興大法雲，",
    "T09n0278_035:0622a14": "　普覆諸法界，　　雨大甘露法。",
    "T09n0278_035:0622a15": "　令眾增善根，　　除滅煩惱熱，",
    "T09n0278_035:0622a16": "　而彼甘露法，　　不從身心出。",
    "T09n0278_035:0622a17": "　譬如大龍王，　　名曰摩那斯，",
    "T09n0278_035:0622a18": "　七日起重雲，　　凝停不降雨。",
    "T09n0278_035:0622a19": "　普令一切眾，　　究竟諸事業，",
    "T09n0278_035:0622a20": "　漸降微細澤，　　然後乃大雨。",
    "T09n0278_035:0622a21": "　十力興法雲，　　普覆諸法界，",
    "T09n0278_035:0622a22": "　雨大甘露法，　　饒益諸群生。",
    "T09n0278_035:0622a23": "　隨應受化者，　　為彼說深法，",
    "T09n0278_035:0622a24": "　聞者不恐怖，　　究竟成菩提。",
    "T09n0278_035:0622a25": "　譬如大龍王，　　名曰大莊嚴，",
    "T09n0278_035:0622a26": "　先布密重雲，　　然後降大雨。",
    "T09n0278_035:0622a27": "　或十二十日，　　乃至百千日，",
    "T09n0278_035:0622a28": "　雨水等一味，　　眾生故不同。",
    "T09n0278_035:0622a29": "　究竟至如來，　　大辯之彼岸，",
    "T09n0278_035:0622b01": "　或說十法門，　　乃至百千門。",
    "T09n0278_035:0622b02": "　或說八萬四，　　乃至無量行，",
    "T09n0278_035:0622b03": "　如來不生念，　　我分別法界。",
    "T09n0278_035:0622b04": "　譬如海龍王，　　名曰娑伽羅，",
    "T09n0278_035:0622b05": "　先興密重雲，　　彌覆四天下。",
    "T09n0278_035:0622b06": "　普雨一切處，　　各各悉不同，",
    "T09n0278_035:0622b07": "　龍王心平等，　　亦無有憎愛。",
    "T09n0278_035:0622b08": "　最勝亦如是，　　無上法龍王，",
    "T09n0278_035:0622b09": "　興起大悲雲，　　普覆於一切。",
    "T09n0278_035:0622b10": "　為道場菩薩，　　雨大甘露法，",
    "T09n0278_035:0622b11": "　隨其所應化，　　如來心平等。◎",
    "T09n0278_035:0622b12": "「◎佛子！云何菩薩摩訶薩知、見如來、應供、等",
    "T09n0278_035:0622b13": "正覺心？此菩薩摩訶薩知心意識，非即如",
    "T09n0278_035:0622b14": "來，但知如來智無量故，心亦無量。佛子！",
    "T09n0278_035:0622b15": "譬如虛空悉為一切萬物所依，而彼虛空",
    "T09n0278_035:0622b16": "無所依止；如來智慧亦復如是，悉為一切",
    "T09n0278_035:0622b17": "世間智慧、離世間智之所依止，而如來智無",
    "T09n0278_035:0622b18": "所依止。佛子！是為菩薩摩訶薩最初勝行，",
    "T09n0278_035:0622b19": "知、見如來、應供、等正覺心。「復次，佛子！譬如清",
    "T09n0278_035:0622b20": "淨法界，悉為一切聲聞、緣覺、菩薩解脫之所",
    "T09n0278_035:0622b21": "依止，而清淨法界無增無減；如來智慧亦復",
    "T09n0278_035:0622b22": "如是，為一切世間、出世間智，算數巧術一切",
    "T09n0278_035:0622b23": "眾智之所依止，而如來智無增無減。佛子！",
    "T09n0278_035:0622b24": "是為菩薩摩訶薩第二勝行，知、見如來、應供、",
    "T09n0278_035:0622b25": "等正覺心。「復次，佛子！譬如四大海水，悉能",
    "T09n0278_035:0622b26": "澤潤四天下地，八十億小洲，若有眾生於",
    "T09n0278_035:0622b27": "彼諸處方便求水，無往不得，而彼大海不",
    "T09n0278_035:0622b28": "作是念：『我能資給諸眾生水。』如來智慧大",
    "T09n0278_035:0622b29": "海亦復如是，悉能澤潤一切眾生心，彼諸眾",
    "T09n0278_035:0622c01": "生各於法門修習善根，皆得智慧光明，",
    "T09n0278_035:0622c02": "而如來不作是念：『我能悉與眾生智慧。』佛",
    "T09n0278_035:0622c03": "子！是為菩薩摩訶薩第三勝行，知、見如來、應",
    "T09n0278_035:0622c04": "供、等正覺心。「復次，佛子！譬如大海有四種",
    "T09n0278_035:0622c05": "寶珠；此四種寶悉生海中，一切眾寶若無",
    "T09n0278_035:0622c06": "此寶，海中眾寶悉皆滅失。何等為四？一、名",
    "T09n0278_035:0622c07": "眾寶積聚，二、名無盡寶藏，三、名遠離熾然，",
    "T09n0278_035:0622c08": "四、名一切莊嚴聚，是為四寶。佛子！此四種",
    "T09n0278_035:0622c09": "寶，一切阿脩羅、迦樓羅、諸龍神等悉不得",
    "T09n0278_035:0622c10": "見，何以故？娑伽羅龍王密置深寶藏故，",
    "T09n0278_035:0622c11": "此四種寶端嚴方正；如來、應供、等正覺海亦",
    "T09n0278_035:0622c12": "有四種大智寶珠，出生一切聲聞、緣覺、學、無",
    "T09n0278_035:0622c13": "學智、及諸菩薩智慧大寶。何等為四？一、名",
    "T09n0278_035:0622c14": "無染巧妙方便清淨智寶，二、名分別演說有",
    "T09n0278_035:0622c15": "為無為清淨智寶，三、名分別演說一切諸法",
    "T09n0278_035:0622c16": "而不壞法界清淨智寶，四、名應化眾生未曾",
    "T09n0278_035:0622c17": "失時清淨智寶，是為如來大海四種清淨智",
    "T09n0278_035:0622c18": "寶。佛子！此如來四種清淨智寶一切眾生",
    "T09n0278_035:0622c19": "無能見者，何以故？此四種智慧大寶安置",
    "T09n0278_035:0622c20": "如來微密法寶藏故，菩薩慧光端嚴殊特。佛",
    "T09n0278_035:0622c21": "子！是為菩薩摩訶薩第四勝行，知、見如來、應",
    "T09n0278_035:0622c22": "供、等正覺心。「復次，佛子！譬如大海有四熾",
    "T09n0278_035:0622c23": "然光明大寶，此四種寶悉能消竭大海無極",
    "T09n0278_035:0622c24": "之水。何等為四？一、名日藏光明大寶，二、名",
    "T09n0278_035:0622c25": "離潤光明大寶，三、名火珠光明大寶，四、名",
    "T09n0278_035:0622c26": "究竟無餘光明大寶。佛子！若大海中無此四",
    "T09n0278_035:0622c27": "寶，四域天下、金剛圍山乃至非想、非非想處",
    "T09n0278_035:0622c28": "皆悉漂沒。佛子！此日藏光明大寶能變海",
    "T09n0278_035:0622c29": "水悉成為酪，離潤光明大寶能變酪海",
    "T09n0278_035:0623a01": "悉成為酥，火珠光明大寶能悉熾然酥",
    "T09n0278_035:0623a02": "海，究竟無餘光明大寶悉然酥海永盡",
    "T09n0278_035:0623a03": "無餘；如來、應供、等正覺海，亦有四種智光摩",
    "T09n0278_035:0623a04": "尼大寶，照諸菩薩具足修習一切眾行，乃",
    "T09n0278_035:0623a05": "至成佛平等智慧。何等為四？一者、永息一",
    "T09n0278_035:0623a06": "切不善波浪智光大寶，二者、滅一切法愛智",
    "T09n0278_035:0623a07": "光大寶，三者、大慧智光大寶，四者、與如來等",
    "T09n0278_035:0623a08": "無量智光大寶。佛子！彼菩薩摩訶薩修集",
    "T09n0278_035:0623a09": "菩提時，起無量生死不善波浪，一切諸天、",
    "T09n0278_035:0623a10": "阿脩羅等悉無能止，如來以息一切不善",
    "T09n0278_035:0623a11": "波浪智光大寶，照耀菩薩不善波浪，令",
    "T09n0278_035:0623a12": "永止息，堅固安住無上三昧；以滅一切順",
    "T09n0278_035:0623a13": "法愛智光大寶，滅一切三昧難捨味著；以",
    "T09n0278_035:0623a14": "大慧智光大寶，滅一切無明淨慧通達；以",
    "T09n0278_035:0623a15": "與如來等無量智光大寶，以少方便出生如",
    "T09n0278_035:0623a16": "來智慧之地。佛子！若無如來四種智光大寶，",
    "T09n0278_035:0623a17": "乃至一菩薩得如來地，無有是處！佛子！是",
    "T09n0278_035:0623a18": "為菩薩摩訶薩第五勝行，知、見如來、應供、等",
    "T09n0278_035:0623a19": "正覺心。「復次，佛子！譬如從水輪際，上至非",
    "T09n0278_035:0623a20": "想、非非想天一切三千大千世界，依虛空住，",
    "T09n0278_035:0623a21": "謂無色界眾生處、色界眾生處、欲界眾生處。",
    "T09n0278_035:0623a22": "此三界處悉依虛空，而彼虛空無有迫迮；",
    "T09n0278_035:0623a23": "如來智慧亦復如是，一切聲聞、緣覺、菩薩知",
    "T09n0278_035:0623a24": "有為法智慧，知無為法智慧，如是等一切",
    "T09n0278_035:0623a25": "智慧悉依如來智慧而起，悉依如來智慧",
    "T09n0278_035:0623a26": "而住，如來智慧無有迫迮，何以故？如來智",
    "T09n0278_035:0623a27": "慧無所不至故。佛子！是為菩薩摩訶薩第",
    "T09n0278_035:0623a28": "六勝行，知、見如來、應供、等正覺心。「復次，佛子！",
    "T09n0278_035:0623a29": "譬如雪山頂有藥王樹，名非從根生非不",
    "T09n0278_035:0623b01": "從生，彼藥王樹從六百八十萬由旬，下極金",
    "T09n0278_035:0623b02": "剛地，水輪際生。佛子！此藥王樹若生根時，",
    "T09n0278_035:0623b03": "閻浮提樹一切根生；若生莖時，閻浮提樹皆",
    "T09n0278_035:0623b04": "悉生莖，若生枝葉華果時，閻浮提樹一切",
    "T09n0278_035:0623b05": "悉生枝葉華果。此藥王樹，根能生莖，莖能",
    "T09n0278_035:0623b06": "生根，是故名曰不從根生非不從根。佛子！",
    "T09n0278_035:0623b07": "此藥王樹一切諸處，皆悉生長，唯除二處，所",
    "T09n0278_035:0623b08": "謂地獄深阬及水輪中不得生長，而大藥",
    "T09n0278_035:0623b09": "王樹亦不捨生性；如來智慧大藥王樹亦復",
    "T09n0278_035:0623b10": "如是，從一切如來種姓中生，於過去世",
    "T09n0278_035:0623b11": "修習大慈悲等無量無邊功德。堅固正住，不",
    "T09n0278_035:0623b12": "可傾動。三世無量善根智慧，皆悉普覆一",
    "T09n0278_035:0623b13": "切世間，除滅一切惡道眾難，巧方便莖，淨法",
    "T09n0278_035:0623b14": "界枝，諸禪三昧解脫之葉，七覺意華無上",
    "T09n0278_035:0623b15": "解脫果，陀羅尼持初無增減。「佛子！如來智",
    "T09n0278_035:0623b16": "慧大藥王樹，復有異名，名根堅固不壞。何",
    "T09n0278_035:0623b17": "以故？不捨不斷菩薩眾行，是故其根名曰",
    "T09n0278_035:0623b18": "不壞。彼如來智慧大藥王樹初生根時，一切",
    "T09n0278_035:0623b19": "菩薩悉生大慈悲根，未曾捨離一切眾生；",
    "T09n0278_035:0623b20": "初生莖時，一切菩薩皆悉生長堅固精進正",
    "T09n0278_035:0623b21": "直心莖；初生枝時，一切菩薩生長一切波",
    "T09n0278_035:0623b22": "羅蜜枝；初生葉時，一切菩薩生長一切淨",
    "T09n0278_035:0623b23": "戒威儀頭陀功德之葉；初生華時，一切菩薩",
    "T09n0278_035:0623b24": "善根莊嚴相好華敷；初生果時，一切菩薩",
    "T09n0278_035:0623b25": "得無生忍受佛記果。佛子！如來智慧大藥",
    "T09n0278_035:0623b26": "王樹，唯除二處不得生長，所謂：聲聞、緣覺、",
    "T09n0278_035:0623b27": "涅槃、地獄、深阬及諸犯戒、邪見、貪著、非法",
    "T09n0278_035:0623b28": "器等，而如來樹非不生長，其餘一切應受",
    "T09n0278_035:0623b29": "化者皆悉生長，而如來智慧大藥王樹不",
    "T09n0278_035:0623c01": "增不減。佛子！是為菩薩摩訶薩第七勝行，知、",
    "T09n0278_035:0623c02": "見如來、應供、等正覺心。「復次，佛子！譬如火劫",
    "T09n0278_035:0623c03": "起時，三千大千世界，一切所有大地草木金",
    "T09n0278_035:0623c04": "剛圍山，皆悉熾然燒盡無餘。設有一人若",
    "T09n0278_035:0623c05": "以乾草投彼火中，寧得不然？答言：『不也，",
    "T09n0278_035:0623c06": "無不燒盡。』佛子！彼所投草猶可不盡。如",
    "T09n0278_035:0623c07": "來智慧於一切眾生、一切佛剎、一切劫數、",
    "T09n0278_035:0623c08": "一切諸法無不悉知，若有不知，無有是",
    "T09n0278_035:0623c09": "處。何以故？如來智慧不可破壞悉明達故。",
    "T09n0278_035:0623c10": "佛子！是為菩薩摩訶薩第八勝行，知、見如來、",
    "T09n0278_035:0623c11": "應供、等正覺心。「復次，佛子！譬如風災壞世",
    "T09n0278_035:0623c12": "界時，有大風起，名曰壞散，悉能壞散磨",
    "T09n0278_035:0623c13": "滅大千世界金剛圍山一切萬物。爾時，三千",
    "T09n0278_035:0623c14": "大千世界外復有風起，名障壞散風災，不",
    "T09n0278_035:0623c15": "令風災得至餘方。佛子！若無此障風，十",
    "T09n0278_035:0623c16": "方無量無邊阿僧祇世界無不散滅；如來、",
    "T09n0278_035:0623c17": "應供、等正覺亦復如是，有大智風，名曰散",
    "T09n0278_035:0623c18": "滅一切煩惱，悉能散滅一切菩薩煩惱習氣。",
    "T09n0278_035:0623c19": "如來復有巧方便智風，能持一切菩薩，不",
    "T09n0278_035:0623c20": "令究竟盡滅墮於聲聞、辟支佛地。菩薩摩",
    "T09n0278_035:0623c21": "訶薩得此巧方便智風力故，能過聲聞、辟",
    "T09n0278_035:0623c22": "支佛地，究竟佛地。佛子！是為菩薩摩訶薩第",
    "T09n0278_035:0623c23": "九勝行，知、見如來、應供、等正覺心。「復次，佛子！",
    "T09n0278_035:0623c24": "如來智慧無處不至。何以故？無有眾生無",
    "T09n0278_035:0623c25": "眾生身、如來智慧不具足者。但眾生顛倒，",
    "T09n0278_035:0623c26": "不知如來智遠離顛倒，起一切智、無師智、",
    "T09n0278_035:0623c27": "無礙智。佛子！譬如有一經卷如一三千大",
    "T09n0278_035:0623c28": "千世界，大千世界一切所有無不記錄。若",
    "T09n0278_035:0623c29": "二千世界等，悉記二千世界中事。小千世界",
    "T09n0278_035:0624a01": "等，悉記小千世界中事。四天下等，悉記四天",
    "T09n0278_035:0624a02": "下事。須彌山王等，悉記須彌山王事。地天宮",
    "T09n0278_035:0624a03": "等，悉記地天宮殿中事。欲天宮等，悉記欲界",
    "T09n0278_035:0624a04": "天宮殿中事。色天宮等，悉記色界天宮殿中",
    "T09n0278_035:0624a05": "事。若無色天宮等，悉記無色界天宮殿中事。",
    "T09n0278_035:0624a06": "彼三千大千世界等經卷在一微塵內，一切",
    "T09n0278_035:0624a07": "微塵亦復如是。「時，有一人出興於世，智慧",
    "T09n0278_035:0624a08": "聰達，具足成就清淨天眼，見此經卷在微",
    "T09n0278_035:0624a09": "塵內，作如是念：『云何如此廣大經卷在微塵",
    "T09n0278_035:0624a10": "內而不饒益眾生耶？我當勤作方便，破",
    "T09n0278_035:0624a11": "彼微塵，出此經卷，饒益眾生。』爾時，彼人即",
    "T09n0278_035:0624a12": "作方便，破壞微塵，出此經卷，饒益眾生。",
    "T09n0278_035:0624a13": "佛子！如來智慧無相，智慧無礙，智慧具足，",
    "T09n0278_035:0624a14": "在於眾生身中，但愚癡眾生顛倒想覆，不知、",
    "T09n0278_035:0624a15": "不見、不生信心。「爾時，如來以無障礙清淨",
    "T09n0278_035:0624a16": "天眼觀察一切眾生。觀已，作如是言：『奇哉！",
    "T09n0278_035:0624a17": "奇哉！云何如來具足智慧在於身中而不知",
    "T09n0278_035:0624a18": "見？我當教彼眾生覺悟聖道，悉令永離",
    "T09n0278_035:0624a19": "妄想顛倒垢縛，具見如來智慧在其身內，",
    "T09n0278_035:0624a20": "與佛無異。』如來即時教彼眾生修八聖道，",
    "T09n0278_035:0624a21": "捨離虛妄顛倒；離顛倒已，具如來智，與",
    "T09n0278_035:0624a22": "如來等，饒益眾生。佛子！是為菩薩摩訶薩",
    "T09n0278_035:0624a23": "第十勝行，知、見如來、應供、等正覺心。「佛子！菩",
    "T09n0278_035:0624a24": "薩摩訶薩有如是等無量無數諸勝妙行知、",
    "T09n0278_035:0624a25": "見如來、應供、等正覺心。」爾時，普賢菩薩欲重",
    "T09n0278_035:0624a26": "明此義，以偈頌曰：",
    "T09n0278_035:0624a27": "「欲知如來心，　　應解最勝智，",
    "T09n0278_035:0624a28": "　如來智無量，　　最勝心亦然。",
    "T09n0278_035:0624a29": "　十方諸世界，　　一切眾生類，",
    "T09n0278_035:0624b01": "　皆悉依虛空，　　虛空無所依。",
    "T09n0278_035:0624b02": "　一切法界中，　　眾生種種樂，",
    "T09n0278_035:0624b03": "　方便巧智術，　　依最勝智起。",
    "T09n0278_035:0624b04": "　一切諸智慧，　　悉依善逝智，",
    "T09n0278_035:0624b05": "　如來最勝智，　　寂然無所依。",
    "T09n0278_035:0624b06": "　聲聞緣覺乘，　　解脫智慧果，",
    "T09n0278_035:0624b07": "　悉從法界起，　　法界無增減。",
    "T09n0278_035:0624b08": "　最勝智如是，　　能起一切智，",
    "T09n0278_035:0624b09": "　學智無學智，　　了達有無智。",
    "T09n0278_035:0624b10": "　善逝無上智，　　出生一切智，",
    "T09n0278_035:0624b11": "　非生非不生，　　皆悉無增減。",
    "T09n0278_035:0624b12": "　譬如大海水，　　澤潤一切地，",
    "T09n0278_035:0624b13": "　眾生善方便，　　求水無不得。",
    "T09n0278_035:0624b14": "　大海地無念，　　我與眾生水，",
    "T09n0278_035:0624b15": "　大海無增減，　　方便求悉得。",
    "T09n0278_035:0624b16": "　十方諸世界，　　一切群生類，",
    "T09n0278_035:0624b17": "　善逝智慧海，　　皆悉能潤澤。",
    "T09n0278_035:0624b18": "　各各勤方便，　　修習諸法門，",
    "T09n0278_035:0624b19": "　一切修行者，　　疾得智慧光。",
    "T09n0278_035:0624b20": "　如娑伽龍王，　　有四妙寶珠，",
    "T09n0278_035:0624b21": "　密置深寶藏，　　眾生無能見。",
    "T09n0278_035:0624b22": "　端嚴而方正，　　常住於大海，",
    "T09n0278_035:0624b23": "　因此四摩尼，　　生出一切寶。",
    "T09n0278_035:0624b24": "　最勝四種智，　　無量不可稱，",
    "T09n0278_035:0624b25": "　出生一切眾，　　無量諸智慧。",
    "T09n0278_035:0624b26": "　安住大乘藏，　　無量德莊嚴，",
    "T09n0278_035:0624b27": "　除受記菩薩，　　一切莫能見。",
    "T09n0278_035:0624b28": "　譬如大海中，　　有四摩尼寶，",
    "T09n0278_035:0624b29": "　光焰甚猛熱，　　能消大海水。",
    "T09n0278_035:0624c01": "　若無此四寶，　　天地悉漂沒，",
    "T09n0278_035:0624c02": "　大海無增減，　　四域皆安住。",
    "T09n0278_035:0624c03": "　如來四種智，　　無量不可稱，",
    "T09n0278_035:0624c04": "　能止諸菩薩，　　不善根波浪。",
    "T09n0278_035:0624c05": "　一切三世間，　　欲色無色界，",
    "T09n0278_035:0624c06": "　離我及我所，　　安住於虛空。",
    "T09n0278_035:0624c07": "　善逝智亦然，　　一切智根本，",
    "T09n0278_035:0624c08": "　聲聞學無學，　　及諸緣覺智。",
    "T09n0278_035:0624c09": "　菩薩普饒益，　　無量甚深智，",
    "T09n0278_035:0624c10": "　悉依如來智，　　如來智無依。",
    "T09n0278_035:0624c11": "　如彼雪山頂，　　有大藥王樹，",
    "T09n0278_035:0624c12": "　名不從根生，　　非不從根生。",
    "T09n0278_035:0624c13": "　由此藥王樹，　　生長因緣故，",
    "T09n0278_035:0624c14": "　悉生閻浮提，　　一切諸樹林。",
    "T09n0278_035:0624c15": "　彼樹根生時，　　一切樹根生，",
    "T09n0278_035:0624c16": "　莖枝葉華實，　　一切亦如是。",
    "T09n0278_035:0624c17": "　清淨甚深智，　　如來性中生，",
    "T09n0278_035:0624c18": "　依因如來智，　　出生修行智。",
    "T09n0278_035:0624c19": "　一切菩薩行，　　無量諸功德，",
    "T09n0278_035:0624c20": "　如來智樹王，　　平等心地生。",
    "T09n0278_035:0624c21": "　譬如劫盡時，　　猛盛大火災，",
    "T09n0278_035:0624c22": "　設人投乾草，　　猶可燒不盡。",
    "T09n0278_035:0624c23": "　善逝清淨智，　　無量無有邊，",
    "T09n0278_035:0624c24": "　悉能分別知，　　三世眾生類。",
    "T09n0278_035:0624c25": "　又知一切劫，　　一切諸佛剎，",
    "T09n0278_035:0624c26": "　如是無量法，　　如來悉了知。",
    "T09n0278_035:0624c27": "　譬如劫盡時，　　風災名壞散，",
    "T09n0278_035:0624c28": "　能壞諸大地，　　金剛及須彌。",
    "T09n0278_035:0624c29": "　剎外有風起，　　名曰障散壞，",
    "T09n0278_035:0625a01": "　若無此風者，　　十方悉磨滅。",
    "T09n0278_035:0625a02": "　十力亦如是，　　智慧風無量，",
    "T09n0278_035:0625a03": "　皆悉能散滅，　　菩薩諸煩惱。",
    "T09n0278_035:0625a04": "　如來方便智，　　攝取諸菩薩，",
    "T09n0278_035:0625a05": "　過聲聞緣覺，　　安住如來地。",
    "T09n0278_035:0625a06": "　譬如微塵內，　　有一大經卷，",
    "T09n0278_035:0625a07": "　三千世界等，　　無益眾生類。",
    "T09n0278_035:0625a08": "　爾時有一人，　　出興於世間，",
    "T09n0278_035:0625a09": "　破塵出經卷，　　饒益一切世。",
    "T09n0278_035:0625a10": "　如來智如是，　　眾生悉具有，",
    "T09n0278_035:0625a11": "　顛倒妄想覆，　　眾生不知見。",
    "T09n0278_035:0625a12": "　如來教眾生，　　修習八聖道，",
    "T09n0278_035:0625a13": "　除滅一切障，　　究竟成菩提。◎",
    "T09n0278_035:0625a14": "「◎佛子！云何菩薩摩訶薩知、見如來、應供、等",
    "T09n0278_035:0625a15": "正覺境界？此菩薩摩訶薩成就無量無邊無",
    "T09n0278_035:0625a16": "礙智慧，知一切眾生，是如來境界。一切世間、",
    "T09n0278_035:0625a17": "一切剎、一切法、一切眾生行，如如不壞境",
    "T09n0278_035:0625a18": "界、無礙法界境界、實際無際境界、無量虛",
    "T09n0278_035:0625a19": "空境界、非境界境界，是如來境界。佛子！一",
    "T09n0278_035:0625a20": "切眾生無量故，如來境界無量；一切世間無",
    "T09n0278_035:0625a21": "量故，如來境界無量；乃至非境界境界無量",
    "T09n0278_035:0625a22": "故，如來境界無量；非境界至一切處而無",
    "T09n0278_035:0625a23": "所至，如來境界亦復如是。「佛子！菩薩摩",
    "T09n0278_035:0625a24": "訶薩知心境界是如來境界。如心境界無",
    "T09n0278_035:0625a25": "量故，如來境界無量。何以故？隨心無量，出",
    "T09n0278_035:0625a26": "生智慧亦復如是。「佛子！譬如大龍隨心降",
    "T09n0278_035:0625a27": "雨，雨不從內亦不從外；如來境界，亦復如",
    "T09n0278_035:0625a28": "是，隨心所念，於念念中出生無量不思議",
    "T09n0278_035:0625a29": "智。彼諸智慧，悉無來處。佛子！一切大海水",
    "T09n0278_035:0625b01": "皆從龍王心願所起；如來智海亦復如是，",
    "T09n0278_035:0625b02": "悉從大願力起。佛子！如來智海無量無邊，",
    "T09n0278_035:0625b03": "不可言說、不可思議。我說小諭，汝今諦",
    "T09n0278_035:0625b04": "聽：佛子！此閻浮提內流出二千五百河水，",
    "T09n0278_035:0625b05": "悉入大海。俱耶尼內流出五千河水，悉入",
    "T09n0278_035:0625b06": "大海。弗婆提內流出八千四百河水，悉入",
    "T09n0278_035:0625b07": "大海。欝單越內流出一萬河水，悉入大海。",
    "T09n0278_035:0625b08": "佛子！此四天下內如是二萬五千九百河水，",
    "T09n0278_035:0625b09": "悉入大海。佛子！於意云何此水多少？」答",
    "T09n0278_035:0625b10": "言：「甚多。」「佛子！復有十光明龍王，雨大海中，",
    "T09n0278_035:0625b11": "悉過前水。百光明龍王，雨大海中，復悉過",
    "T09n0278_035:0625b12": "前。大莊嚴龍王，雨大海中，復悉過前。摩",
    "T09n0278_035:0625b13": "那斯龍王，雨大海中，復悉過前。大雷龍王，",
    "T09n0278_035:0625b14": "雨大海中，復悉過前。難陀跋難陀龍王，雨",
    "T09n0278_035:0625b15": "大海中，復悉過前。無量光明龍王，雨大海中，",
    "T09n0278_035:0625b16": "復悉過前。流注不斷龍王，雨大海中，復悉",
    "T09n0278_035:0625b17": "過前。大勝龍王，雨大海中，復悉過前。金",
    "T09n0278_035:0625b18": "剛光明龍王，雨大海中，復悉過前。佛子！",
    "T09n0278_035:0625b19": "如是等八十億龍王，各雨大海，展轉過前。",
    "T09n0278_035:0625b20": "娑伽羅龍王太子，名曰佛生，雨大海中，復",
    "T09n0278_035:0625b21": "悉過前。「佛子！彼十光明龍王所住淵池，流",
    "T09n0278_035:0625b22": "入大海，復悉過前。百光明龍王所住淵池，",
    "T09n0278_035:0625b23": "流入大海，復悉過前。大莊嚴龍王所住淵",
    "T09n0278_035:0625b24": "池，流入大海，復悉過前。摩那斯龍王所住",
    "T09n0278_035:0625b25": "淵池，流入大海，復悉過前。大雷龍王所住",
    "T09n0278_035:0625b26": "淵池，流入大海，復悉過前。難陀跋難陀龍",
    "T09n0278_035:0625b27": "王所住淵池，流入大海，復悉過前。無量光",
    "T09n0278_035:0625b28": "明龍王所住淵池，流入大海，復悉過前。流",
    "T09n0278_035:0625b29": "注不斷龍王所住淵池，流入大海，復悉過",
    "T09n0278_035:0625c01": "前。大勝龍王所住淵池，流入大海，復悉過",
    "T09n0278_035:0625c02": "前。金剛光明龍王所住淵池，流入大海，復",
    "T09n0278_035:0625c03": "悉過前。如是等廣說，乃至娑伽羅龍王太",
    "T09n0278_035:0625c04": "子所住淵池，流入大海，復悉過前。佛子！如",
    "T09n0278_035:0625c05": "彼十龍王及八十億龍王，乃至娑伽羅龍王",
    "T09n0278_035:0625c06": "太子，雨大海中及其淵池，皆悉不及娑伽",
    "T09n0278_035:0625c07": "羅龍王所雨大海；娑伽羅龍王所住淵池，",
    "T09n0278_035:0625c08": "涌出流入大海倍復過前。彼涌流水青瑠",
    "T09n0278_035:0625c09": "璃色，盈滿大海，涌出有時。是故，海潮常不",
    "T09n0278_035:0625c10": "失時。佛子！如是大海，其水無量、珍寶無",
    "T09n0278_035:0625c11": "量、眾生無量、大地無量。佛子！於意云何",
    "T09n0278_035:0625c12": "彼大海水為無量不？」答言：「實爾。其水深廣，",
    "T09n0278_035:0625c13": "不可為諭。」「佛子！如是海水深廣無量，於",
    "T09n0278_035:0625c14": "如來無量智海，百分不及其一，乃至不可",
    "T09n0278_035:0625c15": "為譬；但隨所應化，為作譬諭。佛子！菩",
    "T09n0278_035:0625c16": "薩摩訶薩知、見如來智海，深廣無量。從初",
    "T09n0278_035:0625c17": "發心乃至不斷菩薩無量行故，知、見道品",
    "T09n0278_035:0625c18": "寶無量不斷三寶故，知、見無量眾生歡喜",
    "T09n0278_035:0625c19": "長養一切聲聞、學、無學及緣覺故，知、見大地",
    "T09n0278_035:0625c20": "無量從歡喜地乃至究竟無礙智地故。佛",
    "T09n0278_035:0625c21": "子！是為菩薩摩訶薩知、見如來、應供、等正覺",
    "T09n0278_035:0625c22": "境界，無量饒益一切眾生無量智慧故。」爾",
    "T09n0278_035:0625c23": "時，普賢菩薩欲重明此義，以偈頌曰：",
    "T09n0278_035:0625c24": "「離垢淨境界，　　無量不可稱，",
    "T09n0278_035:0625c25": "　殊勝願力故，　　一切無有量。",
    "T09n0278_035:0625c26": "　譬如心境界，　　無量無有邊，",
    "T09n0278_035:0625c27": "　一切諸十力，　　境界亦如是。",
    "T09n0278_035:0625c28": "　譬如大龍王，　　不離於本處，",
    "T09n0278_035:0625c29": "　以心願力故，　　其雨無有量。",
    "T09n0278_035:0626a01": "　雨水無從來，　　亦無有去處，",
    "T09n0278_035:0626a02": "　龍王願力故，　　隨心雨無量。",
    "T09n0278_035:0626a03": "　一切十方剎，　　十力亦如是，",
    "T09n0278_035:0626a04": "　本無所從來，　　去亦無所至。",
    "T09n0278_035:0626a05": "　無量諸境界，　　悉從心緣起，",
    "T09n0278_035:0626a06": "　一切諸法界，　　皆入一毛道。",
    "T09n0278_035:0626a07": "　譬如大海水，　　無量無有邊，",
    "T09n0278_035:0626a08": "　眾生及珍寶，　　大地亦無量。",
    "T09n0278_035:0626a09": "　海水常湛然，　　皆悉同一味，",
    "T09n0278_035:0626a10": "　隨眾生受用，　　其味各不同。",
    "T09n0278_035:0626a11": "　最勝亦如是，　　智慧海無量，",
    "T09n0278_035:0626a12": "　三寶最勝故，　　是故寶無量，",
    "T09n0278_035:0626a13": "　聲聞學無學，　　辟支佛無量，",
    "T09n0278_035:0626a14": "　具修無上道，　　故說地無量。",
    "T09n0278_035:0626a15": "「佛子！云何菩薩摩訶薩知、見如來、應供、等正",
    "T09n0278_035:0626a16": "覺行？此菩薩摩訶薩知、見如來無礙行、如",
    "T09n0278_035:0626a17": "如行，是如來行如如，過去不滅，未來不至，",
    "T09n0278_035:0626a18": "現在不起，如來行亦如是，不滅、不至、不起。",
    "T09n0278_035:0626a19": "佛子！譬如法界無量無縛。何以故？法界無",
    "T09n0278_035:0626a20": "身故。如來行亦如是，無量無縛。何以故？如",
    "T09n0278_035:0626a21": "來行無身故。佛子！譬如鳥飛虛空，經百",
    "T09n0278_035:0626a22": "千年所遊行處不可度量；未遊行處亦",
    "T09n0278_035:0626a23": "不可量。何以故？虛空無分齊故。如來、應供、",
    "T09n0278_035:0626a24": "等正覺行亦復如是，若使有人於百千",
    "T09n0278_035:0626a25": "億那由他劫，分別解說如來之行；已解說",
    "T09n0278_035:0626a26": "者不可限量，未解說者亦不可量。何以故？",
    "T09n0278_035:0626a27": "如來行無分齊故。佛子！如來、應供、等正覺，",
    "T09n0278_035:0626a28": "住如來住，無所住故；而能普為一切眾生，",
    "T09n0278_035:0626a29": "示現開導如來之行，眾生見已出過一切",
    "T09n0278_035:0626b01": "諸障礙道。佛子！譬如金翅鳥王，飛行虛空，",
    "T09n0278_035:0626b02": "安住虛空，以清淨眼觀察大海龍王宮殿，",
    "T09n0278_035:0626b03": "奮勇猛力，以左右翅博開海水，悉令兩",
    "T09n0278_035:0626b04": "闢，知龍男女有命盡者，而撮取之。如來、",
    "T09n0278_035:0626b05": "應供、等正覺金翅鳥王亦復如是，安住無",
    "T09n0278_035:0626b06": "礙虛空之中，以清淨眼觀察法界諸宮殿",
    "T09n0278_035:0626b07": "中一切眾生，若有善根已成熟者，奮勇猛",
    "T09n0278_035:0626b08": "十力、止觀兩翅，博開生死大愛海水，隨",
    "T09n0278_035:0626b09": "其所應出生死海，除滅一切妄想顛倒，安",
    "T09n0278_035:0626b10": "立如來無礙之行。「佛子！譬如日月周行虛",
    "T09n0278_035:0626b11": "空，不作是念：『我行虛空從何所來？去至",
    "T09n0278_035:0626b12": "何所？』如來亦復如是，周行無礙解脫虛",
    "T09n0278_035:0626b13": "空，分別一切法界，饒益一切眾生，廣作佛",
    "T09n0278_035:0626b14": "事，如來不作是念：『我有去來。』佛子！菩薩",
    "T09n0278_035:0626b15": "摩訶薩以如是等無量無邊勝行，知、見如",
    "T09n0278_035:0626b16": "來、應供、等正覺行。」爾時，普賢菩薩欲重明",
    "T09n0278_035:0626b17": "此義，以偈頌曰：",
    "T09n0278_035:0626b18": "「譬如如無盡，　　無生亦無滅，",
    "T09n0278_035:0626b19": "　亦無有方處，　　求之不可見。",
    "T09n0278_035:0626b20": "　如來亦如是，　　境界不可量，",
    "T09n0278_035:0626b21": "　遠離於三世，　　其性悉如如。",
    "T09n0278_035:0626b22": "　譬如諸法界，　　非界非不界，",
    "T09n0278_035:0626b23": "　非有亦非無，　　非量非無量。",
    "T09n0278_035:0626b24": "　功德持如是，　　所行不可量，",
    "T09n0278_035:0626b25": "　非有亦非無，　　其身本無故。",
    "T09n0278_035:0626b26": "　如鳥飛虛空，　　經由百千年，",
    "T09n0278_035:0626b27": "　行處未行處，　　皆悉不可量。",
    "T09n0278_035:0626b28": "　若人百千劫，　　演說如來行，",
    "T09n0278_035:0626b29": "　已說及未說，　　皆悉不可量。",
    "T09n0278_035:0626c01": "　譬如金翅鳥，　　安住於虛空，",
    "T09n0278_035:0626c02": "　觀察龍王宮，　　撮取其男女。",
    "T09n0278_035:0626c03": "　十力亦如是，　　安住如來行，",
    "T09n0278_035:0626c04": "　善根純熟者，　　令出煩惱海。",
    "T09n0278_035:0626c05": "　譬如淨日月，　　周行於虛空，",
    "T09n0278_035:0626c06": "　安樂一切眾，　　不念我能爾。",
    "T09n0278_035:0626c07": "　如來亦如是，　　遊行諸法界，",
    "T09n0278_035:0626c08": "　度脫一切眾，　　不念我能度。",
    "T09n0278_035:0626c09": "「佛子！云何菩薩摩訶薩知、見如來、應供、等正",
    "T09n0278_035:0626c10": "覺菩提？此菩薩摩訶薩知、見菩提，解一切",
    "T09n0278_035:0626c11": "義，滅除疑惑，不二等覺，無相、無行、無退、",
    "T09n0278_035:0626c12": "無量、無邊、無縛、無脫，遠離二邊知處非處；",
    "T09n0278_035:0626c13": "知一切字一切語言法，知一切眾生心心所",
    "T09n0278_035:0626c14": "行，知一切根煩惱習性，於一念中悉知三",
    "T09n0278_035:0626c15": "世一切諸法。佛子！譬如大海為一切眾生",
    "T09n0278_035:0626c16": "色像之印，是故大海說名為印；如來、應供、等",
    "T09n0278_035:0626c17": "正覺菩提亦復如是，一切眾生心念諸根，",
    "T09n0278_035:0626c18": "現菩提中，而無所現，故說如來為一切覺。",
    "T09n0278_035:0626c19": "「佛子！一切諸佛菩提，一切文字所不能記，",
    "T09n0278_035:0626c20": "一切語言所不能說，不可為譬，但隨所",
    "T09n0278_035:0626c21": "應如來為之分別演說。佛子！如來、應供、等",
    "T09n0278_035:0626c22": "正覺成菩提時，住佛方便，得一切眾生等",
    "T09n0278_035:0626c23": "身；得一切法等身；得一切剎等身；得一",
    "T09n0278_035:0626c24": "切三世等身；得一切如來等身；得一切諸",
    "T09n0278_035:0626c25": "佛等身；得一切語言等身；得一切法界等",
    "T09n0278_035:0626c26": "身；得虛空界等身；得無礙法界等身；得出",
    "T09n0278_035:0626c27": "生無量界等身；得一切行界等身；得寂滅",
    "T09n0278_035:0626c28": "涅槃界等身。佛子！隨如來所得身，當知音",
    "T09n0278_035:0626c29": "聲及無礙心亦復如是，如來具足如是等",
    "T09n0278_035:0627a01": "三種清淨無量。佛子！如來身中，悉見一切",
    "T09n0278_035:0627a02": "眾生發菩提心，修菩薩行，成等正覺，乃至見",
    "T09n0278_035:0627a03": "一切眾生寂滅涅槃，亦復如是，皆悉一性。",
    "T09n0278_035:0627a04": "以無性故；無相、無盡、無生、無滅故；我、非我",
    "T09n0278_035:0627a05": "性故；眾生、非眾生性故；覺、無所覺故；法界",
    "T09n0278_035:0627a06": "無自性故；虛空界無自性故；如是等覺一切",
    "T09n0278_035:0627a07": "無性無盡智、自然智，一切如來無極大悲",
    "T09n0278_035:0627a08": "度脫眾生。「佛子！譬如虛空界，世界若成、若",
    "T09n0278_035:0627a09": "敗，常無增減。何以故？虛空無生滅故。如來、",
    "T09n0278_035:0627a10": "應供、等正覺菩提，若成、未成，常無增減，一",
    "T09n0278_035:0627a11": "性無性，捨離眾性。「佛子！設有一人出興於",
    "T09n0278_035:0627a12": "世，彼能化作恒沙等心。彼一一心，悉能化",
    "T09n0278_035:0627a13": "作恒沙如來，無色、無形，如是恒沙等劫，常",
    "T09n0278_035:0627a14": "化不絕。於意云何？彼化如來寧為多不？」",
    "T09n0278_035:0627a15": "答曰：「我知仁意，若化、不化，等無有異。」「善哉！",
    "T09n0278_035:0627a16": "善哉！佛子！誠如所言。佛子！設使一切眾生",
    "T09n0278_035:0627a17": "於一念中，悉成正覺，若成、未成，皆悉平等。",
    "T09n0278_035:0627a18": "何以故？菩提無性故。無增無減，如來菩提",
    "T09n0278_035:0627a19": "皆悉一性，所謂：無性。佛子！是為菩薩摩訶",
    "T09n0278_035:0627a20": "薩知、見如來、應供、等正覺菩提。佛子！如來、應",
    "T09n0278_035:0627a21": "供、等正覺，成正覺已，正受三昧，名曰善",
    "T09n0278_035:0627a22": "覺。正受三昧已，得菩提身數，與一切眾生",
    "T09n0278_035:0627a23": "身等。如一三昧，一切三昧、一切法門，亦",
    "T09n0278_035:0627a24": "復如是。佛子！是為菩薩摩訶薩知、見如來、",
    "T09n0278_035:0627a25": "應供、等正覺菩提身。「復次，佛子！菩薩摩訶薩",
    "T09n0278_035:0627a26": "於一毛道，悉知一切眾生等如來之身；如",
    "T09n0278_035:0627a27": "一毛道，一切毛道、一切法界處亦復如是。",
    "T09n0278_035:0627a28": "何以故？如來菩提身，無處不至、無處不",
    "T09n0278_035:0627a29": "有故。如來、應供、等正覺本求菩提，勤修精",
    "T09n0278_035:0627b01": "進，往詣道場菩提樹下，處師子座，成最正",
    "T09n0278_035:0627b02": "覺，究竟菩提。「復次，佛子！此菩薩摩訶薩自",
    "T09n0278_035:0627b03": "知身中悉有一切諸佛菩提。何以故？彼菩",
    "T09n0278_035:0627b04": "薩心不離一切如來菩提故。如自心中，",
    "T09n0278_035:0627b05": "一切眾生心中，亦復如是，無量無邊，無處",
    "T09n0278_035:0627b06": "不有，不可破壞，不可思議。佛子！菩薩摩",
    "T09n0278_035:0627b07": "訶薩以如是等無量無邊不可思議方便法",
    "T09n0278_035:0627b08": "門，知、見如來、應供、等正覺菩提。」爾時，普賢菩",
    "T09n0278_035:0627b09": "薩欲重明此義，以偈頌曰：",
    "T09n0278_035:0627b10": "「菩提非二法，　　遠離於二邊，",
    "T09n0278_035:0627b11": "　除滅一切惡，　　平等覺諸法。",
    "T09n0278_035:0627b12": "　了達一切法，　　皆悉如虛空，",
    "T09n0278_035:0627b13": "　非我非無我，　　等覺一切法。",
    "T09n0278_035:0627b14": "　譬如諸大海，　　一切眾生類，",
    "T09n0278_035:0627b15": "　色像悉顯現，　　故說一切印。",
    "T09n0278_035:0627b16": "　十方世界中，　　一切眾生類，",
    "T09n0278_035:0627b17": "　無上菩提海，　　無法而不現。",
    "T09n0278_035:0627b18": "　譬如虛空性，　　世界成壞時，",
    "T09n0278_035:0627b19": "　若成若未成，　　虛空無增減。",
    "T09n0278_035:0627b20": "　最勝亦如是，　　無上菩提道，",
    "T09n0278_035:0627b21": "　若覺若未覺，　　一性亦無性。",
    "T09n0278_035:0627b22": "　譬如無量劫，　　念念化諸佛，",
    "T09n0278_035:0627b23": "　若化若不化，　　皆悉等無異。",
    "T09n0278_035:0627b24": "　設一切眾生，　　一時成正覺，",
    "T09n0278_035:0627b25": "　若成若未成，　　菩提無增減。",
    "T09n0278_035:0627b26": "　最勝有三昧，　　名曰為善覺，",
    "T09n0278_035:0627b27": "　道場成菩提，　　逮得此三昧。",
    "T09n0278_035:0627b28": "　普放無量光，　　一切眾生等，",
    "T09n0278_035:0627b29": "　除滅一切闇，　　開悟諸群生。",
    "T09n0278_035:0627c01": "　三世一切劫，　　佛剎及諸法，",
    "T09n0278_035:0627c02": "　諸根心心法，　　一切虛妄法。",
    "T09n0278_035:0627c03": "　於一佛身中，　　此法皆悉現，",
    "T09n0278_035:0627c04": "　是故說菩提，　　無量無有邊。",
    "T09n0278_035:0627c05": "「佛子！云何菩薩摩訶薩知、見如來、應供、等正",
    "T09n0278_035:0627c06": "覺轉法輪？此菩薩摩訶薩知、見如來一切願、",
    "T09n0278_035:0627c07": "一切法，轉無所轉，本無所起，三轉圓滿，皆悉",
    "T09n0278_035:0627c08": "清淨，悉能遠離一切邪見，離欲際非際。一切",
    "T09n0278_035:0627c09": "諸法，如虛空際不可言說，一切法寂滅涅",
    "T09n0278_035:0627c10": "槃性故；菩薩摩訶薩知、見一切文字，一切",
    "T09n0278_035:0627c11": "語言法，悉轉法輪，如來音聲無所不至故；",
    "T09n0278_035:0627c12": "知、見法輪如響，真實法性故；知、見一切音",
    "T09n0278_035:0627c13": "聲皆是一聲，如來以此而轉法輪，佛轉法輪",
    "T09n0278_035:0627c14": "無有主故；知、見轉法輪無漏無盡，內外無",
    "T09n0278_035:0627c15": "所有故。「佛子！譬如文字，於無量無數劫說",
    "T09n0278_035:0627c16": "不可盡；如來、應供、等正覺轉正法輪，亦復",
    "T09n0278_035:0627c17": "如是，一切文字，一切語言，說不可盡。如來",
    "T09n0278_035:0627c18": "法輪悉入一切語言、文字而無所住。佛子！",
    "T09n0278_035:0627c19": "譬如字章，悉入一切字數、一切事數、一切",
    "T09n0278_035:0627c20": "語言數、一切算數、一切世間、出世間而無",
    "T09n0278_035:0627c21": "所住。如來音聲亦復如是，於一切處，無所",
    "T09n0278_035:0627c22": "不入，於一切眾生、一切法、一切業、一切",
    "T09n0278_035:0627c23": "報、一切心，亦無所住。一切眾生諸語言法，",
    "T09n0278_035:0627c24": "皆為法輪音聲所攝。何以故？一切音聲不離",
    "T09n0278_035:0627c25": "法輪音聲故。「復次，佛子！此菩薩摩訶薩知、",
    "T09n0278_035:0627c26": "見如來、應供、等正覺出生法門轉法輪。何等",
    "T09n0278_035:0627c27": "為如來出生法門轉法輪？如來以一切眾",
    "T09n0278_035:0627c28": "生念念心心行等音聲，為一切眾生而轉法",
    "T09n0278_035:0627c29": "輪。何以故？佛子！如來、應供、等正覺有三昧，",
    "T09n0278_035:0628a01": "名曰究竟無礙無畏，如來正受三昧，而轉法",
    "T09n0278_035:0628a02": "輪。如來入此三昧已，出生一切眾生等音，",
    "T09n0278_035:0628a03": "於一一音中，復生一切眾生等音，而轉法",
    "T09n0278_035:0628a04": "輪，悉令眾生皆大歡喜。佛子！若如是知",
    "T09n0278_035:0628a05": "轉法輪者，當知是人，則為隨順一切佛家，",
    "T09n0278_035:0628a06": "不如是知，則不隨順諸如來家。佛子！是為",
    "T09n0278_035:0628a07": "菩薩摩訶薩知、見如來、應供、等正覺轉法輪。」",
    "T09n0278_035:0628a08": "爾時，普賢菩薩欲重明此義，以偈頌曰：",
    "T09n0278_035:0628a09": "「如來轉法輪，　　三世無不至，",
    "T09n0278_035:0628a10": "　所轉無所轉，　　求之不可得。",
    "T09n0278_035:0628a11": "　譬如諸文字，　　說之不可盡，",
    "T09n0278_035:0628a12": "　十力亦如是，　　轉法輪無盡。",
    "T09n0278_035:0628a13": "　譬如章文字，　　悉入一切數，",
    "T09n0278_035:0628a14": "　所入無所入，　　法輪亦如是。",
    "T09n0278_035:0628a15": "　普入一切音，　　所入無所入，",
    "T09n0278_035:0628a16": "　彼亦無自性，　　能令一切喜。",
    "T09n0278_035:0628a17": "　出過一切數，　　究竟成菩提，",
    "T09n0278_035:0628a18": "　欲說真實義，　　是故入三昧。",
    "T09n0278_035:0628a19": "　以彼三昧力，　　出生妙音聲，",
    "T09n0278_035:0628a20": "　悉與眾生等，　　而轉正法輪。",
    "T09n0278_035:0628a21": "　又復悉於彼，　　一一諸音聲，",
    "T09n0278_035:0628a22": "　出生無量音，　　眾生語言法。",
    "T09n0278_035:0628a23": "　大自在無念，　　我出彼眾音，",
    "T09n0278_035:0628a24": "　隨其受化者，　　一切無不聞。",
    "T09n0278_035:0628a25": "　譬如諸文字，　　不內亦不外，",
    "T09n0278_035:0628a26": "　無漏不可盡，　　亦復無積聚。",
    "T09n0278_035:0628a27": "　十力亦如是，　　轉清淨法輪，",
    "T09n0278_035:0628a28": "　無漏不可盡，　　諸佛大神力。◎",
    "T09n0278_035:0628a29": "大方廣佛華嚴經卷第三十五"
}