{
    "X85n1594_009:0574a07": "佛祖綱目卷第九(日字號)",
    "X85n1594_009:0574a09": "甲子(周定王十年起)丙子(簡王元年)庚寅(靈王元年)丁巳(景王元年)癸亥",
    "X85n1594_009:0574a10": "(周景王七年止)",
    "X85n1594_009:0574a11": "(辛未)七祖婆須蜜傳法佛陀難提",
    "X85n1594_009:0574a12": "[0574a12] 婆須蜜。北天竺國人。姓頗羅墮。常服淨衣。執酒器遊",
    "X85n1594_009:0574a13": "行里閈。或吟或嘯。人謂之狂。及遇彌遮迦。宣如來往",
    "X85n1594_009:0574a14": "誌。自省前緣。投器出家。受法行化。至迦摩羅國。廣興",
    "X85n1594_009:0574a15": "佛事。於法座前。忽有一智者。自稱我名佛陀難提。今",
    "X85n1594_009:0574a16": "與師論義。婆須蜜曰。仁者論即不義。義即不論。若擬",
    "X85n1594_009:0574a17": "論義。終非義論。難提知婆須蜜義勝。心即欽服曰。我",
    "X85n1594_009:0574a18": "願求道。霑甘露味。婆須蜜遂與剃度。而授具戒。復告",
    "X85n1594_009:0574a19": "之曰。如來正法眼藏。我今付汝。汝當護持。乃說偈曰。",
    "X85n1594_009:0574a20": "心同&#x8657;空界。示等&#x8657;空法。證得&#x8657;空時。無是無非法。",
    "X85n1594_009:0574a21": "偈已。婆須蜜即入慈心三昧。時梵王帝釋。及諸天眾",
    "X85n1594_009:0574a22": "俱來。作禮而說偈言。賢劫眾聖祖。而當第七位。尊者",
    "X85n1594_009:0574a23": "哀念我。請為宣佛地。婆須蜜從三昧起。示眾曰。我所",
    "X85n1594_009:0574a24": "得法。而非有故。若識佛地離有無故。語已。還入三昧。",
    "X85n1594_009:0574b01": "示涅槃相。難提即於本座。起七寶塔。以葬全身。當此",
    "X85n1594_009:0574b02": "土周定王十七年辛未歲也。",
    "X85n1594_009:0574b03": "(庚戌)震旦國孔丘示生",
    "X85n1594_009:0574b04": "[0574b04] 商帝乙之子。微子。始封於宋。十三世孔防叔。徙居於",
    "X85n1594_009:0574b05": "魯國陬邑平鄉。防叔子伯夏。伯夏子叔梁紇。先娶鄒",
    "X85n1594_009:0574b06": "氏女。生子孟皮。不才。後娶顏氏女名徵。在禱於尼丘",
    "X85n1594_009:0574b07": "山。而生孔子。遂名丘。字仲尼。誕之夕。二龍遶室。五老",
    "X85n1594_009:0574b08": "降庭。顏氏之房。聞鈞天之樂。身長九尺六寸。腰帶十",
    "X85n1594_009:0574b09": "圍。垂手過膝。月角日準。河目海口。龍顏方顙鳳顒。燕",
    "X85n1594_009:0574b10": "頷。&#x866C;髭虎視。眉有十二采。目有六十四理。時周靈王",
    "X85n1594_009:0574b11": "二十一年十一月四日。魯襄公二十二年也。釋迦會",
    "X85n1594_009:0574b12": "中。孔子為儒童菩薩。顏回為月光菩薩。經云。閻浮界",
    "X85n1594_009:0574b13": "內。有震旦國。我遣三聖。在中化導。人民慈哀。禮義具",
    "X85n1594_009:0574b14": "足。佛滅至孔子生。凡四百年。"
}