{
    "T32n1692_001:0788b17": "No. 1692",
    "T32n1692_001:0788b18": "勝軍化世百喻伽他經",
    "T32n1692_001:0788b20": "西天中印度惹爛馱羅國密林",
    "T32n1692_001:0788b21": "寺三藏明教大師賜紫沙門臣",
    "T32n1692_001:0788b22": "天息災奉 詔譯",
    "T32n1692_001:0788b23": " 過去仙人[尾*耶](切身)娑等  典籍章句無不說",
    "T32n1692_001:0788b24": " 我今自詠悅愚懷  略誦伽他為百喻",
    "T32n1692_001:0788b25": " 行恩行義行賢德  無我無慢無怯弱",
    "T32n1692_001:0788b26": " 真實慈悲可重師  堪作上人出離行",
    "T32n1692_001:0788b27": " 雖然貧下存剛志  設身富貴亦柔和",
    "T32n1692_001:0788b28": " 若遇強敵而勇力  此即名為大人相",
    "T32n1692_001:0788b29": " 少年行善人希有  人來求者歡喜與",
    "T32n1692_001:0788c01": " 若人稱讚我羞聞  彼等之人亦難得",
    "T32n1692_001:0788c02": " 欲求美稱先求法  法上精心德自生",
    "T32n1692_001:0788c03": " 一切戒行堅持密  彼人世間甚希有",
    "T32n1692_001:0788c04": " 天然性善言亦善  善人惡人各盡知",
    "T32n1692_001:0788c05": " 他或有過與藏蓋  此等智人世難得",
    "T32n1692_001:0788c06": " 火性暖兮本自熱  月性清涼亦復然",
    "T32n1692_001:0788c07": " 剎帝利族名稱上  彼等下族何得怪",
    "T32n1692_001:0788c08": " 親眷難危須救濟  他人有難亦復然",
    "T32n1692_001:0788c09": " 竭力為人情不二  此中活命名正命",
    "T32n1692_001:0788c10": " 布施忍辱及明力  調伏諸根語言善",
    "T32n1692_001:0788c11": " 此為聖者真莊嚴  金寶莊嚴如擔重",
    "T32n1692_001:0788c12": " 世間未曾有一物  不被無常破壞空",
    "T32n1692_001:0788c13": " 唯有無為寂靜德  經劫凝然得常住",
    "T32n1692_001:0788c14": " 善哉形色身端正  而具崇修德行光",
    "T32n1692_001:0788c15": " 譬如明月在當空  清淨光明照樓閣",
    "T32n1692_001:0788c16": " 富貴行檀一切人  識心成就無邊法",
    "T32n1692_001:0788c17": " 勇力救護劣弱者  善哉此德真良善",
    "T32n1692_001:0788c18": " 德者重德愍無德  愚者輕德而捨去",
    "T32n1692_001:0788c19": " 智如紅日放炎光  愚似星光而掩耀",
    "T32n1692_001:0788c20": " 賢人能護身諸過  一向修崇德行高",
    "T32n1692_001:0788c21": " 少若縱心犯一過  積修多德亦皆失",
    "T32n1692_001:0788c22": " 惡人遠離於戒德  常欲親近不善人",
    "T32n1692_001:0788c23": " 如捨清涼功德池  而入稠濁不淨水",
    "T32n1692_001:0788c24": " 塗油身上要除垢  除垢復須洗去油",
    "T32n1692_001:0788c25": " 譬如作事要成功  若得功成捨所作",
    "T32n1692_001:0788c26": " 惡人恒惡喻黑蛇  惡人迷逸如醉象",
    "T32n1692_001:0788c27": " 善人怖畏心傷痛  惡人顛倒情忻悅",
    "T32n1692_001:0788c28": " 大火&#x4E98;天難便滅  深崖無底莫能知",
    "T32n1692_001:0788c29": " 審慧善觀危惡事  深行信善無疑謗",
    "T32n1692_001:0789a01": " 落崖入火大危嶮  或有身存復起行",
    "T32n1692_001:0789a02": " 若人墮入惡趣中  惡趣深泉不可出",
    "T32n1692_001:0789a03": " 大水洪波不可漂  大火熾焰不可燒",
    "T32n1692_001:0789a04": " 強惡群賊不可奪  是彼世間最上財",
    "T32n1692_001:0789a05": " 下劣之人恃有財  中品之人無所恃",
    "T32n1692_001:0789a06": " 中人見財略悅心  劣人恃財世最上",
    "T32n1692_001:0789a07": " 一切種族形色德  同行親眷與朋友",
    "T32n1692_001:0789a08": " 一一不知何所來  唯務貪愚好財利",
    "T32n1692_001:0789a09": " 富者妄言人為實  貧人實語&#x5374;為非",
    "T32n1692_001:0789a10": " 諂誑順恃無真行  賢善之人聞愧恥",
    "T32n1692_001:0789a11": " 有財豪貴而無德  喻如有德人稱讚",
    "T32n1692_001:0789a12": " 無財貧下德行全  愚者無知&#x5374;謗毀",
    "T32n1692_001:0789a13": " 勇猛德行有如無  是彼善人真覺觀",
    "T32n1692_001:0789a14": " 離財安道處清貧  親眷輕貧實作妄",
    "T32n1692_001:0789a15": " 屠兒富貴讚真實  上人無財為下劣",
    "T32n1692_001:0789a16": " 親眷朋友順世情  祇奉屠酤無善惡",
    "T32n1692_001:0789a17": " 眾知惡趣沈淪嶮  受罪中間苦百般",
    "T32n1692_001:0789a18": " 乞者往來希濟給  全無輟惠固違情",
    "T32n1692_001:0789a19": " 乞人不遂逆其情  忿意含瞋嘆所恨",
    "T32n1692_001:0789a20": " 此人心硬語言慳  捨利不如而捨命",
    "T32n1692_001:0789a21": " 此人慳鄙癡迷重  拯救行檀總不知",
    "T32n1692_001:0789a22": " 藏貯財帛終散壞  若行惠施永堅牢",
    "T32n1692_001:0789a23": " 一人如是護多財  愚迷轉厚無思慮",
    "T32n1692_001:0789a24": " 受苦寧知虛妄慳  多人護物苦平等",
    "T32n1692_001:0789a25": " 不使不用不與人  殊無知此善好事",
    "T32n1692_001:0789a26": " 金銀積聚滿屋中  坑盛不淨有何別",
    "T32n1692_001:0789a27": " 貧窮行施真檀度  說彼名為最上人",
    "T32n1692_001:0789a28": " 富貴微捨少財帛  如河涓滴誰不解",
    "T32n1692_001:0789a29": " 若人依法行不乏  好施如同好女色",
    "T32n1692_001:0789b01": " 若施餘財行間續  感果虧盈亦如是",
    "T32n1692_001:0789b02": " 清淨心田事法王  少年戒德喻花香",
    "T32n1692_001:0789b03": " 慈心柔軟如閨女  適悅莊嚴大行芳",
    "T32n1692_001:0789b04": " 禮參聖境行檀施  精進多聞受苦辛",
    "T32n1692_001:0789b05": " 軌則若虧無戒行  前修多善並捐功",
    "T32n1692_001:0789b06": " 今時名稱人知重  來世生天眾所欽",
    "T32n1692_001:0789b07": " 福壽遠延恒快樂  皆從持戒得成功",
    "T32n1692_001:0789b08": " 常聞極苦三塗獄  恒守威儀戒德圓",
    "T32n1692_001:0789b09": " 壽盡浮生捨命時  焰魔惡趣我無怖",
    "T32n1692_001:0789b10": " 城隍聚落與林間  或有愚迷或智慧",
    "T32n1692_001:0789b11": " 假使知法不知法  若求善逝須持戒",
    "T32n1692_001:0789b12": " 堅持禁戒令清淨  恒須親近善知識",
    "T32n1692_001:0789b13": " 如法熏修善業圓  一切功德皆集聚",
    "T32n1692_001:0789b14": " 持戒法利獲安樂  若意愚迷有毀傷",
    "T32n1692_001:0789b15": " 德命剎那即便滅  智者何緣而飲酒",
    "T32n1692_001:0789b16": " 彼或飲酒彰愚劣  究竟為非無善名",
    "T32n1692_001:0789b17": " 忽然倒地喻無常  染污盈身成不淨",
    "T32n1692_001:0789b18": " 雖然親眷同歡飲  醉了相違便害命",
    "T32n1692_001:0789b19": " 如是過失剎那間  說此酒毒勝毒藥",
    "T32n1692_001:0789b20": " 得罪多因婬慾行  直如捨命尚牽心",
    "T32n1692_001:0789b21": " 一切欲情無善益  何用癡迷募女人",
    "T32n1692_001:0789b22": " 若樂自妻求適悅  由常貪愛可合宜",
    "T32n1692_001:0789b23": " 於他妻妾妄追求  當感孤單心怖畏",
    "T32n1692_001:0789b24": " 血肉筋髓皮膚蓋  內外都來不淨身",
    "T32n1692_001:0789b25": " 自身妻子猶非分  他人婦女豈合貪",
    "T32n1692_001:0789b26": " 若人潔志無婬慾  知此和合如幻夢",
    "T32n1692_001:0789b27": " 是故遠離於女人  而得心安離迷妄",
    "T32n1692_001:0789b28": " 女人實可為適悅  富貴嬌奢亦復然",
    "T32n1692_001:0789b29": " 親眷共同生愛戀  命當不久即無常",
    "T32n1692_001:0789c01": " 愚人一向增貪愛  智者思惟總是虛",
    "T32n1692_001:0789c02": " 如向愛塵而樂住  何時出離得菩提",
    "T32n1692_001:0789c03": " 修行勿憚於勤苦  彼後還招安樂身",
    "T32n1692_001:0789c04": " 應是善言真利益  服行可喻妙良藥",
    "T32n1692_001:0789c05": " 一切事行多明了  過失危亡盡可知",
    "T32n1692_001:0789c06": " 若是合行彼可行  善事云何有蓋覆",
    "T32n1692_001:0789c07": " 若人修作前程事  先除邪亂正思惟",
    "T32n1692_001:0789c08": " 決定後時無過咎  自然安隱苦不生",
    "T32n1692_001:0789c09": " 若修善業令增長  一心寂靜離浮囂",
    "T32n1692_001:0789c10": " 如有冤家煩惱病  自然除捨絕愚癡",
    "T32n1692_001:0789c11": " 惡口兩舌心下劣  愚人縱意任情行",
    "T32n1692_001:0789c12": " 豈知孔雀色嚴德  可喻狼狗烏鵲噪",
    "T32n1692_001:0789c13": " 呵責愚癡無正解  讚揚精進戒施門",
    "T32n1692_001:0789c14": " 我說有人行此行  集福安身而最上",
    "T32n1692_001:0789c15": " 自在法音同歌樂  無心忻樂更何憑",
    "T32n1692_001:0789c16": " 汝等有情若棄背  為是傍生為是人",
    "T32n1692_001:0789c17": " 為利非利都不悟  是實無實俱不知",
    "T32n1692_001:0789c18": " 如是暝然無了別  雖具人形同畜生",
    "T32n1692_001:0789c19": " 不分賢善與愚癡  豈辯野干異師子",
    "T32n1692_001:0789c20": " 並無勝劣一般看  智者暫時勿共住",
    "T32n1692_001:0789c21": " 不言自聖不愚癡  不作兩舌不我慢",
    "T32n1692_001:0789c22": " 難知理上有所知  說是婆羅門莊嚴",
    "T32n1692_001:0789c23": " 一心細意修真行  過失恒時不受行",
    "T32n1692_001:0789c24": " 我慢惡人興&#x9B2A;諍  如是色德我非有",
    "T32n1692_001:0789c25": " 愚癡心內懷顛倒  慈忍全無凶猛多",
    "T32n1692_001:0789c26": " 以此豪強諸過失  執為自德勝他人",
    "T32n1692_001:0789c27": " 出家勝道無心重  善友全然不敬親",
    "T32n1692_001:0789c28": " 師教未曾申供養  唯親&#x9B2A;諍大愚癡",
    "T32n1692_001:0789c29": " 天邊圓月終須缺  山下花芳不久凋",
    "T32n1692_001:0790a01": " 人世無常何異此  須諍人我擬何為",
    "T32n1692_001:0790a02": " 女人本性終無實  障礙人修善業因",
    "T32n1692_001:0790a03": " 阿末羅&#x83D3;有其核  此是世間三種過",
    "T32n1692_001:0790a04": " 尊重法師參聖跡  心行知足懷悲智",
    "T32n1692_001:0790a05": " 如是五種世間事  若言難作亦易作",
    "T32n1692_001:0790a06": " 若人知法恒行善  復能尋訪善朋友",
    "T32n1692_001:0790a07": " 喻如砂內揀真金  一切有情皆知重",
    "T32n1692_001:0790a08": " 愚劣同行不自由  自然無德無知重",
    "T32n1692_001:0790a09": " 設復出家必暴惡  縱然活命無善名",
    "T32n1692_001:0790a10": " 何以不信於朋友  何以不知於天人",
    "T32n1692_001:0790a11": " 何以不行於方便  何以自作於難學",
    "T32n1692_001:0790a12": " 慳人何處解布施  流砂何處而有水",
    "T32n1692_001:0790a13": " 不淨何處有馨香  惡人何處有恩義",
    "T32n1692_001:0790a14": " 憎愛之人何有德  冤家何處有善人",
    "T32n1692_001:0790a15": " 快樂何人解知足  壽命何人得久長",
    "T32n1692_001:0790a16": " 婬女囂浮無厚信  癡人愚鈍無分別",
    "T32n1692_001:0790a17": " 富貴暫榮誰得久  業因決定難破壞",
    "T32n1692_001:0790a18": " 婆羅門得食歡喜  孔雀聞雷聲歡喜",
    "T32n1692_001:0790a19": " 善人救護他歡喜  愚迷破壞時歡喜",
    "T32n1692_001:0790a20": " 愚迷愛樂行&#x9B2A;諍  如貧得寶心歡喜",
    "T32n1692_001:0790a21": " 賢人聞彼善言詞  如蜂聞彼花香氣",
    "T32n1692_001:0790a22": " 有德之人德是親  有過之人過是冤",
    "T32n1692_001:0790a23": " 賤使之人賤是苦  知足之人足是樂",
    "T32n1692_001:0790a24": " 何憚巡門持&#x9262;化  豈辭力役在他方",
    "T32n1692_001:0790a25": " 終不於身著我見  恒調心行善柔和",
    "T32n1692_001:0790a26": " 底心無愛無人我  似鹿無家住野林",
    "T32n1692_001:0790a27": " 住是富豪及尊貴  應無少事向他求",
    "T32n1692_001:0790a28": " 棄捨妄緣諸快樂  都無繫礙自由閑",
    "T32n1692_001:0790a29": " 活命性同於鵝鴨  長於清淨水中行",
    "T32n1692_001:0790b01": " 王城聚落人居止  八德多無一二存",
    "T32n1692_001:0790b02": " 悲羞清淨機嫌恥  知法無我快樂力",
    "T32n1692_001:0790b03": " 連山谿澗巖巒窟  食&#x83D3;皮衣伏五根",
    "T32n1692_001:0790b04": " 寂靜野林堪適悅  何須聚落要求人",
    "T32n1692_001:0790b05": " 居山不見他門戶  自在無拘快樂行",
    "T32n1692_001:0790b06": " 住彼心中所得利  降伏根識命長生",
    "T32n1692_001:0790b07": " 我今教化汝等已  合掌調柔心意聽",
    "T32n1692_001:0790b08": " 一切法藏真安樂  彼須忻樂一心求",
    "T32n1692_001:0790b09": " 汝知善報一人身  若要剎那不可得",
    "T32n1692_001:0790b10": " 得後愚癡不作福  依前自賺自沈淪",
    "T32n1692_001:0790b11": " 水滴地上非久住  可喻人生命不堅",
    "T32n1692_001:0790b12": " 三種無礙誰能作  若是智者方能行",
    "T32n1692_001:0790b13": " 如是彼若隨其力  作意三種少分知",
    "T32n1692_001:0790b14": " 喻如野鴿觀自身  孔雀莊嚴非勝我",
    "T32n1692_001:0790b15": " 無常生死誰人愛  智慧何曾觀五根",
    "T32n1692_001:0790b16": " 此身雖住終無久  說彼虛生在世間",
    "T32n1692_001:0790b17": " 如是焰魔人盡見  眾生受苦幾人逃",
    "T32n1692_001:0790b18": " 老死無侵安樂處  云何汝等不能行",
    "T32n1692_001:0790b19": " 無常情物應皆定  唯務貪生並不知",
    "T32n1692_001:0790b20": " 前路無憑光影速  緣何兀兀不思惟",
    "T32n1692_001:0790b21": " 父母妻子朋友等  和合虛幻暫時間",
    "T32n1692_001:0790b22": " 正法親眷此堪依  能去無常生死苦",
    "T32n1692_001:0790b23": " 多求生得煩惱實  護身生得怖畏實",
    "T32n1692_001:0790b24": " 破壞生得憂愁實  智者若求有何利",
    "T32n1692_001:0790b25": " 彼若不修真如行  輪迴生死幾時休",
    "T32n1692_001:0790b26": " 智者恒觀此世間  都成幻化愚癡力",
    "T32n1692_001:0790b27": " 戲言伎唱皆無實  貪欲追求喻疥瘡",
    "T32n1692_001:0790b28": " 損命不堅如幻夢  何如佛法用身心",
    "T32n1692_001:0790b29": " 但是為非所作罪  並皆平等壞其身",
    "T32n1692_001:0790c01": " 世間何彼心愚暗  不解思惟罪惡生",
    "T32n1692_001:0790c02": " 所懷善惡心中事  護世天人並總知",
    "T32n1692_001:0790c03": " 心若不能思惟此  何時意地消諸罪",
    "T32n1692_001:0790c04": " 隨緣坐住受用具  稍可身依得暫時",
    "T32n1692_001:0790c05": " 此假助緣行善利  其餘資具人煩惱",
    "T32n1692_001:0790c06": " 雖&#x89A9;莊嚴宮殿等  唯便&#x9E81;惡床臥具",
    "T32n1692_001:0790c07": " 知足自然心喜樂  如觀醜女勝天女",
    "T32n1692_001:0790c08": " 須知世上有為財  水火盜賊俱可奪",
    "T32n1692_001:0790c09": " 如是欲求他世福  莫求此等不堅財",
    "T32n1692_001:0790c10": " 論義工商農種士  不依法則勿須行",
    "T32n1692_001:0790c11": " 應知此事合如然  離福自然不成就",
    "T32n1692_001:0790c12": " 若能作善作不善  應知非是別餘人",
    "T32n1692_001:0790c13": " 並是自身業所造  由是眾生一切得",
    "T32n1692_001:0790c14": " 如是一切所作業  若能後有不復生",
    "T32n1692_001:0790c15": " 生老病苦及無常  續續未委從何來"
}