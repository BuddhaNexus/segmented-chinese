{
    "T39n1794_001:0516b09": "No. 1794 [cf. No. 784]",
    "T39n1794_001:0516b10": "佛教西來玄化應運略錄",
    "T39n1794_001:0516b12": "宋正議大夫安國軍節度使",
    "T39n1794_001:0516b13": "開國侯程輝編",
    "T39n1794_001:0516b14": "[0516b14] 准五分律說。釋迦牟尼佛。生中印土迦維羅",
    "T39n1794_001:0516b15": "城剎帝利家。父名白淨飯王。母號摩耶。右&#x8107;",
    "T39n1794_001:0516b16": "而生紫磨金色不紹王位。十九踰城至雪山",
    "T39n1794_001:0516b17": "中。六年苦行日食麻麥。又至象頭山學不用",
    "T39n1794_001:0516b18": "處定。三年知非遂捨。又至&#x6B1D;頭藍學非想定。",
    "T39n1794_001:0516b19": "三年知非亦捨。即以無心意而受行。悉摧伏",
    "T39n1794_001:0516b20": "諸外道。世尊時年三十。於二月八日明星出",
    "T39n1794_001:0516b21": "時成等正覺。於鹿野苑中。度憍陳如等五人。",
    "T39n1794_001:0516b22": "為教興之始也。又准周書異記說。周昭王二",
    "T39n1794_001:0516b23": "十四年甲寅歲四月八日。有光來照殿前。王",
    "T39n1794_001:0516b24": "問太史蘇由。對曰。西方當有大聖人生。後一",
    "T39n1794_001:0516b25": "千年教流此土。至後漢孝明帝永平七年正",
    "T39n1794_001:0516b26": "月十五日。帝夜夢金人身長丈六赫奕如日。",
    "T39n1794_001:0516b27": "來詣殿前曰。聲教流傳此土。帝旦集群臣令",
    "T39n1794_001:0516b28": "占所夢。時通人傅毅對曰。臣覽周書異記云。",
    "T39n1794_001:0516b29": "西方有大聖人出世。滅後千載當有聲教流",
    "T39n1794_001:0516c01": "傳此土。陛下所夢將必是乎。帝遂遣王遵等",
    "T39n1794_001:0516c02": "一十八人。西訪佛法至月氏國。遇摩騰竺法",
    "T39n1794_001:0516c03": "蘭二菩薩。將白[疊*毛]上畫釋迦像及四十二章",
    "T39n1794_001:0516c04": "經一卷載以白馬。同回洛陽。時永平十年丁",
    "T39n1794_001:0516c05": "卯十二月三十日也。因以騰蘭譯經之所名",
    "T39n1794_001:0516c06": "白馬寺。後六年摧伏異道。二菩薩踊身虛空。",
    "T39n1794_001:0516c07": "為王說偈曰。",
    "T39n1794_001:0516c08": "[0516c08] 狐非獅子類。燈非日月明。池無巨海納。丘無",
    "T39n1794_001:0516c09": "嵩岳榮。法雲垂世界。法雨潤群萌。顯通希有",
    "T39n1794_001:0516c10": "事。處處化群生。",
    "T39n1794_001:0516c13": "四十二章經序",
    "T39n1794_001:0516c15": "昭文&#x8218;大學士中奉大夫掌諸路",
    "T39n1794_001:0516c16": "頭陀教特賜圓通玄悟大禪師",
    "T39n1794_001:0516c17": "頭陀僧溥光奉 &#x52C5;撰",
    "T39n1794_001:0516c18": "[0516c18] 伏聞無上法王。為一大事因緣。出現世間隨",
    "T39n1794_001:0516c19": "機接物。演河沙妙義。設無量行門。運神通四",
    "T39n1794_001:0516c20": "十九年。度眾生百千萬億。將般涅槃囑累國",
    "T39n1794_001:0516c21": "王大臣。宣揚正法續佛慧命。斯乃為未來世",
    "T39n1794_001:0516c22": "眾生作無窮之利益。大慈遠被其至矣乎。欽",
    "T39n1794_001:0516c23": "惟聖上道貫百王。智周庶品。每萬機之暇。弘",
    "T39n1794_001:0516c24": "崇三寶。景仰一乘。思所以答列聖在天之靈。",
    "T39n1794_001:0516c25": "皇太后鞠育之恩。既創建大招提。博施諸貝",
    "T39n1794_001:0516c26": "典。又以為四十二章經。乃",
    "T39n1794_001:0516c27": "[0516c27] 釋迦如來初成正覺。大弟子眾記諸聖言。沙",
    "T39n1794_001:0516c28": "門釋子臣寮士庶。率可遵行。適有以前代注",
    "T39n1794_001:0516c29": "本為進者。特&#x52C5;有司一新板本遍頒朝野。將",
    "T39n1794_001:0517a01": "使或緇或素。若見若聞。頂戴奉行。咸登覺地。",
    "T39n1794_001:0517a02": "其深心願心廣大心。非聰明叡智孰與。於此",
    "T39n1794_001:0517a03": "詔頭陀僧(臣)溥光為之序。(臣)溥光幸在空門。",
    "T39n1794_001:0517a04": "忝為佛子。夙承隆眷。不敢以固陋辭。竊惟能",
    "T39n1794_001:0517a05": "仁所演三藏十二分一切脩多羅數等塵沙。",
    "T39n1794_001:0517a06": "如華嚴般若寶積大集涅槃等部。文富義博。",
    "T39n1794_001:0517a07": "事備理周。在龍宮海藏。爛若日星。而騰蘭東",
    "T39n1794_001:0517a08": "邁獨持此經。適符漢明西迓聲教之運。而大",
    "T39n1794_001:0517a09": "振玄風于天下後世。是其可以常情卜度擬",
    "T39n1794_001:0517a10": "議哉。意其必有冥數潛通諸佛密證為震旦。",
    "T39n1794_001:0517a11": "萬世五乘之大本。五性之通達。妙道至理。存",
    "T39n1794_001:0517a12": "乎其間者歟。研其義味。蓋為佛者在日用修",
    "T39n1794_001:0517a13": "進之際。造次顛沛不可須臾離之要旨乎。明",
    "T39n1794_001:0517a14": "明天子流布宣揚。其猶捧佛日而曲照昏衢。",
    "T39n1794_001:0517a15": "&#x9736;法雨而普滋群槁。上不負如來之囑累。下",
    "T39n1794_001:0517a16": "廣開叔世之津梁。娑婆界中莫大之良因也。",
    "T39n1794_001:0517a17": "昔唐太宗&#x52C5;書手十人錄遺教經。遍付諸郡",
    "T39n1794_001:0517a18": "用伸勸勉方之今辰其有間矣。(臣)歎詠不足",
    "T39n1794_001:0517a19": "無任歡喜踊躍。焚香再拜書于經之首云。",
    "T39n1794_001:0517a20": "[0517a20] 皇慶元年正月  日上",
    "T39n1794_001:0517a22": "註四十二章經序",
    "T39n1794_001:0517a24": "宋真宗皇帝製",
    "T39n1794_001:0517a25": "[0517a25] 夫至真不宰。豈隔於含靈。群動無明。自迷於",
    "T39n1794_001:0517a26": "正覺。是以慈悲之上聖。因談歸救之妙門。接",
    "T39n1794_001:0517a27": "物而利生。隨機而演教。布法雲而潤物。揭智",
    "T39n1794_001:0517a28": "炬以燭幽。示忘言之言。為無說之說。四十二",
    "T39n1794_001:0517a29": "章經者。蓋能仁訓戒之辭也。自騰蘭之傳譯。",
    "T39n1794_001:0517b01": "即華夏以通行。朕嘗以餘閑潛加覽閱。冀&#x604A;",
    "T39n1794_001:0517b02": "宣揚之誼。因形注釋之詞。晦朔屢更。簡編俄",
    "T39n1794_001:0517b03": "就。導群氓之耳目。雖愧精深。資眾善之筌蹄。",
    "T39n1794_001:0517b04": "庶符利益。其有相傳之疑誤。累句之難分。亦",
    "T39n1794_001:0517b05": "用辨明。庶臻演暢。粗題篇首。以達予衷云爾。",
    "T39n1794_001:0517b07": "佛說四十二章經",
    "T39n1794_001:0517b09": "[0517b09] 佛者梵語。佛陀。此云為覺。蓋覺悟之義也。覺",
    "T39n1794_001:0517b10": "有三義。一者自覺勝凡夫。凡夫汩沒生死無",
    "T39n1794_001:0517b11": "暫覺者故。二者佛能覺他。勝聲聞緣覺二乘",
    "T39n1794_001:0517b12": "人。不能覺他故。三者覺行圓滿。勝諸菩薩。為",
    "T39n1794_001:0517b13": "菩薩雖行二利行未滿。故至佛果位。三覺方",
    "T39n1794_001:0517b14": "滿佛口所宣。故云佛說四十二章經者。即下",
    "T39n1794_001:0517b15": "文佛因事誡約勸諸弟子。成四十二章也。經",
    "T39n1794_001:0517b16": "者梵語。云修多羅。此云為經。經訓常也。常者",
    "T39n1794_001:0517b17": "言其真常不易之法也。",
    "T39n1794_001:0517b18": "迦葉摩騰共竺法蘭奉 詔譯",
    "T39n1794_001:0517b19": "宋真宗皇帝註",
    "T39n1794_001:0517b20": "[0517b20] 爾時世尊既成道已作是思惟離欲寂靜是最",
    "T39n1794_001:0517b21": "為勝住大禪定降諸魔道 夫愛欲長於貪",
    "T39n1794_001:0517b22": "癡。禪定資於智慧。故世尊首言離欲之最勝。",
    "T39n1794_001:0517b23": "次勸住禪而降魔。",
    "T39n1794_001:0517b24": "[0517b24] 今轉法輪度眾生於鹿野苑中為憍陳如等五",
    "T39n1794_001:0517b25": "人轉四諦法輪而證道果 鹿野苑中證道之",
    "T39n1794_001:0517b26": "淨土。憍陳如等聞法之弟子。四諦即苦集滅",
    "T39n1794_001:0517b27": "道也。",
    "T39n1794_001:0517b28": "[0517b28] 時復有比丘所說諸疑陳佛進止世尊教詔一",
    "T39n1794_001:0517b29": "一開悟合掌敬諾而順尊&#x52C5;爾時世尊為說真",
    "T39n1794_001:0517c01": "經四十二章 接物度生隨機演教。開彼疑",
    "T39n1794_001:0517c02": "惑示其戒&#x52C5;。敘以輪貫乃成四十二章焉。",
    "T39n1794_001:0517c03": "[0517c03] 佛言 凡經首標佛言者。皆是弟子阿難等",
    "T39n1794_001:0517c04": "結集之時。敘佛平生所說。故云佛言。",
    "T39n1794_001:0517c05": "[0517c05] 辭親出家為道識心達本解無為法名曰沙門",
    "T39n1794_001:0517c06": " 沙門梵語。合云沙迦門。曩已略其二字。此",
    "T39n1794_001:0517c07": "云勤息。謂能勤修眾善勤息諸惡。又云。息惡",
    "T39n1794_001:0517c08": "取止息之義也。蓋謂辭其親出其家息諸惡",
    "T39n1794_001:0517c09": "勤諸善。乃為道人也。故名曰沙門。",
    "T39n1794_001:0517c10": "[0517c10] 常行二百五十戒為四真道行進志清淨成阿",
    "T39n1794_001:0517c11": "羅漢 二百五十戒。其條目。具載大藏中小",
    "T39n1794_001:0517c12": "乘律四分戒。此不繁云。四真道行。即知苦斷",
    "T39n1794_001:0517c13": "集證滅修道為四諦真實道行也。若堅持清",
    "T39n1794_001:0517c14": "淨進志不退即漸成聖果也。",
    "T39n1794_001:0517c15": "[0517c15] 佛言阿羅漢者能飛行變化住壽命動天地",
    "T39n1794_001:0517c16": " 梵語阿羅漢。此云應。應具三義也。一應斷煩",
    "T39n1794_001:0517c17": "惱障。二應不受後有身。三應受人天妙供養。",
    "T39n1794_001:0517c18": "既成此聖果能以六通飛行往來。又變化形",
    "T39n1794_001:0517c19": "體凡俗莫測。住壽命者。或生或滅延促自在。",
    "T39n1794_001:0517c20": "若要住世久長則經劫不滅。又能以神通震",
    "T39n1794_001:0517c21": "動天地。蓋妙用難測也。",
    "T39n1794_001:0517c22": "[0517c22] 次為阿那含阿那含者壽終魂靈上十九天於",
    "T39n1794_001:0517c23": "彼得阿羅漢 梵語阿那含。此云不還。言得",
    "T39n1794_001:0517c24": "此果位斷盡欲界分別。更不還來生欲界也。",
    "T39n1794_001:0517c25": "故此一報命終生於色界。一十九天。十九天",
    "T39n1794_001:0517c26": "者。謂初禪三天。二禪三天。三禪三天。四禪九",
    "T39n1794_001:0517c27": "天。於彼十九天中。斷盡煩惱當得阿羅漢果。",
    "T39n1794_001:0517c28": "[0517c28] 次為斯陀含斯陀含者一上一還即得阿羅漢",
    "T39n1794_001:0517c29": " 梵語斯陀含。此云一來。唯一生天上。一還",
    "T39n1794_001:0518a01": "人間。乃得阿羅漢果。",
    "T39n1794_001:0518a02": "[0518a02] 次為須陀洹須陀洹者七死七生便得阿羅漢",
    "T39n1794_001:0518a03": " 梵語須陀洹。此云預流。言此果位斷盡三",
    "T39n1794_001:0518a04": "界分別煩惱。初預聖流也。七生七死者。於七",
    "T39n1794_001:0518a05": "度生死中斷盡煩惱。即得阿羅漢。",
    "T39n1794_001:0518a06": "[0518a06] 愛欲斷者譬如四支斷不復用之 愛欲斷盡",
    "T39n1794_001:0518a07": "而得聖果者。譬如斷其四支。更不可續聖流",
    "T39n1794_001:0518a08": "斷其愛欲。更不再生惑也。",
    "T39n1794_001:0518a09": "[0518a09] 佛言出家沙門者斷欲去愛識自心源達佛深",
    "T39n1794_001:0518a10": "理悟佛無為內無所得外無所求心不繫道亦",
    "T39n1794_001:0518a11": "不結業無念無作無修無證不歷諸位而自崇",
    "T39n1794_001:0518a12": "最名之為道 夫能斷愛欲則心源自明。善達",
    "T39n1794_001:0518a13": "深理則法本超悟趣。或歸當道匪外求。是以",
    "T39n1794_001:0518a14": "不繫道而道。有不結業而業解念作修證。復",
    "T39n1794_001:0518a15": "何為哉。",
    "T39n1794_001:0518a16": "[0518a16] 佛言剃除鬚髮而為沙門受佛法者去世資財",
    "T39n1794_001:0518a17": "乞求取足日中一食樹下一宿慎不再矣 剃",
    "T39n1794_001:0518a18": "除鬚髮。蓋欲睹形厭俗飢寒之患。求乞度時。",
    "T39n1794_001:0518a19": "故知日中一食樹下一宿自然身心澄靜。貪",
    "T39n1794_001:0518a20": "欲不生則可日進其道法也。",
    "T39n1794_001:0518a21": "[0518a21] 使人愚蔽者愛與欲也 夫不絕愛欲即為前",
    "T39n1794_001:0518a22": "境所轉。既為前境所轉則愛欲習氣依然復",
    "T39n1794_001:0518a23": "生。故使真智蒙蔽無由證覺矣。",
    "T39n1794_001:0518a24": "[0518a24] 佛言眾生 假眾緣依故曰眾生。",
    "T39n1794_001:0518a25": "[0518a25] 以十事為善亦以十事為惡何者為十身三口",
    "T39n1794_001:0518a26": "四意三身三者殺盜婬口四者兩舌惡罵妄言",
    "T39n1794_001:0518a27": "綺語意三者嫉恚癡 夫為善者。不殺不盜",
    "T39n1794_001:0518a28": "不邪行。是為身之三善。不兩舌不惡口不妄",
    "T39n1794_001:0518a29": "言不綺語。是為口之四善。不嫉不恚不癡是",
    "T39n1794_001:0518b01": "為意之三善。若背此者。即讒構離間謂之兩",
    "T39n1794_001:0518b02": "舌。&#x546A;詛毀讟謂之惡罵語。無誠實謂之妄言。",
    "T39n1794_001:0518b03": "諂諛巧誑謂之綺語。&#x59AC;賢掩善名之為嫉憤。",
    "T39n1794_001:0518b04": "彼銜怨謂之為恚。不憂生死。惟恣貪欲謂之",
    "T39n1794_001:0518b05": "為癡也。",
    "T39n1794_001:0518b06": "[0518b06] 不信三尊以邪為真 三尊者佛法僧也。",
    "T39n1794_001:0518b07": "[0518b07] 優婆塞行五事不懈退 梵語優婆塞。此云",
    "T39n1794_001:0518b08": "清信男。五事即五戒也。謂不殺不盜不邪行",
    "T39n1794_001:0518b09": "不妄語不飲酒。懈退者謂行之不專也。或中",
    "T39n1794_001:0518b10": "道而廢也。",
    "T39n1794_001:0518b11": "[0518b11] 至十事必得道也 十事即上文十善也。得",
    "T39n1794_001:0518b12": "道謂精勤不退乃證道也。",
    "T39n1794_001:0518b13": "[0518b13] 佛言人有眾過而不自悔頓止其心罪來歸身",
    "T39n1794_001:0518b14": "猶水歸海自成深廣何能免離 愚迷之人日",
    "T39n1794_001:0518b15": "作眾罪。既無退悔惡積于心致百殃之及身。",
    "T39n1794_001:0518b16": "若眾流之朝海積彼歲時自成深廣。",
    "T39n1794_001:0518b17": "[0518b17] 有惡知非改過得善罪日消滅後會得道也",
    "T39n1794_001:0518b18": " 夫人善自知非能改其過日新之善漸積。過",
    "T39n1794_001:0518b19": "去之惡潛消即於後會得明道也。",
    "T39n1794_001:0518b20": "[0518b20] 佛言人愚以吾為不善吾以四等慈護濟之",
    "T39n1794_001:0518b21": " 四等慈。謂慈悲喜捨謂之四無量。心以護濟",
    "T39n1794_001:0518b22": "愚人。",
    "T39n1794_001:0518b23": "[0518b23] 重以惡來者 愚人不知恩。復以惡意來相",
    "T39n1794_001:0518b24": "侵也。",
    "T39n1794_001:0518b25": "[0518b25] 吾重以善往 我亦復以善心誡之。",
    "T39n1794_001:0518b26": "[0518b26] 福德之氣常在此也害氣重殃反在于彼 我",
    "T39n1794_001:0518b27": "常以德報怨故福德之氣常在於我。彼惟以",
    "T39n1794_001:0518b28": "惡行重凌善人故害氣重殃彼自貽也。",
    "T39n1794_001:0518b29": "[0518b29] 有愚人聞佛道守大仁慈以惡來以善往故來",
    "T39n1794_001:0518c01": "罵佛佛默然不答愍之癡冥狂愚使然 愚人",
    "T39n1794_001:0518c02": "聞佛守大仁慈。乃恣惡辱罵於佛。佛即默然",
    "T39n1794_001:0518c03": "不答。蓋惜彼癡愚使如是也。",
    "T39n1794_001:0518c04": "[0518c04] 罵止 愚人止其罵也。",
    "T39n1794_001:0518c05": "[0518c05] 問曰子 佛乃問之。子者男子之通稱也。",
    "T39n1794_001:0518c06": "[0518c06] 以禮從人其人不納實理如之乎 此佛問彼",
    "T39n1794_001:0518c07": "之辭也。",
    "T39n1794_001:0518c08": "[0518c08] 曰持歸 此愚人答也。",
    "T39n1794_001:0518c09": "[0518c09] 今子罵我我亦不納子自持歸禍子身矣 惡",
    "T39n1794_001:0518c10": "人罵止。佛問曰如子施禮於人 彼若不納即",
    "T39n1794_001:0518c11": "子所施禮其理如何。愚人對曰。我自持歸。佛",
    "T39n1794_001:0518c12": "復告曰。汝今罵我。我亦不納。子自持歸禍及",
    "T39n1794_001:0518c13": "汝身。",
    "T39n1794_001:0518c14": "[0518c14] 猶響應聲影之追形終無免離慎為惡也",
    "T39n1794_001:0518c15": " 佛言惡人害賢者猶仰天而唾唾不污天還污",
    "T39n1794_001:0518c16": "己身逆風坋人塵不污彼還坋于身賢者不可",
    "T39n1794_001:0518c17": "毀禍必滅己也 姦惡之人害於賢者。猶如",
    "T39n1794_001:0518c18": "怨天仰唾徒污於己逆風坋人惟坋自身。如",
    "T39n1794_001:0518c19": "彼害賢之人禍終滅己。",
    "T39n1794_001:0518c20": "[0518c20] 佛言夫人為道務博愛 博行愛人。",
    "T39n1794_001:0518c21": "[0518c21] 博哀施 見彼危厄博哀而救之。",
    "T39n1794_001:0518c22": "[0518c22] 德莫大施 言施之德最為大也。",
    "T39n1794_001:0518c23": "[0518c23] 守志奉道其福甚大 夫學道之人既能博愛",
    "T39n1794_001:0518c24": "哀施加以精進則其福彌大。",
    "T39n1794_001:0518c25": "[0518c25] &#x89A9;人施道助之歡喜亦得福報 見彼行施奉",
    "T39n1794_001:0518c26": "道而能為彼歡喜讚歎。亦獲福報。",
    "T39n1794_001:0518c27": "[0518c27] 質曰彼福不當減乎佛言猶如炬火數千百人",
    "T39n1794_001:0518c28": "各以炬來取其火去熟食除冥彼火如故福亦",
    "T39n1794_001:0518c29": "如之 質曰者。求質其疑也言助之歡喜亦",
    "T39n1794_001:0519a01": "獲其福。疑謂減彼哀施福報。佛乃答曰。猶如",
    "T39n1794_001:0519a02": "一炬之火。有數千百人。各以炬來求之。或熟",
    "T39n1794_001:0519a03": "飲食或照冥闇而本之一炬亦不減少故。哀",
    "T39n1794_001:0519a04": "施福報亦猶於此。",
    "T39n1794_001:0519a05": "[0519a05] 佛言。飯凡人百不如飯一善人。飯善人千不如",
    "T39n1794_001:0519a06": "飯持五戒者一人。飯持五戒者萬人不如飯一",
    "T39n1794_001:0519a07": "須陀洹。飯須陀洹百萬不如飯一斯陀含。飯斯",
    "T39n1794_001:0519a08": "陀含千萬不如飯一阿那含。飯阿那含一億不",
    "T39n1794_001:0519a09": "如飯一阿羅漢。飯阿羅漢十億不如飯辟支佛",
    "T39n1794_001:0519a10": "一人。飯辟支佛百億不如飯一佛學願求佛欲",
    "T39n1794_001:0519a11": "濟眾生也 此十等校量蓋德有大小。障有",
    "T39n1794_001:0519a12": "厚薄。故飯之者福報不同。又梵語辟支佛陀。",
    "T39n1794_001:0519a13": "此云獨覺。故言飯百億獨覺不如飯一佛。何",
    "T39n1794_001:0519a14": "者蓋運大慈普濟群生其福深廣不可思議。",
    "T39n1794_001:0519a15": "而供佛之報亦最大也。",
    "T39n1794_001:0519a16": "[0519a16] 飯善人福最深重 此言飯凡世善人福亦深",
    "T39n1794_001:0519a17": "重。",
    "T39n1794_001:0519a18": "[0519a18] 凡人事天地鬼神不如孝其二親二親最神也",
    "T39n1794_001:0519a19": " 然善人中有二種。或能事天地鬼神。或能",
    "T39n1794_001:0519a20": "孝養父母。比量福報不及能事親者。",
    "T39n1794_001:0519a21": "[0519a21] 佛言天下有二十難貧窮布施難 凡人貧乏",
    "T39n1794_001:0519a22": "自逼飢寒而能輟己濟人斯亦難矣。",
    "T39n1794_001:0519a23": "[0519a23] 豪貴學道難 豪貴恣逸無諸苦惱而能厭其",
    "T39n1794_001:0519a24": "累塵。折節求道故為難矣。",
    "T39n1794_001:0519a25": "[0519a25] 判命不死難 不字當為。必字蓋傳之訛也。",
    "T39n1794_001:0519a26": "若世人明達因果決志判命。或捨命身飼其",
    "T39n1794_001:0519a27": "猛鷙。濟彼魚&#x9F08;乃至忠臣烈士。以死殉義斯",
    "T39n1794_001:0519a28": "皆難也。何知當為必字緣。佛言二十難並說",
    "T39n1794_001:0519a29": "凡夫境界非論不生不滅之理。其義明矣。又",
    "T39n1794_001:0519b01": "據西戎南蠻語音。呼必為不。",
    "T39n1794_001:0519b02": "[0519b02] 得&#x89A9;佛經難 凡人不具信根罔憂生死。則",
    "T39n1794_001:0519b03": "出世之教安得見聞。",
    "T39n1794_001:0519b04": "[0519b04] 生值佛世難 夫人若不結勝因不修眾善則",
    "T39n1794_001:0519b05": "諸佛出世豈得遭遇實知難矣。",
    "T39n1794_001:0519b06": "[0519b06] 忍色離欲難 六塵之中多為情欲所惑而能",
    "T39n1794_001:0519b07": "制伏妄念。防其越逸甚為難矣。",
    "T39n1794_001:0519b08": "[0519b08] 見好不求難 彼之所好此或于求遂之貽貪",
    "T39n1794_001:0519b09": "&#x5190;之名違之招忿戾之患故能不求為難矣。",
    "T39n1794_001:0519b10": "[0519b10] 有勢不臨難 勢利之人威福之地而能唯道",
    "T39n1794_001:0519b11": "是從不形趨附亦為難矣。",
    "T39n1794_001:0519b12": "[0519b12] 被辱不瞋難 不忍小忿則興諍端非理相",
    "T39n1794_001:0519b13": "干。能以情恕斯亦難矣。",
    "T39n1794_001:0519b14": "[0519b14] 觸事無心難 心求清淨觸境而興。若能遇",
    "T39n1794_001:0519b15": "事不徇物情。斯為難矣。",
    "T39n1794_001:0519b16": "[0519b16] 廣學博究難 怠惰則陷無明。多聞則有饒",
    "T39n1794_001:0519b17": "益。若能廣究誼理以資智慮。斯為難矣。",
    "T39n1794_001:0519b18": "[0519b18] 不輕未學難 凡曰群生同稟真性。而以能",
    "T39n1794_001:0519b19": "格物俗之常情故。不輕未學為難也。",
    "T39n1794_001:0519b20": "[0519b20] 除滅我慢難 愚冥徇情彼我慢生違善興諍",
    "T39n1794_001:0519b21": "罔不由茲。若能除滅故為難矣。",
    "T39n1794_001:0519b22": "[0519b22] 會善知識難 感物生情理茲染習善惡之",
    "T39n1794_001:0519b23": "性。由是而遷故知識之善者。亦難矣。",
    "T39n1794_001:0519b24": "[0519b24] 見性學道難 性本澄湛迷於妄情。道本真",
    "T39n1794_001:0519b25": "常昧於愛欲。能復本而見性。背偽而學道為",
    "T39n1794_001:0519b26": "難矣。",
    "T39n1794_001:0519b27": "[0519b27] 對境不動難 前塵妄境致惑真性故悟之而",
    "T39n1794_001:0519b28": "寂照對之而不動者難矣。",
    "T39n1794_001:0519b29": "[0519b29] 善解方便難 常懷大慈以視眾生。種種方",
    "T39n1794_001:0519c01": "便以為饒益者難矣。",
    "T39n1794_001:0519c02": "[0519c02] 隨化度人難 眾生之性亦有利鈍。能於高",
    "T39n1794_001:0519c03": "下之中隨化而度之者亦難矣。",
    "T39n1794_001:0519c04": "[0519c04] 心行平等難 癡冥之類合塵背真。若能冤",
    "T39n1794_001:0519c05": "親彼我一皆平等。斯為難矣。",
    "T39n1794_001:0519c06": "[0519c06] 不說是非難 兩舌妄言世尊所戒。眾生無",
    "T39n1794_001:0519c07": "明而有差別。若能平等不搆是非者難矣。",
    "T39n1794_001:0519c08": "[0519c08] 有沙門問佛以何緣得道奈何知宿命佛言道",
    "T39n1794_001:0519c09": "無形相 真如之性與虛空等故。言無形相。",
    "T39n1794_001:0519c10": "[0519c10] 知之無益 夫知而不學與不知同。必假修",
    "T39n1794_001:0519c11": "證。乃可得道。",
    "T39n1794_001:0519c12": "[0519c12] 要當守志行譬如磨鏡垢去明存即自見形斷",
    "T39n1794_001:0519c13": "欲守空即見道真知宿命矣 夫欲通宿命",
    "T39n1794_001:0519c14": "者。當須志行清淨常在禪寂久則塵障盡消。",
    "T39n1794_001:0519c15": "潛通宿命如磨鏡去垢乃見形矣。苟非斷欲",
    "T39n1794_001:0519c16": "守空。何以得證道真也。",
    "T39n1794_001:0519c17": "[0519c17] 佛言何者為善惟行道善 佛言何者。蓋各",
    "T39n1794_001:0519c18": "引一設之義惟精進行道。漸至證聖最為善",
    "T39n1794_001:0519c19": "也。",
    "T39n1794_001:0519c20": "[0519c20] 何者最大志與道合大 斷諸攀緣得無漏智",
    "T39n1794_001:0519c21": "志道[泳-永+曶]合最為寂大。",
    "T39n1794_001:0519c22": "[0519c22] 何者多力忍辱最健忍者無惡必為人尊 忍",
    "T39n1794_001:0519c23": "辱之人不懷讎怨。如彼勇健多力之人能拒",
    "T39n1794_001:0519c24": "強敵內不懷惡。終為人所尊也。",
    "T39n1794_001:0519c25": "[0519c25] 何者最明心垢除惡行滅內清淨無瑕 如白",
    "T39n1794_001:0519c26": "圭無玷晴空絕雲心之最明也。",
    "T39n1794_001:0519c27": "[0519c27] 未有天地逮于今日 極言其遠大也。",
    "T39n1794_001:0519c28": "[0519c28] 十方所有未&#x751E;不見得無不知無不見無不聞",
    "T39n1794_001:0519c29": "得一切智可謂明矣 此已證果位得一切種",
    "T39n1794_001:0520a01": "智故。於三世具正遍知明之至也。",
    "T39n1794_001:0520a02": "[0520a02] 佛言人懷愛欲不見道者譬如濁水以五彩投",
    "T39n1794_001:0520a03": "其中 濁水譬染心。五欲喻五彩。心欲相投",
    "T39n1794_001:0520a04": "交錯其中也。",
    "T39n1794_001:0520a05": "[0520a05] 致力攪之 濁水五彩已不可分。仍用力攪",
    "T39n1794_001:0520a06": "之。喻世人妄想貪愛發亂其五欲也。",
    "T39n1794_001:0520a07": "[0520a07] 眾人共臨水上無能&#x89A9;其影愛欲交錯心中為",
    "T39n1794_001:0520a08": "濁故不見道若人漸解懺悔來近知識水澄穢",
    "T39n1794_001:0520a09": "除清淨無垢即自見形 濁水之上雖眾臨之",
    "T39n1794_001:0520a10": "無能&#x89A9;影。愛欲交亂真心昏惑。豈得明道。若",
    "T39n1794_001:0520a11": "穢濁盡去心歸清淨即自然見道也。",
    "T39n1794_001:0520a12": "[0520a12] 猛火著釜下中水踊躍以布覆上眾生照臨亦",
    "T39n1794_001:0520a13": "無&#x89A9;其影者心中本有三毒湧沸在內五蓋覆",
    "T39n1794_001:0520a14": "外終不見道 釜者喻染心。水踊躍者喻染",
    "T39n1794_001:0520a15": "心中貪嗔癡三毒煩惱踊躍也。以布覆上者。",
    "T39n1794_001:0520a16": "喻凡夫被五蓋蒙翳終不得見道也。五蓋謂。",
    "T39n1794_001:0520a17": "一貪欲。二嗔恚。三癡。四掉舉惡作。五昏沈睡",
    "T39n1794_001:0520a18": "眠。俱為蓋覆也。",
    "T39n1794_001:0520a19": "[0520a19] 惡心垢盡乃知魂靈所從來生死所趣向諸佛",
    "T39n1794_001:0520a20": "國土道德所在耳 精勤堅固漸證果位。於",
    "T39n1794_001:0520a21": "禪定中乃知魂靈之所從來。乃無常報盡生",
    "T39n1794_001:0520a22": "諸國土道德所在矣。",
    "T39n1794_001:0520a23": "[0520a23] 佛言夫為道者譬如持炬火入冥室中 冥闇",
    "T39n1794_001:0520a24": "也。",
    "T39n1794_001:0520a25": "[0520a25] 其冥即滅而明猶存 猶字當為獨猶字殊無",
    "T39n1794_001:0520a26": "義。",
    "T39n1794_001:0520a27": "[0520a27] 學道見諦愚癡都滅無不明矣 夫已見道愚",
    "T39n1794_001:0520a28": "癡自滅。漸證佛智德無不明。猶如持火入諸",
    "T39n1794_001:0520a29": "闇室冥闇都滅而明獨存也。",
    "T39n1794_001:0520b01": "[0520b01] 佛言吾何念念道 佛訓誘弟子言。我常念",
    "T39n1794_001:0520b02": "道更無雜念。",
    "T39n1794_001:0520b03": "[0520b03] 吾何行行道 應物利生常行於道。",
    "T39n1794_001:0520b04": "[0520b04] 吾何言言道 佛所言說惟談於道。利益有",
    "T39n1794_001:0520b05": "情。",
    "T39n1794_001:0520b06": "[0520b06] 吾念諦道不忘須臾也 念真諦聖道未嘗須",
    "T39n1794_001:0520b07": "臾忘也。",
    "T39n1794_001:0520b08": "[0520b08] 佛言&#x89A9;天地念非常&#x89A9;山川念非常&#x89A9;萬物形",
    "T39n1794_001:0520b09": "體豐熾念非常執心如此得道疾矣 夫對天",
    "T39n1794_001:0520b10": "地&#x89A9;山川及萬物形體。雖然豐盛當念皆是",
    "T39n1794_001:0520b11": "有為生滅終歸無常。修行之人若常如此起",
    "T39n1794_001:0520b12": "念即證聖必速矣。",
    "T39n1794_001:0520b13": "[0520b13] 佛言一日行 謂終一日念念修行也。",
    "T39n1794_001:0520b14": "[0520b14] 常念道行道遂得信根其福無量 若人於一",
    "T39n1794_001:0520b15": "日之中而能修習常念於道憶持不忘。或於",
    "T39n1794_001:0520b16": "一日而常行道修習不怠。乃能成就信等諸",
    "T39n1794_001:0520b17": "根得無量福。一日尚然而況多日其福彌盛。",
    "T39n1794_001:0520b18": "[0520b18] 佛言熟自念身中四大各自有名都為無吾我",
    "T39n1794_001:0520b19": "者寄生亦不久其事如幻耳 有情之身俱是",
    "T39n1794_001:0520b20": "四大假合以成其形。仍假虛名也。且地水火",
    "T39n1794_001:0520b21": "風是名四大。以要言之。即骨肉毛髮是地津",
    "T39n1794_001:0520b22": "液。精血是水。煖觸是火。四支百脈搖動是風。",
    "T39n1794_001:0520b23": "各以假名成此幻身。若熟念之。何者為我寄",
    "T39n1794_001:0520b24": "生浮世倏忽而滅都如幻夢爾。",
    "T39n1794_001:0520b25": "[0520b25] 佛言人隨情欲求花名譬如燒香眾人聞其香",
    "T39n1794_001:0520b26": "然香以薰自燒愚者貪流俗之名譽不守道真",
    "T39n1794_001:0520b27": "花名危己之禍其悔在後時 凡世之人但恣",
    "T39n1794_001:0520b28": "情欲惟求虛花之名不憂生滅。罔慕真實之",
    "T39n1794_001:0520b29": "道。譬如上妙之香被人所焚雖得遠近普聞。",
    "T39n1794_001:0520c01": "其如形質速盡亦同愚者徒慕虛名而喪道真",
    "T39n1794_001:0520c02": "及禍至危己悔在後時也。",
    "T39n1794_001:0520c03": "[0520c03] 佛言財色之於人譬如小兒貪刀刃之蜜甜不",
    "T39n1794_001:0520c04": "足一食之美然有截舌之患也 夫耽嗜財色",
    "T39n1794_001:0520c05": "少時快心及惡積禍來。沈淪六趣。亦如小兒",
    "T39n1794_001:0520c06": "刀刃之蜜。其甜味至少。徒截舌之禍爾。",
    "T39n1794_001:0520c07": "[0520c07] 佛言人繫於妻子寶宅之患甚於牢獄桎梏榔",
    "T39n1794_001:0520c08": "檔牢獄有原赦 牢獄之苦。或值赦免。",
    "T39n1794_001:0520c09": "[0520c09] 妻子精欲雖有虎口之禍已猶甘心投焉其罪",
    "T39n1794_001:0520c10": "無赦 夫世人為妻子羈絆寶宅縈心。禍患",
    "T39n1794_001:0520c11": "難免。甚於牢獄。",
    "T39n1794_001:0520c12": "[0520c12] 佛言愛欲莫甚於色色之為欲其大無外 世",
    "T39n1794_001:0520c13": "間諸欲纏縛難解者。莫甚於色故知色欲之",
    "T39n1794_001:0520c14": "過其大無比也。",
    "T39n1794_001:0520c15": "[0520c15] 賴有一矣假其二同普天之民無能為道者",
    "T39n1794_001:0520c16": " 滋生死障涅槃唯色欲一端楞嚴亦云淫心不",
    "T39n1794_001:0520c17": "除塵不可出。",
    "T39n1794_001:0520c18": "[0520c18] 佛言愛欲之於人猶執炬火逆風而行愚者不",
    "T39n1794_001:0520c19": "釋炬必有燒手之患貪婬恚怒愚癡之毒處在",
    "T39n1794_001:0520c20": "人身不早以道除斯禍者必有危殃猶愚貪執",
    "T39n1794_001:0520c21": "炬自燒其手也 凡世有貪婬恚怒愚癡之毒",
    "T39n1794_001:0520c22": "處人心中若有智者須早以道消去乃免危殃",
    "T39n1794_001:0520c23": "之禍猶如愚人不早釋逆風之炬必自燒其手",
    "T39n1794_001:0520c24": "也。",
    "T39n1794_001:0520c25": "[0520c25] 時有天神獻玉女於佛欲以試佛意觀佛道",
    "T39n1794_001:0520c26": " 天神者主天界之神也。玉女天女也。蓋天欲",
    "T39n1794_001:0520c27": "試佛之意觀佛之道如何也。",
    "T39n1794_001:0520c28": "[0520c28] 佛言革囊眾穢爾來何為以可誑俗難動六通",
    "T39n1794_001:0520c29": "去 遣去也。",
    "T39n1794_001:0521a01": "[0521a01] 吾不用爾天神愈敬佛 如皮囊中貯諸穢",
    "T39n1794_001:0521a02": "惡。難惑六通之佛。六通謂。神境通。天眼通。",
    "T39n1794_001:0521a03": "天耳通。他心通。宿住通。漏盡通。",
    "T39n1794_001:0521a04": "[0521a04] 因問道意佛為解釋即得須陀洹 天既知神",
    "T39n1794_001:0521a05": "通不可惑亂。因問道意佛為說法。得證初果。",
    "T39n1794_001:0521a06": "[0521a06] 佛言夫為道者猶木在水尋流而行不左觸岸",
    "T39n1794_001:0521a07": "亦不右觸岸不為人所取不為鬼神所遮不為",
    "T39n1794_001:0521a08": "洄流所住亦不腐敗吾保其入海矣 木喻於",
    "T39n1794_001:0521a09": "人。海喻於道。",
    "T39n1794_001:0521a10": "[0521a10] 人為道不為情欲所惑 修行之人堅持戒行",
    "T39n1794_001:0521a11": "不被情欲所惑。如木在流不為二岸所觸。",
    "T39n1794_001:0521a12": "[0521a12] 不為眾邪所誑 正見之人堅持操行不被眾",
    "T39n1794_001:0521a13": "邪誑惑。如沿流之木免其人鬼所取。",
    "T39n1794_001:0521a14": "[0521a14] 精進無疑吾保其得道矣 木無眾滯自至於",
    "T39n1794_001:0521a15": "海。如人之精進免其誑惑必得其道矣。",
    "T39n1794_001:0521a16": "[0521a16] 佛告沙門慎無信汝意汝意終不可信 言當",
    "T39n1794_001:0521a17": "慎守正心勿信縱邪意。若信縱之即為煩惱",
    "T39n1794_001:0521a18": "牽惑也。",
    "T39n1794_001:0521a19": "[0521a19] 慎無與色會色會即禍生 惟舉色者。蓋色",
    "T39n1794_001:0521a20": "能惑亂入生死苦海為禍根最大者也。",
    "T39n1794_001:0521a21": "[0521a21] 得阿羅漢道乃可信汝意耳 緣阿羅漢煩惱",
    "T39n1794_001:0521a22": "斷盡。任縱其意必不入邪見也。",
    "T39n1794_001:0521a23": "[0521a23] 佛告諸沙門慎無視女人若見無見慎無與言",
    "T39n1794_001:0521a24": " 熟視其色當生欲情。若每見之想如無見。",
    "T39n1794_001:0521a25": "仍誡勿與交言也。",
    "T39n1794_001:0521a26": "[0521a26] 若與言者&#x52C5;心正行 若不護己為緣事故須",
    "T39n1794_001:0521a27": "至言語者即默自誡如下文。",
    "T39n1794_001:0521a28": "[0521a28] 曰 默語也。",
    "T39n1794_001:0521a29": "[0521a29] 吾為沙門處于濁世當如蓮花不為泥所污",
    "T39n1794_001:0521b01": " 若欲發言。先正其心自誡之曰。我持淨戒處",
    "T39n1794_001:0521b02": "茲濁世。當如蓮花雖在淤泥不為所污。",
    "T39n1794_001:0521b03": "[0521b03] 老者以為母長者以為姊少者以為妹幼者予",
    "T39n1794_001:0521b04": "敬之以禮 凡見女人當作此觀想仍皆接之",
    "T39n1794_001:0521b05": "以其禮。",
    "T39n1794_001:0521b06": "[0521b06] 意殊當諦惟 諦審也惟思也言當審思之。",
    "T39n1794_001:0521b07": "[0521b07] 觀自頭至足自視內 意殊者謂情熾盛用前",
    "T39n1794_001:0521b08": "觀想未能息者即想自己頭至足。收視於內",
    "T39n1794_001:0521b09": "也。",
    "T39n1794_001:0521b10": "[0521b10] 彼身何有唯盛惡露諸不淨種。以釋其意 既",
    "T39n1794_001:0521b11": "內視當想身中盛諸不淨穢惡之物露泄不止。",
    "T39n1794_001:0521b12": "即邪意當息彼身自謂此身也。",
    "T39n1794_001:0521b13": "[0521b13] 佛言人為道去情欲。當如草見大火來已劫道",
    "T39n1794_001:0521b14": "人見愛欲必當遠之 佛誡修道之人去其情",
    "T39n1794_001:0521b15": "欲。當如枯草已被大火焚劫。言急切速避之。",
    "T39n1794_001:0521b16": "[0521b16] 佛言人有患婬情不止踞斧刃上以自除其陰",
    "T39n1794_001:0521b17": "佛謂之曰若使斷陰不如斷心心為功曹若止",
    "T39n1794_001:0521b18": "功曹從者都息 功曹主者之稱。從者謂功",
    "T39n1794_001:0521b19": "曹之從人。在上位者若嚴率其下。則從者自",
    "T39n1794_001:0521b20": "然凜懼故以心喻功曹。欲情喻從者。若自淨",
    "T39n1794_001:0521b21": "其心欲情豈得生也。",
    "T39n1794_001:0521b22": "[0521b22] 邪心不止斷陰何益斯須即死佛言世俗倒見",
    "T39n1794_001:0521b23": "如斯癡人。",
    "T39n1794_001:0521b24": "[0521b24] 有婬童女與彼男誓至期不來而自悔曰欲吾",
    "T39n1794_001:0521b25": "知爾本意以思想生吾不思想爾即爾而不生",
    "T39n1794_001:0521b26": "佛行道聞之謂沙門曰記之此迦葉佛偈流在",
    "T39n1794_001:0521b27": "俗間 過去諸佛知眾生罪業皆從。妄想生",
    "T39n1794_001:0521b28": "起。妄想若息即無諸惡。故迦葉佛曾作此偈",
    "T39n1794_001:0521b29": "流傳於後。及釋迦佛因行道聞。此女自悔而",
    "T39n1794_001:0521c01": "誦故令沙門記之。",
    "T39n1794_001:0521c02": "[0521c02] 佛言人從愛欲生憂從憂生畏無愛即無憂不",
    "T39n1794_001:0521c03": "憂即無畏 夫為前境所誘乃起愛欲。既為",
    "T39n1794_001:0521c04": "愛欲所惑憂畏從之而生。若本無愛欲。即憂",
    "T39n1794_001:0521c05": "畏何由而至矣。",
    "T39n1794_001:0521c06": "[0521c06] 佛言人為道譬如一人與萬人戰 夫一人敢",
    "T39n1794_001:0521c07": "敵萬人者。勇猛之極也。譬修道之徒發精進",
    "T39n1794_001:0521c08": "果決之志矣。",
    "T39n1794_001:0521c09": "[0521c09] 被甲操兵出門欲戰意怯膽弱迺自退走或半",
    "T39n1794_001:0521c10": "道還或格&#x9B2A;而死 意怯膽弱乃是退走以至",
    "T39n1794_001:0521c11": "半道而還。皆喻修行之人中路退心也。格&#x9B2A;",
    "T39n1794_001:0521c12": "而死。譬學道之人無堅剛之志斃於諸魔也。",
    "T39n1794_001:0521c13": "[0521c13] 或得大勝還國高遷 夫將兵者。或立殊勳",
    "T39n1794_001:0521c14": "而施則。爵賞自然超於眾也。",
    "T39n1794_001:0521c15": "[0521c15] 夫人能牢持其心精銳進行不惑於流俗狂愚",
    "T39n1794_001:0521c16": "之言者欲滅惡盡必得道矣 夫被精進甲。",
    "T39n1794_001:0521c17": "仗智慧劍堅持戒行。魔障盡滅證無漏智。乃",
    "T39n1794_001:0521c18": "得道矣。",
    "T39n1794_001:0521c19": "[0521c19] 有沙門夜誦經其聲悲緊欲悔思返佛呼沙門",
    "T39n1794_001:0521c20": "問之汝處于家將何修為對曰常彈琴佛言弦",
    "T39n1794_001:0521c21": "緩何如曰不鳴矣弦急何如。曰聲絕矣急緩",
    "T39n1794_001:0521c22": "得中何如曰諸音普調佛告沙門學道猶然執",
    "T39n1794_001:0521c23": "心調適道可得矣 佛聞聲悲將施誨誘。乃",
    "T39n1794_001:0521c24": "詢其在家所為既對彈琴。故佛因以琴聲急",
    "T39n1794_001:0521c25": "緩喻之。夫修行之人必使妄念不生。身心虛",
    "T39n1794_001:0521c26": "寂則自然調適可得道果矣。",
    "T39n1794_001:0521c27": "[0521c27] 佛言夫人為道猶所鍛鐵漸深垂去垢 垂字",
    "T39n1794_001:0521c28": "當作盡字垢乃鐵中滓也。",
    "T39n1794_001:0521c29": "[0521c29] 成器必好學道以漸深去心垢精進就道異即",
    "T39n1794_001:0522a01": "身疲身疲即意惱意惱即行退行退即修罪",
    "T39n1794_001:0522a02": " 異者謂不能盡去心垢精進成道故。使身心",
    "T39n1794_001:0522a03": "疲倦則煩惱。煩惱則戒行退。戒行退則翻成",
    "T39n1794_001:0522a04": "罪。",
    "T39n1794_001:0522a05": "[0522a05] 佛言人為道亦苦不為道亦苦惟人自生至老",
    "T39n1794_001:0522a06": "自老至病自病至死其苦無量心惱積罪生死",
    "T39n1794_001:0522a07": "不息其苦難說 夫求道之人不憚眾苦。尋",
    "T39n1794_001:0522a08": "師訪道不避寒暑。不憚驅馳晝夜不臥修習",
    "T39n1794_001:0522a09": "禪定。或捨身判命救一切苦。此則學道之士",
    "T39n1794_001:0522a10": "雖有此苦。及證果之後乃出沒三界逍遙自",
    "T39n1794_001:0522a11": "在。若塵世之徒惟恣三毒不思出離。輪迴六",
    "T39n1794_001:0522a12": "趣無有休息。生老病死常在蓋纏。罪業報應",
    "T39n1794_001:0522a13": "其苦無量。",
    "T39n1794_001:0522a14": "[0522a14] 佛言夫人離三惡道得為人難 三惡道。謂",
    "T39n1794_001:0522a15": "地獄餓鬼畜生。故言免此三惡而得人身知",
    "T39n1794_001:0522a16": "其難也。",
    "T39n1794_001:0522a17": "[0522a17] 既得為人去女即男難 女人之業經中具載",
    "T39n1794_001:0522a18": "得轉男身斯為難也。",
    "T39n1794_001:0522a19": "[0522a19] 既得為男六情完具難 既得男身六根具足",
    "T39n1794_001:0522a20": "免諸殘癈之疾。亦為難矣。",
    "T39n1794_001:0522a21": "[0522a21] 六情已具生中國難 邊鄙之地多諸障難。",
    "T39n1794_001:0522a22": "生在中國實為難也。",
    "T39n1794_001:0522a23": "[0522a23] 既處中國值奉佛道難 夫人得生中土而能",
    "T39n1794_001:0522a24": "奉道勤修者鮮矣。",
    "T39n1794_001:0522a25": "[0522a25] 既奉佛道值有道之君難 既勤修奉而時值",
    "T39n1794_001:0522a26": "明主則自在精進無諸障難。故為難也。",
    "T39n1794_001:0522a27": "[0522a27] 既值有道之君生菩薩家難既生菩薩家以心",
    "T39n1794_001:0522a28": "信三尊值佛世難 得生正見之家復有信心",
    "T39n1794_001:0522a29": "乃值佛世誠哉難矣。",
    "T39n1794_001:0522b01": "[0522b01] 佛問諸沙門人命在幾間對曰在數日間佛言",
    "T39n1794_001:0522b02": "子未能為道復問一沙門人命在幾間對曰在",
    "T39n1794_001:0522b03": "飯食間去子未能為道復問一沙門人命在幾",
    "T39n1794_001:0522b04": "間對曰呼吸之間佛言善哉子可謂為道者矣",
    "T39n1794_001:0522b05": " 此佛誨誘學者令知念念無常在於呼吸。",
    "T39n1794_001:0522b06": "自然絕諸妄想密密精進若謂命在數日或在",
    "T39n1794_001:0522b07": "食頃則自寬其限妄念隨生涉於懈怠安得成",
    "T39n1794_001:0522b08": "道也。",
    "T39n1794_001:0522b09": "[0522b09] 佛言弟子去離吾數千里意念吾戒必得道",
    "T39n1794_001:0522b10": " 佛勸弟子若憂生死事大堅持戒行雖別師數",
    "T39n1794_001:0522b11": "千里其心如一必得道也。",
    "T39n1794_001:0522b12": "[0522b12] 若在吾側意在邪終不得道其實在行近而不",
    "T39n1794_001:0522b13": "行何益萬分耶 若學者雖在師左右。而其",
    "T39n1794_001:0522b14": "意染邪必不成道。何者其要在聞而行之雖",
    "T39n1794_001:0522b15": "常近師而不能修習。無益於萬分之一也。",
    "T39n1794_001:0522b16": "[0522b16] 佛言人為道猶若食蜜中邊皆甜吾經亦爾其",
    "T39n1794_001:0522b17": "義皆快行者得道矣 佛言我所說經由如蜜",
    "T39n1794_001:0522b18": "味若人食之中外盡甜更無二味。慕道之士。",
    "T39n1794_001:0522b19": "若悟經深旨身心快樂當證道矣。",
    "T39n1794_001:0522b20": "[0522b20] 佛言人為道能拔愛欲之根譬如擿懸珠一一",
    "T39n1794_001:0522b21": "擿之會有盡時惡盡得道也 夫欲出生死苦",
    "T39n1794_001:0522b22": "得大自在必須堅持戒行斷盡愛欲。如高處",
    "T39n1794_001:0522b23": "懸眾珠一一擿之。苟心無懈怠即珠必有盡",
    "T39n1794_001:0522b24": "時。若修行之徒銷其眾惡。積諸善行久而不",
    "T39n1794_001:0522b25": "退。即諸惡斷盡。乃得道也。",
    "T39n1794_001:0522b26": "[0522b26] 佛言諸沙門行道當如牛負行深泥中疲極不",
    "T39n1794_001:0522b27": "敢左右顧趣欲離泥以自蘇息沙門視情欲甚",
    "T39n1794_001:0522b28": "於彼泥直心念道可免眾苦 言沙門直心行",
    "T39n1794_001:0522b29": "道欲出生死苦海。須念念相應勿起妄念。如",
    "T39n1794_001:0522c01": "牛負重於深泥中求避泥淖。以自蘇息亦念",
    "T39n1794_001:0522c02": "念憂懼不敢左右顧也。",
    "T39n1794_001:0522c03": "[0522c03] 佛言吾視王侯之位如塵隙視金玉之寶如瓦",
    "T39n1794_001:0522c04": "礫視紈素之服如弊帛視大千世界如一訶子",
    "T39n1794_001:0522c05": "視四耨水如塗足油視方便如筏寶聚視無上",
    "T39n1794_001:0522c06": "乘如夢金帛視求佛道如眼前花視求禪定如",
    "T39n1794_001:0522c07": "須彌柱視求涅槃如晝夜寤視倒正者如六龍",
    "T39n1794_001:0522c08": "舞平視等者如一真地視興化者如四時木",
    "T39n1794_001:0522c09": " 夫至聖圓通道無不在。豈於世諦而有分別",
    "T39n1794_001:0522c10": "哉。益以大慈利生隨機悟物。謂王侯之貴不",
    "T39n1794_001:0522c11": "可恃金帛之寶不足貪故。興塵隙瓦礫之喻。",
    "T39n1794_001:0522c12": "以制其欲心。又以方便之門無上之乘佛道。",
    "T39n1794_001:0522c13": "禪定之名涅槃平等之類。可循而不可致滯。",
    "T39n1794_001:0522c14": "可習而不可迷方。因廣去就之喻以防執縛",
    "T39n1794_001:0522c15": "之蔽也。聞道之士可以叩寂而悟之焉。",
    "T39n1794_001:0522c16": "[0522c16] 諸大比丘聞佛所說歡喜奉行。",
    "T39n1794_001:0522c17": "佛說四十二章經",
    "T39n1794_001:0522c20": "題焚經臺詩",
    "T39n1794_001:0522c22": "唐太宗文皇帝製",
    "T39n1794_001:0522c23": "[0522c23] 門徑蕭蕭長緣苔。一回登此一徘徊。青牛謾",
    "T39n1794_001:0522c24": "說函關去。白馬親從印土來。確定是非憑烈",
    "T39n1794_001:0522c25": "焰。要分真偽築高臺。春風也解嫌狼藉。吹盡",
    "T39n1794_001:0522c26": "當年道教灰。",
    "T39n1794_001:0522c27": "[0522c27] 此臺在洛陽。臺者壇也。考此燒經比論之",
    "T39n1794_001:0522c28": "壇。乃後漢明帝築也。元此四十二章經皆",
    "T39n1794_001:0522c29": "有來因。是永平七年。明帝夜夢。一人體有",
    "T39n1794_001:0523a01": "金色項有日光。飛空而至殿前。明旦宣問",
    "T39n1794_001:0523a02": "群臣。有通人傅毅占夢。奏曰。臣聞西域有",
    "T39n1794_001:0523a03": "得道者。號曰佛。經舉能飛具六神通。今應",
    "T39n1794_001:0523a04": "此夢。帝悟大悅。即遣羽林郎蔡愔。博士秦",
    "T39n1794_001:0523a05": "景王遵等十二人。望&#x8471;嶺而往尋西土。求",
    "T39n1794_001:0523a06": "迎佛法行至中路。月氏國眾乃駭然。得瞻",
    "T39n1794_001:0523a07": "迦葉摩騰共竺法蘭二梵僧圓項方袍之異",
    "T39n1794_001:0523a08": "相。乘白馬&#x643A;釋迦真像白[疊*毛]之圖。并此四",
    "T39n1794_001:0523a09": "十二章一卷回朝。時永平十年也。帝喜躬",
    "T39n1794_001:0523a10": "親迎。奉宣委鴻臚以陳國禮。&#x52C5;令彩&#x7575;釋",
    "T39n1794_001:0523a11": "迦頂相於清涼臺。因建立白馬寺。請此二",
    "T39n1794_001:0523a12": "尊者住院。於帝說法至冬。值歲旦五岳道",
    "T39n1794_001:0523a13": "士賀正之次。道士褚善信。費叔才等。共六",
    "T39n1794_001:0523a14": "百九十人互相語曰。帝棄我道教遠求胡",
    "T39n1794_001:0523a15": "教。乃自率眾。各將所持道經共上表。願與",
    "T39n1794_001:0523a16": "胡佛教比試其真偽。帝遂降&#x52C5;尚書令宋",
    "T39n1794_001:0523a17": "庠。引入長樂宮前。宣曰道士與僧就元宵",
    "T39n1794_001:0523a18": "日駢集。白馬寺南門外立兩壇。至期試之。",
    "T39n1794_001:0523a19": "西壇燒道經六百餘卷。頃刻燒盡。唯取得",
    "T39n1794_001:0523a20": "老子道經一卷是真。其餘是杜光庭撰。今",
    "T39n1794_001:0523a21": "云杜撰也。帝觀東壇佛像并此四十二章",
    "T39n1794_001:0523a22": "燒不能壞。但見五色神光。天雨寶花天樂",
    "T39n1794_001:0523a23": "自振。歎未曾有。帝共群臣稱悅。太傅張衍",
    "T39n1794_001:0523a24": "語諸道士曰。既試無驗可就佛法。其道士",
    "T39n1794_001:0523a25": "褚費等。深有愧恧皆氣盛自死。餘有呂惠",
    "T39n1794_001:0523a26": "通等六百二十人。皆棄冠帔投佛出家。因",
    "T39n1794_001:0523a27": "此流通佛教。州縣建寺敬僧。始從四十二",
    "T39n1794_001:0523a28": "章。自後人續去取五千餘卷。至今益顯于",
    "T39n1794_001:0523a29": "世間。三界之中含識之類。蒙恩受賴綿綿"
}