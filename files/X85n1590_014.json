{
    "X85n1590_014:0191a03": "錦江禪燈卷第十四",
    "X85n1590_014:0191a05": "昭覺丈雪　通醉　輯",
    "X85n1590_014:0191a06": "紹興幻菴　胡昇猷　訂",
    "X85n1590_014:0191a07": "　　大鑒下第三十七世",
    "X85n1590_014:0191a08": "自閒賢法嗣",
    "X85n1590_014:0191a09": "霍山憨余暹禪師西充王氏子。參徧尊宿。末後入自",
    "X85n1590_014:0191a10": "閒和尚室。始嗣法焉。出住晉之霍山。解制上堂。結却",
    "X85n1590_014:0191a11": "布袋九旬終。今日解開八面通。衲子通身是手眼。拿",
    "X85n1590_014:0191a12": "雲攫霧把清風。諸禪客好奇逢。白雲聚散滿晴空。脚",
    "X85n1590_014:0191a13": "底芒鞋獰似虎。肩頭拄杖活如龍。上堂。結制解制。諸",
    "X85n1590_014:0191a14": "方舊例。佛祖家風。一場特地。九旬把住牢關。勘驗聖",
    "X85n1590_014:0191a15": "凡禁忌。不容走作絲毫。煅煉衲僧巴鼻。剿絕異想偷",
    "X85n1590_014:0191a16": "心。必然脚跟點地。一任吒呀哮吼。管教山搖地震。當",
    "X85n1590_014:0191a17": "報不報之恩。共助無為之化。上堂。紅塵閙市。全彰古",
    "X85n1590_014:0191a18": "佛心宗。身色堆頭。獨露祖師巴鼻。平泉兩岸。烟籠水",
    "X85n1590_014:0191a19": "月光新。姑射峰頭。彩散白雲影秀。花街柳巷觀音院。",
    "X85n1590_014:0191a20": "酒肆婬房彌勒家。",
    "X85n1590_014:0191a21": "雲峩喜法嗣",
    "X85n1590_014:0191a22": "斌雅禪師潼川人。嗣法于風穴雲峩禪師。住法海寺。",
    "X85n1590_014:0191a23": "上堂。法海自住以來。不肯攙行奪市。列土分茅。將天",
    "X85n1590_014:0191a24": "地作一禪堂。行與諸人同行。住與諸人共住。二六時",
    "X85n1590_014:0191b01": "中著衣喫飯。運水搬柴。舉措施為。了無障礙。乃至明",
    "X85n1590_014:0191b02": "暗色空。森羅萬象。若智若愚。各依本分。然雖如是。更",
    "X85n1590_014:0191b03": "有一人不入保社。淨裸裸絕囊藏。赤洒洒無向背。有",
    "X85n1590_014:0191b04": "時孤峰頂上嘯月吟風。有時閙市街前神頭鬼面。舌",
    "X85n1590_014:0191b05": "拄梵天。眼空四海。動若行雲。止猶谷神。以拂子打圓",
    "X85n1590_014:0191b06": "相云。還識此人麼。平生肝膽向人傾。相識還如不相",
    "X85n1590_014:0191b07": "識。靈臺寺上堂。一句無私。斬釘截銕。萬機休罷。逈脫",
    "X85n1590_014:0191b08": "羅籠。隨流得玅。千里同風。大用現前。逢場作戲。玉鑑",
    "X85n1590_014:0191b09": "含秋。氷潭落影。龍泉出匣。萬里橫尸。大火聚豈容湊",
    "X85n1590_014:0191b10": "泊。金剛圈不許撮挐。撥著便轉。已墮功勛。提得即行。",
    "X85n1590_014:0191b11": "早成途轍。具如是之玅見。作苦海之舟航。隱顯全彰。",
    "X85n1590_014:0191b12": "文軌一致。封村寺上堂。春深物茂。日暖風和。燕喜鶯",
    "X85n1590_014:0191b13": "歡。時清道泰。般若流通。法元無隱。擊禪床云。聲不是",
    "X85n1590_014:0191b14": "聲。徒勞側耳。色不是色。難為撿別。海寶寺上堂。披霜",
    "X85n1590_014:0191b15": "躡屩。雲路三千。全身放下。理合瀟然。袖裏金鎚當陽",
    "X85n1590_014:0191b16": "拋出。毗耶丈室八字打開。住其中者。握閫外威權。鈎",
    "X85n1590_014:0191b17": "頭有餌。施佛祖照用。秤衡無星。開人天正眼。驗衲僧",
    "X85n1590_014:0191b18": "巴鼻。若是識機宜別休咎。撩起便行。脚跟下好與三",
    "X85n1590_014:0191b19": "十。何也。海寶門下。令不虗行。",
    "X85n1590_014:0191b20": "憨休乾禪師蜀西龍安胡氏子。十九脫白。二十圓戒。",
    "X85n1590_014:0191b21": "徧參諸方。各有會處。康熙丁未。詣少林禮祖墖。過風",
    "X85n1590_014:0191b22": "穴參雲峩和尚。機緣相契。乃授記莂。癸丑開法涇陽",
    "X85n1590_014:0191b23": "興福禪寺。眾請入院上堂。撥艸瞻風二十秋。全機不",
    "X85n1590_014:0191b24": "動信優游。無端扶上華王座。擘破三元接上流。宗乘",
    "X85n1590_014:0191c01": "一唱。三藏絕詮。至道恢弘。千途合轍。眾流截斷。遍塵",
    "X85n1590_014:0191c02": "剎而任運全該。玅轉元樞。括有無而憑垂指注。光超",
    "X85n1590_014:0191c03": "日月。智出聖凡。動靜無私。隱顯不昧。髑髏常干世界。",
    "X85n1590_014:0191c04": "鼻孔摩觸家風。綿密安祥。權開洞山五位。暗機圓合。",
    "X85n1590_014:0191c05": "要出溈仰三生。一字關大雲門之高古。六相義挕法",
    "X85n1590_014:0191c06": "眼之現成。奪境奪人。直捷痛快。立賓立主。大用天旋。",
    "X85n1590_014:0191c07": "印水印泥印空。匪作家難辨。非心非佛非物。唯證乃",
    "X85n1590_014:0191c08": "知。似地普擎。如天普葢。真機剖露。萬法全彰。正恁麼",
    "X85n1590_014:0191c09": "時。且道即今開堂祝聖一句。作麼生道。擊壤歌揚忘",
    "X85n1590_014:0191c10": "帝力。由賡詩詠樂時雍。",
    "X85n1590_014:0191c11": "宕山法法嗣",
    "X85n1590_014:0191c12": "孤月朗禪師合州楊氏子。歷徧諸方。值箬菴和尚打",
    "X85n1590_014:0191c13": "徹。遇宕山禪師印證。住桃源瑞麟院。上堂。只著芒鞋",
    "X85n1590_014:0191c14": "不用舟。脚跟下事愈沉浮。而今渴飲飢餐也。未卜橋",
    "X85n1590_014:0191c15": "流是水流。小參。驀豎拂子云。此是向上第一著。未會",
    "X85n1590_014:0191c16": "之人沒棲泊。權曰此事與君持。細細嚼來味似檗。放",
    "X85n1590_014:0191c17": "下拂子。拍膝一下。",
    "X85n1590_014:0191c18": "古宿尊禪師成都胡氏子。嗣法宕山和尚。浴佛上堂。",
    "X85n1590_014:0191c19": "日月兩莖燭。須彌一炷香。以斯成現物。供養法中王。",
    "X85n1590_014:0191c20": "顧眾云。此是山僧窮孝敬。汝等若有奇品異餚。不妨",
    "X85n1590_014:0191c21": "拈出。以報不報之恩。共祝覺皇之壽。供丹霞禪師像",
    "X85n1590_014:0191c22": "上堂。前釋迦不安。後彌勒不奉。單單供養天然老子。",
    "X85n1590_014:0191c23": "一不重伊智大才高。二不重伊道全德備。今所重者。",
    "X85n1590_014:0191c24": "是伊聽訃而別選。聞授戒而疾退。騎聖僧得號于馬",
    "X85n1590_014:0192a01": "祖。燒木佛禦寒于慧林。諸般去就且置。即今安位一",
    "X85n1590_014:0192a02": "句如何舉揚。拂一拂云。見聞戶牖無遮障。奪却龐公",
    "X85n1590_014:0192a03": "幞頭來。元宵上堂。執拄杖云。今年今月十五。不打尋",
    "X85n1590_014:0192a04": "常破鼓。剔起破暗明燈。且要人人盡覩。忽爾油盡燈",
    "X85n1590_014:0192a05": "殘作麼生。[妳女+口]。杖頭有眼明如日。凹凸平夷任所之。聖",
    "X85n1590_014:0192a06": "泉除夕上堂。一年周歲三百六。逗到今宵剛數卒。戶",
    "X85n1590_014:0192a07": "戶釘桃符。家家燒爆竹。送舊者憨忙。薦亡者慟哭。好",
    "X85n1590_014:0192a08": "笑世間人。多被時緣逐。祇有聖泉僧。恬然似不覺。擲",
    "X85n1590_014:0192a09": "拄杖下座。",
    "X85n1590_014:0192a10": "大雄峰法嗣",
    "X85n1590_014:0192a11": "藪菴願禪師簡州謝氏子。中歲出家。嗣法大雄。住成",
    "X85n1590_014:0192a12": "都報國菴。昭覺老人設齋。上堂。報國初開法戰場。滿",
    "X85n1590_014:0192a13": "堂雲水破天荒。厨中儋石無儲也。自有高明共助揚。",
    "X85n1590_014:0192a14": "舉大慧杲和尚。至蔣山訪應菴華禪師。上堂舉牛過",
    "X85n1590_014:0192a15": "窗櫺話。者則公案。在蔣山肚內多年。若不是法叔老",
    "X85n1590_014:0192a16": "師抑揚小姪。一生不敢舉著。今日向人天眾前拈出。",
    "X85n1590_014:0192a17": "供養我法叔老師。召眾云。大眾。既是頭角四蹄俱過",
    "X85n1590_014:0192a18": "了。因甚尾巴過不得。誵訛在甚麼處。良久自代云。家",
    "X85n1590_014:0192a19": "家門前火把子。元來事同一家。共相唱和。所謂酒逢",
    "X85n1590_014:0192a20": "知己飲。詩向會人吟。願上座不敢舉古判今。茲是昭",
    "X85n1590_014:0192a21": "覺老人屈尊就卑。助揚法化。以佛法住持。且接物利",
    "X85n1590_014:0192a22": "生一句作麼生道。卓拄杖云。橫塘宿鷺斜飛起。數隻",
    "X85n1590_014:0192a23": "銀瓶挂樹梢。",
    "X85n1590_014:0192a24": "響谷法嗣",
    "X85n1590_014:0192b01": "金純寺眉雪宗禪師射洪謝氏子。嗣法于響谷禪師。",
    "X85n1590_014:0192b02": "上堂。山陰深秀游人少。野水重嵓一樣春。山野今日",
    "X85n1590_014:0192b03": "重開祖席。佛日再懸。把住則瓦礫眠雲。放行則燈籠",
    "X85n1590_014:0192b04": "起舞。爭似無生國裏王大博。取性高眠。逍遙快樂。",
    "X85n1590_014:0192b05": "凝真法嗣",
    "X85n1590_014:0192b06": "南隆西平寺天然慧禪師南充柳氏子。因蜀亂。混火",
    "X85n1590_014:0192b07": "隊中。十八歲厭世如幻。有出塵之志。禮如成薙染。圓",
    "X85n1590_014:0192b08": "具。參謁諸方。後依凝真和尚。深錐痛劄。死而復蘇。遂",
    "X85n1590_014:0192b09": "蒙印證。元旦上堂。時當元旦百事新。送去迎來見主",
    "X85n1590_014:0192b10": "賓。驀拈拄杖云。惟有者箇烏律律。不隨節令順人情。",
    "X85n1590_014:0192b11": "有時敲風兼打月。須彌頭裂滄海疼。駭起南山於菟",
    "X85n1590_014:0192b12": "走。株連北斗喫一驚。且道利害在甚麼處。復卓云。不",
    "X85n1590_014:0192b13": "是沙場經慣戰。怎豎旌旗百尺高。下座。",
    "X85n1590_014:0192b14": "快雪國法嗣",
    "X85n1590_014:0192b15": "蓮池聞禪師宕渠羅氏子。丱歲于含虗師處祝髮。廿",
    "X85n1590_014:0192b16": "歲詣方如和尚座下圓具。徧參歸保寧。建蓮池菴自",
    "X85n1590_014:0192b17": "休。一日快雪和尚過訪。機緣相叩。而記莂焉。仇居士",
    "X85n1590_014:0192b18": "供法衣上堂。法不孤起。仗境方生。六月炎天寒威凜",
    "X85n1590_014:0192b19": "烈。此是境。且道如何是法。提起衣示眾云。會麼。者衣",
    "X85n1590_014:0192b20": "線下事。人人具足。不可思議。阿誰欠少。何必向他家",
    "X85n1590_014:0192b21": "糞草堆頭。覓甚麼碗。所以道。不離當處常湛然。覓則",
    "X85n1590_014:0192b22": "知君不可見。",
    "X85n1590_014:0192b23": "雲嶠水法嗣",
    "X85n1590_014:0192b24": "蒼谷桂禪師湖廣荊州李氏子。丱歲禮幻識大師薙",
    "X85n1590_014:0192c01": "髮。年登廿稔。就本師圓具。徧參諸方。至雙桂與嶠和",
    "X85n1590_014:0192c02": "尚機緣相叩。而記莂焉。康熈丙寅。達州紳衿。請住龍",
    "X85n1590_014:0192c03": "興禪院。上堂。驀呈拄杖召眾云。會麼。者箇上拄天。下",
    "X85n1590_014:0192c04": "拄地。本自無名。誰敢強安。有時動地放光。明如杲日。",
    "X85n1590_014:0192c05": "有時泯跡潛踪。黑似墨漆。不屬青黃。方圓任器。能變",
    "X85n1590_014:0192c06": "能化。能橫能直。畢竟平等。殊堪倫匹。達古通今。竪窮",
    "X85n1590_014:0192c07": "三際。復橫按拄杖云。戒定慧祖師關。恰好都盧一串",
    "X85n1590_014:0192c08": "穿。又卓云。還會麼。于斯薦得。無量法門河沙妙義。從",
    "X85n1590_014:0192c09": "此建立。其或未然。更買草鞋行脚始得。",
    "X85n1590_014:0192c10": "大鑒下第三十八世",
    "X85n1590_014:0192c11": "石谷慧法嗣",
    "X85n1590_014:0192c12": "羅漢雲林地禪師通江董氏子。禮心田師削染。參石",
    "X85n1590_014:0192c13": "谷和尚。以嗣法。重建[障音]邡羅漢寺。乃馬祖一禪師脫",
    "X85n1590_014:0192c14": "白處也。上堂。問如何是羅漢境。師云。參天蒼竹密。填",
    "X85n1590_014:0192c15": "空古栢稠。進云。如何是境中人。師云。大雄殿一座。頭",
    "X85n1590_014:0192c16": "陀祇十人。進云。人境不立時如何。師云。虧汝到與麼",
    "X85n1590_014:0192c17": "境界。乃云。一棒一喝。一拳一脚。直指臨濟心髓。全彰",
    "X85n1590_014:0192c18": "德山韜略。古之不多一點。今之不少一劃。全得艸偃",
    "X85n1590_014:0192c19": "風行。如虎戴角。撞著磕著。橫機殺活。脫或未然。山僧",
    "X85n1590_014:0192c20": "未免重下註脚。以拄杖卓一卓。喝一喝。也是千錯與",
    "X85n1590_014:0192c21": "萬錯。復卓云。錯錯。",
    "X85n1590_014:0192c22": "淨居月目初禪師樂至鄒氏子。丱歲于巴岳寺落[髟/采]。",
    "X85n1590_014:0192c23": "參石谷和尚圓具。復受記莂。後住龍門淨居寺。上堂。",
    "X85n1590_014:0192c24": "僧問。如何是龍門境。師云。清風橋下兩池水。進云。如",
    "X85n1590_014:0193a01": "何是境中人。師云。日出而作。日入而歇。進云。人境以",
    "X85n1590_014:0193a02": "蒙師指示。向上宗乘事如何。師便打。進云。瞎棒。師復",
    "X85n1590_014:0193a03": "打云。却有瞎漢喫在。乃云。時開飯店止飢寒。引水龍",
    "X85n1590_014:0193a04": "門且種田。佛法寧教齊爛却。從斯弗說老婆禪。",
    "X85n1590_014:0193a05": "蒼桐華禪師綦江封氏子。丱歲出家。廿年于密語和",
    "X85n1590_014:0193a06": "尚處圓具。石谷和尚印證。隱山為常。有山居詩行世。",
    "X85n1590_014:0193a07": "其略曰。山悠悠也水悠悠。一杖雲深任自遊。樹抄松",
    "X85n1590_014:0193a08": "花堪作食。秋迴荷葉可為裘。堂堂佛法消塵鏡。渺渺",
    "X85n1590_014:0193a09": "光陰送客舟。若要頓超如幻景。只須常牧此心牛。又",
    "X85n1590_014:0193a10": "云。溪山一一都成畵。竹樹叢叢畵不成。堪笑住山人",
    "X85n1590_014:0193a11": "性蠢。钁頭一柄足平生。暮年仍歸本郡石門寺。而臨",
    "X85n1590_014:0193a12": "行偈云。來時黃菊篩金。去時青山舖白。想起者個骷",
    "X85n1590_014:0193a13": "髏。千回萬回作客。今朝踢倒須彌。拶得虗空出血。涅",
    "X85n1590_014:0193a14": "槃城裏沒相知。笑殺率陀古彌勒。",
    "X85n1590_014:0193a15": "紫芝藏法嗣",
    "X85n1590_014:0193a16": "[郫卑+((白日+田)/廾)]筒護國寺天然貴禪師上堂。今朝腊月初八。處處",
    "X85n1590_014:0193a17": "闡揚佛法。惟有護國不然。見人只是生罵。驀拈拂子",
    "X85n1590_014:0193a18": "云。向者裡薦得。剎剎塵塵毗盧境界。溪聲鳥語觀音",
    "X85n1590_014:0193a19": "理門。其或未然。依舊鼻孔向下垂。擊拂子下座。元宵",
    "X85n1590_014:0193a20": "上堂。不唱陳年曲調。要打新鮮鼓笛。無言童子口吧",
    "X85n1590_014:0193a21": "吧。無舌人兒能解語。等閑操動沒絃琴。海水騰波山",
    "X85n1590_014:0193a22": "自起。且道沒絃琴作麼生操。以拄杖作操琴勢云。會",
    "X85n1590_014:0193a23": "麼。若將耳聽終難會。眼底聞聲方始知。",
    "X85n1590_014:0193a24": "錦官萬福寺瓊目溫禪師戎州宜賓鄧氏子。十五歲",
    "X85n1590_014:0193b01": "薙染。恒思此身無常。參謁諸方。聞紫芝和尚開堂。杖",
    "X85n1590_014:0193b02": "笠往參。充侍寮十五年。遂印可焉。後住萬福。上堂。昔",
    "X85n1590_014:0193b03": "人聚石說法。今我法說亦空。石火電光。難為湊泊。驀",
    "X85n1590_014:0193b04": "拈拄杖卓云。惟有者個。赤條條。光灼灼。有時和泥合",
    "X85n1590_014:0193b05": "水。社舞村歌。有時孤峰獨立。挂月懸星。動則俾觀音",
    "X85n1590_014:0193b06": "勢至結舌藏鋒。靜則令釋迦老子無本可據。且道利",
    "X85n1590_014:0193b07": "害在甚麼處。良久云。參。護國寺為天然和尚點主。眾",
    "X85n1590_014:0193b08": "請上堂。者曲彔木床。是我天然法兄。揑不聚。擘不開",
    "X85n1590_014:0193b09": "的。今朝落在萬福手裏。于中七縱八橫。齊行照用。乃",
    "X85n1590_014:0193b10": "豎拂子召眾云。見麼。茲我然兄。于一毫端。現大人相。",
    "X85n1590_014:0193b11": "與汝諸人。道末後句去也。復擊禪床云。聞麼。復為汝",
    "X85n1590_014:0193b12": "等全身獨露。若或不薦。萬福不免別通消息。拋下拂",
    "X85n1590_014:0193b13": "子云。記取者枚毛拂子。再來號吼震三千。",
    "X85n1590_014:0193b14": "語嵩裔法嗣",
    "X85n1590_014:0193b15": "嵩耳住禪師渝州費氏子。初參破雪和尚。目不識丁。",
    "X85n1590_014:0193b16": "鍊杜多行。後訪牟尼山語嵩和尚。棒下見旨。乃印可",
    "X85n1590_014:0193b17": "焉。後住少峩山慈明寺。上堂。弘機獨唱。千聖潛踪。截",
    "X85n1590_014:0193b18": "斷眾流。棒雲無路。若箇正因衲子。顯大機施大用。于",
    "X85n1590_014:0193b19": "石火閃電光中啐啄。縱奪人天。權衡佛祖。敲唱雙行。",
    "X85n1590_014:0193b20": "殺活齊彰。碎凡聖窠窟。斷生死根苗。猶未是向上事",
    "X85n1590_014:0193b21": "在。作麼生是向上事。王令已行天下徧。將軍塞外絕",
    "X85n1590_014:0193b22": "烟塵。",
    "X85n1590_014:0193b23": "書雲旵法嗣",
    "X85n1590_014:0193b24": "舌響訥禪師定遠龍氏子。參半天下。于林野和尚掌",
    "X85n1590_014:0193c01": "下有省。回蜀見書雲和尚。以印證焉。上堂。向上一句。",
    "X85n1590_014:0193c02": "千聖結舌。覿面一著。隨處現成。折旋俯仰。露布本地",
    "X85n1590_014:0193c03": "風光。咳唾掉臂。全彰衲僧機柄。上根利智。如良驥見",
    "X85n1590_014:0193c04": "鞭影追風千里。中下之流。似韓獹逐塊永忘其返。而",
    "X85n1590_014:0193c05": "今勿論上中下根。直教箇箇氣宇如王。坐斷千差路",
    "X85n1590_014:0193c06": "頭。把定衲僧巴鼻。洞明頂[寧*頁]正眼。覰破祖師關捩。且",
    "X85n1590_014:0193c07": "道如何是祖師關捩。四野嚴寒無處泊。散髮披襟到",
    "X85n1590_014:0193c08": "畵堂。上堂。打開光明藏。現出本常理。大地絕點翳。四",
    "X85n1590_014:0193c09": "海清如洗。森羅與萬象。都盧在裏許。休言覩明星。誑",
    "X85n1590_014:0193c10": "惑癡男女。上堂。爐鞴弘開。魔佛頓鎔。鉗錘高舉。聖凡",
    "X85n1590_014:0193c11": "情盡。箇箇焦頭爛額。人人皮綻肉鎔。任是百煉精金。",
    "X85n1590_014:0193c12": "到此也須失色。卓拄杖云。拈出紅爐金彈子。簉破諸",
    "X85n1590_014:0193c13": "人銕面門。",
    "X85n1590_014:0193c14": "麗眉釆禪師瀘陽人。得法于書雲旵和尚。住金川之",
    "X85n1590_014:0193c15": "中嵓。開爐上堂。個事人人本具。何須向外討覓。頭頭",
    "X85n1590_014:0193c16": "頂著青天。步步踏著實地。山僧不是妄言。要且理無",
    "X85n1590_014:0193c17": "二致。所以龐居士云。神通並妙用。運水及搬柴。若于",
    "X85n1590_014:0193c18": "此中透徹。一生參學事畢。其或未然。長連床上豎起",
    "X85n1590_014:0193c19": "脊梁。切莫瞌睡。抖擻精神。只看穿衣喫飯。運水搬柴",
    "X85n1590_014:0193c20": "底。畢竟是個甚麼。參。佛成道上堂。居來十載為叢林。",
    "X85n1590_014:0193c21": "幸爾今朝佛道成。溪山雲月渾閒事。只取金鱗上直",
    "X85n1590_014:0193c22": "繩。先師涅槃後。凄然感興廢。不肖揚家醜。扶起破沙",
    "X85n1590_014:0193c23": "盆。修殘補破屋。先要得其人。啐啄同時節。三生似有",
    "X85n1590_014:0193c24": "因。今欲傳家具。人天共證盟。放出三支箭。相將射一",
    "X85n1590_014:0194a01": "羣。遂召滔然用初朗旭三人過來云。從上機關。千聖",
    "X85n1590_014:0194a02": "同廛。一道圓光。萬靈合轍。驀喝一喝云。且道者個還",
    "X85n1590_014:0194a03": "入其數麼。一輪皓月懸崖畔。幾片殘雲挂嶺頭。卓一",
    "X85n1590_014:0194a04": "卓下座。",
    "X85n1590_014:0194a05": "大冶法嗣",
    "X85n1590_014:0194a06": "舒光照禪師蘄水人。避世入蛾眉絕頂。影不下山者",
    "X85n1590_014:0194a07": "二十餘載。忽一日欲下山。鳴鼓上堂。九旬限滿。巧中",
    "X85n1590_014:0194a08": "藏拙。晝夜殷勤。拙中藏巧。養馴一個水牯牛。頭角崢",
    "X85n1590_014:0194a09": "嶸世上少。今朝肆足印莓苔。笑殺平田黃大老。辭世",
    "X85n1590_014:0194a10": "形本無形。說亦無說。盡大地人難摸索七十九年住",
    "X85n1590_014:0194a11": "娑婆。彈指光陰如夢覺。舉步踢倒蛾眉山。者邊那畔",
    "X85n1590_014:0194a12": "總一箇。喝一喝。擲筆而逝。",
    "X85n1590_014:0194a13": "耳毒泰法嗣",
    "X85n1590_014:0194a14": "射洪會靈寺幻住明禪師瀘州曾氏子。嗣法于耳毒",
    "X85n1590_014:0194a15": "泰。上堂。雨過莓苔淨。陞堂說法時。斯緣誰解會。啼鳥",
    "X85n1590_014:0194a16": "上花枝。小參。初撾塗毒鼓。三舉撲地鐘。敵勝超羣句。",
    "X85n1590_014:0194a17": "生蛇始化龍。咄。",
    "X85n1590_014:0194a18": "純備德禪師鄷都李氏子。中年于幻住大師處鬀染。",
    "X85n1590_014:0194a19": "詣耳毒和尚座下圓具。而嗣法焉。後住彝陵州黃陵",
    "X85n1590_014:0194a20": "禪院。上堂。立教明宗。須張縵天網子。活捉龍蛇。可以",
    "X85n1590_014:0194a21": "直下承當。安邦定國。要展揭世經綸。生擒虎兕。乃能",
    "X85n1590_014:0194a22": "全身擔荷。所以祖師心印。壯似銕牛之機。去即印住。",
    "X85n1590_014:0194a23": "住即印破。只如不去不住。印即是。不印即是。于斯擬",
    "X85n1590_014:0194a24": "議。錯過千山。少涉思惟。白雲萬里。致使三世諸佛總",
    "X85n1590_014:0194b01": "放不下。歷代祖師全提不起。一大藏教詮註不及。刢",
    "X85n1590_014:0194b02": "俐衲僧自救不了。正恁麼時。作麼生履踐。喝一喝云。",
    "X85n1590_014:0194b03": "振奮吒沙無向背。爍迦羅眼莫能窺。",
    "X85n1590_014:0194b04": "佛語御法嗣",
    "X85n1590_014:0194b05": "重慶府香國寺寱堂秀禪師湖廣辰州府人。幼失恃",
    "X85n1590_014:0194b06": "怙。依湖山慧覺和尚之嗣。佛語會下薙染。十八圓具。",
    "X85n1590_014:0194b07": "深研內外典集。未幾屏去。鐵脊焦團。受佛語記莂。囑",
    "X85n1590_014:0194b08": "之南遊。參徧諸方。己巳歸渝就香國。開爐上堂。爐火",
    "X85n1590_014:0194b09": "乍燔。是銕是銅須經煆。槖籥大煽。若凡若聖盡銷鎔。",
    "X85n1590_014:0194b10": "淬般若之智鋒。礪金剛之神劍。若是躍冶之金。徒勞",
    "X85n1590_014:0194b11": "鍛煉。驀竪拂云。者一星兒火種。自鷲峰發燄。嵩少騰",
    "X85n1590_014:0194b12": "芳。太白山中。標霞天之光彩。錦江江上。闡亙古之宗",
    "X85n1590_014:0194b13": "猷。如如意珠。似帝青寶。可以福國裕民。為祥為瑞。入",
    "X85n1590_014:0194b14": "聖超凡。而今落在香國者裏。只得借曼殊普賢作爐",
    "X85n1590_014:0194b15": "頭。勢至圓通為冶匠。五百聲聞緣覺作散工。扇火扇",
    "X85n1590_014:0194b16": "風。添煤添炭。山僧忍俊不禁。未免助其神用。遂擲拂",
    "X85n1590_014:0194b17": "子云。直下來也。急著眼覰。",
    "X85n1590_014:0194b18": "吼一等法嗣",
    "X85n1590_014:0194b19": "唐安曇雲寺文璧福禪師眉州陳氏子。幼冲覃訐。染",
    "X85n1590_014:0194b20": "指釋門。參徧諸方。後入吼和尚之室。秉拂上堂。柳舒",
    "X85n1590_014:0194b21": "金。梅正白。幾經霜凌幾經雪。寒枝傲骨占春先。却把",
    "X85n1590_014:0194b22": "清香輕漏泄。惟佛與佛無分別。揮拂子云。筍過東家",
    "X85n1590_014:0194b23": "作竹林。藕穿池面為荷葉。臘八上堂。積劫深懷疑彈",
    "X85n1590_014:0194b24": "子。實難吞吐出皇宮。六年雪嶺時無懈。驀地擡眸見",
    "X85n1590_014:0194c01": "己躳。此是大覺老人。在霜天月下悟得底。今日福上",
    "X85n1590_014:0194c02": "座。向情與無情煥然等現處。舉似大眾。還會麼。若會",
    "X85n1590_014:0194c03": "得。天地虗空生汝心內。人物殿堂皆汝元常。若或未",
    "X85n1590_014:0194c04": "然。捨家出家本屬何因。緇衣披度當為何事。正恁麼",
    "X85n1590_014:0194c05": "時。且道大覺老人。畢竟悟箇甚麼。良久云。泥牛掣斷",
    "X85n1590_014:0194c06": "黃金鎖。銕馬衝開碧玉關。改見月菴為曇雲寺。上堂。",
    "X85n1590_014:0194c07": "一點一畫涅槃妙心。一字一言真實勝義。不是九重",
    "X85n1590_014:0194c08": "隆下。親從刺史頒來。顯示佛祖真機。開發人天眼目。",
    "X85n1590_014:0194c09": "所以道。若以眼見。乃文殊境界。若以耳聞。實觀音妙",
    "X85n1590_014:0194c10": "體。若以心思。普賢牀榻。且道。毗盧遮那即今在甚麼",
    "X85n1590_014:0194c11": "處。顧左右云。不擬議時全體現。涉思惟處隔關山。",
    "X85n1590_014:0194c12": "瑞林蓮法嗣",
    "X85n1590_014:0194c13": "玉諾昌禪師蜀南人。齠齡于瑞林和尚處薙染。至年",
    "X85n1590_014:0194c14": "圓具。初遊講肆。頗通經論。因看圓覺經。四大各離。始",
    "X85n1590_014:0194c15": "覺忙然。遂徧參。歸來徹困于淡竹老人。受記莂于本",
    "X85n1590_014:0194c16": "師瑞林和尚。康熙戊午。住成都府德元寺。上堂。吾年",
    "X85n1590_014:0194c17": "三十四。佛法總不識。張登曲彔牀。渾無些子伎。全提",
    "X85n1590_014:0194c18": "臨濟宗。惟憑斯箇力。頭頭絕覆藏。處處無踪跡。活潑",
    "X85n1590_014:0194c19": "潑耀古騰今。峭巍巍輝天鑑地。當陽露出端倪。揚眉",
    "X85n1590_014:0194c20": "已落第二。且如何是全提意旨。卓拄杖云。青天也皺",
    "X85n1590_014:0194c21": "眉。住南關外草堂寺。上堂。兩度相催住草堂。且無佛",
    "X85n1590_014:0194c22": "法可商量。烏藤拈出全收放。殺活臨機覿體彰。呈拄",
    "X85n1590_014:0194c23": "杖召眾云。者木上座。在臨濟德山。有意氣時添意氣。",
    "X85n1590_014:0194c24": "在文殊普賢。不風流處也風流。落在昌上座手裏。放",
    "X85n1590_014:0195a01": "行則萬象生輝。把住則乾坤失色。空王殿上。一任簸",
    "X85n1590_014:0195a02": "土揚塵。糞掃堆頭。徧現紫金光聚。有時為天中之天。",
    "X85n1590_014:0195a03": "有時作聖中之聖。胎卵濕化。鱗甲羽毛。承斯恩力。齊",
    "X85n1590_014:0195a04": "彰本地風光。各顯神通妙用。與凡聖同源。千差一致。",
    "X85n1590_014:0195a05": "復卓一卓云。還委悉麼。離相離名人不稟。吹毛用了",
    "X85n1590_014:0195a06": "急須磨。",
    "X85n1590_014:0195a07": "曉元濟法嗣",
    "X85n1590_014:0195a08": "大旭宗禪師蜀南建昌李氏子。齠年祝髮。詣成都草",
    "X85n1590_014:0195a09": "堂寺。參曉元和尚座下圓具。巾缾六稔。元痛以鉗錘。",
    "X85n1590_014:0195a10": "契機之後。住窰山鎮疆寺。至節上堂。心珠燦燦絕纖",
    "X85n1590_014:0195a11": "塵。盡淨常靈脫體新。無物與伊堪比并。略侔日月合",
    "X85n1590_014:0195a12": "其明。眾中有恁麼人麼。問月朗當空時如何。師云。光",
    "X85n1590_014:0195a13": "映前街連後巷。進云。月落後如何。師云。剔起殘燈閱",
    "X85n1590_014:0195a14": "簡編。進云。如何是窰山境。師云。雨晴松竹翠。山寺木",
    "X85n1590_014:0195a15": "魚聲。進云。如何是境中人。師云。樓頭歌舞後。猶味樂",
    "X85n1590_014:0195a16": "賓儔。進云。人境雙忘旹如何。師云。籬邊葉落無聲響。",
    "X85n1590_014:0195a17": "嶺上雲歸絕點痕。乃云。六花亂墜。寒氣逼人。日南長",
    "X85n1590_014:0195a18": "至。百卉萌生。山僧褁頭大睡。誰管他人屋上霜凝。以",
    "X85n1590_014:0195a19": "拄杖作圓相云。會麼。于中薦得。百千三昧一時證得。",
    "X85n1590_014:0195a20": "神通妙用無越此宗。人人向文殊眉睫上往來。個個",
    "X85n1590_014:0195a21": "于普賢行門中出入。高揖釋迦。不拜彌勒。到恁麼田",
    "X85n1590_014:0195a22": "地。有無不立。凡聖亦如。隨緣放曠。任運逍遙。石頭土",
    "X85n1590_014:0195a23": "塊動地放光。蒼松翠竹吾人本體。何必要山僧重叨",
    "X85n1590_014:0195a24": "呾也。如或未委。不惜唇皮再下註脚。驀拈拄杖卓云。",
    "X85n1590_014:0195b01": "久立。",
    "X85n1590_014:0195b02": "佛冤綱法嗣",
    "X85n1590_014:0195b03": "嘉州九頂子開乾禪師本州辜氏子。生而有異。孤勁",
    "X85n1590_014:0195b04": "淵冲。志慕上乘。年十九。往洪椿坪。禮祖正師削染。後",
    "X85n1590_014:0195b05": "遊成都昭覺。依師翁操策機辯。日究奧旨。圓具禮辭。",
    "X85n1590_014:0195b06": "歷謁尊宿。提撕心要。洞然無滯。時師翁謝事。冤領昭",
    "X85n1590_014:0195b07": "覺。復造其席。覺垂語云。牛過窻櫺。頭角四蹄俱過。因",
    "X85n1590_014:0195b08": "甚尾巴過不得。師應聲云。明破即不堪。拂袖便出。即",
    "X85n1590_014:0195b09": "頌。渾身獨步千峰外。無限風光意莫窮。揭石耕雲橫",
    "X85n1590_014:0195b10": "宇宙。尾巴尖上活渠儂。覺又問。萬法歸一。一歸何處。",
    "X85n1590_014:0195b11": "師云。誰家店內無宿客。覺云。未在更道。師立頌。一法",
    "X85n1590_014:0195b12": "凜然萬法虗。山河大地一芙蕖。電光石火猶嫌鈍。妙",
    "X85n1590_014:0195b13": "體堂堂位不居。覺徵云。不是心不是佛不是物。是個",
    "X85n1590_014:0195b14": "甚麼。師云。不敢妄生穿鑿。連頌二偈。心佛俱非不是",
    "X85n1590_014:0195b15": "物。神頭鬼面絕誵訛。等閑放出遼天鶻。舒掌擎拳較",
    "X85n1590_014:0195b16": "不多。又相逢不識名和姓。伊向東西我自南。莫道長",
    "X85n1590_014:0195b17": "安風月好。到頭終是自羞慚。覺可之。其徵徹直捷。逈",
    "X85n1590_014:0195b18": "絕見知。扣問咨參。了無惰念。覺解制。授以衣拂。癸酉",
    "X85n1590_014:0195b19": "十月。師翁丈老人結制。命秉拂上堂。若論個事。一味",
    "X85n1590_014:0195b20": "尋常。騎聲葢色。法法全彰。縱奪殺活。不犯鋒鋩。清風",
    "X85n1590_014:0195b21": "明月。不坐玉堂。快須擉瞎娘生眼。炯炯寒光照大唐。",
    "X85n1590_014:0195b22": "靈利衲僧聊聞舉著。直下承當。雖然如是。脚跟下與",
    "X85n1590_014:0195b23": "伊三十拄杖。且道。利害在甚處。卓拄杖云。鴛鴦綉出",
    "X85n1590_014:0195b24": "從君看。不把金針度與人。",
    "X85n1590_014:0195c01": "天湛熾禪師漢之古洋州李氏子。夙植逈別。不類常",
    "X85n1590_014:0195c02": "童。九歲于興元淨明。禮佛冤和尚削染。聽事服勞。痛",
    "X85n1590_014:0195c03": "與鞭策。甲寅冤領昭覺院務。制中同眾打七。面觸露",
    "X85n1590_014:0195c04": "柱。忽爾暢然。呈偈曰。無參參處却參參。三脚驢兒苦",
    "X85n1590_014:0195c05": "著鞭。骨碎皮穿肝膽露。血淋淋地染長安。覺可之。壬",
    "X85n1590_014:0195c06": "申結制。師翁老人命秉拂。拈拂子云。法不孤起。仗境",
    "X85n1590_014:0195c07": "方生。時當秋末。萬卉潛榮。或抑或揚。觸目現成。豈不",
    "X85n1590_014:0195c08": "見。置山河大地于一毫端。透頂透底。絕羅絕籠。顯大",
    "X85n1590_014:0195c09": "機明大用。觸處普賢境界。發揮佛祖機籌。有時拋三",
    "X85n1590_014:0195c10": "放兩。拈尾作頭。有時充塞虗空。擘開華嶽。麻三斤。庭",
    "X85n1590_014:0195c11": "前栢。青州衫。天下老和尚家私。一時打貼。拂一拂云。",
    "X85n1590_014:0195c12": "咦。步步登高易。平地喫交難。擊禪床下座。",
    "X85n1590_014:0195c13": "籌室燦禪師秦州王氏子。廿歲禮普門端宗師鬀染。",
    "X85n1590_014:0195c14": "法名勝燦。次年就本邑護國圓應和尚座下圓具。腰",
    "X85n1590_014:0195c15": "包趨蜀。依昭覺佛冤和尚。巾瓶有年。覺甞拈馬祖一",
    "X85n1590_014:0195c16": "喝百丈耳聾公案。師纔聞舉便掩耳。一日又問。毛吞",
    "X85n1590_014:0195c17": "巨海。芥納須彌。且道是神通妙用。法爾如然。師禮拜",
    "X85n1590_014:0195c18": "了歸位。覺便歸方丈。機緣相契。而受印可。甲戌冬。職",
    "X85n1590_014:0195c19": "維那。結制。命秉拂。上堂云。赤體條條絕所依。生平莽",
    "X85n1590_014:0195c20": "鹵沒思惟。一椎打就無今古。途路行人誰個知。是日",
    "X85n1590_014:0195c21": "陞堂重漏逗。且喜當陽母自欺。燦上座。昔年向者裏",
    "X85n1590_014:0195c22": "打失眼睛。珠沉滄海。即今劍露丘墟。光射牛斗。人人",
    "X85n1590_014:0195c23": "具頂門正眼。個個超佛祖宗猷。耀古騰今。離見絕聞。",
    "X85n1590_014:0195c24": "當此之際。虗空倒卓。大海颺塵。應時及節即不無。且",
    "X85n1590_014:0196a01": "道結角羅紋一句。作麼生道。驀呈拄杖云。到者裏。不",
    "X85n1590_014:0196a02": "惟踏不著佛祖關鍵。管教覰之不及。卓拄杖下座。",
    "X85n1590_014:0196a04": "錦江禪燈卷第十四"
}