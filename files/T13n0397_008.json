{
    "T13n0397_008:0046b22": "大方等大集經卷第八",
    "T13n0397_008:0046b24": "北涼天竺三藏曇無讖於姑臧譯",
    "T13n0397_008:0046b25": "海慧菩薩品第五之一",
    "T13n0397_008:0046b26": "爾時，世尊故在欲色二界中間大寶坊中，與",
    "T13n0397_008:0046b27": "諸大眾圍遶說法。是時，三千大千世界大水",
    "T13n0397_008:0046b28": "盈滿猶如大海，又如劫盡水災起時。然諸世",
    "T13n0397_008:0046b29": "界國邑、村落、城郭、舍宅、山林、樹木，上至色界",
    "T13n0397_008:0046c01": "無所嬈害悉皆如故，而諸大眾皆見是水。爾",
    "T13n0397_008:0046c02": "時，水中出生無量分陀利花，青琉璃莖、真金",
    "T13n0397_008:0046c03": "為葉，功德寶臺、帝釋寶鬚，周匝多有無量之",
    "T13n0397_008:0046c04": "花；縱廣十里在寶坊中，高一多羅樹。爾時，大",
    "T13n0397_008:0046c05": "眾各各自見在此花上，其花爾時出大光明，",
    "T13n0397_008:0046c06": "遍照十方無量世界。爾時，大眾心生歡喜：「我",
    "T13n0397_008:0046c07": "等今者必當得聞殊勝妙法。」爾時，彌勒菩薩",
    "T13n0397_008:0046c08": "即從坐起，前禮佛足右遶三匝，於蓮華上長",
    "T13n0397_008:0046c09": "跪合掌，白佛言：「世尊！何因緣故，如是三千大",
    "T13n0397_008:0046c10": "千世界滿中大水猶如大海？又如劫盡水災",
    "T13n0397_008:0046c11": "起時，復出無量分陀利花，大光如是遍照十",
    "T13n0397_008:0046c12": "方無量世界？」佛言：「彌勒！下方過於三千大千",
    "T13n0397_008:0046c13": "世界微塵等國，有一世界名寶莊嚴。其土有",
    "T13n0397_008:0046c14": "佛，號海智神通如來、應、正遍知、明行足、善逝、世",
    "T13n0397_008:0046c15": "間解、無上士、調御丈夫、天人師、佛、世尊。彼有",
    "T13n0397_008:0046c16": "菩薩名曰海慧，欲來至此大寶坊中，與無數",
    "T13n0397_008:0046c17": "菩薩俱共已斷一切數想，欲來聽是大集經",
    "T13n0397_008:0046c18": "典。」時，舍利弗白佛言：「世尊！彼佛世界去此甚",
    "T13n0397_008:0046c19": "遠，海慧在彼，頗得聞此佛所說不？」佛言：「舍",
    "T13n0397_008:0046c20": "利弗！如汝今於我前所聞，彼亦如是。如汝今",
    "T13n0397_008:0046c21": "日及諸大眾覩見於我，海慧菩薩見我亦爾。」",
    "T13n0397_008:0046c22": "「世尊！菩薩摩訶薩所有神通不可思議，住於",
    "T13n0397_008:0046c23": "極遠無量世界，而有如是無礙天眼、無障耳",
    "T13n0397_008:0046c24": "通。世尊！誰有聞是不思議事，而當不發阿耨",
    "T13n0397_008:0046c25": "多羅三藐三菩提心？唯除下劣不肖人耳！」",
    "T13n0397_008:0046c26": "爾時，海慧菩薩具足無量神通之力，於一念",
    "T13n0397_008:0046c27": "中在彼國滅，忽然現此大寶坊中。即入三昧，",
    "T13n0397_008:0046c28": "令此大眾悉得遙見彼佛世界所有人民、城",
    "T13n0397_008:0046c29": "邑、聚落、屋舍、殿堂、山林、樹木、飛鳥、走獸，及見",
    "T13n0397_008:0047a01": "彼佛與諸大眾圍遶說法。現是事已，即從三",
    "T13n0397_008:0047a02": "昧安詳而起，前禮佛足右遶三匝，以其世界",
    "T13n0397_008:0047a03": "所有香花種種伎樂，供養於佛，作如是言：「下",
    "T13n0397_008:0047a04": "方世界海慧神通如來，致問無量。如來身命",
    "T13n0397_008:0047a05": "及以大眾悉安隱不？」卻坐一面寶蓮花上。時",
    "T13n0397_008:0047a06": "有梵王名曰修悲，作是思惟：「何因緣故有是",
    "T13n0397_008:0047a07": "大水，滿此三千大千世界而非水災？我今當",
    "T13n0397_008:0047a08": "往問於世尊。」即與六萬八千梵俱詣如來所，",
    "T13n0397_008:0047a09": "頭面敬禮右遶三匝，長跪合掌白佛言：「世尊！",
    "T13n0397_008:0047a10": "何因緣故，此中三千大千世界七寶蓮花莊",
    "T13n0397_008:0047a11": "嚴遍滿，無量菩薩各各次第坐寶花上，三千",
    "T13n0397_008:0047a12": "世界大水盈滿？」佛言梵天：「善男子！此是海慧",
    "T13n0397_008:0047a13": "菩薩摩訶薩神通之力。」梵天言：「世尊！如來所",
    "T13n0397_008:0047a14": "說大集妙典猶未訖耶？」佛言：「梵天！如來所有",
    "T13n0397_008:0047a15": "樂說無礙不可窮盡。梵天！佛與無量菩薩大",
    "T13n0397_008:0047a16": "眾，觀察法界講論法界，法樂微妙亦不可",
    "T13n0397_008:0047a17": "盡。」梵天言：「世尊！如來所言海慧菩薩其誰是",
    "T13n0397_008:0047a18": "耶？」佛言：「梵天！汝今不見坐寶蓮花，其花縱廣",
    "T13n0397_008:0047a19": "滿十由旬，為諸菩薩之所恭敬讚歎者乎？其",
    "T13n0397_008:0047a20": "身色像光明煒燁，唯除如來餘無及者。」爾時，",
    "T13n0397_008:0047a21": "梵天見已即生恭敬之心，頭面禮拜，作如是",
    "T13n0397_008:0047a22": "言：「若有得見如是正士得大利益，我今遇之",
    "T13n0397_008:0047a23": "亦復如是。世尊！如是正法當久近住。」佛言：「善",
    "T13n0397_008:0047a24": "男子！如是正法如如來壽，我涅槃後是諸菩",
    "T13n0397_008:0047a25": "薩亦護是法。何以故？此經即是過去、未來、現",
    "T13n0397_008:0047a26": "在佛印。」爾時，海慧菩薩踊在空中高七多羅",
    "T13n0397_008:0047a27": "樹，示現己身智慧之力，為令大眾生信心故、",
    "T13n0397_008:0047a28": "莊嚴此經故，而說偈言：",
    "T13n0397_008:0047a29": "「下方有土過塵數，　　有佛海智神通尊，",
    "T13n0397_008:0047b01": "　常為眾生演說法，　　我聞能受為人說。",
    "T13n0397_008:0047b02": "　我今來此大眾中，　　供養恭敬十力尊，",
    "T13n0397_008:0047b03": "　所來眷屬諸菩薩，　　為破法中細疑心。",
    "T13n0397_008:0047b04": "　我今敬禮最無勝，　　如法而作上供養，",
    "T13n0397_008:0047b05": "　為欲莊嚴上菩提，　　教化眾生無上道。",
    "T13n0397_008:0047b06": "　若觀諸色無有相，　　亦能斷離三種受；",
    "T13n0397_008:0047b07": "　若無相貌及種性，　　是人能禮無上尊。",
    "T13n0397_008:0047b08": "　若不貪著我我所，　　亦復修集於中道，",
    "T13n0397_008:0047b09": "　觀一切法如虛空，　　是人能禮無上尊。",
    "T13n0397_008:0047b10": "　若不貪著諸境界，　　亦能寂靜於內入，",
    "T13n0397_008:0047b11": "　於諸法界不生著，　　是人能禮無上尊。",
    "T13n0397_008:0047b12": "　若見如來真法身，　　能竪無上大法幢，",
    "T13n0397_008:0047b13": "　見一切法如幻相，　　是人能禮無上尊。",
    "T13n0397_008:0047b14": "　若見無施無受者，　　無作無受亦如是；",
    "T13n0397_008:0047b15": "　若無正見及邪見，　　是人能禮無上尊。",
    "T13n0397_008:0047b16": "　亦不定在菩提中，　　又不決定在生死，",
    "T13n0397_008:0047b17": "　遠離一切諸煩惱，　　是人能禮於如來。",
    "T13n0397_008:0047b18": "　若有至心修善法，　　淨身口意三業等，",
    "T13n0397_008:0047b19": "　亦能調伏於諸根，　　是人能禮無上尊。",
    "T13n0397_008:0047b20": "　若忍諸法無有我，　　不成菩提捨眾生，",
    "T13n0397_008:0047b21": "　為菩提故持淨戒，　　是人能禮無上尊。",
    "T13n0397_008:0047b22": "　若觀諸法猶如焰，　　眾生平等如虛空，",
    "T13n0397_008:0047b23": "　淨心不作諸心想，　　是人能禮無上尊。",
    "T13n0397_008:0047b24": "　為諸眾生受大苦，　　為菩提故修忍辱，",
    "T13n0397_008:0047b25": "　觀一切法如水月，　　是人能禮於正覺。",
    "T13n0397_008:0047b26": "　觀無眾生命士夫，　　亦為眾生修菩提，",
    "T13n0397_008:0047b27": "　觀法念念滅盡相，　　是人能禮無上尊。",
    "T13n0397_008:0047b28": "　受地獄苦心不退，　　勤加精進修集道，",
    "T13n0397_008:0047b29": "　聞諸法空心不怖，　　是人能禮無上尊。",
    "T13n0397_008:0047c01": "　一切境界無罣礙，　　猶如空中動手者，",
    "T13n0397_008:0047c02": "　亦觀三世相平等，　　是人能禮無上尊。",
    "T13n0397_008:0047c03": "　若魔不能知其心，　　是人能得大神通，",
    "T13n0397_008:0047c04": "　若說法字義無盡，　　是人能禮無上尊。",
    "T13n0397_008:0047c05": "　若能遍聞諸佛音，　　聞已受持廣宣說，",
    "T13n0397_008:0047c06": "　不見三寶差別相，　　是人能禮無上尊。",
    "T13n0397_008:0047c07": "　如來具六波羅蜜，　　無有去來如虛空，",
    "T13n0397_008:0047c08": "　了了知諸眾生界，　　是故我禮無上尊。",
    "T13n0397_008:0047c09": "　如來成就大功德，　　終不生於似我慢，",
    "T13n0397_008:0047c10": "　我今敬禮佛色像，　　是身世間不能作；",
    "T13n0397_008:0047c11": "　佛光勝於一切光，　　其意殊妙亦最上，",
    "T13n0397_008:0047c12": "　一切眾生不見頂，　　是故我禮一切勝。",
    "T13n0397_008:0047c13": "　如來知諸眾生解，　　隨解而為演說法，",
    "T13n0397_008:0047c14": "　能知煩惱之對治，　　是故我禮於世尊。」",
    "T13n0397_008:0047c15": "爾時，海慧菩薩偈讚佛已從空而下，白佛言：",
    "T13n0397_008:0047c16": "「世尊！我今於此欲少諮問，唯願如來哀愍聽",
    "T13n0397_008:0047c17": "許。」佛言：「善哉，善哉！善男子！隨意致問，吾當",
    "T13n0397_008:0047c18": "為汝分別解說。」海慧菩薩言：「世尊！我先聞有",
    "T13n0397_008:0047c19": "淨印三昧，若有菩薩住是三昧，即得阿耨多",
    "T13n0397_008:0047c20": "羅三藐三菩提。唯願如來說是三昧，令諸菩",
    "T13n0397_008:0047c21": "薩普皆得聞，聞已皆當莊嚴修行，為阿耨多",
    "T13n0397_008:0047c22": "羅三藐三菩提故。」佛言：「善男子！至心諦聽，吾",
    "T13n0397_008:0047c23": "今當說。善男子！如淨寶珠，匠者琢磨，價直無",
    "T13n0397_008:0047c24": "量人所珍重。善男子！菩薩初發菩提心已，",
    "T13n0397_008:0047c25": "修集善法多聞思惟，觀察法界淨於初心，初",
    "T13n0397_008:0047c26": "心既淨咸為諸佛菩薩敬念，即便獲得淨印",
    "T13n0397_008:0047c27": "三昧。「善男子！淨寶珠者離九種寶。何等為九？",
    "T13n0397_008:0047c28": "一者、金性；二者、銀性；三者、琉璃性；四者、頗梨",
    "T13n0397_008:0047c29": "性；五者、馬瑙性；六者、蓮花性；七者、車璩性；八",
    "T13n0397_008:0048a01": "者、功德寶性；九者、珊瑚性，是名為九。離是九",
    "T13n0397_008:0048a02": "性名淨寶珠，其價無量，轉輪聖王之所受用，",
    "T13n0397_008:0048a03": "是珠光明餘光不及。「善男子！菩薩摩訶薩發",
    "T13n0397_008:0048a04": "菩提心亦復如是，離九種性得淨印三昧。何",
    "T13n0397_008:0048a05": "等為九？一者、凡夫性；二者、信行性；三者、法行",
    "T13n0397_008:0048a06": "性；四者、八忍性；五者、須陀洹性；六者、斯陀含",
    "T13n0397_008:0048a07": "性；七者、阿那含性；八者、阿羅漢性；九者、辟",
    "T13n0397_008:0048a08": "支佛性。離是九性入佛種性得淨印三昧，以",
    "T13n0397_008:0048a09": "其淨故勝於一切聲聞緣覺，施於一切眾生",
    "T13n0397_008:0048a10": "光明。「善男子！淨寶珠者耐磨穿押，是故此",
    "T13n0397_008:0048a11": "珠名無瑕玼。善男子！淨印三昧亦復如是。「善",
    "T13n0397_008:0048a12": "男子！云何淨印三昧？修集三戒、具十善法，修",
    "T13n0397_008:0048a13": "行慈悲憐愍眾生，見他事業親往營理，愛念",
    "T13n0397_008:0048a14": "一切修捨意淨常念眾生，以四攝法攝取一切，",
    "T13n0397_008:0048a15": "專念六念調伏諸根，少欲知足不斷聖種，息",
    "T13n0397_008:0048a16": "諸鬪訟壞於憍慢，恭敬供養諸師和上耆",
    "T13n0397_008:0048a17": "舊長宿，不輕於他，求法護法、遠離惡法，於佛",
    "T13n0397_008:0048a18": "法僧信心無壞。心常緣念一切善法，不讚己",
    "T13n0397_008:0048a19": "身常稱他德，知恩報恩，淨諸威儀，具於忍辱，",
    "T13n0397_008:0048a20": "求舍摩他，修陀羅尼，心等如風地水火空，常",
    "T13n0397_008:0048a21": "樂出家修集寂靜，持戒精進，親近善友淨於",
    "T13n0397_008:0048a22": "諸根。眼耳鼻舌身心無礙，觀於不淨為壞貪",
    "T13n0397_008:0048a23": "結，修集慈心為破怨親，觀十二緣為壞無",
    "T13n0397_008:0048a24": "明，遠離一切障礙之法，施法無悋具足成就",
    "T13n0397_008:0048a25": "六波羅蜜。不求餘乘，內外清淨觀生死過，於",
    "T13n0397_008:0048a26": "菩提道心不悔退，教化眾生於大乘中。善男",
    "T13n0397_008:0048a27": "子！菩薩具足如是等法，淨不淨意，發阿耨",
    "T13n0397_008:0048a28": "多羅三藐三菩提心，是名寶珠。」爾時，世尊即",
    "T13n0397_008:0048a29": "說頌曰：",
    "T13n0397_008:0048b01": "「若有修集大慈心，　　具足成滿十善法，",
    "T13n0397_008:0048b02": "　是人定見彌勒佛，　　故菩提心難思議。",
    "T13n0397_008:0048b03": "　修集大悲為眾生，　　亦常教化於大乘，",
    "T13n0397_008:0048b04": "　為除煩惱修捨心，　　故菩提心難思議。",
    "T13n0397_008:0048b05": "　具足修集念智慧，　　及能調伏於自心，",
    "T13n0397_008:0048b06": "　能修知足及少欲，　　是故菩提心最勝。",
    "T13n0397_008:0048b07": "　遠離一切諸惡法，　　其心柔軟於眾生，",
    "T13n0397_008:0048b08": "　增長一切諸善法，　　是故菩提心最勝。",
    "T13n0397_008:0048b09": "　恭敬供養師和上，　　紹繼增長聖種性，",
    "T13n0397_008:0048b10": "　遠離一切諸憍慢，　　是故菩提心最勝。",
    "T13n0397_008:0048b11": "　其心質直不欺誑，　　常樂寂靜化眾生，",
    "T13n0397_008:0048b12": "　除去憍慢不輕他，　　是故菩提心最勝。",
    "T13n0397_008:0048b13": "　護持正法能聽說，　　化諸眾生離煩惱，",
    "T13n0397_008:0048b14": "　至心專念無上乘，　　是故菩提心最勝。",
    "T13n0397_008:0048b15": "　供養三寶信四諦，　　遠離諸惡修善法，",
    "T13n0397_008:0048b16": "　不瞋不恚於眾生，　　是故菩提心最勝。",
    "T13n0397_008:0048b17": "　客煩惱起生慚愧，　　即向十方佛懺悔，",
    "T13n0397_008:0048b18": "　修集善法調諸根，　　是故菩提心最勝。",
    "T13n0397_008:0048b19": "　淨身口意知業果，　　知恩念恩知酬報，",
    "T13n0397_008:0048b20": "　信十二緣淨威儀，　　是故菩提心最勝。",
    "T13n0397_008:0048b21": "　具舍摩陀修智慧，　　具足持戒樂菩提，",
    "T13n0397_008:0048b22": "　受大苦惱心不動，　　是故菩提心最勝。",
    "T13n0397_008:0048b23": "　其心平等如四大，　　視諸眾生如虛空，",
    "T13n0397_008:0048b24": "　常樂出家修菩提，　　是故菩提心最勝。",
    "T13n0397_008:0048b25": "　貪樂寂靜淨身心，　　修行法行觀四諦，",
    "T13n0397_008:0048b26": "　實語法語真義語，　　是故菩提心最勝。",
    "T13n0397_008:0048b27": "　有所說法而安住，　　勤修精進壞魔業，",
    "T13n0397_008:0048b28": "　於所修法無懈怠，　　是故菩提心最勝。",
    "T13n0397_008:0048b29": "　親近善友佛菩提，　　能度眾生生死海，",
    "T13n0397_008:0048c01": "　能淨一切六境界，　　是故菩提心最勝。",
    "T13n0397_008:0048c02": "　遠離障礙除五蓋，　　諸根清淨無憍慢，",
    "T13n0397_008:0048c03": "　貪欲瞋恚癡對治，　　是故菩提心最勝。",
    "T13n0397_008:0048c04": "　觀善思惟具念心，　　修助菩提得神通，",
    "T13n0397_008:0048c05": "　不畏生死樂涅槃，　　是故菩提心最勝。",
    "T13n0397_008:0048c06": "　凡所說法不為食，　　於諸法中心無悋，",
    "T13n0397_008:0048c07": "　修行善法不求報，　　是故菩提心最勝。",
    "T13n0397_008:0048c08": "　不以餘乘攝眾生，　　所說眾樂而受持，",
    "T13n0397_008:0048c09": "　其心無量無有邊，　　是故菩提心最勝。",
    "T13n0397_008:0048c10": "　內外清淨無過咎，　　不畏生死修菩提，",
    "T13n0397_008:0048c11": "　修菩提時心不悔，　　是故菩提心最勝。",
    "T13n0397_008:0048c12": "　知眾生界淨國土，　　莊嚴菩提不自為，",
    "T13n0397_008:0048c13": "　迷惑眾生示正道，　　是故菩提心最勝。",
    "T13n0397_008:0048c14": "　善知法界真實性，　　無分別智不可說，",
    "T13n0397_008:0048c15": "　能破眾生怖畏想，　　是故菩提心最勝。",
    "T13n0397_008:0048c16": "　若能具足如是法，　　是能淨發菩提心，",
    "T13n0397_008:0048c17": "　不為世法之所污，　　煩惱魔業亦復然；",
    "T13n0397_008:0048c18": "　若有能發菩提心，　　是則能勝一切乘，",
    "T13n0397_008:0048c19": "　能淨一切眾生心，　　亦能演說無上道。",
    "T13n0397_008:0048c20": "「善男子！云何名為菩提之心押而不壞？押者",
    "T13n0397_008:0048c21": "名為大悲，緣於一切眾生，紹三寶種不令斷",
    "T13n0397_008:0048c22": "絕，為佛法故莊嚴善根，三十二相、八十種好，",
    "T13n0397_008:0048c23": "嚴淨世界，為護正法不惜身命。「善男子！若為",
    "T13n0397_008:0048c24": "諸惡眾生打觸惱亂嬈害，悉當忍之，亦應不",
    "T13n0397_008:0048c25": "捨一切眾生，心不生悔不愁不惱，為調眾生",
    "T13n0397_008:0048c26": "勤加精進。若遇罵辱瞋恚打擲，默然受之終",
    "T13n0397_008:0048c27": "不加報，應作是念：『夫大乘者與世共諍。』何以",
    "T13n0397_008:0048c28": "故？一切眾生順生死流，大乘之法逆生死流；",
    "T13n0397_008:0048c29": "一切眾生各各諍訟，大乘之法破壞鬪諍；一",
    "T13n0397_008:0049a01": "切眾生瞋恚熾盛，大乘之法除滅瞋心；一切",
    "T13n0397_008:0049a02": "眾生各各虛誑，大乘之法質直無虛。十方世",
    "T13n0397_008:0049a03": "界若有眾生，以諸刀杖隨逐菩薩，而作是",
    "T13n0397_008:0049a04": "言：『誰有發此菩提心者，我當叚叚支解其",
    "T13n0397_008:0049a05": "身如胡麻許。』菩薩聞此終不退轉菩提之心，",
    "T13n0397_008:0049a06": "亦不放捨慈悲喜捨、惠施、持戒、忍辱、精進、禪定、",
    "T13n0397_008:0049a07": "智慧。何以故？菩薩思惟：『我於無量無邊世",
    "T13n0397_008:0049a08": "中，受大地獄、畜生、餓鬼、人、天等身，受行惡法，",
    "T13n0397_008:0049a09": "不能自利及利他人。若我或於無量世中，為",
    "T13n0397_008:0049a10": "彼惡人刀杖隨逐節節支解，我終不捨於菩",
    "T13n0397_008:0049a11": "提心及諸眾生。何以故？若我不能忍受如是",
    "T13n0397_008:0049a12": "世中苦者，何能堪忍地獄諸苦？行善法時，多",
    "T13n0397_008:0049a13": "有惡法來作障礙，我若不忍，云何能作種種",
    "T13n0397_008:0049a14": "善法？一切眾生施我惡事，我要當以善法施",
    "T13n0397_008:0049a15": "之；眾生施我刀杖罵辱，我以無上大忍施之。』",
    "T13n0397_008:0049a16": "菩薩摩訶薩若能如是思惟觀者，當知不久",
    "T13n0397_008:0049a17": "得阿耨多羅三藐三菩提，如是觀已能忍三",
    "T13n0397_008:0049a18": "押，謂身口意。「云何押身？若菩薩身被支解",
    "T13n0397_008:0049a19": "時，爾時依法將順惡人，具足六波羅蜜。云",
    "T13n0397_008:0049a20": "何菩薩身被支解而得具足六波羅蜜？菩薩",
    "T13n0397_008:0049a21": "若被支解身體不惜身命，爾時具足檀波羅",
    "T13n0397_008:0049a22": "蜜；於彼惡人修集慈心，爾時具足尸波羅蜜；",
    "T13n0397_008:0049a23": "不瞋不罵不以惡事還往加之，爾時具足忍",
    "T13n0397_008:0049a24": "波羅蜜；為諸眾生勤行精進，終不捨離菩提",
    "T13n0397_008:0049a25": "之心，爾時具足精進波羅蜜；若他瞋打其心",
    "T13n0397_008:0049a26": "不動，不失正念其意清淨；爾時具足禪波羅",
    "T13n0397_008:0049a27": "蜜；觀身無常苦空無我，猶如草木瓦石等類，",
    "T13n0397_008:0049a28": "爾時具足般若波羅蜜。具足如是六波羅蜜",
    "T13n0397_008:0049a29": "已，押而不壞，是名押身。「云何押口？忍於一切",
    "T13n0397_008:0049b01": "惡言罵辱若實不實，但責己身煩惱諸結，終",
    "T13n0397_008:0049b02": "不怨他，為諸眾生修集慈悲。菩薩摩訶薩修",
    "T13n0397_008:0049b03": "集如是忍惡罵時，即得具足忍波羅蜜。菩",
    "T13n0397_008:0049b04": "薩摩訶薩遇罵辱時，即作是念：『是人往世慳",
    "T13n0397_008:0049b05": "貪因緣，親近惡友得是惡心，我破慳貪修集",
    "T13n0397_008:0049b06": "惠施親近善友，是故我能捨是瞋恚。』爾時具",
    "T13n0397_008:0049b07": "足檀波羅蜜。菩薩摩訶薩遇罵辱時，作是念",
    "T13n0397_008:0049b08": "言：『是人破戒不信業果，是故罵我，我受持戒",
    "T13n0397_008:0049b09": "信於業報，是故修忍念於菩提，護持正法將",
    "T13n0397_008:0049b10": "順眾生。』爾時具足尸波羅蜜。菩薩摩訶薩遇",
    "T13n0397_008:0049b11": "罵辱時，作是思惟：『是人懈怠不修善法，是故",
    "T13n0397_008:0049b12": "罵我，我勤精進修集善法捨離瞋心，於善法",
    "T13n0397_008:0049b13": "所心無厭足，我今要當設大方便，先令是人",
    "T13n0397_008:0049b14": "坐菩提樹，然後我當取菩提果。』爾時具足精",
    "T13n0397_008:0049b15": "進波羅蜜。菩薩摩訶薩遇罵辱時，復作是念：",
    "T13n0397_008:0049b16": "『是人失念狂亂放逸煩惱所污，我今破壞一",
    "T13n0397_008:0049b17": "切煩惱，為如是等諸惡眾生發菩提心。若諸",
    "T13n0397_008:0049b18": "眾生悉清淨者，我復何緣發菩提心？是故專",
    "T13n0397_008:0049b19": "心緣念菩提心不怱務。』爾時具足禪波羅蜜。",
    "T13n0397_008:0049b20": "菩薩摩訶薩遇罵辱時，復作是念：『是人著我",
    "T13n0397_008:0049b21": "我所眾生壽命士夫，我依法界，法界之中誰",
    "T13n0397_008:0049b22": "罵誰受，我亦不見一法是罵及以罵者。』爾時",
    "T13n0397_008:0049b23": "具足般若波羅蜜。若能至心受持修行五波",
    "T13n0397_008:0049b24": "羅蜜，爾時具足忍波羅蜜，是名押口。「云何押",
    "T13n0397_008:0049b25": "心？不畏魔眾退菩提心，不畏一切眾邪異見",
    "T13n0397_008:0049b26": "退菩提心，不畏地獄、餓鬼、畜生種種諸苦退",
    "T13n0397_008:0049b27": "菩提心。若見佛像來作是言：『汝亦不能發菩",
    "T13n0397_008:0049b28": "提心，菩提之道甚為難得，不如早修聲聞乘",
    "T13n0397_008:0049b29": "法，速證涅槃受大安樂。』菩薩爾時聞是語已，",
    "T13n0397_008:0049c01": "即自思惟菩提之道難之與易：『我終不退，定",
    "T13n0397_008:0049c02": "當得到菩提樹下坐金剛床。我昔己請一切",
    "T13n0397_008:0049c03": "眾生，許當以法而惠施之。我今未與，云何欺",
    "T13n0397_008:0049c04": "誑？我當隨順一切佛心。』堪忍如是押心之事，",
    "T13n0397_008:0049c05": "不誑諸佛人天大眾及以已身，是名押心。」爾",
    "T13n0397_008:0049c06": "時，世尊即說頌曰：",
    "T13n0397_008:0049c07": "「向菩提道心不壞，　　大慈大悲亦復然，",
    "T13n0397_008:0049c08": "　又不斷絕三寶種，　　無量莊嚴為菩提。",
    "T13n0397_008:0049c09": "　為佛十力四無畏，　　三十二相八十好，",
    "T13n0397_008:0049c10": "　無量世中捨財施，　　亦受種種大苦惱，",
    "T13n0397_008:0049c11": "　為得三寶諸功德，　　受持正法而廣說，",
    "T13n0397_008:0049c12": "　為度眾生生死海，　　是故堪受種種苦。",
    "T13n0397_008:0049c13": "　十方世界惡眾生，　　執持刀杖逼我身，",
    "T13n0397_008:0049c14": "　心終不動失菩提，　　憐愍一切眾生故，",
    "T13n0397_008:0049c15": "　無量劫中受苦惱，　　不能自利及利他，",
    "T13n0397_008:0049c16": "　今我此忍大利益，　　亦能得佛無量德。",
    "T13n0397_008:0049c17": "　為佛功德碎其身，　　猶如胡麻心不悔，",
    "T13n0397_008:0049c18": "　心亦不退無上道，　　多受諸苦為菩提。",
    "T13n0397_008:0049c19": "　行住坐臥念菩提，　　其心寂靜離煩惱；",
    "T13n0397_008:0049c20": "　若欲起瞋於眾生，　　先當怨己及煩惱。",
    "T13n0397_008:0049c21": "　三惡道中受諸苦，　　為諸眾生得佛道，",
    "T13n0397_008:0049c22": "　不求人天上快樂，　　甘樂為眾受諸苦。",
    "T13n0397_008:0049c23": "　若於人中所受苦，　　不及地獄百千一，",
    "T13n0397_008:0049c24": "　雖受三惡無量苦，　　亦不退失菩提心。",
    "T13n0397_008:0049c25": "　觀身無常及無我，　　四大之性如四蛇，",
    "T13n0397_008:0049c26": "　至心放捨如是身，　　能得智慧無上道。",
    "T13n0397_008:0049c27": "　流轉諸有受諸苦，　　以不能觀身真實，",
    "T13n0397_008:0049c28": "　菩薩能觀身真實，　　是故永離諸苦惱。",
    "T13n0397_008:0049c29": "　行惡之時無妨礙，　　修行善法多留難，",
    "T13n0397_008:0050a01": "　諸佛世尊為證知，　　是故我受種種苦。",
    "T13n0397_008:0050a02": "　我今能忍如是等，　　身口意業無量苦，",
    "T13n0397_008:0050a03": "　以是因緣菩提心，　　堅牢畢竟不可動。",
    "T13n0397_008:0050a04": "　捨身具六波羅蜜，　　於身無貪具足檀；",
    "T13n0397_008:0050a05": "　於彼惡人生慈心，　　是故具足於尸羅；",
    "T13n0397_008:0050a06": "　割身能忍不生瞋，　　以是因緣具羼提；",
    "T13n0397_008:0050a07": "　受苦時心不動轉，　　是故具足毘梨耶；",
    "T13n0397_008:0050a08": "　不失念心樂寂靜，　　是故具足於禪那；",
    "T13n0397_008:0050a09": "　觀身無我無我所，　　爾時具足於般若。",
    "T13n0397_008:0050a10": "　若我能作是莊嚴，　　不久定得無上道；",
    "T13n0397_008:0050a11": "　若我不忍惡口業，　　云何能壞眾煩惱？",
    "T13n0397_008:0050a12": "　若我調伏身口意，　　則能忍受眾苦逼，",
    "T13n0397_008:0050a13": "　能壞一切諸魔眾，　　雖有眾邪我不動。",
    "T13n0397_008:0050a14": "　若欲具足波羅蜜，　　如來十力四無畏，",
    "T13n0397_008:0050a15": "　獲得無上無價寶，　　當學調伏身口意。",
    "T13n0397_008:0050a16": "「善男子！云何名為穿菩提心？菩薩既發菩提",
    "T13n0397_008:0050a17": "心已，終不生於相似我慢，不著菩提心、不貪",
    "T13n0397_008:0050a18": "菩提心、不愛菩提心、不觀菩提心，如是則",
    "T13n0397_008:0050a19": "能令心寂靜，觀深法界觀諸佛法。深法界者，",
    "T13n0397_008:0050a20": "謂十二因緣遠離二邊，一切諸法性自無我，",
    "T13n0397_008:0050a21": "觀於我性一切法性空無有主，住空三昧",
    "T13n0397_008:0050a22": "無相無願。知諸行法無所造作，觀色如沫、受",
    "T13n0397_008:0050a23": "如水泡、想如熱焰、行如芭蕉、識則如幻，觀界",
    "T13n0397_008:0050a24": "無作無有動搖，入如聾盲，心無暫住，憍慢",
    "T13n0397_008:0050a25": "之結都無生處。諸法無二無有分別，一味一",
    "T13n0397_008:0050a26": "乘一道一源。觀一切聲無有聲相，一切音",
    "T13n0397_008:0050a27": "聲次第不合，一切諸法不可宣說。了知苦",
    "T13n0397_008:0050a28": "相、集無我所、於滅無增、知道畢竟，無",
    "T13n0397_008:0050a29": "障礙故。觀身念處、知去來受、念心出滅、知於",
    "T13n0397_008:0050b01": "法界。觀界非界，故修正勤；欲得自在，故修如",
    "T13n0397_008:0050b02": "意。離諸煩惱，名為信根；樂於寂靜，名精進根；",
    "T13n0397_008:0050b03": "非有念故，名為念根；非思惟故，名為定根；遠",
    "T13n0397_008:0050b04": "離一切，名為慧根；不隨他故，名為信力；無障",
    "T13n0397_008:0050b05": "礙故，名精進力；不退轉故，名為念力；心得自",
    "T13n0397_008:0050b06": "在，名為定力；不觀善惡，名為慧力；不放逸故，",
    "T13n0397_008:0050b07": "名念覺分；入諸法故名，擇法覺分；如法行故，",
    "T13n0397_008:0050b08": "名進覺分；遠離惡故，名喜覺分；身心寂靜，名",
    "T13n0397_008:0050b09": "除覺分；知實三昧，名定覺分；不觀於二，名捨",
    "T13n0397_008:0050b10": "覺分；遠離諸見，名為正見；離諸覺觀，名正思",
    "T13n0397_008:0050b11": "惟；知諸聲性，名為正語；於身口意不生貪著，",
    "T13n0397_008:0050b12": "名為正業；離嫉妬心，名為正命；不增不減，名",
    "T13n0397_008:0050b13": "正精進；於善不善不生貪著，是名正念；觀諸",
    "T13n0397_008:0050b14": "心界，是名正定。「實相之性其性寂靜，畢竟義",
    "T13n0397_008:0050b15": "者，名無常、苦、無我，假名清淨大淨。能調心",
    "T13n0397_008:0050b16": "者、名之為施；身心清淨、名之為戒；諸法無常、",
    "T13n0397_008:0050b17": "名之為忍；勤修是智、名為精進；內外清淨、名",
    "T13n0397_008:0050b18": "為三昧；觀真實故、名為智慧；知諸眾生心性",
    "T13n0397_008:0050b19": "本淨、是名為慈；觀於一切等如虛空、是名為",
    "T13n0397_008:0050b20": "悲；斷一切喜、名為喜心；遠一切行、名為捨心，",
    "T13n0397_008:0050b21": "一切諸法未來世淨，過去種種現在無我。「善",
    "T13n0397_008:0050b22": "男子！若能真實觀察了知如是等法，是名為",
    "T13n0397_008:0050b23": "穿菩提心寶。菩薩觀察如是法已，次第得一",
    "T13n0397_008:0050b24": "切法自在陀羅尼。「善男子！譬如日月不作往",
    "T13n0397_008:0050b25": "來照明之心，以諸眾生福德力故，自行往返",
    "T13n0397_008:0050b26": "壞諸闇冥。善男子！菩薩摩訶薩若能觀了如",
    "T13n0397_008:0050b27": "是等法，亦復如是，不作是念：『我當利益無量",
    "T13n0397_008:0050b28": "眾生，而令眾生大得利益。』善男子！若菩薩摩",
    "T13n0397_008:0050b29": "訶薩能作是觀，是名禪波羅蜜、般若波羅蜜。",
    "T13n0397_008:0050c01": "何以故？入定乃能作如是觀，亂心不能，定者",
    "T13n0397_008:0050c02": "即是禪波羅蜜，觀者即是般若波羅蜜，如是",
    "T13n0397_008:0050c03": "乃能觀於真實，了了見於一切法相。云何名",
    "T13n0397_008:0050c04": "見一切法相？一切法相名無相相。言無相者",
    "T13n0397_008:0050c05": "即是無作，即此無作名之為相。若能永斷如",
    "T13n0397_008:0050c06": "是無相，即無相相。又無相者名無生相，無相",
    "T13n0397_008:0050c07": "相者名無滅相，無生無滅名無相無相相。若",
    "T13n0397_008:0050c08": "見無生無滅無作、無一無二、無瞋無諍無有，",
    "T13n0397_008:0050c09": "如爾不動不轉知於法性，是名真性、是名法",
    "T13n0397_008:0050c10": "性、是名實性。「善男子！菩薩摩訶薩若真實知",
    "T13n0397_008:0050c11": "如是等法，名非住住。」說是法時，十二那由他",
    "T13n0397_008:0050c12": "眾生發阿耨多羅三藐三菩提心，萬六千天",
    "T13n0397_008:0050c13": "得無生忍。爾時，世尊即說頌曰：",
    "T13n0397_008:0050c14": "「能破一切諸法相，　　清淨無上菩提心，",
    "T13n0397_008:0050c15": "　若能如是觀察者，　　即得不著一切法。",
    "T13n0397_008:0050c16": "　明見甚深諸法界，　　亦不怖畏於涅槃，",
    "T13n0397_008:0050c17": "　以是不怖因緣故，　　則能增長於佛法。",
    "T13n0397_008:0050c18": "　明信於因及果報，　　十二因緣亦如是，",
    "T13n0397_008:0050c19": "　遠離二邊常斷見，　　隨意種種說正法。",
    "T13n0397_008:0050c20": "　於常無常心不著，　　又能演說於中道，",
    "T13n0397_008:0050c21": "　知一切法是空性，　　無有眾生無壽命。",
    "T13n0397_008:0050c22": "　一切諸法空無相，　　亦復無有次第生，",
    "T13n0397_008:0050c23": "　其性本來常寂靜，　　無有能作如虛空。",
    "T13n0397_008:0050c24": "　不觀一切諸法相，　　了了覺知無有生，",
    "T13n0397_008:0050c25": "　觀色如沫受如泡，　　想如熱焰行芭蕉，",
    "T13n0397_008:0050c26": "　觀心如幻四大空，　　觀入猶如聾盲者，",
    "T13n0397_008:0050c27": "　又觀心意無內外，　　心無住處界無二。",
    "T13n0397_008:0050c28": "　不著諸法色色相，　　雖有是知無憍慢，",
    "T13n0397_008:0050c29": "　觀一切法皆平等，　　一味一乘一道源，",
    "T13n0397_008:0051a01": "　能知如是真實義，　　了了能觀於法界。",
    "T13n0397_008:0051a02": "　無有音聲能觀聲；　　無有心意能觀心；",
    "T13n0397_008:0051a03": "　無有文字觀文字；　　是能真實知法界。",
    "T13n0397_008:0051a04": "　一切法義不可說，　　聲及文字亦復然，",
    "T13n0397_008:0051a05": "　真實知苦集滅道，　　具足繫心四念處，",
    "T13n0397_008:0051a06": "　於諸法界無分別，　　其心能得大自在。",
    "T13n0397_008:0051a07": "　遠離一切諸煩惱，　　修四正勤行精進，",
    "T13n0397_008:0051a08": "　為得無礙大自在，　　勤心修集四如意。",
    "T13n0397_008:0051a09": "　於一切法不貪著，　　為於如是修信根；",
    "T13n0397_008:0051a10": "　常樂住於大寂靜，　　是故修集精進根；",
    "T13n0397_008:0051a11": "　心無念慮知真實，　　是故修集於念根；",
    "T13n0397_008:0051a12": "　悉能調伏諸心想，　　是故修集於定根；",
    "T13n0397_008:0051a13": "　為能觀察於法界，　　是故修集於慧根。",
    "T13n0397_008:0051a14": "　為欲了知諸法界，　　是故修集七覺分；",
    "T13n0397_008:0051a15": "　不觀諸法一二數，　　是故修集八正道。",
    "T13n0397_008:0051a16": "　如意能以財物施，　　亦能如意受持戒，",
    "T13n0397_008:0051a17": "　又能清淨於內外，　　是則名為大神通。",
    "T13n0397_008:0051a18": "　一切諸法本性淨，　　是故修集於慈悲；",
    "T13n0397_008:0051a19": "　斷一切喜諸煩惱，　　是故修集於喜心；",
    "T13n0397_008:0051a20": "　一切諸法本性淨，　　去來現在亦復然，",
    "T13n0397_008:0051a21": "　若觀諸法無生滅，　　是人即得真實知。」",
    "T13n0397_008:0051a22": "爾時，世尊復告海慧菩薩言：「菩薩得是淨大",
    "T13n0397_008:0051a23": "淨已，其心真實無有欺誑，於諸眾生平等無二，",
    "T13n0397_008:0051a24": "得真實智畢竟大智淨印三昧，安住淨印三",
    "T13n0397_008:0051a25": "昧根本。「云何名為三昧根本？為諸眾生修大",
    "T13n0397_008:0051a26": "慈悲，雖得供養其心不高，瞋恚毀辱心亦不",
    "T13n0397_008:0051a27": "下，心不高故，則能生於不憍法性、不憍名字，",
    "T13n0397_008:0051a28": "亦不生於相似我慢，身口意業從智慧生，是",
    "T13n0397_008:0051a29": "故一切所作諸業非不隨智。「云何菩薩身業",
    "T13n0397_008:0051b01": "隨智？所得身形殊勝微妙，眾生見者即得調",
    "T13n0397_008:0051b02": "伏，身四威儀亦能調伏，離諸身過身曲身滓。",
    "T13n0397_008:0051b03": "其身清淨相好莊嚴，諸根具足無有缺減，不",
    "T13n0397_008:0051b04": "恃此身而生憍慢，見下色者心亦不輕。自於",
    "T13n0397_008:0051b05": "其身不生貪著，觀身法界及以身業，知是色",
    "T13n0397_008:0051b06": "已念於法身，不求食身以定為食，為調眾生",
    "T13n0397_008:0051b07": "現受其施常修聖行。所謂非為貪欲、瞋恚、愚",
    "T13n0397_008:0051b08": "癡受持清淨戒、擁護正法。菩薩摩訶薩具足",
    "T13n0397_008:0051b09": "如是隨智身業，得大神力、無所畏力，以是力",
    "T13n0397_008:0051b10": "故，於諸佛土普示其身。如此世界所示色身，",
    "T13n0397_008:0051b11": "餘諸世界亦復如是，放大光明遍照十方無",
    "T13n0397_008:0051b12": "量世界，其光柔軟眾生遇者離煩惱熱，離煩",
    "T13n0397_008:0051b13": "惱已受大快樂，是名菩薩身業隨智。「云何菩",
    "T13n0397_008:0051b14": "薩口業隨智？所謂遠離六十四種惡口之業：",
    "T13n0397_008:0051b15": "麁語、濁語、非時語、妄語、漏語、大語、高語、輕語、",
    "T13n0397_008:0051b16": "破語、不了語、散語、低語、仰語、錯語、惡語、畏語、",
    "T13n0397_008:0051b17": "吃語、諍語、讇語、調語、誑語、惱語、怯語、邪語、",
    "T13n0397_008:0051b18": "罪語、啞語、入語、燒語、地獄語、虛語、慢語、輕語、",
    "T13n0397_008:0051b19": "不愛語、說罪咎語、失語別、離語、利惡語、兩舌",
    "T13n0397_008:0051b20": "語、無義語、無護語、喜語、狂語、殺語、害語、繫語、",
    "T13n0397_008:0051b21": "閉語、縛語、打語、歌語、非法語、自讚歎語、說他",
    "T13n0397_008:0051b22": "過語、謗三寶語，是名六十四(丹本云：少十一種，無處訪本)。「善",
    "T13n0397_008:0051b23": "男子！菩薩摩訶薩遠離如是惡口等事，凡有",
    "T13n0397_008:0051b24": "所說，說實、說真、說解脫、說如實、說隨諦、說利",
    "T13n0397_008:0051b25": "眾生、說隨眾生心實不實、說眾樂聞、說一切",
    "T13n0397_008:0051b26": "聲、說一切語、說淨眾生根、說令眾生離於煩",
    "T13n0397_008:0051b27": "惱、說於佛語、說於甘露其聲遍聞十方世界、",
    "T13n0397_008:0051b28": "說令眾生永離苦惱、說於深義、說調眾生、說",
    "T13n0397_008:0051b29": "不造作惡，是名菩薩口業隨智。「云何菩薩意",
    "T13n0397_008:0051c01": "業隨智？住一心中能知一切眾生之心，常在",
    "T13n0397_008:0051c02": "禪定現諸威儀，一切眾魔聲聞緣覺，悉不能",
    "T13n0397_008:0051c03": "知心所緣處，終不生心欲自毀害方便害他，",
    "T13n0397_008:0051c04": "了一切法通達無礙，得如是心不受能受亦",
    "T13n0397_008:0051c05": "不證滅，是名菩薩意業隨智，是名淨印三昧",
    "T13n0397_008:0051c06": "根本。「如是根本復有十種：一者，淨初發心；二",
    "T13n0397_008:0051c07": "者，淨菩提道；三者，淨六波羅蜜；四者，淨乾慧",
    "T13n0397_008:0051c08": "故修於三昧；五者，淨相；六者，淨好；七者，淨",
    "T13n0397_008:0051c09": "陀羅尼；八者，淨如法住；九者，淨於無失；十者，",
    "T13n0397_008:0051c10": "淨三十七助道之法。是名為十。「善男子！淨印",
    "T13n0397_008:0051c11": "三昧具三十法：一者、內淨；二者、外淨；三者、",
    "T13n0397_008:0051c12": "心淨；四者、憍慢淨；五者、身淨；六者、眼淨；七",
    "T13n0397_008:0051c13": "者、一切眾生無眾生淨；八者、一切法本性淨；",
    "T13n0397_008:0051c14": "九者、一切法同一味淨；十者、空無相願淨；十",
    "T13n0397_008:0051c15": "一者、解脫法門淨；十二者、一切諸法入法界",
    "T13n0397_008:0051c16": "淨；十三者、一切諸法入一性淨；十四者、信心",
    "T13n0397_008:0051c17": "無壞淨；十五者、無障礙淨；十六者、一切解脫",
    "T13n0397_008:0051c18": "淨；十七者、無為淨；十八者、觀十二因緣淨；十",
    "T13n0397_008:0051c19": "九者、十力四無所畏淨；二十者、無勝淨；二十",
    "T13n0397_008:0051c20": "一者、一切法智淨；二十二者、過去業淨；二十",
    "T13n0397_008:0051c21": "三者、慈悲淨；二十四者、不捨眾生淨；二十五",
    "T13n0397_008:0051c22": "者、破諸魔業淨；二十六者、離內貪淨；二十七",
    "T13n0397_008:0051c23": "者、離諸習氣淨；二十八者、一念知一切法淨；",
    "T13n0397_008:0051c24": "二十九者、不失念心淨；三十者、具足莊嚴淨。",
    "T13n0397_008:0051c25": "菩薩具足如是等法，名淨印三昧。「得是三昧",
    "T13n0397_008:0051c26": "已，得八不共法。何等為八？所得世界金剛為",
    "T13n0397_008:0051c27": "地；一樹之上種種枝葉、種種華果；一切眾生",
    "T13n0397_008:0051c28": "不起煩惱；地獄、餓鬼、畜生之類，悉見菩薩坐",
    "T13n0397_008:0051c29": "菩提樹，見已即得微妙快樂；金光遍照無量",
    "T13n0397_008:0052a01": "世界；一切大地六種振動；無一眾生有嬈害",
    "T13n0397_008:0052a02": "者；一念之智知一切法。是名為八。」爾時，世尊",
    "T13n0397_008:0052a03": "即說頌曰：",
    "T13n0397_008:0052a04": "「若知諸法如虛空，　　淨於本性不生滅，",
    "T13n0397_008:0052a05": "　即能淨於如來印，　　亦得住於定根本。",
    "T13n0397_008:0052a06": "　雖得供養心不喜，　　呵責罵辱心不瞋，",
    "T13n0397_008:0052a07": "　修集慈悲心平等，　　是則名為淨印定。",
    "T13n0397_008:0052a08": "　遠離一切諸憍慢，　　離已其心不自高，",
    "T13n0397_008:0052a09": "　能呵煩惱諸結縛，　　是則名為淨印定。",
    "T13n0397_008:0052a10": "　其身永離諸惡業，　　莊嚴妙相三十二，",
    "T13n0397_008:0052a11": "　具足清淨於諸根，　　亦復不生憍慢結，",
    "T13n0397_008:0052a12": "　見有下色醜陋者，　　貧窮斯下心不輕，",
    "T13n0397_008:0052a13": "　為菩提故淨說法，　　是則名為淨印定。",
    "T13n0397_008:0052a14": "　觀察於身真實性，　　壞於眾生貪身想，",
    "T13n0397_008:0052a15": "　是故獲得上法身，　　遠離一切雜食身，",
    "T13n0397_008:0052a16": "　常在禪定法喜食，　　為眾生故受揣食，",
    "T13n0397_008:0052a17": "　甘露上味增法命，　　是則名為淨印定。",
    "T13n0397_008:0052a18": "　愛樂聖行持佛戒，　　遠離貪欲恚癡等，",
    "T13n0397_008:0052a19": "　菩薩先自調其身，　　然後復為眾生說。",
    "T13n0397_008:0052a20": "　神通遍遊諸十方，　　為調眾生演說法，",
    "T13n0397_008:0052a21": "　如彼色像示其身，　　隨其意趣為說法。",
    "T13n0397_008:0052a22": "　身出無量金色光，　　遍照十方諸世界，",
    "T13n0397_008:0052a23": "　能壞眾生煩惱熱，　　增長菩提心功德。",
    "T13n0397_008:0052a24": "　若有三惡苦眾生，　　遇已悉得無上樂，",
    "T13n0397_008:0052a25": "　皆得遠離惡道苦，　　信心成就修善業。",
    "T13n0397_008:0052a26": "　如來所說身淨業，　　為令眾生淨佛身，",
    "T13n0397_008:0052a27": "　若有能修如是業，　　獲得淨身如先佛。",
    "T13n0397_008:0052a28": "　若有遠離惡口業，　　即得從智微妙聲，",
    "T13n0397_008:0052a29": "　凡所演說眾樂聞，　　聞者皆得生善芽。",
    "T13n0397_008:0052b01": "　遠離六十四惡口，　　是人則能說甘露，",
    "T13n0397_008:0052b02": "　能說無為之大乘，　　亦得善解眾生語。",
    "T13n0397_008:0052b03": "　能離貪欲恚癡語，　　演說甚深真實義，",
    "T13n0397_008:0052b04": "　其聲遍聞十方界，　　為眾宣說實解脫。",
    "T13n0397_008:0052b05": "　呵毀打害不瞋諍，　　心常憐愍柔軟語，",
    "T13n0397_008:0052b06": "　為眾演說不可說，　　說已其心不生慢。",
    "T13n0397_008:0052b07": "　若能清淨如是業，　　是人遠離口諸惡，",
    "T13n0397_008:0052b08": "　如來所說口淨業，　　為令眾生廣長舌。",
    "T13n0397_008:0052b09": "　若有修集善意業，　　是人一念知諸心，",
    "T13n0397_008:0052b10": "　常在禪定示威儀，　　壞諸魔業心不高。",
    "T13n0397_008:0052b11": "　不受能受為眾生，　　了知真實不證滅，",
    "T13n0397_008:0052b12": "　一切眾魔不知心，　　聲聞緣覺亦復然。",
    "T13n0397_008:0052b13": "　不生害心於自他，　　能觀甚深諸法界，",
    "T13n0397_008:0052b14": "　若欲得是淨印定，　　常當修集於十法。",
    "T13n0397_008:0052b15": "　清淨莊嚴佛境界，　　淨於善法及六度，",
    "T13n0397_008:0052b16": "　具足功德及身相，　　得無礙說陀羅尼。",
    "T13n0397_008:0052b17": "　如法而住淨其心，　　不失念心說無我，",
    "T13n0397_008:0052b18": "　離一切障慧無礙，　　其意無失具功德。",
    "T13n0397_008:0052b19": "　修助菩提無放逸，　　為諸眾生說菩提，",
    "T13n0397_008:0052b20": "　無量世界身無礙，　　演說正法化眾生。",
    "T13n0397_008:0052b21": "　具足八種不共法，　　獲得無上大利益，",
    "T13n0397_008:0052b22": "　金剛為地樹種種，　　悉見菩薩坐菩提。",
    "T13n0397_008:0052b23": "　若欲具足如是德，　　當修淨印三昧定，",
    "T13n0397_008:0052b24": "　如來修集是定故，　　獲得功德不可議。",
    "T13n0397_008:0052b25": "大方等大集經卷第八"
}