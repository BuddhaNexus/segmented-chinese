{
    "T26n1530_004:0306c02": "佛地經論卷第四",
    "T26n1530_004:0306c04": "親光菩薩等造",
    "T26n1530_004:0306c05": "大唐三藏法師玄奘奉 詔譯",
    "T26n1530_004:0306c06": "[0306c06] 經曰：又如空中種種色相現生現滅，而此虛",
    "T26n1530_004:0306c07": "空無生無滅。如是如來淨法界中，諸智變化",
    "T26n1530_004:0306c08": "利眾生事現生現滅，而淨法界無生無滅。",
    "T26n1530_004:0306c09": "[0306c09] 論曰：[0306c09] 復有難言：「若淨法界遍在一切所知境",
    "T26n1530_004:0306c10": "界，不相捨離一向隨轉，是則法界應有生滅。",
    "T26n1530_004:0306c11": "若無生滅，不應遍在所知境界，不相捨離一向",
    "T26n1530_004:0306c12": "隨轉。」為釋此難，故說第四太虛空喻。又如空",
    "T26n1530_004:0306c13": "中種種色相現生現滅等者，此義意言，如太",
    "T26n1530_004:0306c14": "虛空遍在諸色，容受色相不相捨離一向隨",
    "T26n1530_004:0306c15": "轉，諸色雖復現生現滅，而虛空性無生無",
    "T26n1530_004:0306c16": "滅。如是如來清淨法界遍一切境，含容一切",
    "T26n1530_004:0306c17": "智所變化利眾生事，不相捨離一向隨轉，智",
    "T26n1530_004:0306c18": "等雖有現生現滅，而淨法界無生無滅。就此",
    "T26n1530_004:0306c19": "密意，契經中說：「曼殊室利！不生不滅故名如",
    "T26n1530_004:0306c20": "來。」乃至廣說。就勝義諦，色等諸法亦無生",
    "T26n1530_004:0306c21": "滅，就世俗諦，施設生滅，是故言現。此意說",
    "T26n1530_004:0306c22": "言，就世俗相現有生滅，非勝義體實有生滅，",
    "T26n1530_004:0306c23": "淨法界中諸智變化利眾生事，亦復如是。",
    "T26n1530_004:0306c24": "[0306c24] 經曰：又如空中種種色相現增現減，而此虛",
    "T26n1530_004:0306c25": "空無增無減，如是如來淨法界中，顯示如來",
    "T26n1530_004:0306c26": "甘露聖教有增有減，而淨法界無增無減。",
    "T26n1530_004:0306c27": "[0306c27] 論曰：[0306c27] 復有難言：「若淨法界遍在一切不相捨",
    "T26n1530_004:0306c28": "離，如來聖教現見有增後當減滅，法界同彼",
    "T26n1530_004:0306c29": "應有增減。若爾法界應不清淨。」為釋此難，故",
    "T26n1530_004:0307a01": "說第五太虛空喻。又如空中種種色相現增",
    "T26n1530_004:0307a02": "現減等者，如來聖教於諸外道一切世間邪",
    "T26n1530_004:0307a03": "劣教中，最為真實殊勝清淨，猶如醍醐亦如",
    "T26n1530_004:0307a04": "甘露，令得涅槃永不死故。如是聖教奉行證",
    "T26n1530_004:0307a05": "聖，得無學果，千載已前多分有故，說佛正法",
    "T26n1530_004:0307a06": "但經千載，非佛教法但住千歲。又聲聞藏雖",
    "T26n1530_004:0307a07": "佛去世百年已後即分多部，而菩薩藏千載",
    "T26n1530_004:0307a08": "已前清淨一味無有乖諍，千載已後乃興空",
    "T26n1530_004:0307a09": "有二種異論。是故說言如來正法但經千載，",
    "T26n1530_004:0307a10": "而淨法界無增無減者，如來聖教就世俗理",
    "T26n1530_004:0307a11": "有增有減，非就勝義法界為性，無增減故。色",
    "T26n1530_004:0307a12": "等亦爾，法界為性無增無減，就勝義理猶",
    "T26n1530_004:0307a13": "如虛空，無增無減相。是故言現，謂就世俗識",
    "T26n1530_004:0307a14": "等變現似有增減，非就真性淨法界中，色等",
    "T26n1530_004:0307a15": "諸法皆離戲論分別相故。",
    "T26n1530_004:0307a16": "[0307a16] 經曰：又如空中十方色相無邊無盡，是虛空",
    "T26n1530_004:0307a17": "界無邊盡故，而此虛空無去無來無動無轉。",
    "T26n1530_004:0307a18": "如是如來淨法界中，建立十方一切眾生利",
    "T26n1530_004:0307a19": "益安樂，種種作用無邊無盡，清淨法界無邊",
    "T26n1530_004:0307a20": "盡故，而淨法界無去無來無動無轉。",
    "T26n1530_004:0307a21": "[0307a21] 論曰：[0307a21] 復有難言：「若諸如來法界為體，如來施",
    "T26n1530_004:0307a22": "與一切有情利益安樂，或去或來；法界與彼",
    "T26n1530_004:0307a23": "不相離故，如所餘法應有去來應有生等。若",
    "T26n1530_004:0307a24": "爾法界應不清淨。法界若無去來等事，不應",
    "T26n1530_004:0307a25": "十方施諸有情利益安樂。」為釋此難，故說第",
    "T26n1530_004:0307a26": "六太虛空喻。又如空中十方色相無邊無盡",
    "T26n1530_004:0307a27": "等者，如虛空界無邊無盡，十方世界亦無邊",
    "T26n1530_004:0307a28": "盡，是故其中種種色相亦無邊盡。無一方邊",
    "T26n1530_004:0307a29": "無諸方盡，成就時處，是故說名無邊無盡。而",
    "T26n1530_004:0307b01": "此虛空無去無來無動無轉者，以太虛空含",
    "T26n1530_004:0307b02": "容一切遍一切故，無作用故。如是如來淨",
    "T26n1530_004:0307b03": "法界中，建立十方一切眾生等者，利樂作用",
    "T26n1530_004:0307b04": "無邊無盡，義如前說。清淨法界無邊盡故者，",
    "T26n1530_004:0307b05": "以淨法界無邊盡故，雖無行動，而增上力能",
    "T26n1530_004:0307b06": "於十方無邊世界無邊有情利樂事轉。而淨",
    "T26n1530_004:0307b07": "法界無去無來等者，捨此就彼名去，捨彼就",
    "T26n1530_004:0307b08": "此名來。無動無轉，初標後釋。法界無者，無",
    "T26n1530_004:0307b09": "邊際故，無形礙故。若有邊際形礙諸法，可說",
    "T26n1530_004:0307b10": "異方去來動轉，非無邊際形礙法界，如虛空",
    "T26n1530_004:0307b11": "等，得說去來動轉作業。此總義言，清淨法界",
    "T26n1530_004:0307b12": "是諸如來勝義自體，法界遍在一切有情相",
    "T26n1530_004:0307b13": "續中有，彼諸有情自善種子成熟力故，由淨",
    "T26n1530_004:0307b14": "法界增上緣力，彼識生時如是作用變現而",
    "T26n1530_004:0307b15": "轉，說名如來作諸眾生利益安樂。除此作用，",
    "T26n1530_004:0307b16": "增上緣力更無如來法身能作有情利益安樂",
    "T26n1530_004:0307b17": "事用。如契經言：「善男子！如來都無去來等",
    "T26n1530_004:0307b18": "事。」而言如來去來等者，就受用身及變化身，",
    "T26n1530_004:0307b19": "無相違過。",
    "T26n1530_004:0307b20": "[0307b20] 經曰：又如空中，三千世界現壞現成，而虛空",
    "T26n1530_004:0307b21": "界無壞無成。如是如來淨法界中，現無量相",
    "T26n1530_004:0307b22": "成等正覺，或復示現入大涅槃，而淨法界非",
    "T26n1530_004:0307b23": "成等覺，非入寂滅。",
    "T26n1530_004:0307b24": "[0307b24] 論曰：[0307b24] 復有難言：「若淨法界離去來等，云何無",
    "T26n1530_004:0307b25": "有方所去來，而得正覺般涅槃等？若有去來，",
    "T26n1530_004:0307b26": "還得前過。」為釋此難，故說第七太虛空喻。又",
    "T26n1530_004:0307b27": "如空中三千世界等者，此難不然，譬如世界",
    "T26n1530_004:0307b28": "現壞現成，而虛空界無成壞故。淨法界中雖",
    "T26n1530_004:0307b29": "有諸佛現成正覺、般涅槃等，而淨法界真實",
    "T26n1530_004:0307c01": "無有成等正覺、涅槃等事。若有此事，可為此",
    "T26n1530_004:0307c02": "故有去來等。如虛空中現諸世界滅壞生成，",
    "T26n1530_004:0307c03": "就世俗理非真實義，彼如太虛皆性空故。如",
    "T26n1530_004:0307c04": "是如來清淨法界，現無量相成等正覺或復",
    "T26n1530_004:0307c05": "涅槃，亦由世俗非真實義。成正覺者、入涅槃",
    "T26n1530_004:0307c06": "者，皆無有故，緣生諸蘊非我性故。若淨法界",
    "T26n1530_004:0307c07": "就真實義，有此二者應非真實，以真實法不",
    "T26n1530_004:0307c08": "捨自相取餘相故。若許法界捨非正覺成等",
    "T26n1530_004:0307c09": "正覺，捨非涅槃得般涅槃，則非真實。若有意",
    "T26n1530_004:0307c10": "謂，即以此義名為真實。等正覺者，曾無有時",
    "T26n1530_004:0307c11": "不等正覺；般涅槃者，曾無有時不般涅槃，是",
    "T26n1530_004:0307c12": "故真實。若爾餘事亦應如是，壞劫恒壞無時",
    "T26n1530_004:0307c13": "不壞，成劫恒成無時不成，瓶等無時不是瓶",
    "T26n1530_004:0307c14": "等，如是等事皆應真實。若爾不應修觀行者，",
    "T26n1530_004:0307c15": "度熾火等遍滿世界往餘世界，應被其中火",
    "T26n1530_004:0307c16": "所燒等。獲得增上勝解力者，於其地等應無",
    "T26n1530_004:0307c17": "自在轉變作用，非得勝定自在力者，現等正",
    "T26n1530_004:0307c18": "覺非等正覺，現般涅槃非般涅槃。是故雖有",
    "T26n1530_004:0307c19": "先正覺位、今涅槃位，而淨真如不捨自相，故",
    "T26n1530_004:0307c20": "淨法界非成等覺、非入涅槃。此中二種皆是",
    "T26n1530_004:0307c21": "增益為自相故，非真實有。作者作用，皆是遍",
    "T26n1530_004:0307c22": "計所執相故，俱無所有。而言隨覺一切法故",
    "T26n1530_004:0307c23": "名菩提者，此是出世無分別智成等正覺，此",
    "T26n1530_004:0307c24": "中亦以緣真如智二種分別不現行故，非等",
    "T26n1530_004:0307c25": "正覺、非般涅槃。即依如是密意說言：「天子當",
    "T26n1530_004:0307c26": "知，以一切法皆無生故，諸佛現生無得無證。」",
    "T26n1530_004:0307c27": "乃至廣說。遍計所執無所有故，生等分別亦",
    "T26n1530_004:0307c28": "無有故，由世俗理施設二故，由變化身示現",
    "T26n1530_004:0307c29": "二故，隨順所化有情意故，如來示現如是二",
    "T26n1530_004:0308a01": "事，且舉二事類顯一切。",
    "T26n1530_004:0308a02": "[0308a02] 經曰：又如依空種種色相，壞爛燒燥變異可",
    "T26n1530_004:0308a03": "得，而虛空界非彼所變，亦無勞弊。如是依止",
    "T26n1530_004:0308a04": "如來淨界，眾生界內種種學處。身語意業毀",
    "T26n1530_004:0308a05": "犯可得，而淨法界非彼變異，亦無勞弊。",
    "T26n1530_004:0308a06": "[0308a06] 論曰：[0308a06] 復有難言：「若淨法界遍在一切有情之",
    "T26n1530_004:0308a07": "類，云何有情得有毀犯？非法界中有諸毀犯，",
    "T26n1530_004:0308a08": "性清淨故，制立學處亦應唐捐，以諸有情無",
    "T26n1530_004:0308a09": "毀犯故。若有毀犯應有勞弊，應同二乘非極",
    "T26n1530_004:0308a10": "清淨。」為釋此難，故說第八太虛空喻。又如依",
    "T26n1530_004:0308a11": "空種種色相等者，此難不然，如虛空故。譬",
    "T26n1530_004:0308a12": "如依空諸草木等，種種色相壞等變異種種",
    "T26n1530_004:0308a13": "可得，而淨虛空不為彼物之所變異，雖在其",
    "T26n1530_004:0308a14": "中而無變異，亦無勞弊，無有壞等苦所逼故。",
    "T26n1530_004:0308a15": "如是依止如來淨界，眾生界內雖有種種毀",
    "T26n1530_004:0308a16": "犯可得，而淨法界無有變異，亦無勞弊，雖",
    "T26n1530_004:0308a17": "淨界中現見有情自分別起身語意業二種",
    "T26n1530_004:0308a18": "毀犯，謂在家者害父母等，種種不善毀犯可",
    "T26n1530_004:0308a19": "得。諸出家者隨其所應，亦有種種毀犯可得，",
    "T26n1530_004:0308a20": "及為遮止制立種種學處可得。此皆世俗有",
    "T26n1530_004:0308a21": "所違犯，而淨法界非彼違犯之所變異，無異",
    "T26n1530_004:0308a22": "性故，亦無勞弊，無逼切故。若為苦逼不堪",
    "T26n1530_004:0308a23": "耐故，則有勞弊，如聲聞等；非淨法界不能堪",
    "T26n1530_004:0308a24": "耐一切苦逼，故無勞弊，猶如虛空。又如空中",
    "T26n1530_004:0308a25": "色等諸法雖有壞等，但是世俗而非真實。如",
    "T26n1530_004:0308a26": "是如來淨法界中，雖有毀犯制立學處，但假",
    "T26n1530_004:0308a27": "安立而非實有。所以者何？身等三業不善等",
    "T26n1530_004:0308a28": "性，皆由相應發起勢力，假名建立不由自",
    "T26n1530_004:0308a29": "性，非塊石等由發起力可實建立為不善",
    "T26n1530_004:0308b01": "等。身業亦爾，地等和合所成性故，語業亦如",
    "T26n1530_004:0308b02": "鍾鼓聲等，非不善等諸無表業，唯以不作",
    "T26n1530_004:0308b03": "為其性故，亦非實有。意業亦由相應勢力立",
    "T26n1530_004:0308b04": "不善等，如餘相應亦非實有，因既非實果亦",
    "T26n1530_004:0308b05": "應爾。故法界中若業若果，一切皆是分別所",
    "T26n1530_004:0308b06": "起，世俗識等變現而生，如變現相如是建",
    "T26n1530_004:0308b07": "立，皆非真實。",
    "T26n1530_004:0308b08": "[0308b08] 經曰：又如依空大地大山光明水火帝釋眷",
    "T26n1530_004:0308b09": "屬，乃至日月，種種可得，而虛空界非彼諸",
    "T26n1530_004:0308b10": "相。如是依止如來淨界，戒蘊定蘊慧蘊解脫",
    "T26n1530_004:0308b11": "解脫智見諸蘊可得，而淨法界非彼諸相。",
    "T26n1530_004:0308b12": "[0308b12] 論曰：[0308b12] 復有難言：「若淨法界遍一切法，應無戒",
    "T26n1530_004:0308b13": "等無漏蘊相，不相離故，應如法界亦非蘊",
    "T26n1530_004:0308b14": "性。」為釋此難，故說第九太虛空喻。又如依空",
    "T26n1530_004:0308b15": "大地大山光明水火等者，此難不然，如虛空",
    "T26n1530_004:0308b16": "故。譬如依空地等可得，非與地等共相應故",
    "T26n1530_004:0308b17": "空成蘊性。如是依止如來淨界，雖有戒等諸",
    "T26n1530_004:0308b18": "蘊可得，而淨法界非戒等蘊。當知此中無漏",
    "T26n1530_004:0308b19": "淨戒名為戒蘊，無漏定慧名定慧蘊，無學勝",
    "T26n1530_004:0308b20": "解名解脫蘊，無學正見名解脫智見蘊；前三",
    "T26n1530_004:0308b21": "是因、後二是果。有義，一切皆是無學，緣解",
    "T26n1530_004:0308b22": "脫慧名解脫智見，餘慧名慧。有義，一切通",
    "T26n1530_004:0308b23": "學無學，學位分得，無學圓滿，諸佛菩薩皆",
    "T26n1530_004:0308b24": "具五故。如是五蘊雖依法界，而淨法界不同",
    "T26n1530_004:0308b25": "彼相，彼亦不失五蘊自相，此中亦應說五取",
    "T26n1530_004:0308b26": "蘊，戒等無漏同法界故。且略宣說，淨法界中",
    "T26n1530_004:0308b27": "雖無戒等諸事功德，而有真理功德法門，彼",
    "T26n1530_004:0308b28": "增上緣生長一切有為功德，不同虛空法界",
    "T26n1530_004:0308b29": "真理功德法門，是無為故，非蘊所攝。依之生",
    "T26n1530_004:0308c01": "長一切功德有為生滅，是蘊所攝，無斷盡故",
    "T26n1530_004:0308c02": "亦說名常，非永不滅，生必歸滅一向記故，蘊",
    "T26n1530_004:0308c03": "所攝故，非無為法，有緣慮等作用義故，以其",
    "T26n1530_004:0308c04": "勝故，且說五蘊法界實是一切三乘功德所",
    "T26n1530_004:0308c05": "依。",
    "T26n1530_004:0308c06": "[0308c06] 經曰：又如空中種種因緣展轉生起，三千大",
    "T26n1530_004:0308c07": "千無量世界周輪可得，而虛空界無所起作。",
    "T26n1530_004:0308c08": "如是如來淨法界中具無量相，諸佛眾會周",
    "T26n1530_004:0308c09": "輪可得，而淨法界無所起作。",
    "T26n1530_004:0308c10": "[0308c10] 論曰：[0308c10] 復有難言：「若一切佛法界為體，應無彼",
    "T26n1530_004:0308c11": "此受用差別，云何得有眾會不同？若所受用",
    "T26n1530_004:0308c12": "有差別者，云何諸佛法界清淨？」為釋此難，故",
    "T26n1530_004:0308c13": "說第十太虛空喻。又如空中種種因緣展轉",
    "T26n1530_004:0308c14": "生起等者，此難不然，如虛空故。如虛空中，因",
    "T26n1530_004:0308c15": "緣生起三千界等周匝風輪圍遶可得，虛空",
    "T26n1530_004:0308c16": "雖無我所差別分別思慮，而能容受種種差",
    "T26n1530_004:0308c17": "別世界周輪。如是如來淨法界中。自業增上",
    "T26n1530_004:0308c18": "所起種種眾相圓滿得一切智，灌頂菩薩同",
    "T26n1530_004:0308c19": "一集會周輪可得，別別因緣之所生起，非如",
    "T26n1530_004:0308c20": "一佛眾會因緣，第二第三亦復如是。餘契經",
    "T26n1530_004:0308c21": "中依此故說諸佛淨土種種可得，諸佛眾會",
    "T26n1530_004:0308c22": "種種可得，而淨法界無我我所受用差別，及",
    "T26n1530_004:0308c23": "以造作能取所取分別可得。此總義言，如來",
    "T26n1530_004:0308c24": "法身雖無差別戲論色像，而受用身及變化",
    "T26n1530_004:0308c25": "身，由本願力自勝行力，生起種種眾相圓滿",
    "T26n1530_004:0308c26": "諸佛淨土。諸佛眾會差別可得，皆是淨識如",
    "T26n1530_004:0308c27": "是變現，種種差別非真實有。如轉輪王由宿",
    "T26n1530_004:0308c28": "願力，亦為饒益諸有情故，造作勝行，生女寶",
    "T26n1530_004:0308c29": "等諸妙樂具種種差別。諸佛亦爾，為欲饒益",
    "T26n1530_004:0309a01": "諸有情故造作勝行，自業增上生起種種淨",
    "T26n1530_004:0309a02": "國眾會受用法樂眾具差別，但無分別與前",
    "T26n1530_004:0309a03": "有異。",
    "T26n1530_004:0309a04": "[0309a04] 復次，如是已說法界諸相甚深、業用甚深、處",
    "T26n1530_004:0309a05": "所甚深。相甚深者，謂離十種不清淨過，當知",
    "T26n1530_004:0309a06": "即是十清淨相。不清淨過有十種者：一、差別",
    "T26n1530_004:0309a07": "過；二、雜染過；三、有行過；四、有為過；五、增減",
    "T26n1530_004:0309a08": "過；六、行動過；七、斷常過；八、勞弊過；九、積聚",
    "T26n1530_004:0309a09": "過；十、攝眾過。十清淨相者，謂無差別相、無",
    "T26n1530_004:0309a10": "雜染相、非有行相、非有為相、無增減相、無",
    "T26n1530_004:0309a11": "行動相、非斷常相、無勞弊相、非積聚相、無",
    "T26n1530_004:0309a12": "我所相，如其次第。業用甚深，當知即是變化",
    "T26n1530_004:0309a13": "等業。處所甚深，當知即是無有行動眾相圓",
    "T26n1530_004:0309a14": "滿一切如來淨土眾會。於一切處皆以虛空為",
    "T26n1530_004:0309a15": "譬喻者，為顯法界一切&#x9E81;相同虛空故。如契",
    "T26n1530_004:0309a16": "經言：「乃至所有施設譬喻，喻諸如來戒等功",
    "T26n1530_004:0309a17": "德，一切皆是謗諸如來，唯除一喻謂虛空喻，",
    "T26n1530_004:0309a18": "如來戒等無量功德同虛空故。」乃至廣說。",
    "T26n1530_004:0309a19": "[0309a19] 經曰：復次，妙生！大圓鏡智者，如依圓鏡眾",
    "T26n1530_004:0309a20": "像影現。如是依止如來智鏡，諸處境識眾像",
    "T26n1530_004:0309a21": "影現。唯以圓鏡為譬喻者，當知圓鏡、如來智",
    "T26n1530_004:0309a22": "鏡平等平等，是故智鏡名圓鏡智。",
    "T26n1530_004:0309a23": "[0309a23] 論曰：[0309a23] 已建立斷，當建立智，依此故言。復次，",
    "T26n1530_004:0309a24": "妙生大圓鏡等，應知此中以喻顯示大圓鏡",
    "T26n1530_004:0309a25": "智是能生現諸法影像平等因緣，謂諸如來",
    "T26n1530_004:0309a26": "第八淨識能現能生智等影像，如大圓鏡能",
    "T26n1530_004:0309a27": "現世間一切影像，智相應故，假說名智。言諸",
    "T26n1530_004:0309a28": "處者，謂內六處，即是眼等。言諸境者，謂外",
    "T26n1530_004:0309a29": "六境，即是色等。此內六處、外六境界，即十二",
    "T26n1530_004:0309b01": "處。緣此十二生三智品心及心法，識為主故",
    "T26n1530_004:0309b02": "總名諸識，即此諸識名眾像影，種種行相差",
    "T26n1530_004:0309b03": "別現故。此後經言：「大圓鏡智於一切時依諸",
    "T26n1530_004:0309b04": "緣故，種種智影相貌生起。」如是等文皆說能",
    "T26n1530_004:0309b05": "為智影生因故名鏡智。平等性智以緣生事",
    "T26n1530_004:0309b06": "圓鏡智等為境界故，妙觀察智以一切法自",
    "T26n1530_004:0309b07": "相共相為境界故，成所作智應知亦爾。如是",
    "T26n1530_004:0309b08": "三智相應心品，於內六處、外六境界，一切所",
    "T26n1530_004:0309b09": "緣所取境上，變似一切自相共相，種種影像",
    "T26n1530_004:0309b10": "分明顯現。如是影像皆因如來大圓鏡智而",
    "T26n1530_004:0309b11": "得生起，分明顯了，故名為現。此唯如來智等",
    "T26n1530_004:0309b12": "所現，如來果位平等智等為自性故，智等生",
    "T26n1530_004:0309b13": "時如自所有行相差別皆能證知，唯有如來",
    "T26n1530_004:0309b14": "覺慧分析說示其相，餘無此能。大圓鏡智",
    "T26n1530_004:0309b15": "說名能現，由此為緣生彼影像，猶如明鏡現",
    "T26n1530_004:0309b16": "諸影故。又處、境、識三事各別，處謂六根，境",
    "T26n1530_004:0309b17": "謂六塵，識謂六識，即十八界眾像影現。此眾",
    "T26n1530_004:0309b18": "像影隨其所應三智品現，觀察智等盡所有",
    "T26n1530_004:0309b19": "性、如所有性皆能現故，如來鏡智相應淨識",
    "T26n1530_004:0309b20": "為緣，生此三智影像，故名為現，亦唯如來智",
    "T26n1530_004:0309b21": "等所現，廣說乃至唯有如來覺慧分析說示",
    "T26n1530_004:0309b22": "其相，餘如前說。又十八界皆在如來大圓鏡",
    "T26n1530_004:0309b23": "智相應心品影像顯現，以諸如來鏡智生時，",
    "T26n1530_004:0309b24": "皆能照了一切境故，諸處境識猶如影像，在",
    "T26n1530_004:0309b25": "此智中分明顯現。由此鏡智攝受彼相而生",
    "T26n1530_004:0309b26": "起故，鏡智雖無所取能取、一異分別，而有一",
    "T26n1530_004:0309b27": "切所知影現，如大圓鏡。此智生時如是行相，",
    "T26n1530_004:0309b28": "為自性故。如來雖無所取能取、一異分別，而",
    "T26n1530_004:0309b29": "能現證自心所現，自相共相諸法影像。由證",
    "T26n1530_004:0309c01": "知故，能無顛倒說一切法自相共相。由此影",
    "T26n1530_004:0309c02": "像，如來成就無忘失法，一切所知境界影像，",
    "T26n1530_004:0309c03": "於一切時鏡智等上分明顯現，無忘失故。若",
    "T26n1530_004:0309c04": "不爾者，云何如來名一切智？無鏡智等，不",
    "T26n1530_004:0309c05": "能恒時於一切法自相共相，現證知故。若謂",
    "T26n1530_004:0309c06": "相續，有堪能故名一切智。如有頌曰：",
    "T26n1530_004:0309c07": "「相續有堪能，  如火食一切，",
    "T26n1530_004:0309c08": " 如是一切智，  非頓知一切。」",
    "T26n1530_004:0309c09": "[0309c09] 此但虛言，他心智等取一事時，不取餘事，不",
    "T26n1530_004:0309c10": "知餘故，非一切智，就其相續亦不能取知現",
    "T26n1530_004:0309c11": "在故。汝宗一念但知一分諸法共相。若爾如",
    "T26n1530_004:0309c12": "來應假名說為一切智，不可假說非一切智，",
    "T26n1530_004:0309c13": "為一切智即成真實一切智者。又以如來鏡",
    "T26n1530_004:0309c14": "智為緣，餘相續中世出世善諸處境識眾像",
    "T26n1530_004:0309c15": "影現，以諸世間世出世善若無鏡智皆不得",
    "T26n1530_004:0309c16": "生，彼法生時皆由此力，亦能證知。此義意",
    "T26n1530_004:0309c17": "言，如來鏡智增上緣力，一切世間世出世善",
    "T26n1530_004:0309c18": "諸處境識皆得生起，如明鏡中眾像影現。雖",
    "T26n1530_004:0309c19": "諸有情各有因力，而由鏡智為增上緣乃得",
    "T26n1530_004:0309c20": "生起，如雖有種若無地等芽等不生，如雖有",
    "T26n1530_004:0309c21": "質若無鏡等眾影不現。若爾世尊應同妄見，",
    "T26n1530_004:0309c22": "自在天等為世間因，立為世間一切果生平",
    "T26n1530_004:0309c23": "等因故。無此過失，以彼生時唯能為作增上",
    "T26n1530_004:0309c24": "緣故，非作者故，是無常故，於無量劫修集",
    "T26n1530_004:0309c25": "福智二種資糧所生起故，一切眾生善及善",
    "T26n1530_004:0309c26": "緣由此得生。外道妄見自在天等，與諸世",
    "T26n1530_004:0309c27": "間為能作者，其性常住故不相似。若無實影",
    "T26n1530_004:0309c28": "圓鏡中生，云何為喻？有質有鏡和合為緣，如",
    "T26n1530_004:0309c29": "是相現故得為喻。謂諸有情顛倒執著影像",
    "T26n1530_004:0310a01": "熏習成熟力故，鏡面為緣自識變異似面影",
    "T26n1530_004:0310a02": "現，由是世間起增上慢，謂我鏡中見其面影，",
    "T26n1530_004:0310a03": "以無別影鏡中生故。經但說言眾像影現，不",
    "T26n1530_004:0310a04": "言生起，如是應知一切境相皆是自識變異",
    "T26n1530_004:0310a05": "顯現非別實有，以識勝故但言唯識，非無",
    "T26n1530_004:0310a06": "心法亦不說言唯有一識。以諸有情各有八",
    "T26n1530_004:0310a07": "識及心法故。一切色等雖各有種，皆是自識",
    "T26n1530_004:0310a08": "變異熏習，識上功能差別為性，故變現時還",
    "T26n1530_004:0310a09": "不離識。就世俗說別有心法，非真實義，以就",
    "T26n1530_004:0310a10": "勝義諸法皆無定別性故，乃至真如雖非識",
    "T26n1530_004:0310a11": "變，亦不離識，識實性故，識上二空無我共",
    "T26n1530_004:0310a12": "相所顯示故。此唯識言，但遮愚夫橫計一切",
    "T26n1530_004:0310a13": "心、心法外定性色等遍計所執，不遣不離諸",
    "T26n1530_004:0310a14": "心、心法、色等諸法，依他起性、圓成實性，非無",
    "T26n1530_004:0310a15": "有故。由平等故，此二平等，是故說言平等",
    "T26n1530_004:0310a16": "平等。世間圓鏡、如來智鏡俱無分別，皆能",
    "T26n1530_004:0310a17": "現影無有差別，由是因緣名圓鏡智。",
    "T26n1530_004:0310a18": "[0310a18] 經曰：如大圓鏡，有樂福人懸高勝處無所動",
    "T26n1530_004:0310a19": "搖，諸有去來無量眾生，於此觀察自身得",
    "T26n1530_004:0310a20": "失，為欲存得捨諸失故。如是如來懸圓鏡智",
    "T26n1530_004:0310a21": "處淨法界無間斷故，無所動搖，欲令無量無",
    "T26n1530_004:0310a22": "數眾生觀於染淨，為欲取淨捨諸染故。",
    "T26n1530_004:0310a23": "[0310a23] 論曰：[0310a23] 高勝處者所謂高幢，或餘勝處。淨法界",
    "T26n1530_004:0310a24": "者，無垢真如。處謂安處，或依或緣無間斷故。",
    "T26n1530_004:0310a25": "無動搖者，由此鏡智依緣法界窮生死際，恒",
    "T26n1530_004:0310a26": "常隨逐相續無斷，故無動搖。此義意言，大",
    "T26n1530_004:0310a27": "圓鏡智永離一切分別動搖，一得已後盡未",
    "T26n1530_004:0310a28": "來際相續無斷。其餘三智雖無妄計，而有無",
    "T26n1530_004:0310a29": "執作意分別，證得已後或行不行，非不動搖。",
    "T26n1530_004:0310b01": "有義滅定平等性智亦不現行，論說滅定",
    "T26n1530_004:0310b02": "無第七故。又說亦滅一分恒行心心法故。若",
    "T26n1530_004:0310b03": "爾論說於三位中皆無第七，是則初地已上",
    "T26n1530_004:0310b04": "無漏現觀行時，及如來地應無此智，即為大",
    "T26n1530_004:0310b05": "失，違經論故。然說無者意，說無有染污第",
    "T26n1530_004:0310b06": "七，非一切無，未得法空無我智來，法分別執",
    "T26n1530_004:0310b07": "常現依故。如未證得補特伽羅空無我智，彼",
    "T26n1530_004:0310b08": "執恒行，依此識故，〈決擇分〉說阿賴耶識定",
    "T26n1530_004:0310b09": "與末那一識俱轉；若起意識，定與二識一時",
    "T26n1530_004:0310b10": "俱轉；若五識中隨起一識，定與三識一時俱",
    "T26n1530_004:0310b11": "轉；乃至一時若起五識，定與七識一時俱轉。",
    "T26n1530_004:0310b12": "故知聖道滅定無學亦有無染法分別執，平",
    "T26n1530_004:0310b13": "等智俱第七識等行相細故，不違滅定。由此",
    "T26n1530_004:0310b14": "滅定是無漏道所引發故，體無漏故，與染污",
    "T26n1530_004:0310b15": "意我執相違，此一分滅非滅一切，故平等智",
    "T26n1530_004:0310b16": "於佛果上雖恒現行，而十地中證得已後，或",
    "T26n1530_004:0310b17": "起煩惱有漏心時，此智不起，有間斷故，非不",
    "T26n1530_004:0310b18": "動搖。其餘二智於佛果上，亦不常行故，非",
    "T26n1530_004:0310b19": "不動搖。[0310b19] 何故安處大圓鏡智在淨法界？為",
    "T26n1530_004:0310b20": "令無量無數眾生觀染淨故。何故觀彼？為欲",
    "T26n1530_004:0310b21": "取淨捨諸染故。染謂煩惱及業生相，捨謂伏",
    "T26n1530_004:0310b22": "斷。由世間道及出世道，暫時畢竟伏斷彼",
    "T26n1530_004:0310b23": "故。淨謂諸善，能令眾生心清淨故。取謂任持，",
    "T26n1530_004:0310b24": "安立長養成熟種子，隨所願求證解脫故。此",
    "T26n1530_004:0310b25": "中意說一切如來昔菩薩位，為欲成辦一切",
    "T26n1530_004:0310b26": "有情一切種相利樂事故，一切有情利益安",
    "T26n1530_004:0310b27": "樂意樂常隨依淨法界，隨所修集福智資糧",
    "T26n1530_004:0310b28": "迴求相續，大圓鏡智方便善巧勤修習故，證",
    "T26n1530_004:0310b29": "得此智依緣法界相續無動。雖無作意分別",
    "T26n1530_004:0310c01": "戲論，而相續轉為增上緣，令諸有情隨所求",
    "T26n1530_004:0310c02": "願安立長養成熟無量善根種子，得世間樂",
    "T26n1530_004:0310c03": "出世解脫。此由如來大圓鏡智起化生用，為",
    "T26n1530_004:0310c04": "諸有情宣說法要，令知染淨取淨捨染，即是",
    "T26n1530_004:0310c05": "利樂有情根本。",
    "T26n1530_004:0310c06": "[0310c06] 經曰：又如圓鏡極善摩瑩，鑒淨無垢光明遍",
    "T26n1530_004:0310c07": "照。如是如來大圓鏡智，於佛智上一切煩惱",
    "T26n1530_004:0310c08": "所知障垢永出離故，極善摩瑩，為依止定",
    "T26n1530_004:0310c09": "所攝持故，鑒淨無垢作諸眾生利樂事故，光",
    "T26n1530_004:0310c10": "明遍照。",
    "T26n1530_004:0310c11": "[0310c11] 論曰：[0310c11] 鑒謂自性極清淨故，淨謂差別離客塵",
    "T26n1530_004:0310c12": "故。言無垢者，總前二種周圓離垢極清淨故。",
    "T26n1530_004:0310c13": "光者由鑒，明者由淨，言遍照者由無垢故。",
    "T26n1530_004:0310c14": "於佛智上等者，即煩惱障及所知障俱名為",
    "T26n1530_004:0310c15": "垢，究竟斷故名永出離，由有永出諸障垢義，",
    "T26n1530_004:0310c16": "故說鏡智極善摩瑩。又煩惱者，謂貪瞋等",
    "T26n1530_004:0310c17": "一切煩惱纏隨眠位，若行不行皆有勢力，障",
    "T26n1530_004:0310c18": "生聖道、障得涅槃，亂身心故名煩惱障。所知",
    "T26n1530_004:0310c19": "障者，於所知境不染無知障一切智，不障涅",
    "T26n1530_004:0310c20": "槃，雖有此障，見聲聞等得涅槃故，即此二障",
    "T26n1530_004:0310c21": "亦名為垢，礙清淨智令不生故，染淨智故。由",
    "T26n1530_004:0310c22": "得對治，客塵障垢畢竟不生，名永出離。由永",
    "T26n1530_004:0310c23": "離障，大圓鏡智恒時極淨，是故說為極善摩",
    "T26n1530_004:0310c24": "瑩。為依止定所攝持故者，是所依止故名依",
    "T26n1530_004:0310c25": "止，大圓鏡智依此生故。依止即定，名依止定。",
    "T26n1530_004:0310c26": "或智依定，名依止定。從此無間解脫道生，極",
    "T26n1530_004:0310c27": "清淨故。此所依定，即是殊勝金剛喻定，由",
    "T26n1530_004:0310c28": "彼定力障永斷故，此智為彼所依止定力所",
    "T26n1530_004:0310c29": "攝持，故名攝持。彼定無間，此智生故。由彼定",
    "T26n1530_004:0311a01": "力最極清淨，離諸分別無有分別，鏡智生故。",
    "T26n1530_004:0311a02": "此智既為所依止定所攝持故，鑒淨無垢自",
    "T26n1530_004:0311a03": "體清淨，故名為鑒。離煩惱障，故名為淨。離所",
    "T26n1530_004:0311a04": "知障，故名無垢。作諸眾生利樂事故，光明遍",
    "T26n1530_004:0311a05": "照者，此智為定所攝持故，亦能起作一切有",
    "T26n1530_004:0311a06": "情諸利樂事，由作此故光明遍照。自性清淨",
    "T26n1530_004:0311a07": "鑒故名光。離煩惱障及所知障，如其次第名",
    "T26n1530_004:0311a08": "明遍照。此中意說，如大圓鏡極善摩瑩鑒淨",
    "T26n1530_004:0311a09": "無垢，為令他見面之得失，為饒益事，是故說",
    "T26n1530_004:0311a10": "名光明遍照。大圓鏡智自性清淨，遠離二障",
    "T26n1530_004:0311a11": "鑒淨無垢，雖不可見而起受用及變化身，能",
    "T26n1530_004:0311a12": "生諸智成辦眾生諸饒益事，是故說名光明",
    "T26n1530_004:0311a13": "遍照。",
    "T26n1530_004:0311a14": "[0311a14] 經曰：又如圓鏡依緣本質，種種影像相貌生",
    "T26n1530_004:0311a15": "起。如是如來大圓鏡智，於一切時依諸緣故，",
    "T26n1530_004:0311a16": "種種智影相貌生起。",
    "T26n1530_004:0311a17": "[0311a17] 論曰：[0311a17] 若圓鏡智是諸有情一切智等影像生",
    "T26n1530_004:0311a18": "因，云何影像相有差別？云何此智體無差別？",
    "T26n1530_004:0311a19": "又一切時常能為因，何不恒時頓生一切眾",
    "T26n1530_004:0311a20": "生及自智等影像？釋此難言，又如圓鏡依緣",
    "T26n1530_004:0311a21": "本質種種影像相貌生起，非影異故鏡體差",
    "T26n1530_004:0311a22": "別，亦非恒時頓生影像，待眾緣故。如是鏡智",
    "T26n1530_004:0311a23": "於一切時，待眾緣故，生智等影種種差別，非",
    "T26n1530_004:0311a24": "彼異故智成青等種種體別，亦非恒時頓",
    "T26n1530_004:0311a25": "生一切眾生及自聖智等影，待時待緣乃能",
    "T26n1530_004:0311a26": "生故。此中意說，大圓鏡智相應淨識有二種",
    "T26n1530_004:0311a27": "用：一、因緣用，謂淨識中具有一切能現能生",
    "T26n1530_004:0311a28": "身土境智淨法種子。若遇外緣，即便變現身",
    "T26n1530_004:0311a29": "土境界種種影像，及能生起平等智等相應",
    "T26n1530_004:0311b01": "心品行相差別；二、增上緣用，謂佛淨識善根",
    "T26n1530_004:0311b02": "願力所生起故。若諸眾生自因緣具，爾時淨",
    "T26n1530_004:0311b03": "識即便資助，令得無障生長成滿。是故鏡智",
    "T26n1530_004:0311b04": "體雖是一，能現能生諸法影像，待外緣故非",
    "T26n1530_004:0311b05": "頓現起。",
    "T26n1530_004:0311b06": "[0311b06] 經曰：如圓鏡上，非一眾多諸影像起，而圓鏡",
    "T26n1530_004:0311b07": "上無諸影像，而此圓鏡無動無作。如是如來",
    "T26n1530_004:0311b08": "圓鏡智上，非一眾多諸智影起，圓鏡智上無",
    "T26n1530_004:0311b09": "諸智影，而此智鏡無動無作。",
    "T26n1530_004:0311b10": "[0311b10] 論曰：[0311b10] 若諸智影於鏡智上先已有體，云何鏡",
    "T26n1530_004:0311b11": "智為緣而生？若先無體，云何能生諸智影像",
    "T26n1530_004:0311b12": "而無動作？不見陶師無有動作，而能生起先",
    "T26n1530_004:0311b13": "無瓶等。釋此難言，如圓鏡上非一眾多諸影",
    "T26n1530_004:0311b14": "像等，如大圓鏡能起諸影，同類數多故名非",
    "T26n1530_004:0311b15": "一，異類無數故名眾多，觀待同類簡一種故",
    "T26n1530_004:0311b16": "說言非一，觀待異類顯無數故說言眾多。如",
    "T26n1530_004:0311b17": "是鏡上雖先無影而起多影，而無思慮分別",
    "T26n1530_004:0311b18": "動作。鏡智亦爾，雖先無有智等影像，而能",
    "T26n1530_004:0311b19": "生起智等種種諸法影像。觀待同類說言非",
    "T26n1530_004:0311b20": "一，觀待異類說言眾多。雖生如是智等影像，",
    "T26n1530_004:0311b21": "而無思慮分別動作。此中意言，如大圓鏡雖",
    "T26n1530_004:0311b22": "無分別，而能生起種種影像。鏡智亦爾，雖無",
    "T26n1530_004:0311b23": "我執及我所執、所取能取作意分別，而能生",
    "T26n1530_004:0311b24": "起種種智等諸法影像。",
    "T26n1530_004:0311b25": "[0311b25] 經曰：又如圓鏡與眾影像非合非離，不聚集",
    "T26n1530_004:0311b26": "故，現彼緣故。如是如來大圓鏡智，與眾智",
    "T26n1530_004:0311b27": "影非合非離，不聚集故，不散失故。",
    "T26n1530_004:0311b28": "[0311b28] 論曰：[0311b28] 若圓鏡智與諸智等影像和合，云何不",
    "T26n1530_004:0311b29": "由彼差別故此成差別？若不和合，云何為因？",
    "T26n1530_004:0311c01": "不見種等與諸芽等，果不和合而能為因，非",
    "T26n1530_004:0311c02": "日光等與石灰等，不共和合而相顯照。釋此",
    "T26n1530_004:0311c03": "難言，又如圓鏡與眾影像非合離等，如世圓",
    "T26n1530_004:0311c04": "鏡雖能為因起眾影像，而不與彼影像和合。",
    "T26n1530_004:0311c05": "彼未生前由未有體不聚集故，非此與彼或",
    "T26n1530_004:0311c06": "俱不俱可名和合。圓鏡與影亦非別離，現",
    "T26n1530_004:0311c07": "彼緣故，即由此義非不和合，要由此有彼得",
    "T26n1530_004:0311c08": "有故。雖與影像為現生因，而非影像有差別",
    "T26n1530_004:0311c09": "故鏡成差別。大圓鏡智亦復如是，雖能為因",
    "T26n1530_004:0311c10": "生智等影，而與智等非合非離，不聚集故，不",
    "T26n1530_004:0311c11": "散失故。言非合者，彼未生前由未有體，不聚",
    "T26n1530_004:0311c12": "集故。言非離者，要有鏡智，智等影生，無則",
    "T26n1530_004:0311c13": "不生，不散失故。離壞無有名為散失，與彼相",
    "T26n1530_004:0311c14": "違名不散失，攝生彼故或不忘失所緣境相",
    "T26n1530_004:0311c15": "名不散失。由鏡智中顯現一切所知相故，三",
    "T26n1530_004:0311c16": "世智等及諸眾生，若不遍知鏡智不生，要知",
    "T26n1530_004:0311c17": "一切此智乃生，是故此智不忘一切所緣境",
    "T26n1530_004:0311c18": "相，名不散失。不散失故，所以非離，雖能為因",
    "T26n1530_004:0311c19": "起智等影，而不由彼有差別故此成差別，如",
    "T26n1530_004:0311c20": "大圓鏡無差別轉。此中意說，如世圓鏡雖能",
    "T26n1530_004:0311c21": "為因起諸影像，而非合離差別所觸。鏡智亦",
    "T26n1530_004:0311c22": "爾，雖能為因起智等影，而非合離差別所觸，",
    "T26n1530_004:0311c23": "種等雖能為芽等因，而亦合離俱不可說。光",
    "T26n1530_004:0311c24": "明細分亦非色等，共相和合以俱有故，令其",
    "T26n1530_004:0311c25": "識上似與色等和合相生，以世現見一切因",
    "T26n1530_004:0311c26": "果，雖非合離而能為因，是故無有因果二",
    "T26n1530_004:0311c27": "相決定和合。"
}