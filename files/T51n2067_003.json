{
    "T51n2067_003:0017c15": "弘贊法華傳卷第三",
    "T51n2067_003:0017c17": "藍谷沙門慧詳撰",
    "T51n2067_003:0017c18": "講解第三",
    "T51n2067_003:0017c19": "唐京師日嚴寺釋吉藏",
    "T51n2067_003:0017c20": "唐天台山國清寺釋灌頂",
    "T51n2067_003:0017c21": "唐牛頭山幽棲寺釋法融",
    "T51n2067_003:0017c22": "唐武丘山寺釋智琰",
    "T51n2067_003:0017c23": "唐襄陽耆闍寺釋智技",
    "T51n2067_003:0017c24": "唐藍田山悟真寺釋慧遠",
    "T51n2067_003:0017c25": "唐牛頭山釋智通唐左[仁-二+業]射宋國公蕭瑀",
    "T51n2067_003:0017c26": "唐海虞山釋慧旻(曇玄附)唐新羅國釋緣光",
    "T51n2067_003:0017c27": "唐蘇州流水寺釋玄璧",
    "T51n2067_003:0017c28": "唐同州戒業寺釋智儼",
    "T51n2067_003:0017c29": "[0017c29] 更有三十三人。錄名居後。亦有造疏。",
    "T51n2067_003:0018a01": "[0018a01] 釋吉藏。俗姓安本。安本安息人也。祖世避",
    "T51n2067_003:0018a02": "仇。移居南海。因遂家于交廣之間。後遷金陵。",
    "T51n2067_003:0018a03": "而生藏焉。年在孩童。父引之。見於真諦。仍",
    "T51n2067_003:0018a04": "乞詺之。因名吉藏。其父將藏聽皇寺道朗法",
    "T51n2067_003:0018a05": "師講。隨聞領解。悟若天真。年至七歲。投朗",
    "T51n2067_003:0018a06": "出家。採涉玄猷。日新幽致。凡所諮稟。妙達指",
    "T51n2067_003:0018a07": "歸。論難所標。獨高倫次。詞吐贍逸。弘裕多",
    "T51n2067_003:0018a08": "奇。至年十九。處眾覆述。精辯鋒遊。酬接時",
    "T51n2067_003:0018a09": "彥。綽有餘美。進譽楊邑。有光學眾。具戒之",
    "T51n2067_003:0018a10": "後。聲聞轉高。開皇末歲。煬帝晉蕃置四道場。",
    "T51n2067_003:0018a11": "國司供給。以藏名解著功。召入慧日。禮事豐",
    "T51n2067_003:0018a12": "厚。優賞異倫。王又於京師。置日嚴寺。別教延",
    "T51n2067_003:0018a13": "藏往彼居之。然。京師欣尚。妙重法華。乃因",
    "T51n2067_003:0018a14": "其利即而開剖。晚以大業初歲。寫二千部法",
    "T51n2067_003:0018a15": "華。隋曆告終。造二十五尊像。捨房安置。自",
    "T51n2067_003:0018a16": "處卑室。昏曉相仍。竭誠禮懺。又別置普賢菩",
    "T51n2067_003:0018a17": "薩像。帳設如前。躬對坐禪。觀實相理。鎮累年",
    "T51n2067_003:0018a18": "紀。不替於終。藏年氣漸衰。屢增疾苦。&#x52C5;賜",
    "T51n2067_003:0018a19": "良藥。中使相尋。遺表慇懃。累以大法。至于清",
    "T51n2067_003:0018a20": "旦。索湯沐浴。著新淨衣。侍者燒香。令稱佛",
    "T51n2067_003:0018a21": "號。藏加坐儼思。如有喜色。齋時將及。奄然而",
    "T51n2067_003:0018a22": "化。春秋七十有五。即武德六年五月也。遺命",
    "T51n2067_003:0018a23": "露骸。而色逾鮮白。有&#x52C5;慰賻。令於南山。覓",
    "T51n2067_003:0018a24": "石龕安置。凡講法花。三百餘遍。亦著玄疏。盛",
    "T51n2067_003:0018a25": "流於世。及將終日。製死不怖論。落筆而卒。",
    "T51n2067_003:0018a26": "[0018a26] 釋灌頂。字法雲。俗姓吳氏。常州義興人也。祖",
    "T51n2067_003:0018a27": "世避地東甌。因而不返。今為臨海之章安焉。",
    "T51n2067_003:0018a28": "父天早去。母親鞠養。生甫三月。孩而欲名。",
    "T51n2067_003:0018a29": "思審物類未知所目。母夜稱佛法僧名。頂仍",
    "T51n2067_003:0018b01": "口&#x6586;。音句清辯。同共驚異。因告攝靜寺慧極",
    "T51n2067_003:0018b02": "法師。聞而歎曰。此子非凡。即以非凡為字。及",
    "T51n2067_003:0018b03": "年七歲。還為極公弟子。日進文詞。玄儒並驚。",
    "T51n2067_003:0018b04": "清藻才綺。即譽當時。年登二十。進具奉儀。德",
    "T51n2067_003:0018b05": "瓶油&#x9262;。彌所留思。泊極師厭世。沐道天台。",
    "T51n2067_003:0018b06": "承習定綱。因有虧緒。俄隨智者東旋。止于台",
    "T51n2067_003:0018b07": "岳。晚出稱心精舍。開講法花。跨郎籠基。躡",
    "T51n2067_003:0018b08": "超雲印。方集奔赴。負篋成群。有吉藏法師。興",
    "T51n2067_003:0018b09": "皇入室。嘉祥結肆。獨擅浙東。聞稱心道騰。",
    "T51n2067_003:0018b10": "意未之許。求借義記。尋閱淺深。乃知體解心",
    "T51n2067_003:0018b11": "醉有所從矣。因廢講散眾。投足天台。餐稟法",
    "T51n2067_003:0018b12": "花。發誓弘演。至十七年。智者現疾。瞻侍曉",
    "T51n2067_003:0018b13": "夕。艱劬盡心。爰及滅度。親承遺旨。乃奉留書",
    "T51n2067_003:0018b14": "并諸信物。哀泣跪授晉王。晉王五體投地。悲",
    "T51n2067_003:0018b15": "淚頂受。仁壽二年。下令曰。禪師既是大師高",
    "T51n2067_003:0018b16": "足。法門委寄。今遣延屈。必希霈然。并法花",
    "T51n2067_003:0018b17": "經疏。隨使入京也。佇遲來儀。書不盡意。頂持",
    "T51n2067_003:0018b18": "衣負錫。高步入宮。三夏闡弘。副君欣戴。每至",
    "T51n2067_003:0018b19": "深契。無不申請。並隨問接對。周統玄籍。後遣",
    "T51n2067_003:0018b20": "信送還。嚫遺隆倍。&#x751E;有村人於法龍。去山三",
    "T51n2067_003:0018b21": "十餘里。染患將絕。眾治不愈。其子奔馳入山",
    "T51n2067_003:0018b22": "祈救。頂為轉法花經。焚栴檀香。病者雖遠。",
    "T51n2067_003:0018b23": "乃聞檀香入鼻。應時痊復。又樂安南嶺地曰",
    "T51n2067_003:0018b24": "安州。碧樹青溪。泉流伏溺。人徑不通。頂留",
    "T51n2067_003:0018b25": "連愛翫。顧而誓曰。若使斯地夷坦。當來此講",
    "T51n2067_003:0018b26": "經。曾未浹旬。白沙遍涌。平如玉鏡。頂以感通",
    "T51n2067_003:0018b27": "相顯。不違前願。仍講法花。用酬靈意。自頂受",
    "T51n2067_003:0018b28": "業天台。又稟道衡岳。思顗三世。宗歸莫二。",
    "T51n2067_003:0018b29": "若觀若講。常依法花。及說圓頓止觀四念等",
    "T51n2067_003:0018c01": "法門。其遍不少。且智者辯才。雲行雨施。或",
    "T51n2067_003:0018c02": "同天網。乍擬瓔珞。隨聞能領。唯頂一人。其私",
    "T51n2067_003:0018c03": "記智者詞旨。及自製義記。并雜文等題目。並",
    "T51n2067_003:0018c04": "勒千碑陰。以貞觀六年八月七日。終於國清",
    "T51n2067_003:0018c05": "寺房。春秋七十有二。初薄示輕疾。無論藥",
    "T51n2067_003:0018c06": "療。而室有異香。臨終命弟子曰。彌勒經說。佛",
    "T51n2067_003:0018c07": "入滅日。香煙若雲。汝多燒香。吾將去矣。因申",
    "T51n2067_003:0018c08": "遺誡。詞理妙切。門人眾侶。瞻仰涕零。忽自",
    "T51n2067_003:0018c09": "起合掌。如有所敬。三稱阿彌陀佛。低身[仁-二+付]就。",
    "T51n2067_003:0018c10": "色貌歡愉。奄然而逝。舉體柔軟。頂暖經日。",
    "T51n2067_003:0018c11": "&#x751E;有同學智晞。清高亮之士。先以貞觀元年",
    "T51n2067_003:0018c12": "卒。臨終云。吾生兜率矣。見先師智者。寶座",
    "T51n2067_003:0018c13": "行列。座皆有人。唯一座獨空。云&#x5374;後六年。灌",
    "T51n2067_003:0018c14": "頂法師。外此說法。焚香驗旨。即慈尊降迎。",
    "T51n2067_003:0018c15": "計歲論期。審晞不謬矣。以其月九日。定于寺",
    "T51n2067_003:0018c16": "之南山也。",
    "T51n2067_003:0018c17": "[0018c17] 釋法融。俗姓韋氏。丹陽延陵新亭人也。少小",
    "T51n2067_003:0018c18": "聰哲。不修矜操。真率自居。博覽經史。弱冠。",
    "T51n2067_003:0018c19": "遂被經去俗。晦影山林。負笈尋師。不遠千",
    "T51n2067_003:0018c20": "里。乃依第山豐樂寺大明法師。聽三論。及華",
    "T51n2067_003:0018c21": "嚴大品。大集。維摩。法花等諸經。伏膺累年。",
    "T51n2067_003:0018c22": "妙探機奧。雖久為門侶。人未之識也。大明既",
    "T51n2067_003:0018c23": "滅。又聽鹽官邃法師講諸經論。于時。座下學",
    "T51n2067_003:0018c24": "侶如林。各騁詞鋒。爭馳辯箭。而融謙光藏",
    "T51n2067_003:0018c25": "用。默契於心。時候清閑。發疑起問。言理精",
    "T51n2067_003:0018c26": "妙。人所不聞。講主驚嗟。深相崇禮。乃私謂人",
    "T51n2067_003:0018c27": "曰。此師。後日必為佛法八無。然率性無恒。",
    "T51n2067_003:0018c28": "不為時輩所許。後有永嘉永安寺曠法師。會",
    "T51n2067_003:0018c29": "稽一音寺敏法師。鍾山定林寺旻法師。並當",
    "T51n2067_003:0019a01": "時義海。融遍遊座下。忻然獨得。後歸丹陽牛",
    "T51n2067_003:0019a02": "頭山幽棲寺。別為小屋。精修故業。遠近學",
    "T51n2067_003:0019a03": "侶。翕爾歸之。乃於巖谷之前。講法花經一部。",
    "T51n2067_003:0019a04": "于時正在盛冬。凝霜被木。乃於講所。忽生三",
    "T51n2067_003:0019a05": "莖金色蓮花。眾甚驚異。歎未曾有。經文既",
    "T51n2067_003:0019a06": "畢。花亦不見。又有一大鹿。常依時聽講。停法",
    "T51n2067_003:0019a07": "之後。絕&#x8FF9;不來。門人發心。皆以法花為正業",
    "T51n2067_003:0019a08": "矣。後不測所終。",
    "T51n2067_003:0019a09": "[0019a09] 釋智琰。俗姓朱。吳郡人。祖獻。梁員外散騎侍",
    "T51n2067_003:0019a10": "郎。父&#x73C9;。陳奉朝請。母張氏。初懷孕日。夢升",
    "T51n2067_003:0019a11": "高塔。登相輪而坐。誕育之後。有異儕童。八歲",
    "T51n2067_003:0019a12": "出家。事通玄寺璩法師。為弟子。其後。博採群",
    "T51n2067_003:0019a13": "經。跨轢先輩。陳至德三年。建仁王齊。百師",
    "T51n2067_003:0019a14": "百座。競流天口之辯。琰時年二十有二。以英",
    "T51n2067_003:0019a15": "少之質。簉弘通之寄。機辯縱橫。眾所嗟服。隋",
    "T51n2067_003:0019a16": "煬帝在蕃。亦深加禮異。至大唐統宇。還歸武",
    "T51n2067_003:0019a17": "丘山寺。講念之餘。常行法花普賢等懺。又誦",
    "T51n2067_003:0019a18": "法花。三千餘遍。感應冥符。神瑞非一。宵爐未",
    "T51n2067_003:0019a19": "爇。自起煙芬。夕灌纔空。潛加溢水。以貞觀",
    "T51n2067_003:0019a20": "八年十月。遷神山寺。春秋七十一。凡講法花",
    "T51n2067_003:0019a21": "三十餘遍。",
    "T51n2067_003:0019a22": "[0019a22] 釋智拔。姓張。襄陽人。幼年清悟。雅好佛法。",
    "T51n2067_003:0019a23": "六歲出家。初為閏師弟子。閏顧有濟器。乃&#x643A;",
    "T51n2067_003:0019a24": "付哲法師。哲亦襄川僧望。具之別傳。初誦法",
    "T51n2067_003:0019a25": "花。日通五紙。經中妙理。略有規度。惟日期經",
    "T51n2067_003:0019a26": "諸佛出世之大意也。一人一道非弘不通。擔",
    "T51n2067_003:0019a27": "畢依持。開悟蒙俗。承帝京上德吉藏法師。四",
    "T51n2067_003:0019a28": "海標領。三乘明匠。尋詣奉旨。欣擊素心。首尾",
    "T51n2067_003:0019a29": "兩遍。命令覆述。英俊鼓言。無非亂轍。藏親臨",
    "T51n2067_003:0019b01": "坐。拔問眾言。一乘為雲。遂分為三。亦可一乘",
    "T51n2067_003:0019b02": "為雨。分為三雨。眾無敢答。藏曰。拔公此問。",
    "T51n2067_003:0019b03": "深得旨矣。乃屬累大法。使必當遺寄。於是。振",
    "T51n2067_003:0019b04": "錫還襄。住耆闍寺。恒在常濟。講法花經。年",
    "T51n2067_003:0019b05": "別五遍。貞觀十四年九月十七日。於清信士",
    "T51n2067_003:0019b06": "張公英家。宿集&#x7AEA;義。開法花題訖。云今與鄉",
    "T51n2067_003:0019b07": "里大德檀越等別。時不測其言也。遂斂容端",
    "T51n2067_003:0019b08": "默。眾疑入定。迫而察之。已遷化矣。合境緇",
    "T51n2067_003:0019b09": "素。嗟惋特深。顏狀如生。卓然加坐。蔣王。躬",
    "T51n2067_003:0019b10": "臨禮拜。燒香供養。贈物百餘段。墓所設五千",
    "T51n2067_003:0019b11": "人齋。春秋六十八矣。",
    "T51n2067_003:0019b12": "[0019b12] 釋慧遠。俗姓杜氏。京兆人也。弱不好弄。便慕",
    "T51n2067_003:0019b13": "內法。年甫十歲。投吉藏法師而出家焉。具戒",
    "T51n2067_003:0019b14": "已後。博文多識。講法花經。皆自作章疏。晚",
    "T51n2067_003:0019b15": "辭人境。卜居藍谷。乘閑樂道十有餘載。貞觀",
    "T51n2067_003:0019b16": "十九年。在寺夏坐。時屬亢旱。乃講法華。以祈",
    "T51n2067_003:0019b17": "甘液。遠近聽之。雲集霧委。每有二老。應時",
    "T51n2067_003:0019b18": "而坐。既非舊識。遠默記之。潛思詰問。未之發",
    "T51n2067_003:0019b19": "也。既講至藥草喻品。大雨霑洽。向之二老。三",
    "T51n2067_003:0019b20": "日不來。後策杖俱臻。遠怪呼而問。乃逡巡對",
    "T51n2067_003:0019b21": "曰。弟子龍也。比蒙法師弘譬喻之品。開方便",
    "T51n2067_003:0019b22": "之門。思酬德惠。忽然降雨。但時未應下。敢擅",
    "T51n2067_003:0019b23": "灑之。故為龍王所笞耳。因忽不見。遠所服三",
    "T51n2067_003:0019b24": "衣。特加護淨。或時飄然自被其體。而雅性謙",
    "T51n2067_003:0019b25": "挹。雖遇沙彌。必下騎而在問也。或問其故。",
    "T51n2067_003:0019b26": "答曰。髣&#x9AF4;染衣。仙聖幢相。師子致敬。今成正",
    "T51n2067_003:0019b27": "學。在余一介。敢不遵乎。遠常誦法華。頻有靈",
    "T51n2067_003:0019b28": "感。或不加油炷燈。數日自明。後染患浹辰。",
    "T51n2067_003:0019b29": "斂念而卒。年五十有一。貞觀二十一年七月",
    "T51n2067_003:0019c01": "也。",
    "T51n2067_003:0019c02": "[0019c02] 釋智通。姓陳。住梓州。八歲出家。為正道法師",
    "T51n2067_003:0019c03": "弟子。後誦法華并講。在牛頭山。善持威儀。奉",
    "T51n2067_003:0019c04": "戒貞苦。降伏黃老。士女奏章。必杖之五十。遠",
    "T51n2067_003:0019c05": "近皆憚。寺宇成就。惟其經始。合眾畏懾。無",
    "T51n2067_003:0019c06": "蓄私財者。常有雙鵝。依時聽講。講百餘遍。兩",
    "T51n2067_003:0019c07": "度放光。至貞觀二十三年十月十三日。告眾。",
    "T51n2067_003:0019c08": "吾造山寺。可用十萬貫錢。恨未周備。今便永",
    "T51n2067_003:0019c09": "別。言訖而卒。春秋七十七矣。于時合寺房堂。",
    "T51n2067_003:0019c10": "並皆振動。樹林草木。悉作白色。經一食頃。",
    "T51n2067_003:0019c11": "仍方還舊。",
    "T51n2067_003:0019c12": "[0019c12] 左僕射宋國公蕭瑀。字時父。蘭陵人。高祖梁",
    "T51n2067_003:0019c13": "武帝。父明帝。公深信釋典。捐棄外學。時處會",
    "T51n2067_003:0019c14": "讌。&#x52C5;每別賜素食。又賜王褒手書大品經一",
    "T51n2067_003:0019c15": "部。山納袈裟一領。公雖參國務。而誦念無",
    "T51n2067_003:0019c16": "虧。手著法花義記凡十卷。時於第內為子姪",
    "T51n2067_003:0019c17": "講之。疏成之日。夢多寶佛塔炳耀空中。因召",
    "T51n2067_003:0019c18": "名工造茲妙塔。貞觀二十二年六月。卒於玉",
    "T51n2067_003:0019c19": "花宮。未終之前。遺囑云。吾之衣服道具。並",
    "T51n2067_003:0019c20": "送津梁寺。同僧羯磨。其上賜山衲。及高祖樹",
    "T51n2067_003:0019c21": "皮衲。鐵如意。曲几。麈尾。香爐。澡灌。玉唾壺。",
    "T51n2067_003:0019c22": "瑪瑙珠。朝冠。器服。並入常住。永為供養。",
    "T51n2067_003:0019c23": "[0019c23] 釋慧旻。河東人。志用方直。操行不群。九歲出",
    "T51n2067_003:0019c24": "家。精勤潔業。誦法華經。&#x671E;月便度。俄歷眾",
    "T51n2067_003:0019c25": "師。具探玄妙。年十七。赴請還鄉。於光興寺。",
    "T51n2067_003:0019c26": "講法華經。聽眾雲翔。咸陳嘉瑞。異香彈指屢",
    "T51n2067_003:0019c27": "經結空中。受具足後。更增榮問。一十七年",
    "T51n2067_003:0019c28": "不出寺門。無始要終。布衣蔬食。慶弟既絕談",
    "T51n2067_003:0019c29": "謔。斯云。遂使獸群不亂。鳥集無擾。大唐之",
    "T51n2067_003:0020a01": "始。便入海虞山隱居。二十餘載。遠方請業。常",
    "T51n2067_003:0020a02": "百餘人也。地宜梓樹。勸勵栽植。數十萬株。通",
    "T51n2067_003:0020a03": "給將來三寶功德。中年別於南澗。止一草菴。",
    "T51n2067_003:0020a04": "兩兔一虎來共同。內外盤遊。無相陵惱。至於",
    "T51n2067_003:0020a05": "禽獸神祇請受歸戒。敘其事績。未可具言。蘇",
    "T51n2067_003:0020a06": "州都督武陽公李世嘉。及刺史江王。前後頻",
    "T51n2067_003:0020a07": "請。並固讓不受。以貞觀末年八月十一日旦。",
    "T51n2067_003:0020a08": "終於所遁。春秋七十有七。未終三日。異香",
    "T51n2067_003:0020a09": "滿寺。舉眾怪問。曰吾後日當去矣。生死人之",
    "T51n2067_003:0020a10": "常也。寄世本若行雲。慎無哭泣。各念無常。早",
    "T51n2067_003:0020a11": "求自度。喪事殯葬。律有恒儀。碑誌飾詞。一不",
    "T51n2067_003:0020a12": "須作。能依此訣。吾何言哉。斯固臨終不橈。可",
    "T51n2067_003:0020a13": "謂堅貞者矣。",
    "T51n2067_003:0020a14": "[0020a14] 釋曇寶。不知何人。斷穀鍊形。戒行無點。常講",
    "T51n2067_003:0020a15": "觀世音經導引士俗。而聲調超挺。特異人倫。",
    "T51n2067_003:0020a16": "登高誦經。響聞三十里內。",
    "T51n2067_003:0020a17": "[0020a17] 釋緣光。新羅人也。其先。三韓之後也。桉梁員",
    "T51n2067_003:0020a18": "職圖云。其新羅國。魏曰斯盧。宋曰新羅。本東",
    "T51n2067_003:0020a19": "夷辰韓之國矣。光世家名族。宿敦清信。早遇",
    "T51n2067_003:0020a20": "良緣。幻歸緇服。精修念慧。識量過人。經目",
    "T51n2067_003:0020a21": "必記。遊心必悟。但以生居邊壤。正教未融。",
    "T51n2067_003:0020a22": "以隋仁壽年間。來至吳。會正達智者。敷弘妙",
    "T51n2067_003:0020a23": "典。先伏膺朝夕。行解雙密。數年之中。欻然",
    "T51n2067_003:0020a24": "大悟。智者即令就講妙法華經。俊郎之徒。莫",
    "T51n2067_003:0020a25": "不神伏。後於天台別院。增修妙觀。忽見數人。",
    "T51n2067_003:0020a26": "云天帝請講。光默而許之。於是。奄然氣絕。經",
    "T51n2067_003:0020a27": "于旬日。顏色如常。還歸本識。既而器業成",
    "T51n2067_003:0020a28": "就。將歸舊國。與數十人同乘大舶。至海中。船",
    "T51n2067_003:0020a29": "忽不行。見一人乘馬凌波來。至船首云。海神",
    "T51n2067_003:0020b01": "請師暫到宮中講說。光曰。貧道此身。誓當利",
    "T51n2067_003:0020b02": "物。船及餘伴。未委如何。彼云。人並同行。船",
    "T51n2067_003:0020b03": "亦勿慮。於是。舉眾同下。行數步。但見通衢平",
    "T51n2067_003:0020b04": "直。香花遍道。海神將百侍從。迎入宮中。珠璧",
    "T51n2067_003:0020b05": "焜煌。映奪心目。因為講法花經一遍。大施珍",
    "T51n2067_003:0020b06": "寶。還送上船。光達至本鄉。每弘茲典。法門大",
    "T51n2067_003:0020b07": "啟。實有功焉。加以自少誦持。日餘一遍。迄",
    "T51n2067_003:0020b08": "於報盡。此業無虧。年垂八十。終於所住。闍維",
    "T51n2067_003:0020b09": "既畢。髏舌獨存。一國見聞。咸歎希有。光有妹",
    "T51n2067_003:0020b10": "二人。早懷清信。收之供養。數聞體舌自誦法",
    "T51n2067_003:0020b11": "花。妹有不識法花字處。問之皆道。有新羅僧",
    "T51n2067_003:0020b12": "連義。年方八十。弊衣一食。精苦超倫。與余同",
    "T51n2067_003:0020b13": "止。因說此事。錄之云爾。",
    "T51n2067_003:0020b14": "[0020b14] 釋玄璧。未詳其氏。蘇州吳縣人也。幼小出家。",
    "T51n2067_003:0020b15": "住流水寺。好學不倦。多遊巖壑。棲神妙",
    "T51n2067_003:0020b16": "觀。不以世務嬰心。猛獸毒蟲。妖精惡賊。頻繁",
    "T51n2067_003:0020b17": "遭遇。未始忤其情守。常坐一床方四尺。傍無",
    "T51n2067_003:0020b18": "塵雜。未曾倚臥。每講中百十二門。攝大乘等",
    "T51n2067_003:0020b19": "論。花嚴涅槃法花等經。二十餘州。咸來聽受。",
    "T51n2067_003:0020b20": "&#x751E;講法花經。忽有一鶴。從外飛來。於殿下池",
    "T51n2067_003:0020b21": "中。三度含水。噴灑於地。徑詣佛邊聖僧座",
    "T51n2067_003:0020b22": "上。一立不動。直至講了。然始飛去。如此經",
    "T51n2067_003:0020b23": "年。後乃恒住。上堂即鼓翼引前。下講即傾身",
    "T51n2067_003:0020b24": "隨從。法師或令其舞。即&#x6419;翮[求*頁]足。顧影迴頭。",
    "T51n2067_003:0020b25": "乍起乍仰。或來或去。變態殊絕。難以具名。凡",
    "T51n2067_003:0020b26": "歷二年。周旋不去。數州文翰之士。莫不偉而",
    "T51n2067_003:0020b27": "同詠。後刺史江王來向寺。長史司馬。遣人來",
    "T51n2067_003:0020b28": "報法師。法師云。好。準常安坐。王至寺門。長",
    "T51n2067_003:0020b29": "史自報。師云。已知。如常安坐。王怪不來迎。",
    "T51n2067_003:0020c01": "遂即&#x5374;去。至其夜一更。王總喚合郭眾僧。為",
    "T51n2067_003:0020c02": "國行道。諸僧並馳集王所。王忿形於色。遣長",
    "T51n2067_003:0020c03": "史千行自喚法師。法師報云。王為國轉經。心",
    "T51n2067_003:0020c04": "須殷重。未潔淨輒即迎僧。大夫輕慢。不敬三",
    "T51n2067_003:0020c05": "寶。如此轉經。亦非得力。王令宅內所有酒肉",
    "T51n2067_003:0020c06": "五辛。並皆除&#x5374;。香湯灑掃。貧道。又須洗浴",
    "T51n2067_003:0020c07": "潔淨。然可轉經。公且去。後日來。王大瞋。更",
    "T51n2067_003:0020c08": "遣人喚法師。依常安坐。一無懼色。至後日。乃",
    "T51n2067_003:0020c09": "去至彼。王問諸僧曰。玄璧何如人。皆曰。禪",
    "T51n2067_003:0020c10": "行高僧也。王意少解。令人喚入。安一高座。",
    "T51n2067_003:0020c11": "遣三五美姬。側近看侍。璧聊敘暄寒。即禮佛",
    "T51n2067_003:0020c12": "上座。結加趺坐。凝神寂定。乃經七日。身衣塵",
    "T51n2067_003:0020c13": "積。初無搖動。王大發善心。問眾僧曰。若為得",
    "T51n2067_003:0020c14": "令其出定。僧云。以音樂供養。王命侍妓奏之。",
    "T51n2067_003:0020c15": "經半日。璧乃從禪定起。王及大夫人。請法師",
    "T51n2067_003:0020c16": "懺悔。受戒。所有獵拘鷹鷂。並皆解放。璧勸王",
    "T51n2067_003:0020c17": "誦般若心經。王依言敬受。每旦恒誦。於是傾",
    "T51n2067_003:0020c18": "捨名玲。奉酬師德。一無所受。皆令散施。王自",
    "T51n2067_003:0020c19": "爾之後。每齋日。常來就寺。參問幽玄。道化",
    "T51n2067_003:0020c20": "之聲。於斯更遠。即貞觀中年之事也。後不知",
    "T51n2067_003:0020c21": "所終。",
    "T51n2067_003:0020c22": "[0020c22] 釋智儼。俗姓嚴。同州人也。弱而好道。清真蓋",
    "T51n2067_003:0020c23": "俗。率行方堅。動成軌則。年至十二三。忽遇梵",
    "T51n2067_003:0020c24": "僧。令其剃落。儼即鞠躬受誨。因此出家。住朝",
    "T51n2067_003:0020c25": "邑縣戒業寺。於是。遍近眾師。廣祈玄教。至於",
    "T51n2067_003:0020c26": "攝論唯識般若維摩。及法花經等。並貫其幽",
    "T51n2067_003:0020c27": "旨。窮其了義。加之傍習世典。善談老易。雅",
    "T51n2067_003:0020c28": "論玄情。出自天骨。未盈數載。遂當法將。每以",
    "T51n2067_003:0020c29": "講說之餘。棲心妙觀。常坐不臥。用此為恒。房",
    "T51n2067_003:0021a01": "內唯有一床。更無什物。實所謂高潔法師。言",
    "T51n2067_003:0021a02": "行兼至者也。顯慶三年。太州仙掌縣道俗。請",
    "T51n2067_003:0021a03": "儼於靈仙寺。講法花經。儼於寺僧還香房內。",
    "T51n2067_003:0021a04": "居止閤舍。初夜取法花經。舒披案上。方欲尋",
    "T51n2067_003:0021a05": "讀。于時。還香并侍者三人。並在其處。儼焚",
    "T51n2067_003:0021a06": "香未訖。忽見經上佛字中。出三舍利。五色光",
    "T51n2067_003:0021a07": "明。散滿經上。行流不住。還香等。遍告寺僧。",
    "T51n2067_003:0021a08": "俱來禮拜。欲共收取舍利。舍利還流入於佛",
    "T51n2067_003:0021a09": "字。僧等禮拜悲泣。燃香發願更&#x89A9;真容。舍利",
    "T51n2067_003:0021a10": "還從佛字中出。流行不住。少選之間。別於他",
    "T51n2067_003:0021a11": "佛字中。相從隱沒。儼所講法華數十餘遍。感",
    "T51n2067_003:0021a12": "靈獲瑞。難以具言。然妙行高蹤。超駕倫輩。&#x751E;",
    "T51n2067_003:0021a13": "與諸僧。行於池側。諸僧取水洗瀨。儼止之曰。",
    "T51n2067_003:0021a14": "若物屬他。不與不取。他池水。寧得非盜。又",
    "T51n2067_003:0021a15": "夏中正食。蠅來器上。儼一一以指徐引到致",
    "T51n2067_003:0021a16": "壁。人或問之。答曰。學修無畏施耳。自儼往來",
    "T51n2067_003:0021a17": "講導。涉履數州。每拱默徒行。執持衣&#x9262;。雖有",
    "T51n2067_003:0021a18": "香花幡蓋。鼓樂絃歌。車馬振天地。人物隘城",
    "T51n2067_003:0021a19": "郭。儼但疑然不顧。邈爾居後。其所感惠利。",
    "T51n2067_003:0021a20": "動盈億萬。一無希取。並隨處施之。受具三衣。",
    "T51n2067_003:0021a21": "至終不替。不汁不破。但唯少故耳。斯乃穢",
    "T51n2067_003:0021a22": "累將除。業行堅固之先候也。將終數日。處處",
    "T51n2067_003:0021a23": "巡行。法朋舊識。人人共別。忽一日。灑掃庭",
    "T51n2067_003:0021a24": "院。端坐入禪。所有門徒。皆令念佛。遂因在",
    "T51n2067_003:0021a25": "定。於是而終。時年六十餘矣。道俗悲慟。若喪",
    "T51n2067_003:0021a26": "所天。素服而從弟子禮者。萬餘人矣。於是。忽",
    "T51n2067_003:0021a27": "有異香。氛氳滿院。經餘七日。送畢方消。亡後",
    "T51n2067_003:0021a28": "數年。其舌不懷。鬢髮加長二寸。容色如舊。識",
    "T51n2067_003:0021a29": "者。以為得道之流也。",
    "T51n2067_003:0021b01": "晉剡東仰山竺法深",
    "T51n2067_003:0021b02": "晉剡葛峴山竺法崇(有疏四卷)",
    "T51n2067_003:0021b03": "晉於潛青山竺法曠",
    "T51n2067_003:0021b04": "晉匡山東林寺釋慧遠",
    "T51n2067_003:0021b05": "晉蜀龍[泳-永+開]寺釋慧持晉彭城郡釋道融(有疏)",
    "T51n2067_003:0021b06": "晉長安釋曇影(有疏四卷)宋吳虎丘山釋曇諦",
    "T51n2067_003:0021b07": "宋京師何園寺釋慧亮",
    "T51n2067_003:0021b08": "宋下定林寺釋僧鏡(有疏)",
    "T51n2067_003:0021b09": "宋會稽嘉祥寺釋曇機宋豫州釋道慈",
    "T51n2067_003:0021b10": "齊偽魏濟州釋道登",
    "T51n2067_003:0021b11": "齊京師湘宮寺釋弘充",
    "T51n2067_003:0021b12": "齊荊州竹林寺釋僧慧齊廬山釋法龍",
    "T51n2067_003:0021b13": "梁京師靈味寺釋寶亮",
    "T51n2067_003:0021b14": "梁上定林寺釋法通",
    "T51n2067_003:0021b15": "梁鐘山開善寺釋智藏(有疏)",
    "T51n2067_003:0021b16": "陳楊都大禪眾寺釋法勇",
    "T51n2067_003:0021b17": "陳楊都大彭城寺釋寶瓊(有疏)",
    "T51n2067_003:0021b18": "周潼州光興寺釋寶彖(有疏)",
    "T51n2067_003:0021b19": "隋東都內慧日道場釋道莊(有疏三卷)",
    "T51n2067_003:0021b20": "隋常州安國寺釋慧弼",
    "T51n2067_003:0021b21": "隋吳郡虎丘山釋智聚",
    "T51n2067_003:0021b22": "隋丹陽仁孝道場釋智珠",
    "T51n2067_003:0021b23": "隋九江廬山大林寺釋智錯",
    "T51n2067_003:0021b24": "隋京師大興善寺釋弘遵",
    "T51n2067_003:0021b25": "隋京師大興善寺釋靈藏(又講觀音日二遍)",
    "T51n2067_003:0021b26": "隋江都安樂寺釋慧海([(彰-章+(彰-章))/林]誦)",
    "T51n2067_003:0021b27": "唐京師紀國寺釋慧淨(有疏十卷)",
    "T51n2067_003:0021b28": "唐京師定水寺釋僧鳳(有疏)",
    "T51n2067_003:0021b29": "唐京師通玄寺釋慧頵",
    "T51n2067_003:0021c01": "[0021c01] 右&#x7ADD;非專業。兼弘異部。略題徽目。知蘭蓀不",
    "T51n2067_003:0021c02": "絕耳。"
}