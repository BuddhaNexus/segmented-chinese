{
    "T13n0415_005:0846c24": "大方等大集經菩薩念佛三昧分",
    "T13n0415_005:0846c25": "卷第五",
    "T13n0415_005:0846c27": "隋天竺三藏達磨笈多譯",
    "T13n0415_005:0846c28": "歎佛妙音勝辯品之餘",
    "T13n0415_005:0846c29": "爾時，不空見菩薩摩訶薩復告尊者阿難言：",
    "T13n0415_005:0847a01": "「阿難！諸佛、世尊是大梵聲、是大師子聲、是大",
    "T13n0415_005:0847a02": "雄朗聲、是大龍王聲、是大妙鼓聲、是大妙歌",
    "T13n0415_005:0847a03": "聲、是妙好聲、是大風聲、是大雲聲、是大雷",
    "T13n0415_005:0847a04": "聲等。「阿難！諸佛、世尊是大善聲、不思議聲、是",
    "T13n0415_005:0847a05": "無量聲、是無邊聲、是不可稱聲、是滿足聲、是",
    "T13n0415_005:0847a06": "無礙聲、是迦陵頻伽聲。「阿難！諸佛、如來是圓",
    "T13n0415_005:0847a07": "滿聲、諸如來是可證聲、諸如來是可知聲、諸",
    "T13n0415_005:0847a08": "如來是深遠智聲、諸如來是不可壞清聲、諸",
    "T13n0415_005:0847a09": "如來是無垢聲、諸如來是無譏訶聲、諸如來",
    "T13n0415_005:0847a10": "是無嘶破聲、諸如來是妙好聲、諸如來是最",
    "T13n0415_005:0847a11": "上妙好聲、諸如來是無缺聲、諸如來是不怯",
    "T13n0415_005:0847a12": "弱聲、諸如來是具足一切功德聲。「阿難！諸佛、",
    "T13n0415_005:0847a13": "如來、應供、等正覺出音聲時，若欲一音遍滿",
    "T13n0415_005:0847a14": "一佛世界即能遍滿，若欲遍滿二佛世界、若",
    "T13n0415_005:0847a15": "三、若四、若五、若十，乃至百千世界，乃至億那由",
    "T13n0415_005:0847a16": "他，乃至無量無邊阿僧祇不可數知世界，如",
    "T13n0415_005:0847a17": "來、世尊還出如是無量無邊阿僧祇不可數",
    "T13n0415_005:0847a18": "不可知殊異聲音，皆悉充滿彼諸世界，令彼",
    "T13n0415_005:0847a19": "眾生諸有得聞如來聲者咸作是念：『今者世",
    "T13n0415_005:0847a20": "尊獨為我轉如斯法輪。』「阿難！諸佛、世尊有如",
    "T13n0415_005:0847a21": "是等不思議聲。阿難！諸佛、世尊有如是聲、如",
    "T13n0415_005:0847a22": "是利益。",
    "T13n0415_005:0847a23": "「尊者阿難！譬如日輪為閻浮提諸眾生輩有",
    "T13n0415_005:0847a24": "眼目者作大利益。云何利益？所謂光明照了",
    "T13n0415_005:0847a25": "一切。如是，阿難！諸如來、應供、等正覺清淨聲",
    "T13n0415_005:0847a26": "輪凡所至處，能為一切信根眾生隨宜宣說、",
    "T13n0415_005:0847a27": "作大利益，其義亦爾。「復次，阿難！譬如秋月",
    "T13n0415_005:0847a28": "十五日夜，彼月光輪清淨圓滿，閻浮提人見",
    "T13n0415_005:0847a29": "者歡喜。如是，阿難！諸如來、應供、等正覺圓滿",
    "T13n0415_005:0847b01": "聲輪，能為一切法音光明，聞者歡喜得大利",
    "T13n0415_005:0847b02": "益，其義亦爾。「復次，阿難！譬如大海水平等一",
    "T13n0415_005:0847b03": "味，常住澹然，難入、難度，其間多有諸異珍寶，",
    "T13n0415_005:0847b04": "而能為彼一切眾生——若人、非人——作大饒益。如",
    "T13n0415_005:0847b05": "是，阿難！諸如來、應供、等正覺圓音平等，一味",
    "T13n0415_005:0847b06": "湛然，難入、難測，微妙而能安樂一切眾生，其",
    "T13n0415_005:0847b07": "義亦爾。「復次，阿難！譬如大地任持一切山林、",
    "T13n0415_005:0847b08": "河海、王都、大城、民人聚落，復能生長諸種苗",
    "T13n0415_005:0847b09": "稼、根、莖、華、果，饒益安樂一切眾生。如是，阿難！",
    "T13n0415_005:0847b10": "諸如來、應供、等正覺普載聲輪，任持一切令",
    "T13n0415_005:0847b11": "無壞損，復能生長眾生善根、功德華果，饒益",
    "T13n0415_005:0847b12": "世間，其義亦爾。「復次，阿難！譬如虛空容受一",
    "T13n0415_005:0847b13": "切，能令眾生種種興作、往來遊處為大利益。",
    "T13n0415_005:0847b14": "如是，阿難！諸如來、應供、等正覺廣大聲輪遍",
    "T13n0415_005:0847b15": "滿一切，能令眾生多有所作，受用、去來無不",
    "T13n0415_005:0847b16": "利益，其義亦爾。「復次，阿難！譬如三十三天波",
    "T13n0415_005:0847b17": "利質多羅樹，其華敷時能令三十三天皆生",
    "T13n0415_005:0847b18": "歡喜、多受適樂。如是，阿難！諸如來、應供、等正",
    "T13n0415_005:0847b19": "覺開發聲輪，能為一切啟甘露門，令諸眾生",
    "T13n0415_005:0847b20": "等證常樂，其義亦爾。」爾時，不空見菩薩摩訶",
    "T13n0415_005:0847b21": "薩為重明此義，以偈頌曰：",
    "T13n0415_005:0847b22": "「世尊真善大梵音、　　師子妙音、牛王吼、",
    "T13n0415_005:0847b23": "　最上龍吼滿世界，　　器度雄朗丈夫聲。",
    "T13n0415_005:0847b24": "　雲、雷、風等弘壯聲，　　彼不思議悉無量，",
    "T13n0415_005:0847b25": "　轉行十方無邊界，　　所至無礙皆悉聞。",
    "T13n0415_005:0847b26": "　如來出聲甚圓備，　　世間未能障其聲，",
    "T13n0415_005:0847b27": "　亦如迦陵頻伽音，　　所聞清婉甚微妙。",
    "T13n0415_005:0847b28": "　聖不望報生物喜，　　教令證此最勝聲，",
    "T13n0415_005:0847b29": "　解脫深句無有比，　　世間無有能毀壞。",
    "T13n0415_005:0847c01": "　不破、不缺，微妙聲，　　相續不斷和合出，",
    "T13n0415_005:0847c02": "　救護世間無窮已，　　具足一切功德音。",
    "T13n0415_005:0847c03": "　調伏丈夫如意聲，　　其聲遍聞於三界，",
    "T13n0415_005:0847c04": "　彼諸眾生斯念喜，　　各言為我宣妙聲。",
    "T13n0415_005:0847c05": "　若欲聲滿一世界，　　若二、三、四、及與五，",
    "T13n0415_005:0847c06": "　若十、二十、至五十，　　百千億數復過前，",
    "T13n0415_005:0847c07": "　若復過彼恒沙土，　　皆能充滿一切剎，",
    "T13n0415_005:0847c08": "　令彼眾生無異心，　　咸作是念：『但為我。』",
    "T13n0415_005:0847c09": "　譬如日輪出現時，　　能為閻浮作明導；",
    "T13n0415_005:0847c10": "　如是世尊、天人師，　　法聲光明照世間。",
    "T13n0415_005:0847c11": "　猶如秋月處眾星，　　其輪圓滿異明淨，",
    "T13n0415_005:0847c12": "　彼為閻浮興大利，　　眾生覩見皆歡喜；",
    "T13n0415_005:0847c13": "　世尊如是滿月聲，　　不思議淨勝世間，",
    "T13n0415_005:0847c14": "　其有聞者心無厭，　　為諸眾生作饒益。",
    "T13n0415_005:0847c15": "　猶如大海水湛然，　　深廣無邊難得底，",
    "T13n0415_005:0847c16": "　其間常出眾異寶，　　為諸世間作利益；",
    "T13n0415_005:0847c17": "　如是諸佛大名稱，　　其聲深遠亦難窮，",
    "T13n0415_005:0847c18": "　恒教證彼清淨音，　　與不可壞一切樂。",
    "T13n0415_005:0847c19": "　若此三千諸大地，　　能持異類諸眾生；",
    "T13n0415_005:0847c20": "　如是諸佛普載聲，　　生成一切眾饒益。",
    "T13n0415_005:0847c21": "　譬如虛空能容受，　　飛鳥、群生皆獲益；",
    "T13n0415_005:0847c22": "　如是足尊廣納音，　　恒以勝善利眾生。",
    "T13n0415_005:0847c23": "　猶如忉利質多羅，　　華時已樂彼諸天；",
    "T13n0415_005:0847c24": "　如是諸佛甘露音，　　能為眾生畢竟利。",
    "T13n0415_005:0847c25": "　尊者設我滿一劫、　　或復百劫讚其聲，",
    "T13n0415_005:0847c26": "　生生弗能得其邊，　　佛不思議聲若是。",
    "T13n0415_005:0847c27": "　假使十方諸眾生，　　各各恣口長歌歎，",
    "T13n0415_005:0847c28": "　終亦莫能致少分，　　佛音如是難思議。",
    "T13n0415_005:0847c29": "　假彼行住諸眾生，　　或於一時皆成佛，",
    "T13n0415_005:0848a01": "　彼諸佛說亦無盡，　　佛聲如是難思議。",
    "T13n0415_005:0848a02": "　世尊如是眾妙音，　　莊嚴具足無倫匹，",
    "T13n0415_005:0848a03": "　若人但能生喜心，　　彼等終無惡道畏。",
    "T13n0415_005:0848a04": "　佛音如是難思議，　　第一微妙無可比，",
    "T13n0415_005:0848a05": "　若有菩薩得斯喜，　　不久則成佛法王。」",
    "T13n0415_005:0848a06": "爾時，四天王、天主帝釋、須夜摩天王、兜率陀",
    "T13n0415_005:0848a07": "天王、化樂天王、他化自在天王、魔王之息導",
    "T13n0415_005:0848a08": "師太子、娑婆世界主大梵天王，乃至淨居天",
    "T13n0415_005:0848a09": "王，及餘一切大威德諸天，與欲色界中復有",
    "T13n0415_005:0848a10": "無量諸天子等，聞不空見菩薩摩訶薩稱讚",
    "T13n0415_005:0848a11": "世尊音聲功德已，一切皆於不空見所起尊",
    "T13n0415_005:0848a12": "重心，歡喜踊躍不能自持，咸以天妙栴檀末",
    "T13n0415_005:0848a13": "香、天華及鬘、天妙衣服、寶蓋、幡幢、雜色彫",
    "T13n0415_005:0848a14": "綵施散懸置於不空見菩薩摩訶薩上。時會",
    "T13n0415_005:0848a15": "眾中有六萬億那由他百千欲色界天，聞說",
    "T13n0415_005:0848a16": "如來音聲功德，為當得故，發阿耨多羅三藐",
    "T13n0415_005:0848a17": "三菩提心種諸善根；復有五千比丘被精進",
    "T13n0415_005:0848a18": "鎧，於阿耨多羅三藐三菩提種諸善根；復有",
    "T13n0415_005:0848a19": "七百千萬諸比丘尼發阿耨多羅三藐三菩",
    "T13n0415_005:0848a20": "提心及弘誓願；復有百千優婆塞皆各從彼",
    "T13n0415_005:0848a21": "寶蓮華座起，直詣不空見菩薩摩訶薩所；復",
    "T13n0415_005:0848a22": "有二億那由他百千女人各解自身眾寶、瓔",
    "T13n0415_005:0848a23": "珞，散擲虛空住於不空見菩薩摩訶薩上，皆",
    "T13n0415_005:0848a24": "於阿耨多羅三藐三菩提種諸善根。",
    "T13n0415_005:0848a25": "菩薩念佛三昧分讚如來功德品第六",
    "T13n0415_005:0848a26": "爾時，不空見菩薩摩訶薩復告尊者阿難言：",
    "T13n0415_005:0848a27": "「阿難！諸佛、世尊甚為希有，諸如來功德具足",
    "T13n0415_005:0848a28": "故、自天降下具足故、入胎具足故、住胎具足",
    "T13n0415_005:0848a29": "故、出胎具足故、母生具足故、善根具足故、眾",
    "T13n0415_005:0848b01": "相具足故、眾好具足故、莊嚴具足故、出家具",
    "T13n0415_005:0848b02": "足故、入定具足故、大入定具足故、深心具",
    "T13n0415_005:0848b03": "足故、至心具足故、真信具足故、無畏具足故、",
    "T13n0415_005:0848b04": "戒身具足故、定身具足故、慧身具足故、解脫",
    "T13n0415_005:0848b05": "身具足故、解脫知見身具足故、諸通具足故、",
    "T13n0415_005:0848b06": "證智具足故、至一切證知第一彼岸故、至慈",
    "T13n0415_005:0848b07": "大慈第一彼岸故、至悲大悲第一彼岸故、至",
    "T13n0415_005:0848b08": "喜大喜第一彼岸故、至捨大捨第一彼岸故、",
    "T13n0415_005:0848b09": "至最勝無等第一彼岸故、至諸威儀第一彼",
    "T13n0415_005:0848b10": "岸故、至諸神通第一彼岸故、至一切諸法無",
    "T13n0415_005:0848b11": "礙第一彼岸故、至是處非處力第一彼岸故、",
    "T13n0415_005:0848b12": "至諸開道利益第一彼岸故、至奢摩他毘婆",
    "T13n0415_005:0848b13": "舍那第一彼岸故、至一切禪定解脫三摩跋",
    "T13n0415_005:0848b14": "提第一彼岸故，至無貪、無瞋、無癡、無慢、無放",
    "T13n0415_005:0848b15": "逸、無嫉妬、無恚、捨離諸過、解脫五道、至四無",
    "T13n0415_005:0848b16": "畏第一彼岸故，令一切眾生種諸善根、受業",
    "T13n0415_005:0848b17": "果報、教論發起第一彼岸故，令一切眾生諸",
    "T13n0415_005:0848b18": "戒行聚，不破、不缺、不濁、不雜，成丈夫志無",
    "T13n0415_005:0848b19": "所觸犯、智者所讚無有過愆，一切世間——若天、",
    "T13n0415_005:0848b20": "若人、若梵、若魔、沙門、婆羅門——乃至無能如法",
    "T13n0415_005:0848b21": "訶責、非理毀者。「阿難！諸佛、世尊功德殊勝，一",
    "T13n0415_005:0848b22": "切世間眾生類中乃至無有能得測量、宣說",
    "T13n0415_005:0848b23": "如來戒等功德知其少分，何處有人復能過",
    "T13n0415_005:0848b24": "者？「阿難！汝等從今當如斯觀，此虛空界如是",
    "T13n0415_005:0848b25": "廣大、此四方界如是弘寬，我皆了知限量邊",
    "T13n0415_005:0848b26": "際；諸佛功德不可測量。如是，阿難！諸佛、世尊",
    "T13n0415_005:0848b27": "所有戒聚、所有定聚、所有慧聚、及解脫聚、解",
    "T13n0415_005:0848b28": "脫知見聚，乃至一切威儀、神通、利益無礙，不",
    "T13n0415_005:0848b29": "可宣說、不可顯示、不可得知、不可得入。所以",
    "T13n0415_005:0848c01": "者何？阿難！諸佛、世尊所有功德皆無有邊。何",
    "T13n0415_005:0848c02": "以故？諸佛、世尊有無量戒行、有無量定行、有",
    "T13n0415_005:0848c03": "無量慧行、有無量解脫行、有無量解脫知見，",
    "T13n0415_005:0848c04": "乃至有無量諸功德悉等。是故，阿難！當知",
    "T13n0415_005:0848c05": "諸佛、世尊具足若此。」爾時，不空見菩薩摩訶",
    "T13n0415_005:0848c06": "薩為重明此義，以偈頌曰：",
    "T13n0415_005:0848c07": "「世尊天降入胎時，　　住不思議出亦爾，",
    "T13n0415_005:0848c08": "　生家最勝母無比，　　最上第一諸功德。",
    "T13n0415_005:0848c09": "　體備眾相三十二，　　諸好具足莊嚴身，",
    "T13n0415_005:0848c10": "　諸佛所作不思議，　　皆緣曠劫久修集。",
    "T13n0415_005:0848c11": "　人中勝上求出家，　　成就禪定大三昧，",
    "T13n0415_005:0848c12": "　正心淳信斯堅固，　　一切方便無不知。",
    "T13n0415_005:0848c13": "　戒行、三昧皆具足，　　智慧成滿無倫比，",
    "T13n0415_005:0848c14": "　解脫知見亦已獲，　　神通威德彼岸邊。",
    "T13n0415_005:0848c15": "　能滅熾苦救眾生，　　慈悲要行最為首，",
    "T13n0415_005:0848c16": "　喜捨亦妙行平等，　　諸佛、世尊自證知。",
    "T13n0415_005:0848c17": "　身、口常與意行合，　　所行隨智難思量，",
    "T13n0415_005:0848c18": "　威儀無比超世間，　　法王神力到彼岸。",
    "T13n0415_005:0848c19": "　無諍三昧見法如，　　是處、非處皆明了，",
    "T13n0415_005:0848c20": "　禪定解脫難測度，　　普能饒益諸眾生。",
    "T13n0415_005:0848c21": "　定慧止觀斯成就，　　光明遍覺滅垢心，",
    "T13n0415_005:0848c22": "　無有貪、恚眾過愆，　　解脫、無畏皆善學。",
    "T13n0415_005:0848c23": "　戒行無破亦無羸，　　無濁無雜盡清淨，",
    "T13n0415_005:0848c24": "　多眾生觸不瞋惱，　　不求果報智所稱。",
    "T13n0415_005:0848c25": "　內無過失外無毀，　　假彼天、人及梵、魔，",
    "T13n0415_005:0848c26": "　或復沙門、婆羅門，　　莫能譏訶常清淨。",
    "T13n0415_005:0848c27": "　虛空猶可盡其界，　　諸方亦可極其邊，",
    "T13n0415_005:0848c28": "　無上調御天人師，　　清淨戒行孰能測？",
    "T13n0415_005:0848c29": "　大海可以口飲乾，　　無邊水聚亦復爾，",
    "T13n0415_005:0849a01": "　諸佛光明不可識，　　清淨戒行誰得邊？",
    "T13n0415_005:0849a02": "　須彌可以口吹散，　　大小鐵圍亦復然，",
    "T13n0415_005:0849a03": "　諸佛妙行不可知，　　清淨戒行難得底。」",
    "T13n0415_005:0849a04": "爾時，不空見菩薩摩訶薩作是思惟：「今者，如",
    "T13n0415_005:0849a05": "來、應供、等正覺若降威神俯臨斯會可謂善",
    "T13n0415_005:0849a06": "哉。今我亦當為諸菩薩摩訶薩故，請問世尊",
    "T13n0415_005:0849a07": "一切菩薩念佛三昧微妙法門。如來先已顯",
    "T13n0415_005:0849a08": "示其名，今者當應為諸弟子演說斯法、宣明",
    "T13n0415_005:0849a09": "義理。世尊！寧當過安禪寂乎？」爾時，世尊知彼",
    "T13n0415_005:0849a10": "不空見菩薩摩訶薩如是念已，佛神力故，應",
    "T13n0415_005:0849a11": "時此會三千大千世界大地六種震動——所謂",
    "T13n0415_005:0849a12": "動、涌、起、震、吼、覺等——如是具足十八相動乃至",
    "T13n0415_005:0849a13": "湧沒。如是動已，時佛、世尊復以神力放大光",
    "T13n0415_005:0849a14": "明照此三千大千世界。彼光出時，能令一切",
    "T13n0415_005:0849a15": "星宿天宮、月天子宮、日天子宮，乃至欲界諸",
    "T13n0415_005:0849a16": "天宮殿所有光明喪滅不現，復有如是無量",
    "T13n0415_005:0849a17": "無邊不可思議阿僧祇恒河沙數諸梵天宮，",
    "T13n0415_005:0849a18": "所有威光悉皆暗晦，乃至色界一切天宮蒙",
    "T13n0415_005:0849a19": "佛光故亦皆不現。諸光沒已，唯佛、世尊神光",
    "T13n0415_005:0849a20": "獨盛。爾時，世尊大慈熏心，為欲饒益諸眾生",
    "T13n0415_005:0849a21": "故，從禪定起，安詳徐步詣彼大眾，周旋觀察",
    "T13n0415_005:0849a22": "是不空見菩薩摩訶薩等已，於是一切世間",
    "T13n0415_005:0849a23": "諸天及人，若梵、若魔、沙門、婆羅門、諸龍、夜叉、",
    "T13n0415_005:0849a24": "阿修羅輩，遇佛光明，咸各自彼蓮華座起前",
    "T13n0415_005:0849a25": "詣佛所，曲躬合掌禮敬世尊，各還退坐。",
    "T13n0415_005:0849a26": "爾時，不空見菩薩摩訶薩遙見世尊身相分",
    "T13n0415_005:0849a27": "明，端嚴殊特，諸根寂靜如調象王、心意朗然",
    "T13n0415_005:0849a28": "若澄淨水，一切種具足、一切智圓滿，自彼而",
    "T13n0415_005:0849a29": "來，深生喜已。於是，不空見菩薩即告尊者阿",
    "T13n0415_005:0849b01": "難言：「阿難！汝觀世尊從禪定起，如來、世尊從",
    "T13n0415_005:0849b02": "靜室來，必當開演第一誠諦，終無虛妄。如來、",
    "T13n0415_005:0849b03": "世尊是妙語者、是真語者、是實語者、是如語",
    "T13n0415_005:0849b04": "者、是不異語者、是善語者。心善思惟常行善",
    "T13n0415_005:0849b05": "事，身業無失、口業無失、意業無失，一切功德",
    "T13n0415_005:0849b06": "斯皆具足——所謂具足最上第一戒聚故、具足",
    "T13n0415_005:0849b07": "最上第一定聚故、具足最上第一實慧聚故、",
    "T13n0415_005:0849b08": "具足最上第一解脫聚故、具足最上第一解",
    "T13n0415_005:0849b09": "脫知見聚故、具足最上第一威儀故、具足最",
    "T13n0415_005:0849b10": "上第一神通故、具足最上第一利益故、具足",
    "T13n0415_005:0849b11": "最上第一不思議辯才故、具足最上第一成",
    "T13n0415_005:0849b12": "就故、具足最上第一微妙故、具足最上第一",
    "T13n0415_005:0849b13": "天退故、具足最上第一入胎故、具足最上第",
    "T13n0415_005:0849b14": "一住胎故、具足最上第一生家故、具足最上",
    "T13n0415_005:0849b15": "第一圓滿功德故、具足最上第一不思議諸",
    "T13n0415_005:0849b16": "相故、具足最上第一不思議諸好故、具足最",
    "T13n0415_005:0849b17": "上第一過去業故、具足最上第一善根故、具",
    "T13n0415_005:0849b18": "足最上第一具足發心故、具足信心故、具足",
    "T13n0415_005:0849b19": "破煩惱故、具足大破煩惱故、具足捨家故、具",
    "T13n0415_005:0849b20": "足知五種故、所謂具足第一戒身故、具足第",
    "T13n0415_005:0849b21": "一定身故、具足第一慧身故、具足第一解脫",
    "T13n0415_005:0849b22": "身故、具足第一解脫知見身故、已到第一神",
    "T13n0415_005:0849b23": "通彼岸故、已到第一無餘智證彼岸故、已到",
    "T13n0415_005:0849b24": "第一分別法彼岸故、已到第一分別義彼岸",
    "T13n0415_005:0849b25": "故、已到第一分別辯才彼岸故、已到第一寂",
    "T13n0415_005:0849b26": "靜定彼岸故、已到第一明達彼岸故、已到第",
    "T13n0415_005:0849b27": "一根力覺道彼岸故、已到第一慈及大慈彼",
    "T13n0415_005:0849b28": "岸故、已到第一悲及大悲彼岸故、已到第一",
    "T13n0415_005:0849b29": "喜及大喜彼岸故、已到第一捨及大捨彼岸",
    "T13n0415_005:0849c01": "故、已到第一不思議威儀彼岸故、已到第一",
    "T13n0415_005:0849c02": "慚愧彼岸故、已到第一於一切法自在彼岸",
    "T13n0415_005:0849c03": "故、已到第一過去智知見無礙彼岸故、已到",
    "T13n0415_005:0849c04": "第一未來智知見無礙彼岸故、已到第一現",
    "T13n0415_005:0849c05": "在智知見無礙彼岸故、已到第一身業隨智",
    "T13n0415_005:0849c06": "慧行彼岸故、已到第一口業隨智慧行彼岸",
    "T13n0415_005:0849c07": "故、已到第一意業隨智慧行彼岸故。「阿難！如",
    "T13n0415_005:0849c08": "來、應、等正覺於一念中能具足知一切眾生",
    "T13n0415_005:0849c09": "心心所行——若善、若惡、若淨、若垢等。」",
    "T13n0415_005:0849c10": "爾時，不空見菩薩摩訶薩復告尊者阿難言：",
    "T13n0415_005:0849c11": "「尊者阿難！諸佛、世尊如大海，淨戒聚不可得",
    "T13n0415_005:0849c12": "底故。尊者阿難！諸佛世尊如須彌山，三昧聚",
    "T13n0415_005:0849c13": "不可動搖故。尊者阿難！諸佛、世尊如虛空，智",
    "T13n0415_005:0849c14": "慧聚無有邊故。尊者阿難！諸佛、世尊如虛空，",
    "T13n0415_005:0849c15": "攝一切眾生無障礙故。尊者阿難！諸佛、世尊",
    "T13n0415_005:0849c16": "如日輪，為諸世間作法光明故。尊者阿難！諸",
    "T13n0415_005:0849c17": "佛、世尊如大火聚，焚燒一切眾生諸煩惱薪",
    "T13n0415_005:0849c18": "故。尊者阿難！諸佛、世尊如河、如陂、如池、如泉，",
    "T13n0415_005:0849c19": "洗盪眾生生、老、病、死垢故。尊者阿難！諸佛、世",
    "T13n0415_005:0849c20": "尊如良醫，能愈一切眾生諸疫病苦故。尊者",
    "T13n0415_005:0849c21": "阿難！諸佛、世尊如大雲雨，能以法水潤澤眾",
    "T13n0415_005:0849c22": "生枯槁故。尊者阿難！諸佛、世尊如師子王，能",
    "T13n0415_005:0849c23": "破一切眾生大我慢故。尊者阿難！諸佛、世尊",
    "T13n0415_005:0849c24": "如大船，能度眾生生死河故。尊者阿難！諸佛、",
    "T13n0415_005:0849c25": "世尊如那羅延，能伏一切世間大力故。尊者",
    "T13n0415_005:0849c26": "阿難！諸佛、世尊如優曇華，一切世間難得見",
    "T13n0415_005:0849c27": "故。尊者阿難！諸佛、世尊如波利質多樹華，三",
    "T13n0415_005:0849c28": "十二大人相可愛樂故。尊者阿難！諸佛、世尊",
    "T13n0415_005:0849c29": "如父母，能與一切眾生安樂利益故。尊者阿",
    "T13n0415_005:0850a01": "難！諸佛、世尊作利益、作安樂，能令一切眾生",
    "T13n0415_005:0850a02": "得住故。「尊者阿難！若人說言：『如來出世有無",
    "T13n0415_005:0850a03": "量辯才。』如是說者，是則名為善說如來。如來",
    "T13n0415_005:0850a04": "出世有不思議辯才，是名善說。尊者阿難！乃",
    "T13n0415_005:0850a05": "至如是略說：如來出世有無邊辯才、如來出",
    "T13n0415_005:0850a06": "世有無礙辯才、如來出世有無取著辯才、如",
    "T13n0415_005:0850a07": "來出世有勝解脫辯才、如來出世有隨順義",
    "T13n0415_005:0850a08": "辯才、相應義辯才、微妙淨辯才、巧問辯才、不",
    "T13n0415_005:0850a09": "問辯才、上辯才、無上辯才、慈辯才、大慈辯",
    "T13n0415_005:0850a10": "才、悲辯才、大悲辯才、喜辯才、大喜辯才、捨辯",
    "T13n0415_005:0850a11": "才、大捨辯才、佛出世利益辯才。「尊者阿難！若",
    "T13n0415_005:0850a12": "人說言：『如來出世具足利益一切眾生。』是則",
    "T13n0415_005:0850a13": "名為善說如來。尊者阿難！若人正言：『同義辯",
    "T13n0415_005:0850a14": "才利益眾生，是則如來出於世間。』又說：『若言",
    "T13n0415_005:0850a15": "彼利益辯才為一切眾生得利益故，當正言",
    "T13n0415_005:0850a16": "音悉令具足，是則如來出於世間。』斯人亦名",
    "T13n0415_005:0850a17": "善說如來。尊者阿難！若人說言：『彼無歸眾生、",
    "T13n0415_005:0850a18": "無依眾生、無救眾生、無護眾生、無憐愍眾生，",
    "T13n0415_005:0850a19": "如來出世為歸、為依、為救、為護、為憐愍者。』是",
    "T13n0415_005:0850a20": "則名為善說如來。「尊者阿難！假使我今若經",
    "T13n0415_005:0850a21": "一劫、若減一劫，長時歌讚諸佛、世尊辯才功",
    "T13n0415_005:0850a22": "德終不得一；又復經於無量劫數具足演說",
    "T13n0415_005:0850a23": "如來、應供、等正覺辯才功德，終亦不得其少",
    "T13n0415_005:0850a24": "分邊。「尊者阿難！譬如有人老病羸瘠，至大眾",
    "T13n0415_005:0850a25": "中發如是言：『諸人當知：我雖年邁為病所摧，",
    "T13n0415_005:0850a26": "而猶能以一毛端勺渧取大海令即乾枯。』是",
    "T13n0415_005:0850a27": "人素無神通、呪術，而能如是果決壯言。尊者！",
    "T13n0415_005:0850a28": "於意云何？彼人言義可取信不？」阿難答曰：「不",
    "T13n0415_005:0850a29": "也。大士！」不空見復言：「尊者！彼人之言，一切世",
    "T13n0415_005:0850b01": "間諸天及人頗曾驚歎此事希有。如是困人",
    "T13n0415_005:0850b02": "能以毛端盡大海水，如斯念不？」阿難答曰：「不",
    "T13n0415_005:0850b03": "也。大士！」「如是，尊者！此事本無，依何取信？我今",
    "T13n0415_005:0850b04": "讚說諸佛、世尊辯才功德不得少邊，其事若",
    "T13n0415_005:0850b05": "此。「尊者阿難！且置斯事。假使佛今還自讚說",
    "T13n0415_005:0850b06": "毛分功德，過億百千那由他劫亦不能盡，而",
    "T13n0415_005:0850b07": "況餘人？「尊者阿難！且置斯事。我今更說假使",
    "T13n0415_005:0850b08": "大地所有一切眾生——若干種類：有足、無足、二",
    "T13n0415_005:0850b09": "足、四足、乃至多足，有色、無色、有想、無想、非有",
    "T13n0415_005:0850b10": "想、非無想——如此世界及以十方無量無邊諸",
    "T13n0415_005:0850b11": "世界中所有眾生，設使盡皆一時成佛，彼諸",
    "T13n0415_005:0850b12": "世尊經無量劫皆還歎佛一毛功德終亦不",
    "T13n0415_005:0850b13": "盡。尊者阿難！當知一切諸佛、世尊乃有如是",
    "T13n0415_005:0850b14": "不可思議具足功德。」爾時，不空見菩薩摩訶",
    "T13n0415_005:0850b15": "薩為重明此義，以偈頌曰：",
    "T13n0415_005:0850b16": "「尊者當觀法王來，　　一切世間應供養，",
    "T13n0415_005:0850b17": "　功德威光殊顯赫，　　一切智滿難可傾。",
    "T13n0415_005:0850b18": "　最上妙言佛真說，　　實語及如無異言，",
    "T13n0415_005:0850b19": "　善說聖法真實知，　　身、口離過意亦爾。",
    "T13n0415_005:0850b20": "　心無異念絕分別，　　戒行最勝三昧深，",
    "T13n0415_005:0850b21": "　智慧解脫悉超倫，　　解脫知見無可比。",
    "T13n0415_005:0850b22": "　威儀具足不思議，　　無上神通如實智，",
    "T13n0415_005:0850b23": "　利益世間無有量，　　辯才妙行亦無類。",
    "T13n0415_005:0850b24": "　降天下生象、牛王，　　入胎成就世中勝，",
    "T13n0415_005:0850b25": "　住胎殊異無有等，　　家生具足母尊高。",
    "T13n0415_005:0850b26": "　成就眾根最第一，　　勝相圓滿不思議，",
    "T13n0415_005:0850b27": "　妙好咸備極莊嚴，　　一切分明世瞻仰。",
    "T13n0415_005:0850b28": "　具足真心信清淨，　　禪定除垢有大威，",
    "T13n0415_005:0850b29": "　放捨世欲樂出家，　　菩提成就得五種。",
    "T13n0415_005:0850c01": "　已度神通第一岸，　　智慧無礙亦無邊，",
    "T13n0415_005:0850c02": "　及奢摩他毘舍那，　　法王通達斯自在。",
    "T13n0415_005:0850c03": "　大海之水廣且深，　　其或可以毛端測；",
    "T13n0415_005:0850c04": "　調御丈夫清淨戒，　　雖經曠劫不能知。",
    "T13n0415_005:0850c05": "　須彌雖固猶可動，　　以手投擲至梵宮；",
    "T13n0415_005:0850c06": "　諸佛初住定禪時，　　已自無能動亂者。",
    "T13n0415_005:0850c07": "　虛空容有得其邊，　　四方亦可知其限；",
    "T13n0415_005:0850c08": "　終無能見正覺境，　　思惟分別此彼處。",
    "T13n0415_005:0850c09": "　尊者！大地實弘廣，　　然可以指遍度量；",
    "T13n0415_005:0850c10": "　捨離煩惱人中尊，　　彼心意識不可盡。",
    "T13n0415_005:0850c11": "　如日輪光破眾闇，　　觀諸善惡若見色；",
    "T13n0415_005:0850c12": "　如是自在世間師，　　能破巨黑無明雲。",
    "T13n0415_005:0850c13": "　猶如秋月出重雲，　　眾生見者皆歡喜；",
    "T13n0415_005:0850c14": "　法王智光如滿月，　　如覩妙色無不樂。",
    "T13n0415_005:0850c15": "　冥寂長夜如明燈，　　為諸眼目作先導；",
    "T13n0415_005:0850c16": "　世間智者能除暗，　　恒以法光照眾生。",
    "T13n0415_005:0850c17": "　能設法炬自在尊，　　天人大師為他作，",
    "T13n0415_005:0850c18": "　一切諸有皆滅盡，　　是故稱佛光明王。",
    "T13n0415_005:0850c19": "　聖智如河及泉水，　　能盪生老病死塵；",
    "T13n0415_005:0850c20": "　如大醫王施良藥，　　調御能除眾疾苦；",
    "T13n0415_005:0850c21": "　猶如龍王降大雨，　　能滿一切諸大地；",
    "T13n0415_005:0850c22": "　諸佛如是行慈悲，　　充足一切樂法者。",
    "T13n0415_005:0850c23": "　大師子王震吼時，　　降伏世間諸惡獸；",
    "T13n0415_005:0850c24": "　世尊如斯決定說，　　破除外道我慢心。",
    "T13n0415_005:0850c25": "　如大舟船常往返，　　濟度一切諸去來；",
    "T13n0415_005:0850c26": "　諸佛如是遍周旋，　　拔彼常沒四流者。",
    "T13n0415_005:0850c27": "　優曇鉢華世希有，　　此閻浮提最難見；",
    "T13n0415_005:0850c28": "　天人世尊難中難，　　一切世間歸依處。",
    "T13n0415_005:0850c29": "　如波利樹華現時，　　三十三天甚愛樂；",
    "T13n0415_005:0851a01": "　大人相好出興世，　　眾生覩見悉歡喜。",
    "T13n0415_005:0851a02": "　世尊神變難窮盡，　　如我今者謂宣說，",
    "T13n0415_005:0851a03": "　我以歎佛諸功德，　　畢竟利益諸群生。」",
    "T13n0415_005:0851a04": "大方等大集經菩薩念佛三昧分卷第五"
}