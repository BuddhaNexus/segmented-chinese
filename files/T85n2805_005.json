{
    "T85n2805_005:0982b14": "No. 2805 [cf. No. 1595]",
    "T85n2805_005:0982b15": "攝大乘論疏卷第五",
    "T85n2805_005:0982b17": "[0982b17] 種子如鵝飲乳也。",
    "T85n2805_005:0982b18": "[0982b18] 論本云由如世間離欲時不靜地熏習滅者。",
    "T85n2805_005:0982b19": "□□□轉依義例顯出世轉依義。此但以前",
    "T85n2805_005:0982b20": "地益力損能義未得似通達轉依身義為常",
    "T85n2805_005:0982b21": "住。此則異如後也。",
    "T85n2805_005:0982b22": "[0982b22] 聖人依者聞熏習與解性和合以此為依一切",
    "T85n2805_005:0982b23": "聖道皆依此生者。此第十明得聞思慧熏本",
    "T85n2805_005:0982b24": "識。無常解性時猶是凡夫。熏習增多後更上",
    "T85n2805_005:0982b25": "第六意識成無流道即修慧方是聖人。故言",
    "T85n2805_005:0982b26": "一切聖人道皆依之。問。聞思種子所熏解性。",
    "T85n2805_005:0982b27": "有解言。是真淨法身。云何言是無常法耶。答。",
    "T85n2805_005:0982b28": "□者是自歸識心分別闇心漫語耳。此解非",
    "T85n2805_005:0982b29": "義也。常住法無無常之義受熏。聞思慧能",
    "T85n2805_005:0982c01": "熏後上第六意識成修慧始為無流道。此聞",
    "T85n2805_005:0982c02": "思種子生唯識□境及觀智。爾時並是諸法",
    "T85n2805_005:0982c03": "因義是依他性。後斷煩惱盡轉依成解脫果。",
    "T85n2805_005:0982c04": "□□身方得轉依。真淨心為法身義並果德",
    "T85n2805_005:0982c05": "耶。復得聞思種子和合生聖人依□聖道因",
    "T85n2805_005:0982c06": "法身相應時唯果德依法身也。無復種子因",
    "T85n2805_005:0982c07": "義也。",
    "T85n2805_005:0982c08": "[0982c08] 釋論曰此章復引不違道理顯實有本識者。",
    "T85n2805_005:0982c09": "此下釋第六順道理章義。即是□滅心定由",
    "T85n2805_005:0982c10": "有此本識定義成為道理也。就此章有二。初",
    "T85n2805_005:0982c11": "明無本識滅心定義不成。二明無本識轉依",
    "T85n2805_005:0982c12": "義不成就初為三段。一略標定相出得失意。",
    "T85n2805_005:0982c13": "二出小乘義正破過失義。三結不離本識淨",
    "T85n2805_005:0982c14": "不淨品法皆不成就故。此初更為三。初標大",
    "T85n2805_005:0982c15": "相二出過失。三□定不離本識。論本標及餘",
    "T85n2805_005:0982c16": "可見不釋。",
    "T85n2805_005:0982c17": "[0982c17] 釋論曰為得寂靜住及離退失過者。此明所",
    "T85n2805_005:0982c18": "為意故。入定事同聖人修滅定為二義。一為",
    "T85n2805_005:0982c19": "得自寂靜安樂住。已得勝無流法。則現在應",
    "T85n2805_005:0982c20": "得寂靜安樂住。此定既無六識。寂靜安樂與",
    "T85n2805_005:0982c21": "涅槃相似。故聖人修此定。二為離退失過。六",
    "T85n2805_005:0982c22": "識緣境能生不正思惟起諸習氣煩惱則退失",
    "T85n2805_005:0982c23": "定。恐有退失故修滅定。",
    "T85n2805_005:0982c24": "[0982c24] 釋論曰非滅心體稱滅心滅心法故名滅心以",
    "T85n2805_005:0982c25": "能依從所依故立心名者。此下第二出小乘",
    "T85n2805_005:0982c26": "義破過失立本識。此文即大眾部云。滅心定",
    "T85n2805_005:0982c27": "不滅體滅心法。識是心之體。受想行為心法。",
    "T85n2805_005:0982c28": "心法為能依。心體是所依。以能依從所依立",
    "T85n2805_005:0982c29": "名心名。故稱滅心。實滅心法不滅心體。後",
    "T85n2805_005:0983a01": "正破之。所以須滅心法者。彼云。所以須滅心",
    "T85n2805_005:0983a02": "法者。入此定人必具得上二界定。色界四定",
    "T85n2805_005:0983a03": "以受為藏。亦言以受為真實。故樂至三定",
    "T85n2805_005:0983a04": "捨遍四定。無色以想為藏。亦為真實。無色",
    "T85n2805_005:0983a05": "見受&#x9E81;動故轉受為想。受是修道惑本故。為",
    "T85n2805_005:0983a06": "修道所破。想是見道所破惑本。受心鈍緣事",
    "T85n2805_005:0983a07": "起故。故是修道所破惑本。想心利故能推量",
    "T85n2805_005:0983a08": "覓理。故是見道所破惑本。又想是一切煩惱",
    "T85n2805_005:0983a09": "本。受是一切苦本。聖人見受想過患觀察能",
    "T85n2805_005:0983a10": "遂滅受想。受想既滅。行亦不生。故此定中時",
    "T85n2805_005:0983a11": "起定心即更生。故言識不離身。識既斷而□",
    "T85n2805_005:0983a12": "不死者。以壽命煖獨及定力等持故不死。",
    "T85n2805_005:0983a13": "[0983a13] 釋論曰若人入第四定身行則斷者。出入息",
    "T85n2805_005:0983a14": "為身行。由身有出入息故身不死得有行動",
    "T85n2805_005:0983a15": "等事。又息從身生故名身行。",
    "T85n2805_005:0983a16": "[0983a16] 釋論曰若人入第二定等言行則斷者。覺觀",
    "T85n2805_005:0983a17": "是語言本。作言語事故名言行。從二定以上",
    "T85n2805_005:0983a18": "既無復覺觀。故稱言行斷。",
    "T85n2805_005:0983a19": "[0983a19] 釋論曰若人入滅心定心行則斷者。名心法",
    "T85n2805_005:0983a20": "為心行。以能作心事故名心行。若直有心無",
    "T85n2805_005:0983a21": "作意及想受等法心則無所能作。由有作意",
    "T85n2805_005:0983a22": "受想等法運動於心故有種種作用。故名受",
    "T85n2805_005:0983a23": "想等心法為心行。滅心定中無復心法。故言",
    "T85n2805_005:0983a24": "心行斷。",
    "T85n2805_005:0983a25": "[0983a25] 釋論曰如此身行斷身不滅心亦應爾但心行",
    "T85n2805_005:0983a26": "滅心不滅者。外人以身行對&#x7ADD;心行。得色界",
    "T85n2805_005:0983a27": "第四定出入息雖斷而色身不滅。何故不說",
    "T85n2805_005:0983a28": "心法斷心不滅。此語猶成前第一執意至後",
    "T85n2805_005:0983a29": "自破此執。",
    "T85n2805_005:0983b01": "[0983b01] 釋論曰故無復從定出及識更生義者。此言",
    "T85n2805_005:0983b02": "定中無識。識既斷滅無餘。云何得出定及更",
    "T85n2805_005:0983b03": "生義。則應入定者即入無餘涅槃。若實斷",
    "T85n2805_005:0983b04": "滅而後更生。則無無學人入無餘涅槃亦應",
    "T85n2805_005:0983b05": "更生。",
    "T85n2805_005:0983b06": "[0983b06] 釋論曰若離如前所立相本識者。前以三義",
    "T85n2805_005:0983b07": "立本識。謂體相因相果相。無此三則一切不",
    "T85n2805_005:0983b08": "成。",
    "T85n2805_005:0983b09": "[0983b09] 釋論曰若不相離滅受想定及滅心定悉不得",
    "T85n2805_005:0983b10": "成者。此下十義破小乘第二段也。受想與心",
    "T85n2805_005:0983b11": "必不相離。如四大及所造色必不相離。若不",
    "T85n2805_005:0983b12": "滅心則受想等亦不滅。故滅心定不成。例如",
    "T85n2805_005:0983b13": "受想等心法自亦無相離義也。",
    "T85n2805_005:0983b14": "[0983b14] 釋論曰意識或有分別或無分別者。意識無",
    "T85n2805_005:0983b15": "分別是證知境如忍法以去已離□誦名相似",
    "T85n2805_005:0983b16": "證理故名無分別也。",
    "T85n2805_005:0983b17": "[0983b17] 釋論曰能生依止所顯者。本識能生出定心",
    "T85n2805_005:0983b18": "□定有依止用故。明此定識不離身也。",
    "T85n2805_005:0983b19": "[0983b19] 釋論曰若執此定有餘識生者。謂若離本識",
    "T85n2805_005:0983b20": "外有餘六識生不離三性。",
    "T85n2805_005:0983b21": "[0983b21] 釋論曰若說由定心是善故說定是善是義不",
    "T85n2805_005:0983b22": "然非汝所許與無貪等善根相應此義應至",
    "T85n2805_005:0983b23": "者。彼義亦不許滅心定有無貪等善根相應。",
    "T85n2805_005:0983b24": "若汝說定心是善。則決定應與無貪等善根",
    "T85n2805_005:0983b25": "相應。無離無貪善根而單有心善故。問。此定",
    "T85n2805_005:0983b26": "體為屬何性。答。定體是善性。但非心善心及",
    "T85n2805_005:0983b27": "心法以心□□故。問。四種善中屬何善。答。屬",
    "T85n2805_005:0983b28": "發起善。以定道生種子遮心令滅不起。能遮",
    "T85n2805_005:0983b29": "種子即是定體。為方便所發起故名發起善。",
    "T85n2805_005:0983c01": "四種善者。一真實善。即涅槃。二性善。即無貪",
    "T85n2805_005:0983c02": "等善根。體性是善故。三相雜善。即餘心法。隨",
    "T85n2805_005:0983c03": "善意識相應通相雜起故也。四發起善。即身",
    "T85n2805_005:0983c04": "口善。由心作意發起故成善也。止論定體以",
    "T85n2805_005:0983c05": "定道所生種子為滅定體。道與種子同能遮",
    "T85n2805_005:0983c06": "應生心及心法令不得生。道起即謝。入定",
    "T85n2805_005:0983c07": "之時但有道所生種子附本識不滅。說此為",
    "T85n2805_005:0983c08": "定體。為定道所□生起故名發起善。後時出",
    "T85n2805_005:0983c09": "定或退或進修定道還用此種子染心故心起",
    "T85n2805_005:0983c10": "時□靜勝前時心也。",
    "T85n2805_005:0983c11": "[0983c11] 釋論曰善心通無有別一切心法皆不相離故",
    "T85n2805_005:0983c12": "者。心起時與心法俱□善故言通也。",
    "T85n2805_005:0983c13": "[0983c13] 釋論曰若不相離則受想等亦不滅是故不可",
    "T85n2805_005:0983c14": "立此心為善者。若善心起必與諸心法俱起。",
    "T85n2805_005:0983c15": "既有善心必有受相等心法也。有如此過故",
    "T85n2805_005:0983c16": "不可立有善心。",
    "T85n2805_005:0983c17": "[0983c17] 釋論曰離欲欲界時一切惡皆滅故非惡性",
    "T85n2805_005:0983c18": "者。上二界無復惡性。得滅定者必先得上二",
    "T85n2805_005:0983c19": "界定。於此定中豈復有惡。",
    "T85n2805_005:0983c20": "[0983c20] 釋論曰必與善根相應亦應必與受想相應",
    "T85n2805_005:0983c21": "者。此以受想&#x7ADD;之。若以此定是善法必與善",
    "T85n2805_005:0983c22": "根相應。若此定是心必應與心法相應也。",
    "T85n2805_005:0983c23": "[0983c23] 釋論曰無異因緣立此定但與善根相應有異",
    "T85n2805_005:0983c24": "因緣不得立此定與受想相應者。可得說有",
    "T85n2805_005:0983c25": "相應不相應義。既無異因緣。豈得作如此",
    "T85n2805_005:0983c26": "執。",
    "T85n2805_005:0983c27": "[0983c27] 釋論曰此義不成者。更明不成義。此句先標",
    "T85n2805_005:0983c28": "義。",
    "T85n2805_005:0983c29": "[0983c29] 釋論曰所對治是有能對治亦是有者。此句",
    "T85n2805_005:0984a01": "即證不成義。所對治是想受。想受是有。能對",
    "T85n2805_005:0984a02": "治是定。本識滅想滅。想既猶在。豈得有此滅",
    "T85n2805_005:0984a03": "心定。故定義不成。",
    "T85n2805_005:0984a04": "[0984a04] 釋論曰譬如欲等正生不淨觀等則不得有",
    "T85n2805_005:0984a05": "者。此句譬證能所對治無&#x7ADD;生義。欲瞋等若",
    "T85n2805_005:0984a06": "現起不淨觀慈悲觀必不得現起。想愛既在。",
    "T85n2805_005:0984a07": "此即是所對治在。滅心定是能對治。以能所",
    "T85n2805_005:0984a08": "俱在故滅心定義不成。",
    "T85n2805_005:0984a09": "[0984a09] 論本云於三和合必有故於餘定有功能故",
    "T85n2805_005:0984a10": "者。若謂滅心定有心。心從塵生。既有三事和",
    "T85n2805_005:0984a11": "合必有觸。有觸必生想受等功能。同於四禪",
    "T85n2805_005:0984a12": "定中有受等功能故。",
    "T85n2805_005:0984a13": "[0984a13] 釋論曰若信受本識此定中無有觸過患故",
    "T85n2805_005:0984a14": "者。若信滅心定無餘心但有本識。細昧境異",
    "T85n2805_005:0984a15": "故。則無有觸生等過患。若離本識有別善心",
    "T85n2805_005:0984a16": "生。此心決不離根塵。三事和合必不離觸。",
    "T85n2805_005:0984a17": "[0984a17] 釋論曰因定生安為相者。安即觸相。如人擔",
    "T85n2805_005:0984a18": "重則心不安。若除此擔身輕故心安。身心輕",
    "T85n2805_005:0984a19": "安即是觸。□稱為猗。令說為輕安。因此轉安",
    "T85n2805_005:0984a20": "觸故必生樂捨受諸心法。次出受名可見。",
    "T85n2805_005:0984a21": "[0984a21] 釋論曰何故者。躡前語欲釋後第七過失。以",
    "T85n2805_005:0984a22": "何以故發生後文也。",
    "T85n2805_005:0984a23": "[0984a23] 釋論曰若信由觸故此定有受則此唯無有想",
    "T85n2805_005:0984a24": "是義不然者。既有觸必有受。則此定不能滅",
    "T85n2805_005:0984a25": "受。止能想而已。後即引證此語不然。",
    "T85n2805_005:0984a26": "[0984a26] 釋論曰此觸不應有於餘識處俱有相應觸生",
    "T85n2805_005:0984a27": "時有作意信等善根生起過故者。於此定中",
    "T85n2805_005:0984a28": "立有觸。此義亦不成。唯除本識此觸於識處",
    "T85n2805_005:0984a29": "必隨與一識相應俱有。若說有觸則應是信",
    "T85n2805_005:0984b01": "等五善根作意等諸心法並應俱起。不得說",
    "T85n2805_005:0984b02": "有一無一。無有不作意而得與信等善根相",
    "T85n2805_005:0984b03": "應義。",
    "T85n2805_005:0984b04": "[0984b04] 釋論曰若汝言由此定方便中厭惡觸受想等",
    "T85n2805_005:0984b05": "故拔除心法但有心無觸等者是義不然者。",
    "T85n2805_005:0984b06": "即破其救義。其云。在滅心定方便中唯厭惡",
    "T85n2805_005:0984b07": "觸受想等心法不惡心。故定成時唯滅心法",
    "T85n2805_005:0984b08": "而不滅心云。受想是大地。大地既滅。信等小",
    "T85n2805_005:0984b09": "大地亦滅。又大眾部解此義云。猶如三定方",
    "T85n2805_005:0984b10": "便中見喜受過患故三定將起則滅喜受而不",
    "T85n2805_005:0984b11": "滅心。四定滅樂受亦不滅心。豈得聞受滅必",
    "T85n2805_005:0984b12": "令心亦滅。",
    "T85n2805_005:0984b13": "[0984b13] 釋論曰由此相引者。心引心法為心自事。自",
    "T85n2805_005:0984b14": "事即是心功能。心法引心以為依止。故心與",
    "T85n2805_005:0984b15": "心法必不相離。",
    "T85n2805_005:0984b16": "[0984b16] 釋論曰是故心應成就與無貪等善根相應",
    "T85n2805_005:0984b17": "者。相引不相離義成就。此義若成則與諸心",
    "T85n2805_005:0984b18": "法並相應。",
    "T85n2805_005:0984b19": "[0984b19] 釋論曰若汝言定及定方便起必與無貪善根",
    "T85n2805_005:0984b20": "相違者。更出彼外人救義。彼謂此定既與受",
    "T85n2805_005:0984b21": "想心法相違。諸善根與心相應。亦是心法是",
    "T85n2805_005:0984b22": "受想類故悉為此定所違。既滅受想亦滅善",
    "T85n2805_005:0984b23": "根。",
    "T85n2805_005:0984b24": "[0984b24] 釋論曰於餘處未曾見有此義者。一切經教",
    "T85n2805_005:0984b25": "及諸部所說。未曾見此義。豈有善生而與善",
    "T85n2805_005:0984b26": "根相違。無此道理也。",
    "T85n2805_005:0984b27": "[0984b27] 釋論曰諸法若因有相應其似果亦有相應故",
    "T85n2805_005:0984b28": "此執不然者。此定以餘勝定為方便。方便",
    "T85n2805_005:0984b29": "中必與諸善根及受想等心法相應俱起。因",
    "T85n2805_005:0984c01": "既相應生相似定果。果亦應與諸心法相應。",
    "T85n2805_005:0984c02": "若言果不相應。此亦不然。",
    "T85n2805_005:0984c03": "[0984c03] 論本云有譬喻故者。舉覺觀滅語言必滅譬",
    "T85n2805_005:0984c04": "心必滅。後更出外救義。彼謂如出入息是身",
    "T85n2805_005:0984c05": "行。第四定雖滅出入息而身不壞滅。滅定亦",
    "T85n2805_005:0984c06": "爾。雖滅想等心行而心不滅。此亦不然。義不",
    "T85n2805_005:0984c07": "齊故。",
    "T85n2805_005:0984c08": "[0984c08] 論本云如非一切行一切行不如是故者。出",
    "T85n2805_005:0984c09": "入息非一切行。受想等是一切行。以出入",
    "T85n2805_005:0984c10": "息不遍三界。第四定以上則無出入息。於欲",
    "T85n2805_005:0984c11": "界中如卵生中未出卵時無出入息。胎生中",
    "T85n2805_005:0984c12": "從柯羅邏至伽訶那四位中身分未通亦無出",
    "T85n2805_005:0984c13": "入息。從第五從伽訶那開九孔竟方出入息。",
    "T85n2805_005:0984c14": "則出入息不遍故言非一切行。受想則遍三",
    "T85n2805_005:0984c15": "界皆有故名。一切行。又受想等心法於心是",
    "T85n2805_005:0984c16": "一切行。必由此心法不滅心則在故。覺觀亦",
    "T85n2805_005:0984c17": "是語言一切行。必由覺觀有語言故。出入息",
    "T85n2805_005:0984c18": "則非身一切行。不令由此出入息方有身故",
    "T85n2805_005:0984c19": "也。",
    "T85n2805_005:0984c20": "[0984c20] 釋論曰若離出入兩息飲食壽命識等能持此",
    "T85n2805_005:0984c21": "身令不壞滅者。此出其事。飲食即是段食。不",
    "T85n2805_005:0984c22": "取初食時名飲食。至其變為味時方說為飲",
    "T85n2805_005:0984c23": "食。從味次第變為身界說此為飲食。若在下",
    "T85n2805_005:0984c24": "界入第四定後此身猶為食所持。壽命即是",
    "T85n2805_005:0984c25": "果。以業果熟本識持此一期報命根力用恒",
    "T85n2805_005:0984c26": "在故。令不滅識即是識食。夫出入息身行雖",
    "T85n2805_005:0984c27": "滅。有此飲食壽命識食等別法持身故不滅。",
    "T85n2805_005:0984c28": "心行滅後有何法持心令心不滅。",
    "T85n2805_005:0984c29": "[0984c29] 釋論曰是故此位者。即滅心定位釋。後以二",
    "T85n2805_005:0985a01": "義顯此定中有本識。一後識若生有因知有",
    "T85n2805_005:0985a02": "本識。二有識食持身知有本識。",
    "T85n2805_005:0985a03": "[0985a03] 釋論曰若彼本來是能依所依作大功用拔除",
    "T85n2805_005:0985a04": "能依令離所依無如此義者。心為所依。受想",
    "T85n2805_005:0985a05": "等心法為能依。本來恒相應俱有無相離義。",
    "T85n2805_005:0985a06": "亦無有大功用能使其相離。",
    "T85n2805_005:0985a07": "[0985a07] 釋論曰何以故由譬成故者。舉譬顯之。前舉",
    "T85n2805_005:0985a08": "有是一切行非一切行為譬。此舉四大造色",
    "T85n2805_005:0985a09": "為譬。如四大與所造色無有因緣令其相離。",
    "T85n2805_005:0985a10": "四大即地水火風。所造色即四微。謂色香味",
    "T85n2805_005:0985a11": "觸。既不可令相離者。心與心法亦爾無相離",
    "T85n2805_005:0985a12": "義。故不可偏拔令相離者。",
    "T85n2805_005:0985a13": "[0985a13] 釋論曰若非一切行可得如此滅者。舉一切",
    "T85n2805_005:0985a14": "行非一切行顯無偏拔義。若如覺觀喜樂等",
    "T85n2805_005:0985a15": "非一切定中所行法。可得隨定淺深滅之。",
    "T85n2805_005:0985a16": "[0985a16] 釋論曰非於一切行中得有如此滅者。想受",
    "T85n2805_005:0985a17": "是一切定中所行法。此法無有所離心令滅",
    "T85n2805_005:0985a18": "義。",
    "T85n2805_005:0985a19": "[0985a19] 釋論曰若遍行滅心必隨滅者。遍行即是想",
    "T85n2805_005:0985a20": "受。遍行有心處也。若無心定既滅受等遍行。",
    "T85n2805_005:0985a21": "心必隨滅。後即引佛語證有本識。若心及心",
    "T85n2805_005:0985a22": "法滅更無本識。佛不應說識不離身。既有不",
    "T85n2805_005:0985a23": "離之言。故知此言為顯有本識。",
    "T85n2805_005:0985a24": "[0985a24] 釋論曰以無第五無記故者。四無記者。一作",
    "T85n2805_005:0985a25": "善惡不成為無覆無記也。二者有覆無記。如",
    "T85n2805_005:0985a26": "上界惑為定所含覆。如欲界身邊見常義亦",
    "T85n2805_005:0985a27": "爾。三者內外果報威儀工巧變化等是自性",
    "T85n2805_005:0985a28": "無記。四者虛空非擇滅所得悉是真實無記",
    "T85n2805_005:0985a29": "也。此定是善。不得有善惡又不成無覆無記",
    "T85n2805_005:0985b01": "義。又無成定義。是修得善。又非果報。小乘淺",
    "T85n2805_005:0985b02": "行未即得於定內有威儀工巧變化。大乘是",
    "T85n2805_005:0985b03": "善。小乘此三悉屬自性無記。六識定心種子",
    "T85n2805_005:0985b04": "是修得非果報。果報即是本識。復非是虛空",
    "T85n2805_005:0985b05": "及非擇滅義。復無第五無記。故不可定為無",
    "T85n2805_005:0985b06": "記性也。",
    "T85n2805_005:0985b07": "[0985b07] 釋論曰由三有能和合觸生受若三和合無能",
    "T85n2805_005:0985b08": "則但生觸不生受者。出小乘義後明心法與",
    "T85n2805_005:0985b09": "心不相離破之。根塵識三和合必有觸。但生",
    "T85n2805_005:0985b10": "受不生受有異耳。若非入滅心定方便道中",
    "T85n2805_005:0985b11": "根塵識。此必根塵和合有觸功能。從觸必生",
    "T85n2805_005:0985b12": "受。入滅心方便道中此三極細。非想非非想",
    "T85n2805_005:0985b13": "識三法和合功能微弱。雖有觸不生受。極細",
    "T85n2805_005:0985b14": "用以此為因引定心起。定心起時亦有三法",
    "T85n2805_005:0985b15": "和合。但三法極微弱和合無復有生受之能。",
    "T85n2805_005:0985b16": "故受於此時滅不復得生也。問。大乘明滅心",
    "T85n2805_005:0985b17": "定中有本識。亦應有根塵識和合必有觸生。",
    "T85n2805_005:0985b18": "既有觸生得有受不。答。既有極細觸亦有極",
    "T85n2805_005:0985b19": "細受。故決定藏論釋九識中觸本識云。分別",
    "T85n2805_005:0985b20": "本識相應有何相。本識共五大地心法恒相",
    "T85n2805_005:0985b21": "應。一思。二觸。三受。四想。五作意。如此五法",
    "T85n2805_005:0985b22": "果報所攝最微細。世間大聰明者亦不能覺。",
    "T85n2805_005:0985b23": "恒共生同一境界。是本識受一向是無記非",
    "T85n2805_005:0985b24": "苦非樂。受如本識性及受如本識性及受本",
    "T85n2805_005:0985b25": "識性及受識法亦如是。彼論文語如此。思以",
    "T85n2805_005:0985b26": "簡擇為功能。謂取境有邪正。作意以發動為",
    "T85n2805_005:0985b27": "功能。作意如馬行。思如騎者制令向東西。想",
    "T85n2805_005:0985b28": "以執境為功能。受非苦樂所記故名無記。此",
    "T85n2805_005:0985b29": "非即所論。用□取真義異也。",
    "T85n2805_005:0985c01": "[0985c01] 論本云若有人執色心次第生。此別破異執。",
    "T85n2805_005:0985c02": "由不知有本識為種子。謂色心即為色心種",
    "T85n2805_005:0985c03": "子。猶是欲顯有本識義故有此下文。可見。",
    "T85n2805_005:0985c04": "[0985c04] 釋論曰前過謂若識相續斷後識無因應不得",
    "T85n2805_005:0985c05": "生者。如入無想定等。滅識相續斷。後識從何",
    "T85n2805_005:0985c06": "而生也。",
    "T85n2805_005:0985c07": "[0985c07] 釋論曰有作如此執者者。論本止破斷後無",
    "T85n2805_005:0985c08": "種子不得生。不破色斷無種子生義。釋論此",
    "T85n2805_005:0985c09": "句先總標執前色生後色。仍破之故言有作",
    "T85n2805_005:0985c10": "如此執者。",
    "T85n2805_005:0985c11": "[0985c11] 論本云別失者若人從無想無退及出滅心定",
    "T85n2805_005:0985c12": "此中所執不成者。此若是過。非謂論向明前",
    "T85n2805_005:0985c13": "過已顯此義而論本標是別失。即此事者論",
    "T85n2805_005:0985c14": "主為生後別失故先舉此耳。",
    "T85n2805_005:0985c15": "[0985c15] 釋論曰若定如此者。下始出別失。明若定如",
    "T85n2805_005:0985c16": "此相續斷後心更生。則非別失。為□論主先",
    "T85n2805_005:0985c17": "標前意故生後別故有此句。",
    "T85n2805_005:0985c18": "[0985c18] 釋論曰後心為因不盡故者。此正出別失。色",
    "T85n2805_005:0985c19": "心無本識不從別因生。直以前色心為因能",
    "T85n2805_005:0985c20": "生於後。說合間中斷絕後亦得生。若爾無學",
    "T85n2805_005:0985c21": "人入無餘涅槃用最後色心為因應能更生未",
    "T85n2805_005:0985c22": "來色心。此則相生無盡。",
    "T85n2805_005:0985c23": "[0985c23] 論本云若離次第緣此執不成者。如正量等",
    "T85n2805_005:0985c24": "部執。前色生後色亦名次第緣。論主今許其",
    "T85n2805_005:0985c25": "作次第緣。不許色心相生為因緣。無別種子",
    "T85n2805_005:0985c26": "為因緣明色心自生後色心為因緣。則色心",
    "T85n2805_005:0985c27": "相生無盡失解脫。從無心處下生界則無因",
    "T85n2805_005:0985c28": "緣。不應得更生。有此過失也。第三段明離本",
    "T85n2805_005:0985c29": "識三義不成文可見。",
    "T85n2805_005:0986a01": "[0986a01] 釋論曰若人但在生起識不在本識轉依義則",
    "T85n2805_005:0986a02": "不成者。此下第二就轉依證在本識。大小乘",
    "T85n2805_005:0986a03": "悉明轉依。而小乘就六識明轉依。此義不成。",
    "T85n2805_005:0986a04": "大乘就本識明轉依。此義方成。故知道理定",
    "T85n2805_005:0986a05": "有本識 論本即三偈顯之。釋論更牒偈自",
    "T85n2805_005:0986a06": "解釋也。就此有偈長行二段。並有三意。初二",
    "T85n2805_005:0986a07": "句三字明意識為轉依了因。二明本識定轉",
    "T85n2805_005:0986a08": "依體相。三破小乘於識轉依義不成。此明意",
    "T85n2805_005:0986a09": "識為了因者。",
    "T85n2805_005:0986a10": "[0986a10] 釋論曰離五散動者。五識是自性散動。與無",
    "T85n2805_005:0986a11": "流修慧法爾不相應。故此善識離餘五識。又",
    "T85n2805_005:0986a12": "此義離六種散動。謂自性外內相&#x9E81;思惟等。",
    "T85n2805_005:0986a13": "大義具如前說。",
    "T85n2805_005:0986a14": "[0986a14] 釋論曰云何得相離生一切時如此生故者",
    "T85n2805_005:0986a15": "無流觀心法無五識。出觀方有五識。故言一",
    "T85n2805_005:0986a16": "切時如此生故。",
    "T85n2805_005:0986a17": "[0986a17] 釋論曰離染污意識及有流善識者。此釋偈",
    "T85n2805_005:0986a18": "無餘心之意。非但離染污五識。亦離染污意",
    "T85n2805_005:0986a19": "識及有流善意識。若但說善識不說無餘心。",
    "T85n2805_005:0986a20": "則有流善意識或在其中。今即說大餘心知",
    "T85n2805_005:0986a21": "唯在無流善識決定離有流善。",
    "T85n2805_005:0986a22": "[0986a22] 釋論曰一切染濁種子滅故唯本識在是名轉",
    "T85n2805_005:0986a23": "依相者。此下第二正明轉依體。此文解偈問",
    "T85n2805_005:0986a24": "云轉依以何方便作。此出轉依體及轉依方",
    "T85n2805_005:0986a25": "便道。本識昔與惑業種子相依持。今得無流",
    "T85n2805_005:0986a26": "治道滅離。種子本識即轉依。依法身為應身",
    "T85n2805_005:0986a27": "體。故言轉依也。方便作指後釋。",
    "T85n2805_005:0986a28": "[0986a28] 釋論曰若汝說由對治生故依止轉異說治道",
    "T85n2805_005:0986a29": "為轉依此義不然者。此解偈云若對治轉依",
    "T85n2805_005:0986b01": "出異解。由無流道生故依止轉異於昔故治",
    "T85n2805_005:0986b02": "道為轉依體是義不然。",
    "T85n2805_005:0986b03": "[0986b03] 釋論曰不以滅為轉依有二義不成者。此解",
    "T85n2805_005:0986b04": "偈云非滅故不成。此語破異解出正義。正",
    "T85n2805_005:0986b05": "以滅為轉依體。若不取滅為轉依有二過失。",
    "T85n2805_005:0986b06": "一若對治雖生而惑業種子不滅者。若無本",
    "T85n2805_005:0986b07": "識中種子止有六識者。出世道起時已無世",
    "T85n2805_005:0986b08": "間心及惑。何所滅耶□言而種子不滅。二對",
    "T85n2805_005:0986b09": "治是轉依了因者。由六識對治道生世間六",
    "T85n2805_005:0986b10": "識即滅。無本識則無種子可滅。本以滅本識",
    "T85n2805_005:0986b11": "中種子。本識轉依法身故。治道是了因。正以",
    "T85n2805_005:0986b12": "本識為轉依體。正取惡種子滅本識得解脫",
    "T85n2805_005:0986b13": "證得法身。依法身異前與生死法相依為轉",
    "T85n2805_005:0986b14": "依 此即是寂滅諸惡法證無生轉為常住果",
    "T85n2805_005:0986b15": "德。為轉依義也。",
    "T85n2805_005:0986b16": "[0986b16] 釋論曰轉依是解脫及法身即是滅諦故應以",
    "T85n2805_005:0986b17": "種子滅為轉依者。此中據終處明轉依也。明",
    "T85n2805_005:0986b18": "本識昔有染濁種子所依持得住生死。今既",
    "T85n2805_005:0986b19": "為治道所滅本識清淨。即解脫身與如來藏",
    "T85n2805_005:0986b20": "成一。如來藏得法身名解脫為應身體。一切",
    "T85n2805_005:0986b21": "道功德智慧並隨本體而轉成眾德。由無流",
    "T85n2805_005:0986b22": "意識道生照見本識種子空故名滅惑。惑滅",
    "T85n2805_005:0986b23": "故依止轉證法身也。若但六識道起。世間心",
    "T85n2805_005:0986b24": "先滅。惡種子即隨心滅。道生時已無煩惱及",
    "T85n2805_005:0986b25": "煩惱所依之心。道何所斷何滅何所轉。故知",
    "T85n2805_005:0986b26": "定有本識轉依義方成。",
    "T85n2805_005:0986b27": "[0986b27] 釋論曰若汝執對治生染濁種子滅者。此下",
    "T85n2805_005:0986b28": "壞破彼義。彼謂一時中對治種子滅。何故說",
    "T85n2805_005:0986b29": "滅不說道。今破此執有過。轉依是滅諦是果。",
    "T85n2805_005:0986c01": "對治是因。因是道諦。道轉依了因。用因轉依",
    "T85n2805_005:0986c02": "則因果無別成一體。得對治道生。即是般涅",
    "T85n2805_005:0986c03": "槃。何有此理則失因果義。",
    "T85n2805_005:0986c04": "[0986c04] 釋論曰若有人立滅諦為轉依者。此下第二",
    "T85n2805_005:0986c05": "正破外乘異執。雖同用滅為轉依。而不立本",
    "T85n2805_005:0986c06": "識。於生起六識。謂染污意識所生惑業種子",
    "T85n2805_005:0986c07": "依於意識以種子為能依。意識為所依。對治",
    "T85n2805_005:0986c08": "道滅。此能依所依名為轉依。此識不成轉依。",
    "T85n2805_005:0986c09": "以世間意識滅道智方得起。道起時種子與",
    "T85n2805_005:0986c10": "所依意識二法久無中何所轉耶。故偈云於",
    "T85n2805_005:0986c11": "無二無故轉依義不成也。",
    "T85n2805_005:0986c12": "[0986c12] 釋論曰第六生起識於定位中若不在時無種",
    "T85n2805_005:0986c13": "子無無作亦無故轉依義不成者。明菩薩不",
    "T85n2805_005:0986c14": "退位在無流真觀中即定結。無污染心時染",
    "T85n2805_005:0986c15": "污識及種子久已自謝滅。無有世心及種子",
    "T85n2805_005:0986c16": "二法。久無更何所轉。以本識與道並在一時",
    "T85n2805_005:0986c17": "遣除□識中種子本識轉依流法身。此轉依",
    "T85n2805_005:0986c18": "義乃成。故釋論云。無種子無無作亦無也。初",
    "T85n2805_005:0986c19": "明無種子故言無。次後明能作種子心亦無",
    "T85n2805_005:0986c20": "故言無作亦無也。",
    "T85n2805_005:0986c21": "差別品第四",
    "T85n2805_005:0986c22": "[0986c22] 前三品成立本識是有。此品明本識體中諸",
    "T85n2805_005:0986c23": "差別相用不同義也。就品論總有二章。更別",
    "T85n2805_005:0986c24": "開總成七章。前一為三章明重本識成種子",
    "T85n2805_005:0986c25": "義。後一章開為四章明本識中種子事用有",
    "T85n2805_005:0986c26": "生六道差別之相貌種類不因義也。此前三",
    "T85n2805_005:0986c27": "章異相者。一通明習報因。一切生死戲論種",
    "T85n2805_005:0986c28": "子。二者明我見。即陀那中煩惱熏習。三明業",
    "T85n2805_005:0986c29": "熏習即果報因義。如後應知勝相中解。此七",
    "T85n2805_005:0987a01": "章即為七段。初章為二。前總明一品差別開",
    "T85n2805_005:0987a02": "合義意。二者正釋初章義。就總有三。初列章",
    "T85n2805_005:0987a03": "門。二結問品義意。三者答又為二。初明七意",
    "T85n2805_005:0987a04": "大。二者列三意名。此大意可見。",
    "T85n2805_005:0987a05": "[0987a05] 釋論言說以名不同我習報因義為體名有二",
    "T85n2805_005:0987a06": "種謂言說名思惟名此二種名以音聲為本",
    "T85n2805_005:0987a07": "者。此下略釋第一言說章。若依事解言說。與",
    "T85n2805_005:0987a08": "名同以音聲為體。何以知然。聖人為住世眾",
    "T85n2805_005:0987a09": "生顯示萬物有異。以異音聲立萬物名。既",
    "T85n2805_005:0987a10": "數習此音聲眾生執萬物定□有則異。若發",
    "T85n2805_005:0987a11": "口出聲稱為言說名。若不發言直心緣思惟",
    "T85n2805_005:0987a12": "萬物別異稱思惟名。雖有二名根本品是音",
    "T85n2805_005:0987a13": "聲。並以音聲為體名。依大乘道理解者。一切",
    "T85n2805_005:0987a14": "萬物無體但有言說。數習根塵等謂為有。此",
    "T85n2805_005:0987a15": "但假言說。無萬物實體故立言說熏習遍為",
    "T85n2805_005:0987a16": "生死戲論種子。言戲論者。不緣第一義理悉",
    "T85n2805_005:0987a17": "為生死戲論也。以此氣分熏本識能生後時",
    "T85n2805_005:0987a18": "戲論果。即生能相續力用故稱種子也。",
    "T85n2805_005:0987a19": "[0987a19] 釋論曰約能見色根有聲說謂眼者。如色根",
    "T85n2805_005:0987a20": "能發識見色。約此義立眼名。眼名即是言說。",
    "T85n2805_005:0987a21": "此約□理。但實唯有言說無有實體也。",
    "T85n2805_005:0987a22": "[0987a22] 釋論曰數習此言說於中起愛熏習本識者。",
    "T85n2805_005:0987a23": "凡夫共數習此名。後時不復知此名但是言",
    "T85n2805_005:0987a24": "說。執眼有別物。於中起愛數起所愛熏本識。",
    "T85n2805_005:0987a25": "此熏習有功能於本識中以為種子。能生未",
    "T85n2805_005:0987a26": "來眼。餘根塵識等一切法亦爾。是名言說熏",
    "T85n2805_005:0987a27": "習也。",
    "T85n2805_005:0987a28": "[0987a28] 釋論曰有染污識由我見等依止於本識起我",
    "T85n2805_005:0987a29": "我所等熏習者。此下略釋第二我見熏習章。",
    "T85n2805_005:0987b01": "我見由陀那執梨耶為我得自他差別。由此",
    "T85n2805_005:0987b02": "故染污六識六識亦起我執也。染污是阿陀",
    "T85n2805_005:0987b03": "那識。意識是所染污。六識後我見即依止識",
    "T85n2805_005:0987b04": "生。於本識中起我執及我所見二識。並還熏",
    "T85n2805_005:0987b05": "本識。本識有此種子故得自他差別身報也。",
    "T85n2805_005:0987b06": "[0987b06] 釋論曰此熏習故起分別謂自為我異我為他",
    "T85n2805_005:0987b07": "者。由我見種子在本識中。後時由此功能生",
    "T85n2805_005:0987b08": "諸分別執有此彼等界。因此生諸煩惱。還復",
    "T85n2805_005:0987b09": "熏習本識生諸種子。即是同類因等流果也。",
    "T85n2805_005:0987b10": "[0987b10] 釋論曰隨善惡不動業於六道中所受六根有",
    "T85n2805_005:0987b11": "差別者。此下略釋第三有分熏習章。呼種子",
    "T85n2805_005:0987b12": "為有分。業有三品。謂善惡不動。善業感欲界",
    "T85n2805_005:0987b13": "人天。惡業感四趣。不動業感上二界報。有者",
    "T85n2805_005:0987b14": "能得三界六道有報故名有分。三界六道報",
    "T85n2805_005:0987b15": "正是有體也。由意識作業變異本識有三分",
    "T85n2805_005:0987b16": "不同。由此三業種子能變異本識起三界六",
    "T85n2805_005:0987b17": "道苦樂等法不同也。煩惱但通能感有。不能",
    "T85n2805_005:0987b18": "令得苦樂等異異報。二正由業有故。是業牽",
    "T85n2805_005:0987b19": "諸有差別。此三章是集諦。初章通習報因。第",
    "T85n2805_005:0987b20": "二煩惱。第三是業。故有三章異也。",
    "T85n2805_005:0987b21": "[0987b21] 論本云引生差別者。此釋第四引生章。此第",
    "T85n2805_005:0987b22": "四章論本自解。釋論又解。引生有二。一能引",
    "T85n2805_005:0987b23": "牽本識受依持生種子所以得立。二本識中",
    "T85n2805_005:0987b24": "種子引生後果報。此章明於引生之力用故",
    "T85n2805_005:0987b25": "云引生章。",
    "T85n2805_005:0987b26": "[0987b26] 論本云是熏習新生者。通論過去以來起無",
    "T85n2805_005:0987b27": "明行熏於本識。隨其業等猶有力未受用者",
    "T85n2805_005:0987b28": "悉為新生。若已曾得報用者並為故也。",
    "T85n2805_005:0987b29": "[0987b29] 論本云若無此緣行生識緣取生有是義不成",
    "T85n2805_005:0987c01": "者。行即是過去種子生現在識支。識支即是",
    "T85n2805_005:0987c02": "本識。本識將成熟業種子來受生意識。依此",
    "T85n2805_005:0987c03": "種子為因緣。本識為因緣。本識為根得生也。",
    "T85n2805_005:0987c04": "緣取生有者。取是惑。有是業。若無本識為增",
    "T85n2805_005:0987c05": "上者。種子生有力用無依止處。隨所作業隨",
    "T85n2805_005:0987c06": "能作心即滅。故言是義不成。",
    "T85n2805_005:0987c07": "[0987c07] 釋論曰引生種類差別者。隨望前一一義可",
    "T85n2805_005:0987c08": "見。隨數習根塵等成種子。此還生昔所習等",
    "T85n2805_005:0987c09": "流果義有輕重得樂苦果報。果報有異故言",
    "T85n2805_005:0987c10": "種類差別。",
    "T85n2805_005:0987c11": "[0987c11] 釋論曰此有何相是熏習新生者。引生種類",
    "T85n2805_005:0987c12": "即以熏習新生為相。雖無異性同無記 不無",
    "T85n2805_005:0987c13": "昔種類差別力用之相貌能生昔時同類之果",
    "T85n2805_005:0987c14": "報。故言引生也。",
    "T85n2805_005:0987c15": "[0987c15] 釋論曰若無引生本識差別者。本識有種子",
    "T85n2805_005:0987c16": "能引生後相似果故名本識為引生。如昔所",
    "T85n2805_005:0987c17": "作業輕重煩惱等而得報也。",
    "T85n2805_005:0987c18": "[0987c18] 釋論曰行生滅所熏習識者。明行若是常無",
    "T85n2805_005:0987c19": "能熏習義。由是無常生滅恒流故得有熏習",
    "T85n2805_005:0987c20": "義。彼行所熏習識即是引生本識。此語即釋",
    "T85n2805_005:0987c21": "上句。",
    "T85n2805_005:0987c22": "[0987c22] 釋論曰由取所攝故對生起者。此有二釋。一",
    "T85n2805_005:0987c23": "云。現在取分從無明行所熏習種子力依本",
    "T85n2805_005:0987c24": "識故生。故說本識為引生故言取所攝。對前",
    "T85n2805_005:0987c25": "相似因生現在有分。故言對生有起。二者云。",
    "T85n2805_005:0987c26": "取為有因。取能引有生起。故名為取所攝也。",
    "T85n2805_005:0987c27": "未來生分緣生處之有引身分令起。故言對",
    "T85n2805_005:0987c28": "生有。即陀那之用。",
    "T85n2805_005:0987c29": "[0987c29] 釋論曰此有不得成者。若無種子識。未來有",
    "T85n2805_005:0988a01": "等悉不得成也。以無法持種子因故也。",
    "T85n2805_005:0988a02": "[0988a02] 釋論曰從此有生起故說此為有法者。此釋",
    "T85n2805_005:0988a03": "有義。從現在作業能得未來生分之有。故名",
    "T85n2805_005:0988a04": "現在業為有也。",
    "T85n2805_005:0988a05": "[0988a05] 釋論曰取及善惡等是宿世數習果者。明此",
    "T85n2805_005:0988a06": "現在取及有有即善惡不動業故言並是宿世",
    "T85n2805_005:0988a07": "所數習無明行果。此數習無明因果義所生",
    "T85n2805_005:0988a08": "也。脫解取有非現在。取有二分。但明若無引",
    "T85n2805_005:0988a09": "生本識。則行所熏習種子正除煩惱種子。不",
    "T85n2805_005:0988a10": "正除業種子。煩惱既斷。業種子遂滅也。",
    "T85n2805_005:0988a11": "[0988a11] 釋論曰得道以後所見清淨與前見有異故言",
    "T85n2805_005:0988a12": "亦有功用者。得道後見他所變異作塵解。而",
    "T85n2805_005:0988a13": "達此塵體非是有即是清淨。正是亦是道功",
    "T85n2805_005:0988a14": "用也。又前釋云。得道後識不變異作。本所見",
    "T85n2805_005:0988a15": "塵即是清淨。由變異本識種子已滅故爾。此",
    "T85n2805_005:0988a16": "即是道功用。",
    "T85n2805_005:0988a17": "[0988a17] 釋論曰由他分別所持故者。由眾多識變異",
    "T85n2805_005:0988a18": "作境界。自識雖不復變異作本境。他未得無",
    "T85n2805_005:0988a19": "分別智識猶變異作此境界。為此人分別識",
    "T85n2805_005:0988a20": "所持故猶有穢境界。從語可解。",
    "T85n2805_005:0988a21": "[0988a21] 釋論曰若約慈悲般若大起分別此分別依止",
    "T85n2805_005:0988a22": "真如故則所分別成清淨土者。佛有大悲般",
    "T85n2805_005:0988a23": "若。由本願力此見俗唯是識無外塵□。若見",
    "T85n2805_005:0988a24": "真慈悲雖分別俗境。由依止真如智與為般",
    "T85n2805_005:0988a25": "若所攝。雖緣俗境無實境分別由見清淨能",
    "T85n2805_005:0988a26": "現淨土。淨土唯識智為土體。若作凡聖者十",
    "T85n2805_005:0988a27": "地通諦並是真淨土。若作三學四地以上是",
    "T85n2805_005:0988a28": "真淨土。若功用無功用。八地是真淨土。凡",
    "T85n2805_005:0988a29": "真淨土並是應身為土。□從初地以上並是",
    "T85n2805_005:0988b01": "真淨土也。地前為相淨土。十信為事淨土。如",
    "T85n2805_005:0988b02": "彌勒等土為事淨也。如聲聞等人未能平等",
    "T85n2805_005:0988b03": "故。猶事差別論淨也。凡夫下品見穢土見於",
    "T85n2805_005:0988b04": "化身亦不復具相也。從相淨來並屬化身攝",
    "T85n2805_005:0988b05": "也。菩薩由分斷無明見淨土三無性真如後",
    "T85n2805_005:0988b06": "見真淨土。凡夫由心分別見穢土。",
    "T85n2805_005:0988b07": "[0988b07] 釋論曰唯一境界云何眾生所見不同者。異",
    "T85n2805_005:0988b08": "境異見此乃可然。同是一境云何各見不同。",
    "T85n2805_005:0988b09": "[0988b09] 論本云譬如修觀行人於一類物種種願樂種",
    "T85n2805_005:0988b10": "種觀察隨心成立者。譬答問。如取一物隨修",
    "T85n2805_005:0988b11": "觀人以神通變化。種種願樂隨前眾生所宜。",
    "T85n2805_005:0988b12": "見青黃得慶者。則觀行人度此一物合作青",
    "T85n2805_005:0988b13": "色。從小至大從狹至廣皆成青色。令前人見",
    "T85n2805_005:0988b14": "青不生煩惱。見如一切十入觀所說。若別境",
    "T85n2805_005:0988b15": "是實有。則不隨觀行心令其□異。由實無體",
    "T85n2805_005:0988b16": "但是分別所作故。得神通力轉變其心令所",
    "T85n2805_005:0988b17": "見各異。",
    "T85n2805_005:0988b18": "[0988b18] 論本偈云難滅及難解者。此下第二更明結",
    "T85n2805_005:0988b19": "惑相貌。有長行及偈為二。初出所治惑。後出",
    "T85n2805_005:0988b20": "能對治道。就分別煩惱有二種。謂共不共。似",
    "T85n2805_005:0988b21": "外塵起為共。緣內識起為不共。共結難除。不",
    "T85n2805_005:0988b22": "共結易除。大意如釋論解。相結即是分別執",
    "T85n2805_005:0988b23": "相。謂一切六識心所緣外境是有。未達此並",
    "T85n2805_005:0988b24": "是自心分別所作故。若見相並是識分別所",
    "T85n2805_005:0988b25": "作。欲瞋等則無從而生。又約無間解脫二道。",
    "T85n2805_005:0988b26": "無間道難得故。故解脫道得者由無間道斷",
    "T85n2805_005:0988b27": "惑。惑若滅解脫道次後自起。言無間道難得",
    "T85n2805_005:0988b28": "也。",
    "T85n2805_005:0988b29": "[0988b29] 論本云觀行人心異由相大成外者。釋論解",
    "T85n2805_005:0988c01": "此由三義難解難滅。一由外無法但觀內治。",
    "T85n2805_005:0988c02": "二相通十方故言大。三明觀心與內種子相",
    "T85n2805_005:0988c03": "違與外不相關。故言外難滅難解。後即明心",
    "T85n2805_005:0988c04": "淨即見清淨。此下第二明能對治道又為二。",
    "T85n2805_005:0988c05": "初正能道。二者兩得舉境成行。治道滿則是",
    "T85n2805_005:0988c06": "分清淨。道未滿則隨分清淨。法明見真如實",
    "T85n2805_005:0988c07": "相相法慧眼通見真俗空也。若後智見俗唯",
    "T85n2805_005:0988c08": "有識是虛妄有。餘法悉空無所有眾生。唯識",
    "T85n2805_005:0988c09": "即是能依是諦俗體。唯識智即是所依為淨",
    "T85n2805_005:0988c10": "土體。從真如所起胎生死智為真體即後智",
    "T85n2805_005:0988c11": "也。依此智問進利他等故得至圓滿法身。故",
    "T85n2805_005:0988c12": "為土體。",
    "T85n2805_005:0988c13": "[0988c13] 釋論問發論本淨土因由。見佛清淨者。見佛",
    "T85n2805_005:0988c14": "是正體智。依此起後智。為土體也。依此後智",
    "T85n2805_005:0988c15": "進加智增長五分法身故。以此智為所依。故",
    "T85n2805_005:0988c16": "是土體也。",
    "T85n2805_005:0988c17": "[0988c17] 釋論曰一菩薩於內修觀不依外者。此明觀",
    "T85n2805_005:0988c18": "中第二舉境成觀行。外本所有故不依外。即",
    "T85n2805_005:0988c19": "顯唯識義也。",
    "T85n2805_005:0988c20": "[0988c20] 釋論曰二由此觀唯有識無有外塵者。觀內",
    "T85n2805_005:0988c21": "唯有識即顯無外塵。此屬相顯成也。此後明",
    "T85n2805_005:0988c22": "無外塵種種觀人。於一物隨願樂成顯唯識",
    "T85n2805_005:0988c23": "無塵義可見。",
    "T85n2805_005:0988c24": "[0988c24] 釋論曰若實有外境觀行人願則不成因不成",
    "T85n2805_005:0988c25": "故者。以無塵故種種觀人於一物則種種願",
    "T85n2805_005:0988c26": "成。即是因成。若實有塵如二空不可轉。即觀",
    "T85n2805_005:0988c27": "行人所作則不成。即是因不成也。此後可見",
    "T85n2805_005:0988c28": "及結前生後亦可解。",
    "T85n2805_005:0988c29": "[0988c29] 論本云是不共本識差別有覺受生種子者。",
    "T85n2805_005:0989a01": "此下釋第三廣料簡示其相貌。就此為五段。",
    "T85n2805_005:0989a02": "一明共不共因同生一果義。二辯&#x9E81;重相識",
    "T85n2805_005:0989a03": "細輕相識。三明有受不受二相種子。四辯七",
    "T85n2805_005:0989a04": "識熏本識成亦識上心惑。五辯具縛相不具",
    "T85n2805_005:0989a05": "相種子。此文云前明不共種子自生一果。今",
    "T85n2805_005:0989a06": "有他助結成為他眾生境界義。故文言。若無",
    "T85n2805_005:0989a07": "此眾生世界生緣不成。生緣即是助結以成",
    "T85n2805_005:0989a08": "彼境界義。器世界生緣者。世界□一主餘",
    "T85n2805_005:0989a09": "人助結為生緣可解。又有助結他身起成我",
    "T85n2805_005:0989a10": "愛憎等境。故得平相見為塵義也。",
    "T85n2805_005:0989a11": "[0989a11] 釋論曰此文顯本識是善惡二業相似果者。",
    "T85n2805_005:0989a12": "第二由善惡二業熏本識。本識二種種子即",
    "T85n2805_005:0989a13": "是相似果。此果報種子轉變為因感報起。更",
    "T85n2805_005:0989a14": "作善惡即是因也。",
    "T85n2805_005:0989a15": "[0989a15] 釋論曰於理及事心無功能故稱&#x9E81;重者。不",
    "T85n2805_005:0989a16": "達道理曰&#x9E81;。不能作正勤為重。即是大小二",
    "T85n2805_005:0989a17": "識惑。惑如前釋。由有大小惑故散&#x9E81;不能通",
    "T85n2805_005:0989a18": "達事理故名&#x9E81;。亦由此惑心沈弱不動勤策",
    "T85n2805_005:0989a19": "故名重。釋細輕相識翻前解。所以但說有流",
    "T85n2805_005:0989a20": "善為細輕不說無流善者。今論能為生死種",
    "T85n2805_005:0989a21": "子習果及果報果義。無流善滅生死種子。以",
    "T85n2805_005:0989a22": "無流善為細輕相識也。",
    "T85n2805_005:0989a23": "[0989a23] 論本云若無此由前業果有勝能無勝能依止",
    "T85n2805_005:0989a24": "差別不得成者。識有&#x9E81;重細輕二分。此二",
    "T85n2805_005:0989a25": "分由前作業有善惡種子感果報。果報中復",
    "T85n2805_005:0989a26": "造善惡業。如此等義皆不得成脫解。由不善",
    "T85n2805_005:0989a27": "等報因感惡道等身。色形醜陋之惡說名為",
    "T85n2805_005:0989a28": "&#x9E81;。無有力能名為重。由善業報因感人天勝",
    "T85n2805_005:0989a29": "報。形色微妙說名細。復有勝力能故名為輕。",
    "T85n2805_005:0989b01": "此就報色身明有力無力。又由惡業所得果",
    "T85n2805_005:0989b02": "報於此出世道理及所行事不能有用。由善",
    "T85n2805_005:0989b03": "業所得報於出世事理能有功力。又由惡業",
    "T85n2805_005:0989b04": "能得果報。果復能作習因生後煩惱惡業。由",
    "T85n2805_005:0989b05": "善業能得果報。果復作習因生後出世善業",
    "T85n2805_005:0989b06": "信等諸根。",
    "T85n2805_005:0989b07": "[0989b07] 釋論曰若本識無此二相因果義皆不得成",
    "T85n2805_005:0989b08": "者。謂若無本識此善惡二因果相及習報二",
    "T85n2805_005:0989b09": "因果相皆不成也。如前所破無依義。立此識",
    "T85n2805_005:0989b10": "時因果義。因果故是事得也。如前言依止差",
    "T85n2805_005:0989b11": "別者。即以六道報身為所依止。六道不同故",
    "T85n2805_005:0989b12": "言差別。",
    "T85n2805_005:0989b13": "[0989b13] 論本云復次有受不受相二種本識者。此下",
    "T85n2805_005:0989b14": "第二明不受因果相。本識中種子有二種功",
    "T85n2805_005:0989b15": "能。一感果報果。二感果報果。此因若熟果報",
    "T85n2805_005:0989b16": "起時用此種子則有盡義。若感相似果。此則",
    "T85n2805_005:0989b17": "無盡。習因無窮生果故。故說感果報果種子",
    "T85n2805_005:0989b18": "名有受相。感相似果種子名不受報。以不所",
    "T85n2805_005:0989b19": "受果報故即是習因義也。",
    "T85n2805_005:0989b20": "[0989b20] 論本云若無此識有作不作善惡二業由與果",
    "T85n2805_005:0989b21": "報果故受用盡義不成者。意業等若無本識",
    "T85n2805_005:0989b22": "持種子者。則不作應得果。作應不得果。故言",
    "T85n2805_005:0989b23": "與果有盡。不盡義不得成。則有作而不得。不",
    "T85n2805_005:0989b24": "作而得果。此義應成略。無自然得果義。無作",
    "T85n2805_005:0989b25": "而不得果義。故知有本識持之不失也。後出",
    "T85n2805_005:0989b26": "四句是別意耳。但四生造業善惡業有四句。",
    "T85n2805_005:0989b27": "有作而不長。有長而不作。有作而且長有。不",
    "T85n2805_005:0989b28": "作不長。若自作而悔不更相續即初句。若不",
    "T85n2805_005:0989b29": "自作但隨喜他即此句。有作業而續行之即",
    "T85n2805_005:0989c01": "第三句。後句不作不長。隨有善惡業不造不",
    "T85n2805_005:0989c02": "續故。可見。今唯言舉初二句。有能感果故有",
    "T85n2805_005:0989c03": "盡義前二既能感果。第三所知故是能感。第",
    "T85n2805_005:0989c04": "四無因也。",
    "T85n2805_005:0989c05": "[0989c05] 釋論曰同業種子由是有相續不斷因故名不",
    "T85n2805_005:0989c06": "受相者。同業即種類習因生後相續義故言",
    "T85n2805_005:0989c07": "不斷因。非苦樂受故言不受相。此明分。若成",
    "T85n2805_005:0989c08": "三彰者。一切法但有名言。以顛倒分別為有。",
    "T85n2805_005:0989c09": "習此名言為有故。以熏習本識成種子故言",
    "T85n2805_005:0989c10": "名言熏習。將此起理事二分別名皮肉兩惑。",
    "T85n2805_005:0989c11": "復分別此理事中一中有一切義別種種不同",
    "T85n2805_005:0989c12": "為心煩惱。即無明習氣。此明一切見聞覺知",
    "T85n2805_005:0989c13": "不緣實義。無始來戲論故有習因種子為不",
    "T85n2805_005:0989c14": "受相。",
    "T85n2805_005:0989c15": "[0989c15] 釋論曰由施與果功能滅盡不更受報故名受",
    "T85n2805_005:0989c16": "用者。若無不受則習果無習因便斷絕無相",
    "T85n2805_005:0989c17": "續義。若無有受相種子則無果報因果。有此",
    "T85n2805_005:0989c18": "二受相故有已用報果則盡更受未用果起則",
    "T85n2805_005:0989c19": "受有盡義。故不失解脫。",
    "T85n2805_005:0989c20": "[0989c20] 釋論曰以失解脫義故者。以有本識種子有",
    "T85n2805_005:0989c21": "不盡故有轉盡故有解脫故。後明不受相種",
    "T85n2805_005:0989c22": "子即是習因釋論語可解。",
    "T85n2805_005:0989c23": "[0989c23] 釋論曰若無煩惱業則無有及差別者。有即",
    "T85n2805_005:0989c24": "三有。差別即六道。煩惱感有業牽六道差別",
    "T85n2805_005:0989c25": "之異也。",
    "T85n2805_005:0989c26": "[0989c26] 釋論曰譬如幻事為象馬等亂心因如此譬相",
    "T85n2805_005:0989c27": "本識是虛妄分別種子故為一切顛倒亂心因",
    "T85n2805_005:0989c28": "者。第四段諸譬後自釋。本識中種子是一切",
    "T85n2805_005:0989c29": "生死顛倒亂心因緣。種子生一切生死亂心。",
    "T85n2805_005:0990a01": "如幻象馬為亂心緣生亂心。今略出四譬。同",
    "T85n2805_005:0990a02": "譬陀那中四惑生六識上心倒惑。幻事能生",
    "T85n2805_005:0990a03": "取執者。實是小豆而法今作兵馬。彼即執為",
    "T85n2805_005:0990a04": "實兵馬故是取執。令譬明生死中實唯有識",
    "T85n2805_005:0990a05": "如小豆。由無明倒心見無我及塵解謂實有",
    "T85n2805_005:0990a06": "六塵。如因幻法令見象馬。故成取執也。次鹿",
    "T85n2805_005:0990a07": "渴能生眾生貪愛者。如鹿渴陽時熱炎為水。",
    "T85n2805_005:0990a08": "於水起愛付趣持走持不復見虛生貪愛。令",
    "T85n2805_005:0990a09": "譬明生死中實無有愛而執有愛於中起愛。",
    "T85n2805_005:0990a10": "如炎中實無水而謂有水於中起貪也。夢相",
    "T85n2805_005:0990a11": "能生眾生亂心者。夢中見五塵云是等一切",
    "T85n2805_005:0990a12": "事生種種亂心。以覺道理尋之實無所有續",
    "T85n2805_005:0990a13": "生妄見。令譬明生死如眠夢中所見五塵云欲",
    "T85n2805_005:0990a14": "一切得生。真如智覺時無所復見。始驗但有",
    "T85n2805_005:0990a15": "亂心實無有境。翳闍能障眾生明了見境。由",
    "T85n2805_005:0990a16": "陀那不能達理 執梨耶為我執等污染六識",
    "T85n2805_005:0990a17": "障不達理。迷諦寶等一切道理也。餘悉如釋",
    "T85n2805_005:0990a18": "論易見 次明具不具縛義。釋可見處。不解",
    "T85n2805_005:0990a19": "不可見受略示之。第五段若作解脫智二障",
    "T85n2805_005:0990a20": "論之。如來雙滅二障。獨覺聲聞並滅解脫一",
    "T85n2805_005:0990a21": "障。若作三障論之。二種解釋前際通三乘明",
    "T85n2805_005:0990a22": "義。以無明有心障。見惑為肉。修惑為皮。依此",
    "T85n2805_005:0990a23": "則二乘斷肉皮二障未斷心障耳。若大乘後",
    "T85n2805_005:0990a24": "際明義。則八地斷心。初地已上斷肉。地前斷",
    "T85n2805_005:0990a25": "皮。依此義則聲聞斷皮未都盡竟。恒沙無明",
    "T85n2805_005:0990a26": "亦屬皮障。二乘唯與十行第五心斷惑齊諸",
    "T85n2805_005:0990a27": "大行能伏斷。第六心以上恒沙無明。此中十",
    "T85n2805_005:0990a28": "五心所伏斷恒沙無明習氣猶未能斷惑體。",
    "T85n2805_005:0990a29": "至道種終心滿方伏滅皮盡耳 後明本識應",
    "T85n2805_005:0990b01": "身義如前解。後復應廣解之。後結無本識諸",
    "T85n2805_005:0990b02": "事不成所見章。第四段明本識無記性。故",
    "T85n2805_005:0990b03": "愛三性熏習可見不煩惱後重釋也。果報正",
    "T85n2805_005:0990b04": "是自性無記心地。作善惡不成屬無覆無記。"
}