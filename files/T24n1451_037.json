{
    "T24n1451_037:0389b15": "根本說一切有部毘奈耶雜事",
    "T24n1451_037:0389b16": "卷第三十七",
    "T24n1451_037:0389b18": "三藏法師義淨奉 制譯",
    "T24n1451_037:0389b19": "第八門第十子攝頌之餘(說四黑四白法四種沙門次出廣嚴城向",
    "T24n1451_037:0389b20": "涅槃處)",
    "T24n1451_037:0389b21": "[0389b21] 爾時世尊告阿難陀曰：「如是應知，教有真偽，",
    "T24n1451_037:0389b22": "始從今日當依經教不依於人。云何依教不",
    "T24n1451_037:0389b23": "依於人？若苾芻來作如是語：『具壽！我從如來",
    "T24n1451_037:0389b24": "親聞是語，聞已憶持，說斯經典說此律教，真",
    "T24n1451_037:0389b25": "是佛語。』此苾芻聞彼說時，不應勸讚亦勿毀",
    "T24n1451_037:0389b26": "訾，應聽其語善持文句，當歸住處檢閱經文",
    "T24n1451_037:0389b27": "及以律教。若彼所說與經律相違者，應告彼",
    "T24n1451_037:0389b28": "言：『具壽！汝所說者非是佛語，是汝惡取，不依",
    "T24n1451_037:0389b29": "經律，當須捨棄。』",
    "T24n1451_037:0389c01": "[0389c01] 「復次阿難陀！若苾芻來作如是語：『具壽！我於",
    "T24n1451_037:0389c02": "某住處見有大眾，多是耆宿善明律藏，我於",
    "T24n1451_037:0389c03": "彼處親聞是語，聞已憶持，皆依經律真是佛",
    "T24n1451_037:0389c04": "語。』此苾芻聞彼說時，不應勸讚亦不毀訾，應",
    "T24n1451_037:0389c05": "聽其語，善持文句，當歸住處檢閱經文及以",
    "T24n1451_037:0389c06": "律教。若彼所說與經律相違者，應告彼言：『具",
    "T24n1451_037:0389c07": "壽！汝所說者非是佛語，是汝惡取，不依經",
    "T24n1451_037:0389c08": "律，當須捨棄。』",
    "T24n1451_037:0389c09": "[0389c09] 「復次阿難陀！若苾芻來作如是語：『具壽！我於",
    "T24n1451_037:0389c10": "某住處見有眾多苾芻，皆持經持律持母經，",
    "T24n1451_037:0389c11": "我於彼處親聞是語，聞已憶持，皆依經律真",
    "T24n1451_037:0389c12": "是佛語。』此苾芻聞彼說時，不應勸讚亦不毀",
    "T24n1451_037:0389c13": "訾，應聽其語善持文句，當歸住處檢閱經文",
    "T24n1451_037:0389c14": "及以律教。若彼所說與經律相違者，應告彼",
    "T24n1451_037:0389c15": "言：『具壽！汝所說者非是佛語，是汝惡取，不依",
    "T24n1451_037:0389c16": "經律，當須捨棄。』",
    "T24n1451_037:0389c17": "[0389c17] 「復次阿難陀！若苾芻來作如是語：『具壽！我於",
    "T24n1451_037:0389c18": "某住處見一苾芻，是尊宿智者，我於彼處親",
    "T24n1451_037:0389c19": "聞是語，聞已憶持，皆依經律真是佛語。』此苾",
    "T24n1451_037:0389c20": "芻聞彼說時，不應勸讚亦不毀訾，應聽其語",
    "T24n1451_037:0389c21": "善持文句，當歸住處檢閱經文及以律教。若",
    "T24n1451_037:0389c22": "彼所說與經律相違者，應告彼言：『具壽！汝所",
    "T24n1451_037:0389c23": "說者非是佛說，是汝惡取，不依經律，當須棄",
    "T24n1451_037:0389c24": "捨。』",
    "T24n1451_037:0389c25": "[0389c25] 「復次阿難陀！若苾芻來作如是語：『具壽！我從",
    "T24n1451_037:0389c26": "如來親聞是語，聞已憶持，說斯經典說此律",
    "T24n1451_037:0389c27": "教。』此苾芻聞彼說時，不應勸讚亦勿毀訾，應",
    "T24n1451_037:0389c28": "聽其語善持文句，當歸住處檢閱經文及以",
    "T24n1451_037:0389c29": "律教。若彼所說與經律不相違者，應告彼言：",
    "T24n1451_037:0390a01": "『具壽！汝所說者真是佛語，是汝善取，依經律",
    "T24n1451_037:0390a02": "教，當可受持。』",
    "T24n1451_037:0390a03": "[0390a03] 「復次阿難陀！若苾芻來作如是語：『具壽！我於",
    "T24n1451_037:0390a04": "某住處見有大眾，多是耆宿善明律藏，我於",
    "T24n1451_037:0390a05": "彼處親聞是語，聞已憶持，皆依經律真是佛",
    "T24n1451_037:0390a06": "語。』時此苾芻聞彼說時，不應勸讚亦勿毀訾，",
    "T24n1451_037:0390a07": "應聽其語善持文句，當歸住處檢閱經文及",
    "T24n1451_037:0390a08": "以律教。若彼所說與經律不相違者，應告彼",
    "T24n1451_037:0390a09": "言：『具壽！汝所說者真是佛語，是汝善取，依經",
    "T24n1451_037:0390a10": "律教，當可受持。』",
    "T24n1451_037:0390a11": "[0390a11] 「復次阿難陀！若苾芻來作如是語：『具壽！我於",
    "T24n1451_037:0390a12": "某住處見有眾多苾芻皆持經律持母經，我於",
    "T24n1451_037:0390a13": "彼處親聞是語，聞已憶持，皆依經律真是佛",
    "T24n1451_037:0390a14": "語。』此苾芻聞彼說時，不應勸讚亦勿毀訾，應",
    "T24n1451_037:0390a15": "聽其語善持文句，當歸住處檢閱經文及以",
    "T24n1451_037:0390a16": "律教。若彼所說與經律不相違者，應告彼言：",
    "T24n1451_037:0390a17": "『具壽！汝所說者真是佛語，是汝善取，依經律",
    "T24n1451_037:0390a18": "教，當可受持。』",
    "T24n1451_037:0390a19": "[0390a19] 「復次阿難陀！若苾芻來作如是語：『具壽！我於",
    "T24n1451_037:0390a20": "某住處見一苾芻，是尊宿智者，我於彼處",
    "T24n1451_037:0390a21": "親聞是語，聞已憶持，皆依經律是真佛語。』",
    "T24n1451_037:0390a22": "此苾芻聞彼說時，不應勸讚亦勿毀訾，應聽",
    "T24n1451_037:0390a23": "其語善持文句，當歸住處撿閱經文及以律",
    "T24n1451_037:0390a24": "教。若彼所說與經律不相違者，應告彼言：",
    "T24n1451_037:0390a25": "『具壽！汝所說者真是佛語，是汝善取，依經律",
    "T24n1451_037:0390a26": "教，當可受持。』",
    "T24n1451_037:0390a27": "[0390a27] 「復次阿難陀！初之四種名大黑說，汝等苾芻",
    "T24n1451_037:0390a28": "應可善思，至極觀察深知是惡，此非是經、此",
    "T24n1451_037:0390a29": "非是律、非是佛教，當須捨棄。後之四種名大",
    "T24n1451_037:0390b01": "白說，汝等苾芻應可善思，至極觀察深知是",
    "T24n1451_037:0390b02": "善，此實是經、此實是律、真是佛教，當善受",
    "T24n1451_037:0390b03": "持。阿難陀！是謂苾芻依於經教不依於人，如",
    "T24n1451_037:0390b04": "是應學。若異此者非我所說。」",
    "T24n1451_037:0390b05": "[0390b05] 爾時世尊告阿難陀曰：「我今欲往波波聚落",
    "T24n1451_037:0390b06": "(波波此云罪惡)。」答曰：「如是。」世尊是時欲往俱尸那城",
    "T24n1451_037:0390b07": "壯士生地，漸至波波邑，依折鹿迦林而住。諸",
    "T24n1451_037:0390b08": "人聞已眾議同行出波波邑往詣佛所，到已",
    "T24n1451_037:0390b09": "禮足在一面坐，佛為說法示教利喜。時此眾",
    "T24n1451_037:0390b10": "中有鍛師之子名曰准陀，亦坐聽法。時諸大",
    "T24n1451_037:0390b11": "眾既聞法已辭佛而去，准陀即便從座而起，",
    "T24n1451_037:0390b12": "整衣服合掌向佛白言：「世尊！唯願如來與諸",
    "T24n1451_037:0390b13": "聖眾，明日就宅受我微供。」佛默然受。知佛",
    "T24n1451_037:0390b14": "受已，生大歡喜奉辭而去。即辦種種上妙香",
    "T24n1451_037:0390b15": "美飲食，敷設座席置清淨水土屑齒木已，遣",
    "T24n1451_037:0390b16": "使白佛：「飲食已辦，願佛知時。」世尊即於日初",
    "T24n1451_037:0390b17": "分時，著衣持&#x9262;，與諸大眾赴其食處，佛及",
    "T24n1451_037:0390b18": "僧眾就座而坐。既見坐定，准陀自手持諸供",
    "T24n1451_037:0390b19": "養奉佛聖眾。于時有一罪惡苾芻，遂竊銅&#x6900;",
    "T24n1451_037:0390b20": "藏著腋下。佛神力故不令人見，唯佛、准陀見",
    "T24n1451_037:0390b21": "此非法。准陀知佛及僧悉飽滿已，即行淨水",
    "T24n1451_037:0390b22": "豆屑齒木。屏&#x9262;器澡漱已，是時准陀便持小",
    "T24n1451_037:0390b23": "席在佛前坐，即以伽他請世尊曰：",
    "T24n1451_037:0390b24": "「我聞牟尼一切智，  已超彼岸無疑惑；",
    "T24n1451_037:0390b25": " 最勝導師調御士，  願說世有幾沙門。」",
    "T24n1451_037:0390b26": "[0390b26] 世尊亦以伽他答准陀曰：",
    "T24n1451_037:0390b27": "「有四沙門無第五，  我今為汝說次第；",
    "T24n1451_037:0390b28": " 應知勝道及示道，  淨道活命并污道。」",
    "T24n1451_037:0390b29": "[0390b29] 准陀復請曰：",
    "T24n1451_037:0390c01": "「世尊說何為勝道，  云何名為示道者？",
    "T24n1451_037:0390c02": " 何者名為淨活命？  并污道者願宣揚。」",
    "T24n1451_037:0390c03": "[0390c03] 世尊答曰：",
    "T24n1451_037:0390c04": "「能除疑箭斷諸惑，  唯希圓寂非餘處；",
    "T24n1451_037:0390c05": " 是謂天人之導師，  諸佛說斯為勝道。",
    "T24n1451_037:0390c06": " 善解第一最勝義，  方便顯了微妙法；",
    "T24n1451_037:0390c07": " 牟尼能破諸疑網，  是名第二示道師。",
    "T24n1451_037:0390c08": " 若於法句善宣說，  依法少欲而活命；",
    "T24n1451_037:0390c09": " 於無罪法善能修，  是名第三正道活。",
    "T24n1451_037:0390c10": " 身著沙門解脫衣，  常為污家不羞恥；",
    "T24n1451_037:0390c11": " 虛誑恒為不實語，  是名第四污道人。",
    "T24n1451_037:0390c12": " 於大聲聞真法眾，  諸在家人當善察；",
    "T24n1451_037:0390c13": " 非我弟子悉皆然，  是故當須起深信。",
    "T24n1451_037:0390c14": " 云何無罪共罪居，  淨與不淨同處住？",
    "T24n1451_037:0390c15": " 由彼愚人為惡行，  令於善士悉生疑。",
    "T24n1451_037:0390c16": " 勿以色相信前人，  少時同聚便委付；",
    "T24n1451_037:0390c17": " &#x9E81;險人多詐形貌，  誑惑常行於世間。",
    "T24n1451_037:0390c18": " 如以少金飾耳璫，  體即是銅無所直；",
    "T24n1451_037:0390c19": " 內假外實如真相，  多攝門徒亂善人。」",
    "T24n1451_037:0390c20": "[0390c20] 爾時世尊見鍛師子設供養已，為說隨喜福",
    "T24n1451_037:0390c21": "頌伽他曰：",
    "T24n1451_037:0390c22": "「若施福增長，  冤讎皆止息；",
    "T24n1451_037:0390c23": " 由善能除惡，  惑盡證涅槃。」",
    "T24n1451_037:0390c24": "[0390c24] 佛為說法示教利喜，作利益已從座而去。",
    "T24n1451_037:0390c25": "[0390c25] 內攝頌曰：",
    "T24n1451_037:0390c26": " 佛出廣嚴西，  迴願望城郭，",
    "T24n1451_037:0390c27": " 經遊十聚落，  最後至波波。",
    "T24n1451_037:0390c28": "[0390c28] 爾時世尊告阿難陀：「我今欲往拘尸那城。」時",
    "T24n1451_037:0390c29": "阿難陀聞佛告已，即隨佛後漸向波波邑。未",
    "T24n1451_037:0391a01": "到金河於此中間路邊暫住，告阿難陀：「我今",
    "T24n1451_037:0391a02": "背痛，汝可以我嗢呾羅僧伽疊為四重，我",
    "T24n1451_037:0391a03": "欲偃臥以自消息。」時阿難陀聞佛教已，即疾",
    "T24n1451_037:0391a04": "疊衣白言：「已作，願佛知時。」于時世尊，自疊僧",
    "T24n1451_037:0391a05": "伽胝枕頭右&#x8107;而臥，兩足相重作光明想，正",
    "T24n1451_037:0391a06": "念安住念當速起，如是作意，復告阿難陀曰：",
    "T24n1451_037:0391a07": "「汝可速往&#x811A;俱多河取滿&#x9262;水，吾欲須飲并",
    "T24n1451_037:0391a08": "灑身體。」時阿難陀聞已持&#x9262;詣彼河邊，時有",
    "T24n1451_037:0391a09": "五百乘車纔新渡河，水皆渾濁，便盛滿&#x9262;來",
    "T24n1451_037:0391a10": "至佛所，白言：「大德！有五百乘車新渡此河，",
    "T24n1451_037:0391a11": "水皆渾濁，唯願世尊將洗手足不堪飲用，金",
    "T24n1451_037:0391a12": "河不遠清水可求。」佛即受水洗足拭面，身稍",
    "T24n1451_037:0391a13": "安隱即起加趺，正念現前端身而住。",
    "T24n1451_037:0391a14": "[0391a14] 爾時有一壯士大臣名曰圓滿，從此而過，見",
    "T24n1451_037:0391a15": "佛世尊在樹下坐，容儀端正眾所樂見，身心",
    "T24n1451_037:0391a16": "寂靜極善調柔，如妙金幢光明赫奕。見已就",
    "T24n1451_037:0391a17": "禮世尊雙足在一面坐，佛問彼曰：「汝今愛樂",
    "T24n1451_037:0391a18": "沙門清淨法耶？為樂婆羅門法耶？」大臣答言：",
    "T24n1451_037:0391a19": "「大德！我樂迦羅摩淨法。」佛告大臣：「汝復何緣",
    "T24n1451_037:0391a20": "樂彼淨法？」答言：「大德！其迦羅摩曾隨路行住",
    "T24n1451_037:0391a21": "一樹下，時有五百乘車於此而過，經少時間",
    "T24n1451_037:0391a22": "餘有人來，問彼言曰：『向見五百乘車於此過",
    "T24n1451_037:0391a23": "不？』答言：『不見。』又問：『聞聲不？』答言：『不聞。』又問：",
    "T24n1451_037:0391a24": "『仁豈睡耶？』答言：『不睡。』『若不睡者，五百乘車於",
    "T24n1451_037:0391a25": "此而過，何不見聞？』答言：『我不眠睡心常覺悟，",
    "T24n1451_037:0391a26": "而不見聞，由定力故。』彼聞是說，便作是念：『希",
    "T24n1451_037:0391a27": "有上人澄心寂慮乃能如是。』又車行震響塵",
    "T24n1451_037:0391a28": "坌驚飛，蒙彼身衣而不聞見，故我於彼發淨",
    "T24n1451_037:0391a29": "信心愛樂其法。」佛告大臣：「汝意云何？五百乘",
    "T24n1451_037:0391b01": "車所發音響，比虛空中雷震霹靂何者為大？」",
    "T24n1451_037:0391b02": "白言：「大德！非但五百乘，假令百千萬車作大",
    "T24n1451_037:0391b03": "音響，豈能大於雷震之聲。」「大臣當知！我於",
    "T24n1451_037:0391b04": "先時，在此聚落住重閣內，於小食時執持衣",
    "T24n1451_037:0391b05": "&#x9262;入村乞食，食已收衣&#x9262;洗足竟，於重閣中",
    "T24n1451_037:0391b06": "宴坐而住。忽然雷震降大霹靂，于時四牛及",
    "T24n1451_037:0391b07": "二耕夫，并有長者兄弟二人，聞此大聲，因斯",
    "T24n1451_037:0391b08": "怖懼俱時喪命，城中人民高聲大叫。我於爾",
    "T24n1451_037:0391b09": "時從宴坐起出閣經行，時有一人從城出外",
    "T24n1451_037:0391b10": "來詣我所，頂禮我足隨我經行，我便告曰：『何",
    "T24n1451_037:0391b11": "故城中共出大聲、有大喧鬧？』彼白我言：『城中",
    "T24n1451_037:0391b12": "向來天忽雷震降大霹靂，四牛及二耕夫，并",
    "T24n1451_037:0391b13": "長者兄弟二人，因斯怖懼俱時喪命。因此城",
    "T24n1451_037:0391b14": "內共出大聲。』彼問我言：『大德！豈可不聞此大",
    "T24n1451_037:0391b15": "震聲？』我報：『不聞。』彼復白言：『世尊睡耶？』報言：",
    "T24n1451_037:0391b16": "『不睡，我雖內覺而不外聞。』彼作是念：『希有",
    "T24n1451_037:0391b17": "如來、應、正等覺寂靜而住，大雷震吼而不聞",
    "T24n1451_037:0391b18": "聲。』即於我所發淨信心。」圓滿聞已，白言：「大",
    "T24n1451_037:0391b19": "德！豈有於佛不生敬信，我今於佛深起淨心。」",
    "T24n1451_037:0391b20": "是時圓滿告使者曰：「汝可將我上新細縷黃",
    "T24n1451_037:0391b21": "金色疊奉覆世尊。」使者持來，圓滿白佛言：",
    "T24n1451_037:0391b22": "「世尊！此是上新細縷黃金色疊，唯願哀愍為",
    "T24n1451_037:0391b23": "我納受。」世尊欲令彼獲勝利即便為受。圓滿",
    "T24n1451_037:0391b24": "復言：「大德世尊！我當更欲供養佛僧，願見",
    "T24n1451_037:0391b25": "聽許。」佛言：「斯為善事。」見佛受已歡喜踊躍，頂",
    "T24n1451_037:0391b26": "禮佛足奉辭而去。[0391b26] 佛告具壽阿難陀：「此金色",
    "T24n1451_037:0391b27": "黃疊以刀截縷我今欲著。」時阿難陀聞佛教",
    "T24n1451_037:0391b28": "已，即便以刀截去縷繢持奉世尊。佛即為著，",
    "T24n1451_037:0391b29": "佛身威光令衣金色無復光彩。時阿難陀白",
    "T24n1451_037:0391c01": "言：「大德世尊！我隨佛後二十餘年，未曾&#x89A9;",
    "T24n1451_037:0391c02": "佛如是顏容威光赫奕。何因緣故現斯光明",
    "T24n1451_037:0391c03": "非常&#x661E;著？」",
    "T24n1451_037:0391c04": "[0391c04] 佛告阿難陀：「有二因緣現其光相異於常日。",
    "T24n1451_037:0391c05": "云何為二？一者若菩薩即於此夜證阿耨多",
    "T24n1451_037:0391c06": "羅三藐三菩提；二者如來即於此夜入無餘",
    "T24n1451_037:0391c07": "依大涅槃界。於此二時現斯勝相。又阿難陀！",
    "T24n1451_037:0391c08": "我往金河。」阿難陀聞佛教已，即隨佛後至彼",
    "T24n1451_037:0391c09": "河所，佛即脫衣置於岸上，唯著洗衣入河洗",
    "T24n1451_037:0391c10": "浴，出已拭身告阿難陀曰：「准陀必當生追悔",
    "T24n1451_037:0391c11": "心，汝可安慰報言：『准陀！汝今多獲善利，能",
    "T24n1451_037:0391c12": "為最後供養，大師受斯施已入無餘涅槃",
    "T24n1451_037:0391c13": "者甚為難遇。』應知准陀有二種因心生追悔，",
    "T24n1451_037:0391c14": "應為開解作如是語：『准陀！我自於佛親聞是",
    "T24n1451_037:0391c15": "語：「有二種施，所受果報無與等者，為菩薩時",
    "T24n1451_037:0391c16": "受其食已，便證無上正等菩提；及以如來受",
    "T24n1451_037:0391c17": "最後食，入無餘依妙涅槃界。」』阿難陀！此二種",
    "T24n1451_037:0391c18": "施，所獲果報無與等者。阿難陀應知！准陀為",
    "T24n1451_037:0391c19": "長壽業、為多力業，美貌生天財食貴勝",
    "T24n1451_037:0391c20": "眷屬等業悉皆增長。」爾時具壽阿難陀白言：",
    "T24n1451_037:0391c21": "「世尊！闡陀苾芻性懷猛惡多瞋造次，於諸苾",
    "T24n1451_037:0391c22": "芻常出不順&#x9E81;惡言詞。佛滅度後云何共住？」",
    "T24n1451_037:0391c23": "佛告阿難陀：「我滅度後，闡陀惡性苾芻應默",
    "T24n1451_037:0391c24": "擯治之。彼被治時若生憂悔起敬仰心，眾知",
    "T24n1451_037:0391c25": "改者共施歡喜如常共語。」",
    "T24n1451_037:0391c26": "[0391c26] 世尊復告阿難陀：「我今欲往拘尸那城。」阿難",
    "T24n1451_037:0391c27": "陀言：「如世尊教。」即隨佛後往壯士生地。既渡",
    "T24n1451_037:0391c28": "金河，去城不遠於路邊住，告阿難陀曰：「我今",
    "T24n1451_037:0391c29": "背痛，汝可以我嗢呾羅僧伽疊為四重，我欲",
    "T24n1451_037:0392a01": "偃臥以自消息。」時阿難陀聞佛教已，即疾疊",
    "T24n1451_037:0392a02": "衣，白言：「已作，願佛知時。」于時世尊自疊僧伽",
    "T24n1451_037:0392a03": "胝枕頭右&#x8107;而臥，具說如前。",
    "T24n1451_037:0392a04": "[0392a04] 復告阿難陀：「汝當宣說覺分之法。」時阿難陀",
    "T24n1451_037:0392a05": "白言：「大德世尊於此覺分自證自覺親為我",
    "T24n1451_037:0392a06": "說，依於閑靜、依於離欲、依於寂滅，斷諸緣",
    "T24n1451_037:0392a07": "務，勤修於念、擇法、精進、喜、安、定、捨，此覺分",
    "T24n1451_037:0392a08": "法，大德世尊自證自覺之所宣說。」「阿難陀！汝",
    "T24n1451_037:0392a09": "說如是七覺分法，依閑靜等若多修習勤精",
    "T24n1451_037:0392a10": "進者，當得無上正等菩提。」說是語已，佛即起",
    "T24n1451_037:0392a11": "坐，正念思惟端身而住。時有苾芻而說頌",
    "T24n1451_037:0392a12": "曰：",
    "T24n1451_037:0392a13": "「世尊自勸喻，  令宣微妙法；",
    "T24n1451_037:0392a14": " 可為諸病人，  當說菩提分。",
    "T24n1451_037:0392a15": " 大師身有疾，  并為病苾芻，",
    "T24n1451_037:0392a16": " 於覺分法門，  敷演令開悟。",
    "T24n1451_037:0392a17": " 善哉阿難陀！  白法皆圓滿，",
    "T24n1451_037:0392a18": " 聰明有大智，  巧說牟尼法。",
    "T24n1451_037:0392a19": " 於正念擇法，  精勤喜覺分；",
    "T24n1451_037:0392a20": " 輕安及定捨，  善能分別說。",
    "T24n1451_037:0392a21": " 無上調御師，  樂聞覺分法；",
    "T24n1451_037:0392a22": " 雖身有疾苦，  無辭尚起聽。",
    "T24n1451_037:0392a23": " 佛為法主尊，  是能開導者；",
    "T24n1451_037:0392a24": " 為法尚殷重，  何況所餘人！",
    "T24n1451_037:0392a25": " 復有諸賢聖，  於十力教法；",
    "T24n1451_037:0392a26": " 假令遭病苦，  起聽不辭勞。",
    "T24n1451_037:0392a27": " 此等善持經，  及以明律論；",
    "T24n1451_037:0392a28": " 尚樂聞正法，  餘人何不聽？",
    "T24n1451_037:0392a29": " 世尊離染教，  聞已如說行；",
    "T24n1451_037:0392b01": " 繫念法精勤，  當得於喜分。",
    "T24n1451_037:0392b02": " 由心有喜故，  為此身輕安；",
    "T24n1451_037:0392b03": " 由安有樂生，  從樂生於定。",
    "T24n1451_037:0392b04": " 由有妙定捨，  了諸行無常；",
    "T24n1451_037:0392b05": " 能離三有生，  染著心不起。",
    "T24n1451_037:0392b06": " 能離諸有苦，  不樂於人天；",
    "T24n1451_037:0392b07": " 證無上涅槃，  如薪盡火滅。",
    "T24n1451_037:0392b08": " 如是大利益，  皆從聞法生；",
    "T24n1451_037:0392b09": " 是故勸臨終，  諦聽於妙法。」",
    "T24n1451_037:0392b10": "[0392b10] 爾時世尊告具壽阿難陀：「今可進詣拘尸那",
    "T24n1451_037:0392b11": "城。」答言：「如是。」即隨佛後至於壯士生地，",
    "T24n1451_037:0392b12": "住娑羅林。將欲涅槃，告阿難陀曰：「汝今為我",
    "T24n1451_037:0392b13": "於雙樹間安置床敷，我當於彼北首而臥，今",
    "T24n1451_037:0392b14": "日中夜必入涅槃。」時阿難陀如教作已，詣世",
    "T24n1451_037:0392b15": "尊所，頂禮佛足，在一面立合掌白言：「如佛所",
    "T24n1451_037:0392b16": "教並已安置。」是時如來即往就床，右&#x8107;而臥，",
    "T24n1451_037:0392b17": "兩足相重，作光明想，繫意正念，觀察而住，為",
    "T24n1451_037:0392b18": "涅槃想。時阿難陀在佛背後憑床而立，悲啼",
    "T24n1451_037:0392b19": "號哭出大音聲，作如是語：「苦哉！痛哉！何期如",
    "T24n1451_037:0392b20": "來速般涅槃？何期善逝速般涅槃？何期疾哉",
    "T24n1451_037:0392b21": "世間眼滅？每於先時諸方苾芻來詣佛所，佛",
    "T24n1451_037:0392b22": "為說法初中後善，文義巧妙純一圓滿，清淨",
    "T24n1451_037:0392b23": "鮮白梵行之相。我因得聞甚深妙法，彼於今",
    "T24n1451_037:0392b24": "日聞佛涅槃不復更來，遂令如是殊勝妙法",
    "T24n1451_037:0392b25": "隱沒於世。」佛告諸苾芻：「阿難陀今在何處？」白",
    "T24n1451_037:0392b26": "言：「世尊！今在佛後憑床悲慟，作如是語，廣說",
    "T24n1451_037:0392b27": "如前，乃至殊勝妙法隱沒於世。」佛即告阿難",
    "T24n1451_037:0392b28": "陀曰：「汝勿憂愁，悲泣懊惱。何以故？汝侍如",
    "T24n1451_037:0392b29": "來，作身慈業獲大利樂，唯獨一身得無邊福，",
    "T24n1451_037:0392c01": "作口慈業及意慈業，亦復如是得無邊福。阿",
    "T24n1451_037:0392c02": "難陀！過去如來皆有如是供侍之人，如汝用",
    "T24n1451_037:0392c03": "心供侍於我，未來諸佛亦有供侍，與汝無異。",
    "T24n1451_037:0392c04": "阿難陀！世相如是皆不久停，畢歸磨滅無常",
    "T24n1451_037:0392c05": "住者。以是義故，汝今不應悲啼涕泣生大苦",
    "T24n1451_037:0392c06": "惱。不見世間從緣生法常住不壞，我曾為汝",
    "T24n1451_037:0392c07": "廣說法要，諸有可愛稱意之事，並歸無常悉",
    "T24n1451_037:0392c08": "皆離別。」爾時世尊大悲所熏，為令阿難陀生",
    "T24n1451_037:0392c09": "喜悅故，告諸苾芻：「轉輪聖王成就四種希有",
    "T24n1451_037:0392c10": "之事。云何為四？謂有剎帝利眾來詣王所，",
    "T24n1451_037:0392c11": "既得見王深生慶悅，復聞妙法倍加歡喜。如",
    "T24n1451_037:0392c12": "是復有婆羅門眾諸長者眾雜沙門眾，來詣",
    "T24n1451_037:0392c13": "王所，如上所說，乃至倍加歡喜。汝等當知",
    "T24n1451_037:0392c14": "如轉輪王四希有事。此阿難陀亦復如是有",
    "T24n1451_037:0392c15": "四希有事。何等為四？謂有四方大苾芻眾，來",
    "T24n1451_037:0392c16": "至其所情生欣慶，復聞妙法重增歡喜。如是",
    "T24n1451_037:0392c17": "苾芻尼眾、鄔波索迦、鄔波斯迦，至阿難陀所",
    "T24n1451_037:0392c18": "亦復如是倍加歡喜。汝等苾芻！此阿難陀復",
    "T24n1451_037:0392c19": "有四種希有妙事。云何為四？若阿難陀與苾",
    "T24n1451_037:0392c20": "芻眾說法之時，善能開解無有疑滯。諸苾芻",
    "T24n1451_037:0392c21": "眾咸作是念：『善哉！善哉！此阿難陀宣說妙法，",
    "T24n1451_037:0392c22": "幸勿默然，莫辭勞倦，然諸聽眾情無厭足。』時",
    "T24n1451_037:0392c23": "阿難陀既說法已默然而住，或為苾芻尼、近",
    "T24n1451_037:0392c24": "事男、近事女說法，亦復如是。」[0392c24] 時阿難陀聞是",
    "T24n1451_037:0392c25": "語已，心便喜悅即白佛言：「世尊！於此地中有",
    "T24n1451_037:0392c26": "六大城：所謂室羅伐城、娑雞多城、占波城、",
    "T24n1451_037:0392c27": "婆羅&#x75C6;斯城、廣嚴城、王舍城。何故世尊棄捨",
    "T24n1451_037:0392c28": "如是形勝福地，就斯荒野磽确邊隅卑陋之",
    "T24n1451_037:0392c29": "所而般涅槃。」佛告阿難陀：「勿作是語！拘尸那",
    "T24n1451_037:0393a01": "城是邊鄙卑陋不可樂處。何以故？阿難陀！此",
    "T24n1451_037:0393a02": "拘尸那城，乃往古昔，有聖王都城名拘奢",
    "T24n1451_037:0393a03": "伐底，安隱豐樂人民熾盛，縱十二踰繕那、廣",
    "T24n1451_037:0393a04": "七踰繕那，城有七重垣院周匝圍繞，此等皆",
    "T24n1451_037:0393a05": "以四寶所成，謂金、銀、琉璃、水精，城門亦以四",
    "T24n1451_037:0393a06": "寶合成，門門皆有大華表柱，亦以寶成，舉高",
    "T24n1451_037:0393a07": "七人。城外渠塹深三人半，其渠邊畔砌以寶",
    "T24n1451_037:0393a08": "&#x750E;。於七院中各有多羅樹而為行列，皆四寶",
    "T24n1451_037:0393a09": "成。金多羅樹以銀為枝葉華果，銀樹金裝，琉",
    "T24n1451_037:0393a10": "璃樹水精裝，水精樹琉璃裝。此等諸樹風吹",
    "T24n1451_037:0393a11": "動時，出微妙響悅可眾心，於此樹間皆有浴",
    "T24n1451_037:0393a12": "池，階基砌道亦四寶成，四邊欄楯亦四寶成，",
    "T24n1451_037:0393a13": "池中多有可愛之華：嗢&#x9262;羅、&#x9262;頭摩、俱物頭、",
    "T24n1451_037:0393a14": "分陀利迦，極軟華極香華常生華，如是諸華",
    "T24n1451_037:0393a15": "人無護者隨其受用。復於池岸有占博迦華、",
    "T24n1451_037:0393a16": "摩利迦華、美意華，如是等華隨時開發。阿難",
    "T24n1451_037:0393a17": "陀！於林樹間多諸美女，服妙瓔珞隨意遊從，",
    "T24n1451_037:0393a18": "所須飲食皆能給與。又此城中所有耽著五",
    "T24n1451_037:0393a19": "欲樂者，於此遊觀皆遂其心。又復常有種種",
    "T24n1451_037:0393a20": "鼓樂，絲竹歌舞出妙音聲，皆悉勸讚修諸福",
    "T24n1451_037:0393a21": "業持齋戒等。又阿難陀！於此城中有王名大",
    "T24n1451_037:0393a22": "善見，七寶具足具四希有，所謂輪寶、象寶、馬",
    "T24n1451_037:0393a23": "寶、珠寶、女寶、主藏寶、主兵寶。四希有者，所謂",
    "T24n1451_037:0393a24": "王壽命長遠、初為王子、次為太子、次登王位，",
    "T24n1451_037:0393a25": "後修梵行，如是四位一一皆經八萬四千歲，",
    "T24n1451_037:0393a26": "是名第一希有。復次其王儀容端正世間無",
    "T24n1451_037:0393a27": "比，是為第二希有。又復少病少惱，所御飲食",
    "T24n1451_037:0393a28": "安隱適時，是為第三希有。又諸人眾忠孝事",
    "T24n1451_037:0393a29": "王皆生父想，王亦愛念猶如赤子，王出遊時",
    "T24n1451_037:0393b01": "乘車而去，&#x52C5;馭者曰：『汝今宜可徐徐引車令",
    "T24n1451_037:0393b02": "眾見我。』王於人庶常生愍念，是為第四希有。",
    "T24n1451_037:0393b03": "[0393b03] 「復次阿難陀！時有國人持諸金銀末尼等寶，",
    "T24n1451_037:0393b04": "來詣王所白言：『大王！臣有此寶，謹奉大王，願",
    "T24n1451_037:0393b05": "哀納受。』時王告曰：『卿等當知！如是諸寶我自",
    "T24n1451_037:0393b06": "豐足，誠無所須。』諸人如是再三啟請，王竟不",
    "T24n1451_037:0393b07": "受。時彼念曰：『我持此物本希奉進，王既不",
    "T24n1451_037:0393b08": "受將如之何？宜置王前各還本處。』作是念已，",
    "T24n1451_037:0393b09": "置寶而去。王作是念：『今此珍寶是依法得非",
    "T24n1451_037:0393b10": "是枉求，我今宜用修造法堂。』時有八萬四千",
    "T24n1451_037:0393b11": "諸城小王，聞大王將建法堂，咸詣王所白言：",
    "T24n1451_037:0393b12": "『唯願聖王，不煩神慮。臣等望欲為王營造。』爾",
    "T24n1451_037:0393b13": "時大王告諸臣曰：『我足珍財無煩卿等。』諸王",
    "T24n1451_037:0393b14": "如是再三啟請，王不然許。時諸小王來捧王",
    "T24n1451_037:0393b15": "足，或執衣襟合掌啟白：『願天安住，臣等為",
    "T24n1451_037:0393b16": "造。』王見慇勤默然而許。諸王知已各還本",
    "T24n1451_037:0393b17": "處，各持金銀等寶。又復人持一柱，皆以寶",
    "T24n1451_037:0393b18": "成，來詣王所，白言：『聖王！諸有所須悉已周",
    "T24n1451_037:0393b19": "備，不知何處可欲興功？其量大小？』王曰：『於此",
    "T24n1451_037:0393b20": "城東，簡形勝地，縱廣一踰繕那，可於彼作。』諸",
    "T24n1451_037:0393b21": "王聞已，即就其處，興建法堂如其量數。阿難",
    "T24n1451_037:0393b22": "陀！其堂所須椽梁枅栱，閣道鉤楯軒廊周",
    "T24n1451_037:0393b23": "匝，如是諸事皆用金銀琉璃水精等寶之所",
    "T24n1451_037:0393b24": "成就，其床敷座席氈褥偃枕几案箱篋衣",
    "T24n1451_037:0393b25": "服之流，皆以眾寶而為莊校。阿難陀！於堂",
    "T24n1451_037:0393b26": "階下，一一柱間各種一樹，樹身各列四寶枝",
    "T24n1451_037:0393b27": "葉華果，互以寶嚴，如前所說。微風吹動出和",
    "T24n1451_037:0393b28": "雅音如奏天樂，堂內悉以金沙布地，栴檀香",
    "T24n1451_037:0393b29": "水常為灑潤，金繩界道寶網四懸，垂諸寶鈴",
    "T24n1451_037:0393c01": "盡世嚴飾。是時八萬四千諸王，同建法堂莊",
    "T24n1451_037:0393c02": "嚴事畢，於此堂側多造浴池，皆方四十里，所",
    "T24n1451_037:0393c03": "有階砌悉以四寶而為嚴飾，於其池中有四",
    "T24n1451_037:0393c04": "種華，池外復有諸陸生華，並如前說。又於堂",
    "T24n1451_037:0393c05": "前處處行列四寶多羅樹，枝葉華果皆互嚴",
    "T24n1451_037:0393c06": "飾，風動發聲亦如前說。所在之地皆布金沙",
    "T24n1451_037:0393c07": "灑以香水，寶鈴和響在處皆懸。是時諸王嚴",
    "T24n1451_037:0393c08": "飾既畢，皆共白王：『聖主當知！所建法堂及諸",
    "T24n1451_037:0393c09": "林泉，備盡嚴麗，願親臨幸。』王聞生念：『此勝法",
    "T24n1451_037:0393c10": "堂，我今不應先自受用，宜請一切沙門婆羅",
    "T24n1451_037:0393c11": "門等有德行者，於此堂中備盡所有如法供",
    "T24n1451_037:0393c12": "養。』即隨所念設大施會，皆供給已，復作是",
    "T24n1451_037:0393c13": "念：『我今不應於此法堂放逸著樂。』遂將一人",
    "T24n1451_037:0393c14": "以為執侍，躬自入堂淨修梵行，遂於金閣銀",
    "T24n1451_037:0393c15": "座之上，結加趺坐正念思惟，遠離欲界諸",
    "T24n1451_037:0393c16": "不善法，除去尋伺證入初禪；從金閣起次昇",
    "T24n1451_037:0393c17": "銀閣，坐於金座及琉璃水精，皆悉綺互而為",
    "T24n1451_037:0393c18": "莊飾，其王於上皆能次第證會深禪除諸障",
    "T24n1451_037:0393c19": "累。[0393c19] 「爾時八萬四千宮人婇女，詣寶女所，白言：",
    "T24n1451_037:0393c20": "『大家！我等諸人承王恩念，久闕侍衛情甚渴",
    "T24n1451_037:0393c21": "仰，咸願拜謁希垂聽許。』時大夫人報主兵臣",
    "T24n1451_037:0393c22": "曰：『汝今應知！我等後宮久不見王情深戀慕，",
    "T24n1451_037:0393c23": "將事朝謁宜時嚴駕。』其臣白言：『若如是者，伏",
    "T24n1451_037:0393c24": "請大家&#x52C5;諸侍從，所有莊嚴皆為黃色。』復",
    "T24n1451_037:0393c25": "更白言：『然我今者且命八萬四千小國王等",
    "T24n1451_037:0393c26": "誡兵令集。』諸王依命初令象駕，都八十千，",
    "T24n1451_037:0393c27": "以長淨象王而為上首。次嚴馬駕，以騰雲馬",
    "T24n1451_037:0393c28": "王而為上首。次嚴車駕，以喜鳴輅車而為上",
    "T24n1451_037:0393c29": "首。如是二類亦八十千，皆寶莊嚴殊妙第一，",
    "T24n1451_037:0394a01": "國大夫人乘鳴輅車，所將婇女亦復如是。其",
    "T24n1451_037:0394a02": "諸營從皆乘象馬，威容嚴肅旗鼓曜日，駭天",
    "T24n1451_037:0394a03": "震地同往法堂。時王問曰：『何因緣故？車馬",
    "T24n1451_037:0394a04": "繁雜出大囂聲。』謁者答曰：『國大夫人，及小王",
    "T24n1451_037:0394a05": "類并諸婇女悉著黃衣，華鬘幢蓋盡黃嚴飾，",
    "T24n1451_037:0394a06": "其數繁廣不可勝言，同來至此方申拜謁。』王",
    "T24n1451_037:0394a07": "曰：『汝可於此堂外敷設床座，吾將往觀。』使者",
    "T24n1451_037:0394a08": "奉命敷金座已，而白王言：『敷設已畢。』",
    "T24n1451_037:0394a09": "[0394a09] 「時王從臺安詳而下，次半階路遙見黃色儀",
    "T24n1451_037:0394a10": "駐嚴盛，遂作是念：『是等威儀甚可愛樂，嚴",
    "T24n1451_037:0394a11": "飾鮮異何其盛哉！』王既坐已，國大夫人前致",
    "T24n1451_037:0394a12": "敬訖，&#x5374;住一面，白言：『大王！以此八萬四千",
    "T24n1451_037:0394a13": "寶女嚴飾美麗敬奉大王，願時哀納勿為棄",
    "T24n1451_037:0394a14": "捨。』時小國王八萬四千眾，各以兵寶而為上",
    "T24n1451_037:0394a15": "首，白言：『大王！今此象馬車乘，及以八萬四",
    "T24n1451_037:0394a16": "千城邑，拘奢跋底城而為上首。復有八萬",
    "T24n1451_037:0394a17": "四千樓閣，悉皆嚴飾甚為殊妙，唯願大王哀",
    "T24n1451_037:0394a18": "憐納受而見覆護。』王曰：『姊妹當知！我先與",
    "T24n1451_037:0394a19": "汝極為親密，誰謂今日有若怨家，以諸非法",
    "T24n1451_037:0394a20": "勸喻於我！』時夫人等聞彼大王喚為姊妹，泣",
    "T24n1451_037:0394a21": "而言曰：『今觀王意似棄我等。』以衣拭淚重白",
    "T24n1451_037:0394a22": "王言：『何故大王先於我輩意甚親密，今若",
    "T24n1451_037:0394a23": "怨家？』時王告曰：『汝等應知！人命短促生者皆",
    "T24n1451_037:0394a24": "死，我及諸人同歸滅壞，設有婇女無量百千，",
    "T24n1451_037:0394a25": "如怨詐親必能害己，雖壞愛染終當離別；臣",
    "T24n1451_037:0394a26": "佐車馬樓觀嚴飾，如是妙物無量無邊，一一",
    "T24n1451_037:0394a27": "皆有八萬四千，終歸無常不得久住。是故智",
    "T24n1451_037:0394a28": "者速宜遠離，勤修梵行勿生染著。』時夫人",
    "T24n1451_037:0394a29": "等聞王此語，知不採納不稱所願。時王如法",
    "T24n1451_037:0394b01": "廣勸誡已，復歸金閣於銀座上結加趺坐，於",
    "T24n1451_037:0394b02": "諸有情起大慈意，遍滿十方布無限量，普熏",
    "T24n1451_037:0394b03": "修已端心而住，從慈定起次發悲心大喜大",
    "T24n1451_037:0394b04": "捨，於諸有情亦復如是，周遍十方其閣及座",
    "T24n1451_037:0394b05": "綺互眾寶。時王一一修習四梵住，諸欲皆斷。",
    "T24n1451_037:0394b06": "壽將盡時，為死所逼情生憂悶，命終之後得",
    "T24n1451_037:0394b07": "生梵天。」",
    "T24n1451_037:0394b08": "[0394b08] 佛告阿難陀：「拘尸那城至金河岸娑羅雙樹",
    "T24n1451_037:0394b09": "壯士生地繫冠制底，於此周迴十二踰繕那，",
    "T24n1451_037:0394b10": "如來昔為轉輪王，於此中間六度捨命。今復",
    "T24n1451_037:0394b11": "於此而般涅槃，是為第七。又復如來、應、正等",
    "T24n1451_037:0394b12": "覺，於十方界更無第八捨身命處。何以故？我",
    "T24n1451_037:0394b13": "生已盡斷諸惑業，更不於餘受後有故。」",
    "T24n1451_037:0394b14": "[0394b14] 爾時具壽鄔波摩那在佛前立，佛告鄔波摩",
    "T24n1451_037:0394b15": "那：「汝今不應對我前住。」時此苾芻即離佛前。",
    "T24n1451_037:0394b16": "時阿難陀白佛言：「我侍世尊二十餘年，未曾",
    "T24n1451_037:0394b17": "聞作&#x9E81;訶責言如鄔波摩那苾芻。」佛告阿難",
    "T24n1451_037:0394b18": "陀：「無量百劫長壽諸天，共相嫌議作如是語：",
    "T24n1451_037:0394b19": "『世間唯有如來大師極難出世，時乃一現如",
    "T24n1451_037:0394b20": "烏曇跋華，今日中夜定入無餘妙涅槃界。由",
    "T24n1451_037:0394b21": "此威德苾芻當佛前住，我等無暇親近世尊",
    "T24n1451_037:0394b22": "供養恭敬。』」阿難陀白言：「諸來天眾其數幾何？」",
    "T24n1451_037:0394b23": "佛言：「南自金河至拘尸那城雙林之處，來至",
    "T24n1451_037:0394b24": "繫冠制底，於此周環十二踰繕那，皆有大威",
    "T24n1451_037:0394b25": "德天排肩而住，中間無有立杖之地。」[0394b25] 時諸苾",
    "T24n1451_037:0394b26": "芻咸生疑心，請世尊曰：「具壽鄔波摩那，先",
    "T24n1451_037:0394b27": "作何業有大威德？」佛告諸苾芻：「鄔波摩那先",
    "T24n1451_037:0394b28": "自作業今還自受，廣說如餘，乃至說頌。汝等",
    "T24n1451_037:0394b29": "苾芻！乃往古昔此賢劫中人壽二萬歲時，有",
    "T24n1451_037:0394c01": "佛出世名迦攝波，十號具足，住婆羅&#x75C6;斯施",
    "T24n1451_037:0394c02": "鹿林中仙人墮處，時鄔波摩那身為出家。時",
    "T24n1451_037:0394c03": "諸苾芻著衣持&#x9262;入城乞食，此人次當守寺。",
    "T24n1451_037:0394c04": "時有黑風暴雨卒起，既屬嚴寒，彼作是念：『諸",
    "T24n1451_037:0394c05": "梵行者遭此寒苦，衣服皆濕將欲來至，我今",
    "T24n1451_037:0394c06": "宜應嚴辦相待。』作此念已，入浴室中然火煖",
    "T24n1451_037:0394c07": "湯敷設床席，於其廊下繫繩為架，詣寺門首",
    "T24n1451_037:0394c08": "望諸苾芻。彼既至已屈入室中，取其濕衣淨",
    "T24n1451_037:0394c09": "浣濯已安在架上，別將淨服與苾芻著。既解",
    "T24n1451_037:0394c10": "勞乏身心溫煖，寒苦皆除歡喜適悅，其守寺",
    "T24n1451_037:0394c11": "苾芻長跪合掌，向大眾前而發願言：『我今為",
    "T24n1451_037:0394c12": "諸同梵行者除苦得樂，所生善根，如迦攝波",
    "T24n1451_037:0394c13": "如來、應、正等覺授摩納婆記，於當來世人壽",
    "T24n1451_037:0394c14": "百歲時，成等正覺號釋迦牟尼。願我於彼佛",
    "T24n1451_037:0394c15": "法之中而得出家，斷諸煩惱證阿羅漢果；然",
    "T24n1451_037:0394c16": "火功德，當願身光，天莫能近。』汝等當知！由彼",
    "T24n1451_037:0394c17": "願力，於我法中而得出家，斷諸煩惱證阿羅",
    "T24n1451_037:0394c18": "漢果有大威德，為此諸天莫能逼近。」",
    "T24n1451_037:0394c19": "[0394c19] 時具壽阿難陀而白佛言：「大德世尊般涅槃",
    "T24n1451_037:0394c20": "後，我當云何恭敬供養如來法身？」佛告阿難",
    "T24n1451_037:0394c21": "陀：「汝宜且止！汝所問事，當有信心婆羅門長",
    "T24n1451_037:0394c22": "者等自為施設。」復白佛言：「諸長者等，所有",
    "T24n1451_037:0394c23": "施設其事云何？」佛言：「一一皆如轉輪王葬法。」",
    "T24n1451_037:0394c24": "又問：「轉輪王法其事云何？」佛言：「汝今應知！轉",
    "T24n1451_037:0394c25": "輪聖王命終之後，以五百斤上妙疊絮以",
    "T24n1451_037:0394c26": "用纏身上下，各有五百妙衣以為裝飾，於鐵",
    "T24n1451_037:0394c27": "棺中滿盛香油，舁王置內然後蓋棺，以諸",
    "T24n1451_037:0394c28": "香木焚燒其棺。次灑香乳以滅炎火，方收王",
    "T24n1451_037:0394c29": "骨安置金瓶，於四衢道與建大塔，幡幢傘蓋",
    "T24n1451_037:0395a01": "諸妙香華，恭敬供養尊重讚歎設大齋會。阿",
    "T24n1451_037:0395a02": "難陀！如恭敬供養轉輪聖王，於我滅後人天",
    "T24n1451_037:0395a03": "供養，當倍過此。」",
    "T24n1451_037:0395a04": "[0395a04] 爾時世尊告阿難陀：「汝今宜往拘尸那城，宣",
    "T24n1451_037:0395a05": "我言告五百壯士：『諸人當知！如來大師，必",
    "T24n1451_037:0395a06": "定今日於中夜時入無餘依妙涅槃界，所應",
    "T24n1451_037:0395a07": "作者宜可速為，勿招後悔云：「此境內大師涅",
    "T24n1451_037:0395a08": "槃。我等不知，不為供養。」』」時具壽阿難陀聞佛",
    "T24n1451_037:0395a09": "教已，持僧伽胝將一侍者，即便往至拘尸那",
    "T24n1451_037:0395a10": "城眾集堂所，五百壯士皆至於此共論餘事。",
    "T24n1451_037:0395a11": "時阿難陀傳世尊命告諸壯士曰：「汝等既集咸",
    "T24n1451_037:0395a12": "應善聽，如來大師今日中夜必入無餘大涅",
    "T24n1451_037:0395a13": "槃界，所應作者皆可作之，勿招後悔作如是",
    "T24n1451_037:0395a14": "語：『如來大師於我境內入般涅槃，我等不",
    "T24n1451_037:0395a15": "能少興供養。』」時諸壯士既聞是語，各與妻子",
    "T24n1451_037:0395a16": "眷屬朋友僕使之類，共相招引詣娑羅林，頂",
    "T24n1451_037:0395a17": "禮佛足退坐一面。爾時世尊為說妙法示教",
    "T24n1451_037:0395a18": "利喜，時諸壯士從座而起，整衣服偏袒右肩，",
    "T24n1451_037:0395a19": "合掌瞻仰而白佛言：「大德世尊！我某甲等，並",
    "T24n1451_037:0395a20": "是拘尸那城尊貴壯士。願盡形壽歸依佛陀、",
    "T24n1451_037:0395a21": "歸依達摩、歸依僧伽并受學處。」時阿難陀作",
    "T24n1451_037:0395a22": "如是念：「彼諸壯士於世尊處，一一別受近事",
    "T24n1451_037:0395a23": "學者，時既淹久妨廢圓寂。我今宜請與彼一",
    "T24n1451_037:0395a24": "時受其學處。」作是念已從坐而起，整衣合掌",
    "T24n1451_037:0395a25": "而白佛言：「大德世尊！諸壯士等，并諸眷屬",
    "T24n1451_037:0395a26": "品類眾多，各有如是別別名號，欲歸三寶求",
    "T24n1451_037:0395a27": "五學處，若各別受時恐淹遲。唯願大悲一時",
    "T24n1451_037:0395a28": "為受。」時阿難陀對世尊前，一時牒名為受歸",
    "T24n1451_037:0395a29": "戒。時諸壯士聞佛說法復受學處，生大歡喜",
    "T24n1451_037:0395b01": "頂禮佛足奉辭而去。",
    "T24n1451_037:0395b02": "[0395b02] 爾時世尊，為菩薩時在&#x89A9;史多天，以五種事",
    "T24n1451_037:0395b03": "觀察世間，六欲天子三淨母腹，現白象相來",
    "T24n1451_037:0395b04": "入母胎。時天帝釋告善愛健闥婆王：「汝今",
    "T24n1451_037:0395b05": "當知菩薩在&#x89A9;史多宮，以其五事觀察世間，",
    "T24n1451_037:0395b06": "六欲天子三淨母腹，現白象相降神母胎，我",
    "T24n1451_037:0395b07": "等宜往共為衛護。」時健闥婆王白言：「大天！可",
    "T24n1451_037:0395b08": "去，我且於此奏諸音樂。」是時菩薩出母胎時，",
    "T24n1451_037:0395b09": "其天帝釋復告善愛音樂王曰：「汝今當知！菩",
    "T24n1451_037:0395b10": "薩從母胎出，我等宜往而為侍從。」答乃如前。",
    "T24n1451_037:0395b11": "與諸童子共遊戲時，其天帝釋復告音樂王",
    "T24n1451_037:0395b12": "曰：「汝今當知菩薩共諸童子遊戲，可往侍從。」",
    "T24n1451_037:0395b13": "答乃如前。菩薩觀知老病死已，情生憂惱依",
    "T24n1451_037:0395b14": "託林野修諸苦行，後食二牧牛女十六轉乳糜，",
    "T24n1451_037:0395b15": "氣力宣通食諸飲食，沐浴形體塗拭蘇油。爾",
    "T24n1451_037:0395b16": "時帝釋復命樂神，令其侍衛，答亦如前。世尊",
    "T24n1451_037:0395b17": "降彼三十六億天魔軍眾，成無上智，梵王來",
    "T24n1451_037:0395b18": "請詣婆羅&#x75C6;斯，三轉十二行法輪制諸學處。",
    "T24n1451_037:0395b19": "凡是有緣所應度者皆已度訖，詣拘尸那城",
    "T24n1451_037:0395b20": "最後而臥。時天帝釋復命樂神廣如前說，乃",
    "T24n1451_037:0395b21": "至可往聽法，答言：「我且奏諸音樂。」時天帝",
    "T24n1451_037:0395b22": "釋復告樂神曰：「汝今當知！大覺世尊最後而",
    "T24n1451_037:0395b23": "臥，必般涅槃，可興供養。」答亦同前。爾時世",
    "T24n1451_037:0395b24": "尊作如是念：「善賢外道能至我所而受調伏，",
    "T24n1451_037:0395b25": "樂神善愛無自來法。」又復念曰：「凡是聲聞度",
    "T24n1451_037:0395b26": "者如來亦度，應佛度者餘不能度，由待勝上",
    "T24n1451_037:0395b27": "善巧方便，我今應可度彼善愛。」作是念已，即",
    "T24n1451_037:0395b28": "便入定，由定力故最後臥處化作一身。又復",
    "T24n1451_037:0395b29": "化作千絃&#x7460;璃箜篌，於臥處沒自持箜篌，詣",
    "T24n1451_037:0395c01": "三十三天，至善愛健闥婆王宮門而住。其時",
    "T24n1451_037:0395c02": "善愛自恃憍慢，於彈箜篌謂無過者，於自宮",
    "T24n1451_037:0395c03": "中作樂歡戲情生愛著。爾時世尊告守門者：",
    "T24n1451_037:0395c04": "「汝可往報善愛王言：『有健闥婆來至門首欲",
    "T24n1451_037:0395c05": "求相見。』」時守門者即入具報，其王高慢報曰：",
    "T24n1451_037:0395c06": "「除我更有健闥婆耶？」答曰：「更有，今在門外。」善",
    "T24n1451_037:0395c07": "愛聞已情懷不忍，即自出門告言：「丈夫！汝是",
    "T24n1451_037:0395c08": "健闥婆耶？」佛言：「我今實是健闥婆王。」「若爾，",
    "T24n1451_037:0395c09": "可來對奏音樂。」報言：「大仙！甚善，我能共作。」",
    "T24n1451_037:0395c10": "佛即對彼共彈箜篌，佛斷一絃彼亦斷一，然",
    "T24n1451_037:0395c11": "二音聲並無闕處。佛又斷二彼亦斷二，然其",
    "T24n1451_037:0395c12": "音韻一種相似。佛又斷三斷四彼亦如是，乃",
    "T24n1451_037:0395c13": "至各留一絃然音聲不異。佛便總斷彼亦斷",
    "T24n1451_037:0395c14": "之，佛於空中張手彈擊，然其雅韻倍勝於常，",
    "T24n1451_037:0395c15": "彼便不能，情生希有降伏傲慢，知彼音樂超",
    "T24n1451_037:0395c16": "勝於我。世尊觀已，即便隱彼健闥婆身復本",
    "T24n1451_037:0395c17": "形相。[0395c17] 時彼樂神見佛世尊，身真金色，三十二",
    "T24n1451_037:0395c18": "相、八十種好周匝莊嚴，赫奕光明超逾千日，",
    "T24n1451_037:0395c19": "如寶山王觀者忘倦，見已欣悅深生敬仰，禮",
    "T24n1451_037:0395c20": "佛足下坐聽法要。爾時世尊觀彼根性，隨機",
    "T24n1451_037:0395c21": "為說四聖諦法令得開悟，彼即能以智金剛",
    "T24n1451_037:0395c22": "杵摧二十種身見邪山，證預流果。既見諦已，",
    "T24n1451_037:0395c23": "深自慶幸而白佛言：「大德世尊！我今所得非",
    "T24n1451_037:0395c24": "父、非母、非王、非天、非我眷屬及諸知識、非餘",
    "T24n1451_037:0395c25": "沙門婆羅門等，能為成辦如是勝事。唯獨世",
    "T24n1451_037:0395c26": "尊慈念哀愍，令我今者枯竭血海超越骨山，",
    "T24n1451_037:0395c27": "閉惡趣門開涅槃路置人天道。我今歸依佛",
    "T24n1451_037:0395c28": "法僧寶為鄔波索迦，始從今日乃至盡形，不",
    "T24n1451_037:0395c29": "殺生乃至不飲酒，受三歸依并五學處。」爾時",
    "T24n1451_037:0396a01": "世尊復為說法示教利喜已，即便入定，天宮",
    "T24n1451_037:0396a02": "處沒，還至雙林最後臥處。"
}