{
    "X54n0873_002:0337a17": "肇論略注卷二",
    "X54n0873_002:0337a19": "明匡山沙門憨山釋 德清 述",
    "X54n0873_002:0337a20": "[0337a20] 不真空論第二",
    "X54n0873_002:0337a21": "[0337a21] 此論真空不空。以為所觀真諦之境也。不真有二",
    "X54n0873_002:0337a22": "義。一有為之法。緣生故假。假而不實。其體本空。此",
    "X54n0873_002:0337a23": "俗諦不真故空。名不真空。真性緣起。成一切法。體",
    "X54n0873_002:0337a24": "非斷滅。不是實實的空。名不真空。有是假有為妙",
    "X54n0873_002:0337b01": "有。空非斷空為妙空。此則非有非空為中道第一",
    "X54n0873_002:0337b02": "義諦。以妙空破心無論本無論二宗。以妙有破即",
    "X54n0873_002:0337b03": "色遊玄論一宗。即命題一語。曲盡真諦之妙。妙契",
    "X54n0873_002:0337b04": "中道之旨。非玄鑑幽靈。何以至此。",
    "X54n0873_002:0337b05": "[0337b05] 夫至&#x8657;無生者。(指中道第一義諦。非思量分別境界)蓋是般若玄鑑之",
    "X54n0873_002:0337b06": "妙趣。有物之宗極者也。(般若實智照理。故曰玄鑑。中道為實智所歸。故曰妙趣。此",
    "X54n0873_002:0337b07": "則空而不空。有物以中道為宗極。故有而不有。非空非有。妙盡中道。此標宗立體。下依宗辨相)自非",
    "X54n0873_002:0337b08": "聖明特達。何能契神於有無之間哉。(上言所觀之境。此言能觀之人。",
    "X54n0873_002:0337b09": "中道妙理。唯聖乃證。故曰自非聖明有獨達之智。何能契悟於二而不二之間哉)是以至人",
    "X54n0873_002:0337b10": "通神心於無窮。窮所不能滯。極耳目於視聽。聲色所",
    "X54n0873_002:0337b11": "不能制者。豈不以其即萬物之自&#x8657;。故物不能累其",
    "X54n0873_002:0337b12": "神明者也。",
    "X54n0873_002:0337b13": "[0337b13] 此釋上不滯二邊之所以也。神心。謂實智內照即",
    "X54n0873_002:0337b14": "玄鑑。無窮。謂中道即妙趣。窮不能滯。謂不墮斷空",
    "X54n0873_002:0337b15": "此釋上半句謂不滯空。下釋次半句不滯有。極耳",
    "X54n0873_002:0337b16": "下。謂權智外應。耳目聲色乃有物。極。謂宗極。由權",
    "X54n0873_002:0337b17": "智外應。而不動本際。故處有而不為所制。聖能如",
    "X54n0873_002:0337b18": "此者。豈不以即萬物之自&#x8657;。故物不真累其神明",
    "X54n0873_002:0337b19": "哉。由萬物自體本&#x8657;。故即有以觀空。故物物皆真。",
    "X54n0873_002:0337b20": "與智冥一。故不能累其神明也。",
    "X54n0873_002:0337b21": "[0337b21] 是以聖人乘真心而理順。則無滯而不通。(此承上不滯二邊以",
    "X54n0873_002:0337b22": "明妙契中道之所以也。理。調也。聖人乘一真之心。而調順萬物。則物物皆真。無一法可當情。故無滯不通)審",
    "X54n0873_002:0337b23": "一氣以觀化。故所遇而順適。(審。猶處也。一氣。猶一真。化。謂萬法。以審處一真",
    "X54n0873_002:0337b24": "之心。以觀萬法。則法法皆真。萬物皆己。故所遇順適)無滯而不通。故能混雜致",
    "X54n0873_002:0337c01": "&#x6E7B;。(混。謂混融。雜。謂異類。[涼-小+田]。謂一真。由法法皆真。故眾生如也。眾生本如。故能混融異類。則終日度生不",
    "X54n0873_002:0337c02": "見生之可度。平等寂滅。故一一[涼-小+田]真)所遇而順適。故則觸物而一。(以所遇皆",
    "X54n0873_002:0337c03": "真。故觸事而真。故物物歸一)如此。則萬象雖殊。而不能自異。(此結顯一",
    "X54n0873_002:0337c04": "源。良由心境一如。故萬法皆如。故不能自異)不能自異。故知象非真象。象",
    "X54n0873_002:0337c05": "非真象故。則雖象而非象。(由心境不異。則萬法皆空。故象非真象。諸相寂滅。則",
    "X54n0873_002:0337c06": "無法當情。故雖象而非象矣)然則物我同根。(物。謂境。我。謂心。同根。謂心境一如。釋上觀",
    "X54n0873_002:0337c07": "智俱泯。心境兩忘)是非一氣。(是。謂真諦。非謂俗諦。一氣。謂真俗不二。妙契中道)潛微",
    "X54n0873_002:0337c08": "幽隱。(如此境智俱忘。真俗絕待。長為深潛微密幽隱之境界。唯聖能證能知)殆(殊也)非群",
    "X54n0873_002:0337c09": "情之所盡。(如上所云。殊非淺智劣解者所能盡也)故頃爾談論。至於&#x8657;",
    "X54n0873_002:0337c10": "宗。每有不同。夫以不同而適同。有何物而可同哉。故",
    "X54n0873_002:0337c11": "眾論競作。而性莫同焉。",
    "X54n0873_002:0337c12": "[0337c12] 此下敘異見皆在所破。以申作論之懷也。&#x8657;宗。即",
    "X54n0873_002:0337c13": "下所引三宗。各立異見。故每有不同。大凡立論蓋",
    "X54n0873_002:0337c14": "為顯理。今以不同之見。以適大同之理。有何法而",
    "X54n0873_002:0337c15": "可同哉。由各騁己見。競論&#x8657;宗。所見不一。故論旨",
    "X54n0873_002:0337c16": "不同。要歸至理。則畢竟難同。故得不已。造此論以",
    "X54n0873_002:0337c17": "破之。",
    "X54n0873_002:0337c18": "[0337c18] 何則。(徵起眾論)心無者。(先敘破晉道恒心無宗)無心於萬物。萬物未",
    "X54n0873_002:0337c19": "嘗無。(此敘異計也。言心無者。謂但無心趨附於萬物。未達物&#x8657;故。萬物未嘗無)此得在於",
    "X54n0873_002:0337c20": "神靜。失在於物&#x8657;。",
    "X54n0873_002:0337c21": "[0337c21] 此出得失也。以心不附物。則不被外境搖動。故得",
    "X54n0873_002:0337c22": "在於神靜。以不了萬物緣生性空。故失在於物&#x8657;。",
    "X54n0873_002:0337c23": "以心空境有。非中道也。",
    "X54n0873_002:0337c24": "[0337c24] 即色者。(次破晉道林造即色遊玄論。為即色宗)明色不自色。故雖色而",
    "X54n0873_002:0338a01": "非色也。(此敘計也。謂青黃等色。不自為色。但因人名之為色。心若不計。則雖色而非色矣)夫",
    "X54n0873_002:0338a02": "言色者。但當色即色。豈待色色而後為色哉。此直語",
    "X54n0873_002:0338a03": "色不自色。未領色之非色也。",
    "X54n0873_002:0338a04": "[0338a04] 此敘破也。夫凡言色者。但當在色本就是色。豈待",
    "X54n0873_002:0338a05": "人名彼青黃然後為色哉。此直下。言得失。此但言",
    "X54n0873_002:0338a06": "色不自色而已。未了色體本空也。以唯知依他起",
    "X54n0873_002:0338a07": "名假。不知圓成體真。故非正論。",
    "X54n0873_002:0338a08": "[0338a08] 本無者。(此破晉竺法汰本無宗)情尚於無。多觸言以賓無。故非",
    "X54n0873_002:0338a09": "有。有即無。非無。無亦無。(此敘計也。此以情好尚於無。故觸事發言。皆賓伏於無。故",
    "X54n0873_002:0338a10": "言非有。則計有亦無也。及言非無。則計無亦無也。有無俱無。將謂&#x8657;玄。不知墮於斷見。未明正理。故非正論)",
    "X54n0873_002:0338a11": "尋夫立文之本旨者。直以非有。非真有。非無。非真無",
    "X54n0873_002:0338a12": "耳。(此出正理也。詳夫聖人立言之本意。但以非有者。顯物非實有。言非無者。顯無非絕無也)何必",
    "X54n0873_002:0338a13": "非有無此有。非無無彼無。此直好無之談。豈謂順通",
    "X54n0873_002:0338a14": "事實。即物之情哉。",
    "X54n0873_002:0338a15": "[0338a15] 何必下。斥異見也。然非有非無。但是有非實有。無",
    "X54n0873_002:0338a16": "非實無。又何必執計非有為絕無此有。非無謂絕",
    "X54n0873_002:0338a17": "無彼無哉。然雖有無俱無。似為玄妙。此直好無之",
    "X54n0873_002:0338a18": "談。未達正理。豈是順通事物之實性。以達即物明",
    "X54n0873_002:0338a19": "真之旨哉。上敘破計。下敘立論正義。",
    "X54n0873_002:0338a20": "[0338a20] 夫以物物(二物字。謂以名名物)於物。(此物字。所名之物)則所物(此物字謂所名)",
    "X54n0873_002:0338a21": "而可物。(此物字。乃所名之物)以物物(二物字。亦是以名名物)非物。(此物字亦指所",
    "X54n0873_002:0338a22": "名之物。言非物。如龜毛兔角等)故雖物而非物。(言雖有其名。無實物可得)是以物",
    "X54n0873_002:0338a23": "不即名而就實。名不即物而履真。",
    "X54n0873_002:0338a24": "[0338a24] 將以名言論真諦。惟真諦非名言可及。故發論之",
    "X54n0873_002:0338b01": "初。先以名物以啟端。謂以名名於有相之物。則有",
    "X54n0873_002:0338b02": "物可指。若以名名於非物。然非物乃無相之物。如",
    "X54n0873_002:0338b03": "呼龜毛兔角等。此則但有&#x8657;名。其實無物以當其",
    "X54n0873_002:0338b04": "名。故曰雖物而非物。由是觀之。如說火談冰。豈有",
    "X54n0873_002:0338b05": "寒熱於齒頰。此物不即名以就實也。如呼龜毛兔",
    "X54n0873_002:0338b06": "角。豈有毛角以應求。此名不即物而履真。謂不就",
    "X54n0873_002:0338b07": "所呼而得實物也。是知名不就實。則有相之物皆",
    "X54n0873_002:0338b08": "假名。物不履真。則無狀之體但&#x8657;稱。密嚴云。世間",
    "X54n0873_002:0338b09": "眾色法。但相無有餘。唯依相立名。是名無實事。物",
    "X54n0873_002:0338b10": "尚如此。況真諦無相。豈名言之可及乎。故下云。",
    "X54n0873_002:0338b11": "[0338b11] 然則真諦獨靜於名教之外。豈曰文言之能辨哉。然",
    "X54n0873_002:0338b12": "不能杜默。聊復厝言以擬之。試論之曰。",
    "X54n0873_002:0338b13": "[0338b13] 真諦寂寥空廓。思議之所不及。離相離名。象數所",
    "X54n0873_002:0338b14": "不能詮。迥出常情。故曰獨靜於名教之外。如此豈",
    "X54n0873_002:0338b15": "語言文字所能辯哉。今為破迷執以顯正理。故不",
    "X54n0873_002:0338b16": "能杜口緘默。聊復厝置其言以擬議之。略試論之",
    "X54n0873_002:0338b17": "耳。上敘意。下正論。",
    "X54n0873_002:0338b18": "[0338b18] 摩訶衍論云。諸法亦非有相。亦非無相。中論云。諸法",
    "X54n0873_002:0338b19": "不有不無者。第一真諦也。",
    "X54n0873_002:0338b20": "[0338b20] 此引教定宗也。言諸法非有非無者。先立中道諦",
    "X54n0873_002:0338b21": "體也。言不有者。即俗諦不有也。不無者。真諦不無",
    "X54n0873_002:0338b22": "也。以俗諦假有不真故空。真諦緣生故。不是實實",
    "X54n0873_002:0338b23": "斷空。故題稱不真空。含有二義。此遮二邊以顯中",
    "X54n0873_002:0338b24": "也。故立論之初。引此二論以定綱宗。發明中道第",
    "X54n0873_002:0338c01": "一義諦。不屬有無二邊也。下依宗斥邪。",
    "X54n0873_002:0338c02": "[0338c02] 尋夫不有不無者。豈謂滌除萬物。杜塞視聽。寂寥&#x8657;",
    "X54n0873_002:0338c03": "豁。然後為真諦者乎。",
    "X54n0873_002:0338c04": "[0338c04] 此斥邪謬。先破本無一宗也。以本無宗義。謂非有。",
    "X54n0873_002:0338c05": "有亦無。非無。無亦無。有無俱絕。不達緣生千化之",
    "X54n0873_002:0338c06": "有。故墮斷空。以此斷空絕無一法。故云滌除萬物。",
    "X54n0873_002:0338c07": "聞見俱泯。故云杜塞視聽。古人呼此為豁達空。故",
    "X54n0873_002:0338c08": "云寂寥&#x8657;豁。意謂不有不無者。蓋是雙非二邊。以",
    "X54n0873_002:0338c09": "顯中道第一義諦。豈以豁達斷空為真諦乎。古德",
    "X54n0873_002:0338c10": "云。寧起有見如須彌山。不起無見如芥子許。永嘉",
    "X54n0873_002:0338c11": "云。豁達空。撥因果。莽莽蕩蕩招殃禍。以此一宗為",
    "X54n0873_002:0338c12": "害甚巨。眾聖所呵。正在所破。故論開端即痛斥之。",
    "X54n0873_002:0338c13": "急欲令人發起大乘正信也。下顯正義。",
    "X54n0873_002:0338c14": "[0338c14] 誠以即物順通。故物莫之逆。(此顯正義。言非有者。在即物以順通其理。故物",
    "X54n0873_002:0338c15": "物順理而不逆。是為非有)即偽即真。故性莫之易。(言諸法緣生&#x8657;假。故即假即真。",
    "X54n0873_002:0338c16": "不必改易然後為真。若改易求真。是為析色非真空也。故為非無)性莫之易。故雖無",
    "X54n0873_002:0338c17": "而有。(不是實無)物莫之逆。故雖有而無。(不是實有)雖有而無。所",
    "X54n0873_002:0338c18": "謂非有。(結以不真故空)雖無而有。所謂非無。(結不是實空)如此。則",
    "X54n0873_002:0338c19": "非無物也。(言非是絕無。正破所執)物非真物。(但物非真物耳。正出論義)物非",
    "X54n0873_002:0338c20": "真物。(非真。即題稱不真)故於何而可物(不可物。即題稱空義)。",
    "X54n0873_002:0338c21": "[0338c21] 反覆論議非有非無。以釋成不真空義。以破本無",
    "X54n0873_002:0338c22": "之妄計也。蓋即有以明空。是謂妙空。即空以明有。",
    "X54n0873_002:0338c23": "是謂妙有。不真一語。盡大乘空義。真諦之理。妙極",
    "X54n0873_002:0338c24": "於斯。",
    "X54n0873_002:0339a01": "[0339a01] 故經云。色之性空。非色敗空。以明夫聖人之於物也。",
    "X54n0873_002:0339a02": "即萬物之自&#x8657;。豈待宰割以求通哉。",
    "X54n0873_002:0339a03": "[0339a03] 此下依宗廣辨。以明二諦無雙。以顯中道第一義",
    "X54n0873_002:0339a04": "諦也。文有三段。初色空不二。次真俗不二。三有無",
    "X54n0873_002:0339a05": "不二。今初。色性自空。在色即是空。非色敗為空。此",
    "X54n0873_002:0339a06": "正顯色空不二也。是故聖人即萬法以見性空。以",
    "X54n0873_002:0339a07": "萬法本性自空。故不待宰割分析然後為空也。彼",
    "X54n0873_002:0339a08": "計本無者。豈不淪於斷滅耶。",
    "X54n0873_002:0339a09": "[0339a09] 是以寢疾有不真之談。超日有即&#x8657;之稱。然則三藏",
    "X54n0873_002:0339a10": "殊文。統之者一也。",
    "X54n0873_002:0339a11": "[0339a11] 此引二經以證色空不二之義也。淨名云。菩薩病",
    "X54n0873_002:0339a12": "者。非真非有。超日明三昧經云。不有受。不保命。四",
    "X54n0873_002:0339a13": "大&#x8657;也。非但二經明色性空義。即三藏殊文。皆顯",
    "X54n0873_002:0339a14": "色空不二之旨。故曰統之者一也。",
    "X54n0873_002:0339a15": "[0339a15] 故放光云。第一真諦。無成無得。世俗諦故。便有成有",
    "X54n0873_002:0339a16": "得。",
    "X54n0873_002:0339a17": "[0339a17] 次明真俗不二也。先引經約成得以定二諦。以真",
    "X54n0873_002:0339a18": "諦離緣。故無成得。俗諦緣生。故有成得。",
    "X54n0873_002:0339a19": "[0339a19] 夫有得即是無得之偽號。無得即是有得之真名。",
    "X54n0873_002:0339a20": "[0339a20] 此約真偽以分真俗。以真俗諦緣生故假。故曰偽",
    "X54n0873_002:0339a21": "號。從無住本立一切法。故無得是有得真名。",
    "X54n0873_002:0339a22": "[0339a22] 真名故。雖真而非有。偽號故。雖偽而非無。",
    "X54n0873_002:0339a23": "[0339a23] 此下約雙非以明不二。先出所以。良由有依真立。",
    "X54n0873_002:0339a24": "故有而非有。真自隨緣。故無而不無。",
    "X54n0873_002:0339b01": "[0339b01] 是以言真未嘗有。(以物即真。故未嘗有)言偽未嘗無。(隨緣建立故不無)",
    "X54n0873_002:0339b02": "二言未始一。二理未始殊。(言異而旨一)故經云。真諦俗諦",
    "X54n0873_002:0339b03": "謂有異耶。答曰無異也。(正顯不二)此經直辯真諦以明非",
    "X54n0873_002:0339b04": "有。俗諦以明非無。豈以諦二而二於物哉。",
    "X54n0873_002:0339b05": "[0339b05] 放光已下。通明真俗不二之旨也。物。指中道理。古",
    "X54n0873_002:0339b06": "德云。二諦並非雙。言單未曾各。宗門謂一雙孤鴈。",
    "X54n0873_002:0339b07": "搏地高飛。一對鴛鴦。池邊獨立。曹洞賓主五位。正",
    "X54n0873_002:0339b08": "偏兼帶。照用同時。雖發明向上。實顯理事混融。真",
    "X54n0873_002:0339b09": "俗不二之旨。苟悟即真。自然得大機用矣。",
    "X54n0873_002:0339b10": "[0339b10] 然則萬物果有其所以不有。有其所以不無。",
    "X54n0873_002:0339b11": "[0339b11] 此下三辨有無不二也。此以二語徵起。果。實也。謂",
    "X54n0873_002:0339b12": "萬物果有其不有。果有其不無耶。且徵定。下四句",
    "X54n0873_002:0339b13": "釋也。",
    "X54n0873_002:0339b14": "[0339b14] 有其所以不有。故雖有而非有。有其所以不無。故雖",
    "X54n0873_002:0339b15": "無而非無。",
    "X54n0873_002:0339b16": "[0339b16] 釋不有不無義也。謂果有真空。則幻有是假。故雖",
    "X54n0873_002:0339b17": "有而不有。果有妙有。則無非斷滅。故雖無不無。故",
    "X54n0873_002:0339b18": "下成正義。",
    "X54n0873_002:0339b19": "[0339b19] 雖無而非無。無者不絕&#x8657;。(非豁達斷空)雖有而非有。有者",
    "X54n0873_002:0339b20": "非真有。(謂是緣生假有。故非實有)若有不即真。(謂不實有)無不夷跡。然",
    "X54n0873_002:0339b21": "則有無稱異。其致一也。",
    "X54n0873_002:0339b22": "[0339b22] 此結成有無。總顯不二之義也。謂若有不是實有。",
    "X54n0873_002:0339b23": "當即有以觀無。則無非實無。不必芟夷其跡。然後",
    "X54n0873_002:0339b24": "為無也。若芟夷其跡。則為析色。若絕無。則墮斷滅。",
    "X54n0873_002:0339c01": "以真諦之理。本非有無。故稱異而致一也。上顯真",
    "X54n0873_002:0339c02": "俗不二。下引經斥迷。以攝歸真。",
    "X54n0873_002:0339c03": "[0339c03] 故童子歎曰。說法不有亦不無。以因緣故諸法生。",
    "X54n0873_002:0339c04": "[0339c04] 引經證成。攝歸真諦非有非無也。楞嚴云。真性有",
    "X54n0873_002:0339c05": "為空。緣生故如幻。無為無起滅。不實如空華。以從",
    "X54n0873_002:0339c06": "因緣。故非有無。",
    "X54n0873_002:0339c07": "[0339c07] 瓔珞經云。轉法輪者。亦非有轉。亦非無轉。是謂轉無",
    "X54n0873_002:0339c08": "所轉。此乃眾經之微言也。",
    "X54n0873_002:0339c09": "[0339c09] 良以說法非有非無。故法輪轉無所轉。諸大乘經",
    "X54n0873_002:0339c10": "唯明此理。而人不達。妄執定有定無。故下斥破。",
    "X54n0873_002:0339c11": "[0339c11] 何者。謂物無耶。則邪見非惑。謂物有耶。則常見為得。",
    "X54n0873_002:0339c12": "[0339c12] 將斥迷謬。先縱顯俱非也。謂法果實無。則執斷之",
    "X54n0873_002:0339c13": "邪見非惑矣。若法果實有。則執常者為得矣。",
    "X54n0873_002:0339c14": "[0339c14] 以物非無。故邪見為惑。(此正破本無心無二宗)以物非有。故常",
    "X54n0873_002:0339c15": "見不得。(此破即色一宗)然則非有非無者。信真諦之談也。",
    "X54n0873_002:0339c16": "[0339c16] 斥破迷謬。以攝歸真諦也。上約三種不二。反覆覈",
    "X54n0873_002:0339c17": "論非有非無。以祛迷執。苟契雙非。不墮二邊。則真",
    "X54n0873_002:0339c18": "諦自顯矣。",
    "X54n0873_002:0339c19": "[0339c19] 故道行云。心亦不有亦不無。中觀云。物從因緣故不",
    "X54n0873_002:0339c20": "有。緣起故不無。尋理即其然矣。",
    "X54n0873_002:0339c21": "[0339c21] 此下至顯於茲矣一段。正顯不真空義。初引道行",
    "X54n0873_002:0339c22": "立義。次引中觀。約緣生無性以明不真。論云。因緣",
    "X54n0873_002:0339c23": "所生法。我說即是空。亦名為假名。亦名中道義。以",
    "X54n0873_002:0339c24": "從緣生是假。故不有。既從緣起。則本不有而今有",
    "X54n0873_002:0340a01": "之。故云不無。由假故不真。為空。以緣起故不實無。",
    "X54n0873_002:0340a02": "故不是真空。",
    "X54n0873_002:0340a03": "[0340a03] 所以然者。(此下辨非有無)夫有若真(實也)有。有自(一向)常有。豈待",
    "X54n0873_002:0340a04": "緣(會聚)而後有哉。譬彼真無。無自常無。豈待緣而後無",
    "X54n0873_002:0340a05": "也。若有不自有。待緣而後有者。故知有非真(實也)有。有",
    "X54n0873_002:0340a06": "非真(實也)有。雖有不可謂之有矣。(上釋非有)不無者。夫無則",
    "X54n0873_002:0340a07": "湛(凝也)然不動。(變也)可(許也)謂之無。萬物若無。則不應起。起",
    "X54n0873_002:0340a08": "則非無。以明緣起故不無也。",
    "X54n0873_002:0340a09": "[0340a09] 此約因緣以明非有非無也。謂若有是實有。則一",
    "X54n0873_002:0340a10": "向自有。不待緣會而後有矣。譬彼真無亦不待緣。",
    "X54n0873_002:0340a11": "今既待緣生。則非實有矣。若無則湛然不動。可謂",
    "X54n0873_002:0340a12": "之無。湛然者。以始教相宗。不許真如隨緣。謂凝然",
    "X54n0873_002:0340a13": "不變。故論主出此文以破執無之見。意謂真如既",
    "X54n0873_002:0340a14": "已隨緣成一切法。則非凝然不變矣。以真如有不",
    "X54n0873_002:0340a15": "變隨緣。隨緣不變二義。下引論證成。",
    "X54n0873_002:0340a16": "[0340a16] 故摩訶衍論云。一切諸法。一切因緣故應有。一切諸",
    "X54n0873_002:0340a17": "法。一切因緣故不應有。一切無法。一切因緣故應有。",
    "X54n0873_002:0340a18": "一切有法。一切因緣故不應有。(下斥異見)尋此有無之言。",
    "X54n0873_002:0340a19": "豈直反論而已哉。",
    "X54n0873_002:0340a20": "[0340a20] 此引大論。重釋因緣義也。謂諸法既屬因緣。則本",
    "X54n0873_002:0340a21": "非有無。是知無屬因緣。則非斷無。有屬因緣。則非",
    "X54n0873_002:0340a22": "實有。尋思此言。豈但相反之論而已哉。其意特顯",
    "X54n0873_002:0340a23": "諸法非有非無義也。良以佛說因緣二字。破盡外",
    "X54n0873_002:0340a24": "道斷常之疑。故論宗此以斥異見。",
    "X54n0873_002:0340b01": "[0340b01] 若應有。即是有。不應言無。若應無。即是無。不應言有。",
    "X54n0873_002:0340b02": "[0340b02] 此言申相反意。謂法應是實有。則不當言無。若應",
    "X54n0873_002:0340b03": "是實無。則不當言有。今言非有非無者。正以假而",
    "X54n0873_002:0340b04": "非真。故言非有非無耳。下釋異同。",
    "X54n0873_002:0340b05": "[0340b05] 言有。是為假有以明非無。借無以辨非有。此事一稱",
    "X54n0873_002:0340b06": "二。其文有似不同。苟領其所同。則無異而不同。",
    "X54n0873_002:0340b07": "[0340b07] 此釋異同以明不二也。今言有無者。但是假借有",
    "X54n0873_002:0340b08": "無。以明非無非有耳。非實有有無作實法也。其實",
    "X54n0873_002:0340b09": "一體。但稱說似有不同。苟能領會一真之理。則萬",
    "X54n0873_002:0340b10": "法唯真。無異而不同也。下顯不真空義。",
    "X54n0873_002:0340b11": "[0340b11] 然則萬法果有其所以不有。不可得而有。有其所以",
    "X54n0873_002:0340b12": "不無。不可得而無。",
    "X54n0873_002:0340b13": "[0340b13] 此辨雙非以顯不真空義也。謂萬法實不有。豈可",
    "X54n0873_002:0340b14": "強執為有耶。諸法果不無。豈可強執為無耶。故不",
    "X54n0873_002:0340b15": "可定執為有為無也。",
    "X54n0873_002:0340b16": "[0340b16] 何則。(徵釋雙非)欲言其有。有非真(實也)生。欲言其無。事象既",
    "X54n0873_002:0340b17": "形。象形不即無。非真非實有。然則不真空義。顯於茲",
    "X54n0873_002:0340b18": "矣。",
    "X54n0873_002:0340b19": "[0340b19] 此顯雙非。結歸不真空義。以呈觀體也。若言實有。",
    "X54n0873_002:0340b20": "則緣會而生。本自無生。故非真實生也。若言實無。",
    "X54n0873_002:0340b21": "則緣起即形。隨緣成事。則非實無也。二者皆非真",
    "X54n0873_002:0340b22": "實。故題稱曰不真空。義顯於茲。良以不真故空。故",
    "X54n0873_002:0340b23": "非實有絕無也。前約緣性無生以明不真竟。下約",
    "X54n0873_002:0340b24": "名實無當以明不真。",
    "X54n0873_002:0340c01": "[0340c01] 故放光云。諸法假號不真。譬如幻化人。非無幻化人。",
    "X54n0873_002:0340c02": "幻化人。非真人也。",
    "X54n0873_002:0340c03": "[0340c03] 此引經證成不真義也。彼經二十七云。須菩提。名",
    "X54n0873_002:0340c04": "字者不真。假號為名。以假故不真。謂但非實有。非",
    "X54n0873_002:0340c05": "絕無也。故如幻化人。非無幻化人。但非真人耳。",
    "X54n0873_002:0340c06": "[0340c06] 夫以名求物。物無當名之實。以物求名。名無得物之",
    "X54n0873_002:0340c07": "功。",
    "X54n0873_002:0340c08": "[0340c08] 此以假名釋非有非無也。以名求物。如呼木賊地",
    "X54n0873_002:0340c09": "龍等物。豈有真賊真龍以當其名耶。以物求名。如",
    "X54n0873_002:0340c10": "召火呼冰。豈實有寒熱以及齒頰耶。足知名實無",
    "X54n0873_002:0340c11": "當。",
    "X54n0873_002:0340c12": "[0340c12] 物無當名之實。非物也。名無得物之功。非名也。是以",
    "X54n0873_002:0340c13": "名不當實。實不當名。名實無當。萬物安在。",
    "X54n0873_002:0340c14": "[0340c14] 名實無當。則名相元&#x8657;。求物而不可得。則妄想不",
    "X54n0873_002:0340c15": "有。此心境兩空。真俗不立。中道之旨。於是乎顯矣。",
    "X54n0873_002:0340c16": "下斥迷返悟。",
    "X54n0873_002:0340c17": "[0340c17] 故中觀云。物無彼此。而人以此為此。以彼為彼。彼亦",
    "X54n0873_002:0340c18": "以此為彼。以彼為此。",
    "X54n0873_002:0340c19": "[0340c19] 中論第四云。諸法實相。無有彼此。意顯法本一真。",
    "X54n0873_002:0340c20": "元無彼此。由人妄執。故起是非。三祖云。良由取捨。",
    "X54n0873_002:0340c21": "所以不如。",
    "X54n0873_002:0340c22": "[0340c22] 此彼莫定乎一名。而惑者懷必然之志。然則彼此初",
    "X54n0873_002:0340c23": "非有。惑者初非無。",
    "X54n0873_002:0340c24": "[0340c24] 此出迷者雙執也。如兩人東西對立。同觀一標。東",
    "X54n0873_002:0341a01": "者謂在西。而西者謂在東。然標實無東西。迷人妄",
    "X54n0873_002:0341a02": "執為必然。此惑之甚也。故彼此未始有。惑者未始",
    "X54n0873_002:0341a03": "無。由是觀之。諸法本無。而迷者妄執為定有定無。",
    "X54n0873_002:0341a04": "正此意也。",
    "X54n0873_002:0341a05": "[0341a05] 既悟彼此之非有。有何物(彼此)而可有(執也)哉。故知萬物",
    "X54n0873_002:0341a06": "非真。假號久矣。",
    "X54n0873_002:0341a07": "[0341a07] 此言悟則是非兩忘。自離有無之執也。既悟物無",
    "X54n0873_002:0341a08": "彼此。則知法非有無。但有假名。元無實義。",
    "X54n0873_002:0341a09": "[0341a09] 是以成具立強名之文。園林託指馬之況。如此。則深",
    "X54n0873_002:0341a10": "遠之言。於何而不在。",
    "X54n0873_002:0341a11": "[0341a11] 此引內外微言。以結屬忘言之妙也。成具云。諸法",
    "X54n0873_002:0341a12": "無所有。強為其名。園林。即漆園。莊周嘗為此吏。故",
    "X54n0873_002:0341a13": "以地指人也。指馬之喻。齊物論云。以指喻指之非",
    "X54n0873_002:0341a14": "指。不若以非指喻指之非指。以馬喻馬之非馬。不",
    "X54n0873_002:0341a15": "若以非馬喻馬之非馬。天地一指也。萬物一馬也。",
    "X54n0873_002:0341a16": "意謂物論之不齊者。蓋由人之各執是非之見也。",
    "X54n0873_002:0341a17": "以指喻指等者。謂人以己之初指。喻彼之次指。為",
    "X54n0873_002:0341a18": "非同己之指以為必然。若易而觀之。則彼之執次",
    "X54n0873_002:0341a19": "指者。又以己之初指為非矣。馬即雙陸之馬。戲籌",
    "X54n0873_002:0341a20": "也。意亦如指。意謂指馬本無是非。而人妄執彼此",
    "X54n0873_002:0341a21": "為必然。豈非惑耶。以譬諸法實相。豈有自他。而人",
    "X54n0873_002:0341a22": "迷執為有無。亦猶是也。苟能忘言契理。則彼此情",
    "X54n0873_002:0341a23": "忘。是非齊泯。有何法可當情乎。成具則妄想元空。",
    "X54n0873_002:0341a24": "園林則是非無主。故曰深遠之言。於何而不在。",
    "X54n0873_002:0341b01": "[0341b01] 是以聖人乘千化而不變。履萬惑而常通者。以其即",
    "X54n0873_002:0341b02": "萬物之自&#x8657;。不假&#x8657;而&#x8657;物也。故經云。甚奇世尊。不",
    "X54n0873_002:0341b03": "動真際為諸法立處。非離真而立處。立處即真也。",
    "X54n0873_002:0341b04": "[0341b04] 此結歸中道第一義諦也。以聖人證窮真諦。故異",
    "X54n0873_002:0341b05": "類分身而不動真際。故千化不變。入眾生界而不",
    "X54n0873_002:0341b06": "被煩惱所礙。故萬惑常通。以其萬法即真。故不假",
    "X54n0873_002:0341b07": "分析而後為&#x8657;也。故引經證成。由不動真際而建",
    "X54n0873_002:0341b08": "立諸法。故立處即真。",
    "X54n0873_002:0341b09": "[0341b09] 然則道遠乎哉。觸事而真。聖遠乎哉。體之即神。",
    "X54n0873_002:0341b10": "[0341b10] 此結歸一心。以明聖人之實證也。初云目對真而",
    "X54n0873_002:0341b11": "不覺。以道在目前。故不遠。以不覺。則迷之為凡。悟",
    "X54n0873_002:0341b12": "則為聖。是知了悟實相常住。則頓超生死。永證無",
    "X54n0873_002:0341b13": "為。故曰體之即神。不假外也。",
    "X54n0873_002:0341b14": "[0341b14] 不真空論(終)"
}