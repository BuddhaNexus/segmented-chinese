{
    "T35n1735_047:0858a02": "大方廣佛華嚴經疏卷第四十七",
    "T35n1735_047:0858a04": "唐清涼山大華嚴寺沙門澄觀撰",
    "T35n1735_047:0858a05": "阿僧祇品第三十",
    "T35n1735_047:0858a06": "初來意有二。一通。謂前三品別答前問。此",
    "T35n1735_047:0858a07": "下三品總明等覺深奧故。二別。謂前既智圓",
    "T35n1735_047:0858a08": "證極。此品校量行德難思。故次來也。又難思",
    "T35n1735_047:0858a09": "佛德菩薩盡窮。故亦為遠答變化海故。故",
    "T35n1735_047:0858a10": "下偈中廣顯變化大用。又通顯一部之數量",
    "T35n1735_047:0858a11": "故。二釋名者。阿之言無。僧祇曰數。全帶",
    "T35n1735_047:0858a12": "數名。若晉本云心王菩薩問阿僧祇品。兼",
    "T35n1735_047:0858a13": "能問人。即人法雙舉。及菩薩所問之算數。梵",
    "T35n1735_047:0858a14": "本同此。然僧祇是十大數之創首。經論多用",
    "T35n1735_047:0858a15": "故以標名。又顯此數即離數故。寄無數標",
    "T35n1735_047:0858a16": "名。三宗趣者。寄數顯德分齊為宗。令知",
    "T35n1735_047:0858a17": "普賢諸佛離數重重無盡為趣。四正釋文。",
    "T35n1735_047:0858a18": "此下三品總顯深奧。即為三別。此品明勝",
    "T35n1735_047:0858a19": "德無數。次品明盡一切時。後品明遍一切",
    "T35n1735_047:0858a20": "處。然此三品。初一通明佛菩薩德。次品正",
    "T35n1735_047:0858a21": "顯佛德兼明菩薩。後品唯明菩薩。所以爾",
    "T35n1735_047:0858a22": "者。亦是等覺亦名佛故。位後普賢是佛菩薩",
    "T35n1735_047:0858a23": "故。今初一品。先問後答。問中二。先牒佛",
    "T35n1735_047:0858a24": "所說。後世尊下正明諮問。今初。所以心王",
    "T35n1735_047:0858a25": "問者。表數不離心數與非數皆自在故。",
    "T35n1735_047:0858a26": "又顯此數統收前後辨超勝故。所以偏問",
    "T35n1735_047:0858a27": "十者。舉後攝初。顯無盡故。前後文中多用",
    "T35n1735_047:0858a28": "此故。故文云如來演說。但問本數已攝諸",
    "T35n1735_047:0858a29": "轉。第二佛告下答。中四。一讚問成益。令入",
    "T35n1735_047:0858b01": "佛所知數者。以是圓教所明深廣無涯。唯佛",
    "T35n1735_047:0858b02": "方測。不同凡小所知。如黃帝算法但有二",
    "T35n1735_047:0858b03": "十三數。始從一二終至正載。已說天地不",
    "T35n1735_047:0858b04": "容。小乘六十已至無數。此有百二十四。倍",
    "T35n1735_047:0858b05": "倍變之故非餘測。故數之終寄不可說。況",
    "T35n1735_047:0858b06": "復偈初更積不可說。歷諸塵剎。以顯無盡。",
    "T35n1735_047:0858b07": "所以佛自答者。正表難思故。又明此品統",
    "T35n1735_047:0858b08": "語因位終德。故佛說之。二善男子下誡聽",
    "T35n1735_047:0858b09": "許說。三時心王下敬受尊命。四佛言下正",
    "T35n1735_047:0858b10": "答所疑。於中二。先長行明能數之數廣多。",
    "T35n1735_047:0858b11": "後偈頌顯所數之德無盡。今初。問乃舉後",
    "T35n1735_047:0858b12": "難知。答則始終具說。初言一百洛叉為一俱",
    "T35n1735_047:0858b13": "胝者。是中等數。洛叉是萬。俱胝是億。故光",
    "T35n1735_047:0858b14": "明覺品云過一億。梵本皆云俱胝故。若依",
    "T35n1735_047:0858b15": "俱舍以洛叉為億。則俱胝當兆也。若兼取",
    "T35n1735_047:0858b16": "一十百千萬等下數法。則通有百三十七數。",
    "T35n1735_047:0858b17": "由前易故略不說之。俱胝已下並是上等數",
    "T35n1735_047:0858b18": "法倍倍變故。餘如光明覺品說。其中多存",
    "T35n1735_047:0858b19": "梵音。但是數名。更無別理。末後云此又不",
    "T35n1735_047:0858b20": "可說不可說者。若類前具牒。便有四箇不",
    "T35n1735_047:0858b21": "可說字故。譯家云此又。二字替一不可說",
    "T35n1735_047:0858b22": "不可說。為譯之巧。第二偈頌。百二十偈大分",
    "T35n1735_047:0858b23": "為二。前六明普賢德廣說不可盡。餘偈明",
    "T35n1735_047:0858b24": "佛德深廣普賢窮究。前中分二。前四偈半明",
    "T35n1735_047:0858b25": "能數多。後一偈半顯所數廣。今初。積數自",
    "T35n1735_047:0858b26": "有十重。以顯無盡。是知。上至不可說轉。尚",
    "T35n1735_047:0858b27": "約順機。據佛所知。實無盡故。言十重者。一",
    "T35n1735_047:0858b28": "初句積不可說至不可說。然此應積最後",
    "T35n1735_047:0858b29": "不可說不可說轉。而但積不可說者有二",
    "T35n1735_047:0858c01": "義故。一取言易故。下偈多用故。二表言所",
    "T35n1735_047:0858c02": "不及之數故。二次三句將上所積充滿一",
    "T35n1735_047:0858c03": "切不可說中。於中初句標。後二句釋。謂何",
    "T35n1735_047:0858c04": "者是一切不可說。釋云。不可說劫中說不盡",
    "T35n1735_047:0858c05": "者。三半偈將上諸不可說。一一是一剎皆碎",
    "T35n1735_047:0858c06": "為塵。四半偈。即前一一塵有不可說剎。五",
    "T35n1735_047:0858c07": "半偈。將前諸塵中剎一念遍碎為塵。六半",
    "T35n1735_047:0858c08": "偈。念念碎塵復盡多劫。七有一句明前所",
    "T35n1735_047:0858c09": "碎塵復有多剎。八一句即此多剎復碎為塵。",
    "T35n1735_047:0858c10": "九半偈。以多算數經於多劫。數上諸塵云",
    "T35n1735_047:0858c11": "如是數。十以上諸塵數劫。一塵有十萬箇不",
    "T35n1735_047:0858c12": "可說劫。如是重重無盡無盡。第二顯所數",
    "T35n1735_047:0858c13": "廣中略舉三重。一將上諸劫讚一普賢之",
    "T35n1735_047:0858c14": "德不盡。二況一塵中有多普賢。三況遍法",
    "T35n1735_047:0858c15": "界塵皆有多矣。是知德無盡故。若不以稱",
    "T35n1735_047:0858c16": "性之心思之。心惑狂亂。第二一毛端下。一",
    "T35n1735_047:0858c17": "百一十四偈。明佛德深廣普賢窮究。即廣顯",
    "T35n1735_047:0858c18": "變化之相。於中二。前九十一頌。明果德無",
    "T35n1735_047:0858c19": "礙因位善窮。後不可言說諸如來下。明果",
    "T35n1735_047:0858c20": "德深廣因能趣入。前中亦二。先明果法無",
    "T35n1735_047:0858c21": "礙。後菩薩悉能下。明因位善窮。前中亦二。",
    "T35n1735_047:0858c22": "先三偈明依報自在。後於彼一一毛端處",
    "T35n1735_047:0858c23": "演不可說。下明依正融攝即入自在。於中",
    "T35n1735_047:0858c24": "五。初二偈半依中現正。二於彼一一光明下。",
    "T35n1735_047:0858c25": "十一偈半正中現依。於中二。初現蓮華",
    "T35n1735_047:0858c26": "光明。後彼如須彌下淨土之用。三光中現佛",
    "T35n1735_047:0858c27": "下五偈。依中現正說法。四或復下一偈明",
    "T35n1735_047:0858c28": "現時常住。五其心無礙下十偈半。明自在",
    "T35n1735_047:0858c29": "調生。第二因位善窮中二。先半偈結前生",
    "T35n1735_047:0859a01": "後。餘偈正顯因德。於中有十。初八偈明帝",
    "T35n1735_047:0859a02": "網身土是起行處。又前文明其展遍。此明包",
    "T35n1735_047:0859a03": "容。文影略耳。言毛孔悉能受諸剎等者。稱",
    "T35n1735_047:0859a04": "法性之一毛故。受多剎而無外。不壞相之",
    "T35n1735_047:0859a05": "多剎。安[稫禾+彳]悟者之一毛。內外緣起非即離",
    "T35n1735_047:0859a06": "故。二意根明了下五偈。三業勤勇行。三一",
    "T35n1735_047:0859a07": "切眾生下應器攝生行。四普現其身下五偈",
    "T35n1735_047:0859a08": "半。明游方供佛行。五修行於施下。廣修十",
    "T35n1735_047:0859a09": "度行。六諸佛剎海下二偈半。游剎自在行。",
    "T35n1735_047:0859a10": "七了知眾生下。明調伏眾生行。八一一毛",
    "T35n1735_047:0859a11": "孔不可說下七偈半。三業深淨行。九彼諸菩",
    "T35n1735_047:0859a12": "薩下。願智自在行。十不可言說一切劫下。",
    "T35n1735_047:0859a13": "一偈結德無盡。第二明果德深廣因能趣入",
    "T35n1735_047:0859a14": "中。先果後因。前中三。初六偈總歎佛德。二",
    "T35n1735_047:0859a15": "一微塵中能悉有下別明依報。三一一剎中",
    "T35n1735_047:0859a16": "有如來下三偈別明正報。第二種種數量下",
    "T35n1735_047:0859a17": "明因德趣入。於中二。先自分行。後能於一",
    "T35n1735_047:0859a18": "時證菩提下勝進行。且從相顯略科。然上諸",
    "T35n1735_047:0859a19": "德。德德圓融無盡無盡。唯忘懷體之。",
    "T35n1735_047:0859a20": "壽量品第三十一",
    "T35n1735_047:0859a21": "初來意者。夫玄鑒虛朗。出乎數域之表。豈",
    "T35n1735_047:0859a22": "有殊形萬狀修短之壽哉。然應物隨機。能",
    "T35n1735_047:0859a23": "無不形。而無不壽故。上品彰其實德。此品",
    "T35n1735_047:0859a24": "以辨隨機。雖積少至多顯時無不遍。即",
    "T35n1735_047:0859a25": "前多德之一。故粗廣之。亦為遠答壽量海",
    "T35n1735_047:0859a26": "故。所以來也。二釋名者。壽謂報命。量即分",
    "T35n1735_047:0859a27": "限。染淨土之報壽。隨機見之分限。以顯無",
    "T35n1735_047:0859a28": "盡之命無限之量。壽之量故。壽有斯量。",
    "T35n1735_047:0859a29": "通二釋也。別行經名無邊佛土。經即以",
    "T35n1735_047:0859b01": "處顯人。三宗趣者。應物修短為宗。顯窮",
    "T35n1735_047:0859b02": "來際無限為趣。以就同教。且積劣之勝。",
    "T35n1735_047:0859b03": "若就別教。則修短圓融故。次正釋文。初集",
    "T35n1735_047:0859b04": "經者敘。而心王說者以領旨故。佛壽自在",
    "T35n1735_047:0859b05": "故。二佛子下正說。於中三。初別舉十剎相",
    "T35n1735_047:0859b06": "望。次佛子如是下舉略顯廣。三最後世界下",
    "T35n1735_047:0859b07": "舉其玄極。且如以劫為日。未歷十重。則",
    "T35n1735_047:0859b08": "劫不可說。沈百萬僧祇則最後之剎。已隣",
    "T35n1735_047:0859b09": "剎海平等故。舉普賢等充滿。明極位所居。",
    "T35n1735_047:0859b10": "由此名為兼顯菩薩。",
    "T35n1735_047:0859b11": "諸菩薩住處品第三十二初",
    "T35n1735_047:0859b12": "初來意者。上約化益盡一切時。今明菩薩",
    "T35n1735_047:0859b13": "徧一切處。故次來也。故僧祇中。明法界毛",
    "T35n1735_047:0859b14": "端之處。皆有多多普賢。此則據實而談。今",
    "T35n1735_047:0859b15": "約機緣所宜。指有方所。使物欣厭翹心",
    "T35n1735_047:0859b16": "有歸。若知能住菩薩毛含剎海。所住之處",
    "T35n1735_047:0859b17": "塵納無邊。則未有一方非菩薩住。亦遠答",
    "T35n1735_047:0859b18": "前壽量海問。菩薩隨機住壽異故。昔將此",
    "T35n1735_047:0859b19": "品。遠答第二會初問意十句。非唯義意不",
    "T35n1735_047:0859b20": "同。抑亦文不相次。二釋名。曰菩薩大悲",
    "T35n1735_047:0859b21": "隨機住處能住非一。故名曰諸。諸菩薩之",
    "T35n1735_047:0859b22": "住處故以為名。三宗趣者。隨機應感方所",
    "T35n1735_047:0859b23": "為宗。使物歸憑及悟無方為趣。次正釋",
    "T35n1735_047:0859b24": "文。文中二。先集經者敘。亦心王說者。隨所",
    "T35n1735_047:0859b25": "統王皆自在故。亦表心隨智住無障礙故。",
    "T35n1735_047:0859b26": "二佛子下正說住處。有二十二處。前十依",
    "T35n1735_047:0859b27": "八方山海。以上下非凡至故不明之。山海",
    "T35n1735_047:0859b28": "包藏仁智棲止。表大智高深故。能止能照",
    "T35n1735_047:0859b29": "故。後十二處。城邑雜居。曲盡物機。表大悲",
    "T35n1735_047:0859c01": "無遺故。則知菩薩無不在矣。今初。第六",
    "T35n1735_047:0859c02": "是海中之山。第十海中之窟。餘皆是山。一",
    "T35n1735_047:0859c03": "仙人山者。相傳是東海蓬萊山。若爾則亦兼",
    "T35n1735_047:0859c04": "海。二勝峯。即德雲所住。晉本名樓閣山。即",
    "T35n1735_047:0859c05": "婆施羅所居。三金剛焰。在西海之濱。四",
    "T35n1735_047:0859c06": "香積山。昔云應是雪北之香山。五清涼山。",
    "T35n1735_047:0859c07": "即代州雁門郡五臺山也。於中現有清涼寺。",
    "T35n1735_047:0859c08": "以歲積堅氷夏仍飛雪。曾無炎暑故曰清",
    "T35n1735_047:0859c09": "涼。五峯聳出頂無林木。有如壘土之臺故",
    "T35n1735_047:0859c10": "曰五臺。表我大聖五智已圓。五眼已淨。",
    "T35n1735_047:0859c11": "總五部之真祕。洞五陰之真源。故首戴五",
    "T35n1735_047:0859c12": "佛之冠。頂分五方之髻。運五乘之要。清五",
    "T35n1735_047:0859c13": "濁之災矣。然但云東北方者。其言猶漫。",
    "T35n1735_047:0859c14": "案寶藏陀羅尼經云。我滅度後。於贍部洲",
    "T35n1735_047:0859c15": "東北方有國名大振那。其國中間有山。號",
    "T35n1735_047:0859c16": "為五頂。文殊師利童子游行居住。為諸菩",
    "T35n1735_047:0859c17": "薩眾於中說法。及與無量無數藥叉羅剎緊",
    "T35n1735_047:0859c18": "那羅摩睺羅伽人非人等。圍遶供養恭敬。",
    "T35n1735_047:0859c19": "斯言審矣。其山靈迹備諸傳記。余幼尋茲",
    "T35n1735_047:0859c20": "典。每至斯文皆掩卷長歎。遂不遠萬里",
    "T35n1735_047:0859c21": "委命棲託聖境。相誘十載于茲。其感應昭",
    "T35n1735_047:0859c22": "著盈于耳目。及夫夏景勝事尤多。歷歷龍",
    "T35n1735_047:0859c23": "宮夜開千月。纖纖細草朝間百華。或萬聖羅",
    "T35n1735_047:0859c24": "空。或五雲凝岫。圓光映乎山翠。瑞鳥翥",
    "T35n1735_047:0859c25": "于煙霄。唯聞大聖之名。無復人間之慮。",
    "T35n1735_047:0859c26": "入聖境者接武。革凡心者架肩。相視互",
    "T35n1735_047:0859c27": "謂非凡。觸目皆為佛事。其山勢寺宇難以",
    "T35n1735_047:0859c28": "盡言。自大師晦迹於西天。妙德揚輝於東",
    "T35n1735_047:0859c29": "夏。雖法身長在。而雞山空掩於荒榛。應",
    "T35n1735_047:0860a01": "現有方。鷲嶺得名於茲土。神僧顯彰於靈",
    "T35n1735_047:0860a02": "境。宣公上稟於諸天。漢明肇啟於崇基。魏",
    "T35n1735_047:0860a03": "帝中孚於至化。北齊數州以傾俸。有唐九帝",
    "T35n1735_047:0860a04": "之迴光。五天殉命以奔風。八表亡軀而競",
    "T35n1735_047:0860a05": "託。其有居神州而一生不到。亦奚異舍",
    "T35n1735_047:0860a06": "衛三億之徒哉。願皆修敬。六金剛山。謂東",
    "T35n1735_047:0860a07": "海近東有山名為金剛。雖非全體是金。而",
    "T35n1735_047:0860a08": "上下四周。乃至山間流水砂中。皆悉有金。",
    "T35n1735_047:0860a09": "遠望即謂全體是金。又海東人自古相傳。",
    "T35n1735_047:0860a10": "此山往往有聖人出現。然晉本此處當其",
    "T35n1735_047:0860a11": "第九。以與第十莊嚴窟俱在海中故。而",
    "T35n1735_047:0860a12": "今居此者。意是八方之內。東北方攝故。",
    "T35n1735_047:0860a13": "若不然者。何以正說八方忽然語海。又",
    "T35n1735_047:0860a14": "晉本海中有二住處。一名枳怛那。現有",
    "T35n1735_047:0860a15": "菩薩名曇無竭。有萬二千菩薩眷屬。言枳",
    "T35n1735_047:0860a16": "怛者。具云昵枳多。此云涌出。金剛語體涌",
    "T35n1735_047:0860a17": "出語狀。曇無竭者此云法生。亦云法勇。亦",
    "T35n1735_047:0860a18": "云法尚。今言法起。與生勇義同。即常啼之",
    "T35n1735_047:0860a19": "友也。菩薩眷屬十倍今經。或前譯之誤。七支",
    "T35n1735_047:0860a20": "提山者。此云生淨信之所。有舍利者為塔。",
    "T35n1735_047:0860a21": "無舍利曰支提。或山形似塔。或彼有支提",
    "T35n1735_047:0860a22": "故以為名。昔云既指清涼為東北。則東南",
    "T35n1735_047:0860a23": "影響吳越。然吳越靈山雖眾。取其形似者。",
    "T35n1735_047:0860a24": "天台之南赤城山也。直聳雲際赩若霞起。",
    "T35n1735_047:0860a25": "巖樹相映分成數重。其間有白道猷之遺蹤。",
    "T35n1735_047:0860a26": "或即當之矣。然劍川有三學山。中有歡喜",
    "T35n1735_047:0860a27": "王菩薩。屢持燈而出。名雖不同。而天竺望",
    "T35n1735_047:0860a28": "之即是東南。亦有見其持寶冠者。則密",
    "T35n1735_047:0860a29": "示其名也。希後賢以審之。八光明山。昔云。",
    "T35n1735_047:0860b01": "應是與補怛洛迦山相連。以晉譯觀音住",
    "T35n1735_047:0860b02": "山為光明。今文非觀音住處。而云光明故",
    "T35n1735_047:0860b03": "言連也。九香風山。疑是香山西畔。十莊",
    "T35n1735_047:0860b04": "嚴窟者。對上第六海中故云復有。晉本云。",
    "T35n1735_047:0860b05": "二名功德莊嚴窟。後城邑十二處中。一毘",
    "T35n1735_047:0860b06": "舍離者即毘耶離。此云廣嚴城。亦曰廣博。",
    "T35n1735_047:0860b07": "即是中印度淨名所居之城。言南者。案西",
    "T35n1735_047:0860b08": "域記第七云。此城南十四五里有塔。是七",
    "T35n1735_047:0860b09": "百賢聖重結集處。更南八九十里有僧伽藍。",
    "T35n1735_047:0860b10": "其側有過去四佛座。及經行遺迹之處。應是",
    "T35n1735_047:0860b11": "其所。晉本第二更有一處。名巴連弗邑。有",
    "T35n1735_047:0860b12": "處名金燈僧伽藍。昔云。具言波吒補怛囉。",
    "T35n1735_047:0860b13": "此云黃華子。即黃華女之子創居此處。亦中",
    "T35n1735_047:0860b14": "天摩伽陀國。具如西域記第八。今經闕此",
    "T35n1735_047:0860b15": "一處。二云摩度羅者。亦曰摩偷羅。此云孔",
    "T35n1735_047:0860b16": "雀。亦云密蓋。並是古世因事。亦中印度。言",
    "T35n1735_047:0860b17": "滿足窟者。彼國有舍利弗等塔。及文殊師",
    "T35n1735_047:0860b18": "利塔。於王城東五六里有山寺。是烏波毱",
    "T35n1735_047:0860b19": "多所造寺。北有巖中間有石窟。是毱多度",
    "T35n1735_047:0860b20": "人安籌之所。具如西域記第四說。安籌雖",
    "T35n1735_047:0860b21": "是後事多是安聖窟中。三俱珍那者。具云",
    "T35n1735_047:0860b22": "俱陳那耶。俱珍姓也。此云大盆。那耶法律",
    "T35n1735_047:0860b23": "也。謂池形如大盆。往昔有仙於側修法律。",
    "T35n1735_047:0860b24": "後人以此為姓因為城名。四清淨彼岸城。",
    "T35n1735_047:0860b25": "是南印度。目真此云解脫。即龍之名。隣陀",
    "T35n1735_047:0860b26": "云處。即龍所居處。五摩蘭陀國未詳所在。",
    "T35n1735_047:0860b27": "晉經無國。但云風地。謂有風孔處即龍所",
    "T35n1735_047:0860b28": "居。六甘菩遮國。正云紺蒲。即是果名。其",
    "T35n1735_047:0860b29": "果赤白圓滿。乍似此方林檎。而腹三約橫文。",
    "T35n1735_047:0860c01": "此國多端正女人。而似紺蒲。三約文成。以",
    "T35n1735_047:0860c02": "女名國。出生慈者。大集經中但名慈窟。七",
    "T35n1735_047:0860c03": "震旦國。即此大唐。亦云真丹。或云支那皆",
    "T35n1735_047:0860c04": "梵音楚夏。此云多思惟。以情慮多端故。前",
    "T35n1735_047:0860c05": "為成八方故。清涼直云東北。今在諸國之",
    "T35n1735_047:0860c06": "類。故舉國名。那羅延者。此云堅牢。昔云。即",
    "T35n1735_047:0860c07": "青州界有東牢山。現有古佛聖跡。此應",
    "T35n1735_047:0860c08": "是也。然牢山乃是登州。亦青州分野。其山",
    "T35n1735_047:0860c09": "靈迹亦多。然今之到此山在蔚州東。靈迹",
    "T35n1735_047:0860c10": "顯著不減清涼。時稱普賢所居。往往有覩。",
    "T35n1735_047:0860c11": "彼亦有五臺。南臺有窟難究其底。時稱那",
    "T35n1735_047:0860c12": "羅延窟。或即是此。八疎勒國。具云佉路數怛",
    "T35n1735_047:0860c13": "勒。是彼國山名。因山立號。或翻為惡性。因",
    "T35n1735_047:0860c14": "國人以立名。然牛頭山在今于闐國。此云",
    "T35n1735_047:0860c15": "地乳。佛滅百年方立此國。具如西域記。以",
    "T35n1735_047:0860c16": "集經之時未開。尚屬疎勒故耳。晉本但云",
    "T35n1735_047:0860c17": "邊國。故或指江表牛頭。今譯既明。定非此",
    "T35n1735_047:0860c18": "也。九迦濕彌羅。晉譯為罽賓。此翻為阿",
    "T35n1735_047:0860c19": "誰入。即末田乞地之所。略如音義。廣出",
    "T35n1735_047:0860c20": "西域記第三。十增長歡喜城。古釋云。即南印",
    "T35n1735_047:0860c21": "度。尊者窟者。即上座部所居之所。十一庵",
    "T35n1735_047:0860c22": "浮梨摩。此云無垢。即是果名。此國豐而且勝",
    "T35n1735_047:0860c23": "故以為名。在中印度境。十二乾陀羅國。此",
    "T35n1735_047:0860c24": "云持地國。多得道果者護持。不為他國",
    "T35n1735_047:0860c25": "侵害故。或云香遍。遍國香草先發故。苫婆",
    "T35n1735_047:0860c26": "羅者是香華樹名。與初品苫末羅。梵言輕",
    "T35n1735_047:0860c27": "重耳。遍窟側近多生此故。相傳云。是佛留",
    "T35n1735_047:0860c28": "影之所。具如西域記及大集月藏分第十。此",
    "T35n1735_047:0860c29": "文之終都無結束。或是經來不盡。閻浮既",
    "T35n1735_047:0861a01": "爾。餘方餘界異類界等可以倣之。法界身雲",
    "T35n1735_047:0861a02": "則無在不在矣。",
    "T35n1735_047:0861a03": "佛不思議法品第三十三(已上入第四十六經)",
    "T35n1735_047:0861a04": "初明來意。先通後別。通則此下五品。為答",
    "T35n1735_047:0861a05": "第二會初如來地等二十句問故。古德但",
    "T35n1735_047:0861a06": "有三品答前。謂前明修生之因。今辨修生",
    "T35n1735_047:0861a07": "之果。因圓果滿故次來也。若答前問。何",
    "T35n1735_047:0861a08": "以重請。由因果隔絕念法希聞。因德尚深。",
    "T35n1735_047:0861a09": "果必玄妙。故念請耳。別明此品。則前品因",
    "T35n1735_047:0861a10": "終。此品果始。故次來也。二釋名者。如來果",
    "T35n1735_047:0861a11": "法逈超言慮。故以為名。斯即佛之不思議法",
    "T35n1735_047:0861a12": "也。三宗趣者。先總後別。總明說佛果德體",
    "T35n1735_047:0861a13": "用。心言罔及為宗。令總忘言絕想速滿為",
    "T35n1735_047:0861a14": "趣。別就宗中三門分別。一通辨佛德。若說",
    "T35n1735_047:0861a15": "百四十不共佛法通於權小。若五法攝大",
    "T35n1735_047:0861a16": "覺性。猶通於權。若言唯一味實德者。約理",
    "T35n1735_047:0861a17": "頓說。若言具無盡德。是此所明故。後文中",
    "T35n1735_047:0861a18": "初標十問。答具多門。類通十方。一一無盡。",
    "T35n1735_047:0861a19": "二別顯義相。諸佛功德不出二種。一者修",
    "T35n1735_047:0861a20": "生。二者本有。初謂信等本無今有。後謂真如",
    "T35n1735_047:0861a21": "具性功德。此二無礙應成四句。一唯修生。",
    "T35n1735_047:0861a22": "二唯本有。以性相軀分故。三本有修生。謂",
    "T35n1735_047:0861a23": "如來藏待彼了因。本隱今顯故。四修生本有。",
    "T35n1735_047:0861a24": "無分別智冥符理故。若權教所明二德不",
    "T35n1735_047:0861a25": "雜。法報四句亦有差殊。依此經宗。雖有四",
    "T35n1735_047:0861a26": "義而無四事。本有如真金。修生如嚴具。然",
    "T35n1735_047:0861a27": "由嚴具方顯金德。嚴具無體全攬金成故。",
    "T35n1735_047:0861a28": "唯金不礙嚴具。唯法身而不礙報化。唯嚴",
    "T35n1735_047:0861a29": "具亦然。既互全收故。十身無礙。八相該於法",
    "T35n1735_047:0861b01": "界。丈六遍於十方。諸根毛孔各無限量。亦",
    "T35n1735_047:0861b02": "不礙量。量與無量無有障礙。三顯不思議",
    "T35n1735_047:0861b03": "之義。泛明有四。一理妙難測。二事廣難知。",
    "T35n1735_047:0861b04": "三行深越世。四果用超情。今文通四正辨",
    "T35n1735_047:0861b05": "後一。就後一中復開為四。一何者不思議。",
    "T35n1735_047:0861b06": "略辨十種。一智超世表。二悲越常情。三無",
    "T35n1735_047:0861b07": "思成事。四同染恒淨。五所作祕密。六業用",
    "T35n1735_047:0861b08": "廣大。七多少即入。八分圓自在。九依正無礙。",
    "T35n1735_047:0861b09": "十理事一味。文並具之。恐繁不引。二於何",
    "T35n1735_047:0861b10": "不思議。此有四位。一過世間。二越權小。三",
    "T35n1735_047:0861b11": "超因位。四顯法自體。三云何不思議。亦有",
    "T35n1735_047:0861b12": "四種。謂非聞思修及報智境故。四何用不",
    "T35n1735_047:0861b13": "思議。亦有四種。謂令信向故。起行求故。",
    "T35n1735_047:0861b14": "隨分證故。圓滿得故。前並是宗。唯何用為",
    "T35n1735_047:0861b15": "趣。即此宗趣可以釋名。次正釋文五品分",
    "T35n1735_047:0861b16": "二。初品總明佛德。後四別顯佛德。古德後",
    "T35n1735_047:0861b17": "二為平等因果。此但三品果法。有將此三",
    "T35n1735_047:0861b18": "配體相用。後二可然。初品有妨。有相用",
    "T35n1735_047:0861b19": "故。今依賢首。初品總顯佛德體用。次品別",
    "T35n1735_047:0861b20": "顯勝德之相。後品別明勝德用益。又初品明",
    "T35n1735_047:0861b21": "德。次品明相。後品明好。今初分四。一請",
    "T35n1735_047:0861b22": "分。二加分。三證分。四說分。初中二。先明請",
    "T35n1735_047:0861b23": "人。後諸佛下正顯所念十法。皆云不思議。",
    "T35n1735_047:0861b24": "即前果用超情。離於說相故。此十句義並",
    "T35n1735_047:0861b25": "多含。皆通真應。不得一向。就應而辨。然",
    "T35n1735_047:0861b26": "此十問攝前普光後二十句所成果問。謂身",
    "T35n1735_047:0861b27": "攝六根。智攝佛境佛地及最勝三問。自在攝",
    "T35n1735_047:0861b28": "五。一神力。二神通。三十力。四無畏五。三昧。",
    "T35n1735_047:0861b29": "此並前開此合。前境界中開出國土。所化",
    "T35n1735_047:0861c01": "所依之境故。前所行中開出出現本願種性。",
    "T35n1735_047:0861c02": "種性即悲智之行。本願就因辨行故。出現是",
    "T35n1735_047:0861c03": "佛普賢行故。出現與行互有寬陜。下出現品",
    "T35n1735_047:0861c04": "行是其一故。前之無礙此開解脫。作用無礙",
    "T35n1735_047:0861c05": "名解脫故。所以開合者。顯義無方故。名",
    "T35n1735_047:0861c06": "多同者顯不異故。音聲即辯。雖無開合名",
    "T35n1735_047:0861c07": "有寬陜。義旨大同。此十義相第二會中已釋。",
    "T35n1735_047:0861c08": "至下說分重明。第二爾時世尊下加分中三。",
    "T35n1735_047:0861c09": "初加因。神知機故。次則以下顯加相。三業",
    "T35n1735_047:0861c10": "加故。初句總。餘句別。謂意語身以光即教",
    "T35n1735_047:0861c11": "光故。後令青蓮華下加所為。為具說德故。",
    "T35n1735_047:0861c12": "文有八句。一外制無畏。二內證深寂。此意",
    "T35n1735_047:0861c13": "業勝。三威德內充。四神用外徹。此身業勝。五",
    "T35n1735_047:0861c14": "具四無礙是語業勝。六遍觀機教為廣大。",
    "T35n1735_047:0861c15": "七智性無差為次第。八授記善巧為方便。",
    "T35n1735_047:0861c16": "皆說德也。所以加青蓮華藏者。果德離言",
    "T35n1735_047:0861c17": "藉因顯故。因果同時故。性德無染最超勝故。",
    "T35n1735_047:0861c18": "一德具含一切德故。第三爾時青蓮華下證",
    "T35n1735_047:0861c19": "分。十句初四自利。次三利他。上皆自分。後於",
    "T35n1735_047:0861c20": "一念下三句勝進。並顯可知。第四承佛下說",
    "T35n1735_047:0861c21": "分分二。先承力總告。告蓮華藏者。非同",
    "T35n1735_047:0861c22": "佛心。無以受佛德故。亦名蓮華。不言青",
    "T35n1735_047:0861c23": "者。不礙能說為最勝故。後佛子諸佛下。正",
    "T35n1735_047:0861c24": "顯佛德。略有二義。一總下五品。共答十問。",
    "T35n1735_047:0861c25": "此品答佛種性。佛以功德為種性故。次二",
    "T35n1735_047:0861c26": "品答身。次一品答本願。後一品答出現。其",
    "T35n1735_047:0861c27": "國土問初會已廣。餘或經來未盡。或前後",
    "T35n1735_047:0861c28": "攝之。二者此品具答十問。謂佛德無量略",
    "T35n1735_047:0861c29": "顯三十二門。門皆具十有三百二十德。以",
    "T35n1735_047:0862a01": "顯無盡。昔以初十標宗略答。具答十問。所",
    "T35n1735_047:0862a02": "餘唯有別答。而超次答前十問。今謂三十",
    "T35n1735_047:0862a03": "二門如次答前十問。而門門皆含答十。欲",
    "T35n1735_047:0862a04": "顯佛德一具一切故。亦顯所問能包含故。",
    "T35n1735_047:0862a05": "而其標門之名。多不同前者。為顯佛德無",
    "T35n1735_047:0862a06": "邊量故。文分為十。初二門答國土問。第",
    "T35n1735_047:0862a07": "二念念出生下二門答本願問。第三不思議",
    "T35n1735_047:0862a08": "境下二門答種性問。第四普入下二門答出",
    "T35n1735_047:0862a09": "現問。第五離過清淨下五門答身問。第六演",
    "T35n1735_047:0862a10": "說下二門答音聲問。第七最勝下三門答智",
    "T35n1735_047:0862a11": "慧問。第八自在下八門答自在問。第九決定",
    "T35n1735_047:0862a12": "下三門答無礙問。第十一切智住下三門答",
    "T35n1735_047:0862a13": "解脫問。以身及自在含前普光諸問多故。",
    "T35n1735_047:0862a14": "用門亦多。而文多有三。謂標。釋。結。義相",
    "T35n1735_047:0862a15": "至文當顯。今初二門答國土者。國土即",
    "T35n1735_047:0862a16": "是所依所住。初門明其常住法門。後門明",
    "T35n1735_047:0862a17": "其遍住法界不唯國土。不在方所為真土",
    "T35n1735_047:0862a18": "也。今初文二。初標。後釋。釋中九句顯於",
    "T35n1735_047:0862a19": "如來應機說法。含答十問則十問皆成住",
    "T35n1735_047:0862a20": "處。下皆倣之。一起應之心答種性問。悲",
    "T35n1735_047:0862a21": "為種性故。二演法之身答身問。三轉法之",
    "T35n1735_047:0862a22": "意答本願問。本願平等利一切故。四能",
    "T35n1735_047:0862a23": "轉之辯答音聲問。音出辯故。五所轉之法",
    "T35n1735_047:0862a24": "答自在。自在不思議故。六轉音周遍答國",
    "T35n1735_047:0862a25": "土。國土是音所至故。七所顯之理答智慧。智",
    "T35n1735_047:0862a26": "慧能住法界故。八能化之通答神通問。九",
    "T35n1735_047:0862a27": "演法之益答無礙問。文唯九句脫於出現。或",
    "T35n1735_047:0862a28": "通前諸句。出現皆能作前九故。答此十問",
    "T35n1735_047:0862a29": "既爾。答初二會類例可知。二普遍法界者",
    "T35n1735_047:0862b01": "明其遍住。謂六根三業皆遍法界土故。標",
    "T35n1735_047:0862b02": "中無量是事法界。無邊是理。此二無礙。及事",
    "T35n1735_047:0862b03": "事無礙法界。並為所遍。列中則顯前十皆",
    "T35n1735_047:0862b04": "遍。一無邊身含答三問。一正答身。其普遍",
    "T35n1735_047:0862b05": "諸趣是有悲性及出現義。次六是身別相。",
    "T35n1735_047:0862b06": "亦是於身兼答普光眼等六問。出妙音聲答",
    "T35n1735_047:0862b07": "音聲問。第八答三問。謂無礙答第九。解脫",
    "T35n1735_047:0862b08": "答第十。神通力。答自在。第九別答國土。第",
    "T35n1735_047:0862b09": "十答本願及智慧問。第二念念出生智下二",
    "T35n1735_047:0862b10": "門答本願問。此門明乘願現其八相。後門",
    "T35n1735_047:0862b11": "明願不失時。今初。然願以後得智為體。",
    "T35n1735_047:0862b12": "從其願智生八相等非生智也。別中一乘",
    "T35n1735_047:0862b13": "願下生。二受生種族。三學解脫道。四明其",
    "T35n1735_047:0862b14": "出現。五音聲。六化生嚴國。七現佛身。八自",
    "T35n1735_047:0862b15": "在。相嚴福嚴嚴如來藏故。九是無礙。十即",
    "T35n1735_047:0862b16": "智慧。正遍知故。二不失時者。行止在緣根熟",
    "T35n1735_047:0862b17": "化現。未熟便捨。非願不周。若機熟失時便",
    "T35n1735_047:0862b18": "違本願。別中一出現。二成本願有緣。三知",
    "T35n1735_047:0862b19": "種性與記。四自在。五現身。六智住於捨。七",
    "T35n1735_047:0862b20": "六根無礙。八淨國攝信。九強音調惡。十即",
    "T35n1735_047:0862b21": "不思議解脫。第三不思議境界下二門。答",
    "T35n1735_047:0862b22": "種性問。此門雙明報應種性。皆真正故。後門",
    "T35n1735_047:0862b23": "唯明法身種性。今初。體相超言念故云不",
    "T35n1735_047:0862b24": "思議。下位不及故云無比。別中一身。二音。",
    "T35n1735_047:0862b25": "三乘願放光。如其本願所得光故。四出現。",
    "T35n1735_047:0862b26": "五國土。六智慧。七自在。八威德種族。九無",
    "T35n1735_047:0862b27": "雜之礙。十解脫體同。上之五段皆略指陳。兼",
    "T35n1735_047:0862b28": "答十問。已下恐繁不顯。說者隨宜。二出生",
    "T35n1735_047:0862b29": "智者明法身。為種性也。從無性中出其智",
    "T35n1735_047:0862c01": "慧。非答智慧故。別中十各二句。皆上句知",
    "T35n1735_047:0862c02": "性。即無性之性為能生。後句出生智用。第",
    "T35n1735_047:0862c03": "四普入下二門。答出現問。此門明遍現。常",
    "T35n1735_047:0862c04": "現非有出沒方為真現故。別中云普現三",
    "T35n1735_047:0862c05": "世諸佛。況自身耶。又一現即一切現。以三世",
    "T35n1735_047:0862c06": "佛無二體故。如文殊般若中辨。別中云三",
    "T35n1735_047:0862c07": "種自在者。即三業化也。二十種廣大法者。",
    "T35n1735_047:0862c08": "明出現之相。謂大用無涯故云廣大。凡小",
    "T35n1735_047:0862c09": "莫測故難信受。文顯可知。第五離過清淨",
    "T35n1735_047:0862c10": "下五門答身問。即分為五。一此門總顯無",
    "T35n1735_047:0862c11": "過。如來三業隨智慧行故。三業等事不出",
    "T35n1735_047:0862c12": "於身故。別中十句。多同出現品身之十相",
    "T35n1735_047:0862c13": "思之。二究竟清淨明過不生。揀異因淨故",
    "T35n1735_047:0862c14": "云究竟。惑障諸垢永不起故。別中前五功德",
    "T35n1735_047:0862c15": "身淨。次二色身。次一法身。次一智身。後一",
    "T35n1735_047:0862c16": "意生等身淨也。三十種作佛事。即明身之業",
    "T35n1735_047:0862c17": "用。別中亦多同出現品身相。四無盡智海法",
    "T35n1735_047:0862c18": "者。即如來六根三業。皆智慧深廣相應故。亦",
    "T35n1735_047:0862c19": "別廣智身可知。五十種常法者。明身中意",
    "T35n1735_047:0862c20": "業恒常。用無斷故。第六演說無量下二門。",
    "T35n1735_047:0862c21": "答音聲問。此門明以音聲辯說。兼答普光",
    "T35n1735_047:0862c22": "辯問。後門十種作佛事。明種種說法。謂六塵",
    "T35n1735_047:0862c23": "四大舉動施為。皆能顯法。成益無非佛事。",
    "T35n1735_047:0862c24": "非獨音聲如淨名說。別中初身。二音。三四",
    "T35n1735_047:0862c25": "皆智受。為成彼檀故。不受令彼倣佛行少",
    "T35n1735_047:0862c26": "欲故。又以無所受受諸受故。餘可知。第",
    "T35n1735_047:0862c27": "七最勝法下三門。答智慧問。初此一門總明",
    "T35n1735_047:0862c28": "權實因果之智。兼答普光最勝之問。智慧",
    "T35n1735_047:0862c29": "最勝故。結云住十力地。兼答佛地之問。",
    "T35n1735_047:0863a01": "別中四。即三念處行。餘可思之。二無障礙",
    "T35n1735_047:0863a02": "住。明智慧離障。以智慧所作無礙故。一切",
    "T35n1735_047:0863a03": "無礙。三十種無上莊嚴即智慧成益。由內具",
    "T35n1735_047:0863a04": "智嚴故。外具諸嚴。標中超下位故最勝。上",
    "T35n1735_047:0863a05": "無加故云無上。別中十義結名自顯。一相好",
    "T35n1735_047:0863a06": "身。二圓滿音。三以功德嚴意。四放光。五微",
    "T35n1735_047:0863a07": "笑授記。其緣甚眾。離世間品亦明。六法身中",
    "T35n1735_047:0863a08": "真如出纏。故云清淨無礙。即法性法身本智",
    "T35n1735_047:0863a09": "返照故。於一切法究竟通達。即智慧法身",
    "T35n1735_047:0863a10": "智契法界。俱無邊際。雖在已下應化法身。",
    "T35n1735_047:0863a11": "了世已下功德法身。嚴理智故。了世實性",
    "T35n1735_047:0863a12": "成上不雜生下出世。行出世法則功德備",
    "T35n1735_047:0863a13": "矣。言語道斷即虛空法身。亦實相法身。體",
    "T35n1735_047:0863a14": "絕百非。言亡四句。唯證相應故。超蘊界",
    "T35n1735_047:0863a15": "處顯是無為。翻有漏蘊成五分法身。若翻",
    "T35n1735_047:0863a16": "界處則外六塵。亦國土身則十身圓融。成真",
    "T35n1735_047:0863a17": "法身矣。七即常光。八金等妙色。九中具真",
    "T35n1735_047:0863a18": "應種。三世佛種即真如無性故。應種可知。十",
    "T35n1735_047:0863a19": "中起必智俱故無渴愛。動與道合故。身行永",
    "T35n1735_047:0863a20": "息心善解脫。成上無愛。見者無厭成上行",
    "T35n1735_047:0863a21": "息。此皆功德。亦無愛見成下大悲。既為第",
    "T35n1735_047:0863a22": "一田故。受施之中更無過上。第八十自在法",
    "T35n1735_047:0863a23": "下八門。答自在問。即為八段。初一總明自",
    "T35n1735_047:0863a24": "在。兼攝加持。初總可知。別中全同八地之",
    "T35n1735_047:0863a25": "中十種自在。但深廣不次耳。一法自在。論經",
    "T35n1735_047:0863a26": "云無中邊。法門示現故。二心自在。無量阿",
    "T35n1735_047:0863a27": "僧祇劫三昧入智故。由在三昧觀機故化",
    "T35n1735_047:0863a28": "不失時。三勝解自在。大小淨穢隨解轉變",
    "T35n1735_047:0863a29": "故。四財自在。一切世界無量莊嚴。嚴飾住持",
    "T35n1735_047:0863b01": "故。五命自在。不可說劫命住持故。六如意自",
    "T35n1735_047:0863b02": "在。一切國土中如意變化故。七智自在。如來",
    "T35n1735_047:0863b03": "力無畏不共法相好莊嚴三菩提示現故。文",
    "T35n1735_047:0863b04": "中生界無邊機熟相續故。念念應成。而真成",
    "T35n1735_047:0863b05": "在昔故。佛於三世。非是新覺。亦非不覺住",
    "T35n1735_047:0863b06": "在學地。又顯雖念念覺離覺相故。非三世",
    "T35n1735_047:0863b07": "覺。亦離不覺故不住學地。又云而悉通達",
    "T35n1735_047:0863b08": "無量智等。即十力等。八業自在。六根互用廣",
    "T35n1735_047:0863b09": "大佛事。是佛業故。然非改轉。一根不變本來",
    "T35n1735_047:0863b10": "具故。九生自在。一切世界生示現故。十願自",
    "T35n1735_047:0863b11": "在。隨心所欲佛國土時示成三菩提故。上",
    "T35n1735_047:0863b12": "來唯三與八取意而釋。餘並論經之文。其第",
    "T35n1735_047:0863b13": "十自在文有四節。一一念現多佛。於一類",
    "T35n1735_047:0863b14": "界成佛。二如於眾妙下類顯餘界。三如於一",
    "T35n1735_047:0863b15": "念下類顯餘念。四一念一切現下總結深廣。",
    "T35n1735_047:0863b16": "一切現者。一念便現法界諸形諸時諸神力",
    "T35n1735_047:0863b17": "故。一念無量住者常無現故。而不動如來少",
    "T35n1735_047:0863b18": "許方便。故云自在。第二不思議圓滿佛法者。",
    "T35n1735_047:0863b19": "明圓滿自在。謂前十自在八地容有故。顯如",
    "T35n1735_047:0863b20": "來十種圓滿。又無一法不自在故。方云圓",
    "T35n1735_047:0863b21": "滿。別中二即證成菩提。十方等云一切佛",
    "T35n1735_047:0863b22": "法。九即具有法輪教法。三通福智故曰善",
    "T35n1735_047:0863b23": "根。四唯是福但云功德。餘可思準。第三善",
    "T35n1735_047:0863b24": "巧方便。即於法自在。皆權實等無礙故。別中",
    "T35n1735_047:0863b25": "一知實離言絕動搖之戲論而起權。開示",
    "T35n1735_047:0863b26": "善根故為自在。二證實無能所見而不礙",
    "T35n1735_047:0863b27": "於法。真實知見無縛無解。而至大自在。三無",
    "T35n1735_047:0863b28": "相知相無性入性。亦能示現依正調生。四",
    "T35n1735_047:0863b29": "證冥三際之理。而演三際益生。五三業湛",
    "T35n1735_047:0863c01": "然而包含示現。六知非一異而見一切法。",
    "T35n1735_047:0863c02": "七知時融入故。不住不捨而不壞年劫。演",
    "T35n1735_047:0863c03": "法無休。八恒住法界。則寂無所住。而成就",
    "T35n1735_047:0863c04": "無量無畏。十辯演法。十辯者。一多故。二非",
    "T35n1735_047:0863c05": "心測故。三隨說一事窮劫不盡故。四任放",
    "T35n1735_047:0863c06": "辯才無有間故。五觸類成辯故。六下位所",
    "T35n1735_047:0863c07": "無故。七無能難屈故。八皆契事理故。九",
    "T35n1735_047:0863c08": "無一句義不能顯故。十無有一法不能演",
    "T35n1735_047:0863c09": "故。初中後善下明說之德。具七善故。或開",
    "T35n1735_047:0863c10": "為十。瑜伽八十五云。一初善。聽聞時生歡",
    "T35n1735_047:0863c11": "喜故。二中善。修行時無有艱苦。遠離二邊",
    "T35n1735_047:0863c12": "依中道行故。三後善。謂究竟離垢等故。今",
    "T35n1735_047:0863c13": "文云皆悉究竟。諸經論中更有多釋。恐厭",
    "T35n1735_047:0863c14": "繁文。餘七經文略無。九離說而說故無想",
    "T35n1735_047:0863c15": "著。十了寂起用。於中先知本寂。後而能下",
    "T35n1735_047:0863c16": "不廢起用。前中亦二。先正顯。後然亦下釋",
    "T35n1735_047:0863c17": "成。謂色等性無。非遣之使無故不壞諸法。",
    "T35n1735_047:0863c18": "即空無業等。後起用可知(已下入第四十七經)第四十種",
    "T35n1735_047:0863c19": "廣大佛事。明神通自在。即答前二會神通",
    "T35n1735_047:0863c20": "問。先總標中。謂八相等中皆有大用。微細相",
    "T35n1735_047:0863c21": "容故。以此攝物故名佛事。於中先標名。無",
    "T35n1735_047:0863c22": "量下顯勝。列中先徵。後釋。釋中一明上生",
    "T35n1735_047:0863c23": "佛事。於中四。一別明能攝。二攝取下所攝",
    "T35n1735_047:0863c24": "廣多。三大慈下能攝殊勝。四或令下所攝成",
    "T35n1735_047:0863c25": "益。二降神處胎。佛事中先明智德內圓。後受",
    "T35n1735_047:0863c26": "最後下明神通外用。於中先一處一時作佛",
    "T35n1735_047:0863c27": "事。後佛子如來爾時下。總攝時處作佛事。",
    "T35n1735_047:0863c28": "此中多處準下瞿波。乃至十重。此略舉",
    "T35n1735_047:0863c29": "五。皆後後廣前前。一一切方者。即娑婆與",
    "T35n1735_047:0864a01": "能遶十三剎塵數十方無間住故。二彼上",
    "T35n1735_047:0864a02": "諸剎復有眷屬剎等。圍遶交絡成網故。三遶",
    "T35n1735_047:0864a03": "中間海十右旋海故。四盡華藏剎海諸剎種",
    "T35n1735_047:0864a04": "故。五一切世界者。盡法界故。三現生處宮",
    "T35n1735_047:0864a05": "佛事分二。初無生現生是誕生相。後一切佛",
    "T35n1735_047:0864a06": "於諸色下。無染處染是處王宮相。於中四。",
    "T35n1735_047:0864a07": "一三學自圓。無染是定故。二觀諸下四心愍",
    "T35n1735_047:0864a08": "物。三具佛下具德攝益。四雖處下攝益廣深。",
    "T35n1735_047:0864a09": "四出家佛事中二。先明出家意。後當出家",
    "T35n1735_047:0864a10": "時下明出家相。三業二利故。五成道佛事中",
    "T35n1735_047:0864a11": "三。初明真覺舊圓。次菩提樹下應身今滿。後",
    "T35n1735_047:0864a12": "其菩提下演法益生。此頓演華嚴。六轉法輪",
    "T35n1735_047:0864a13": "佛事中義通權實。先列。後結。列中一唯菩薩",
    "T35n1735_047:0864a14": "乘通四不退。二通五乘。世咸了故。三開權顯",
    "T35n1735_047:0864a15": "實。令悟知見決定有故。四通三藏。三藏",
    "T35n1735_047:0864a16": "除癡及三障故。五唯頓法。事理雙絕故。六",
    "T35n1735_047:0864a17": "中道法。不著二邊故。七世諦法。淨所知",
    "T35n1735_047:0864a18": "故。八唯佛法。智遍知故。九唯圓法。無異味",
    "T35n1735_047:0864a19": "故。後一切諸佛下總結。即無量乘。唯第十",
    "T35n1735_047:0864a20": "輪。隨機演故。十皆圓融為不思議。七威儀",
    "T35n1735_047:0864a21": "佛事。於中四。一別舉入城益物。二一切諸",
    "T35n1735_047:0864a22": "佛色身下。通顯威儀益物。三一切諸佛昔於",
    "T35n1735_047:0864a23": "下。言談示現益物。其昔字晉本所無。即是現",
    "T35n1735_047:0864a24": "益。若言昔者乃是舉因顯果。必是普字。四",
    "T35n1735_047:0864a25": "一切諸佛以如是下。總結深廣。八起行佛事",
    "T35n1735_047:0864a26": "中四。一身心安住行。蘭若唯山林寂靜通",
    "T35n1735_047:0864a27": "城邑。空閑在無物。二或以天身下。起應上求",
    "T35n1735_047:0864a28": "行。三或時說法下。說默下化行。四或住一日",
    "T35n1735_047:0864a29": "下。時分進修行。九起用佛事中二。初顯起用",
    "T35n1735_047:0864b01": "所依。以是能生功德藏故。二或現涅槃下",
    "T35n1735_047:0864b02": "正明起用。十涅槃佛事。別顯用中之一。於",
    "T35n1735_047:0864b03": "中三。初明涅槃悲戀益。次復為化度下。舍",
    "T35n1735_047:0864b04": "利流布益。後佛子下總結益滿。若配十問。",
    "T35n1735_047:0864b05": "一本願。二即種性及國土。三是無礙。四十皆",
    "T35n1735_047:0864b06": "解脫。五出現。六音聲。七身。八智慧。九自在。",
    "T35n1735_047:0864b07": "三結可知。第五無二行。自在法者明無畏自",
    "T35n1735_047:0864b08": "在。兼答普光無畏之問。於事明審決定無",
    "T35n1735_047:0864b09": "疑故云無二。不畏他難名為自在。別中初",
    "T35n1735_047:0864b10": "四可知。次三通二義。一以理融相。二事",
    "T35n1735_047:0864b11": "事即入。次二唯理。後一有三義。一同性修",
    "T35n1735_047:0864b12": "故。二互迴向故。三互主伴故。第六明住。一",
    "T35n1735_047:0864b13": "切法者。明三昧自在。兼答普光三昧問。如",
    "T35n1735_047:0864b14": "來所住無非三昧故。遍住一切。文顯可知。",
    "T35n1735_047:0864b15": "第七知一切法盡無有餘者。明十力自在。兼",
    "T35n1735_047:0864b16": "答普光十力之問。十力智慧照境無遺故。亦",
    "T35n1735_047:0864b17": "顯可知。第八廣大力者。明神力自在。亦答",
    "T35n1735_047:0864b18": "普光十力之問。文中亦三。初標。次何者下徵",
    "T35n1735_047:0864b19": "釋。三結。今初。十力是別名。大那羅延等是總",
    "T35n1735_047:0864b20": "稱故。下列中但依總名。是則標中十力。",
    "T35n1735_047:0864b21": "一一遍下別中。十門一一具前標中十力。",
    "T35n1735_047:0864b22": "則成百門。古德將標中十力。次第配下十",
    "T35n1735_047:0864b23": "勇健法。謂初為廣大力等。則令別中一門",
    "T35n1735_047:0864b24": "不攝前十。不成百門。亦令餘門無廣大",
    "T35n1735_047:0864b25": "義。初門無最上等。設欲從勝配者。應逆次",
    "T35n1735_047:0864b26": "配之。十中。一廣大者。周法界故。二最上者。",
    "T35n1735_047:0864b27": "無加過故。三無分量故。四可敬畏故。五",
    "T35n1735_047:0864b28": "唯佛得故。六作無屈故。七當體堅故。八緣不",
    "T35n1735_047:0864b29": "壞故。九超言念故。十不可搖故。次徵釋",
    "T35n1735_047:0864c01": "中。第一身命不可壞力。今逆次配此。即不可",
    "T35n1735_047:0864c02": "動力。乃至一毛不搖動故。文中二。先正明",
    "T35n1735_047:0864c03": "不可動壞。謂情非情境俱不能壞。後若有眾",
    "T35n1735_047:0864c04": "生下舉況顯勝。如令耆婆入火取子入獄",
    "T35n1735_047:0864c05": "問罪等。第二毛孔容持力。即是不可思。而諸",
    "T35n1735_047:0864c06": "眾生不覺知故。第三毛持大山力。即當不",
    "T35n1735_047:0864c07": "壞。以雖持多大山身心無勞損。故。文中速",
    "T35n1735_047:0864c08": "行廣步。多劫行剎為一山之量。此山已無",
    "T35n1735_047:0864c09": "邊矣。況有多山。在於一毛。況復多毛。窮劫",
    "T35n1735_047:0864c10": "持住實難思之境矣。第四定用自在力。即是",
    "T35n1735_047:0864c11": "堅固定力安住故。第五常遍演法力。此即不",
    "T35n1735_047:0864c12": "退言音無變無斷盡故。文中二。初明一身",
    "T35n1735_047:0864c13": "轉。後如一佛下明多身轉。前中三。初顯所",
    "T35n1735_047:0864c14": "說多。次如是演說下明所說常。後所謂下示",
    "T35n1735_047:0864c15": "所說體。後多身可知。是則常恒之說。前後無",
    "T35n1735_047:0864c16": "涯。生盲之徒對而莫覩隨所感見說有始",
    "T35n1735_047:0864c17": "終。第六德相降魔力。即當難獲。然十皆難",
    "T35n1735_047:0864c18": "獲。世多魔惑偏立難獲之名。第七圓音遍",
    "T35n1735_047:0864c19": "徹力。即是威德聞。皆調伏故。第八心無障礙",
    "T35n1735_047:0864c20": "力。即無量力。離量非量故。初無塵惑障礙。",
    "T35n1735_047:0864c21": "後於不可說下起用無障礙。心善解脫者。",
    "T35n1735_047:0864c22": "由三種相。一於諸行遍了知故。二於彼相",
    "T35n1735_047:0864c23": "應諸煩惱斷得作證故。三煩惱斷已。於一",
    "T35n1735_047:0864c24": "切處離愛住故。第九法身微密力。即是最",
    "T35n1735_047:0864c25": "上此總收前八後一。更無加故。文列二十",
    "T35n1735_047:0864c26": "五身。或即應之真。即真之應。即性之相。即",
    "T35n1735_047:0864c27": "理之智。十身圓融同一法界之身。不可配",
    "T35n1735_047:0864c28": "於報化。故云最上微密。第十具足行智力。",
    "T35n1735_047:0864c29": "即是廣大力。因行如海果智普周。五無邊",
    "T35n1735_047:0865a01": "界大用無涯故。文中四。一萬行圓淨。二住佛",
    "T35n1735_047:0865a02": "所住下智用圓周。三雖已證下動寂自在。四",
    "T35n1735_047:0865a03": "佛子一切諸佛下。用無涯畔。上之十力不出",
    "T35n1735_047:0865a04": "三業。可以思準。第三佛子此一切下。總結可",
    "T35n1735_047:0865a05": "知。第九決定法下三門答無礙問。一明所",
    "T35n1735_047:0865a06": "作決定無能為礙。此約一類世界。故云決",
    "T35n1735_047:0865a07": "定於異類界。未必定然。又約佛。定能為故",
    "T35n1735_047:0865a08": "云決定耳。二速疾法者。明令他無礙。如如",
    "T35n1735_047:0865a09": "意寶見速獲益。而薄福不覩。十句五對。一",
    "T35n1735_047:0865a10": "離惡趣圓勝德。二成善因感樂果。三除",
    "T35n1735_047:0865a11": "疑惑滿大心。四始入位終清淨。五淨二礙",
    "T35n1735_047:0865a12": "具四辯。三應憶念清淨者。舉佛無二礙勸",
    "T35n1735_047:0865a13": "物念持。第十一切智住下三門答解脫問。初",
    "T35n1735_047:0865a14": "門明智障解脫。智安事理故名為住。由離",
    "T35n1735_047:0865a15": "障故一切能知。二無量不思議三昧者。明",
    "T35n1735_047:0865a16": "定障解脫。由離障故。用廣為無量。體深不",
    "T35n1735_047:0865a17": "可思議故。十種之中各先明在定。後一念",
    "T35n1735_047:0865a18": "遍用。三無礙解脫者。明業用解脫智。論云。",
    "T35n1735_047:0865a19": "菩薩有不思議解脫。諸佛有無礙解脫。所",
    "T35n1735_047:0865a20": "作無障。脫拘礙故。故各於一塵頓為微",
    "T35n1735_047:0865a21": "細作用。若別答十問者。一答出現。二音聲。",
    "T35n1735_047:0865a22": "三本願。願化盡故。四國土。五即智慧能授菩",
    "T35n1735_047:0865a23": "薩之記。六佛身。七即種性。云世界種入世",
    "T35n1735_047:0865a24": "化物之種。應非世界海中之種。以前有國",
    "T35n1735_047:0865a25": "土竟故。八自在。九是無礙。利生無礙故。十",
    "T35n1735_047:0865a26": "即解脫。無不為故。既隨一門皆答十問。則",
    "T35n1735_047:0865a27": "包含該攝。是以名不思議。然文少結束似",
    "T35n1735_047:0865a28": "經來未盡。或顯佛德無盡故。相海等猶答",
    "T35n1735_047:0865a29": "前問故。",
    "T35n1735_047:0865b01": "大方廣佛華嚴經疏卷第四十七"
}