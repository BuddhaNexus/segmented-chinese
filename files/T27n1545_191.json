{
    "T27n1545_191:0953b17": "阿毘達磨大毘婆沙論卷第一百",
    "T27n1545_191:0953b18": "九十一",
    "T27n1545_191:0953b20": "五百大阿羅漢等造",
    "T27n1545_191:0953b21": "三藏法師玄奘奉　詔譯",
    "T27n1545_191:0953b22": "見蘊第八中念住納息第一之五",
    "T27n1545_191:0953b23": "阿羅漢般涅槃心當言善耶無記耶。答當",
    "T27n1545_191:0953b24": "言無記。問何故作此論。答欲令疑者得決",
    "T27n1545_191:0953b25": "定故。謂阿羅漢已斷不善法成就善法。或",
    "T27n1545_191:0953b26": "有便疑。若爾阿羅漢應住善心而般涅槃。",
    "T27n1545_191:0953b27": "欲令此疑得決定故。明阿羅漢雖斷不善",
    "T27n1545_191:0953b28": "法成就善法。然住無記心而般涅槃非善。",
    "T27n1545_191:0953b29": "若先不作此論者則乃至于今若作是問。",
    "T27n1545_191:0953c01": "阿羅漢般涅槃心當言善耶無記耶。彼不解",
    "T27n1545_191:0953c02": "故。或作是答。是善非無記。以阿羅漢已斷",
    "T27n1545_191:0953c03": "一切不善法成就善法故。由先作此論故。",
    "T27n1545_191:0953c04": "乃至于今皆得正解。由是因緣故造斯論。",
    "T27n1545_191:0953c05": "問何故阿羅漢唯住無記心而般涅槃。答",
    "T27n1545_191:0953c06": "唯無記心順心斷故。謂善心強盛堅住難壞",
    "T27n1545_191:0953c07": "能令餘心長時續起。於心斷不順。無記心",
    "T27n1545_191:0953c08": "羸劣如朽敗種不堅住易壞。不能令餘",
    "T27n1545_191:0953c09": "心長時續起故。於心斷最為隨順。有說。以",
    "T27n1545_191:0953c10": "無記心起過患少故。謂善不善心由二門",
    "T27n1545_191:0953c11": "於生死中起多過患。一由異熟果門。二由",
    "T27n1545_191:0953c12": "等流果門。無記心但由等流果門起過患",
    "T27n1545_191:0953c13": "非異熟果。有說。以阿羅漢背一切生故。謂",
    "T27n1545_191:0953c14": "餘有情將命終時為當生故極作意力。令",
    "T27n1545_191:0953c15": "善心起。勿我當墮諸非愛趣。阿羅漢背一",
    "T27n1545_191:0953c16": "切生故不復作意。但住無記心而般涅槃。",
    "T27n1545_191:0953c17": "有說。以阿羅漢不求趣異熟器故。謂餘",
    "T27n1545_191:0953c18": "有情求趣當來異熟器故將命終時以極",
    "T27n1545_191:0953c19": "加行令善心起。阿羅漢不求趣如是異",
    "T27n1545_191:0953c20": "熟器故但住無記心而般涅槃。有說。阿羅",
    "T27n1545_191:0953c21": "漢住自性心入於涅槃。自性心者則無記",
    "T27n1545_191:0953c22": "心。以生生中未嘗無故。或有一眾同分中",
    "T27n1545_191:0953c23": "無善心起。謂已斷善根未相續者。或有一",
    "T27n1545_191:0953c24": "眾同分中無不善心起。謂已離欲界染者。",
    "T27n1545_191:0953c25": "無有一眾同分中不起無記心者。是以說",
    "T27n1545_191:0953c26": "無記心名自性心。唯住此心入於涅槃。有",
    "T27n1545_191:0953c27": "說。阿羅漢要住如上親友心而涅槃故。如",
    "T27n1545_191:0953c28": "人欲適他土親友追送其下親友至門而",
    "T27n1545_191:0953c29": "返。中至村界上至國境。如是阿羅漢趣涅",
    "T27n1545_191:0954a01": "槃時不善染污心如下親友。於離欲界及",
    "T27n1545_191:0954a02": "非想非非想處染時即便捨離。善心如中親",
    "T27n1545_191:0954a03": "友。於起無記心時而便捨離。無記心如上",
    "T27n1545_191:0954a04": "親友。於般涅槃時乃便捨離。有說。此是阿",
    "T27n1545_191:0954a05": "羅漢漸捨生死法故。謂離欲界染時捨一",
    "T27n1545_191:0954a06": "切不善心。離非想非非想處染時捨一切染",
    "T27n1545_191:0954a07": "污心。起無記心時捨一切善心。入無餘依",
    "T27n1545_191:0954a08": "涅槃時捨一切無記心。尊者妙音說曰。一切",
    "T27n1545_191:0954a09": "善心皆是作功用起將命終時不能復作",
    "T27n1545_191:0954a10": "功用。是故唯住無記心而般涅槃。",
    "T27n1545_191:0954a11": "問阿羅漢最後心為何所緣耶。有說。緣自",
    "T27n1545_191:0954a12": "身中諸根大種。有說。緣內六處。有說。緣外",
    "T27n1545_191:0954a13": "六處。有說。緣十二處。尊者說曰。阿羅漢最",
    "T27n1545_191:0954a14": "後心為何所緣。答緣自身彼於自身作無",
    "T27n1545_191:0954a15": "命離命者想。空解脫門現在前而般涅槃。有",
    "T27n1545_191:0954a16": "說。彼心緣一切行以於諸行深見過失。",
    "T27n1545_191:0954a17": "無願解脫門現在前而般涅槃。有說。彼心緣",
    "T27n1545_191:0954a18": "涅槃以於涅槃觀寂靜功德。無相解脫門",
    "T27n1545_191:0954a19": "現在前而般涅槃。應知此中依阿羅漢相續",
    "T27n1545_191:0954a20": "命終心說。非剎那最後心以彼心唯無記",
    "T27n1545_191:0954a21": "故。大德說曰。阿羅漢最後心緣所見聞覺知",
    "T27n1545_191:0954a22": "境。以彼心是異熟生自體所攝。由先業行",
    "T27n1545_191:0954a23": "盡故自然斷滅。如陶家輪勢極則止。",
    "T27n1545_191:0954a24": "何故雙賢弟子先般涅槃然後佛耶。答彼二",
    "T27n1545_191:0954a25": "尊者先長夜中造作增長感無斷業勿空無",
    "T27n1545_191:0954a26": "果異熟故。由二因緣彼二尊者求如是處",
    "T27n1545_191:0954a27": "發起此業。一以見為先故。二以聞為先故。",
    "T27n1545_191:0954a28": "見為先者彼二尊者過去曾見先三藐三佛",
    "T27n1545_191:0954a29": "陀雙賢弟子先般涅槃然後彼佛。聞為先者",
    "T27n1545_191:0954b01": "彼二尊者過去曾聞先三藐三佛陀雙賢弟",
    "T27n1545_191:0954b02": "子先般涅槃然後彼佛。既見聞已而便引起",
    "T27n1545_191:0954b03": "隨順彼因。諸我所行若戒若禁苦行梵行一",
    "T27n1545_191:0954b04": "切迴向。願我未來得作如斯善士行類。恒",
    "T27n1545_191:0954b05": "與大師現受法樂而無間斷。若佛先般涅",
    "T27n1545_191:0954b06": "槃然後雙賢弟子者。則彼所造作增長感無",
    "T27n1545_191:0954b07": "斷業應空無果異熟。問一切造作增長感無",
    "T27n1545_191:0954b08": "斷業無如佛者。若雙賢弟子先般涅槃則佛",
    "T27n1545_191:0954b09": "感無斷業便空無果異熟。豈雙賢弟子感",
    "T27n1545_191:0954b10": "無斷業於佛為勝耶。答弟子於師有二種",
    "T27n1545_191:0954b11": "受用勝。一財受用。二法受用。師於弟子有",
    "T27n1545_191:0954b12": "一種受用勝。謂財非法。然造作增長感無斷",
    "T27n1545_191:0954b13": "業但為法故非為財故是以無前過失。問",
    "T27n1545_191:0954b14": "雙賢弟子中般若勝者復先涅槃非神通勝",
    "T27n1545_191:0954b15": "者。神通勝者於彼既失法受用義。云何非",
    "T27n1545_191:0954b16": "感無斷業空無果異熟耶。答般若勝者無",
    "T27n1545_191:0954b17": "如世尊。彼雖涅槃以世尊在故於法受",
    "T27n1545_191:0954b18": "用非空無果。復次由法爾故雙賢弟子先",
    "T27n1545_191:0954b19": "佛般涅槃。何謂法爾。謂法應如是不可改",
    "T27n1545_191:0954b20": "易不可徵詰是法爾義。此顯一切諸佛雙",
    "T27n1545_191:0954b21": "賢弟子法應先佛而般涅槃此理無異。有",
    "T27n1545_191:0954b22": "說。與轉輪王相似法故。如轉輪王欲往",
    "T27n1545_191:0954b23": "彼彼未至方域必令前軍勇將先導而往。如",
    "T27n1545_191:0954b24": "是十力法轉輪王欲往未至無餘依涅槃界。",
    "T27n1545_191:0954b25": "亦令如前軍勇將雙賢弟子先導而往。有",
    "T27n1545_191:0954b26": "說。欲令所化有情入佛法故。謂有所化有",
    "T27n1545_191:0954b27": "情雖近佛而住盡眾同分。不欲來詣佛",
    "T27n1545_191:0954b28": "所受行佛法。若見雙賢弟子般涅槃時便",
    "T27n1545_191:0954b29": "於生死厭怖。來詣佛所受行佛法。有說。為",
    "T27n1545_191:0954c01": "解所化有情愁憂心故。謂若佛先般涅槃則",
    "T27n1545_191:0954c02": "無有能解所化有情愁憂心者。若雙賢弟",
    "T27n1545_191:0954c03": "子先般涅槃則有如來能於雨四月中。依",
    "T27n1545_191:0954c04": "彼及自說無常教解彼愁憂令修勝行。有",
    "T27n1545_191:0954c05": "說。欲令所化有情於佛當般涅槃預繫念",
    "T27n1545_191:0954c06": "住。故謂由雙賢弟子先般涅槃。所化有情便",
    "T27n1545_191:0954c07": "作是念。佛亦不久當般涅槃。以雙賢弟子",
    "T27n1545_191:0954c08": "已涅槃故。如天欲雷必先掣電。若不以電",
    "T27n1545_191:0954c09": "為先而震雷者則令怯弱。有情聞之驚慴",
    "T27n1545_191:0954c10": "或復致死。是故天欲雷時愍有情故先流",
    "T27n1545_191:0954c11": "電耀。彼既知已虛心待之。雖聞吒雷則無",
    "T27n1545_191:0954c12": "驚駭。如是若佛先般涅槃者則令一類於佛",
    "T27n1545_191:0954c13": "慕戀渴仰有情驚怛悶絕。若雙賢弟子先涅",
    "T27n1545_191:0954c14": "槃者。則令彼類預起如來般涅槃想。至佛",
    "T27n1545_191:0954c15": "涅槃則無悶絕故。有頌言。",
    "T27n1545_191:0954c16": "　恒作無常想　　變壞則無憂",
    "T27n1545_191:0954c17": "　如覩電為先　　聞雷不驚怖",
    "T27n1545_191:0954c18": "有說。為息謗故。謂有外道恒謗佛言。沙",
    "T27n1545_191:0954c19": "門喬答摩攝受鄔波底沙及俱履多故。夜從",
    "T27n1545_191:0954c20": "諮受晝為他說。若彼二人般涅槃已世尊說",
    "T27n1545_191:0954c21": "法不異先時則諸外道誹謗皆息。有說。為",
    "T27n1545_191:0954c22": "顯世尊不久住世必當般涅槃故。如世界",
    "T27n1545_191:0954c23": "將欲壞時。蘇迷盧山數為難陀鄔波難陀二",
    "T27n1545_191:0954c24": "大龍王纏遶捨去。諸天見已即知世界不久",
    "T27n1545_191:0954c25": "當壞。如是尊者舍利子大目揵連先般涅槃。",
    "T27n1545_191:0954c26": "世便知佛不久滅度由如是等種種因緣",
    "T27n1545_191:0954c27": "故。雙賢弟子先般涅槃然後佛滅。",
    "T27n1545_191:0954c28": "問何故具壽蘇跋陀羅先般涅槃然後佛耶。",
    "T27n1545_191:0954c29": "答亦由法爾故。謂諸佛法爾最後弟子先般",
    "T27n1545_191:0955a01": "涅槃然後佛。問何謂法爾。答法應如是不",
    "T27n1545_191:0955a02": "可改易故名法爾。此顯一切諸佛法應後",
    "T27n1545_191:0955a03": "最後弟子而般涅槃此理無異。有說。與轉",
    "T27n1545_191:0955a04": "輪王相似法故。如轉輪王欲入園苑勝地",
    "T27n1545_191:0955a05": "遊戲。必以諸莊嚴具嚴飾最小王子令其",
    "T27n1545_191:0955a06": "先入然後自往。如是十力無上法王。將欲",
    "T27n1545_191:0955a07": "入如園苑勝地無餘依涅槃界。亦先以菩",
    "T27n1545_191:0955a08": "提分法莊嚴最後弟子令先涅槃。然後自",
    "T27n1545_191:0955a09": "往。有說。尊者蘇跋陀羅作是念。一切同梵",
    "T27n1545_191:0955a10": "行者皆在我前入有餘依涅槃界。我當復",
    "T27n1545_191:0955a11": "在一切同梵行者前入無餘依涅槃界。由",
    "T27n1545_191:0955a12": "其志願故彼先佛而般涅槃。有說。彼尊者",
    "T27n1545_191:0955a13": "作是念。如受爾所聖教功德。還受爾所生",
    "T27n1545_191:0955a14": "死過患。我既不能領受聖教眾多功德。何",
    "T27n1545_191:0955a15": "須久住領受生死眾多過患。故彼先佛而般",
    "T27n1545_191:0955a16": "涅槃。有說。彼尊者怖畏多受利養恭敬故。",
    "T27n1545_191:0955a17": "謂拘尸城諸力士等先於彼尊者起大師想。",
    "T27n1545_191:0955a18": "復知彼得阿羅漢果。彼尊者作是念。若佛",
    "T27n1545_191:0955a19": "般涅槃後彼必於我大設供養。幸因佛未涅",
    "T27n1545_191:0955a20": "槃諸力士等供養世尊。未暇相及我當先",
    "T27n1545_191:0955a21": "佛而般涅槃。有說。彼欲斷絕諍根本故。謂",
    "T27n1545_191:0955a22": "彼尊者作如是念。若我後佛般涅槃者。外",
    "T27n1545_191:0955a23": "道謂我是彼同類。諸苾芻復言是我同類。因",
    "T27n1545_191:0955a24": "此便興種種鬪諍。彼觀未來有如是事是",
    "T27n1545_191:0955a25": "故先佛而般涅槃。有說。欲顯世尊於最後",
    "T27n1545_191:0955a26": "位教化功德亦無減故。謂或有作是念。世",
    "T27n1545_191:0955a27": "尊功德退減而般涅槃故。彼尊者欲顯世尊",
    "T27n1545_191:0955a28": "於最後位亦能教化有情令功德圓滿。謂",
    "T27n1545_191:0955a29": "令入無餘依涅槃界。由如是等種種因緣",
    "T27n1545_191:0955b01": "故彼先佛而般涅槃。如說世尊依不動寂靜",
    "T27n1545_191:0955b02": "定而般涅槃世間眼滅。此為在定為出定",
    "T27n1545_191:0955b03": "耶。答出定。問何故作此論。答欲令疑者得",
    "T27n1545_191:0955b04": "決定故。謂契經說世尊依不動寂靜定而般",
    "T27n1545_191:0955b05": "涅槃世間眼滅。或有疑佛在定而般涅槃。欲",
    "T27n1545_191:0955b06": "令此疑得決定故明佛出定而般涅槃故",
    "T27n1545_191:0955b07": "作斯論。此中不動寂靜定者。謂有欲界無覆",
    "T27n1545_191:0955b08": "無記心相應定。似第四靜慮故名不動寂",
    "T27n1545_191:0955b09": "靜。佛依此而般涅槃。西方健馱羅國諸師作",
    "T27n1545_191:0955b10": "如是說。如說世尊入第四靜慮而般涅槃",
    "T27n1545_191:0955b11": "世間眼滅。此為在定為出定耶。答出定。問",
    "T27n1545_191:0955b12": "佛具入四靜慮而般涅槃何故但言入第四",
    "T27n1545_191:0955b13": "靜慮耶。答雖亦入前三靜慮而非堅著。若",
    "T27n1545_191:0955b14": "入第四靜慮即便堅著故偏說之。有說。為",
    "T27n1545_191:0955b15": "入第四靜慮故入前三靜慮是故偏說第",
    "T27n1545_191:0955b16": "四。有說。前三靜慮猶如在路第四靜慮是",
    "T27n1545_191:0955b17": "正所往是以偏說。有說。佛將般涅槃時從",
    "T27n1545_191:0955b18": "第四靜慮起入第三靜慮近分。從第三靜慮",
    "T27n1545_191:0955b19": "近分起入第二靜慮近分。從第二靜慮近",
    "T27n1545_191:0955b20": "分起入初靜慮近分。從初靜慮近分起欲界",
    "T27n1545_191:0955b21": "善心現在前。欲界善心無間欲界無覆無記",
    "T27n1545_191:0955b22": "心現在前。即住此心而般涅槃。以前三靜",
    "T27n1545_191:0955b23": "慮但入出近分非根本。第四靜慮入出根",
    "T27n1545_191:0955b24": "本是故偏說。尊者妙音說曰。佛將入涅槃",
    "T27n1545_191:0955b25": "時。第四靜慮無間欲界善心現在前。欲界善",
    "T27n1545_191:0955b26": "心無間欲界無覆無記心現在前。則住此",
    "T27n1545_191:0955b27": "心而般涅槃。問豈有能從第四靜慮無間",
    "T27n1545_191:0955b28": "則起欲界善心耶。答有。謂佛非餘。問何故",
    "T27n1545_191:0955b29": "佛般涅槃時最後入第四靜慮耶。答過殑伽",
    "T27n1545_191:0955c01": "沙數。如來應正等覺法皆如是。次第入定而",
    "T27n1545_191:0955c02": "般涅槃。謂一切佛般涅槃時最後法爾入第",
    "T27n1545_191:0955c03": "四靜慮。從彼起已而般涅槃。有說。欲顯佛",
    "T27n1545_191:0955c04": "於彼定極自在故雖將涅槃而猶現入。若",
    "T27n1545_191:0955c05": "不爾者應不能現前。有說。佛欲悲愍後",
    "T27n1545_191:0955c06": "世生故。謂佛滅後有諸眾生當作是念。世",
    "T27n1545_191:0955c07": "尊具一切智臨涅槃時尚入第四靜慮。況",
    "T27n1545_191:0955c08": "我等不於諸等至中勤作加行耶。由此勤",
    "T27n1545_191:0955c09": "修一切等至。有說。與轉輪王相似法故。如",
    "T27n1545_191:0955c10": "轉輪王若先於此地灌頂而受王位。後即",
    "T27n1545_191:0955c11": "於此地而命終。如是十力無上法王先依",
    "T27n1545_191:0955c12": "第四靜慮受法王位。後還依此地而般涅",
    "T27n1545_191:0955c13": "槃。有說。與大富商主相似法故。如富商主",
    "T27n1545_191:0955c14": "最後轉易大價珍寶而無戀著。如是世尊",
    "T27n1545_191:0955c15": "最後棄捨殊勝第四靜慮而無戀著。世尊",
    "T27n1545_191:0955c16": "臨般涅槃時先起欲界善心。從此無間入",
    "T27n1545_191:0955c17": "初靜慮。從初靜慮入第二靜慮。如是次第",
    "T27n1545_191:0955c18": "乃至從無所有處入非想非非想處。從非想",
    "T27n1545_191:0955c19": "非非想處無間入滅受想定。從滅受想定",
    "T27n1545_191:0955c20": "無間入無所有處。從無所有處入非想非",
    "T27n1545_191:0955c21": "非想處。從非想非非想處入識無邊處。從",
    "T27n1545_191:0955c22": "識無邊處入無所有處。從無所有處入空",
    "T27n1545_191:0955c23": "無邊處。從空無邊處入識無邊處從識無",
    "T27n1545_191:0955c24": "邊處入第四靜慮。從第四靜慮入空無邊",
    "T27n1545_191:0955c25": "處。從空無邊處入第三靜慮。從第三靜慮",
    "T27n1545_191:0955c26": "入第四靜慮。從第四靜慮入第二靜慮。從",
    "T27n1545_191:0955c27": "第二靜慮入第三靜慮。從第三靜慮入初",
    "T27n1545_191:0955c28": "靜慮。從初靜慮入第二靜慮。從第二靜慮",
    "T27n1545_191:0955c29": "入第三靜慮。從第三靜慮入第四靜慮。從",
    "T27n1545_191:0956a01": "第四靜慮起便般涅槃。如是世尊臨涅槃時",
    "T27n1545_191:0956a02": "四度入第四靜慮。前三入時未名不動寂靜",
    "T27n1545_191:0956a03": "定。第四入時乃名不動寂靜定。所以者何。前",
    "T27n1545_191:0956a04": "三入時不緣涅槃。第四入時乃緣涅槃故。",
    "T27n1545_191:0956a05": "問何故世尊臨涅槃時不順超入諸定。而",
    "T27n1545_191:0956a06": "但逆超入耶。答過殑伽沙數如來應正等覺",
    "T27n1545_191:0956a07": "法皆如是超入諸定。有說。欲顯世尊於諸",
    "T27n1545_191:0956a08": "定得自在故。所以者何。若有於定得自在",
    "T27n1545_191:0956a09": "者。乃能不因順超入而便逆超入。若於諸",
    "T27n1545_191:0956a10": "定不自在者尚不能順超。況能逆超而入",
    "T27n1545_191:0956a11": "諸定。有說。欲顯世尊能作難作事故。謂不",
    "T27n1545_191:0956a12": "順超而能逆超入諸定者此事為難。非如",
    "T27n1545_191:0956a13": "順超入已方逆超者。有說。欲顯世尊威力大",
    "T27n1545_191:0956a14": "故。世尊威力乃能不順超而逆超。聲聞獨覺",
    "T27n1545_191:0956a15": "若不順超則不能逆超而入諸定。有說。",
    "T27n1545_191:0956a16": "為欲兼入滅盡定故。謂佛爾時若順超入",
    "T27n1545_191:0956a17": "諸定者則無容入滅盡定。所以者何。以滅",
    "T27n1545_191:0956a18": "盡定要從漸次非想非非想處心無間現在",
    "T27n1545_191:0956a19": "前故。如是佛般涅槃時則不應現入一切",
    "T27n1545_191:0956a20": "靜慮解脫等持等至。然佛般涅槃時決定現",
    "T27n1545_191:0956a21": "入一切靜慮解脫等持等至。是故不順超入",
    "T27n1545_191:0956a22": "諸定而逆超入諸定。問世尊何故臨般涅",
    "T27n1545_191:0956a23": "槃現入一切靜慮解脫等持等至耶。答過殑",
    "T27n1545_191:0956a24": "伽沙數如來應正等覺法皆爾故。謂一切佛臨",
    "T27n1545_191:0956a25": "般涅槃法皆現入一切靜慮等持等至。有",
    "T27n1545_191:0956a26": "說。欲顯世尊於諸定得自在故。謂若於",
    "T27n1545_191:0956a27": "諸定得自在者臨般涅槃時猶能現入。若",
    "T27n1545_191:0956a28": "於諸定不得自在餘時尚不能現入況",
    "T27n1545_191:0956a29": "臨般涅槃。有說。佛為悲愍後時諸有情故。",
    "T27n1545_191:0956b01": "謂佛般涅槃後有諸有情當作是念。世尊具",
    "T27n1545_191:0956b02": "一切智臨般涅槃尚現入一切靜慮解脫等",
    "T27n1545_191:0956b03": "持等至。況我等於彼不勤作加行耶。由此",
    "T27n1545_191:0956b04": "勤修靜慮解脫等持等至。有說。為欲重修",
    "T27n1545_191:0956b05": "所留設利羅故。又為資養羸瘦身故。又為",
    "T27n1545_191:0956b06": "准陀工巧之子福田增廣故。又為止息因碎",
    "T27n1545_191:0956b07": "身所生身中諸苦受故。有說。與大富商主",
    "T27n1545_191:0956b08": "相似法故。如巨富商主臨命終時開諸庫",
    "T27n1545_191:0956b09": "藏觀閱財寶付囑子孫然後捨命。如是世",
    "T27n1545_191:0956b10": "尊為無上正法商主。臨涅槃時開功德庫",
    "T27n1545_191:0956b11": "藏。觀閱一切靜慮解脫等持等至諸法財寶。",
    "T27n1545_191:0956b12": "付囑弟子然後涅槃。尊者妙音說曰。世尊自",
    "T27n1545_191:0956b13": "顯不退法故。謂佛成就一切功德於一切",
    "T27n1545_191:0956b14": "境智得自在臨般涅槃。猶能現起一切靜",
    "T27n1545_191:0956b15": "慮解脫等持等至。如契經說。世尊在拘尸城",
    "T27n1545_191:0956b16": "力士生處雙娑羅林間而般涅槃。問世尊何",
    "T27n1545_191:0956b17": "故在拘尸城般涅槃耶。答為欲化度拘尸",
    "T27n1545_191:0956b18": "城中諸力士故。又為攝化外道蘇跋陀羅",
    "T27n1545_191:0956b19": "故又為令大力士補羯娑。種獨覺菩提種子",
    "T27n1545_191:0956b20": "故。又令彼妻種無上正等菩提種子故。有",
    "T27n1545_191:0956b21": "說。為止拘尸城中諸力士等被輕蔑事故。",
    "T27n1545_191:0956b22": "謂佛若於餘大城中般涅槃者。此小城中諸",
    "T27n1545_191:0956b23": "力士等便被輕蔑。不得如來遺身一分故佛",
    "T27n1545_191:0956b24": "於此而般涅槃。有說。為廣流布佛身界故。",
    "T27n1545_191:0956b25": "若佛於餘大城般涅槃者彼諸人眾難可摧",
    "T27n1545_191:0956b26": "伏。於佛身界或生保悋則不可分布。若",
    "T27n1545_191:0956b27": "拘尸城般涅槃者。諸力士等身心勇健心勇",
    "T27n1545_191:0956b28": "健故樂為分布。身勇健故不為他伏樂分",
    "T27n1545_191:0956b29": "布故。令佛身界廣得流布。有說。欲顯佛",
    "T27n1545_191:0956c01": "雖臨般涅槃而於世間猶受增上富貴果",
    "T27n1545_191:0956c02": "故。謂佛若於諸餘大城般涅槃者。則所受供",
    "T27n1545_191:0956c03": "養雖過輪王多百千倍未為奇特。若雖",
    "T27n1545_191:0956c04": "於此極小邊城入於涅槃。而所受供養猶",
    "T27n1545_191:0956c05": "過輪王多百千倍乃為奇特。有說。佛曾於",
    "T27n1545_191:0956c06": "此數數捨身命故。如彼經說。佛告阿難",
    "T27n1545_191:0956c07": "乃至拘尸城有金河雙娑羅林。諸力士冠",
    "T27n1545_191:0956c08": "增制多界分周匝正等十二踰繕那地。如來",
    "T27n1545_191:0956c09": "於此六返捨轉輪王身命。今第七返捨如來",
    "T27n1545_191:0956c10": "應正等覺身命。阿難當知我不見於此地",
    "T27n1545_191:0956c11": "處。或東或南或西或北如來更捨第八身命。",
    "T27n1545_191:0956c12": "所以者何。如來諸有道斷生死永盡無後有",
    "T27n1545_191:0956c13": "故。",
    "T27n1545_191:0956c14": "如說佛告阿難。汝應往雙娑羅林間為佛",
    "T27n1545_191:0956c15": "敷設北首臥床。如來於今日中夜當於無",
    "T27n1545_191:0956c16": "依涅槃界而般涅槃乃至廣說。問世尊何故",
    "T27n1545_191:0956c17": "令敷設北首臥床而臥耶。答欲顯彼國論",
    "T27n1545_191:0956c18": "師法應爾故。謂彼國論師皆敷設北首床而",
    "T27n1545_191:0956c19": "臥。世尊亦爾。以佛能伏諸論師故即是無",
    "T27n1545_191:0956c20": "上第一。論師故令隨彼敷設而臥。有說。欲",
    "T27n1545_191:0956c21": "顯遠離世所妄執吉祥事故。謂彼國死者",
    "T27n1545_191:0956c22": "乃令床上北首而臥。佛為破彼妄吉祥執",
    "T27n1545_191:0956c23": "是故未般涅槃則令敷設北首床而臥。有",
    "T27n1545_191:0956c24": "說。欲止拘尸城中諸力士等不淨心故。謂",
    "T27n1545_191:0956c25": "彼國俗皆於北方建立天祠。若佛北足而臥",
    "T27n1545_191:0956c26": "者。即諸力士生不淨心。云何欺蔑我等所",
    "T27n1545_191:0956c27": "事北足而臥。有說。為欲顯佛恭敬正法",
    "T27n1545_191:0956c28": "故。謂佛預知般涅槃後無上法炬北方熾然",
    "T27n1545_191:0956c29": "久久不滅故於床上北首而臥。有說。佛欲",
    "T27n1545_191:0957a01": "顯己於一切時所作漸勝故。謂佛三無數",
    "T27n1545_191:0957a02": "劫來所起善根。漸漸增勝無有萎歇故。令",
    "T27n1545_191:0957a03": "首趣勝方而臥。以北方是勝方故。有說。佛",
    "T27n1545_191:0957a04": "欲顯北方人眾漸增廣故。謂佛預知般涅",
    "T27n1545_191:0957a05": "槃後北方人眾漸漸增廣故令敷設北首床",
    "T27n1545_191:0957a06": "而臥。如說爾時世尊趣所敷床右脇在下",
    "T27n1545_191:0957a07": "累足西面北首而臥。住光明想具念正知",
    "T27n1545_191:0957a08": "乃至廣說。問世尊何故右脇而臥。答欲顯佛",
    "T27n1545_191:0957a09": "如師子王而臥故。如契經說。臥有四種謂",
    "T27n1545_191:0957a10": "師子王臥天臥鬼臥耽欲者臥。師子王右脇",
    "T27n1545_191:0957a11": "而臥。天即仰面。鬼則伏面。耽欲者臥左脇",
    "T27n1545_191:0957a12": "著地。佛是無上人中師子故右脇而臥。有說。",
    "T27n1545_191:0957a13": "欲顯世尊如說而作故。謂契經說。佛告阿",
    "T27n1545_191:0957a14": "難。汝等應學師子王臥。佛是如說而作者既",
    "T27n1545_191:0957a15": "勸人右脇而臥故自亦為之。問世尊何故臥",
    "T27n1545_191:0957a16": "般涅槃而不坐耶。答欲令大眾於佛一切",
    "T27n1545_191:0957a17": "身分易了知故。有說。若佛臥涅槃者即身",
    "T27n1545_191:0957a18": "度量現可了知不待分別。有說。欲顯如",
    "T27n1545_191:0957a19": "來離矯誑故。若佛坐涅槃者即不信者當",
    "T27n1545_191:0957a20": "作是言。此是矯誑何有死人而能端坐。有",
    "T27n1545_191:0957a21": "說。為止當來於諸聖者生誹謗故。若坐",
    "T27n1545_191:0957a22": "般涅槃者即於今時諸阿羅漢身力羸劣臥",
    "T27n1545_191:0957a23": "入涅槃。世便謗言非阿羅漢若是者何不",
    "T27n1545_191:0957a24": "同佛坐涅槃耶。有說。為斷恃力者憍慢心",
    "T27n1545_191:0957a25": "故。謂彼見佛臥般涅槃咸作是念。世尊一",
    "T27n1545_191:0957a26": "一身分皆具那羅延力尚為無常所逼不",
    "T27n1545_191:0957a27": "能正坐。況我等輩凡下微弱而恃少力生",
    "T27n1545_191:0957a28": "憍慢耶。",
    "T27n1545_191:0957a29": "問世尊何故於中夜分而般涅槃。答以此時",
    "T27n1545_191:0957b01": "最寂靜故。謂彼土暑熱晝時不堪作務。多",
    "T27n1545_191:0957b02": "於初夜後夜分中作諸事業。唯中夜分一切",
    "T27n1545_191:0957b03": "寂然。如來恒時愛樂寂靜讚美寂靜故於",
    "T27n1545_191:0957b04": "中夜而般涅槃。有說。欲顯佛於增減事善",
    "T27n1545_191:0957b05": "節量中不須臾捨離故。謂佛留初夜分命",
    "T27n1545_191:0957b06": "捨後夜分壽。復於中夜分中留前捨後於",
    "T27n1545_191:0957b07": "其中分而般涅槃。有說。佛欲令大眾於生",
    "T27n1545_191:0957b08": "死黑闇起大厭怖故。謂佛於迦栗底迦月",
    "T27n1545_191:0957b09": "白半八日中夜而般涅槃。爾時月輪沒於山",
    "T27n1545_191:0957b10": "頂。如是佛正遍知月亦隱靜慮大涅槃山",
    "T27n1545_191:0957b11": "則時二種黑闇俱起。謂色性闇及無明闇。時",
    "T27n1545_191:0957b12": "諸大眾覩斯事已。便於生死起大厭怖。故",
    "T27n1545_191:0957b13": "於中夜而般涅槃。有說。佛一切時樂處中",
    "T27n1545_191:0957b14": "行故。謂佛昔為菩薩時於最後天生中生",
    "T27n1545_191:0957b15": "處中覩史多天處。於最後人生中生中印度",
    "T27n1545_191:0957b16": "劫比羅筏窣堵城。於中夜分。踰城出家習",
    "T27n1545_191:0957b17": "處中行。證無上覺為益有情。說離有無",
    "T27n1545_191:0957b18": "處中妙法。於夜中分而般涅槃。",
    "T27n1545_191:0957b19": "如說爾時阿難白佛言。世尊。此拘尸城中",
    "T27n1545_191:0957b20": "有如是如是力士。并男女大小僮僕作使親",
    "T27n1545_191:0957b21": "友眷屬一切。歸依世尊及法并苾芻僧。受諸",
    "T27n1545_191:0957b22": "學處乃至廣說。問別解脫律儀由自表得。",
    "T27n1545_191:0957b23": "云何彼力士等所受戒由他表得耶。答佛神",
    "T27n1545_191:0957b24": "力故謂戒皆由自表而得。然佛臨涅槃時",
    "T27n1545_191:0957b25": "以佛威力令力士等戒亦由他表而得。有",
    "T27n1545_191:0957b26": "說。尊者阿難先曾入拘尸城已授諸力士",
    "T27n1545_191:0957b27": "等三歸學處。今但白佛令知欲顯諸力士",
    "T27n1545_191:0957b28": "等是佛真實弟子。及顯如來於最後位猶能",
    "T27n1545_191:0957b29": "攝受諸新學輩。是故世尊弟子具足非如外",
    "T27n1545_191:0957c01": "道至臨終時弟子離散。有說。別解脫律儀",
    "T27n1545_191:0957c02": "亦更有餘從他表得。如半迦尸女等雖自",
    "T27n1545_191:0957c03": "表不大明了而由他表力故亦得別解脫",
    "T27n1545_191:0957c04": "律儀。",
    "T27n1545_191:0957c05": "如說佛告苾芻。從今以往及我滅度後不",
    "T27n1545_191:0957c06": "應輒度外道出家與受具戒。唯除釋種及",
    "T27n1545_191:0957c07": "事火多髮外道。若有釋種作外道服來求",
    "T27n1545_191:0957c08": "出家。汝等即應度令出家與受具戒。所以",
    "T27n1545_191:0957c09": "者何。我之眷屬應開許故。乃至廣說。問世",
    "T27n1545_191:0957c10": "尊成就遍行大悲何故唯令開許自眷屬",
    "T27n1545_191:0957c11": "耶。答有諸釋種先歸依外道未歸依佛。今",
    "T27n1545_191:0957c12": "方便攝受故發此言。謂因惡王毘盧釋迦。",
    "T27n1545_191:0957c13": "誅戮劫比羅筏窣堵城諸釋種故。有餘釋",
    "T27n1545_191:0957c14": "種以怖畏故依外道出家偷存身命佛為",
    "T27n1545_191:0957c15": "彼故義言汝等以怖畏故。依外道出家受",
    "T27n1545_191:0957c16": "彼法服。今無怖畏必應還來歸依佛法。故",
    "T27n1545_191:0957c17": "我勅諸弟子持令度彼因此無量釋種外",
    "T27n1545_191:0957c18": "道來歸佛法。有說。為欲誘引未入佛法",
    "T27n1545_191:0957c19": "增上慢釋種令入佛法故。謂有釋種增上",
    "T27n1545_191:0957c20": "慢纏心故盡眾同分不來見佛。如來說此",
    "T27n1545_191:0957c21": "語已便般涅槃。彼後聞之當作是念。佛豈",
    "T27n1545_191:0957c22": "不以我為眷屬故臨般涅槃猶垂哀愍。由",
    "T27n1545_191:0957c23": "此無不發淳淨心來歸佛法出家受戒。",
    "T27n1545_191:0957c24": "尊者世友說曰。如來為令釋種眷屬積集增",
    "T27n1545_191:0957c25": "廣殊勝善根故臨涅槃以為付囑。如契經",
    "T27n1545_191:0957c26": "說。爾時世尊袒上身分告苾芻眾曰。汝應",
    "T27n1545_191:0957c27": "觀我汝應察我。所以者何。如來應正等覺。",
    "T27n1545_191:0957c28": "難可出現。難可得見。過漚曇跋羅華。問",
    "T27n1545_191:0957c29": "世尊何故袒上身分告苾芻眾汝應觀我",
    "T27n1545_191:0958a01": "乃至廣說。答假如有人習奢摩他滿十二",
    "T27n1545_191:0958a02": "歲。所生善品不如於須臾頃觀察佛相好",
    "T27n1545_191:0958a03": "之身所獲功德。此中佛語義言我三無數劫",
    "T27n1545_191:0958a04": "所集福聚乃至未作灰聚以來。汝等宜應",
    "T27n1545_191:0958a05": "諦仰觀察求堅固法。問汝應觀我汝應察",
    "T27n1545_191:0958a06": "我有何差別。答汝應觀我者謂以眼識。汝",
    "T27n1545_191:0958a07": "應察我者謂以意識。復次應觀我者謂以",
    "T27n1545_191:0958a08": "無分別心。應察我者。謂以有分別心。復次",
    "T27n1545_191:0958a09": "應觀我者。謂於現在。應察我者。謂於未",
    "T27n1545_191:0958a10": "來。復次應觀我者。謂於生身。應察我者。",
    "T27n1545_191:0958a11": "謂於法身。復次觀我者。謂觀所集。察我者。",
    "T27n1545_191:0958a12": "謂察所證。復次觀我者。謂觀所厭。察我者。",
    "T27n1545_191:0958a13": "謂察所欣。復次觀我者。謂觀相好。察我者。",
    "T27n1545_191:0958a14": "謂察功德。是謂觀察差別。",
    "T27n1545_191:0958a15": "如契經說。汝等苾芻且可裁默應觀諸行",
    "T27n1545_191:0958a16": "是盡滅法。此是世尊最後教誨。問世尊何故",
    "T27n1545_191:0958a17": "說此語耶。答諸苾芻等以佛將涅槃故極",
    "T27n1545_191:0958a18": "懷愁惱展轉悲號。佛欲止其悲哀令生觀",
    "T27n1545_191:0958a19": "行故說是語。此中汝等苾芻且可裁默者",
    "T27n1545_191:0958a20": "令住正念應觀諸行是盡滅法者令起正",
    "T27n1545_191:0958a21": "知。復次可裁默者。令修奢摩他觀諸行",
    "T27n1545_191:0958a22": "者令修毘鉢舍那。復次可裁默者。令止憂",
    "T27n1545_191:0958a23": "悲觀諸行者令起觀行。尊者妙音說曰。汝",
    "T27n1545_191:0958a24": "等苾芻且可裁默者。欲止他悲哀應觀諸",
    "T27n1545_191:0958a25": "行是盡滅法者顯自成就無忘失法。此中佛",
    "T27n1545_191:0958a26": "語義言我成佛未久已作是說。",
    "T27n1545_191:0958a27": "　諸行無常　　有生滅法",
    "T27n1545_191:0958a28": "　以起盡故　　彼寂為樂",
    "T27n1545_191:0958a29": "今復依彼說言諸行是盡滅法。豈非我成就",
    "T27n1545_191:0958b01": "無忘失法耶。"
}