{
    "T25n1509_021:0215a02": "大智度論釋初品中八背捨義",
    "T25n1509_021:0215a03": "第三十四(卷二十一)",
    "T25n1509_021:0215a05": "聖者龍樹造",
    "T25n1509_021:0215a06": "後秦龜茲國三藏鳩摩羅什譯",
    "T25n1509_021:0215a07": "八背捨者，內有色，外亦觀色，是初背捨。內",
    "T25n1509_021:0215a08": "無色，外觀色，是第二背捨。淨背捨，身作證，第",
    "T25n1509_021:0215a09": "三背捨。四無色定及滅受想定，是五。合為八",
    "T25n1509_021:0215a10": "背捨。背是淨潔五欲，離是著心，故名「背",
    "T25n1509_021:0215a11": "捨」。不壞內、外色，不內外滅色相，以是不淨",
    "T25n1509_021:0215a12": "心觀色，是名初背捨。壞內色，滅內色相；",
    "T25n1509_021:0215a13": "不壞外色，不滅外色相，以是不淨心觀外",
    "T25n1509_021:0215a14": "色，是第二背捨。是二皆觀不淨：一者觀內、觀",
    "T25n1509_021:0215a15": "外，二者不見內，但見外。何以故？眾生有二",
    "T25n1509_021:0215a16": "分行：愛行、見行。愛多者著樂，多縛在外諸",
    "T25n1509_021:0215a17": "結使行。見多者，多著身見等行，為內結",
    "T25n1509_021:0215a18": "使縛。以是故，愛多者觀外色不淨，見多者",
    "T25n1509_021:0215a19": "觀自身不淨壞敗故。復次，行者初心未細",
    "T25n1509_021:0215a20": "攝，繫心一處難，故內外觀；漸習調柔，能內",
    "T25n1509_021:0215a21": "壞色相，但觀外。問曰：若無內色相，誰當觀",
    "T25n1509_021:0215a22": "外？答曰：是為得解道，非實道。行者念未來",
    "T25n1509_021:0215a23": "死及火燒、虫噉，埋著土中，皆磨滅。若現在",
    "T25n1509_021:0215a24": "觀，亦分別是身乃至微塵皆無，是名「內無色",
    "T25n1509_021:0215a25": "相外觀色」。問曰：二勝處見內外色，六勝處但",
    "T25n1509_021:0215a26": "見外色；一背捨見內外色，二背捨但見外",
    "T25n1509_021:0215a27": "色，何以故但內有壞色相，外色不能壞？答",
    "T25n1509_021:0215a28": "曰：行者眼見是身有死相，取是未來死相",
    "T25n1509_021:0215a29": "以況今身；外四大不見滅相故，難可觀",
    "T25n1509_021:0215b01": "無，故不說外色壞。復次，離色界時，是時亦",
    "T25n1509_021:0215b02": "不見外色。「淨背捨身作證」者，不淨中淨觀，",
    "T25n1509_021:0215b03": "如八勝處說。前八一切處觀清淨：地、水、火、風",
    "T25n1509_021:0215b04": "及青、黃、赤、白。觀青色如青蓮華，如金精山，",
    "T25n1509_021:0215b05": "如優摩伽華，如真青婆羅捺衣。觀黃、赤、白，",
    "T25n1509_021:0215b06": "各隨色亦復如是，總名「淨背捨」。問曰：若總",
    "T25n1509_021:0215b07": "是淨背捨，不應說一切處！答曰：背捨是初",
    "T25n1509_021:0215b08": "行者，勝處是中行，一切處是久行。不淨觀",
    "T25n1509_021:0215b09": "有二種：一者不淨，二者淨。不淨觀中：二背捨、",
    "T25n1509_021:0215b10": "四勝處。淨觀中：一背捨、四勝處、八一切處。問",
    "T25n1509_021:0215b11": "曰：行者以不淨為淨，名為顛倒；淨背捨觀",
    "T25n1509_021:0215b12": "云何不顛倒？答曰：女色不淨，妄見為淨，是",
    "T25n1509_021:0215b13": "名顛倒。淨背捨觀一切實青色廣大，故不顛",
    "T25n1509_021:0215b14": "倒。復次，為調心故淨觀，以久習不淨觀，心",
    "T25n1509_021:0215b15": "厭，以是故習淨觀，非顛倒，亦是中不著",
    "T25n1509_021:0215b16": "故。復次，行者先觀身不淨，隨身法所有內外",
    "T25n1509_021:0215b17": "不淨，繫心觀中，是時生厭，婬、恚、癡薄，即自驚",
    "T25n1509_021:0215b18": "悟：「我為無目，此身如是，云何生著？」攝心實",
    "T25n1509_021:0215b19": "觀，無令復錯。心既調柔，想身皮、肉、血、髓不淨，",
    "T25n1509_021:0215b20": "除却，唯有白骨；繫心骨人，若外馳散，攝之",
    "T25n1509_021:0215b21": "令還。深攝心故，見白骨流光，如珂、如貝，能",
    "T25n1509_021:0215b22": "照內外諸物，是為淨背捨初門。然後觀骨",
    "T25n1509_021:0215b23": "人散滅，但見骨光，取外淨潔色相。復次，若",
    "T25n1509_021:0215b24": "金剛、真珠、金銀寶物，若清淨地，若淨水，如無",
    "T25n1509_021:0215b25": "煙、無薪淨潔火，若清風無塵；諸青色，如金精",
    "T25n1509_021:0215b26": "山；諸黃色，如瞻蔔花；諸赤色，如赤蓮華；諸",
    "T25n1509_021:0215b27": "白色，如白雪等。取是相，繫心淨觀，隨是諸",
    "T25n1509_021:0215b28": "色，各有清淨光曜。是時行者得受喜樂，遍",
    "T25n1509_021:0215b29": "滿身中，是名淨背捨。緣淨故，名為「淨背捨」。",
    "T25n1509_021:0215c01": "遍身受樂，故名為「身證」。得是心樂，背捨五",
    "T25n1509_021:0215c02": "欲，不復喜樂，是名「背捨」。未漏盡故，中間或",
    "T25n1509_021:0215c03": "結使心生，隨著淨色。復懃精進，斷此著故，",
    "T25n1509_021:0215c04": "如是淨觀從心想生。譬如幻主觀所幻物，",
    "T25n1509_021:0215c05": "知從己出，心不生著，能不隨所緣。是時「背",
    "T25n1509_021:0215c06": "捨」變名「勝處」。於淨觀雖勝，未能廣大，是時",
    "T25n1509_021:0215c07": "行者還取淨相；用背捨力及勝處力故，取",
    "T25n1509_021:0215c08": "是淨地相，漸漸遍滿十方虛空；水、火、風亦爾。",
    "T25n1509_021:0215c09": "取青相，漸令廣大，亦遍十方虛空；黃、赤、白",
    "T25n1509_021:0215c10": "亦如是。是時「勝處」復變為「一切處」。是三事一",
    "T25n1509_021:0215c11": "義，轉變有三名。問曰：是三背捨、八勝處、十一",
    "T25n1509_021:0215c12": "切處是實觀？是得解觀？若實觀，身有皮肉，",
    "T25n1509_021:0215c13": "何以但見白骨？又三十六物合為身法，何",
    "T25n1509_021:0215c14": "以分別散觀？四大各自有相，何以滅三大、",
    "T25n1509_021:0215c15": "但觀一地大？四色非盡是青，何以都作青",
    "T25n1509_021:0215c16": "觀？答曰：有實觀，亦有得解觀。身相實是不",
    "T25n1509_021:0215c17": "淨，是為實觀。外法中有淨相，種種色相，是",
    "T25n1509_021:0215c18": "為實淨。觀淨、不淨，是為實觀。以此少許淨，",
    "T25n1509_021:0215c19": "廣觀一切皆是淨；取是一水，遍觀一切皆",
    "T25n1509_021:0215c20": "是水；取是少許青相，遍一切皆是青。如是",
    "T25n1509_021:0215c21": "等，是為得解觀，非實。四無色背捨，如四無色",
    "T25n1509_021:0215c22": "定中觀。欲得背捨，先入無色定，無色定是",
    "T25n1509_021:0215c23": "背捨之初門。背捨色，緣無量虛空處。問曰：",
    "T25n1509_021:0215c24": "無色定亦爾，有何等異？答曰：凡夫人得是無",
    "T25n1509_021:0215c25": "色定，是為無色；聖人深心得無色定，一向",
    "T25n1509_021:0215c26": "不迴，是名背捨。餘殘識處、無所有處、非有想",
    "T25n1509_021:0215c27": "非無想處，亦如是。背滅受想諸心心數法，是",
    "T25n1509_021:0215c28": "名滅受想背捨。問曰：無想定何以不名背",
    "T25n1509_021:0215c29": "捨？答曰：邪見者，不審諸法過失，直入定中，",
    "T25n1509_021:0216a01": "謂是涅槃；從定起時，還生悔心，墮在邪見，",
    "T25n1509_021:0216a02": "是故非背捨。滅受想患厭散亂心故，入定",
    "T25n1509_021:0216a03": "休息，似涅槃法著身中得，故名「身證」。「八勝",
    "T25n1509_021:0216a04": "處」者，內有色相，外觀色少，若好、若醜，是色",
    "T25n1509_021:0216a05": "勝知勝觀，是名初勝處。內有色相，外觀色",
    "T25n1509_021:0216a06": "多，若好、若醜，是色勝知勝觀，是名第二勝處。",
    "T25n1509_021:0216a07": "第三、第四亦如是，但以「內無色相，外觀色」",
    "T25n1509_021:0216a08": "為異。內亦無色相，外觀諸色青、黃、赤、白。是",
    "T25n1509_021:0216a09": "為八勝處。「內有色相，外觀色」者，內身不",
    "T25n1509_021:0216a10": "壞，見外緣。「少」者，緣少故名「少」。觀道未增長",
    "T25n1509_021:0216a11": "故觀少因緣，觀多畏難攝故；譬如鹿遊未",
    "T25n1509_021:0216a12": "調，不中遠放。「若好、若醜」者，初學繫心緣中，",
    "T25n1509_021:0216a13": "若眉間、若額上、若鼻端，內身不淨相；內身中",
    "T25n1509_021:0216a14": "不淨相觀外諸色，善業報故名「好」，不善業",
    "T25n1509_021:0216a15": "報故名「醜」。",
    "T25n1509_021:0216a16": "復次，行者如從師所受，觀外緣種種不淨，",
    "T25n1509_021:0216a17": "是名「醜色」。行者或時憶念忘故，生淨相，觀",
    "T25n1509_021:0216a18": "淨色，是名「好色」。復次，行者自身中繫心一",
    "T25n1509_021:0216a19": "處，觀欲界中色二種：一者、能生婬欲，二者、",
    "T25n1509_021:0216a20": "能生瞋恚。能生婬欲者是淨色，名為「好」；",
    "T25n1509_021:0216a21": "能生瞋恚者是不淨色，名為「醜」。於緣中自",
    "T25n1509_021:0216a22": "在勝知、勝見，行者於能生婬欲端正色中，不",
    "T25n1509_021:0216a23": "生婬欲；於能生瞋恚惡色中，不生瞋恚。但",
    "T25n1509_021:0216a24": "觀色四大因緣和合生，如水沫不堅固——是",
    "T25n1509_021:0216a25": "名「若好、若醜」。「勝處」者，行者住是不淨門中，",
    "T25n1509_021:0216a26": "婬欲、瞋恚等諸結使來能不隨，是名「勝處」——",
    "T25n1509_021:0216a27": "勝是不淨中淨顛倒等諸煩惱賊故。問曰：行",
    "T25n1509_021:0216a28": "者云何內色相外觀色？答曰：是八勝處，深",
    "T25n1509_021:0216a29": "入定心調柔者可得。行者或時見內身不",
    "T25n1509_021:0216b01": "淨，亦見外色不淨。不淨觀有二種：一者、三",
    "T25n1509_021:0216b02": "十六物等種種不淨；二者、除內外皮肉五藏，",
    "T25n1509_021:0216b03": "但觀白骨如珂如雪。三十六物等觀是名",
    "T25n1509_021:0216b04": "「醜」，如珂如雪觀是名「好」。行者內、外觀時，心",
    "T25n1509_021:0216b05": "散亂，難入禪；除自身相，但觀外色，如《阿毘",
    "T25n1509_021:0216b06": "曇》中說。行者以得解脫觀，見是身死；死已，",
    "T25n1509_021:0216b07": "舉出塚間，若火燒、若虫噉，皆已滅盡，是",
    "T25n1509_021:0216b08": "時但見虫、火，不見身，是名「內無色相外觀",
    "T25n1509_021:0216b09": "色」。行者如教受觀身是骨人，若心外散，還",
    "T25n1509_021:0216b10": "攝骨人緣中。何以故？是人初習行，未能觀",
    "T25n1509_021:0216b11": "細緣故，是名「少色」；行者觀道轉深增長，以",
    "T25n1509_021:0216b12": "此一骨人，遍觀閻浮提皆是骨人，是名為",
    "T25n1509_021:0216b13": "「多」；還復攝念觀一骨人，以是故名「勝知勝",
    "T25n1509_021:0216b14": "見」。復次，隨意五欲中男女相、淨潔相能勝故，",
    "T25n1509_021:0216b15": "名為「勝處」。譬如健人乘馬擊賊能破，是",
    "T25n1509_021:0216b16": "名為「勝」；又能制御其馬，是亦名「勝」。行者亦",
    "T25n1509_021:0216b17": "如是，能自於不淨觀中，少能多、多能少，是",
    "T25n1509_021:0216b18": "為「勝處」；亦能破五欲賊，亦名「勝處」。內未能",
    "T25n1509_021:0216b19": "壞身，外觀色若多、若少、若好、若醜，是初、第二",
    "T25n1509_021:0216b20": "勝處。內壞身無色相，觀外色若多、若少、若",
    "T25n1509_021:0216b21": "好、若醜，是第三、第四勝處。攝心深入定中，",
    "T25n1509_021:0216b22": "壞內身，觀外淨，緣青，青色；黃、赤、白，白色，是",
    "T25n1509_021:0216b23": "為後四勝處。問曰：是後四勝處、十一切處中",
    "T25n1509_021:0216b24": "青等四處，有何等異？答曰：青一切處，能普",
    "T25n1509_021:0216b25": "緣一切令青；是勝處若多、若少隨意觀，不",
    "T25n1509_021:0216b26": "令異心奪，「觀」勝是緣，名為勝處。譬如轉輪",
    "T25n1509_021:0216b27": "聖王遍勝四天下，閻浮提王勝一天下而",
    "T25n1509_021:0216b28": "已。一切處普遍勝一切緣；勝處但觀少色",
    "T25n1509_021:0216b29": "能勝，不能遍一切緣。如是等，略說八勝處。",
    "T25n1509_021:0216c01": "「十一切處」者，背捨、勝處已說，此以遍滿緣故，",
    "T25n1509_021:0216c02": "名一切處。問曰：何以無所有處、非有想非無",
    "T25n1509_021:0216c03": "想處不名一切處？答曰：是得解之心。「安",
    "T25n1509_021:0216c04": "隱快樂、廣大、無量、無邊虛空處」，是佛所說；一",
    "T25n1509_021:0216c05": "切處中皆有識，能疾緣一切法故，一切法",
    "T25n1509_021:0216c06": "中皆見有識。以是故，二處立一切處。「無所",
    "T25n1509_021:0216c07": "有」中，無物可廣，亦不得快樂，佛亦不說是",
    "T25n1509_021:0216c08": "「無所有」無邊無量。「非有想非無想處」心鈍，難",
    "T25n1509_021:0216c09": "得取相令廣大。復次，虛空處近色界，亦能",
    "T25n1509_021:0216c10": "緣色。識處能緣緣色，又識處起能超入第四",
    "T25n1509_021:0216c11": "禪，第四禪起超入識處。無所有處、非有想",
    "T25n1509_021:0216c12": "非無想處遠，無色因緣故，非一切處。是三",
    "T25n1509_021:0216c13": "種法皆行得。勝處、一切處是有漏。初三背捨、",
    "T25n1509_021:0216c14": "第七、第八背捨是有漏；餘殘，或有漏、或無漏。",
    "T25n1509_021:0216c15": "初二背捨、初四勝處，初禪、二禪中攝。淨背捨、",
    "T25n1509_021:0216c16": "後四勝處、八一切處，第四禪中攝。二一切處，",
    "T25n1509_021:0216c17": "即名說空處空處攝，識處識處攝。前三背",
    "T25n1509_021:0216c18": "捨、八勝處、八一切處，皆緣欲界。後四背捨，緣",
    "T25n1509_021:0216c19": "無色界及無漏法諸妙功德，在根本中，若",
    "T25n1509_021:0216c20": "無色根本不緣下地故。滅受想定，非心心",
    "T25n1509_021:0216c21": "數法故無緣。非有想非無想處背捨，但緣",
    "T25n1509_021:0216c22": "無色四陰及無漏法。「九次第定」者，從初禪",
    "T25n1509_021:0216c23": "心起，次第入第二禪，不令餘心得入，若善",
    "T25n1509_021:0216c24": "若垢；如是乃至滅受想定。問曰：餘者亦有",
    "T25n1509_021:0216c25": "次第，何以但稱「九次第定」？答曰：餘功德皆",
    "T25n1509_021:0216c26": "有異心間生，故非次第。此中深心智慧利，行",
    "T25n1509_021:0216c27": "者自試其心，從一禪心起，次入二禪，不令",
    "T25n1509_021:0216c28": "異念得入；於此功德心柔軟，善斷法愛",
    "T25n1509_021:0216c29": "故，能心心相次。是次第，二是有漏；七，或有漏",
    "T25n1509_021:0217a01": "或無漏。禪中間、未到地不牢固，又是聖人所",
    "T25n1509_021:0217a02": "得，又此大功德不在邊地，是故無次第。八",
    "T25n1509_021:0217a03": "背捨、八勝處、十一切處、九次第定，聲聞法中略",
    "T25n1509_021:0217a04": "說。",
    "T25n1509_021:0217a05": "大智度論釋初品中九相義第三十五",
    "T25n1509_021:0217a06": "【經】「九相：脹相、壞相、血塗相、膿爛相、青相、噉相、",
    "T25n1509_021:0217a07": "散相、骨相、燒相。」【論】問曰：應當先習九相",
    "T25n1509_021:0217a08": "離欲，然後得諸禪；何以故諸禪定後，方說九",
    "T25n1509_021:0217a09": "相？答曰：先說果報，令行者心樂。九相雖是",
    "T25n1509_021:0217a10": "不淨，人貪其果報，故必習行。問曰：行者云",
    "T25n1509_021:0217a11": "何觀是脹相等九事？答曰：行者先持戒清淨，",
    "T25n1509_021:0217a12": "令心不悔故，易受觀法，能破婬欲諸煩惱",
    "T25n1509_021:0217a13": "賊。觀人初死之日：辭訣言語，息出不反，奄",
    "T25n1509_021:0217a14": "忽已死；室家驚慟，號哭呼天，言說方爾，奄",
    "T25n1509_021:0217a15": "便那去！氣滅身冷，無所覺識。此為大畏，無",
    "T25n1509_021:0217a16": "可免處。譬如劫盡火燒，無有遺脫。如說：",
    "T25n1509_021:0217a17": "　「死至無貧富，　　無懃修善惡，",
    "T25n1509_021:0217a18": "　　無貴亦無賤，　　老少無免者。",
    "T25n1509_021:0217a19": "　　無祈請可救，　　亦無欺誑離，",
    "T25n1509_021:0217a20": "　　無捍挌得脫，　　一切無免處！」",
    "T25n1509_021:0217a21": "死法名為永離恩愛之處，一切有生之所",
    "T25n1509_021:0217a22": "惡者；雖甚惡之，無得脫者。我身不久，必",
    "T25n1509_021:0217a23": "當如是，同於木石，無所別知。我今不應",
    "T25n1509_021:0217a24": "貪著五欲，不覺死至，同於牛羊；牛羊禽獸，",
    "T25n1509_021:0217a25": "雖見死者，跳騰哮吼，不自覺悟。我既得人",
    "T25n1509_021:0217a26": "身，識別好醜，當求甘露不死之法。如說：",
    "T25n1509_021:0217a27": "　「六情身完具，　　智鑒亦明利；",
    "T25n1509_021:0217a28": "　　而不求道法，　　唐受身智慧。",
    "T25n1509_021:0217a29": "　　禽獸亦皆知，　　欲樂以自恣；",
    "T25n1509_021:0217b01": "　　而不知方便，　　為道修善事。",
    "T25n1509_021:0217b02": "　　既已得人身，　　而但自放恣；",
    "T25n1509_021:0217b03": "　　不知修善行，　　與彼亦何異！",
    "T25n1509_021:0217b04": "　　三惡道眾生，　　不得修道業；",
    "T25n1509_021:0217b05": "　　已得此人身，　　當勉自益利！」",
    "T25n1509_021:0217b06": "行者到死屍邊，見死屍膖脹，如韋囊盛",
    "T25n1509_021:0217b07": "風，異於本相，心生厭畏，我身亦當如是，",
    "T25n1509_021:0217b08": "未脫此法。身中主識役御此身，視聽、言語，",
    "T25n1509_021:0217b09": "作罪、作福，以此自貴，為何所趣？而今但",
    "T25n1509_021:0217b10": "見空舍在此！是身好相，細腰、姝媚、長眼、直",
    "T25n1509_021:0217b11": "鼻、平額、高眉，如是等好，令人心惑；今但見",
    "T25n1509_021:0217b12": "膖脹，好在何處？男女之相亦不可識。作",
    "T25n1509_021:0217b13": "此觀已，呵著欲心，此臭屎囊膖脹可惡，何",
    "T25n1509_021:0217b14": "足貪著！死屍風熱轉大，裂壞在地，五藏、屎",
    "T25n1509_021:0217b15": "尿、膿血流出，惡露已現。行者取是壞相，以況",
    "T25n1509_021:0217b16": "己身：「我亦如是，皆有是物，與此何異？我為",
    "T25n1509_021:0217b17": "甚惑，為此屎囊、薄皮所誑；如燈蛾投火，",
    "T25n1509_021:0217b18": "但貪明色，不知燒身。已見裂壞，男女相滅，",
    "T25n1509_021:0217b19": "我所著者，亦皆如是。」死屍已壞，肉血塗漫。或",
    "T25n1509_021:0217b20": "見杖楚死者，青瘀、黃、赤，或日曝瘀黑；具取是",
    "T25n1509_021:0217b21": "相，觀所著者，若赤白之色，淨潔端正，與此何",
    "T25n1509_021:0217b22": "異？既見青瘀黃赤，鳥獸不食，不埋不藏，不",
    "T25n1509_021:0217b23": "久膿爛，種種虫生。行者見已，念此死屍本有",
    "T25n1509_021:0217b24": "好色，好香塗身，衣以上服，飾以華綵；今但",
    "T25n1509_021:0217b25": "臭壞，膿爛塗染，此是其實分；先所飾綵，皆",
    "T25n1509_021:0217b26": "是假借。若不燒不埋，棄之曠野，為鳥獸所",
    "T25n1509_021:0217b27": "食。烏挑其眼，狗分手腳，虎狼刳腹，分掣",
    "T25n1509_021:0217b28": "爴裂。殘藉在地，有盡不盡。行者見已，心生",
    "T25n1509_021:0217b29": "厭想，思惟：「此屍未壞之時，人所著處；而今壞",
    "T25n1509_021:0217c01": "敗，無復本相，但見殘藉，鳥獸食處，甚可惡",
    "T25n1509_021:0217c02": "畏。」鳥獸已去，風日飄曝，筋斷骨離，各各異處。",
    "T25n1509_021:0217c03": "行者思惟：「本見身法，和合而有身相，男女皆",
    "T25n1509_021:0217c04": "可分別；今已離散，各在異處，和合法滅，身相",
    "T25n1509_021:0217c05": "亦無，皆異於本，所可愛著，今在何處？」身既",
    "T25n1509_021:0217c06": "離散，處處白骨，鳥獸食已，唯有骨在；觀是",
    "T25n1509_021:0217c07": "骨人，是為骨相。骨相有二種：一者骨人筋",
    "T25n1509_021:0217c08": "骨相連，二者骨節分離。筋骨相連破男女、長",
    "T25n1509_021:0217c09": "短、好色、細滑之相；骨節分離，破眾生根本實",
    "T25n1509_021:0217c10": "相。復有二種：一者淨，二者不淨。淨者，久骨",
    "T25n1509_021:0217c11": "白淨，無血無膩，色如白雪；不淨者，餘血塗染，",
    "T25n1509_021:0217c12": "膩膏未盡。行者到屍林中，或見積多草",
    "T25n1509_021:0217c13": "木，焚燒死屍，腹破眼出，皮色燋黑，甚可惡",
    "T25n1509_021:0217c14": "畏。須臾之間，變為灰燼。行者取是燒相，思",
    "T25n1509_021:0217c15": "惟：「此身未死之前，沐浴香華，五欲自恣；今",
    "T25n1509_021:0217c16": "為火燒，甚於兵刃！此屍初死，形猶似人；火",
    "T25n1509_021:0217c17": "燒須臾，本相都失。一切有身皆歸無常，我亦",
    "T25n1509_021:0217c18": "如是。」是九相，斷諸煩惱，於滅婬欲最勝；",
    "T25n1509_021:0217c19": "為滅婬欲故，說是九相。問曰：無常等十想，",
    "T25n1509_021:0217c20": "為滅何事故說？答曰：亦為滅婬欲等三毒。",
    "T25n1509_021:0217c21": "問曰：若爾者，二相有何等異？答曰：九相為",
    "T25n1509_021:0217c22": "遮未得禪定，為婬欲所覆故；十想能除",
    "T25n1509_021:0217c23": "滅婬欲等三毒。九相如縛賊，十想如斬殺。",
    "T25n1509_021:0217c24": "九相為初學，十想為成就。復次，是十想中，",
    "T25n1509_021:0217c25": "不淨想攝九相。有人言：十想中，不淨想、食不",
    "T25n1509_021:0217c26": "淨想、世間不可樂想攝九相。復有人言：十想、",
    "T25n1509_021:0217c27": "九相同為離欲，俱為涅槃。所以者何？初死",
    "T25n1509_021:0217c28": "相，動轉、言語須臾之間，忽然已死；身體膖脹，",
    "T25n1509_021:0217c29": "爛壞分散，各各變異，是則無常。若著此法，",
    "T25n1509_021:0218a01": "無常壞時，是即為苦。若無常苦、無得自在",
    "T25n1509_021:0218a02": "者，是則無我。不淨、無常、苦、無我，則不可樂，",
    "T25n1509_021:0218a03": "觀身如是。食雖在口，腦涎流下，與唾和合",
    "T25n1509_021:0218a04": "成味，而咽與吐無異，下入腹中，即是食不",
    "T25n1509_021:0218a05": "淨想。以此九相觀身無常，變異，念念皆滅，",
    "T25n1509_021:0218a06": "即是死想。以是九相厭世間樂，知煩惱斷，",
    "T25n1509_021:0218a07": "則安隱寂滅，即是斷相。以是九相遮諸煩",
    "T25n1509_021:0218a08": "惱，即是離想。以是九相厭世間故，知此五",
    "T25n1509_021:0218a09": "眾滅，更不復生，是處安隱，即是盡想。復次，",
    "T25n1509_021:0218a10": "九相為因，十想為果。是故先九相，後十",
    "T25n1509_021:0218a11": "想。復次，九相為外門，十想為內門，是故",
    "T25n1509_021:0218a12": "經言：「二為甘露門：一者不淨門，二者安那",
    "T25n1509_021:0218a13": "般那門。」是九相，除人七種染著：或有人",
    "T25n1509_021:0218a14": "染著色：若赤、若白、若赤白、若黃、若黑。或有",
    "T25n1509_021:0218a15": "人不著色，但染著形容：細膚、纖指、修目、高",
    "T25n1509_021:0218a16": "眉。或有人不著容、色，但染著威儀：進、止、坐、",
    "T25n1509_021:0218a17": "起、行、住、禮拜、俯仰、揚眉、頓睫、親近、按摩。或有",
    "T25n1509_021:0218a18": "人不著容、色、威儀，但染著言語、軟聲、美辭、",
    "T25n1509_021:0218a19": "隨時而說、應意承旨，能動人心。或有人",
    "T25n1509_021:0218a20": "不著容、色、威儀、軟聲，但染著細滑、柔膚軟",
    "T25n1509_021:0218a21": "肌，熱時身涼，寒時體溫。或有人皆著五事。或",
    "T25n1509_021:0218a22": "有人都不著五事，但染著人相，若男、若女。",
    "T25n1509_021:0218a23": "雖得上六種欲，不得所著之人，猶無所解，",
    "T25n1509_021:0218a24": "捨世所重五種欲樂而隨其死。死相多除",
    "T25n1509_021:0218a25": "威儀、語言愛。膖脹相、壞相、噉相、散相多除形",
    "T25n1509_021:0218a26": "容愛。血塗相、青瘀相、膿爛相多除色愛。骨相、",
    "T25n1509_021:0218a27": "燒相多除細滑愛。九相除雜愛及所著人愛。",
    "T25n1509_021:0218a28": "噉相、散相、骨相偏除人愛；噉殘、離散、白骨中，",
    "T25n1509_021:0218a29": "不見有人可著。以是九相觀離愛心，瞋",
    "T25n1509_021:0218b01": "癡亦微薄。不淨中淨顛倒，癡故著是身。今",
    "T25n1509_021:0218b02": "以是九相披析身內，見是身相，癡心薄；癡",
    "T25n1509_021:0218b03": "心薄則貪欲薄；貪欲薄則瞋亦薄。所以者何？",
    "T25n1509_021:0218b04": "人以貪身故生瞋，今觀身不淨，心厭故不",
    "T25n1509_021:0218b05": "復貪身；不貪身故，不復生瞋。三毒薄故，一",
    "T25n1509_021:0218b06": "切九十八使山皆動，漸漸增進其道，以金剛",
    "T25n1509_021:0218b07": "三昧，摧碎結山。九相雖是不淨觀，依是能",
    "T25n1509_021:0218b08": "成大事；譬如大海中臭屍，溺人依以得渡。",
    "T25n1509_021:0218b09": "問曰：是九相有何性？何所緣？何處攝？答曰：",
    "T25n1509_021:0218b10": "取相性，緣欲界身，色相陰攝，亦身念處少",
    "T25n1509_021:0218b11": "分；或欲界攝，或初禪、二禪、四禪攝。未離欲、散",
    "T25n1509_021:0218b12": "心人得，欲界繫；離欲人心得，色界繫。膖脹等",
    "T25n1509_021:0218b13": "八相，欲界、初禪、二禪中攝；淨骨相，欲界、初禪、",
    "T25n1509_021:0218b14": "二禪、四禪中攝。三禪中多樂故，無是相。是九",
    "T25n1509_021:0218b15": "相是開身念處門，身念處開三念處門，是四",
    "T25n1509_021:0218b16": "念處開三十七品門，三十七品開涅槃城門，",
    "T25n1509_021:0218b17": "入涅槃，離一切憂惱諸苦，滅五陰因緣生",
    "T25n1509_021:0218b18": "故，受涅槃常樂。問曰：聲聞人如是觀，心厭",
    "T25n1509_021:0218b19": "離，欲疾入涅槃；菩薩憐愍一切眾生、集一",
    "T25n1509_021:0218b20": "切佛法、度一切眾生、不求疾入涅槃故，觀",
    "T25n1509_021:0218b21": "是九相，云何不墮二乘證？答曰：菩薩於眾",
    "T25n1509_021:0218b22": "生心生憐愍，知眾生以三毒因緣故，受",
    "T25n1509_021:0218b23": "今世、後世身、心苦痛。是三毒終不自滅，亦",
    "T25n1509_021:0218b24": "不可以餘理得滅；但觀所著內外身相，",
    "T25n1509_021:0218b25": "然後可除。以是故，菩薩欲滅是婬欲毒故，",
    "T25n1509_021:0218b26": "觀是九相。如人憐愍病者，合和諸藥以療",
    "T25n1509_021:0218b27": "之；菩薩亦如是，為著色眾生，說是青瘀相",
    "T25n1509_021:0218b28": "等，隨其所著，分別諸相，如先說。是為菩薩",
    "T25n1509_021:0218b29": "行九相觀。",
    "T25n1509_021:0218c01": "復次，菩薩以大慈悲心，行是九相，作如",
    "T25n1509_021:0218c02": "是念：「我未具足一切佛法，不入涅槃，是",
    "T25n1509_021:0218c03": "為一法門，我不應住此一門，我當學一",
    "T25n1509_021:0218c04": "切法門。」以是故，菩薩行九相無所妨。菩薩",
    "T25n1509_021:0218c05": "行是九相，或時厭患心起，如是不淨身可",
    "T25n1509_021:0218c06": "惡可患，欲疾取涅槃。爾時，菩薩作是念：「十",
    "T25n1509_021:0218c07": "方諸佛說：一切法相空，空中無無常，何況有",
    "T25n1509_021:0218c08": "不淨！但為破淨顛倒故習此不淨，是不淨",
    "T25n1509_021:0218c09": "皆從因緣和合生，無有自性，皆歸空相；我",
    "T25n1509_021:0218c10": "今不應取是因緣和合生無自性不淨法，",
    "T25n1509_021:0218c11": "欲疾入涅槃。」經中亦有是說：「若色中無味",
    "T25n1509_021:0218c12": "相，眾生不應著色；以色中有味故，眾生",
    "T25n1509_021:0218c13": "起著。若色無過罪，眾生亦無厭色者；以色",
    "T25n1509_021:0218c14": "實有過惡，故觀色則厭。若色中無出相，眾",
    "T25n1509_021:0218c15": "生亦不能於色得脫；以色有出相故，眾",
    "T25n1509_021:0218c16": "生於色得解脫。」味是淨相因緣故，以是故，",
    "T25n1509_021:0218c17": "菩薩不於不淨中沒、早取涅槃。九相義，分",
    "T25n1509_021:0218c18": "別竟。",
    "T25n1509_021:0218c19": "大智度論釋初品中八念義第三十",
    "T25n1509_021:0218c20": "六之一",
    "T25n1509_021:0218c21": "【經】「念佛、念法、念僧、念戒、念捨、念天、念入出息、",
    "T25n1509_021:0218c22": "念死。」【論】問曰：何以故九相次第有八念？答",
    "T25n1509_021:0218c23": "曰：佛弟子於阿蘭若處，空舍、塚間，山林、曠野，",
    "T25n1509_021:0218c24": "善修九相，內、外不淨觀，厭患其身，而作是",
    "T25n1509_021:0218c25": "念：「我云何擔是底下不淨屎尿囊？」自隨懎然",
    "T25n1509_021:0218c26": "驚怖；及為惡魔作種種惡事來恐怖之，欲",
    "T25n1509_021:0218c27": "令其退。以是故，佛次第為說八念。如經中",
    "T25n1509_021:0218c28": "說：「佛告諸比丘：『若於阿蘭若處，空舍、塚間，山",
    "T25n1509_021:0218c29": "林、曠野，在中思惟，若有怖畏，衣毛為竪，爾",
    "T25n1509_021:0219a01": "時當念佛：佛是多陀阿伽度、阿羅呵、三藐三",
    "T25n1509_021:0219a02": "佛陀，乃至婆伽婆。恐怖則滅。若不念佛，當",
    "T25n1509_021:0219a03": "疾念法：佛法清淨，巧出善說，得今世報，指",
    "T25n1509_021:0219a04": "示開發，有智之人心力能解。如是念法，怖畏",
    "T25n1509_021:0219a05": "則除。若不念法，則當念僧：佛弟子眾修正",
    "T25n1509_021:0219a06": "道，隨法行。僧中有阿羅漢、向阿羅漢，乃至須",
    "T25n1509_021:0219a07": "陀洹、向須陀洹，四雙八輩。是佛弟子眾應供",
    "T25n1509_021:0219a08": "養，合手恭敬，禮拜、迎送，世間無上福田。作",
    "T25n1509_021:0219a09": "如是念僧，恐怖即滅。』",
    "T25n1509_021:0219a10": "「佛告諸比丘：『釋提桓因與阿修羅鬪，在大",
    "T25n1509_021:0219a11": "陣中時，告諸天眾：汝與阿修羅鬪時，設有",
    "T25n1509_021:0219a12": "恐怖，當念我七寶幢，恐怖即滅；若不念我",
    "T25n1509_021:0219a13": "幢，當念伊舍那天子(帝釋左面天王也)寶幢，恐怖即",
    "T25n1509_021:0219a14": "除；若不念伊舍那寶幢，當念婆樓那天子",
    "T25n1509_021:0219a15": "(右面天子)寶幢，恐怖即除。』」以是故，知為除恐怖",
    "T25n1509_021:0219a16": "因緣故，次第說八念。問曰：經中說三念因",
    "T25n1509_021:0219a17": "緣除恐怖，五念復云何能除恐怖？答曰：是",
    "T25n1509_021:0219a18": "比丘自念布施、持戒功德，怖畏亦除。所以者",
    "T25n1509_021:0219a19": "何？若破戒心，畏墮地獄；若慳貪心，畏墮餓",
    "T25n1509_021:0219a20": "鬼及貧窮中。自念我有是淨戒、布施，若念淨",
    "T25n1509_021:0219a21": "戒、若念布施，心則歡喜，作是言：「若我命未",
    "T25n1509_021:0219a22": "盡，當更增進功德；若當命終，不畏墮惡道！」",
    "T25n1509_021:0219a23": "以是故，念戒施亦能令怖畏不生。念上諸",
    "T25n1509_021:0219a24": "天皆是布施、持戒果報，此諸天以福德因緣",
    "T25n1509_021:0219a25": "故生彼，我亦有是福德。以是故，念天亦能",
    "T25n1509_021:0219a26": "令怖畏不生。十六行念安那般那時，細覺尚",
    "T25n1509_021:0219a27": "滅，何況恐怖麁覺！念死者，念五眾身念念生",
    "T25n1509_021:0219a28": "滅，從生已來，常與死俱，今何以畏死？是五",
    "T25n1509_021:0219a29": "念，佛雖不說，亦當除恐怖。所以者何？念",
    "T25n1509_021:0219b01": "他功德以除恐怖則難，自念己事以除恐",
    "T25n1509_021:0219b02": "怖則易，以是故佛不說。問曰：云何是念佛？",
    "T25n1509_021:0219b03": "答曰：行者一心念佛：得如實智慧，大慈大悲",
    "T25n1509_021:0219b04": "成就，是故言無錯謬，麁細、多少、深淺，皆無不",
    "T25n1509_021:0219b05": "實。皆是實故，名為「多陀阿伽度」。亦如過去、",
    "T25n1509_021:0219b06": "未來、現在十方諸佛於眾生中起大悲心，",
    "T25n1509_021:0219b07": "行六波羅蜜，得諸法相，來至阿耨多羅三",
    "T25n1509_021:0219b08": "藐三菩提中；此佛亦如是。是名「多陀阿伽",
    "T25n1509_021:0219b09": "度」。如三世十方諸佛身放大光明，遍照十",
    "T25n1509_021:0219b10": "方，破諸黑闇；心出智慧光明，破眾生無明",
    "T25n1509_021:0219b11": "闇冥；功德、名聞亦遍滿十方，去至涅槃中。",
    "T25n1509_021:0219b12": "此佛亦如是去，以是故亦名「多陀阿伽度」。",
    "T25n1509_021:0219b13": "有如是功德故，應受一切諸天、世人最上",
    "T25n1509_021:0219b14": "供養，是故名「阿羅呵」。若有人言：何以故但",
    "T25n1509_021:0219b15": "佛如實說，如來如去故，應受最上供養？以",
    "T25n1509_021:0219b16": "佛得「正遍智慧」故。「正」名諸法不動不壞相，",
    "T25n1509_021:0219b17": "「遍」名不為一法、二法故，以悉知一切法無",
    "T25n1509_021:0219b18": "餘不盡，是名「三藐三佛陀」。是正遍智慧，不",
    "T25n1509_021:0219b19": "從無因而得，亦不從無緣得；是中依智",
    "T25n1509_021:0219b20": "慧、持戒具足故，得正遍智慧。智慧名菩薩",
    "T25n1509_021:0219b21": "從初發意乃至金剛三昧相應智慧，持戒名",
    "T25n1509_021:0219b22": "菩薩從初發意乃至金剛三昧身業、口業清",
    "T25n1509_021:0219b23": "淨隨意行已，是故名「鞞闍遮羅那三般那」。",
    "T25n1509_021:0219b24": "若行是二行得善去，如車有兩輪。善去",
    "T25n1509_021:0219b25": "者，如先佛所去處，佛亦如是去，故名「修伽",
    "T25n1509_021:0219b26": "陀」。若有言：「佛自修其法，不知我等事。」以是",
    "T25n1509_021:0219b27": "故知世間，知世間因，知世間盡，知世間盡",
    "T25n1509_021:0219b28": "道故，名為「路迦憊」。知世間已，調御眾生，於",
    "T25n1509_021:0219b29": "種種師中最為無上，以是故名「阿耨多羅",
    "T25n1509_021:0219c01": "富樓沙曇藐婆羅提」。能以三種道滅三毒，",
    "T25n1509_021:0219c02": "令眾生行三乘道，以是故名「貰多提婆魔",
    "T25n1509_021:0219c03": "[少/兔]舍」。若有言：「以何事故能自利益無量？復",
    "T25n1509_021:0219c04": "能利益他人無量？」佛一切智慧成就故，過去、",
    "T25n1509_021:0219c05": "未來、現在，盡不盡，動不動，一切世間了了悉",
    "T25n1509_021:0219c06": "知故，名為「佛陀」。得是九種名號，有大名稱，",
    "T25n1509_021:0219c07": "遍滿十方，以是故名為「婆伽婆」。經中佛自",
    "T25n1509_021:0219c08": "說如是名號，應當作是念佛。復次，一切種",
    "T25n1509_021:0219c09": "種功德，盡在於佛。佛是劫初轉輪聖王摩訶",
    "T25n1509_021:0219c10": "三磨陀等種，閻浮提中智慧威德，諸釋子",
    "T25n1509_021:0219c11": "中生，貴性憍曇氏。生時光明遍照三千大",
    "T25n1509_021:0219c12": "千世界，梵天王持寶蓋、釋提桓因以天寶",
    "T25n1509_021:0219c13": "衣承接，阿那婆蹋多龍王、婆伽多龍王以妙",
    "T25n1509_021:0219c14": "香湯澡浴。生時地六種動，行至七步，安詳",
    "T25n1509_021:0219c15": "如象王，觀視四方，作師子吼：「我是末後身，",
    "T25n1509_021:0219c16": "當度一切眾生！」阿私陀仙人相之，告淨飯",
    "T25n1509_021:0219c17": "王：「是人足下千輻輪相，指合縵網，當自於法",
    "T25n1509_021:0219c18": "中安平立，無能動、無能壞者。手中德字，縵",
    "T25n1509_021:0219c19": "網莊嚴，當以此手安慰眾生，令無所畏。",
    "T25n1509_021:0219c20": "如是乃至肉骨髻相，如青珠山頂，青色光明",
    "T25n1509_021:0219c21": "從四邊出。頭中頂相無能見上，若天、若人",
    "T25n1509_021:0219c22": "無有勝者。白毫眉間跱，白光踰頗梨。淨眼",
    "T25n1509_021:0219c23": "長廣，其色紺青。鼻高直好，甚可愛樂。口四十",
    "T25n1509_021:0219c24": "齒，白淨利好。四牙上白，其光最勝。脣上下等，",
    "T25n1509_021:0219c25": "不大不小，不長不短。舌薄而大，軟赤紅色，",
    "T25n1509_021:0219c26": "如天蓮華。梵聲深遠，聞者悅樂，聽無厭足。身",
    "T25n1509_021:0219c27": "色好妙，勝閻浮檀金。大光周身，種種雜色，",
    "T25n1509_021:0219c28": "妙好無比。如是等三十二相具足，是人不",
    "T25n1509_021:0219c29": "久出家，得一切智成佛。」佛身功德如是，應",
    "T25n1509_021:0220a01": "當念佛。復次，佛身功德，身力勝於十萬白",
    "T25n1509_021:0220a02": "香象寶，是為父母遺體力；若神通功德力，無",
    "T25n1509_021:0220a03": "量無限。佛身以三十二相、八十隨形好莊",
    "T25n1509_021:0220a04": "嚴，內有無量佛法功德故，視之無厭。見佛",
    "T25n1509_021:0220a05": "身者，忘世五欲，萬事不憶；若見佛身一處，",
    "T25n1509_021:0220a06": "愛樂無厭，不能移觀。佛身功德如是，應當",
    "T25n1509_021:0220a07": "念佛。",
    "T25n1509_021:0220a08": "復次，佛持戒具足清淨，從初發心修戒，增積",
    "T25n1509_021:0220a09": "無量，與憐愍心俱，不求果報，不向聲聞、",
    "T25n1509_021:0220a10": "辟支佛道，不雜諸結使，但為自心清淨、不",
    "T25n1509_021:0220a11": "惱眾生故，世世持戒。以是故，得佛道時，戒",
    "T25n1509_021:0220a12": "得具足。應如是念佛戒眾。復次，佛定眾具",
    "T25n1509_021:0220a13": "足。問曰：持戒，以身、口業清淨故可知；智慧，",
    "T25n1509_021:0220a14": "以分別說法能除眾生疑故可知；定者，餘",
    "T25n1509_021:0220a15": "人修定尚不可知，何況於佛，云何得知？答",
    "T25n1509_021:0220a16": "曰：大智慧具足故，當知禪定必具足。譬如",
    "T25n1509_021:0220a17": "見蓮華大，必知池亦深大；又如燈明大者，",
    "T25n1509_021:0220a18": "必知蘇油亦多。亦以佛神通變化力無量",
    "T25n1509_021:0220a19": "無比故，知禪定力亦具足；亦如見果大故，",
    "T25n1509_021:0220a20": "知因亦必大。復次，有時佛自為人說：「我禪定",
    "T25n1509_021:0220a21": "相甚深。」如經中說：「佛在阿頭摩國林樹下",
    "T25n1509_021:0220a22": "坐，入禪定。是時大雨雷電霹靂，有四特牛、耕",
    "T25n1509_021:0220a23": "者二人，聞聲怖死。須臾便晴，佛起經行。有",
    "T25n1509_021:0220a24": "一居士禮佛足已，隨從佛後，白佛言：『世",
    "T25n1509_021:0220a25": "尊！向者雷電霹靂，有四特牛、耕者二人，聞聲",
    "T25n1509_021:0220a26": "怖死，世尊聞不？』佛言：『不聞！』居士言：『佛時睡",
    "T25n1509_021:0220a27": "耶？』佛言：『不睡！』問曰：『入無心想定耶？』佛言：",
    "T25n1509_021:0220a28": "『不也！我有心想，但入定耳。』居士言：『未曾有",
    "T25n1509_021:0220a29": "也！諸佛禪定大為甚深，有心想在禪定，如",
    "T25n1509_021:0220b01": "是大聲覺而不聞。』」如餘經中，佛告諸比丘：",
    "T25n1509_021:0220b02": "「佛入出諸定，舍利弗、目揵連尚不聞其名，",
    "T25n1509_021:0220b03": "何況能知！」何者是？如三昧王三昧、師子遊戲",
    "T25n1509_021:0220b04": "三昧等，佛入其中，能令十方世界六種震",
    "T25n1509_021:0220b05": "動，放大光明，化為無量諸佛，遍滿十方。如",
    "T25n1509_021:0220b06": "阿難一時心生念：「過去然燈佛時，時世好，",
    "T25n1509_021:0220b07": "人壽長，易化度；今釋迦牟尼佛時世惡，人壽",
    "T25n1509_021:0220b08": "短，難教化；佛事未訖而入涅槃耶？」清旦以",
    "T25n1509_021:0220b09": "是事白佛已，日出。佛時入日出三昧，如",
    "T25n1509_021:0220b10": "日出光明照閻浮提；佛身如是，毛孔普出光",
    "T25n1509_021:0220b11": "明，遍照十方恒河沙等世界。一一光中出七",
    "T25n1509_021:0220b12": "寶千葉蓮華，一一華上皆有坐佛，一一諸佛",
    "T25n1509_021:0220b13": "皆放無量光明。一一光中皆出七寶千葉蓮",
    "T25n1509_021:0220b14": "華，一一華上皆有坐佛，是諸佛等遍滿十方",
    "T25n1509_021:0220b15": "恒河沙等世界，教化眾生：或有說法；或有",
    "T25n1509_021:0220b16": "默然；或以經行；或神通變化，身出水、火。如",
    "T25n1509_021:0220b17": "是等種種方便，度脫十方五道眾生。阿難",
    "T25n1509_021:0220b18": "承佛威神，悉見是事。佛攝神足，從三昧",
    "T25n1509_021:0220b19": "起，告阿難：「見是事不？聞是事不？」阿難言：",
    "T25n1509_021:0220b20": "「蒙佛威神，已見、已聞！」佛言：「佛有如是力，能",
    "T25n1509_021:0220b21": "究竟佛事不？」阿難言：「世尊！若眾生滿十",
    "T25n1509_021:0220b22": "方恒河沙等世界中，佛壽一日，用如是力，必",
    "T25n1509_021:0220b23": "能究竟施作佛事。」阿難歎言：「未曾有也！世",
    "T25n1509_021:0220b24": "尊！諸佛法無量不可思議！」以是故知佛禪定",
    "T25n1509_021:0220b25": "具足。復次，佛慧眾具足。從初發心，於阿僧",
    "T25n1509_021:0220b26": "祇劫中，無法不行，世世集諸功德，一心專",
    "T25n1509_021:0220b27": "精，不惜身命以求智慧，如薩陀波崙菩薩。",
    "T25n1509_021:0220b28": "復次，以善修大悲智慧故，具足慧眾；餘人",
    "T25n1509_021:0220b29": "無是大悲，雖有智慧，不得具足。大悲欲",
    "T25n1509_021:0220c01": "度眾生，求種種智慧故，及斷法愛，滅六十",
    "T25n1509_021:0220c02": "二邪見，不墮二邊：若受五欲樂，若修身苦",
    "T25n1509_021:0220c03": "道；若斷滅，若計常；若有、若無等，如是諸法邊。",
    "T25n1509_021:0220c04": "復次，佛慧無上，徹鑒無比，從甚深禪定中生",
    "T25n1509_021:0220c05": "故；諸麁細煩惱所不能動故；善修三十七",
    "T25n1509_021:0220c06": "品、四禪、四無量心、四無色定、八背捨、九次第定",
    "T25n1509_021:0220c07": "等諸功德故；有十力、四無所畏、四無礙智、十",
    "T25n1509_021:0220c08": "八不共法，得無礙不可思議解脫故——佛慧眾",
    "T25n1509_021:0220c09": "具足。復次，能降伏外道大論議師，所謂憂",
    "T25n1509_021:0220c10": "樓頻蠡迦葉、摩訶迦葉、舍利弗、目揵連、薩遮",
    "T25n1509_021:0220c11": "尼揵子、婆蹉首羅、長爪等大論議師輩皆降",
    "T25n1509_021:0220c12": "伏，是故知佛慧眾具足。復次，佛三藏、十二部",
    "T25n1509_021:0220c13": "經、八萬四千法聚，見是語言多故，知智慧",
    "T25n1509_021:0220c14": "亦大。譬如一居士清朝見大雨處，語眾",
    "T25n1509_021:0220c15": "人言：「昨夜雨龍，其力甚大！」眾人言：「汝何以知",
    "T25n1509_021:0220c16": "之？」答言：「我見地濕、泥多，山崩、樹折，殺諸鳥",
    "T25n1509_021:0220c17": "獸，以此故知龍力為大。」佛亦如是，甚深智",
    "T25n1509_021:0220c18": "慧，雖非眼見，雨大法雨，諸大論議師及釋",
    "T25n1509_021:0220c19": "梵天王皆以降伏，以是可知佛智慧多。復次，",
    "T25n1509_021:0220c20": "諸佛得無礙解脫故，於一切法中智慧無",
    "T25n1509_021:0220c21": "礙。復次，佛此智慧皆清淨，出諸觀上；不觀",
    "T25n1509_021:0220c22": "諸法常相、無常相，有邊相、無邊相，有去相、無去",
    "T25n1509_021:0220c23": "相，有相、無相，有漏相、無漏相，有為相、無為相，生",
    "T25n1509_021:0220c24": "滅相、不生滅相，空相、不空相；常清淨無量如",
    "T25n1509_021:0220c25": "虛空，以是故無礙。若觀生滅者，不得觀",
    "T25n1509_021:0220c26": "不生滅；觀不生滅者，不得觀生滅。若不生",
    "T25n1509_021:0220c27": "滅實，生滅不實；若生滅實，不生滅不實。如是",
    "T25n1509_021:0220c28": "等諸觀皆爾，得無礙智故，知佛慧眾具足。",
    "T25n1509_021:0220c29": "復次，念佛解脫眾具足。佛解脫諸煩惱及習，",
    "T25n1509_021:0221a01": "根本拔故，解脫真不可壞，一切智慧成就故，",
    "T25n1509_021:0221a02": "名為無礙解脫。成就八解脫，甚深遍得故，",
    "T25n1509_021:0221a03": "名為具足解脫。復次，離「時解脫」及「慧解脫」",
    "T25n1509_021:0221a04": "故，便具足成就「共解脫」。成就如是等解脫",
    "T25n1509_021:0221a05": "故，名具足解脫眾。復次，破魔軍故得解脫，",
    "T25n1509_021:0221a06": "離煩惱故得解脫，離遮諸禪法故得解",
    "T25n1509_021:0221a07": "脫，於諸禪定入出自在無礙故。復次，菩薩",
    "T25n1509_021:0221a08": "於見諦道中，得深十六解脫：一、苦法智相應",
    "T25n1509_021:0221a09": "有為解脫；二、苦諦斷十結盡，得無為解脫。",
    "T25n1509_021:0221a10": "如是乃至道比智。思惟道中，得十八解脫：",
    "T25n1509_021:0221a11": "一、或比智或法智相應有為解脫，二、斷無色",
    "T25n1509_021:0221a12": "界三思惟結故，得無為解脫。如是乃至第",
    "T25n1509_021:0221a13": "十八盡智相應有為解脫；及一切結使盡，得",
    "T25n1509_021:0221a14": "無為解脫。如是諸解脫和合，名為解脫眾具",
    "T25n1509_021:0221a15": "足。復次，念佛解脫知見眾具足。解脫知見眾",
    "T25n1509_021:0221a16": "有二種：一者、佛於解脫諸煩惱中，用盡智",
    "T25n1509_021:0221a17": "自證知：知苦已，斷集已，盡證已，修道已，是",
    "T25n1509_021:0221a18": "為盡智解脫知見眾。知苦已不復更知，乃",
    "T25n1509_021:0221a19": "至修道已不復更修，是為無生智解脫知見",
    "T25n1509_021:0221a20": "眾。二者、佛知是人入空門得解脫，是人無",
    "T25n1509_021:0221a21": "相門得解脫，是人無作門得解脫；是人無",
    "T25n1509_021:0221a22": "方便可令解脫。是人久久可得解脫，是人",
    "T25n1509_021:0221a23": "不久可得解脫，是人即時得解脫。是人軟",
    "T25n1509_021:0221a24": "語得解脫，是人苦教得解脫，是人雜語得",
    "T25n1509_021:0221a25": "解脫。是人見神通力得解脫，是人說法得",
    "T25n1509_021:0221a26": "解脫。是人婬欲多，為增婬欲得解脫；是人",
    "T25n1509_021:0221a27": "瞋恚多，為增瞋恚得解脫——如難陀、漚樓",
    "T25n1509_021:0221a28": "頻螺龍是。如是等種種因緣得解脫，如法",
    "T25n1509_021:0221a29": "眼中說。於是諸解脫中了了知見，是名解",
    "T25n1509_021:0221b01": "脫知見眾具足。復次，念佛一切智、一切知見，",
    "T25n1509_021:0221b02": "大慈、大悲，十力、四無所畏，四無礙智、十八不共",
    "T25n1509_021:0221b03": "法等；念如佛所知無量不可思議諸功德，",
    "T25n1509_021:0221b04": "是名念佛。是念在七地中。或有漏，或無漏。",
    "T25n1509_021:0221b05": "有漏者有報，無漏者無報。三根相應：樂、喜、捨",
    "T25n1509_021:0221b06": "根。行得，亦果報得：行得者，如此間國中學",
    "T25n1509_021:0221b07": "念佛三昧；果報得者，如無量壽佛國人，生便",
    "T25n1509_021:0221b08": "自然能念佛。如是等，如《阿毘曇》中廣分別。",
    "T25n1509_021:0221b09": "大智度論卷第二十一"
}