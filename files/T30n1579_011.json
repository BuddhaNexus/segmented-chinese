{
    "T30n1579_011:0328c02": "瑜伽師地論卷第十一",
    "T30n1579_011:0328c04": "彌勒菩薩說",
    "T30n1579_011:0328c05": "三藏法師玄奘奉　詔譯",
    "T30n1579_011:0328c06": "本地分中三摩呬多地第六之一",
    "T30n1579_011:0328c07": "已說有尋有伺等三。云何三摩呬多地。嗢拕",
    "T30n1579_011:0328c08": "南曰。",
    "T30n1579_011:0328c09": "　總標與安立　　作意相差別",
    "T30n1579_011:0328c10": "　攝諸經宗要　　最後眾雜義",
    "T30n1579_011:0328c11": "若略說三摩呬多地。當知由總標故。安立",
    "T30n1579_011:0328c12": "故。作意差別故。相差別故。略攝諸經宗要",
    "T30n1579_011:0328c13": "等故。云何總標。謂此地中略有四種。一者",
    "T30n1579_011:0328c14": "靜慮。二者解脫。三者等持。四者等至。靜慮",
    "T30n1579_011:0328c15": "者。謂四靜慮。一從離生有尋有伺靜慮。二從",
    "T30n1579_011:0328c16": "定生無尋無伺靜慮。三離喜靜慮。四捨念清",
    "T30n1579_011:0328c17": "淨靜慮。解脫者。謂八解脫。一有色觀諸色解",
    "T30n1579_011:0328c18": "脫。二內無色想觀外諸色解脫。三淨解脫身",
    "T30n1579_011:0328c19": "作證具足住解脫。四空無邊處解脫。五識無",
    "T30n1579_011:0328c20": "邊處解脫。六無所有處解脫。七非想非非想",
    "T30n1579_011:0328c21": "處解脫。八想受滅身作證具足住解脫。等",
    "T30n1579_011:0328c22": "持者。謂三三摩地。一空。二無願。三無相。復",
    "T30n1579_011:0328c23": "有三種。謂有尋有伺。無尋唯伺無尋無伺。",
    "T30n1579_011:0328c24": "復有三種。謂小大無量。復有二種。謂一分",
    "T30n1579_011:0328c25": "修。具分修。復有三種。謂喜俱行。樂俱行。捨",
    "T30n1579_011:0328c26": "俱行。復有四種。謂四修定。復有五種。謂五",
    "T30n1579_011:0328c27": "聖智三摩地。復有五種。謂聖五支三摩地。復",
    "T30n1579_011:0328c28": "有有因有具聖正三摩地。復有金剛喻三摩",
    "T30n1579_011:0328c29": "地。復有有學無學。非學非無學等三摩地。",
    "T30n1579_011:0329a01": "等至者。謂五現見三摩鉢底。八勝處三摩鉢",
    "T30n1579_011:0329a02": "底。十遍處三摩鉢底。四無色三摩鉢底。無想",
    "T30n1579_011:0329a03": "三摩鉢底。滅盡定等三摩鉢底。",
    "T30n1579_011:0329a04": "云何安立。謂唯此等名等引地。非於欲界",
    "T30n1579_011:0329a05": "心一境性。由此定等。無悔歡喜安樂所引。欲",
    "T30n1579_011:0329a06": "界不爾。非欲界中於法全無審正觀察。",
    "T30n1579_011:0329a07": "復次初靜慮中。說離生喜。由證住此斷除",
    "T30n1579_011:0329a08": "五法。謂欲所引喜。欲所引憂。不善所引喜。不",
    "T30n1579_011:0329a09": "善所引憂。不善所引捨。又於五法修習圓",
    "T30n1579_011:0329a10": "滿。謂歡喜安樂。及三摩地。欲所引喜者。於",
    "T30n1579_011:0329a11": "妙五欲。若初得時。若已證得。正受用時。或見",
    "T30n1579_011:0329a12": "或聞。或曾領受。由此諸緣。憶念歡喜。欲所",
    "T30n1579_011:0329a13": "引憂者。於妙五欲。若求不遂。若已受用更",
    "T30n1579_011:0329a14": "不復得。或得已便失。由此諸緣多生憂惱。",
    "T30n1579_011:0329a15": "不善所引喜者。謂如有一與喜樂俱而行",
    "T30n1579_011:0329a16": "殺業乃至邪見。不善所引憂者。謂如有一",
    "T30n1579_011:0329a17": "與憂苦俱而行殺業乃至邪見。不善所引",
    "T30n1579_011:0329a18": "捨者。謂如有一或王王等或餘宰官或尊尊",
    "T30n1579_011:0329a19": "等自不樂為殺等惡業。然其僕使作惡業",
    "T30n1579_011:0329a20": "時。忍而不制。亦不安處毘奈耶中。由縱捨",
    "T30n1579_011:0329a21": "故。遂造惡業。彼於此業。現前領解非不現",
    "T30n1579_011:0329a22": "前。又住於捨。尋求伺察。為惡方便。又於諸",
    "T30n1579_011:0329a23": "惡。耽著不斷。引發於捨。又於不善現前轉",
    "T30n1579_011:0329a24": "時。發起中庸非苦樂受。歡者。謂從本來清",
    "T30n1579_011:0329a25": "淨行者觀資糧地所修淨行無悔為先。慰意",
    "T30n1579_011:0329a26": "適悅心欣踊性。喜者。謂正修習方便為先。",
    "T30n1579_011:0329a27": "深慶適悅心欣踊性安者。謂離麁重身心調",
    "T30n1579_011:0329a28": "適性。樂者。謂由如是心調適故。便得身心",
    "T30n1579_011:0329a29": "無損害樂及解脫樂。以離彼品麁重性故。",
    "T30n1579_011:0329b01": "於諸煩惱而得解脫。三摩地者。謂於所緣。",
    "T30n1579_011:0329b02": "審正觀察。心一境性。世尊於無漏方便中。先",
    "T30n1579_011:0329b03": "說三摩地。後說解脫。由三摩地善成滿力。",
    "T30n1579_011:0329b04": "於諸煩惱。心永解脫故。於有漏方便中。先",
    "T30n1579_011:0329b05": "說解脫。後說三摩地。由證方便究竟作意",
    "T30n1579_011:0329b06": "果煩惱斷已方得根本三摩地故。或有俱",
    "T30n1579_011:0329b07": "時說三摩地及與解脫。謂即於此方便究竟",
    "T30n1579_011:0329b08": "作意。及餘無間道三摩地中。由三摩地與彼",
    "T30n1579_011:0329b09": "解脫俱時有故。復次於諸靜慮等至障中。",
    "T30n1579_011:0329b10": "略有五蓋。將證彼時能為障礙。何等為五。",
    "T30n1579_011:0329b11": "一貪欲蓋。二瞋恚蓋三惛沈睡眠蓋。四掉舉",
    "T30n1579_011:0329b12": "惡作蓋。五疑蓋。貪欲者。謂於妙五欲。隨逐",
    "T30n1579_011:0329b13": "淨相。欲見。欲聞乃至欲觸。或隨憶念。先",
    "T30n1579_011:0329b14": "所領受。尋伺追戀。瞋恚者。謂或因同梵行",
    "T30n1579_011:0329b15": "等舉其所犯。或因憶念昔所曾經不饒益",
    "T30n1579_011:0329b16": "事瞋恚之相。心生恚怒。或欲當作不饒益",
    "T30n1579_011:0329b17": "事。於當所為瞋恚之相。多隨尋伺。心生恚",
    "T30n1579_011:0329b18": "怒。惛沈者。謂或因毀壞淨尸羅等隨一善行。",
    "T30n1579_011:0329b19": "不守根門。食不知量不勤精進減省睡眠。",
    "T30n1579_011:0329b20": "不正知住。而有所作。於所修斷不勤加行",
    "T30n1579_011:0329b21": "隨順。生起一切煩惱。身心惛昧。無堪任性。",
    "T30n1579_011:0329b22": "睡眠者。謂心極昧略。又順生煩惱壞斷加",
    "T30n1579_011:0329b23": "行。是惛沈性。心極昧略。是睡眠性。是故此二",
    "T30n1579_011:0329b24": "合說一蓋。又惛昧無堪任性。名惛沈。惛昧",
    "T30n1579_011:0329b25": "心極略性名睡眠。由此惛沈生諸煩惱隨",
    "T30n1579_011:0329b26": "煩惱時。無餘近緣如睡眠者。諸餘煩惱及",
    "T30n1579_011:0329b27": "隨煩惱。或應可生。或應不生。若生惛昧。睡",
    "T30n1579_011:0329b28": "眠必定皆起。掉舉者。謂因親屬尋思。國土尋",
    "T30n1579_011:0329b29": "思。不死尋思。或隨憶念昔所經歷戲笑歡",
    "T30n1579_011:0329c01": "娛所行之事。心生諠動騰躍之性。惡作者。謂",
    "T30n1579_011:0329c02": "因尋思親屬等故。心生追悔。謂我何緣離",
    "T30n1579_011:0329c03": "別親屬。何緣不往如是國土。何緣棄捨如",
    "T30n1579_011:0329c04": "是國土來到於此。食如是食。飲如是飲。",
    "T30n1579_011:0329c05": "唯得如是衣服臥具。病緣醫藥。資身眾具。",
    "T30n1579_011:0329c06": "我本何緣少小出家。何不且待至年衰老。",
    "T30n1579_011:0329c07": "或因追念昔所曾經戲笑等事。便生悔恨。",
    "T30n1579_011:0329c08": "謂我何緣於應受用戲樂嚴具朋遊等時。",
    "T30n1579_011:0329c09": "違背宗親朋友等意。令其悲戀涕淚盈目。",
    "T30n1579_011:0329c10": "而強出家。由如是等種種因緣。生憂戀心。",
    "T30n1579_011:0329c11": "惡作追悔。由前掉舉與此惡作處所等故。",
    "T30n1579_011:0329c12": "合說一蓋。又於應作不應作事。隨其所應。",
    "T30n1579_011:0329c13": "或已曾作。或未曾作。心生追悔。云何我昔應",
    "T30n1579_011:0329c14": "作不作。非作反作。除先追悔所生惡作。此",
    "T30n1579_011:0329c15": "惡作纏猶未能捨。次後復生相續不斷憂",
    "T30n1579_011:0329c16": "戀之心。惡作追悔。此又一種惡作差別。次前",
    "T30n1579_011:0329c17": "所生非處惡作。及後惡作雖與掉舉處所",
    "T30n1579_011:0329c18": "不等。然如彼相騰躍諠動。今此亦是憂戀",
    "T30n1579_011:0329c19": "之相。是故與彼雜說一蓋。疑者。謂於師於",
    "T30n1579_011:0329c20": "法於學於誨及於證中。生惑生疑。由心如",
    "T30n1579_011:0329c21": "是懷疑惑故。不能趣入勇猛方便正斷寂",
    "T30n1579_011:0329c22": "靜。又於去來今及苦等諦。生惑生疑。心懷",
    "T30n1579_011:0329c23": "二分。迷之不了。猶豫猜度。問此貪欲蓋以",
    "T30n1579_011:0329c24": "何為食。答有淨妙相。及於彼相。不正思",
    "T30n1579_011:0329c25": "惟。多所修習。以之為食。淨妙相者。謂第一",
    "T30n1579_011:0329c26": "勝妙諸欲之相。若能於此遠離染心。於餘",
    "T30n1579_011:0329c27": "下劣亦得離染。如制強力餘劣自伏。此復",
    "T30n1579_011:0329c28": "云何。謂女人身上八處所攝可愛淨相。由此",
    "T30n1579_011:0329c29": "八處。女縛於男。所謂歌舞笑睇。美容進止。",
    "T30n1579_011:0330a01": "妙觸就禮。由此因緣。所有貪欲。未生令生。",
    "T30n1579_011:0330a02": "生已增長。故名為食。問此貪欲蓋誰為非",
    "T30n1579_011:0330a03": "食。答有不淨相。及於彼相如理作意。多所",
    "T30n1579_011:0330a04": "修習。以為非食。此復云何。謂青瘀等。若觀",
    "T30n1579_011:0330a05": "此身種種不淨雜穢充滿。名觀內身不淨之",
    "T30n1579_011:0330a06": "相。復觀於外青瘀等相種種不淨。名觀外",
    "T30n1579_011:0330a07": "身不淨之相。由觀此二不淨相故。未生貪",
    "T30n1579_011:0330a08": "欲令其不生。生已能斷故。名非食。由於",
    "T30n1579_011:0330a09": "彼相如理作意故。遮令不生。多所修習",
    "T30n1579_011:0330a10": "故。生已能斷。前黑品中。由於彼相不正思",
    "T30n1579_011:0330a11": "惟故。未生令生。多所修習故。倍更增廣。",
    "T30n1579_011:0330a12": "問瞋恚蓋以何為食。答有瞋恚性。有瞋恚",
    "T30n1579_011:0330a13": "相。及於彼相。不正思惟。多所修習。以之",
    "T30n1579_011:0330a14": "為食。依於種種不饒益事心生惱害。名瞋",
    "T30n1579_011:0330a15": "恚性。不饒益事。名瞋恚相。於九惱事。不正",
    "T30n1579_011:0330a16": "作意。名不正思惟。如是等事皆名為食。問",
    "T30n1579_011:0330a17": "此瞋恚蓋誰為非食。答有仁慈賢善。及於",
    "T30n1579_011:0330a18": "彼相。如理作意。多所修習。以為非食。又此",
    "T30n1579_011:0330a19": "慈善恒欲與他安樂為相。修力所攝。由思",
    "T30n1579_011:0330a20": "擇力所攝作意。調伏九惱。以能斷除瞋恚",
    "T30n1579_011:0330a21": "蓋故。經中唯說此為非食。問惛沈睡眠蓋",
    "T30n1579_011:0330a22": "以何為食。答有黑暗相。及於彼相。不正思",
    "T30n1579_011:0330a23": "惟。多所修習。以之為食。問此蓋誰為非",
    "T30n1579_011:0330a24": "食。答有光明相。及於彼相。如理作意。多",
    "T30n1579_011:0330a25": "所修習。以為非食。明有三種。一治暗光",
    "T30n1579_011:0330a26": "明。二法光明。三依身光明。治暗光明。復有",
    "T30n1579_011:0330a27": "三種。一在夜分。謂星月等。二在晝分。謂日",
    "T30n1579_011:0330a28": "光明。三在俱分。謂火珠等。法光明者。謂如",
    "T30n1579_011:0330a29": "有一隨其所受所思所觸。觀察諸法。或",
    "T30n1579_011:0330b01": "復修習。隨念佛等。依身光明者。謂諸有情自",
    "T30n1579_011:0330b02": "然身光。當知初明。治三種暗。一者夜暗。二",
    "T30n1579_011:0330b03": "者雲暗。三者障暗。謂窟宅等。法明能治三種",
    "T30n1579_011:0330b04": "黑暗。由不如實知諸法故。於去來今多",
    "T30n1579_011:0330b05": "生疑惑於佛法等亦復如是。此中無明及",
    "T30n1579_011:0330b06": "疑俱名黑暗。又證觀察。能治惛沈睡眠黑",
    "T30n1579_011:0330b07": "暗。以能顯了諸法性故。問掉舉惡作蓋以",
    "T30n1579_011:0330b08": "何為食。答於親屬等。所有尋思。於曾所經",
    "T30n1579_011:0330b09": "戲笑等念。及於彼相。不正思惟。多所修",
    "T30n1579_011:0330b10": "習。以之為食。親屬尋思者。謂因親屬或盛",
    "T30n1579_011:0330b11": "或衰。或離或合。發欣慼行。心生籌慮等。國",
    "T30n1579_011:0330b12": "土尋思者。謂因國土盛衰等相。廣如前說。",
    "T30n1579_011:0330b13": "不死尋思者。謂因少年及衰老位諸有所作",
    "T30n1579_011:0330b14": "或利他事。發欣慼行。心生籌慮等。笑者。謂",
    "T30n1579_011:0330b15": "隨有一或因開論。或因合論。現齒而笑歡",
    "T30n1579_011:0330b16": "聚啞啞。戲者。謂雙陸摴蒱弄珠等戲。或有",
    "T30n1579_011:0330b17": "所餘種類歡樂。謂互相受用受用境界。受",
    "T30n1579_011:0330b18": "諸快樂。或由同處。或因戲論。歡娛而住。所",
    "T30n1579_011:0330b19": "行事者。謂相執持手臂髮等。或相摩觸。隨",
    "T30n1579_011:0330b20": "一身分。或抱或嗚。或相顧眄。或作餘事。問",
    "T30n1579_011:0330b21": "此蓋誰為非食。答有奢摩他。及於彼相。如",
    "T30n1579_011:0330b22": "理作意。多所修習。以為非食。奢摩他者。謂",
    "T30n1579_011:0330b23": "九種住心。及奢摩他品所攝諸法。謂於自他",
    "T30n1579_011:0330b24": "若衰若盛可厭患法。心生厭離驚恐惡賤。",
    "T30n1579_011:0330b25": "安住寂靜。問疑蓋以何為食。答有去來今。",
    "T30n1579_011:0330b26": "及於彼相。不正思惟。多所修習。以之為",
    "T30n1579_011:0330b27": "食。謂我於過去。為有為無。廣說如上。不",
    "T30n1579_011:0330b28": "正思惟者。謂不可思處所攝思惟。不可思處",
    "T30n1579_011:0330b29": "者。謂我思惟。有情思惟。世間思惟。若於自",
    "T30n1579_011:0330c01": "處。依世差別。思惟我相。名我思惟。若於他",
    "T30n1579_011:0330c02": "處。名有情思惟。若於有情世間。及器世間",
    "T30n1579_011:0330c03": "處。名世間思惟。謂世間常。或謂無常。亦常",
    "T30n1579_011:0330c04": "亦無常非常非無常等。問此蓋誰為非食。答",
    "T30n1579_011:0330c05": "有緣緣起。及於彼相。如理作意。多所修習。",
    "T30n1579_011:0330c06": "以為非食。由彼觀見。唯有於法及唯法因。",
    "T30n1579_011:0330c07": "唯有於苦及唯苦因故。所有一切不正思惟",
    "T30n1579_011:0330c08": "為緣。無明於三世境。未生者不生。已生者",
    "T30n1579_011:0330c09": "能斷。若不如理而強作意。其如理者而不。",
    "T30n1579_011:0330c10": "作意。總說此二。名不正思惟。若於是中",
    "T30n1579_011:0330c11": "應合道理。應知是處名為如理。謂於闇中",
    "T30n1579_011:0330c12": "作光明想。由此方便。如理作意。非不如",
    "T30n1579_011:0330c13": "理。於餘處所。亦有所餘如理作意。",
    "T30n1579_011:0330c14": "復次於初靜慮。具足五支。一尋。二伺。三喜。",
    "T30n1579_011:0330c15": "四樂。五心一境性。第二靜慮有四支。一內等",
    "T30n1579_011:0330c16": "淨。二喜。三樂。四心一境性。第三靜慮有五",
    "T30n1579_011:0330c17": "支。一捨。二念。三正知。四樂。五心一境性。第",
    "T30n1579_011:0330c18": "四靜慮有四支。一捨清淨。二念清淨。三不苦",
    "T30n1579_011:0330c19": "不樂受。四心一境性。初靜慮中。尋伺為取所",
    "T30n1579_011:0330c20": "緣。三摩地為彼所依。喜為受境界。樂為除",
    "T30n1579_011:0330c21": "麁重。第二靜慮中。內等淨為取所緣。三摩地",
    "T30n1579_011:0330c22": "為彼所依。餘如前說。第三靜慮中。捨念正",
    "T30n1579_011:0330c23": "知為取所緣。三摩地為彼所依。餘如前說。",
    "T30n1579_011:0330c24": "第四靜慮中。捨淨念淨為取所緣。三摩地為",
    "T30n1579_011:0330c25": "彼所依。餘如前說。諸靜慮中。雖有餘法。然",
    "T30n1579_011:0330c26": "此勝故。於修定者為恩重故。偏立為支。",
    "T30n1579_011:0330c27": "問何因緣故。初靜慮中有尋有伺耶。答由",
    "T30n1579_011:0330c28": "彼能厭患欲界入初靜慮。初靜慮中。而未",
    "T30n1579_011:0330c29": "能觀尋伺過故。第二靜慮。能觀彼過。是故",
    "T30n1579_011:0331a01": "說為尋伺寂靜。如第二靜慮見彼過故名",
    "T30n1579_011:0331a02": "尋伺寂靜。如是第三靜慮。見喜過故名喜",
    "T30n1579_011:0331a03": "寂靜。第四靜慮見樂過故名樂寂靜。捨念",
    "T30n1579_011:0331a04": "清淨差別應知。",
    "T30n1579_011:0331a05": "復次是諸靜慮名差別者。或名增上心。謂由",
    "T30n1579_011:0331a06": "心清淨增上力。正審慮故。或名樂住。謂於",
    "T30n1579_011:0331a07": "此中受極樂故。所以者何。依諸靜慮。領受",
    "T30n1579_011:0331a08": "喜樂安樂捨樂身心樂故。又得定者。於諸靜",
    "T30n1579_011:0331a09": "慮。數數入出。領受現法安樂住故。由此定",
    "T30n1579_011:0331a10": "中現前領受現法樂住。從是起已。作如是",
    "T30n1579_011:0331a11": "言。我已領受如是樂住。於無色定無如是",
    "T30n1579_011:0331a12": "受。是故不說彼為樂住。然彼起已。應正宣",
    "T30n1579_011:0331a13": "說。何以故。若有阿練若苾芻來就彼問。彼",
    "T30n1579_011:0331a14": "若不答。便生譏論。此阿練若苾芻。云何名",
    "T30n1579_011:0331a15": "為阿練若者。我今問彼超色無色寂靜解",
    "T30n1579_011:0331a16": "脫。而不能記。是故為說應入彼定非為",
    "T30n1579_011:0331a17": "樂住。或復名為彼分涅槃。亦得說名差別",
    "T30n1579_011:0331a18": "涅槃。由諸煩惱一分斷故。非決定故。名彼",
    "T30n1579_011:0331a19": "分涅槃。非究竟涅槃故。名差別涅槃。復次",
    "T30n1579_011:0331a20": "此四靜慮。亦得名為出諸受事。謂初靜慮。",
    "T30n1579_011:0331a21": "出離憂根。第二靜慮。出離苦根。第三靜慮。",
    "T30n1579_011:0331a22": "出離喜根。第四靜慮出離樂根。於無相中",
    "T30n1579_011:0331a23": "出離捨根。如薄伽梵無倒經中說如是言。",
    "T30n1579_011:0331a24": "苾芻憂根生已。應當如實了知。生者此於",
    "T30n1579_011:0331a25": "何位。謂即於此斷方便位。若為憂根間心相",
    "T30n1579_011:0331a26": "續。爾時應知又應并此因緣及序若相若行",
    "T30n1579_011:0331a27": "皆如實知者。云何知因。謂了知此種子相",
    "T30n1579_011:0331a28": "續。云何知緣。謂了知此種所不攝所依助",
    "T30n1579_011:0331a29": "伴。云何知序。謂知憂根託此事生。即是能",
    "T30n1579_011:0331b01": "發憂根之相。及無知種子。云何知相。謂了",
    "T30n1579_011:0331b02": "知此是慼行相。云何知行。謂了知此能發之",
    "T30n1579_011:0331b03": "行。即不如理作意相應思也。如是知已。於",
    "T30n1579_011:0331b04": "出離中。極制持心者。云何制持。謂於染污",
    "T30n1579_011:0331b05": "行。制攝其心。於思惟修。任持堅住。又於",
    "T30n1579_011:0331b06": "是中無餘盡滅。乃至究竟者。謂滅隨眠故。",
    "T30n1579_011:0331b07": "滅諸纏故。世間靜慮。但能漸捨彼品麁重。",
    "T30n1579_011:0331b08": "不拔種子。若異此者。種永拔故。後不應",
    "T30n1579_011:0331b09": "生。無漏靜慮。二種俱捨。如是於餘隨應當",
    "T30n1579_011:0331b10": "知。問以何等相了知憂根。答或染污相。或",
    "T30n1579_011:0331b11": "出離欲俱行善相。苦根者。或由自等增上力",
    "T30n1579_011:0331b12": "故。或由身勞增上力故。或火燒等增上力",
    "T30n1579_011:0331b13": "故。或他逼等增上力故。諸離欲者。猶尚生起。",
    "T30n1579_011:0331b14": "喜根者。謂第二靜慮中。即第二靜慮地攝。樂",
    "T30n1579_011:0331b15": "根者。謂第三靜慮中。即第三靜慮地攝。問何",
    "T30n1579_011:0331b16": "故苦根。初靜慮中。說未斷耶。答彼品麁重",
    "T30n1579_011:0331b17": "猶未斷故。問何緣生在初靜慮者。苦根未",
    "T30n1579_011:0331b18": "斷。而不現行。答由其助伴相對。憂根所攝",
    "T30n1579_011:0331b19": "諸苦。彼已斷故。若初靜慮。已斷苦根。是則",
    "T30n1579_011:0331b20": "行者入初靜慮及第二時。受所作住差別應",
    "T30n1579_011:0331b21": "無。由二俱有喜及樂故。而經中說。由出",
    "T30n1579_011:0331b22": "諸受。靜慮差別。又此應無尋伺寂靜。麁重",
    "T30n1579_011:0331b23": "斷滅。所作差別。如是餘根彼品麁重漸次斷",
    "T30n1579_011:0331b24": "故。上諸靜慮斷有差別。又無相者。經中說",
    "T30n1579_011:0331b25": "為無相心定。於此定中捨根永滅。但害隨",
    "T30n1579_011:0331b26": "眠。彼品麁重。無餘斷故。非滅現纏。住無",
    "T30n1579_011:0331b27": "相定。必有受故。於此定中。容有三受。謂喜",
    "T30n1579_011:0331b28": "樂捨。非彼諸受得有隨眠。煩惱斷。故說以",
    "T30n1579_011:0331b29": "為斷。彼品麁重。說名隨眠。又此捨根乃至",
    "T30n1579_011:0331c01": "何處。當知始從第四靜慮。乃至有頂。復次",
    "T30n1579_011:0331c02": "此五根出離無相。為後與彼五種順出離",
    "T30n1579_011:0331c03": "界展轉相攝此中由欲恚害出離。即說乃至",
    "T30n1579_011:0331c04": "樂根出離。由色出離。即說第四靜慮捨根出",
    "T30n1579_011:0331c05": "離。由薩迦耶滅。即說無色界一切捨根出離。",
    "T30n1579_011:0331c06": "順出離言。有何等義。由住此者能出離故。",
    "T30n1579_011:0331c07": "名順出離。不說由此出離於彼。為離欲",
    "T30n1579_011:0331c08": "者說此界故。問諸欲恚害。定同時斷。何緣",
    "T30n1579_011:0331c09": "建立別出離耶。答彼諸出離雖復同時。約",
    "T30n1579_011:0331c10": "修對治有差別故。宣說三種出離差別。對",
    "T30n1579_011:0331c11": "治差別者。謂不淨慈悲。如其次第。或有唯",
    "T30n1579_011:0331c12": "修不淨出離一切。或慈或悲。是故別說三",
    "T30n1579_011:0331c13": "種出離。此上唯有一類對治故。後出離無",
    "T30n1579_011:0331c14": "有差別。云何猛利見者。等隨念欲。謂由觀",
    "T30n1579_011:0331c15": "察作意於勝事作意故。猛利功用作意故。",
    "T30n1579_011:0331c16": "云何於諸欲中心不趣入。謂於彼處。不見",
    "T30n1579_011:0331c17": "勝功德故。云何不美。謂於彼處。喜悅不生",
    "T30n1579_011:0331c18": "故。云何不住。謂於彼處不樂受用為欣悅",
    "T30n1579_011:0331c19": "故。云何無有勝解。謂於彼處不樂取著。",
    "T30n1579_011:0331c20": "不如理相故。云何萎顇。謂雖縱任。而不舒",
    "T30n1579_011:0331c21": "泰故。云何壞散。謂取境已尋復棄捨故。云",
    "T30n1579_011:0331c22": "何而不舒泰。謂於所緣雖強令住。而不",
    "T30n1579_011:0331c23": "愛樂故。云何等住於捨。謂行平等位。於",
    "T30n1579_011:0331c24": "平等位中。心遊觀故。何等為厭。謂由於彼",
    "T30n1579_011:0331c25": "深見過患。棄背為性。此復三種。謂無常故。",
    "T30n1579_011:0331c26": "苦故。變壞法故。何等為惡。謂由於彼初見",
    "T30n1579_011:0331c27": "過患。棄背為性。何等為違。謂由於彼中",
    "T30n1579_011:0331c28": "見過患。棄背為性。何等為背。謂由於彼後",
    "T30n1579_011:0331c29": "見過患。棄背為性。與此相違。即於離欲作",
    "T30n1579_011:0332a01": "意趣入者謂於是處。見勝功德故。美者。謂",
    "T30n1579_011:0332a02": "於是處生清淨信而證順故。住者。謂於所",
    "T30n1579_011:0332a03": "緣不流散故。勝解者。由於是處不染污",
    "T30n1579_011:0332a04": "轉於諸煩惱得離繫故。以於厭等棄背行",
    "T30n1579_011:0332a05": "中正流轉時心無罣礙。又復於捨無有功",
    "T30n1579_011:0332a06": "用。云何其心善逝。謂住方便究竟作意故。",
    "T30n1579_011:0332a07": "云何善修。謂善修習餘作意故。當知此說",
    "T30n1579_011:0332a08": "斷位及斷方便道位。解者。謂解脫諸纏故。",
    "T30n1579_011:0332a09": "脫者。謂解脫所緣相故。離繫者。謂解脫隨",
    "T30n1579_011:0332a10": "眠故。從諸欲緣所生諸漏者。謂除欲貪。",
    "T30n1579_011:0332a11": "於欲界中。所餘煩惱。損匱者。謂因此生執",
    "T30n1579_011:0332a12": "器仗等惡行差別。於此若作若增長故。生",
    "T30n1579_011:0332a13": "諸惡趣。燒者。謂由此因欲愛噉食燒身心",
    "T30n1579_011:0332a14": "故。惱者。謂由此因。若事變壞便生愁歎憂",
    "T30n1579_011:0332a15": "苦惱故。於彼解脫超出離繫者。謂如前次",
    "T30n1579_011:0332a16": "第。解脫諸纏所緣隨眠故。云何終不領納",
    "T30n1579_011:0332a17": "緣彼諸受。謂依將得正得。隨念諸欲境界。",
    "T30n1579_011:0332a18": "染污諸受。不復現行。其所依身。不為眾惑",
    "T30n1579_011:0332a19": "染污而住。如紅蓮花水滴不著。",
    "T30n1579_011:0332a20": "復有六種順出離界。如經廣說。謂我已修",
    "T30n1579_011:0332a21": "慈。乃至我已離諸我慢。然我猶為疑惑毒",
    "T30n1579_011:0332a22": "箭。悶亂其心。是故慈等。於恚害等。非正對",
    "T30n1579_011:0332a23": "治。當知為捨如是邪執。建立此界。是中恚",
    "T30n1579_011:0332a24": "等離欲對治有差別故。建立前四對治相",
    "T30n1579_011:0332a25": "故。觀察聖住得道理故。建立無相觀察",
    "T30n1579_011:0332a26": "究竟正道理故。建立第六。慈對治恚。無損",
    "T30n1579_011:0332a27": "行轉故。悲對治害。為除他苦。勝樂行轉故。",
    "T30n1579_011:0332a28": "喜治不樂。於他樂事。隨喜行轉故。捨治貪",
    "T30n1579_011:0332a29": "恚。俱捨行轉故。無相對治一切眾相。相相違",
    "T30n1579_011:0332b01": "故。若離我慢。於自解脫或所證中。定無疑",
    "T30n1579_011:0332b02": "惑故。離我慢是彼對治。此諸出離定。能出",
    "T30n1579_011:0332b03": "離一切恚等。不善修故。恚等過失容可現",
    "T30n1579_011:0332b04": "行。又前五種順出離界。初之四種天住所攝。",
    "T30n1579_011:0332b05": "第五一種聖住所攝。今此六種順出離界。前",
    "T30n1579_011:0332b06": "之四種梵住所攝。第五第六聖住所攝。",
    "T30n1579_011:0332b07": "復次能超恚等諸過失故。名為出離。於出",
    "T30n1579_011:0332b08": "離時。正可憑仗故名為依。世尊說依。略有",
    "T30n1579_011:0332b09": "四種。一法是依。非數取趣。二義是依。非文。",
    "T30n1579_011:0332b10": "三了義經是依。非不了義經。四智是依。非",
    "T30n1579_011:0332b11": "識。此四種依。因何建立。補特伽羅四種別",
    "T30n1579_011:0332b12": "故。謂因諂詐補特伽羅差別故。建立初依。",
    "T30n1579_011:0332b13": "因順世間補特伽羅差別故。建立第二。因",
    "T30n1579_011:0332b14": "住自見取補特伽羅差別故。建立第三。因",
    "T30n1579_011:0332b15": "聞為極補特伽羅差別故。建立第四。因其",
    "T30n1579_011:0332b16": "諂詐說法。是依非數取趣。要與彼論。分別",
    "T30n1579_011:0332b17": "決擇方證正智。非唯由彼現威儀故。即於",
    "T30n1579_011:0332b18": "此中復有差別。謂佛宣說補特伽羅。及與",
    "T30n1579_011:0332b19": "諸法。唯法是依。非數取趣。世俗言辭。不應",
    "T30n1579_011:0332b20": "執故。法又二種。謂文及義。唯義是依非文。",
    "T30n1579_011:0332b21": "何以故。不應但聞即為究竟。要須於義思",
    "T30n1579_011:0332b22": "惟籌量審觀察故。佛所說經。或有了義或不",
    "T30n1579_011:0332b23": "了義。觀察義時。了義是依。非不了義。世尊",
    "T30n1579_011:0332b24": "或時宣說依趣福不動識。為往善趣故。或",
    "T30n1579_011:0332b25": "時宣說四聖諦智為向涅槃故。於修法隨",
    "T30n1579_011:0332b26": "法行時。唯智是依非識。略於四時。失不失",
    "T30n1579_011:0332b27": "故。建立四種補特伽羅。謂得法時。住持時。",
    "T30n1579_011:0332b28": "觀察義時。修法隨法行時。依四時故。建立",
    "T30n1579_011:0332b29": "四依。",
    "T30n1579_011:0332c01": "復次已說安立。當知於此靜慮等中。作意",
    "T30n1579_011:0332c02": "所緣二種差別。作意差別者。謂七種根本作",
    "T30n1579_011:0332c03": "意。及餘四十作意。云何七種作意。謂了相作",
    "T30n1579_011:0332c04": "意。勝解作意。遠離作意。攝樂作意。觀察作意。",
    "T30n1579_011:0332c05": "加行究竟作意。加行究竟果作意。云何四十",
    "T30n1579_011:0332c06": "作意。謂緣法作意。緣義作意。緣身作意。緣受",
    "T30n1579_011:0332c07": "作意。緣心作意。緣法作意。勝解作意。真實作",
    "T30n1579_011:0332c08": "意。有學作意。無學作意。非學非無學作意。遍",
    "T30n1579_011:0332c09": "知作意。正斷作意。已斷作意。有分別影像所",
    "T30n1579_011:0332c10": "緣作意。無分別影像所緣作意。事邊際所緣",
    "T30n1579_011:0332c11": "作意。所作成辦所緣作意。勝解思擇作意。寂",
    "T30n1579_011:0332c12": "靜作意。一分修作意。具分修作意。無間作意。",
    "T30n1579_011:0332c13": "殷重作意。隨順作意。對治作意。順清淨作意。",
    "T30n1579_011:0332c14": "順觀察作意。力勵運轉作意。有間運轉作意。",
    "T30n1579_011:0332c15": "有功用運轉作意。自然運轉作意。思擇作意。",
    "T30n1579_011:0332c16": "內攝作意。淨障作意。依止成辦所行清淨作",
    "T30n1579_011:0332c17": "意。他所建立作意。內增上取作意。廣大作意。",
    "T30n1579_011:0332c18": "遍行作意。",
    "T30n1579_011:0332c19": "緣法作意者。謂聞所成慧相應作意。緣義作",
    "T30n1579_011:0332c20": "意者。謂思修所成慧相應作意。緣身受心法",
    "T30n1579_011:0332c21": "作意者。謂修念住者。如理思惟身等作意。",
    "T30n1579_011:0332c22": "勝解作意者。謂修靜慮者。隨其所欲。於",
    "T30n1579_011:0332c23": "諸事相增益作意。真實作意者。謂以自相",
    "T30n1579_011:0332c24": "共相。及真如相。如理思惟諸法作意。有",
    "T30n1579_011:0332c25": "學作意。略有二種。一者自性。二在相續。",
    "T30n1579_011:0332c26": "自性者。謂有學無漏作意。在相續者謂有",
    "T30n1579_011:0332c27": "學一切善作意。如有學作意。當知無學作意",
    "T30n1579_011:0332c28": "二種亦爾。非學非無學作意者。謂一切世間",
    "T30n1579_011:0332c29": "作意。遍知作意者。謂由此故遍知所緣而",
    "T30n1579_011:0333a01": "不斷惑。正斷作意者。謂由此故。俱作二事。",
    "T30n1579_011:0333a02": "已斷作意者。謂斷煩惱後所有作意。有分別",
    "T30n1579_011:0333a03": "影像所緣作意者。謂由此故。修緣分別體境",
    "T30n1579_011:0333a04": "毘鉢舍那。無分別影像所緣作意者。謂由",
    "T30n1579_011:0333a05": "此故。修緣分別體境奢摩他。事邊際所緣",
    "T30n1579_011:0333a06": "作意者。謂由此故。了知一切身受心法所緣",
    "T30n1579_011:0333a07": "邊際。過此更無身受心法。所作成辦所緣作",
    "T30n1579_011:0333a08": "意者。謂我思惟如此如此。若我思惟如是",
    "T30n1579_011:0333a09": "如是。當有如此如此。當辦如是如是。及",
    "T30n1579_011:0333a10": "緣清淨所緣作意。勝解思擇作意者。謂由此",
    "T30n1579_011:0333a11": "故。或有最初思擇諸法。或奢摩他而為上",
    "T30n1579_011:0333a12": "首。寂靜作意者。謂由此故。或有最初安心",
    "T30n1579_011:0333a13": "於內。或毘鉢舍那而為上首。一分修作意者。",
    "T30n1579_011:0333a14": "謂由此故。於奢摩他毘鉢舍那。隨修一分。",
    "T30n1579_011:0333a15": "具分修作意者。謂由此故。二分雙修。無間",
    "T30n1579_011:0333a16": "作意者。謂一切時無間無斷。相續而轉。殷重",
    "T30n1579_011:0333a17": "作意者。謂不慢緩加行方便。此中由勝解",
    "T30n1579_011:0333a18": "思擇作意故。淨修智見。由寂靜作意故。生",
    "T30n1579_011:0333a19": "長輕安。由一分具分修作意故。於諸蓋中。",
    "T30n1579_011:0333a20": "心得解脫。由無間殷重作意故。於諸結中。",
    "T30n1579_011:0333a21": "心得解脫。又由無間作意故。終不徒然而",
    "T30n1579_011:0333a22": "捨身命。由殷重作意故。速證通慧。隨順作",
    "T30n1579_011:0333a23": "意者。謂由此故。厭壞所緣。順斷煩惱。對治",
    "T30n1579_011:0333a24": "作意者。謂由此故。正捨諸惑任持於斷。",
    "T30n1579_011:0333a25": "令諸煩惱遠離相續。順清淨作意者。謂由",
    "T30n1579_011:0333a26": "此故。修六隨念。或復思惟隨一妙事。順觀",
    "T30n1579_011:0333a27": "察作意者。謂由此故。觀諸煩惱斷與未斷。",
    "T30n1579_011:0333a28": "或復觀察自己所證。及先所觀諸法道理。力",
    "T30n1579_011:0333a29": "勵運轉作意者。謂修始業未得作意者所",
    "T30n1579_011:0333b01": "有作意。有間運轉作意者。謂已得作意。於",
    "T30n1579_011:0333b02": "上慢緩修加行者所有作意。有功用運轉作",
    "T30n1579_011:0333b03": "意者。謂即於此勇猛精進無有慢緩。修加",
    "T30n1579_011:0333b04": "行者所有作意。自然運轉作意者。謂於四",
    "T30n1579_011:0333b05": "時決定作意。一得作意時。二正入已入根",
    "T30n1579_011:0333b06": "本定時。三修現觀時。四正得已得阿羅漢",
    "T30n1579_011:0333b07": "時。思擇作意者。謂毘鉢舍那品作意。內攝作",
    "T30n1579_011:0333b08": "意者。謂奢摩他品作意。淨障作意者。謂由此",
    "T30n1579_011:0333b09": "故。棄捨諸漏永害麁重。依止成辦所行清",
    "T30n1579_011:0333b10": "淨作意者。謂由此故。依離一切麁重之身。",
    "T30n1579_011:0333b11": "雖行一切所緣境界。而諸煩惱不復現行。",
    "T30n1579_011:0333b12": "他所建立作意者。謂諸聲聞所有作意。要從",
    "T30n1579_011:0333b13": "他音。乃能於內如理作意故。內增上取作意",
    "T30n1579_011:0333b14": "者。謂諸獨覺及諸菩薩所有作意。以不從",
    "T30n1579_011:0333b15": "師而覺悟故。廣大作意者。謂諸菩薩為善",
    "T30n1579_011:0333b16": "了知生死過失。出離方便發弘誓願。趣大",
    "T30n1579_011:0333b17": "菩提所有作意。遍行作意者。謂佛世尊現",
    "T30n1579_011:0333b18": "見一切無障礙智相應作意。若諸菩薩遍",
    "T30n1579_011:0333b19": "於三乘及五明處方便善巧所有作意。",
    "T30n1579_011:0333b20": "此中了相作意。攝緣法緣義。餘六作意。唯",
    "T30n1579_011:0333b21": "攝緣義。緣身等境四種作意。遍在七攝。了",
    "T30n1579_011:0333b22": "相勝解加行究竟果作意。通攝勝解真實作",
    "T30n1579_011:0333b23": "意。觀察作意。唯攝勝解。餘三作意。唯攝真",
    "T30n1579_011:0333b24": "實。此就前門。就餘門者。當知隨應七種作",
    "T30n1579_011:0333b25": "意皆攝。有學及非學非無學二種作意。亦攝",
    "T30n1579_011:0333b26": "無學作意。謂清淨地了相作意。及加行究竟",
    "T30n1579_011:0333b27": "果作意。了相勝解觀察作意。攝遍知作意。餘",
    "T30n1579_011:0333b28": "三作意。攝正斷作意。加行究竟果作意。攝",
    "T30n1579_011:0333b29": "已斷作意。觀察作意。唯攝有分別影像所緣",
    "T30n1579_011:0333c01": "作意。餘六作意。通攝二種。事邊際所緣作",
    "T30n1579_011:0333c02": "意。遍一切攝。所作成辦所緣作意。若就初",
    "T30n1579_011:0333c03": "門。遍一切攝。就第二門。唯加行究竟果作",
    "T30n1579_011:0333c04": "意所攝。最初勝解思擇作意。皆所不攝。若",
    "T30n1579_011:0333c05": "奢摩他而為上首。遍一切攝。若最初寂靜。",
    "T30n1579_011:0333c06": "若毘鉢舍那而為上首。當知亦爾。前六作",
    "T30n1579_011:0333c07": "意。通攝一分及具分修。加行究竟果作意。唯",
    "T30n1579_011:0333c08": "攝具分修。無間作意。殷重作意。遍一切攝。",
    "T30n1579_011:0333c09": "隨順作意。初二所攝。對治作意。遠離。加行。",
    "T30n1579_011:0333c10": "究竟。二作意攝。及攝樂作意一分所攝。順清",
    "T30n1579_011:0333c11": "淨作意。唯攝樂一分所攝。順觀察斷未斷作",
    "T30n1579_011:0333c12": "意。唯觀察作意所攝。此就斷對治說。若就",
    "T30n1579_011:0333c13": "所餘隨應當知。力勵運轉作意。皆所不攝。",
    "T30n1579_011:0333c14": "有間有功用運轉作意。乃至攝樂作意所攝。",
    "T30n1579_011:0333c15": "自然運轉作意。加行究竟。及此果二作意攝。",
    "T30n1579_011:0333c16": "思擇作意。了相所攝。內攝作意。勝解所攝淨",
    "T30n1579_011:0333c17": "障作意。遠離攝樂。觀察加行究竟作意所攝。",
    "T30n1579_011:0333c18": "依止成辦所行清淨作意。唯加行究竟果作",
    "T30n1579_011:0333c19": "意所攝。他所建立內增上取作意。一切作意",
    "T30n1579_011:0333c20": "所攝。廣大作意。皆所不攝。初遍行作意。加",
    "T30n1579_011:0333c21": "行究竟果攝。第二一切所攝。又了相作意。",
    "T30n1579_011:0333c22": "若他所建立作意攝者。以聞他音及內如理",
    "T30n1579_011:0333c23": "作意定為其緣。若內增上取作意攝者。唯先",
    "T30n1579_011:0333c24": "資糧以為其緣。所餘作意。前前後後傳為",
    "T30n1579_011:0333c25": "其緣。復次云何所緣差別。謂相差別。何等為",
    "T30n1579_011:0333c26": "相。略有四種。一所緣相。二因緣相。三應遠",
    "T30n1579_011:0333c27": "離相。四應修習相。所緣相者。謂所知事分別",
    "T30n1579_011:0333c28": "體相。因緣相者謂定資糧。應遠離相。復有四",
    "T30n1579_011:0333c29": "種。謂沈相掉相。亂相著相。應修習相。當知",
    "T30n1579_011:0334a01": "對治此四種相。何等沈相。謂不守根門。食",
    "T30n1579_011:0334a02": "不知量。初夜後夜。不常覺寤勤修觀行。",
    "T30n1579_011:0334a03": "不正知住。是癡行性。耽著睡眠。無巧便慧。",
    "T30n1579_011:0334a04": "惡作俱行。欲勤心觀。不曾修習正奢摩他。",
    "T30n1579_011:0334a05": "於奢摩他未為純善。一向思惟奢摩他相。",
    "T30n1579_011:0334a06": "其心惛闇。於勝境界不樂攀緣。何等掉相。",
    "T30n1579_011:0334a07": "謂不守根門等四。如前廣說。是貪行性。樂",
    "T30n1579_011:0334a08": "不寂靜。無厭離心。無巧便慧。太舉俱行。如",
    "T30n1579_011:0334a09": "前欲等。不曾修舉。於舉未善唯一向修。由",
    "T30n1579_011:0334a10": "於種種隨順掉法親里尋等動亂其心。何",
    "T30n1579_011:0334a11": "等亂相。謂不守根門等四。如前應知。是鈍",
    "T30n1579_011:0334a12": "根性。多求多務。多諸事業。尋思行性。無巧",
    "T30n1579_011:0334a13": "便慧。無厭離心。不修遠離。於勝境界。不",
    "T30n1579_011:0334a14": "樂攀緣。親近憒鬧方便間缺。不審了知亂",
    "T30n1579_011:0334a15": "不亂相。何等著相。謂不守根門等四。如前",
    "T30n1579_011:0334a16": "應知。是鈍根性。是愛行性。多煩惱性。不如",
    "T30n1579_011:0334a17": "理思。不見過患。又於增上無出離見。對",
    "T30n1579_011:0334a18": "治如是應遠離相。隨其所應。當知即是應",
    "T30n1579_011:0334a19": "修習相。",
    "T30n1579_011:0334a20": "復有三十二相。謂自心相。外相。所依相。所行",
    "T30n1579_011:0334a21": "相。作意相。心起相。安住相。自相相。共相相。",
    "T30n1579_011:0334a22": "麁相。靜相。領納相。分別相。俱行相。染污相。",
    "T30n1579_011:0334a23": "不染污相。正方便相。邪方便相。光明相。觀察",
    "T30n1579_011:0334a24": "相。賢善定相。止相。舉相。觀相。捨相。入定相。",
    "T30n1579_011:0334a25": "住定相。出定相。增相。減相。方便相。引發相。",
    "T30n1579_011:0334a26": "云何自心相。謂有苾芻。先為煩惱染污心",
    "T30n1579_011:0334a27": "故。便於自心極善取相。如是如是心有染",
    "T30n1579_011:0334a28": "污。或無染污。由此方便。心處沈等。由此方",
    "T30n1579_011:0334a29": "便。不處沈等。言沈等者。謂沈等四。乃至",
    "T30n1579_011:0334b01": "令心礙著之相。或復於彼被染污心。云何",
    "T30n1579_011:0334b02": "外相。謂即於彼被染污心。了知自心被染",
    "T30n1579_011:0334b03": "污已。便取外相。謂光明相。或淨妙相。或復",
    "T30n1579_011:0334b04": "餘相。為欲除遣諸煩惱故。或令彼惑不現",
    "T30n1579_011:0334b05": "行故。云何所依相。謂分別體相。即是一切自",
    "T30n1579_011:0334b06": "身所攝五蘊。并種子相。云何所行相。謂所",
    "T30n1579_011:0334b07": "思惟彼彼境界。色乃至法。分別體相。云何作",
    "T30n1579_011:0334b08": "意相。謂有能生作意故。於彼彼境界。所生",
    "T30n1579_011:0334b09": "識生。作是思惟。今我此心由作意故。於境",
    "T30n1579_011:0334b10": "界轉。非無作意。此所思惟。名作意相。云",
    "T30n1579_011:0334b11": "何心起相。謂即次前所說是一相。第二相者。",
    "T30n1579_011:0334b12": "謂心緣行緣名色相。此所思惟。名心起相。",
    "T30n1579_011:0334b13": "云何安住相。謂四識住。即識隨色住等。如",
    "T30n1579_011:0334b14": "經廣說。此所思惟。名安住相。云何自相相。",
    "T30n1579_011:0334b15": "謂自類自相。或各別自相。此所思惟。名自",
    "T30n1579_011:0334b16": "相相。云何共相相。謂諸行共相。或有漏共相。",
    "T30n1579_011:0334b17": "或一切法共相。此所思惟。名共相相。云何",
    "T30n1579_011:0334b18": "麁相。謂所觀下地一切麁相。云何靜相。謂",
    "T30n1579_011:0334b19": "所行上地一切靜相。云何領納相。謂隨憶",
    "T30n1579_011:0334b20": "念過去曾經諸行之相。云何分別相。謂思",
    "T30n1579_011:0334b21": "未來諸行之相。云何俱行相。謂分別現在諸",
    "T30n1579_011:0334b22": "行之相。云何染污相。謂於有貪心。思惟有",
    "T30n1579_011:0334b23": "貪心相。乃至。於不善解脫心。思惟不善解",
    "T30n1579_011:0334b24": "脫心相。云何不染污相。謂與此相違。當知",
    "T30n1579_011:0334b25": "即是不染污相。此中已出離於斷。不修方",
    "T30n1579_011:0334b26": "便者。觀有貪等。修方便者。觀略下等。有",
    "T30n1579_011:0334b27": "貪心者。謂貪相應心。或復隨逐彼品麁重。",
    "T30n1579_011:0334b28": "如是由纏及隨眠故。一切染污心。如應當",
    "T30n1579_011:0334b29": "知。以能對治纏及隨眠故。成不染污。云何",
    "T30n1579_011:0334c01": "正方便相。謂所思惟白淨品因緣相相。云何",
    "T30n1579_011:0334c02": "邪方便相。謂所思惟染污品因緣相相。即是",
    "T30n1579_011:0334c03": "思惟如是如是。不守根門住故。乃至。不正",
    "T30n1579_011:0334c04": "知住故。如是如是心被染相。云何光明相。",
    "T30n1579_011:0334c05": "謂如有一於暗對治。或法光明慇懃懇到。",
    "T30n1579_011:0334c06": "善取其相。極善思惟。如於下方。於上亦爾。",
    "T30n1579_011:0334c07": "如是一切治暗相故。建立此相。云何觀察",
    "T30n1579_011:0334c08": "相。謂有苾芻。慇懃懇到。善取其相。而觀察",
    "T30n1579_011:0334c09": "之。住觀於坐者。謂以現在能取。觀未來所",
    "T30n1579_011:0334c10": "取法。坐觀於臥者。謂以現在能取。觀過去",
    "T30n1579_011:0334c11": "所取。或法在後行觀察前行者。謂以後後",
    "T30n1579_011:0334c12": "能取。觀前前能取法。此則略顯二種所取能",
    "T30n1579_011:0334c13": "取法觀。云何賢善定相。謂所思惟青瘀等",
    "T30n1579_011:0334c14": "相。為欲對治欲貪等故。何故此相說名賢",
    "T30n1579_011:0334c15": "善。諸煩惱中。貪最為勝。於諸貪中。欲貪為",
    "T30n1579_011:0334c16": "勝。生諸苦故。此相是彼對治所緣故名賢",
    "T30n1579_011:0334c17": "善。云何止相。謂所思惟。無分別影像之相。",
    "T30n1579_011:0334c18": "云何舉相。謂策心所取隨一淨妙。或光明相",
    "T30n1579_011:0334c19": "相。云何觀相。謂聞思修慧所思惟諸法相。",
    "T30n1579_011:0334c20": "云何捨相。謂已得平等心。於諸善品增上",
    "T30n1579_011:0334c21": "捨相。云何入定相。謂由因緣所緣應修習",
    "T30n1579_011:0334c22": "相故。入三摩地。或復已得而現在前。云何",
    "T30n1579_011:0334c23": "住定相。謂即於彼諸相。善巧而取。由善取",
    "T30n1579_011:0334c24": "故。隨其所欲。於定安住。又於此定得不退",
    "T30n1579_011:0334c25": "法。云何出定相。謂分別體所不攝。不定地",
    "T30n1579_011:0334c26": "相。云何增相。謂輕安定。倍增廣大。所思惟",
    "T30n1579_011:0334c27": "相。云何減相。謂輕安定。退減陜小。所思惟",
    "T30n1579_011:0334c28": "相。云何方便相。謂二道相。或趣倍增廣大。",
    "T30n1579_011:0334c29": "或趣退減陜小故。云何引發相。謂能引發",
    "T30n1579_011:0335a01": "略諸廣博文句義道。若無諍無礙妙願智等。",
    "T30n1579_011:0335a02": "若依三摩地。諸餘力無畏等最勝功德。及能",
    "T30n1579_011:0335a03": "通達甚深句義微妙智慧。如是等相。",
    "T30n1579_011:0335a04": "復次如是諸相。即前根本四相所攝。謂所緣",
    "T30n1579_011:0335a05": "相。具攝一切。因緣相亦爾。前與後為因緣",
    "T30n1579_011:0335a06": "故。為令後後得明淨故。正方便相一切種",
    "T30n1579_011:0335a07": "別皆因緣相。如正方便。邪方便亦爾。一是白",
    "T30n1579_011:0335a08": "品相。第二黑品相。諸染污相。唯應遠離。所",
    "T30n1579_011:0335a09": "餘諸相。唯應修習。於彼彼時應修習故。",
    "T30n1579_011:0335a10": "瑜伽師地論卷第十一"
}