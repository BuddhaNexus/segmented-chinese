{
    "X86n1609_001:0652a05": "No. 1609-A",
    "X86n1609_001:0652a06": " 刻普陀列祖錄題辭",
    "X86n1609_001:0652a08": "[0652a08] 名山大川。固雖天造地設。莫不因人。而傳而重者也。",
    "X86n1609_001:0652a09": "苟不因人而傳而重。夫古今天地。古今山川。豈達磨",
    "X86n1609_001:0652a10": "之後。始有嵩山。仲尼之前。竟無洙泗耶。天造地設者",
    "X86n1609_001:0652a11": "固多。其有幽閉而終不之傳者。漠然而終不之重者。",
    "X86n1609_001:0652a12": "可勝限計哉。是皆未得因人而傳而重者也。普陀一",
    "X86n1609_001:0652a13": "山卓越海涯。屹立巨浸。大經具載。乃普門示現之區。",
    "X86n1609_001:0652a14": "實列祖弘法之地。又不可以尋常形勝並論也。自宋",
    "X86n1609_001:0652a15": "至明。禪宗世出。真歇唱導于前。祖芳振興于後。無何",
    "X86n1609_001:0652a16": "滄桑變易。甲乙風成。法鼓不鳴。百餘年矣。嗟乎四十",
    "X86n1609_001:0652a17": "代烜赫祖師。泯焉無聞。誰之責歟。予忝為末裔。承乏",
    "X86n1609_001:0652a18": "茲山。切恐祖德靡揚。山靈見鄙。是以求諸&#x7FA3;集。攷諸",
    "X86n1609_001:0652a19": "舊志。實于此山闡法住持者。或得一句一偈。或僅得",
    "X86n1609_001:0652a20": "其名。一皆歸諸山誌。間有缺典。惟俟淵博之士。採而",
    "X86n1609_001:0652a21": "補入焉。復刻是編。以表彰之。且見四十代老古錐。面",
    "X86n1609_001:0652a22": "目猶在。",
    "X86n1609_001:0652a23": "[0652a23] 大清康&#x7188;三十五年歲次丙子九月中浣住山後學",
    "X86n1609_001:0652a24": " 沙門通旭拜手題",
    "X86n1609_001:0652b05": "No. 1609",
    "X86n1609_001:0652b06": "普陀列祖錄",
    "X86n1609_001:0652b08": "住山比丘 通旭 集",
    "X86n1609_001:0652b09": "宋 真歇清了禪師(丹霞淳嗣)",
    "X86n1609_001:0652b10": "[0652b10] 師號真歇。諱清了。蜀之左綿安昌。雍氏子也。生有慧",
    "X86n1609_001:0652b11": "根。眉目&#x758E;秀。神宇靜深。見佛則欣戀不捨。年十一。依",
    "X86n1609_001:0652b12": "聖果寺俊僧受業。又七歲。試法華經得度。具戒聽講。",
    "X86n1609_001:0652b13": "玄解經論。以為言說終非究竟。出峽直抵沔漢。扣丹",
    "X86n1609_001:0652b14": "霞子淳禪師。淳問如何是空劫時自己。師擬對。淳掌",
    "X86n1609_001:0652b15": "之。師契旨。翌日淳上堂曰。日照孤&#x5CEF;翠。月臨溪水寒。",
    "X86n1609_001:0652b16": "祖師玄妙訣。莫向寸心安。師趨進曰。今日瞞某甲不",
    "X86n1609_001:0652b17": "得也。曰試舉看。師良久。淳曰將謂你瞥地。師便出。輒",
    "X86n1609_001:0652b18": "北遊五臺京汴。南抵儀真。謁長蘆祖照。一語契合。命",
    "X86n1609_001:0652b19": "為侍者。踰載分座。照常以老疾。擬閑退。夢人告曰蜀",
    "X86n1609_001:0652b20": "僧可代。照未決蜀僧為誰。至宣和壬寅照病篤。恍省",
    "X86n1609_001:0652b21": "前讖。蜀僧即了首座也。迺囑經使陳公。請了繼席。長",
    "X86n1609_001:0652b22": "蘆開法。以香酬丹霞淳。語曰我于丹霞先師。一掌下",
    "X86n1609_001:0652b23": "伎倆俱盡。覓箇開口處不可得。如今有恁麼快活。不",
    "X86n1609_001:0652b24": "徹底漢麼。若無。銜鐵負鞍。各自著便。于是洞宗大振。",
    "X86n1609_001:0652c01": "禪流如歸。紹興元年辛亥。師自長蘆南遊。浮海至此。",
    "X86n1609_001:0652c02": "結菴山椒。扁曰海岸孤絕。禪林英秀多依之。郡請于",
    "X86n1609_001:0652c03": "朝。易律為禪。以漚和機。引導海山七百餘家。一聞教",
    "X86n1609_001:0652c04": "音俱棄漁業。日活千萬億命。後應天台國清。閩之雪",
    "X86n1609_001:0652c05": "&#x5CEF;。奉旨補處育王。詔遷蔣山。疾辭不赴。明年朝旨。以",
    "X86n1609_001:0652c06": "溫之龍翔興慶二院。合一禪林詔師主之。僧集如雲。",
    "X86n1609_001:0652c07": "齋粥不繼。朝以法田千畝賜之。又詔主雙徑。慈寧太",
    "X86n1609_001:0652c08": "后。建崇先寺居師。賜金襴銀絹法物。隆渥殊甚。師以",
    "X86n1609_001:0652c09": "為可作歸休計。上堂。轉功就位。是向去底人。玉韞荊",
    "X86n1609_001:0652c10": "山貴。轉位就功。是&#x5374;來底人。紅爐片雪春。功位俱轉。",
    "X86n1609_001:0652c11": "通身不滯。撒手無依。石女夜登機。密室無人掃。正恁",
    "X86n1609_001:0652c12": "麼時。絕氣息一句。作麼生相委。良久云。歸根風墮葉。",
    "X86n1609_001:0652c13": "照盡月潭空。尋示疾中使問候。師從容敘謝。呼首座",
    "X86n1609_001:0652c14": "曰吾行矣。跏趺瞑目而逝。時紹興二十二年。壬申十",
    "X86n1609_001:0652c15": "月朔日也。越世六十有二。坐四十五夏。凡七處說法。",
    "X86n1609_001:0652c16": "五承紫泥之詔。得度弟子四百。嗣法者宗玨等三十",
    "X86n1609_001:0652c17": "餘人。所編語錄二集若干卷行世。其語曰。窮微喪本。",
    "X86n1609_001:0652c18": "體妙失宗。一句截流。玄淵及盡。是以金針密處。不露",
    "X86n1609_001:0652c19": "光芒。玉線通時。潛舒異彩。雖然如是。猶是交互雙明。",
    "X86n1609_001:0652c20": "且道巧拙不到。作麼生相委。良久云。雲蘿秀處青陰",
    "X86n1609_001:0652c21": "合。巖樹高低翠鎖深。僧問不落風彩。還許轉身也無。",
    "X86n1609_001:0652c22": "師曰石女行處不同功。曰向上事作麼生。師曰妙在",
    "X86n1609_001:0652c23": "一漚前。豈容千聖眼。僧禮拜。師曰祇恐不恁麼。師之",
    "X86n1609_001:0652c24": "語句精妙。臨機勘辨約類如此。此山禪宗。&#x8462;自師始。",
    "X86n1609_001:0653a01": "稱開法第一世云。",
    "X86n1609_001:0653a02": "自得慧暉禪師(宏智覺嗣)",
    "X86n1609_001:0653a03": "[0653a03] 師諱慧暉。號自得。會稽張氏子。自少割愛辭親。得度",
    "X86n1609_001:0653a04": "于澄炤寺。孤錫雲遊。見長蘆真歇。以為有所證。于閃",
    "X86n1609_001:0653a05": "電機下竟南歸。所遇叢社如逆旅。一閱而棄之。遂投",
    "X86n1609_001:0653a06": "謁于覺弘智和尚。宏智威德自在。道望隆當世。見者",
    "X86n1609_001:0653a07": "皆為神悚。暉獨心負所畜。不藉通詞。特擬觀光于座",
    "X86n1609_001:0653a08": "下。宏智熟視暉而容之。暉微疑其所以。乃自請挂搭。",
    "X86n1609_001:0653a09": "宏智召暉至榻前。詰以寶鏡頌。暉驟進語。智正色遣",
    "X86n1609_001:0653a10": "出之。暉乃折節自悔。從前寶惜一齊放下。一夕正往",
    "X86n1609_001:0653a11": "聖僧前燒香。適弘智來前。暉見之頓悟大旨。自爾問",
    "X86n1609_001:0653a12": "答無滯。得授記&#x8382;焉。紹興丁巳。開法補陀。馳其提唱。",
    "X86n1609_001:0653a13": "語于宏智。宏智大悅。其語曰。朔風凜凜掃寒林。葉落",
    "X86n1609_001:0653a14": "歸根露赤心。萬派朝宗船到岸。六窗&#x8657;映芥投針。本",
    "X86n1609_001:0653a15": "成現。莫他尋。性地閒閒耀古今。戶外凍消春色動。四",
    "X86n1609_001:0653a16": "山渾作木龍吟。又曰巢知風。穴知雨。甜者甜兮苦者",
    "X86n1609_001:0653a17": "苦。不須計較作思量。五五從來二十五。萬般施設到",
    "X86n1609_001:0653a18": "平常。此是叢林飽參句。諸人還委悉麼。埜老不知堯",
    "X86n1609_001:0653a19": "舜力。鼕鼕打鼓祭江神。谷之神。樞之要。裏許旁參。回",
    "X86n1609_001:0653a20": "途得妙。雲雖動而常閒。月雖晦而彌照。賓主交參。正",
    "X86n1609_001:0653a21": "偏兼到。十洲春盡花凋殘。珊瑚樹林日杲杲。于是補",
    "X86n1609_001:0653a22": "陀風範。與天童並峙。其遷萬壽。次吉祥。又雪竇。皆名",
    "X86n1609_001:0653a23": "公巨卿。為之勸請。淳&#x7188;丙申。詔補淨慈。庚子退歸雪",
    "X86n1609_001:0653a24": "竇。以癸卯仲冬二十九日。中夜沐浴而逝。窆全身于",
    "X86n1609_001:0653b01": "明覺塔右。其法嗣。華藏慧祚。雪竇德雲。仗錫崇堅。雪",
    "X86n1609_001:0653b02": "竇煥四人。",
    "X86n1609_001:0653b03": "[0653b03]    繼以了然禪師(徑山悟嗣) 弁至瀾禪師",
    "X86n1609_001:0653b04": "   雪屋立禪師 垣堂圓禪師",
    "X86n1609_001:0653b05": "   蘧菴成禪師 還菴琛禪師",
    "X86n1609_001:0653b06": "   鑑菴實禪師 小菴高禪師",
    "X86n1609_001:0653b07": "閑雲德韶禪師(佛照光嗣)",
    "X86n1609_001:0653b08": "[0653b08] 師諱德韶。號閑雲。嘉定間來主是山。言于朝。賜錢萬",
    "X86n1609_001:0653b09": "緡。修飾殿宇。殿成御書圓通寶殿。大士橋以賜師。&#x5259;",
    "X86n1609_001:0653b10": "龍章閣藏之。",
    "X86n1609_001:0653b11": "大川普濟禪師(徑山琰嗣)",
    "X86n1609_001:0653b12": "[0653b12] 師諱普濟。號大川。明州奉化人。上堂舉睦州和尚。因",
    "X86n1609_001:0653b13": "僧問如何是祖師西來意。州曰一隊衲僧來。一隊衲",
    "X86n1609_001:0653b14": "僧去。頌曰。一隊衲僧來。一隊衲僧去。打破睦州關。大",
    "X86n1609_001:0653b15": "地無寸土 題世尊出山相。龍章鳳質出王宮。肘露",
    "X86n1609_001:0653b16": "衣穿下雪&#x5CEF;。智願必空諸有界。不知諸有幾時空。師",
    "X86n1609_001:0653b17": "嘗纂修五燈會元行世。",
    "X86n1609_001:0653b18": "[0653b18]    鐵&#x811A;清禪師 古巖顓禪師",
    "X86n1609_001:0653b19": "   深谷喚禪師 無咎吉禪師",
    "X86n1609_001:0653b20": "   寒巖悟禪師",
    "X86n1609_001:0653b21": "夢窗嗣清禪師",
    "X86n1609_001:0653b22": "[0653b22] 師諱嗣清。號夢窗。山陰于氏子。肄業郡之天章。上堂。",
    "X86n1609_001:0653b23": "德山入門便棒。臨濟入門便喝。逼龜成兆終不能靈。",
    "X86n1609_001:0653b24": "寶陀者裏寂然不動。感而遂通。馬無千里謾追風。",
    "X86n1609_001:0653c01": "[0653c01] 佛涅槃上堂。佛真法身猶若&#x8657;空。因甚二月十五日。",
    "X86n1609_001:0653c02": "&#x5374;向雙林樹下。做盡死模活樣。竹影掃階塵不動。月",
    "X86n1609_001:0653c03": "穿潭底水無痕 上堂舉白雲端和尚。示眾云。若端",
    "X86n1609_001:0653c04": "的得一回汗出。師拈云。要知白雲老人落處麼。自從",
    "X86n1609_001:0653c05": "塞北經鏖戰。敢向江南說陣圖 上堂舉曹山辭洞",
    "X86n1609_001:0653c06": "山云。子向甚麼處去。曹山云。不變異處去。洞山云。不",
    "X86n1609_001:0653c07": "變異處豈有去耶。曹山云。去亦不變異。師云雲藏無",
    "X86n1609_001:0653c08": "縫襖。鳥宿不萌枝 上堂春風如刀。春雨如膏。裁剪",
    "X86n1609_001:0653c09": "不得處。桃花色轉嬌。靈雲一見不疑去。謝郎舞棹更",
    "X86n1609_001:0653c10": "呈橈 上堂歸宗斬蛇。祕魔擎叉。禾山打鼓。趙州喫",
    "X86n1609_001:0653c11": "茶。十字街頭開鋪席。見錢買賣且無賒 上堂三十",
    "X86n1609_001:0653c12": "年來尋劍客。幾回葉落又抽枝。自從一見桃花後。直",
    "X86n1609_001:0653c13": "至如今更不疑。師云尋常春夢無奇特。獨有靈雲說",
    "X86n1609_001:0653c14": "向人。只如玄沙道。諦當甚諦當。敢保老兄未徹在。若",
    "X86n1609_001:0653c15": "不同&#x7240;睡。焉知被底穿 上堂。萬里無寸艸頭上漫",
    "X86n1609_001:0653c16": "漫。出門便是艸&#x811A;下漫漫。夜行只管貪明月。不覺和",
    "X86n1609_001:0653c17": "衣渡水寒。",
    "X86n1609_001:0653c18": "[0653c18]    石屋環禪師 寒巖舉禪師",
    "X86n1609_001:0653c19": "   松州基禪師",
    "X86n1609_001:0653c20": "   東巖日禪師(西巖慧嗣) 混溪清禪師",
    "X86n1609_001:0653c21": "   白雲恭禪師 愚溪智禪師",
    "X86n1609_001:0653c22": "   東洲永禪師(松源岳下石林鞏嗣)",
    "X86n1609_001:0653c23": "   一山寧禪師",
    "X86n1609_001:0653c24": "[0653c24] 日本智曤國師。初參師。備陳求法之故。至于涕泣。師",
    "X86n1609_001:0654a01": "曰我宗無語句。亦無一法與人。曰願和尚慈悲方便",
    "X86n1609_001:0654a02": "開示。師曰本來廓然清淨。雖慈悲方便亦無。",
    "X86n1609_001:0654a03": "[0654a03]    次翁元禪師 險崖遇禪師",
    "X86n1609_001:0654a04": "   太&#x8657;沖禪師",
    "X86n1609_001:0654a05": "元 孚中懷信禪師(天童坦嗣)",
    "X86n1609_001:0654a06": "[0654a06] 師名懷信。字孚中。俗姓江氏。明之奉化人。父某嘗為",
    "X86n1609_001:0654a07": "某縣校官。母劉氏。夜夢大星墮室中。有光如火。亟取",
    "X86n1609_001:0654a08": "而吞之。覺即有孕。及誕。狀貌異凡子。性凝莊不妄舉",
    "X86n1609_001:0654a09": "動。唯見沙門至其家。必躍而親之。稍長受三經于宋",
    "X86n1609_001:0654a10": "進士戴公。表元經旨悉暢達。然非其好也。年十五離",
    "X86n1609_001:0654a11": "家。從法華院僧子思。執童子之役。已而祝髮為大僧。",
    "X86n1609_001:0654a12": "受具戒于五臺寺。聞延慶半巖全公。弘三觀十乘之",
    "X86n1609_001:0654a13": "旨。復與之游。久之且歎曰。教相繁多。浩如&#x70DF;海。苟欲",
    "X86n1609_001:0654a14": "窮之。是誠算沙徒自困耳。即棄去。渡浙河而西。凡遇",
    "X86n1609_001:0654a15": "名叢林&#x8F19;往參叩。下語多枘鑿弗合。不勝憤悱。往參",
    "X86n1609_001:0654a16": "天童竺西坦公。師隨質所疑。坦一見知為法器。厲色",
    "X86n1609_001:0654a17": "待之。不與交一語。師&#x7FA3;疑愈熾。一日上堂。舉興化打",
    "X86n1609_001:0654a18": "克賓公案問師。師曰俊哉師子兒也。坦頷之。師自是",
    "X86n1609_001:0654a19": "依止不忍去。俾掌維那。未幾坦入滅。師鳴眾。請雲外",
    "X86n1609_001:0654a20": "岫公。補居天童。師與擊節酬唱。拍拍是令。岫每稱之",
    "X86n1609_001:0654a21": "曰。信公乃洞宗赤幟。濟室白眉也。泰定丙寅行宣政",
    "X86n1609_001:0654a22": "院。請師出住明之觀音寺。師策勵徒眾。視分陰若尺",
    "X86n1609_001:0654a23": "璧。唯恐其失之。天曆己巳。遷住此山。師不以位望之",
    "X86n1609_001:0654a24": "崇。效它山。飾車輿盛徒御。以誇衒于人。自持一&#x9262;。丐",
    "X86n1609_001:0654b01": "食吳楚間。鎮南王。具香花迎至府中。&#x8657;心問道。語中",
    "X86n1609_001:0654b02": "肯綮。且出達磨像求贊。師運筆無停思。辭旨淵邃。王",
    "X86n1609_001:0654b03": "甚歡服。宣讓王。亦遣使者奉旃檀香。紫伽黎衣。請示",
    "X86n1609_001:0654b04": "法要。師隨其性資而導之。二賢王雄藩之望。首加崇",
    "X86n1609_001:0654b05": "禮。諸侯庶民無不望風瞻敬。施資填委。姑蘇產奇石。",
    "X86n1609_001:0654b06": "師遂購善工。造多寶佛塔十三層。載歸海東。俾信心",
    "X86n1609_001:0654b07": "者禮焉。(宣讓王施鈔建故。又名太子塔)駙馬都尉。高麗王驛而吉尼。",
    "X86n1609_001:0654b08": "丞相撒敦。以師行上聞。詔賜廣慧妙悟。智寶弘教禪",
    "X86n1609_001:0654b09": "師之號。及金襴法衣一襲。師于此山居十四載。至正",
    "X86n1609_001:0654b10": "改元壬午。住中天竺山。天曆永祚寺。乙酉遷天童。百",
    "X86n1609_001:0654b11": "廢具舉。佛殿之役最鉅。亦撤獘而新之。師建塔中&#x5CEF;",
    "X86n1609_001:0654b12": "之祖庭。慨然有終焉之志。己丑冬。行御史臺奉疏。迎",
    "X86n1609_001:0654b13": "師住大龍翔集慶寺。提唱宗乘。萬耳聳聽。委蛇不迫。",
    "X86n1609_001:0654b14": "而玄機自融。無小無大皆驩然親戴之。乃出衣&#x9262;之",
    "X86n1609_001:0654b15": "私。補前未建之堂。會元政大亂。戎馬紛紜。寺事日見",
    "X86n1609_001:0654b16": "艱窘。師處之&#x2567F;如。一不以屑意。一旦晨興。索蘭湯沐",
    "X86n1609_001:0654b17": "浴。更衣趺坐。謂左右曰。吾將歸矣。汝等當以荷法自",
    "X86n1609_001:0654b18": "期。勵精進行可也。言畢而瞑。侍者撼且呼曰。和尚去",
    "X86n1609_001:0654b19": "則去矣。不留片言以示人乎。師復嗔目叱之。侍者呼",
    "X86n1609_001:0654b20": "不已。師握筆書曰。平生為人戾契。七十八年漏洩。今",
    "X86n1609_001:0654b21": "朝撒手便行。萬里晴空片雪。書畢復瞑。時丁酉秋八",
    "X86n1609_001:0654b22": "月二十四日也。壽七十八。臘六十九。停龕七日顏面",
    "X86n1609_001:0654b23": "如生。作禮者旁午。而名薌蠟炬。積如丘陵。九月一日。",
    "X86n1609_001:0654b24": "茶毗于聚寶山前。舍利如菽如麻。五色燦爛。雖&#x70DF;所",
    "X86n1609_001:0654c01": "及處。亦累累然生。貯以寶瓶。光發瓶外。其弟子坎牛",
    "X86n1609_001:0654c02": "首山東麓。為宮藏之。復建塔于其上。別分爪髮衣履",
    "X86n1609_001:0654c03": "[序-予+(((嘹-口)-小)-日+土)]四明之太白山。師賦性恬&#x51B2;。喜氣溢顏間。生平未",
    "X86n1609_001:0654c04": "嘗以聲色忤人。人有犯之者。頷首而已。然進修極勤。",
    "X86n1609_001:0654c05": "自壯至耄。默誦法華經一部。雖暑爍金。寒折膠。無一",
    "X86n1609_001:0654c06": "日闕者。屢感蓮花香滿院。芬郁異常。非世間者可比。",
    "X86n1609_001:0654c07": "當明兵下金陵。僧徒散處。師獨晏坐。目不四顧。執兵",
    "X86n1609_001:0654c08": "者滿前。無不擲仗而拜。高皇帝嘗親幸寺中。聽師說",
    "X86n1609_001:0654c09": "法。嘉師言行純&#x6164;。特為改龍翔為大天界寺。寺之逋",
    "X86n1609_001:0654c10": "糧在民間者。遣官為徵之。師將告終。前一日帝統兵",
    "X86n1609_001:0654c11": "江陰。夢師服褐色禪袍來見。帝問曰師來何為。對曰",
    "X86n1609_001:0654c12": "將西歸告別耳。帝還聞師遷化。與夢中正同。大悅詔",
    "X86n1609_001:0654c13": "出內府帛幣。助其喪事。且命堪輿家。賀齊叔為卜金",
    "X86n1609_001:0654c14": "藏。舉龕之夕。帝親致奠。送出都門。其寵榮之加。近代",
    "X86n1609_001:0654c15": "無與同者。巋然為一代人天之師。此無他。真則不妄。",
    "X86n1609_001:0654c16": "不妄則近佛之道矣。師有五會語錄行于世。",
    "X86n1609_001:0654c17": "古鼎祖銘禪師(徑山端嗣)",
    "X86n1609_001:0654c18": "[0654c18] 師諱祖銘號古鼎。奉化應氏子。元叟住靈隱師往參。",
    "X86n1609_001:0654c19": "一日入室。叩黃龍見慈明因緣。端詰曰只如趙州道",
    "X86n1609_001:0654c20": "臺山婆子。被我勘破。慈明笑曰。是罵耶。你道二老漢。",
    "X86n1609_001:0654c21": "用處是同是別。師曰一對無孔鐵鎚。端曰黃龍直下",
    "X86n1609_001:0654c22": "悟去又如何。師曰也是病眼見空華。端曰不是不是。",
    "X86n1609_001:0654c23": "師擬進語。端便喝。師當下廓然。至正七年元帝錫號。",
    "X86n1609_001:0654c24": "慧性文敏宏覺普濟禪師。師言行平易。不以繩墨制",
    "X86n1609_001:0655a01": "學者。嘗曰滄海有擇流之心。則成牛&#x8FF9;。春日有&#x5FA7;照",
    "X86n1609_001:0655a02": "之意。仍似螢光。所以大冶烹重。不須九轉。眾生成佛。",
    "X86n1609_001:0655a03": "只在剎那。分之別之。遠之棄之。豈大慈長者之心哉。",
    "X86n1609_001:0655a04": "至正戊戌將遷寂。遺書囑丞相外護。復書偈曰。生死",
    "X86n1609_001:0655a05": "純真。太&#x8657;純滿。七十九年。搖籃繩斷。擲筆而逝。茶毗",
    "X86n1609_001:0655a06": "舌根數珠皆不壞。舍利無算。于徑山隆教寶陀分建",
    "X86n1609_001:0655a07": "塔焉。明宋文憲公濂。作師四會語錄序。贊古鼎禪宗。",
    "X86n1609_001:0655a08": "銘公以臨濟十七世孫。四坐道場。為黑白之所宗仰。",
    "X86n1609_001:0655a09": "一旦祝釐江浙省垣。現白光三道。丞相康里公見之。",
    "X86n1609_001:0655a10": "極加敬禮。未幾將示寂。語其徒曰。觀世音蓮臺至矣。",
    "X86n1609_001:0655a11": "安坐而逝。及火化。舌根齒牙數珠俱不壞。五色舍利",
    "X86n1609_001:0655a12": "燦爛無數。國史危先生。已摭其行業。為文勒諸&#x7891;。而",
    "X86n1609_001:0655a13": "四會語未有序之者。師之得法上首。今天界禪師西",
    "X86n1609_001:0655a14": "白金公。屬濂作之。濂覽已。合爪言曰。是真正語。是不",
    "X86n1609_001:0655a15": "著有無語。是雷轟電掃語。學者隨所悟入。如慈雲&#x5FA7;",
    "X86n1609_001:0655a16": "覆。法雨普沾。大小根莖皆獲生成。非入正知見具大",
    "X86n1609_001:0655a17": "力量者。孰能與于此。嗚呼。世安復有斯人乎哉。非謂",
    "X86n1609_001:0655a18": "果無之也。求其真&#x6E7B;無偽。若師者鮮也。濂既為敘其",
    "X86n1609_001:0655a19": "事。復歆豔之。歆豔之不足。復作伽陀一章贊之。其辭",
    "X86n1609_001:0655a20": "曰。我觀我師四會語。一言一句皆真實。河沙妙義總",
    "X86n1609_001:0655a21": "含藏。其中無餘亦無欠。及至能所齊泯時。欲覓片言",
    "X86n1609_001:0655a22": "不可得。有如十萬&#x8657;空界。種種色相皆現前。或飛或",
    "X86n1609_001:0655a23": "潛或動植。以至洪纖高下等。枯榮生死及崩竭。了然",
    "X86n1609_001:0655a24": "不染&#x8657;空相。而亦不出于&#x8657;空。真相不如不動故。印",
    "X86n1609_001:0655b01": "昔嘗登寂照場。耳邊一喝三日聾。惟聾故使功用絕。",
    "X86n1609_001:0655b02": "絕後通身皆是耳。自茲出世入翁川。翁川海水亦生",
    "X86n1609_001:0655b03": "耳。但聞魚龍哮吼聲。即使波濤增洶湧。繼升補陀洛",
    "X86n1609_001:0655b04": "伽山。合掌問訊觀世音。目能觀色耳聞聲。音聲何獨",
    "X86n1609_001:0655b05": "以目觀。不知本來無耳目。見所不見聞不聞。盡大千",
    "X86n1609_001:0655b06": "界無礙者。中天竺國凌霄&#x5CEF;。所談妙法皆如是。只因",
    "X86n1609_001:0655b07": "妙法法難思。結集已落第二義。眉間放出白毫光。七",
    "X86n1609_001:0655b08": "寶蓮臺向空至。此皆遊戲神通事。于師之道不相攝。",
    "X86n1609_001:0655b09": "師之道大不思議。千古贊歎莫能盡。姑以第二門中",
    "X86n1609_001:0655b10": "觀。可以洗空于結習。可以觸動于悟機。可以速證于",
    "X86n1609_001:0655b11": "菩提。是宜流通于世間。視如照耀光明幢。我言或誣",
    "X86n1609_001:0655b12": "有如水。",
    "X86n1609_001:0655b13": "[0655b13]    大方聘禪師(天童岫嗣) 朴翁淳禪師",
    "X86n1609_001:0655b14": "   元&#x8657;照禪師",
    "X86n1609_001:0655b15": "   竺芳聯禪師(竺西坦下正宗庄嗣) 所菴睿禪師",
    "X86n1609_001:0655b16": "大千慧照禪師(東嶼海嗣)",
    "X86n1609_001:0655b17": "[0655b17] 師諱慧照。字大千。永嘉麻氏子。麻號積慶之家。宜生",
    "X86n1609_001:0655b18": "上士。父均。母黃氏。既誕。育師寶之勝摩尼珠。師自童",
    "X86n1609_001:0655b19": "年亦駿利倍常。堅欲入道。聞人誦習契經。合爪諦聽。",
    "X86n1609_001:0655b20": "年十五。往依縣之瑞光院了定。&#x8462;師從兄也。長老良",
    "X86n1609_001:0655b21": "公。知為法器。即剃落為弟子。明年稟持犯于處之天",
    "X86n1609_001:0655b22": "寧。蟬脫萬緣。誓究大不思議事。首謁晦機&#x7188;公。于杭",
    "X86n1609_001:0655b23": "之淨慈。未契圓證。一日閱真淨語。至頭陀石擲筆&#x5CEF;",
    "X86n1609_001:0655b24": "處。默識懸解。流汗浹背。時東嶼海公。以石林鞏公世",
    "X86n1609_001:0655c01": "嫡。提唱于蘇之薦嚴。師往謁。嶼問曰。東奔西走將欲",
    "X86n1609_001:0655c02": "何為。師曰特來參禮爾。嶼曰天無四壁。地絕八荒。汝",
    "X86n1609_001:0655c03": "何地措足耶。師抵掌于几而退。嶼知其夙有所悟。尋",
    "X86n1609_001:0655c04": "復召至。反覆勘辨。師如宜僚擲丸。飛舞空中。嶼甚嘉",
    "X86n1609_001:0655c05": "之。遂留執侍左右。師以為心法既通。不閱藏教。無以",
    "X86n1609_001:0655c06": "闡揚正法。聳人天之聽。乃主藏室于郡之萬壽。天曆",
    "X86n1609_001:0655c07": "戊辰。出世樂清之明慶。集眾而誨之曰。佛法欲得現",
    "X86n1609_001:0655c08": "前。莫存知解。縛禪看教。未免皆為障礙。何如一物不",
    "X86n1609_001:0655c09": "立。而起居自在乎。所以德山之棒。臨濟之喝。亦有甚",
    "X86n1609_001:0655c10": "不得已爾。聞者悅繹而去。至正乙未遷主此山。先是",
    "X86n1609_001:0655c11": "寺以搆訟而廢。師以訟興在乎辨難太迫。一處之以",
    "X86n1609_001:0655c12": "寬慈。絕弗與較。且曰我佛得無諍三昧。所以超出&#x7FA3;",
    "X86n1609_001:0655c13": "品。我為佛子。可不遵其教耶。眾服其化。寺僧夢一神",
    "X86n1609_001:0655c14": "人衣冠甚偉。飛空而來。僧作禮問之。神人曰。我從阿",
    "X86n1609_001:0655c15": "育王山來。欲請大千師赴供耳。未幾行宣政院。署師",
    "X86n1609_001:0655c16": "往育王。識者以為玄應。師憫大法陵夷。孳孳誘掖。不",
    "X86n1609_001:0655c17": "遺餘力。嘗垂三關語。以驗參學。其一曰。山中猛虎以",
    "X86n1609_001:0655c18": "肉為命。何故不食其子。其二曰。&#x8657;空無向背。何緣有",
    "X86n1609_001:0655c19": "南北東西。其三曰。飲乳等四大海水。積骨如毗富羅",
    "X86n1609_001:0655c20": "山。何者是汝最初父母。此三關[宋-木+取]為峻切。惜未有契",
    "X86n1609_001:0655c21": "其機者。後退于妙喜。泉上築室曰。夢菴。因自號為夢",
    "X86n1609_001:0655c22": "世叟。掩關獨處。凝塵滿席不顧也。洪武癸丑十月朔。",
    "X86n1609_001:0655c23": "召門弟子曰。吾將西歸。汝輩有在外者。宜趣其還。越",
    "X86n1609_001:0655c24": "七月屬後事。于住持約之&#x2567F;。公沐浴更衣。索紙書記。",
    "X86n1609_001:0656a01": "書已恬然化滅。臘七十。壽八十五。經三日茶毗。牙齒",
    "X86n1609_001:0656a02": "眼睛及數珠不壞。餘成設利羅五色爛然。塔于夢菴",
    "X86n1609_001:0656a03": "之後。師三座道場。有語錄若干卷行世。凡一燈所傳。",
    "X86n1609_001:0656a04": "一雨所潤。雖淺深有殊。各得分願。師智度&#x51B2;深。機神",
    "X86n1609_001:0656a05": "坦邁晝則凝坐。夜則兼修淨業。真積力久。覺觀湛然。",
    "X86n1609_001:0656a06": "非言辭所可擬議。且服用儉約。不如恒僧。雖不與時",
    "X86n1609_001:0656a07": "俗低昂。賢士大夫知其誠實。不事矯飾。多傾心為外",
    "X86n1609_001:0656a08": "護。其遇學徒亦以真率。或以事忤之。而聲色不變動。",
    "X86n1609_001:0656a09": "出語質樸不尚葩藻。而指意超于言外。名聞燕都。帝",
    "X86n1609_001:0656a10": "師被以佛德圓明廣濟之號。師略不少動于中。師之",
    "X86n1609_001:0656a11": "操履。為人梗概如此。師之行業。詳見明宋文憲公。所",
    "X86n1609_001:0656a12": "撰石墳&#x7891;文。茲僅錄其銘曰。萬緣紛紜。逐物而競。曷",
    "X86n1609_001:0656a13": "以攝之。實惟禪定。禪定斯何。言辭罔宣。浮翳盡斂。月",
    "X86n1609_001:0656a14": "輪在天。初分一燈。千燄交映。如百鍊餘。金色逾勝。師",
    "X86n1609_001:0656a15": "之挺生。銳思絕塵。萬里只尺。欲趍頓門。片簡雖微。中",
    "X86n1609_001:0656a16": "具全體。瞥爾觸之。凡情盡死。從抵碩師。勇決其私。振",
    "X86n1609_001:0656a17": "迅奮擲。類獅子兒。出世為人。澍大甘雨。法雷轟轟。震",
    "X86n1609_001:0656a18": "驚百里。海岸孤絕。潮音吐吞。與此大法。殊流同源。神",
    "X86n1609_001:0656a19": "人飛空。持疏來謁。孰知玄微。若合符節。彼舍利羅。寶",
    "X86n1609_001:0656a20": "塔晝&#x6244;。助我發機靈光晶熒。翩然西歸。趺坐而滅。示",
    "X86n1609_001:0656a21": "不壞相。火中珠結。生死之關。鮮執其樞。坦然不惑。如",
    "X86n1609_001:0656a22": "人歸廬。前修漸遐。後武思厲。不有昭之。遺則淪墜。太",
    "X86n1609_001:0656a23": "史著銘。勒石山樊。&#x8657;空有盡。師道永存。",
    "X86n1609_001:0656a24": "玠禪師",
    "X86n1609_001:0656b01": "[0656b01] 師之氏族法系。俱莫之考。今按明宋文憲公濂。所撰",
    "X86n1609_001:0656b02": "淨慈。孤&#x5CEF;德公塔銘。其略云。孤峰族姓朱。世家明之",
    "X86n1609_001:0656b03": "昌國。父有成。母黃氏。父與補怛洛迦僧。玠公交。玠聞",
    "X86n1609_001:0656b04": "雞聲入道。凡說法必鼓翅為雞號。玠亡已久。黃夢玠",
    "X86n1609_001:0656b05": "來託宿。覺而有娠。歷十四月而生。據此說。可知孤峰",
    "X86n1609_001:0656b06": "即師之後身也。",
    "X86n1609_001:0656b07": "明 大基行丕禪師",
    "X86n1609_001:0656b08": "[0656b08] 師諱行丕。號大基。宗說兼通。行解相應。洪武初由佛",
    "X86n1609_001:0656b09": "隴來主是山。",
    "X86n1609_001:0656b10": "[0656b10] 本初原禪師。",
    "X86n1609_001:0656b11": "祖芳道聯禪師(薦嚴義嗣)",
    "X86n1609_001:0656b12": "[0656b12] 師諱道聯。號祖芳。四明鄞縣陸氏子。年十四。禮崑山",
    "X86n1609_001:0656b13": "薦嚴。悅堂顏得度。秉戒于鄞之五臺。還侍物先。義于",
    "X86n1609_001:0656b14": "薦嚴有所造詣。洪武丙辰。侍佛心住靈谷。天界曇。延",
    "X86n1609_001:0656b15": "居記室。穆菴康。恕中慍。木菴聰。咸作忘年交。後出世",
    "X86n1609_001:0656b16": "台之廣孝。遷紫籜。及麻峪景山。明之補陀。越之能仁。",
    "X86n1609_001:0656b17": "末主淨慈。壬申淨慈厄熒惑。師為一新。蜀王賜衲衣",
    "X86n1609_001:0656b18": "盂&#x76CB;。永樂丙戌。朝廷徵師為釋教總裁。嗣還築室湖",
    "X86n1609_001:0656b19": "&#x6FF5;。曰藕華居。丁亥以事赴召至京。上令住五臺祐國",
    "X86n1609_001:0656b20": "寺。未及陞陛。忽語左右曰。吾世緣殆盡。後三日沐浴",
    "X86n1609_001:0656b21": "更衣。趺坐而化。當己丑七月三日也。歸&#x585F;藕華居之",
    "X86n1609_001:0656b22": "陰。世壽六十四。僧臘五十。有[矢*出]逸語錄行世。",
    "X86n1609_001:0656b23": "國朝 潮音旭禪師(萬年徹嗣)",
    "X86n1609_001:0656b24": "[0656b24] 師諱通旭。松江華亭俞氏子也。祖籍新安。居童子時。",
    "X86n1609_001:0656c01": "每遇食以手擊木作梆聲。里人詢之曰。吾集眾以會",
    "X86n1609_001:0656c02": "食耳。父母驗其非凡。乃送歸&#x25677;洛。薙染于紫竹旃檀",
    "X86n1609_001:0656c03": "林。比長稟具戒。于白龍慧鏡禪師。遍參海內名席。隨",
    "X86n1609_001:0656c04": "侍嘯堂寒泉二老。悉入堂奧。當機不讓。旋受天台萬",
    "X86n1609_001:0656c05": "年無礙徹老人。屬始開法于慈邑。壽峰。及蕙江聖壽。",
    "X86n1609_001:0656c06": "適普陀初復。師以省祖來山。值定鎮 總戎藍公。自",
    "X86n1609_001:0656c07": "雲中移鎮。建牙之日為",
    "X86n1609_001:0656c08": "國進香。維時荊榛滿目。慨無主席。合山緇素競以師",
    "X86n1609_001:0656c09": "對。公一見奇之。即請主院事。 藍公交",
    "X86n1609_001:0656c10": "欽賜帑金千兩。領眾請上堂。師拈香祝",
    "X86n1609_001:0656c11": "聖畢。乃云二十年前。要津把斷。不通凡聖。所以紺宇",
    "X86n1609_001:0656c12": "花宮。化作頹垣廢址。蓮臺獅座。鞠為茂草荒榛。聖僧",
    "X86n1609_001:0656c13": "打失鼻孔。金剛碎作微塵。彌勒開張大口。笑他廿四",
    "X86n1609_001:0656c14": "圓通。全沒巴鼻。惟有烏芻瑟摩&#x5374;較些子。倒騎佛殿。",
    "X86n1609_001:0656c15": "走出山門。二十年後。八字打開。直得青蓮呈瑞。古柏",
    "X86n1609_001:0656c16": "重榮。于百草頭上。現瓊樓玉殿。革故鼎新。光揚佛日。",
    "X86n1609_001:0656c17": "且道承誰恩力。寰中",
    "X86n1609_001:0656c18": "天子頒綸&#x52C5;。閫外將軍有佛心。",
    "X86n1609_001:0656c19": "[0656c19] 大士誕辰說戒上堂。日日香花夜夜燈。春山潑黛雨",
    "X86n1609_001:0656c20": "還晴。戒珠朗潤人人得。便是觀音今日生 佛成道",
    "X86n1609_001:0656c21": "日說戒上堂。若舉于足。當願眾生。踏斷釋迦老子脊",
    "X86n1609_001:0656c22": "梁。踢瞎達磨鬍子眼睛。是事如是持 結制上堂。鳳",
    "X86n1609_001:0656c23": "不知美。梟不知惡。時至理彰。無勞穿鑿。莫莫祥麟秖",
    "X86n1609_001:0656c24": "有一隻角 大士成道日上堂。眾流海為最。眾星月",
    "X86n1609_001:0657a01": "為最。眾聖佛為最。四大道場之中。此山為最。此山之",
    "X86n1609_001:0657a02": "中。以此位為最。千說萬說。以此說為最。若如是說。名",
    "X86n1609_001:0657a03": "為佛說。不如此說。即同魔說。識得此說者。便可與普",
    "X86n1609_001:0657a04": "門大士。同證圓通。其或聞見失真。終是韓盧逐塊。何",
    "X86n1609_001:0657a05": "故。枇杷葉是馬家親。眼裏無筋一世貧。",
    "X86n1609_001:0657a06": "[0657a06] 欽差喇嘛。到山示眾。趙州不下禪&#x7240;。東林不過虎溪。",
    "X86n1609_001:0657a07": "風高千古。昨日。",
    "X86n1609_001:0657a08": "[0657a08] 命使到山。為甚麼長老走出山門。老我為人無意智。",
    "X86n1609_001:0657a09": "世情隨順是菩提 中秋應祖印之請。示眾。寒山曾",
    "X86n1609_001:0657a10": "有言。吾心似秋月。普陀今指出。&#x5374;值箇時節。山谷重",
    "X86n1609_001:0657a11": "相招。木樨香更徹。驀召眾云。知得者箇時節。古今不",
    "X86n1609_001:0657a12": "離當念。自他不隔毫端。便知晦堂老漢落處。亦知普",
    "X86n1609_001:0657a13": "陀不起于座。已赴來機。無庸腕力。高提祖印。其或未",
    "X86n1609_001:0657a14": "然。山僧重為下箇註&#x811A;。以拂子作○相云。一月普現",
    "X86n1609_001:0657a15": "一切水。一切水月一月攝其提唱大略如此。師性恬",
    "X86n1609_001:0657a16": "澹。不事浮飾。凡所經營。必使堅固。垂久。十稔之內。百",
    "X86n1609_001:0657a17": "廢具興。近革八十餘年之陋習。遠紹四十二祖之芳",
    "X86n1609_001:0657a18": "猷。德業聞望。煥然中興。弘機偉辯。視眾如己。類元之",
    "X86n1609_001:0657a19": "孚中信禪師。而住院遭逢之時。亦若合符節。意者其",
    "X86n1609_001:0657a20": "再世歟。歲戊寅師抱疾。十月二十八日。以院中事宜。",
    "X86n1609_001:0657a21": "遺書預囑 總戎藍公。十一月朔日。為眾上堂。至初",
    "X86n1609_001:0657a22": "四日午刻。說偈云。住住原無住。行行實不行。要知今",
    "X86n1609_001:0657a23": "日事。覿面甚分明。侍僧擬進湯茶。起坐而逝。世壽五",
    "X86n1609_001:0657a24": "十。嗣法二十五人。有全錄行世。",
    "X86n1609_001:0657b01": "古心&#x6018;禪師(普陀旭嗣)",
    "X86n1609_001:0657b02": "[0657b02] 師諱明&#x6018;。松江上海陸氏子。首謁金壇兀庵禪師。發",
    "X86n1609_001:0657b03": "明心要。得法于普陀。康&#x7188;戊寅冬。總戎藍公。暨合山",
    "X86n1609_001:0657b04": "請繼席上堂。祝",
    "X86n1609_001:0657b05": "聖畢。乃云大道絕中邊。了無去來之&#x8FF9;。至真離向背。",
    "X86n1609_001:0657b06": "那有僧俗之分。所以藍大護法。不忘靈山付囑。輔我",
    "X86n1609_001:0657b07": "先師轉法輪。于瓦礫場中。土塊皆作獅子吼。建寶王",
    "X86n1609_001:0657b08": "剎。于荊榛叢裏。樗材盡作旃檀香。十年以來百廢具",
    "X86n1609_001:0657b09": "興。四海英賢悉皆有賴。不幸先師歸寂。眾舉繼主此",
    "X86n1609_001:0657b10": "席。&#x6018;上座自慚&#x51C9;德。焉敢荷擔重任。到者裏事不獲",
    "X86n1609_001:0657b11": "已。祇得勉遵斯命。脫珍御服。披垢膩衣。和光同塵。&#x7070;",
    "X86n1609_001:0657b12": "頭土面。雖然如是。一總但遵舊則。何故&#x807B;不見道。三",
    "X86n1609_001:0657b13": "年無改於父之道。可謂孝矣。次年春三月。直",
    "X86n1609_001:0657b14": "翠輦南巡。師至武林。迎 駕請額",
    "X86n1609_001:0657b15": "皇上親賜寺額。&#x52C5;建普濟禪寺。帑金并御書。皓月禪",
    "X86n1609_001:0657b16": "心。四字贈之。師回山率眾謝恩。上堂祝",
    "X86n1609_001:0657b17": "聖畢。舉天童忞祖道。靈山密旨。千聖同宣。少室真宗。",
    "X86n1609_001:0657b18": "萬靈共證。其奈依稀越國者多。彷彿揚州者眾。正如",
    "X86n1609_001:0657b19": "入京朝帝主。纔到潼關即便歸。所以不&#x89A9;廣大門風。",
    "X86n1609_001:0657b20": "焉知威德自在。仔細檢點將來。也是釘樁搖櫓。今日",
    "X86n1609_001:0657b21": "普陀。又則不然。無論京師潼關。揚州越國。秖要&#x9599;市",
    "X86n1609_001:0657b22": "裏識得",
    "X86n1609_001:0657b23": "天子。親見一回。自然千眼頓開。明如杲日。一念無私",
    "X86n1609_001:0657b24": "廓若太&#x8657;。拈一機。則千機萬機齊赴。說一句則千句",
    "X86n1609_001:0657c01": "萬句流通。直得堯風蕩蕩。舜日熙熙。野老謳吟。漁樵",
    "X86n1609_001:0657c02": "歌舞。四海清寧。萬民樂業。秖如林下道人。受此",
    "X86n1609_001:0657c03": "天恩。且作麼生報。以拂子打圓相云。但將日月為天",
    "X86n1609_001:0657c04": "眼。願見黃河百度清。",
    "X86n1609_001:0657c05": "[0657c05] 凡他山知識來山。光揚宗要者。附識于後。",
    "X86n1609_001:0657c06": "天嶽晝禪師(弘覺忞嗣)",
    "X86n1609_001:0657c07": "[0657c07] 師云五十年前。曾遊此地。而今追憶。恍若同時。召大",
    "X86n1609_001:0657c08": "眾。祇如者箇時字。你作麼生解。茲蒙堂頭法姪和尚。",
    "X86n1609_001:0657c09": "請陞此座。為眾舉揚。直饒你向未舉以前承當。早是",
    "X86n1609_001:0657c10": "違時失候。自餘之輩。何足論之。記得雲門大師有言。",
    "X86n1609_001:0657c11": "聞聲悟道。見色明心。觀世音菩薩將錢買胡餅。放下",
    "X86n1609_001:0657c12": "手原來祇是饅頭。咄。大小雲門猶欠悟在。老漢今日",
    "X86n1609_001:0657c13": "出言不怍。謗訕古人。應墮&#x39DE;舌地獄去也。眾中莫有",
    "X86n1609_001:0657c14": "相救者麼。若救不得。佛法無靈驗久立。",
    "X86n1609_001:0657c15": "延喜瑢禪師(萬年徹嗣)",
    "X86n1609_001:0657c16": "[0657c16] 師云從來。斯道不&#x8657;行。分化名山信有因。太白一燈",
    "X86n1609_001:0657c17": "懸海嶠。滹沱巨浪湧千尋。遠泛滄瀛瞻法席。滿帆風",
    "X86n1609_001:0657c18": "飽出蛟門。主賓契合歡如昔。道誼情深話轉新。非藉",
    "X86n1609_001:0657c19": "潮音大士力。妙莊嚴路也難登。然雖如是。即今親入",
    "X86n1609_001:0657c20": "潮音大士之堂。高陞潮音大士之座。現前聖侶。曲推",
    "X86n1609_001:0657c21": "道誼。申請殷勤。山僧若要說玄說妙。不惟塗污名山。",
    "X86n1609_001:0657c22": "亦恐有玷大士。與麼休去歇去。又孤負現前聖侶。一",
    "X86n1609_001:0657c23": "番致意。且即今賓主和融。塤篪迭奏一句作麼生。展",
    "X86n1609_001:0657c24": "演良久。卓拄杖云。打&#x9EAB;還他州土麥。唱歌須是帝鄉",
    "X86n1609_001:0658a01": "人。",
    "X86n1609_001:0658a02": "慰弘盛禪師(嘯堂&#x6673;嗣)",
    "X86n1609_001:0658a03": "[0658a03] 師云四大海為口。五須彌為髻。此特描寫大士影像。",
    "X86n1609_001:0658a04": "尚非大士法身。今有大導師。現坐普陀洛伽之山。復",
    "X86n1609_001:0658a05": "有天大將軍。共施神力。向銀濤萬頃之中。涌出瓊樓",
    "X86n1609_001:0658a06": "玉殿。說法臺邊。潮聲拍岸。磐陀石上。明月依人。碧水",
    "X86n1609_001:0658a07": "丹山。無非現量境界。山河大地。全露法王之身。現前",
    "X86n1609_001:0658a08": "大眾。人人挾滄海之珠。箇箇抱卞和之璧。蒙法兄和",
    "X86n1609_001:0658a09": "尚。推陞此座。座中衲子。盡是雕金琢玉之詞。老步摧",
    "X86n1609_001:0658a10": "頹。媿乏白雪陽春之調。即今主伴重重。塤篪迭奏。且",
    "X86n1609_001:0658a11": "道如何是唱和一句。潮聲法鼓三千界。雨氣天香十",
    "X86n1609_001:0658a12": "二峰。",
    "X86n1609_001:0658a13": "寓谷志禪師(大雷慶嗣)",
    "X86n1609_001:0658a14": "[0658a14] 師云白華山畔。大道坦然。海印池邊。真風卓爾。頭頭",
    "X86n1609_001:0658a15": "邁古超今。一一騎聲&#x76D6;色。不是觀音耳門。亦非達磨",
    "X86n1609_001:0658a16": "眼睛。所以道。我宗無語句。實無一法與人。秖貴倜儻",
    "X86n1609_001:0658a17": "英靈。向未跨船舷已前。赤肩擔荷得去。到者裏始有",
    "X86n1609_001:0658a18": "喫棒分。其或稍涉遲疑。依然仲冬嚴寒。有甚共語處。",
    "X86n1609_001:0658a19": "茲值一陽來復。",
    "X86n1609_001:0658a20": "[0658a20] 聖節維新。伏承堂頭和尚。&#x8657;己實人。不棄椎魯。命陞",
    "X86n1609_001:0658a21": "此座。到者裏不免喚七作八。應個時節。若論佛法兩",
    "X86n1609_001:0658a22": "字。不但志上座無啟口分。直饒同堂二十四圓通。一",
    "X86n1609_001:0658a23": "時到來。有口秖堪挂壁。何故不見道。此方真教體。清",
    "X86n1609_001:0658a24": "淨在音聞。良哉觀世音。無畏施眾生。拄杖子聽見。遂",
    "X86n1609_001:0658b01": "涌身讚云。善哉希有。難兄難弟。震聲一喝云。被志上",
    "X86n1609_001:0658b02": "座一喝。曼殊大士。&#x5374;拽拄杖歸第一座去也。且道還",
    "X86n1609_001:0658b03": "有佛法為人處也無。召眾云。諸昆仲。還識大道麼。豎",
    "X86n1609_001:0658b04": "拂云。葭&#x7070;飛處陽回律。萬國嵩呼祝太平。下座。",
    "X86n1609_001:0658b05": "通玄機禪師(本山前住持)",
    "X86n1609_001:0658b06": "[0658b06] 為潮音和尚封龕。師云。豎擎天玉柱。拋駕海金梁。全",
    "X86n1609_001:0658b07": "彰祖印。闡明臨濟三玄。垂釣蓮洋。收盡五湖龍象。活",
    "X86n1609_001:0658b08": "瞽人之眼。安已死之心。橫拈倒弄。狼籍彌天。那知收",
    "X86n1609_001:0658b09": "歸一著。猶在老軀手裏。顧左右云。還知收歸一著底",
    "X86n1609_001:0658b10": "句麼。貼封條云。斷除凡聖路。不逐四時凋。"
}