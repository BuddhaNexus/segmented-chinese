{
    "T32n1668_010:0664b02": "釋摩訶衍論卷第十",
    "T32n1668_010:0664b04": "龍樹菩薩造",
    "T32n1668_010:0664b05": "姚秦三藏筏提摩多奉　詔譯",
    "T32n1668_010:0664b06": "已說讚歎三昧功德門。次說兩輪具闕益損",
    "T32n1668_010:0664b07": "門。",
    "T32n1668_010:0664b08": "本曰。復次若人唯修於止。則心沈沒。或起",
    "T32n1668_010:0664b09": "懈怠不樂眾善。遠離大悲。是故修觀。修",
    "T32n1668_010:0664b10": "習觀者。當觀一切世間有為之法。無得久",
    "T32n1668_010:0664b11": "停須臾變壞一切心行念念生滅以是故",
    "T32n1668_010:0664b12": "苦。應觀過去所念諸法恍惚如夢。應觀",
    "T32n1668_010:0664b13": "現在所念諸法猶如電光。應觀未來所念諸",
    "T32n1668_010:0664b14": "法猶如浮雲忽爾而起。應觀世間一切有身",
    "T32n1668_010:0664b15": "悉皆不淨種種穢污無一可樂。如是當念。",
    "T32n1668_010:0664b16": "一切眾生從無始世來。皆因無明所熏習",
    "T32n1668_010:0664b17": "故。令心生滅。已受一切身心大苦。現在即",
    "T32n1668_010:0664b18": "有無量逼迫。未來所苦亦無分齊。難捨難",
    "T32n1668_010:0664b19": "離而不覺知。眾生如是甚為可愍。作此思",
    "T32n1668_010:0664b20": "惟。即應勇猛立大誓願。願令我心離分別",
    "T32n1668_010:0664b21": "故。遍於十方修行一切諸善功德。盡其未",
    "T32n1668_010:0664b22": "來以無量方便。救拔一切苦惱眾生。令得",
    "T32n1668_010:0664b23": "涅盤第一義樂。以起如是願故。於一切",
    "T32n1668_010:0664b24": "時一切處所有眾善隨己堪能不捨修學心",
    "T32n1668_010:0664b25": "無懈怠。唯除坐時專念於止。若餘一切悉",
    "T32n1668_010:0664b26": "當觀察應作不應作。若行若住若臥若起。皆",
    "T32n1668_010:0664b27": "應止觀俱行。所謂雖念諸法自性不生。而",
    "T32n1668_010:0664b28": "復即念因緣和合善惡之業苦樂等報不失",
    "T32n1668_010:0664b29": "不壞。雖念因緣善惡業報。而亦即念性不",
    "T32n1668_010:0664c01": "可得。若修止者。對治凡夫住著世間。能捨",
    "T32n1668_010:0664c02": "二乘怯弱之見。若修觀者。對治二乘不起",
    "T32n1668_010:0664c03": "大悲狹劣心過。遠離凡夫不修善根。以此",
    "T32n1668_010:0664c04": "義故。是止觀二門共相助成。不相捨離。若",
    "T32n1668_010:0664c05": "止觀不具。則無能入菩提之道。",
    "T32n1668_010:0664c06": "論曰。就此文中即有六門。云何為六。一者",
    "T32n1668_010:0664c07": "示問觀止輪失門。二者顯示修行觀輪門。三",
    "T32n1668_010:0664c08": "者緣眾生界立願門。四者兩輪俱轉不離門。",
    "T32n1668_010:0664c09": "五者顯示兩輪所治門。六者總結兩輪俱轉",
    "T32n1668_010:0664c10": "門。是名為六。就第一門中即有四過失。",
    "T32n1668_010:0664c11": "云何為四。一者沈淪過失。其心昧略不能",
    "T32n1668_010:0664c12": "覺了。如入嚤鍵訶尸闇室中故。如本復次",
    "T32n1668_010:0664c13": "若人唯修於止則心沈沒故。二者不勤過失。",
    "T32n1668_010:0664c14": "其心懈怠不能精進。如阿那毘提人故。如",
    "T32n1668_010:0664c15": "本或起懈怠故。三者背善過失。其心專一",
    "T32n1668_010:0664c16": "不能分別應作不應作。如婆多訶彌尸人",
    "T32n1668_010:0664c17": "故。如本不樂眾善故。四者離悲過失。其心",
    "T32n1668_010:0664c18": "安寂不能發起大慈悲心。如壞根人所自",
    "T32n1668_010:0664c19": "欲中更不增故。如本遠離大悲故。是故修",
    "T32n1668_010:0664c20": "觀者。即是勸俱轉。",
    "T32n1668_010:0664c21": "已說示闕觀止輪失門。次說顯示修行觀輪",
    "T32n1668_010:0664c22": "門。就此門中即有三門。云何為三。一者苦",
    "T32n1668_010:0664c23": "相觀門。二者無常觀門。三者不淨觀門。是名",
    "T32n1668_010:0664c24": "為三。就初苦相觀門中即有二種。云何為",
    "T32n1668_010:0664c25": "二。一者壞苦。二者行苦。言壞苦者。一切有",
    "T32n1668_010:0664c26": "為之清淨法。能壞一切不清淨法。亦一切",
    "T32n1668_010:0664c27": "諸不清淨法。能壞一切清淨法故。復次二種",
    "T32n1668_010:0664c28": "世間互相破壞故。云何為二。一者具足一切",
    "T32n1668_010:0664c29": "世間。二者妄想有為世間。如是二種世間之",
    "T32n1668_010:0665a01": "法。相破壞故。是故說言壞苦而已。若修此",
    "T32n1668_010:0665a02": "觀當得何利。所謂成就一自作一甚深法",
    "T32n1668_010:0665a03": "故。如本修習觀者當觀一切世間有為之",
    "T32n1668_010:0665a04": "法無得久停須臾變壞故。言行苦者。一切",
    "T32n1668_010:0665a05": "心行於念念中常恒遷轉速生速滅。不能",
    "T32n1668_010:0665a06": "從此處至於彼處故。如本一切心行念念",
    "T32n1668_010:0665a07": "生滅以是故苦故。已說苦相觀門。次說無",
    "T32n1668_010:0665a08": "常觀門。就此門中則有三種。云何為三。一",
    "T32n1668_010:0665a09": "者已過無常。過去諸法前有後無。譬如彼夢",
    "T32n1668_010:0665a10": "熟眠時有已乃覺悟時無有故。如本應觀",
    "T32n1668_010:0665a11": "過去所念諸法恍惚如夢故。二者今有無",
    "T32n1668_010:0665a12": "常。現在諸法古無今有。譬如電光即時便滅",
    "T32n1668_010:0665a13": "不能久停故。如本應觀現在所念諸法猶",
    "T32n1668_010:0665a14": "如電光故。三者當有無常。未來諸法無有",
    "T32n1668_010:0665a15": "自性而忽然至。譬如浮雲不知有所而忽",
    "T32n1668_010:0665a16": "然起遍十方故。如本應觀未來所念諸法",
    "T32n1668_010:0665a17": "猶如浮雲忽爾而起故。已說無常觀門。次",
    "T32n1668_010:0665a18": "說不淨觀門。言不淨觀者。緣種種身作",
    "T32n1668_010:0665a19": "不淨解。遠離貪故。如本應觀世間一切有",
    "T32n1668_010:0665a20": "身。皆悉不淨種種穢污。無一可樂故。",
    "T32n1668_010:0665a21": "已說顯示修行觀輪門。次說緣眾生界立願",
    "T32n1668_010:0665a22": "門。就此門中即有二種。云何為二。一者緣",
    "T32n1668_010:0665a23": "眾生界思惟門。二者建立誓願遍布門。是名",
    "T32n1668_010:0665a24": "為二。言緣眾生界思惟門者。所謂緣三",
    "T32n1668_010:0665a25": "界中無量無邊一切眾生。作如是念。從無",
    "T32n1668_010:0665a26": "始來。根本無明所覆藏故。棄背自本覺清",
    "T32n1668_010:0665a27": "淨佛歸原無日。出無明藏更復時遠。我若",
    "T32n1668_010:0665a28": "不發悲心不攝取者。又之又之唯過劫數。",
    "T32n1668_010:0665a29": "取正覺期實無其齊。發起無邊大悲心故。",
    "T32n1668_010:0665b01": "如本如是當念一切眾生從無始世來皆",
    "T32n1668_010:0665b02": "因無明所熏習故令心生滅已受一切身",
    "T32n1668_010:0665b03": "心大苦現在即有無量逼迫未來所苦亦",
    "T32n1668_010:0665b04": "無分齊難捨難離而不覺知眾生如是甚",
    "T32n1668_010:0665b05": "為可愍故。言建立誓願遍布門者。所謂作",
    "T32n1668_010:0665b06": "如是思惟已訖。則立大誓願。起十方世界",
    "T32n1668_010:0665b07": "之微塵數光明般若。達十方世界之微塵數",
    "T32n1668_010:0665b08": "種種心相。對治十方世界之微塵數一切諸",
    "T32n1668_010:0665b09": "煩惱業障海。圓滿十方世界之微塵數行因",
    "T32n1668_010:0665b10": "海。證得十方世界之微塵數果德。皆悉令無",
    "T32n1668_010:0665b11": "餘故。如本作此思惟即應勇猛立大誓願",
    "T32n1668_010:0665b12": "願令我心離分別故。遍於十方修行一切",
    "T32n1668_010:0665b13": "諸善功德盡其未來以無量方便救拔一",
    "T32n1668_010:0665b14": "切苦惱眾生令得涅盤第一義樂故。已說",
    "T32n1668_010:0665b15": "緣眾生界立願門。次說兩輪俱轉不離門。所",
    "T32n1668_010:0665b16": "謂起如是願已訖。即直修習行因之海故。",
    "T32n1668_010:0665b17": "若起願海不勤修行。不能莊嚴圓滿果故。",
    "T32n1668_010:0665b18": "若為修行當如何耶。謂具兩輪令無偏",
    "T32n1668_010:0665b19": "故。具兩輪相何契經中分明顯示。謂文殊師",
    "T32n1668_010:0665b20": "利發起十萬一千種甚深廣大圓滿陀羅尼開",
    "T32n1668_010:0665b21": "問問大覺尊益大眾海契經。彼契經中如何",
    "T32n1668_010:0665b22": "說耶。所謂彼契經中作如是說。爾時文殊",
    "T32n1668_010:0665b23": "師利即白佛言。世尊云何名為止觀俱行不",
    "T32n1668_010:0665b24": "相離門。我及一切無量無邊大眾之海。皆悉",
    "T32n1668_010:0665b25": "入於不知不覺無明之海。不能通達不能",
    "T32n1668_010:0665b26": "出離。如宜世尊為欲我等諸迷子女分明顯",
    "T32n1668_010:0665b27": "示。爾時世尊即告文殊師利言。諦聽諦聽善",
    "T32n1668_010:0665b28": "思念之。我當為汝分別解說。於是世尊即",
    "T32n1668_010:0665b29": "說伽陀言。",
    "T32n1668_010:0665c01": "　譬如闕翼鳥　　及一輪之車",
    "T32n1668_010:0665c02": "　一足人同分　　闕眼險之馬",
    "T32n1668_010:0665c03": "　無有高遠翔　　隨所應運載",
    "T32n1668_010:0665c04": "　其道路遊行　　不墮惡趣坑",
    "T32n1668_010:0665c05": "　若具足一輪　　闕一輪行者",
    "T32n1668_010:0665c06": "　亦復如是知　　以其實無有",
    "T32n1668_010:0665c07": "　法性虛空中　　乘如量智翔",
    "T32n1668_010:0665c08": "　入於法藏海　　運載義理寶",
    "T32n1668_010:0665c09": "　真如平道中　　周遍通遊行",
    "T32n1668_010:0665c10": "　一切魔外道　　邪見深坑中",
    "T32n1668_010:0665c11": "　不倒墮坑故　　是故諸行者",
    "T32n1668_010:0665c12": "　兩輪具足轉　　終不可捨離",
    "T32n1668_010:0665c13": "　若有修行者　　不具此兩輪",
    "T32n1668_010:0665c14": "　終不能通達　　無上大覺地",
    "T32n1668_010:0665c15": "今此經文為明何義。謂為顯示修習三昧",
    "T32n1668_010:0665c16": "達寂靜境。修習智慧照散動境。在寂靜中",
    "T32n1668_010:0665c17": "常不捨動。在散亂中常不捨寂。而不相",
    "T32n1668_010:0665c18": "捨離俱行俱轉故。復次為欲顯示修習三",
    "T32n1668_010:0665c19": "昧達空無境。修習智慧照在有境。在空不",
    "T32n1668_010:0665c20": "著有。在有不染無。有無雙照無有偏邊。",
    "T32n1668_010:0665c21": "而不相捨離俱行俱轉故。復次為欲顯示",
    "T32n1668_010:0665c22": "修習三昧達平等理。修習智慧照差別事。",
    "T32n1668_010:0665c23": "理事雙達無有偏邊。而不相捨離俱行俱",
    "T32n1668_010:0665c24": "轉故。復次為欲顯示止當待觀方得建",
    "T32n1668_010:0665c25": "立非自性止。觀當待止方得建立非自性",
    "T32n1668_010:0665c26": "觀。亦無有止亦無觀故。復次為欲顯示止",
    "T32n1668_010:0665c27": "則是觀觀則是止。止觀一體無差別。故如其",
    "T32n1668_010:0665c28": "次第應審思擇。如本以起如是願故。於",
    "T32n1668_010:0665c29": "一切時於一切處所有眾善隨己堪能不",
    "T32n1668_010:0666a01": "捨修學。心無懈怠。唯除坐時專念於止。",
    "T32n1668_010:0666a02": "若餘一切悉當觀察應作不應作。若行若住",
    "T32n1668_010:0666a03": "若臥若起。皆應止觀俱行。所謂雖念諸法",
    "T32n1668_010:0666a04": "自性不生而復即念因緣和合善惡之業。苦",
    "T32n1668_010:0666a05": "樂等報不失不壞。雖念因緣善惡業報而",
    "T32n1668_010:0666a06": "亦即念性不可得故。已說兩輪俱轉不離",
    "T32n1668_010:0666a07": "門。次說顯示兩輪所治門。若有行者修習",
    "T32n1668_010:0666a08": "止輪。當為對治何過失耶。謂為對治凡夫",
    "T32n1668_010:0666a09": "眾生著有過失。二乘眾生樂空過失俱絕離",
    "T32n1668_010:0666a10": "故。如本若修止者對治凡夫住著世間能",
    "T32n1668_010:0666a11": "捨二乘怯弱之見故。若有行者修習觀輪。",
    "T32n1668_010:0666a12": "當為對治何過失耶。謂為對治二乘眾生",
    "T32n1668_010:0666a13": "遠離大悲。不救眾苦下劣過失。凡夫眾",
    "T32n1668_010:0666a14": "生常恒懈怠。不能精進不修善品。樂惡過",
    "T32n1668_010:0666a15": "失俱出離故。如本若修觀者對治二乘不",
    "T32n1668_010:0666a16": "起大悲狹劣心過遠離凡夫不修善根故。",
    "T32n1668_010:0666a17": "已說顯示兩輪所治門。次說總結兩輪俱轉",
    "T32n1668_010:0666a18": "門。所謂總結如上所說輪闕行者大過失故。",
    "T32n1668_010:0666a19": "如本以此義故是止觀門共相助成不相",
    "T32n1668_010:0666a20": "捨離若止觀不具則無能入菩提之道故。",
    "T32n1668_010:0666a21": "已說兩輪具闕益損門。次說勸劣向勝不退",
    "T32n1668_010:0666a22": "門。",
    "T32n1668_010:0666a23": "本曰。復次眾生初學是法。欲求正信其",
    "T32n1668_010:0666a24": "心怯弱。以住於此娑婆世界。自畏不能常",
    "T32n1668_010:0666a25": "值諸佛親承供養。懼謂信心難可成就。意",
    "T32n1668_010:0666a26": "欲退者。當知如來有勝方便攝護信心。謂",
    "T32n1668_010:0666a27": "以專意念佛因緣。隨願得生他方佛土。常",
    "T32n1668_010:0666a28": "見於佛永離惡道。如修多羅說。若人專念",
    "T32n1668_010:0666a29": "西方極樂世界阿彌陀佛。所修善根迴向願",
    "T32n1668_010:0666b01": "求生彼世界。即得往生常見佛故終無有",
    "T32n1668_010:0666b02": "退。若觀彼佛真如法身常勤修習。畢竟得",
    "T32n1668_010:0666b03": "生住正定故。",
    "T32n1668_010:0666b04": "論曰。就此文中即有七門。云何為七。一者",
    "T32n1668_010:0666b05": "顯示趣向假人門。二者歸依所學教法門。三",
    "T32n1668_010:0666b06": "者厭惡處所退信門。四者如來方便殊勝門。",
    "T32n1668_010:0666b07": "五者承力得勝妙處門。六者得善處定不退",
    "T32n1668_010:0666b08": "門。七者引經證自所說門。是名為七。言顯",
    "T32n1668_010:0666b09": "示趣向假人門者。所謂顯示得十信位前",
    "T32n1668_010:0666b10": "四種心。更不勝進下品眾生故。如本復次",
    "T32n1668_010:0666b11": "眾生故。言歸依所學教法門者。彼十信位下",
    "T32n1668_010:0666b12": "品眾生。歸依甚深無極大乘初學習故。所",
    "T32n1668_010:0666b13": "謂一切諸佛所師。三世不動四相不遷。自",
    "T32n1668_010:0666b14": "然常住地前地上大道路故。如本初學是法",
    "T32n1668_010:0666b15": "故。言厭惡處所退信門者。彼十信位下品眾",
    "T32n1668_010:0666b16": "生。雖親聽受甚深法門。而其心根極下劣",
    "T32n1668_010:0666b17": "故。怖二大事不能勝進。為欲退故。云何",
    "T32n1668_010:0666b18": "為二。一者國土。二者勝緣。言國土者。即此",
    "T32n1668_010:0666b19": "娑婆世界。處所麁惡眾生濁亂。發起淨心",
    "T32n1668_010:0666b20": "為勤修行。甚極切難故。所以者何。於彼心",
    "T32n1668_010:0666b21": "中違逆境界。於一切時於一切處常恒現",
    "T32n1668_010:0666b22": "前。進心面中不捨離故。言勝緣者。於此",
    "T32n1668_010:0666b23": "世界依正濁亂。一切諸佛出世極尠。無量",
    "T32n1668_010:0666b24": "菩薩赴感時節極遠。諸佛菩薩出現於世。",
    "T32n1668_010:0666b25": "隨順情心之鏡淨不淨故。以此義故彼修",
    "T32n1668_010:0666b26": "行者不值勝緣。極怖畏故發退意耳。如本",
    "T32n1668_010:0666b27": "欲求正信其心怯弱以住於此娑婆世界",
    "T32n1668_010:0666b28": "自畏不能常值諸佛親承供養懼謂信心",
    "T32n1668_010:0666b29": "難可成就意欲退者故。言如來方便殊勝",
    "T32n1668_010:0666c01": "門者。謂諸佛如來有不可思議之甚深極",
    "T32n1668_010:0666c02": "妙大方便故。能善攝護彼人信心。轉勝進",
    "T32n1668_010:0666c03": "故。云何名為勝妙方便。所謂專念如來方",
    "T32n1668_010:0666c04": "便。云何專念。謂專注意憶念他方淨土種種",
    "T32n1668_010:0666c05": "依正。其念相續令不絕故。如本當知如來",
    "T32n1668_010:0666c06": "有勝方便攝護信心謂以專意念佛因緣",
    "T32n1668_010:0666c07": "故。言承力得勝妙處門者。以諸如來不可",
    "T32n1668_010:0666c08": "思議方便力故。隨自所願即得往生妙樂",
    "T32n1668_010:0666c09": "土故。如本隨願得生他方淨土故。言得",
    "T32n1668_010:0666c10": "善處定不退門者。生彼土已。眼見如來具",
    "T32n1668_010:0666c11": "相好像。耳聞聖者說深妙音。永離惡名。",
    "T32n1668_010:0666c12": "從定不動心海澄淨身體明白。依妙正清故。",
    "T32n1668_010:0666c13": "如本常見於佛永離惡道故。言引經證自",
    "T32n1668_010:0666c14": "所說門者。所謂該攝說相屬當經本之辭。",
    "T32n1668_010:0666c15": "贊自所說解釋文故。所引經文說相明故。不",
    "T32n1668_010:0666c16": "須重釋。如本如修多羅說若人專念西方",
    "T32n1668_010:0666c17": "極樂世界阿彌陀佛所修善根迴向願求生",
    "T32n1668_010:0666c18": "彼世界即得往生常見佛故。終無有退若",
    "T32n1668_010:0666c19": "觀彼佛真如法身常勤修習畢竟得生住正",
    "T32n1668_010:0666c20": "定故故。",
    "T32n1668_010:0666c21": "已說修行信心分次說勸修利益分。",
    "T32n1668_010:0666c22": "本曰。如是摩訶衍諸佛祕藏。我已總說。若",
    "T32n1668_010:0666c23": "有眾生欲於如來甚深境界得生正信",
    "T32n1668_010:0666c24": "遠離誹謗入大乘道。當持此論思量修習。",
    "T32n1668_010:0666c25": "究竟能至無上之道。若人聞是法已不生",
    "T32n1668_010:0666c26": "怯弱。當知是人定紹佛種。必為諸佛之",
    "T32n1668_010:0666c27": "所授記。假使有人能化三千大千世界滿",
    "T32n1668_010:0666c28": "中眾生令行十善。不如有人於一食頃",
    "T32n1668_010:0666c29": "正思此法。過前功德不可為喻。復次若人",
    "T32n1668_010:0667a01": "受持此論。觀察修行若一日一夜。所有功德",
    "T32n1668_010:0667a02": "無量無邊不可得說。假令十方一切諸佛。",
    "T32n1668_010:0667a03": "各於無量無邊阿僧祇劫。歎其功德亦不",
    "T32n1668_010:0667a04": "能盡何以故。謂法性功德無有盡故。此人",
    "T32n1668_010:0667a05": "功德亦復如是無有邊際。其有眾生於此",
    "T32n1668_010:0667a06": "論中。毀謗不信所獲罪報。經無量劫受大",
    "T32n1668_010:0667a07": "苦惱。是故眾生但應仰信不應誹謗。以深",
    "T32n1668_010:0667a08": "自害亦害他人。斷絕一切三寶之種。以一",
    "T32n1668_010:0667a09": "切如來皆依此法得涅槃故。一切菩薩因",
    "T32n1668_010:0667a10": "之修行入佛智故。當知過去菩薩已依此",
    "T32n1668_010:0667a11": "法得成淨信。現在菩薩今依此法得成淨",
    "T32n1668_010:0667a12": "信。未來菩薩當依此法得成淨信。是故眾",
    "T32n1668_010:0667a13": "生應勤修學。",
    "T32n1668_010:0667a14": "論曰。就此文中即有八門。云何為八。一者",
    "T32n1668_010:0667a15": "舉前所說總結門。二者舉益勸人令修門。三",
    "T32n1668_010:0667a16": "者顯離疑信功德門。四者比類為對示勝門。",
    "T32n1668_010:0667a17": "五者舉受持功讚揚門。六者舉誹謗過令怖",
    "T32n1668_010:0667a18": "門。七者殊勝廣說離謗門。八者總結修行勸",
    "T32n1668_010:0667a19": "人門。是名為八。言舉前所說總結門者。謂",
    "T32n1668_010:0667a20": "以一總字總結八種摩訶衍故。何故。餘法",
    "T32n1668_010:0667a21": "略不結焉。所謂舉本攝其末故。如本如是",
    "T32n1668_010:0667a22": "摩訶衍諸佛祕藏我已總說故。言舉益勸人",
    "T32n1668_010:0667a23": "令修門者。所謂集成行因之海。而為莊嚴",
    "T32n1668_010:0667a24": "法身之果。受持此論思惟義理。常恒相續",
    "T32n1668_010:0667a25": "不斷絕故。如本若有眾生欲於如來甚深",
    "T32n1668_010:0667a26": "境界得生正信遠離誹謗入大乘道當",
    "T32n1668_010:0667a27": "持此論思量修習究竟能至無上之道故。",
    "T32n1668_010:0667a28": "言顯離疑信功德門者。謂有眾生聞此摩",
    "T32n1668_010:0667a29": "訶衍之甚深極妙廣大法門已。即其心中亦",
    "T32n1668_010:0667b01": "不疑畏亦不怯弱。亦不輕賤亦不誹謗。",
    "T32n1668_010:0667b02": "發決定心發堅固心。發尊重心發愛信心。",
    "T32n1668_010:0667b03": "當知是人實真佛子。不斷法種不斷僧種。",
    "T32n1668_010:0667b04": "不斷佛種常恒相續。轉轉增長盡於未來。",
    "T32n1668_010:0667b05": "亦為諸佛親所授記。亦為一切無量菩薩",
    "T32n1668_010:0667b06": "之所護念故。如本若人聞是法已不生怯",
    "T32n1668_010:0667b07": "弱。當知是人定紹佛種必為諸佛之所授",
    "T32n1668_010:0667b08": "記故。言比類為對示勝門者。謂若有人能",
    "T32n1668_010:0667b09": "善攝化三千大千世界中遍滿眾生。皆悉無",
    "T32n1668_010:0667b10": "餘令行十善。或有眾生於一食頃。於此",
    "T32n1668_010:0667b11": "甚深法觀察思量。若挍量此二人功德。彼",
    "T32n1668_010:0667b12": "第一人所得功德甚極微少。譬如芥子碎作",
    "T32n1668_010:0667b13": "百分一分之量。此第二人所得功德甚極廣",
    "T32n1668_010:0667b14": "大。譬如碎十方世界微塵數量故。如本假",
    "T32n1668_010:0667b15": "使有人能化三千大千世界滿中眾生令",
    "T32n1668_010:0667b16": "行十善不如有人於一食頃正思此法",
    "T32n1668_010:0667b17": "過前功德不可為喻故。言舉受持功讚揚",
    "T32n1668_010:0667b18": "門者。謂若有人受持此論觀察義理。若一",
    "T32n1668_010:0667b19": "日若一夜。中間所得功德無量無邊。不可言",
    "T32n1668_010:0667b20": "說不可思量。若假使十方三世一切諸佛。",
    "T32n1668_010:0667b21": "若十方三世一切諸菩薩。以十方世界微塵",
    "T32n1668_010:0667b22": "數舌。各各皆悉於十方世界微塵數之量不",
    "T32n1668_010:0667b23": "可說劫。讚揚其人所有功德亦不能盡。所",
    "T32n1668_010:0667b24": "以者何。法身真如之功德。等虛空界無邊",
    "T32n1668_010:0667b25": "際故。何況凡夫二乘之人能稱歎之。一日一",
    "T32n1668_010:0667b26": "夜不多中間受持人。尚所得功德不可思議。",
    "T32n1668_010:0667b27": "何況若二日若三日若四日乃至百日中。受",
    "T32n1668_010:0667b28": "持讀誦思惟觀察。不可思議不可思議。不可",
    "T32n1668_010:0667b29": "說中不可說故。如本復次若人受持此論觀",
    "T32n1668_010:0667c01": "察修行若一日若一夜所有功德無量無邊",
    "T32n1668_010:0667c02": "不可得說。假令十方一切諸佛各於無量",
    "T32n1668_010:0667c03": "無邊阿僧祇劫歎其功德亦不能盡。何以",
    "T32n1668_010:0667c04": "故。謂法性功德無有盡故。此人功德亦復",
    "T32n1668_010:0667c05": "如是無有邊際故。言舉誹謗過令怖門者。",
    "T32n1668_010:0667c06": "謂有眾生於此論教生不信心破謗不行。",
    "T32n1668_010:0667c07": "如是眾生所得罪報。於諸不可說不可說劫",
    "T32n1668_010:0667c08": "中。受苦中之重大苦故。如本其有眾生",
    "T32n1668_010:0667c09": "於此論中毀謗不信所獲罪報經無量劫",
    "T32n1668_010:0667c10": "受大苦惱故。是故眾生但應仰信不應誹",
    "T32n1668_010:0667c11": "謗者。即是總結上說決擇。勸請行者。自此",
    "T32n1668_010:0667c12": "已下作其因緣示重過失。謂此法中不信",
    "T32n1668_010:0667c13": "誹謗。失自善根損他功德。斷絕一切三寶",
    "T32n1668_010:0667c14": "之種無續期故。如本以深自害亦害他人",
    "T32n1668_010:0667c15": "斷絕一切三寶之種故。言殊勝廣說離謗",
    "T32n1668_010:0667c16": "門者。謂十方三世諸如來。一切皆悉以摩訶",
    "T32n1668_010:0667c17": "衍。為其根本成正覺故。十方三世無量菩",
    "T32n1668_010:0667c18": "薩。一切皆悉以摩訶衍。為其根本具因海",
    "T32n1668_010:0667c19": "故。如是重深摩訶衍法。若有眾生生不信",
    "T32n1668_010:0667c20": "心諍論誹謗。如是眾生亦名斷伐一切諸",
    "T32n1668_010:0667c21": "佛。亦名斷伐一切菩薩。亦名斷絕自如來",
    "T32n1668_010:0667c22": "藏本覺佛故。如本以一切如來皆依此法",
    "T32n1668_010:0667c23": "得涅盤故。一切菩薩因之修行入佛智故。",
    "T32n1668_010:0667c24": "當知過去菩薩已依此法得成淨信現在",
    "T32n1668_010:0667c25": "菩薩今依此法得成淨信未來菩薩當依",
    "T32n1668_010:0667c26": "此法得成淨信故。是故眾生應勤修學者。",
    "T32n1668_010:0667c27": "即是總結修行勸人門。應審思擇。",
    "T32n1668_010:0667c28": "已說勸修利益門。次說迴向遍布門。",
    "T32n1668_010:0667c29": "本曰。　諸佛甚深廣大義　　我今隨分總特說",
    "T32n1668_010:0668a01": "　迴此功德如法性　　普利一切眾生界",
    "T32n1668_010:0668a02": "論曰。就此一頌中即有三種門。云何名為",
    "T32n1668_010:0668a03": "三種門耶。一者攝前所說總結門。二者展舒",
    "T32n1668_010:0668a04": "功德令廣門。三者施於眾生普利門。是名為",
    "T32n1668_010:0668a05": "三。就初門中則有二種。云何為二。一者通",
    "T32n1668_010:0668a06": "總攝前所說門。二者顯示能說字相門。如其",
    "T32n1668_010:0668a07": "次第應審觀察。諸佛甚深廣大義者。即是通",
    "T32n1668_010:0668a08": "總攝前所說門。所謂通攝三十三種本數法",
    "T32n1668_010:0668a09": "故。此義云何。言諸佛者。則是不二摩訶衍",
    "T32n1668_010:0668a10": "法。所以者何。此不二法形於彼佛其德勝",
    "T32n1668_010:0668a11": "故。大本花嚴契經中作如是說。其圓圓海",
    "T32n1668_010:0668a12": "得諸佛勝。故其一切佛不能成就圓圓",
    "T32n1668_010:0668a13": "海劣故。若爾何故分流花嚴契經中作如是",
    "T32n1668_010:0668a14": "說。盧舍那佛三種世間為其身心。三種世間",
    "T32n1668_010:0668a15": "攝法無餘。彼佛身心亦復無有所不攝焉。",
    "T32n1668_010:0668a16": "盧舍那佛雖攝三世間。而攝不攝故。是故",
    "T32n1668_010:0668a17": "無過。言甚深者。即是兩重八種摩訶衍之",
    "T32n1668_010:0668a18": "本法。以何義故名為甚深。如是兩重摩訶",
    "T32n1668_010:0668a19": "衍法。能入門望極甚深故。以此義故立甚",
    "T32n1668_010:0668a20": "深稱。應審思擇。言廣大義者。即是兩重能",
    "T32n1668_010:0668a21": "入門法。以何義故名廣大義。如是兩重能",
    "T32n1668_010:0668a22": "入門法。皆悉各各能廣自法。能大自法。能",
    "T32n1668_010:0668a23": "為自法。作名義故。以此義故建立廣大義",
    "T32n1668_010:0668a24": "名字焉。已說通總攝前所說門。次說顯示",
    "T32n1668_010:0668a25": "能說字相門。言我今隨分總持說者。即是顯",
    "T32n1668_010:0668a26": "示能說字相門。謂以總字通持一切種種",
    "T32n1668_010:0668a27": "說故。立義分中摩訶衍者總。即是此焉歟。",
    "T32n1668_010:0668a28": "何故一字通持諸說。為欲顯示摩訶衍論",
    "T32n1668_010:0668a29": "如意論故。已說攝前所說總結門。次說展",
    "T32n1668_010:0668b01": "舒功德令廣門。言迴此功德如法性者。即是",
    "T32n1668_010:0668b02": "展舒功德令廣門。謂自所作之功德迴向三",
    "T32n1668_010:0668b03": "處故。云何為三。一者真如。二者一心法。三",
    "T32n1668_010:0668b04": "者本覺佛性。是名為三。以何義故迴向三",
    "T32n1668_010:0668b05": "處。謂為欲自所作功德令平等故迴向真",
    "T32n1668_010:0668b06": "如。或為欲自所作功德令廣大故迴向一",
    "T32n1668_010:0668b07": "心。或為欲自所作功德令明了故迴向本",
    "T32n1668_010:0668b08": "覺應如是知應如是觀。如是迴向有何利",
    "T32n1668_010:0668b09": "益。謂眾多故。此義云何。譬如用一微塵置",
    "T32n1668_010:0668b10": "大地中。所置微塵與彼大地等無差別。迴",
    "T32n1668_010:0668b11": "向法門亦如是故。又譬如用一注水置大",
    "T32n1668_010:0668b12": "海中。所置水注與彼大海等無差別。迴向",
    "T32n1668_010:0668b13": "法門亦如是故。又譬如破一小有。即便與",
    "T32n1668_010:0668b14": "大虛空等無差別。迴向法門亦如是故。已",
    "T32n1668_010:0668b15": "說展舒功德令廣門。次說施於眾生普利門。",
    "T32n1668_010:0668b16": "言普利一切眾生界者。則是施於眾生普利",
    "T32n1668_010:0668b17": "門。謂舉廣大圓滿功德。周遍利益眾生界故。",
    "T32n1668_010:0668b18": "　歡喜大士至心勸　　無量佛子眾海中",
    "T32n1668_010:0668b19": "　我已超毛頭三角　　過於生死之四根",
    "T32n1668_010:0668b20": "　第一無數粗滿訖　　第二僧祇始入無",
    "T32n1668_010:0668b21": "　如宜汝等諸佛子　　以於左右之兩手",
    "T32n1668_010:0668b22": "　捧於本釋之明鏡　　臨七識散慮之面",
    "T32n1668_010:0668b23": "　見六塵境界之垢　　洗法執人我之咎",
    "T32n1668_010:0668b24": "　汝等佛子若如是　　法身應化之三身",
    "T32n1668_010:0668b25": "　如舒伊字圓現前　　常樂我淨之四德",
    "T32n1668_010:0668b26": "　如入達池具出生　　我從四王自在處",
    "T32n1668_010:0668b27": "　下入大海龍宮殿　　隨分窺諸契經海",
    "T32n1668_010:0668b28": "　總有一百洛叉數　　如是諸經真實法",
    "T32n1668_010:0668b29": "　無量無邊差別義　　摩訶衍論立義中",
    "T32n1668_010:0668c01": "　該攝安立具足說　　有善男子善女人",
    "T32n1668_010:0668c02": "　若自手捧斯論卷　　名捧百洛叉經者",
    "T32n1668_010:0668c03": "　若自口經誦本分　　名誦百洛叉經者",
    "T32n1668_010:0668c04": "　此人所得之功德　　十方世界微塵數",
    "T32n1668_010:0668c05": "　諸佛及大菩薩眾　　各出微塵數舌相",
    "T32n1668_010:0668c06": "　如是微塵數劫中　　不息稱說不能盡",
    "T32n1668_010:0668c07": "　何況觀察其義理　　思惟文下之所詮",
    "T32n1668_010:0668c08": "　有善男子善女人　　生不信心謗斯論",
    "T32n1668_010:0668c09": "　此人所得之罪業　　十方世界微塵數",
    "T32n1668_010:0668c10": "　諸佛及大菩薩眾　　各出微塵數舌相",
    "T32n1668_010:0668c11": "　如是微塵數劫中　　不息說過不能盡",
    "T32n1668_010:0668c12": "　是人往罪滅無所　　一切諸佛不能救",
    "T32n1668_010:0668c13": "　是故行者歸本原　　當依斯論應修行",
    "T32n1668_010:0668c14": "　實不可生不信心　　誹謗甚深大乘教",
    "T32n1668_010:0668c15": "　當願此勸遠流布　　遍於重重不說剎",
    "T32n1668_010:0668c16": "釋摩訶衍論卷第十"
}