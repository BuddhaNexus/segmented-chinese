{
    "T29n1563_036:0952b12": "阿毘達磨藏顯宗論卷第三十六",
    "T29n1563_036:0952b14": "尊者眾賢造",
    "T29n1563_036:0952b15": "三藏法師玄奘奉　詔譯",
    "T29n1563_036:0952b16": "辯智品第八之二",
    "T29n1563_036:0952b17": "於何位中頓修幾智且應思擇。何謂為修。謂",
    "T29n1563_036:0952b18": "習善有為令圓滿自在。非染無記者無勝愛",
    "T29n1563_036:0952b19": "果故。非善無為者。不在相續故。又無為無果",
    "T29n1563_036:0952b20": "故。已辯修義。本問應答。且於見道十五心中。",
    "T29n1563_036:0952b21": "頌曰。",
    "T29n1563_036:0952b22": "　見道忍智起　　即彼未來修",
    "T29n1563_036:0952b23": "　三類智兼修　　現觀邊俗智",
    "T29n1563_036:0952b24": "　不生自下地　　苦集四滅後",
    "T29n1563_036:0952b25": "　自諦行相境　　唯加行所得",
    "T29n1563_036:0952b26": "論曰。見道位中隨起忍智。皆即彼類於未來",
    "T29n1563_036:0952b27": "修。然具修自諦諸行相念住。何緣見道唯同",
    "T29n1563_036:0952b28": "類修。所作所緣俱定別故。有說此種性先未",
    "T29n1563_036:0952b29": "曾得故。唯苦集滅三類智時。能兼修未來現",
    "T29n1563_036:0952c01": "觀邊俗智。於一一諦現觀後邊。方能兼修。",
    "T29n1563_036:0952c02": "故立斯號。由此餘位未能兼修。自諦所為未",
    "T29n1563_036:0952c03": "圓滿故。有言若此於法智位修。應說名為現",
    "T29n1563_036:0952c04": "觀中俗智。經不應立現觀邊名。三位所修何",
    "T29n1563_036:0952c05": "勝何劣。若據相續後勝於前。因增長身起彼",
    "T29n1563_036:0952c06": "得故。若就界說。上皆勝下。故前所修色界繫",
    "T29n1563_036:0952c07": "者。界勝身劣。後位所修欲界繫者。界劣身",
    "T29n1563_036:0952c08": "勝。此有四句。如理應思。道類智時何不修",
    "T29n1563_036:0952c09": "此。此智唯是見道眷屬。彼修道攝。故不能",
    "T29n1563_036:0952c10": "修。此意說言。修七處善為種子故。見道得生。",
    "T29n1563_036:0952c11": "故見道生時說彼為眷屬。或世俗智從無始",
    "T29n1563_036:0952c12": "來。於三諦中曾知斷證。未曾修道。故今不",
    "T29n1563_036:0952c13": "修。或由今時見真道故。偽道羞避。故非所",
    "T29n1563_036:0952c14": "修。或現觀邊方修此智。道無邊故此位不修。",
    "T29n1563_036:0952c15": "謂三諦中依事現觀容一行者。總得其邊必",
    "T29n1563_036:0952c16": "無有能。遍修道者。異根性道不能修故。於",
    "T29n1563_036:0952c17": "自根性雖容得修。百千分中不起一故。雖見",
    "T29n1563_036:0952c18": "道位未遍斷集未遍證滅。而於當位斷集證",
    "T29n1563_036:0952c19": "滅其事已周。道類智時迷道諦惑。諸對治道",
    "T29n1563_036:0952c20": "亦不遍修。以種性根有多品故。由此於三諦。",
    "T29n1563_036:0952c21": "世尊說邊聲。如契經中。說有身邊。有身集",
    "T29n1563_036:0952c22": "邊。有身滅邊。曾無經說有身道邊。無能修道",
    "T29n1563_036:0952c23": "至邊際故。此世俗智是不生法。於一切時無",
    "T29n1563_036:0952c24": "容起故。此起依身定不生故。謂隨信行隨法",
    "T29n1563_036:0952c25": "行身。容有為依引此智起。在見道位此無容",
    "T29n1563_036:0952c26": "生。故此依身住不生法。依不生故此必不生。",
    "T29n1563_036:0952c27": "若爾依何說有修義。依得修故說名為修。謂",
    "T29n1563_036:0952c28": "於爾時起得自在。餘緣障故體不現前。即由",
    "T29n1563_036:0952c29": "此因說名為得。以證彼得起自在故。以有諸",
    "T29n1563_036:0953a01": "法得即現前。如盡智等。或有諸法先得後現",
    "T29n1563_036:0953a02": "前。如無生智等。或有諸法得永不現前。如此",
    "T29n1563_036:0953a03": "智等。或有諸法不得而現前。如外色等。無",
    "T29n1563_036:0953a04": "有情數法不得而現前。故雖不生而有修義。",
    "T29n1563_036:0953a05": "隨於何地見道現前。能修未來自地下地。謂",
    "T29n1563_036:0953a06": "此俗智七地為依。即未至中間四靜慮欲界。",
    "T29n1563_036:0953a07": "若依未至見道現前。能修未來一地見道。二",
    "T29n1563_036:0953a08": "地俗智至依第四見道現前。能修未來六地",
    "T29n1563_036:0953a09": "見道。七地俗智苦集邊修四念住攝。滅邊修",
    "T29n1563_036:0953a10": "者唯法念住。隨於何諦現觀邊修。即以此行",
    "T29n1563_036:0953a11": "相緣此諦為境。謂若苦諦現觀邊修。即以緣",
    "T29n1563_036:0953a12": "苦四種行相。若欲界繫緣欲界苦。色界繫者",
    "T29n1563_036:0953a13": "緣上苦諦。若於集諦現觀邊修。即以緣集四",
    "T29n1563_036:0953a14": "種行相。若欲界繫緣欲界集。色界繫者緣上",
    "T29n1563_036:0953a15": "集諦。若於滅諦現觀邊修。即以緣滅四種行",
    "T29n1563_036:0953a16": "相。若欲界繫緣欲界滅。色界繫者緣上滅諦。",
    "T29n1563_036:0953a17": "此世俗智唯加行得。即由見道加行得故。欲",
    "T29n1563_036:0953a18": "界攝者是思所成。色界攝者是修所成。非聞",
    "T29n1563_036:0953a19": "所成。彼微劣故。智增故立智名。若并隨行。",
    "T29n1563_036:0953a20": "以欲四蘊色界五蘊為其自性。次於修道離",
    "T29n1563_036:0953a21": "染位中。頌曰。",
    "T29n1563_036:0953a22": "　修道初剎那　　修六或七智",
    "T29n1563_036:0953a23": "　斷八地無間　　及有欲餘道",
    "T29n1563_036:0953a24": "　有頂八解脫　　各修於七智",
    "T29n1563_036:0953a25": "　上無間餘道　　如次修六八",
    "T29n1563_036:0953a26": "論曰。修道初念。謂第十六道類智時現修二",
    "T29n1563_036:0953a27": "智。謂道及類名異非體。未離欲者未來修",
    "T29n1563_036:0953a28": "六。謂法及類苦集滅道。離欲修七。謂加",
    "T29n1563_036:0953a29": "他心有頂治故。不修世俗。先已離欲入聖",
    "T29n1563_036:0953b01": "道者。何緣見道中不修他心智。以他心智遊",
    "T29n1563_036:0953b02": "觀德攝。依容豫道方有修義。見道位中為觀",
    "T29n1563_036:0953b03": "諦理。加行極速。故不能修。無間道中義亦",
    "T29n1563_036:0953b04": "同此。今第十六道類智時。容豫道收。故修",
    "T29n1563_036:0953b05": "此智。斷欲修斷。九無間道。八解脫道俗四",
    "T29n1563_036:0953b06": "法智。隨應現修。斷上七地。諸無間道。四類世",
    "T29n1563_036:0953b07": "俗。滅道法智。隨應現修。斷欲加行。有欲勝",
    "T29n1563_036:0953b08": "進。俗四法類。隨應現修。此上未來皆修七",
    "T29n1563_036:0953b09": "智。謂俗法類苦集滅道斷有頂地。前八解脫",
    "T29n1563_036:0953b10": "四類二法隨應現修。此於未來亦唯修七。然",
    "T29n1563_036:0953b11": "除世俗。加他心智。斷有頂地九無間道四類",
    "T29n1563_036:0953b12": "二法隨應現修。未來修法類苦集滅道。六斷",
    "T29n1563_036:0953b13": "欲修斷。第九解脫俗四法智隨應現修。斷上",
    "T29n1563_036:0953b14": "七地諸解脫道四類世俗。滅道法智隨應現",
    "T29n1563_036:0953b15": "脩。斷欲修斷第九勝進。斷上八地諸加行道。",
    "T29n1563_036:0953b16": "俗四法類。隨應現修斷上七地。有頂八品諸",
    "T29n1563_036:0953b17": "勝進道。俗四法類及他心智。隨應現修。先",
    "T29n1563_036:0953b18": "所修通容現前故。此上未來皆修八智。謂俗",
    "T29n1563_036:0953b19": "法類四諦他心。四類不能斷欲界染。苦集二",
    "T29n1563_036:0953b20": "法非上對治。何緣起彼治。此智未來修。若",
    "T29n1563_036:0953b21": "許兼修非對治者。離有頂染等。應兼修世俗。",
    "T29n1563_036:0953b22": "此難非理。唯同對治。於未來修。非所許故。謂",
    "T29n1563_036:0953b23": "亦許有相屬故修。如見道中修世俗智。或由",
    "T29n1563_036:0953b24": "因力相資故修。如斷欲時。兼修四類。斷上",
    "T29n1563_036:0953b25": "染位。修苦集法。若斷欲染。不修類智。斷上不",
    "T29n1563_036:0953b26": "修。苦集二法。則漸次得不還果者。應無容起",
    "T29n1563_036:0953b27": "類智現前。阿羅漢應無起苦集法智先所得",
    "T29n1563_036:0953b28": "者。皆已捨故。先未得者非所修故。由約種類。",
    "T29n1563_036:0953b29": "若先已得為同類因。力引等流智生。此智由",
    "T29n1563_036:0953c01": "先彼智引故。於彼智類復能為因。故此智生。",
    "T29n1563_036:0953c02": "因力資彼。雖非同治。亦未來修。次辯離染得",
    "T29n1563_036:0953c03": "無學位。頌曰。",
    "T29n1563_036:0953c04": "　無學初剎那　　修九或修十",
    "T29n1563_036:0953c05": "　鈍利根別故　　勝進道亦然",
    "T29n1563_036:0953c06": "論曰。無學初念。謂斷有頂第九解脫。苦集類",
    "T29n1563_036:0953c07": "盡隨應現修。緣有頂故勝進九十隨應現修。",
    "T29n1563_036:0953c08": "未來隨應修九修十。謂鈍根者唯除無生。利",
    "T29n1563_036:0953c09": "根亦修無生智故。次辯餘位修智多少。頌",
    "T29n1563_036:0953c10": "曰。",
    "T29n1563_036:0953c11": "　練根無間道　　學六無學七",
    "T29n1563_036:0953c12": "　餘學六七八　　應八九一切",
    "T29n1563_036:0953c13": "　雜修通無間　　學七應八九",
    "T29n1563_036:0953c14": "　餘道學修八　　應九或一切",
    "T29n1563_036:0953c15": "　聖起餘功德　　及異生諸位",
    "T29n1563_036:0953c16": "　所修智多少　　皆如理應思",
    "T29n1563_036:0953c17": "論曰。學位練根諸無間道四法類智隨應現",
    "T29n1563_036:0953c18": "修。未來修六。四諦法類似見道故不修。世",
    "T29n1563_036:0953c19": "俗能斷障故不修。他心諸解脫道四法類智",
    "T29n1563_036:0953c20": "隨應現修。未離欲者未來修六四諦法類。已",
    "T29n1563_036:0953c21": "離欲者。未來修七。謂加他心。有餘師言。解脫",
    "T29n1563_036:0953c22": "道位亦修世俗諸加行道。俗四法類隨應現",
    "T29n1563_036:0953c23": "修。未離欲者未來修七。已離欲八。謂加他",
    "T29n1563_036:0953c24": "心諸勝進道。若未離欲俗四法類。隨應現修。",
    "T29n1563_036:0953c25": "未來亦七。若已離欲。俗四法類及他心智",
    "T29n1563_036:0953c26": "隨應現修。未來亦八。無學練根諸無間道四",
    "T29n1563_036:0953c27": "類二法。隨應現修。未來修七。四諦法類盡。不",
    "T29n1563_036:0953c28": "修世俗。如治有頂。故五前八解脫四類二法。",
    "T29n1563_036:0953c29": "隨應現修。未來修八。四諦法類。他心及盡",
    "T29n1563_036:0954a01": "四第九解脫苦集類盡隨應現修。未來修九。",
    "T29n1563_036:0954a02": "最後解脫苦集類盡。隨應現修。未來修十。諸",
    "T29n1563_036:0954a03": "加行道。現修如學未來修九。諸勝進道。鈍者",
    "T29n1563_036:0954a04": "九智。隨應現修。未來亦九。利者十智。隨應現",
    "T29n1563_036:0954a05": "修。未來亦十。學位雜修諸無間道四法類俗。",
    "T29n1563_036:0954a06": "隨應現修。未來修七。諸解脫道唯四法類。",
    "T29n1563_036:0954a07": "加行增俗諸勝進道。又加他心隨應現修。未",
    "T29n1563_036:0954a08": "來皆八。無學雜修諸無間道。現修如學。未",
    "T29n1563_036:0954a09": "來所修。鈍八利九。諸解脫道唯四法類。加行",
    "T29n1563_036:0954a10": "增俗。隨應現修。未來所修。鈍九利十。諸勝進",
    "T29n1563_036:0954a11": "道。與練根同。學位修通五無間道。現修俗智。",
    "T29n1563_036:0954a12": "未來修七。宿住神境。二解脫道。五加行道。現",
    "T29n1563_036:0954a13": "修俗智。他心解脫。法類道俗。及他心智。一切",
    "T29n1563_036:0954a14": "勝進。并苦集滅。隨應現修。此上未來。皆修八",
    "T29n1563_036:0954a15": "智。無學修通五無間道。現修如學。未來所修。",
    "T29n1563_036:0954a16": "鈍八利九。解脫加行。現修如學。未來所修。鈍",
    "T29n1563_036:0954a17": "九利十。諸勝進道與練根同。天眼天耳二解",
    "T29n1563_036:0954a18": "脫道無記性故。不名為修。聖起所餘四無量",
    "T29n1563_036:0954a19": "等。修所成攝。有漏德時。現在皆修一世俗智。",
    "T29n1563_036:0954a20": "有學未來。未離欲七。已離欲八。無學未來。鈍",
    "T29n1563_036:0954a21": "九利十。除微微心。此於未來唯修俗故。若起",
    "T29n1563_036:0954a22": "所餘無漏功德靜慮攝者。四法類智隨應現",
    "T29n1563_036:0954a23": "修。無色攝者。唯四類智隨應現修。未來所修",
    "T29n1563_036:0954a24": "同前有漏。異生離染現修俗智。斷欲三定。第",
    "T29n1563_036:0954a25": "九解脫。及依根本。四靜慮定。起勝進道。離染",
    "T29n1563_036:0954a26": "加行。未來修二。謂加他心。所餘未來。唯脩世",
    "T29n1563_036:0954a27": "俗。修五通時。諸加行道。二解脫道。現修俗",
    "T29n1563_036:0954a28": "智。一解脫道。現俗他心。諸勝進道。二隨應",
    "T29n1563_036:0954a29": "現。未來一切皆修二種。五無間道。現未唯",
    "T29n1563_036:0954b01": "俗。依本靜慮。修餘功德。皆現修俗。未來修",
    "T29n1563_036:0954b02": "二。唯順決擇分。必不修他心。以是見道近眷",
    "T29n1563_036:0954b03": "屬故。依餘地定修餘功德。皆唯世俗現未來",
    "T29n1563_036:0954b04": "修。諸未來修為修幾地。諸所起得皆是修耶。",
    "T29n1563_036:0954b05": "頌曰。",
    "T29n1563_036:0954b06": "　諸道依得此　　修此地有漏",
    "T29n1563_036:0954b07": "　為離得起此　　修此下無漏",
    "T29n1563_036:0954b08": "　唯初盡遍修　　九地有漏德",
    "T29n1563_036:0954b09": "　生上不修下　　曾所得非修",
    "T29n1563_036:0954b10": "論曰。諸道依此地。及得此地時。能修未來此",
    "T29n1563_036:0954b11": "地有漏謂。依此地世俗聖道現在前時。未來",
    "T29n1563_036:0954b12": "唯修此地有漏。以有漏法繫地堅牢難修餘",
    "T29n1563_036:0954b13": "故。隨依何地離下地染。第九解脫現在前",
    "T29n1563_036:0954b14": "時。亦修未來所得上地根本近分有漏功德。",
    "T29n1563_036:0954b15": "離下地縛必得上故。聖為離此地。及得此地",
    "T29n1563_036:0954b16": "時。并此地中諸道現起。皆能修此及下無漏。",
    "T29n1563_036:0954b17": "謂隨何地有漏無漏。加行等道正現在前。為",
    "T29n1563_036:0954b18": "欲斷除此地煩惱。未來修此及下無漏。下於",
    "T29n1563_036:0954b19": "上染同能治故。雖下聖道斷煩惱時。諸上地",
    "T29n1563_036:0954b20": "邊有能同治。然由有漏繫地堅牢。未離下時",
    "T29n1563_036:0954b21": "未能修彼。有說亦修彼起彼斷得故。隨依何",
    "T29n1563_036:0954b22": "地離下地染。第九解脫現在前時。亦修未來",
    "T29n1563_036:0954b23": "所得上地及諸下地無漏功德。隨起此地世",
    "T29n1563_036:0954b24": "俗聖道現在前時。未來皆修此及下地無漏",
    "T29n1563_036:0954b25": "功德。唯初盡智現在前時。力能遍修九地有",
    "T29n1563_036:0954b26": "漏意地所攝聞思修所成不淨觀等無量勝功",
    "T29n1563_036:0954b27": "德。謂隨何地盡智現前。通修未來自上下地。",
    "T29n1563_036:0954b28": "何緣唯此初盡智時。力能遍修諸有漏德。創",
    "T29n1563_036:0954b29": "能殄滅無始時來一切善根煩惱怨故。如有",
    "T29n1563_036:0954c01": "摧伏國所共怨。一切俱來慶賴稱善。又煩惱",
    "T29n1563_036:0954c02": "縛斷無餘故。如能縛斷所縛氣通。又彼心王",
    "T29n1563_036:0954c03": "登自在位。一切善法起得來朝。譬如大王登",
    "T29n1563_036:0954c04": "祚灌頂。一切境土皆來朝貢。然此生上必",
    "T29n1563_036:0954c05": "不修下。謂身在欲得阿羅漢。通修三界九地",
    "T29n1563_036:0954c06": "善根。至生有頂唯修一地。初盡智言。顯離",
    "T29n1563_036:0954c07": "有頂及五練根位第九解脫道。皆捨前道創",
    "T29n1563_036:0954c08": "得果故。於見道位三類智邊。雖亦能修自下",
    "T29n1563_036:0954c09": "俗智。先已說故此不復論。諸所言修。唯先未",
    "T29n1563_036:0954c10": "得。今起今得。是能所修。謂若先時未得今",
    "T29n1563_036:0954c11": "得。用功得者方是所修。若法先時曾得棄捨。",
    "T29n1563_036:0954c12": "今雖還得而非所修。非設劬勞而證得故。若",
    "T29n1563_036:0954c13": "於先時未得而起。極用功起勢力勝故。此方",
    "T29n1563_036:0954c14": "能修未來功德。若先已得今起現前。彼不能",
    "T29n1563_036:0954c15": "修未來功德。非多功起勢力劣故。修用止息",
    "T29n1563_036:0954c16": "故。不能修未來。若曾得現前。能修未來者。則",
    "T29n1563_036:0954c17": "薄伽梵得盡智時。應未具修一切功德。為具",
    "T29n1563_036:0954c18": "證得應更進修。便同二乘功德不滿。為唯約",
    "T29n1563_036:0954c19": "得說名為修。不爾云何修有四種。一得修。二",
    "T29n1563_036:0954c20": "習修。三對治修。四除遣修。如是四修依何法",
    "T29n1563_036:0954c21": "立。頌曰。",
    "T29n1563_036:0954c22": "　立得修習修　　依善有為法",
    "T29n1563_036:0954c23": "　依諸有漏法　　立遣修治修",
    "T29n1563_036:0954c24": "論曰。諸未曾得功德現前。及得未來所餘功",
    "T29n1563_036:0954c25": "德。雜修得故皆名得修。曾得未曾功德現起。",
    "T29n1563_036:0954c26": "現修習故皆名習修。此二但依善有為立。未",
    "T29n1563_036:0954c27": "來唯得現具二修。於身等法得能治故。所",
    "T29n1563_036:0954c28": "治身等名對治修。故於身等得對治時。即說",
    "T29n1563_036:0954c29": "名為修於身等。餘有漏法類亦應然。緣身等",
    "T29n1563_036:0955a01": "境煩惱斷故。說身等法名除遣修。故緣身等",
    "T29n1563_036:0955a02": "煩惱斷時。亦說名為修於身等。餘有漏法例",
    "T29n1563_036:0955a03": "亦應然。此二但依有漏法立。故有漏善具足",
    "T29n1563_036:0955a04": "四修。無漏有為餘有漏法。如次各具前後二",
    "T29n1563_036:0955a05": "修。有於此中約當修義。分別諸法具修多少。",
    "T29n1563_036:0955a06": "有法具四。名為當修。有法具三。有法具二。有",
    "T29n1563_036:0955a07": "法具一。有法全無。謂善有漏未永斷時。可得",
    "T29n1563_036:0955a08": "可生具足四種。此未永斷故。當具治遣修。",
    "T29n1563_036:0955a09": "以可得故當具得修。是可生故當具習修。已",
    "T29n1563_036:0955a10": "得可生具三。除得可得。不生具三。除習已得。",
    "T29n1563_036:0955a11": "不生及不可得已生具二。謂治遣修染及無",
    "T29n1563_036:0955a12": "記。未斷亦爾。若善有漏已永斷時。可得可",
    "T29n1563_036:0955a13": "生具得習二。可得不生具一。謂得已得可生",
    "T29n1563_036:0955a14": "具一。謂習有為無漏應知亦爾。除前所說皆",
    "T29n1563_036:0955a15": "是全無。謂無漏法中已得不生等。若不生法",
    "T29n1563_036:0955a16": "不住身中。但由得故即名修者。應許擇滅亦",
    "T29n1563_036:0955a17": "名為修。無差別故。此難非理。彼同類法住身",
    "T29n1563_036:0955a18": "中故。謂不生法雖不住身。同類住身名修無",
    "T29n1563_036:0955a19": "失。又彼由得為果住故。謂未來世不生善",
    "T29n1563_036:0955a20": "法。由令得生表為果住。義言我等闕緣不生。",
    "T29n1563_036:0955a21": "非謂今時不蒙招引。擇滅異此。不可為例。又",
    "T29n1563_036:0955a22": "未來世不生善法。亦有因力攝益現身。擇滅",
    "T29n1563_036:0955a23": "不然。故無修義。又由擇滅唯是果故。謂修本",
    "T29n1563_036:0955a24": "為獲得勝果。滅非有果。故不應修。又由擇滅",
    "T29n1563_036:0955a25": "無增減故。謂可修法依下至中依中至上。擇",
    "T29n1563_036:0955a26": "滅不爾。於修無用。故不可修。如是已辯諸智",
    "T29n1563_036:0955a27": "差別。智所成德今當顯示。於中先辯佛不共",
    "T29n1563_036:0955a28": "德。且初成佛盡智位修。不共佛法有十八種。",
    "T29n1563_036:0955a29": "何謂十八。頌曰。",
    "T29n1563_036:0955b01": "　十八不共法　　謂佛十力等",
    "T29n1563_036:0955b02": "論曰。佛十力四無畏三念住及大悲。如是合",
    "T29n1563_036:0955b03": "名為十八不共法。唯於諸佛盡智時修。餘聖",
    "T29n1563_036:0955b04": "所無。故名不共。且佛十力差別云何。頌曰。",
    "T29n1563_036:0955b05": "　力處非處十　　業八除滅道",
    "T29n1563_036:0955b06": "　定根解界九　　遍趣九或十",
    "T29n1563_036:0955b07": "　宿住死生俗　　盡六或十智",
    "T29n1563_036:0955b08": "　宿住死生智　　依靜慮餘通",
    "T29n1563_036:0955b09": "　贍部男佛身　　於境無礙故",
    "T29n1563_036:0955b10": "論曰。佛十力者。一處非處智力。具以如來十",
    "T29n1563_036:0955b11": "智為性。知一切法自性功能。理定是有。名為",
    "T29n1563_036:0955b12": "處智。知一切法自性功能。理定非有。名非處",
    "T29n1563_036:0955b13": "智。此智通緣情非情境。與一切智皆不相違。",
    "T29n1563_036:0955b14": "恐於略說少功難悟。故復此中析出餘九。二",
    "T29n1563_036:0955b15": "業異熟智力。八智為性。除滅道智謂善分別",
    "T29n1563_036:0955b16": "如是類業感如是類諸異熟果。無罣礙智。名",
    "T29n1563_036:0955b17": "業異熟智力。或說名為自業智力。謂善分別",
    "T29n1563_036:0955b18": "如是類果是自所造業力所招。非妻子等所",
    "T29n1563_036:0955b19": "能與奪。如是類業必招自果。不可貿易。無罣",
    "T29n1563_036:0955b20": "礙智。名自業智力。三靜慮解脫等持等至智",
    "T29n1563_036:0955b21": "力。四根上下智力。五種種勝解智力。六種",
    "T29n1563_036:0955b22": "種界智力。如是四力皆九智性。唯除滅智。謂",
    "T29n1563_036:0955b23": "如實知諸靜慮等自性名得方便攝持味淨無",
    "T29n1563_036:0955b24": "漏順退住進決擇分等。無罣礙智。名靜慮等",
    "T29n1563_036:0955b25": "智力。靜慮等相。定品當辯。若如實知諸有情",
    "T29n1563_036:0955b26": "類。能逮勝德根品差別。無罣礙智。名根上",
    "T29n1563_036:0955b27": "下智力。雖有中根而待勝劣。是劣勝攝。故不",
    "T29n1563_036:0955b28": "別顯。此中根名為目何法。謂目信等斷",
    "T29n1563_036:0955b29": "善根者。總相續中亦有去來。信等善法或",
    "T29n1563_036:0955c01": "目意等。若如實知諸有情類喜樂差別。無",
    "T29n1563_036:0955c02": "罣礙智名種種勝解智力。喜樂勝解名差別",
    "T29n1563_036:0955c03": "故。若如實知諸有情類前際無始數習所成",
    "T29n1563_036:0955c04": "志性隨眠及諸法性種種差別。無罣礙智。",
    "T29n1563_036:0955c05": "名種種界智力。應知此中界與志性隨眠法",
    "T29n1563_036:0955c06": "性。名之差別。如是四力並緣有為。故十",
    "T29n1563_036:0955c07": "智中惟攝九智。七遍趣行智力。或聲顯此義",
    "T29n1563_036:0955c08": "有二途。若謂但緣諸能趣道九智除滅。若謂",
    "T29n1563_036:0955c09": "兼緣道所趣果十智為性。謂如實知生死因",
    "T29n1563_036:0955c10": "果。及知盡道。無罣礙智。名遍趣行智力。八宿",
    "T29n1563_036:0955c11": "住隨念智力。九死生智力。如是二力皆俗智",
    "T29n1563_036:0955c12": "性。此二力相有差別故。謂如實知自他過去",
    "T29n1563_036:0955c13": "宿住差別。無罣礙智。名第八力。若如實知諸",
    "T29n1563_036:0955c14": "有情類於未來世諸有續生。無罣礙智。名第",
    "T29n1563_036:0955c15": "九力。廣辯此二如六通中。十漏盡智力。或",
    "T29n1563_036:0955c16": "聲亦顯義有二途。若謂但緣漏盡為境。六智",
    "T29n1563_036:0955c17": "除道苦集他心。若謂兼緣漏盡方便十智為",
    "T29n1563_036:0955c18": "性。理應如是。以辯相中言於盡及為盡。無",
    "T29n1563_036:0955c19": "罣礙智。二種俱名漏盡智力。此後三力即是",
    "T29n1563_036:0955c20": "三通。以六通中此三殊勝。在無學位立為三",
    "T29n1563_036:0955c21": "明。在如來身亦名為力。神境天耳設在佛身",
    "T29n1563_036:0955c22": "亦無大用。故不名力。且如天眼能見有情善",
    "T29n1563_036:0955c23": "惡趣中異熟差別。由此能引殊勝智生。亦正",
    "T29n1563_036:0955c24": "了知能感彼業。由此建立死生智名。神境天",
    "T29n1563_036:0955c25": "耳無此大用。是故彼二不立為力。然不別說",
    "T29n1563_036:0955c26": "他心力者。義已攝在根等力中。以他根等中",
    "T29n1563_036:0955c27": "有心心所故。又薄伽梵具一切智。於工論等",
    "T29n1563_036:0955c28": "亦得自在。而於佛事齊此已成。餘智於中無",
    "T29n1563_036:0955c29": "別勝用。是故雖有亦不別說。唯依遍覺十",
    "T29n1563_036:0956a01": "種所知。佛所應為皆圓滿故。何等名曰十種",
    "T29n1563_036:0956a02": "所知。謂諸法中因非因義。多分散地業果差",
    "T29n1563_036:0956a03": "別。定地功德品類不同。所化有情根解界異。",
    "T29n1563_036:0956a04": "所治能治因果差別。前際後際經歷不同。離",
    "T29n1563_036:0956a05": "染不續方便有異。但由覺此佛事已成。餘設",
    "T29n1563_036:0956a06": "有無。不致益損。故唯十種得名為力。又佛",
    "T29n1563_036:0956a07": "觀察所化有情。設教應機唯須十智。謂由初",
    "T29n1563_036:0956a08": "智觀所化生。於諸乘中堪無堪異。由第二智",
    "T29n1563_036:0956a09": "觀所化生。於相續中業障差別。由第三智觀",
    "T29n1563_036:0956a10": "所化生。於靜慮等有味無味。煩惱為障。輕重",
    "T29n1563_036:0956a11": "差別。由知此二因。亦知異熟障。由第四智觀",
    "T29n1563_036:0956a12": "所化生。趣清淨品功能差別。由第五智觀所",
    "T29n1563_036:0956a13": "化生。於證淨品加行差別。由第六智觀所化",
    "T29n1563_036:0956a14": "生。於證淨品稟志性別。由第七智觀所化生。",
    "T29n1563_036:0956a15": "諸所施為有益無益。種種差別正觀修止。由",
    "T29n1563_036:0956a16": "弟八智觀所化生。過去世中所集差別。由",
    "T29n1563_036:0956a17": "弟九智觀所化生。當來世中結生差別。由",
    "T29n1563_036:0956a18": "弟十智觀所化生。所證解脫方便有異。於",
    "T29n1563_036:0956a19": "此十智若隨闕一。便不具足化有情事。多復",
    "T29n1563_036:0956a20": "無用。故不增減。已辯自性。依地別者。第八第",
    "T29n1563_036:0956a21": "九依四靜慮。餘八通依十一地起。欲四靜慮",
    "T29n1563_036:0956a22": "未至中間。并四無色名十一地。諸勝德地總",
    "T29n1563_036:0956a23": "有爾所。已辯依地依身別者。皆依贍部男子",
    "T29n1563_036:0956a24": "佛身。唯此堪為力所依故。如是十智二乘亦",
    "T29n1563_036:0956a25": "有。何故在佛方受力名。夫受力名。謂無礙",
    "T29n1563_036:0956a26": "轉。佛智於境。無礙轉故得名為力。餘則不",
    "T29n1563_036:0956a27": "然。以諸二乘尚不能見諸有情相續順解脫",
    "T29n1563_036:0956a28": "分善。況復能知所餘深細。如舍利子捨求度",
    "T29n1563_036:0956a29": "人。不能觀知鷹所逐鴿。前後二際生多少等。",
    "T29n1563_036:0956b01": "大目乾連不能觀見業風所引諸鬼差別。是",
    "T29n1563_036:0956b02": "故二乘天眼通等。觀界遠近與佛有殊。非無",
    "T29n1563_036:0956b03": "礙故。不名為力。二乘與佛漏盡既同。彼智何",
    "T29n1563_036:0956b04": "緣唯佛名力。唯世尊有遍達有情一切漏盡",
    "T29n1563_036:0956b05": "別相智故。謂薄伽梵於諸有情一切漏盡品",
    "T29n1563_036:0956b06": "類差別智無罣礙。二乘不然。是故力名唯屬",
    "T29n1563_036:0956b07": "於佛。又唯諸佛智猛利故。如何猛利佛智力",
    "T29n1563_036:0956b08": "能。速斷煩惱并習氣故。如強弱力補特伽羅",
    "T29n1563_036:0956b09": "執利鈍刀斬截草等。諸有情類蘊相無別。佛",
    "T29n1563_036:0956b10": "如何觀有種種界。諸有情類蘊相雖同。而於",
    "T29n1563_036:0956b11": "其中非無差別。謂彼諸蘊體雖無異。而有無",
    "T29n1563_036:0956b12": "量品類不同。佛如量知都無罣礙。故世尊",
    "T29n1563_036:0956b13": "得有種種界智力。或諸如來名稱高遠。希有",
    "T29n1563_036:0956b14": "智慧妙用無邊。唯佛能知非餘所測。於餘所",
    "T29n1563_036:0956b15": "了無別相中。何怪如來能知別相。已辯諸佛",
    "T29n1563_036:0956b16": "心力方隅。當辯菩薩時亦所成身力。頌曰。",
    "T29n1563_036:0956b17": "　身那羅延力　　或節節皆然",
    "T29n1563_036:0956b18": "　象等七十增　　此觸處為性",
    "T29n1563_036:0956b19": "論曰。佛生身力等那羅延。有餘師言。佛身支",
    "T29n1563_036:0956b20": "節一一皆具那羅延力。理實諸佛身力無邊",
    "T29n1563_036:0956b21": "猶如心力能持無上正等菩提大功德故。大",
    "T29n1563_036:0956b22": "覺獨覺及轉輪王。支節相連如其次第。似龍",
    "T29n1563_036:0956b23": "幡結連鎖相鉤。故三相望力有勝劣。那羅延",
    "T29n1563_036:0956b24": "力其量云何。十十倍增象等七力。謂凡象香",
    "T29n1563_036:0956b25": "象摩訶諾健那鉢羅塞建提伐浪伽遮怒羅那",
    "T29n1563_036:0956b26": "羅延。後後力增前前十倍。有說前六十十倍",
    "T29n1563_036:0956b27": "增敵那羅延半身之力。此力千倍成那羅延。",
    "T29n1563_036:0956b28": "有餘師說。此量如千藹羅伐拏天象王力。此",
    "T29n1563_036:0956b29": "象王力其量云何。三十三天將遊戲苑。象王",
    "T29n1563_036:0956c01": "知已化作諸頭。種種莊嚴往天宮所。諸天眷",
    "T29n1563_036:0956c02": "屬數有多千。乘已騰空如持樺葉。速至戲苑",
    "T29n1563_036:0956c03": "隨意歡娛。天大象王力勢如是。此力千倍等",
    "T29n1563_036:0956c04": "那羅延。於諸說中唯多應理。如是身力觸處",
    "T29n1563_036:0956c05": "為性。此應總是諸觸差別。有說唯是大種差",
    "T29n1563_036:0956c06": "別。有說是造觸離七外。有有說力是重劣者",
    "T29n1563_036:0956c07": "是輕。如是名為佛生身力。佛四無畏相別云",
    "T29n1563_036:0956c08": "何。頌曰。",
    "T29n1563_036:0956c09": "　四無畏如次　　初十二七力",
    "T29n1563_036:0956c10": "論曰。佛四無畏。如經廣說。一正等覺無畏。十",
    "T29n1563_036:0956c11": "智為性。猶如初力。二漏永盡無畏。六十智性。",
    "T29n1563_036:0956c12": "如第十力。三說障法無畏。八智為性。如第二",
    "T29n1563_036:0956c13": "力。四說出道無畏。九十智性。如第七力。何緣",
    "T29n1563_036:0956c14": "諸佛無畏唯四。但由此量顯佛世尊自他圓",
    "T29n1563_036:0956c15": "德俱究竟故。謂初無畏顯佛世尊自智圓德。",
    "T29n1563_036:0956c16": "第二無畏顯佛世尊自斷圓德。此二顯佛自",
    "T29n1563_036:0956c17": "利德滿。為顯世尊利他圓德。是故復說後二",
    "T29n1563_036:0956c18": "無畏。第三無畏遮行邪道。第四無畏令趣正",
    "T29n1563_036:0956c19": "道。謂佛處處為諸弟子說障法令斷除。即是",
    "T29n1563_036:0956c20": "令修斷德方便。又於處處為諸弟子說出道",
    "T29n1563_036:0956c21": "令正行。即是令修智德方便。此二顯佛利他",
    "T29n1563_036:0956c22": "德滿。但由此四隨其所應顯佛自他智斷圓",
    "T29n1563_036:0956c23": "德。至究竟故。唯立四種。如何可說無畏即",
    "T29n1563_036:0956c24": "智應言無畏。是智所成。理實應然。但為顯",
    "T29n1563_036:0956c25": "示無畏。以智為親近因。是故就智出無畏體。",
    "T29n1563_036:0956c26": "夫無畏者。謂不怯懼。由有智故不怯懼他。",
    "T29n1563_036:0956c27": "故智得為無畏因性。唯佛四妙智。是四無畏",
    "T29n1563_036:0956c28": "因。謂諸如來於一切法一切相妙智。是初無",
    "T29n1563_036:0956c29": "畏因。若諸如來一切煩惱并習氣斷妙智。",
    "T29n1563_036:0957a01": "是第二無畏因。若諸如來知弟子眾有損有",
    "T29n1563_036:0957a02": "益妙智。是後無畏因。或無畏體即四妙智。怯",
    "T29n1563_036:0957a03": "懼名畏。此即於法無所了達。懷恐怖義。智於",
    "T29n1563_036:0957a04": "此畏有近治能。與畏相違。故名無畏。豈不非",
    "T29n1563_036:0957a05": "無智即是畏體。如何說智體即是無畏。此責",
    "T29n1563_036:0957a06": "不然。智與多法為近治故。如即無疑。謂智",
    "T29n1563_036:0957a07": "如能近治無智。亦於怖畏有近治能。故得",
    "T29n1563_036:0957a08": "智名。亦名無畏。如治無智亦能治疑。故得智",
    "T29n1563_036:0957a09": "名。亦名決定。所治無智雖不即疑。而智無",
    "T29n1563_036:0957a10": "疑。名二體一。如是無智雖與畏殊。而無畏名",
    "T29n1563_036:0957a11": "即目智體。一善能斷多惡法故。有說無智",
    "T29n1563_036:0957a12": "亦攝畏體。故於此中不應為難。力與無畏有",
    "T29n1563_036:0957a13": "何差別。此無差別體俱智故。然於智體別義",
    "T29n1563_036:0957a14": "名力。復依別義立無畏名。謂不屈因說名為",
    "T29n1563_036:0957a15": "力。不怯懼因說名無畏。或初安立說名為力。",
    "T29n1563_036:0957a16": "立已不動說名無畏。或非他伏說名為力。能",
    "T29n1563_036:0957a17": "摧伏他說名無畏。有餘師說。譬如良醫遍達",
    "T29n1563_036:0957a18": "醫方。說名為力。善療眾疾說名無畏。有說",
    "T29n1563_036:0957a19": "驍健說名為力。勇悍不怯說名無畏。如是二",
    "T29n1563_036:0957a20": "種義亦有別。謂成辦事義是力義。不怯憚義",
    "T29n1563_036:0957a21": "是無畏義。佛三念住相別云何。頌曰。",
    "T29n1563_036:0957a22": "　三念住念慧　　緣順違俱境",
    "T29n1563_036:0957a23": "論曰。佛三念住如經廣說。諸弟子眾一向恭",
    "T29n1563_036:0957a24": "敬。能正受行。如來緣之不生歡喜。捨而安住",
    "T29n1563_036:0957a25": "正念正知。是謂如來第一念住。諸弟子眾",
    "T29n1563_036:0957a26": "唯不恭敬。不正受行。如來緣之不生憂慼。捨",
    "T29n1563_036:0957a27": "而安住正念正知。是謂如來第二念住。諸弟",
    "T29n1563_036:0957a28": "子眾一類恭敬。能正受行一類不敬不正受",
    "T29n1563_036:0957a29": "行。如來緣之不生歡慼。捨而安住正念正知。",
    "T29n1563_036:0957b01": "是謂如來第三念住。雖有所化不敬受行。而",
    "T29n1563_036:0957b02": "佛世尊亦雨法雨。由此方便彼於餘時。或餘",
    "T29n1563_036:0957b03": "有情入正法故。非前說四。今復說三。可總",
    "T29n1563_036:0957b04": "說言念住有七。今三攝在前四中故。謂在緣",
    "T29n1563_036:0957b05": "外法念住攝。然此三種體通念慧。謂由安住",
    "T29n1563_036:0957b06": "正念正知。於三境中不生歡慼。不可見有諸",
    "T29n1563_036:0957b07": "大聲聞。於三境中不生歡慼。便謂此三種非",
    "T29n1563_036:0957b08": "佛不共法。唯佛於此并習斷故。善達有情種",
    "T29n1563_036:0957b09": "性別故。或弟子眾隨屬如來。有順違俱應甚",
    "T29n1563_036:0957b10": "歡慼。佛能不起。可謂希奇。非屬諸聲聞。不起",
    "T29n1563_036:0957b11": "非奇特。故唯在佛得不共名。諸佛大悲云何",
    "T29n1563_036:0957b12": "相別。頌曰。",
    "T29n1563_036:0957b13": "　大悲唯俗智　　資糧行相境",
    "T29n1563_036:0957b14": "　平等上品故　　異悲由八因",
    "T29n1563_036:0957b15": "論曰。如來大悲俗智為性。普緣一切有情為",
    "T29n1563_036:0957b16": "境。作苦苦等三行相故。非無漏智。有如是",
    "T29n1563_036:0957b17": "理。此大悲名。依何義立。依五義故。此立大",
    "T29n1563_036:0957b18": "名。一由資糧故大。謂大福德智慧資糧所成",
    "T29n1563_036:0957b19": "辦故。二由行相故大。謂此力能於三苦境作",
    "T29n1563_036:0957b20": "行相故。三由所緣故大。謂此總以三界有情",
    "T29n1563_036:0957b21": "為所緣故。四由平等故大。謂此等於一切有",
    "T29n1563_036:0957b22": "情作利樂故。五由上品故大。謂最上品更無",
    "T29n1563_036:0957b23": "餘悲。能齊此故。有餘師說。由大加行所證",
    "T29n1563_036:0957b24": "得故。唯大士身所成就故。入大功德珍寶數",
    "T29n1563_036:0957b25": "故。能拔有情大苦惱故。立大悲名。悲與大",
    "T29n1563_036:0957b26": "悲有何差別。此二差別由八種因。一由自性。",
    "T29n1563_036:0957b27": "無瞋無癡自性異故。二由依身。通餘唯佛依",
    "T29n1563_036:0957b28": "身異故。三由行相。一苦三苦行相異故。四",
    "T29n1563_036:0957b29": "由所緣。一界三界所緣異故。五由依地。通",
    "T29n1563_036:0957c01": "餘第四靜慮異故。六由證得。離欲有頂證得",
    "T29n1563_036:0957c02": "異故。又悲為先。離染時得。唯離染得。有差",
    "T29n1563_036:0957c03": "別故。七由救濟希望事成。救濟異故。八由哀",
    "T29n1563_036:0957c04": "愍平等不等。哀愍異故。有餘師說。諸佛大悲",
    "T29n1563_036:0957c05": "遠細遍隨。能普饒益。聲聞等類。所起悲心。不",
    "T29n1563_036:0957c06": "能悲愍色無色界。佛於上界起極悲愍。心",
    "T29n1563_036:0957c07": "過於二乘。悲愍無間獄。已辯佛德異餘有",
    "T29n1563_036:0957c08": "情。諸佛相望法皆等不。頌曰。",
    "T29n1563_036:0957c09": "　由資糧法身　　利他佛相似",
    "T29n1563_036:0957c10": "　壽種性量等　　諸佛有差別",
    "T29n1563_036:0957c11": "論曰。由三事故諸佛皆等。一由資糧等圓滿",
    "T29n1563_036:0957c12": "故。二由法身等成辦故。三由利他等究竟故。",
    "T29n1563_036:0957c13": "由壽種性身量等殊。諸佛相望容有差別。壽",
    "T29n1563_036:0957c14": "異謂佛壽有短長。種異謂佛生剎帝利婆羅",
    "T29n1563_036:0957c15": "門種。姓異謂佛姓喬答摩迦葉波等。量異謂",
    "T29n1563_036:0957c16": "佛身有小大。等言顯諸佛法住久近等如是",
    "T29n1563_036:0957c17": "有異。由出世時所化有情機宜別故。諸有智",
    "T29n1563_036:0957c18": "者思惟如來三種圓德深生愛敬。其三者何。",
    "T29n1563_036:0957c19": "一因圓德。二果圓德。三恩圓德。初因圓德復",
    "T29n1563_036:0957c20": "有四種。一無餘修。福德智慧二種資糧修無",
    "T29n1563_036:0957c21": "遺故。二長時修。經三大劫阿僧企耶修無",
    "T29n1563_036:0957c22": "倦故。三無間修。精勤勇猛剎那剎那修無廢",
    "T29n1563_036:0957c23": "故。四尊重修。恭敬所學無所顧惜修無慢",
    "T29n1563_036:0957c24": "故。次果圓德亦有四種。一智圓德。二斷圓",
    "T29n1563_036:0957c25": "德。三威勢圓德。四色身圓德。智圓德有四種。",
    "T29n1563_036:0957c26": "一無師智。二一切智。三一切種智。四無功用",
    "T29n1563_036:0957c27": "智。斷圓德有四種。一一切煩惱斷。二一切定",
    "T29n1563_036:0957c28": "障斷。三畢竟斷。四并習斷。威勢圓德有四種。",
    "T29n1563_036:0957c29": "一於外境化變住持自在威勢。二於壽量若",
    "T29n1563_036:0958a01": "促若延自在威勢。三於空障極遠速行小大",
    "T29n1563_036:0958a02": "相入自在威勢。四令世間種種本性法爾轉",
    "T29n1563_036:0958a03": "勝希奇威勢。威勢圓德復有四種。一難化必",
    "T29n1563_036:0958a04": "能化。二答難必決疑。三立教必出離。四惡",
    "T29n1563_036:0958a05": "黨必能伏。色身圓德有四種。一具眾相。二",
    "T29n1563_036:0958a06": "具隨好。三具大力。四內身骨堅越金剛。外發",
    "T29n1563_036:0958a07": "神光踰百千日。後恩圓德亦有四種。謂令永",
    "T29n1563_036:0958a08": "解脫三惡趣生死。或能安置善趣三乘。總說",
    "T29n1563_036:0958a09": "如來圓德如是。若別分析則有無邊。唯佛",
    "T29n1563_036:0958a10": "世尊能知能說。要留命行經多大劫阿僧企",
    "T29n1563_036:0958a11": "耶說乃可盡。如是則顯佛世尊身具有無邊",
    "T29n1563_036:0958a12": "殊勝奇特因果恩德如大寶山。有諸愚夫自",
    "T29n1563_036:0958a13": "乏眾德。雖聞如是佛功德山及所說法。不能",
    "T29n1563_036:0958a14": "信重。諸有智者聞說如斯。生信重心徹於",
    "T29n1563_036:0958a15": "骨髓。彼由一念極信重心。轉滅無邊不定",
    "T29n1563_036:0958a16": "惡業。攝受殊勝人天涅槃。故說如來出現於",
    "T29n1563_036:0958a17": "世。為諸智者無上福田。依之引生不空可",
    "T29n1563_036:0958a18": "愛。殊勝速疾究竟果故。如薄伽梵自說。頌",
    "T29n1563_036:0958a19": "言。",
    "T29n1563_036:0958a20": "　若於佛福田　　能殖少分善",
    "T29n1563_036:0958a21": "　初獲勝善趣　　後必得涅槃",
    "T29n1563_036:0958a22": "說一切有部顯宗論卷第三十六"
}