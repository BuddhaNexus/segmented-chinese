{
    "T52n2103_006:0123b02": "廣弘明集卷第六",
    "T52n2103_006:0123b04": "大唐西明寺沙門釋道宣撰",
    "T52n2103_006:0123b05": "辯惑篇第二之二",
    "T52n2103_006:0123b06": "列代王臣滯惑解上",
    "T52n2103_006:0123b07": "[0123b07] 有唐太史傅奕者。本宗李老猜忌釋門。潛圖",
    "T52n2103_006:0123b08": "芟剪用達其鄙。武德之始上書具述。既非經",
    "T52n2103_006:0123b09": "國當時遂寢。奕不勝其憤。乃引古來王臣訕",
    "T52n2103_006:0123b10": "謗佛法者二十五人。撰次品目名為高識傳。",
    "T52n2103_006:0123b11": "一帙十卷。抄於市賣欲廣其塵。又加潤飾增",
    "T52n2103_006:0123b12": "其罪狀。至於張魯據於漢中黃巾反於天下。",
    "T52n2103_006:0123b13": "斯並李門勃逆。皆覆而不顯非。謂篤論之文",
    "T52n2103_006:0123b14": "乎。若夫城高必頹木秀斯拔。惟我清峻。故",
    "T52n2103_006:0123b15": "有異道嫉之。不足怪其鄙吝。未見廝徒。皂&#x96B7;",
    "T52n2103_006:0123b16": "有加惱辱。明非目翳何事屏除。故因其立言",
    "T52n2103_006:0123b17": "仍隨開喻。此則古來行事釋判天分。未廣見",
    "T52n2103_006:0123b18": "者謂為新致。聊陳舊解略顯由途。資此神開",
    "T52n2103_006:0123b19": "可稱高識。又傅氏寡識才用寄人。集敘時事",
    "T52n2103_006:0123b20": "廢興。太半坑殘焚蕩之事。可號非政所。須沙",
    "T52n2103_006:0123b21": "汰括撿之條。斯寔王化之本。故僧條俗格。",
    "T52n2103_006:0123b22": "代代滋彰。此乃禁非豈成除毀。傅氏通入廢",
    "T52n2103_006:0123b23": "限。是謂披毛之夫終淪塗炭。可悲之甚矣。奕",
    "T52n2103_006:0123b24": "學周子史意在誅除。搜揚列代論佛法者。莫",
    "T52n2103_006:0123b25": "委存廢。通疏二十五人。大略有二。初則崇",
    "T52n2103_006:0123b26": "敬佛法恐有婬穢。故須沙汰務得住持。二",
    "T52n2103_006:0123b27": "則憎嫉昌顯危身挾怨。故須除蕩以暢胸襟。",
    "T52n2103_006:0123b28": "初列住持王臣一十四人。傅奕高識傳。通列",
    "T52n2103_006:0123b29": "為廢除者。今簡則是興隆之人。",
    "T52n2103_006:0123c01": "宋世祖唐高祖王度顏延之蕭摹",
    "T52n2103_006:0123c02": "之周朗虞愿張普惠李[王*易]衛元",
    "T52n2103_006:0123c03": "嵩顧歡邢子才高道讓盧思道",
    "T52n2103_006:0123c04": "[0123c04] 二列毀滅王臣一十一人。傅奕高識傳。列為",
    "T52n2103_006:0123c05": "高識之人。今尋乃是廢滅者。",
    "T52n2103_006:0123c06": "魏大武周高祖蔡謨劉晝陽衒之",
    "T52n2103_006:0123c07": "荀濟章仇子陀劉惠琳范縝李緒",
    "T52n2103_006:0123c08": "傅奕(減省除滅半之)王文同",
    "T52n2103_006:0123c09": "[0123c09] 初序沙汰僧眾者。夫以稊稂之穢青田。榮華",
    "T52n2103_006:0123c10": "之弊白首者。良有以也。故六群之過興舍衛。",
    "T52n2103_006:0123c11": "十濫之偽起毘離。大聖因立條章。無學由而",
    "T52n2103_006:0123c12": "正犯。遂有七擯量其小失。四法拔其大愆。張",
    "T52n2103_006:0123c13": "網目而示三千。顯律儀而陳八萬。故得正像",
    "T52n2103_006:0123c14": "咸稱有道內外同號無塵。自法漸王門。金科",
    "T52n2103_006:0123c15": "之刑無墜。僧羅海岳。藏疾之隙滋章。舉統",
    "T52n2103_006:0123c16": "以法繩之。烹鮮之儀可覿。隨機以時勸勉。握",
    "T52n2103_006:0123c17": "泥之喻自&#x96A3;。人誰無過。垂珠之誡有津。醜&#x8FF9;",
    "T52n2103_006:0123c18": "易欣。掩耳之夫難&#x89A9;。所以宋唐兩帝王顏等",
    "T52n2103_006:0123c19": "賢。鑒物性之昏明曉時緣之淳薄。縱釋門之",
    "T52n2103_006:0123c20": "紛蕩。則淄澠一亂。彈僧徒之得失。則涇渭殊",
    "T52n2103_006:0123c21": "流斥貪競之鄙夫。毀藏積之僧滓。存高尚之",
    "T52n2103_006:0123c22": "道德。廷重惠以攝人。至如漢魏齊梁之為政",
    "T52n2103_006:0123c23": "也。恢恢天網取漏吞舟。察察王政事兼苛濫。",
    "T52n2103_006:0123c24": "所以大弘佛法通濟於五乘。該洽明時陶漸",
    "T52n2103_006:0123c25": "於清濁。使濁者知歸令自新於大造。清者容",
    "T52n2103_006:0123c26": "養悟適化之多方。其猶大赦天下。逋逃因之",
    "T52n2103_006:0123c27": "改容。忘瑕納眾。群小以之遷善。堯舜豈非聖",
    "T52n2103_006:0123c28": "主而化不及丹朱。漢祖焉樂亂階而亮貫高",
    "T52n2103_006:0123c29": "之逆。孔門季路雖僻而預升堂。釋種達多乃",
    "T52n2103_006:0124a01": "邪而參清眾。是知權道抑揚神機利用。或收",
    "T52n2103_006:0124a02": "或縱。事出乘時。後序除廢三寶意者。夫以保",
    "T52n2103_006:0124a03": "形存命有生之所貴。重財愛食鄙俗之共珍。",
    "T52n2103_006:0124a04": "故位稱大寶。無以摧於死王。力拔青山。莫",
    "T52n2103_006:0124a05": "有亡於老病。斯佛教也。故四山常逼王位非",
    "T52n2103_006:0124a06": "常。三相恒遷生涯有數。斯實錄也。俗有讖記",
    "T52n2103_006:0124a07": "之傳。不知由何而得。或云口授。或述符圖。虛",
    "T52n2103_006:0124a08": "然顯密布露士俗。竊以五運更襲帝者一人自。",
    "T52n2103_006:0124a09": "餘凡叟誰之顧錄。周祖已前有忌黑者。云有",
    "T52n2103_006:0124a10": "黑人次膺天位。故齊宣惶怖欲誅稠禪師。稠",
    "T52n2103_006:0124a11": "以情問。云有黑人當臨天位。稠曰。斯浪言也。",
    "T52n2103_006:0124a12": "黑無過漆。漆可作耶。齊宣妄解手殺第七弟",
    "T52n2103_006:0124a13": "渙。故可笑也。周太祖初承俗讖。我名黑泰可",
    "T52n2103_006:0124a14": "以當之。既入關中改為黑皂。朝章野服咸悉",
    "T52n2103_006:0124a15": "同之。令僧衣黃以從讖緯。武帝雄略初不齒",
    "T52n2103_006:0124a16": "之。張賓定&#x8987;。元嵩賦詩。重道疑佛將行廢立。",
    "T52n2103_006:0124a17": "有實禪師者。釋門之望帝亦欽重。私問後運",
    "T52n2103_006:0124a18": "是誰應得。實曰。非僧所知。帝曰。如讖所傳云",
    "T52n2103_006:0124a19": "黑者應得。僧多衣黑。竊有所疑。實曰。僧但一",
    "T52n2103_006:0124a20": "身誰所扶翼。決非僧也。帝曰。僧非得者。黑者",
    "T52n2103_006:0124a21": "是誰。實曰。至尊大人保信浪語。外相若聞豈",
    "T52n2103_006:0124a22": "言至聖。黑者大有老烏亦黑。大豆亦黑。如是",
    "T52n2103_006:0124a23": "非一。可亦得耶。帝聞有姓。烏姓竇者。假過誅",
    "T52n2103_006:0124a24": "之元其情本。疑意在釋。遂即蕩除。魏太武本",
    "T52n2103_006:0124a25": "是戎鄉。素無文墨。八歲登位。一信崔浩。故兩",
    "T52n2103_006:0124a26": "帝厚身信讒信讖。陵殘佛化自取殃及。旋踵",
    "T52n2103_006:0124a27": "更興。興由時來。不在人力。故經傳云。佛化惟",
    "T52n2103_006:0124a28": "遠終於六萬歲時住持。小聖功在九億無學。",
    "T52n2103_006:0124a29": "不可削也。蔡謨已下上事諸賢。並挾私忿於",
    "T52n2103_006:0124b01": "僧有隙。發憤忘身。何況佛法。極筆而書罪狀。",
    "T52n2103_006:0124b02": "深文而掛刑網。禿賊以驚視聽。妖胡而動王",
    "T52n2103_006:0124b03": "臣且律令條章。未若凝脂之密。滔滔天網自",
    "T52n2103_006:0124b04": "有陷目之夫。言賊斯即盜科。述妖乃當死例。",
    "T52n2103_006:0124b05": "書表盛云妖賊。未識妖賊是誰。可謂匿名之",
    "T52n2103_006:0124b06": "書。足投諸火。如須勘檢虛&#x8FF9;自形。前後上事",
    "T52n2103_006:0124b07": "雖有十賢。荀濟一夫差有才用。自餘連寫未足",
    "T52n2103_006:0124b08": "人聞。傅奕後來謂自脫&#x9834;。言無典據才氣虛",
    "T52n2103_006:0124b09": "劣。瓦礫云寶。賢愚所輕。然素本無道門起",
    "T52n2103_006:0124b10": "家。貧賤投僧乞貸。不遂所懷。蓄憤致嫌固其",
    "T52n2103_006:0124b11": "本志。武德之始西來入京。投道士王巋。巋",
    "T52n2103_006:0124b12": "道左之望。都邑所知。見其飢寒延居私宅。",
    "T52n2103_006:0124b13": "巋通人也。待以上賓。三數日間。遂通其婦入",
    "T52n2103_006:0124b14": "堂宴語。曾不避人。巋有兄子為僧。寺近巋宅。",
    "T52n2103_006:0124b15": "因往見之。奕大瞋怒。僧便告巋。巋初不信曰。",
    "T52n2103_006:0124b16": "傅奕貧士。我將接在宅。豈為不軌耶。僧曰。叔",
    "T52n2103_006:0124b17": "若有疑。可一往視。相將至宅。果如所言。巋掩",
    "T52n2103_006:0124b18": "氣而旋。巋有女婿為果毅。常以為言。奕既竊",
    "T52n2103_006:0124b19": "妻而傅妖不可算矣。如唐吏部唐臨冥報所",
    "T52n2103_006:0124b20": "傳。神為泥人。固其宜哉。如別所顯。",
    "T52n2103_006:0124b21": "[0124b21] 隋大業八年。天子在遼。有王文同者。郊東王",
    "T52n2103_006:0124b22": "堡人也。夙與僧爭水磑之利。&#x52C5;令巡問軍實。",
    "T52n2103_006:0124b23": "乃矯詔集僧。三木加身考令云反。并令引邑",
    "T52n2103_006:0124b24": "議同謀遂誅剪僧徒於河間郡。殺道俗近一",
    "T52n2103_006:0124b25": "千人。傳符達於蒲州。酷聲遍於天下。時竇慶",
    "T52n2103_006:0124b26": "為河東太守。以狀奏聞。帝大怒。於河間戮之。",
    "T52n2103_006:0124b27": "未及加刑。百姓臠之生噉。乃及於土地。以此",
    "T52n2103_006:0124b28": "反例下述。反僧亦相符。此然初因僧起謗毀",
    "T52n2103_006:0124b29": "佛法。咸因宿忿。不思累劫之溺。而欲一時",
    "T52n2103_006:0124c01": "之快。泄在帝臣非關上事。非位不謀。已如",
    "T52n2103_006:0124c02": "前咎。徒為舉斧終陷磨胸。故集者隨傳敘之。",
    "T52n2103_006:0124c03": "庶後葉之龜鏡也。",
    "T52n2103_006:0124c04": "後魏世祖周高祖宋世祖唐高祖趙",
    "T52n2103_006:0124c05": "王度晉蔡謨宋顏延之宋蕭摹之宋",
    "T52n2103_006:0124c06": "周朗宋虞愿魏張普濟魏李[王*易]齊劉",
    "T52n2103_006:0124c07": "晝魏楊衒之",
    "T52n2103_006:0124c08": "後魏世祖太武皇帝[0124c08] 初立道學。置道壇廢佛",
    "T52n2103_006:0124c09": "宗。",
    "T52n2103_006:0124c10": "[0124c10] 帝姓託跋氏。諱伏釐。後名燾。鮮卑胡人之別",
    "T52n2103_006:0124c11": "種也。西晉之亂有託跋盧。據有朔方。晉就封",
    "T52n2103_006:0124c12": "為代王。盧孫捨翼鞬或云珪。部落逾盛。眾",
    "T52n2103_006:0124c13": "十萬。北連雲中西據陰山。雲中南去漢塞四",
    "T52n2103_006:0124c14": "千里。以東晉孝武太元初。南至朔東三百里。",
    "T52n2103_006:0124c15": "平城為都二十餘歲。依華造殿宗事佛道。登",
    "T52n2103_006:0124c16": "位三十四年。至晉帝隆安中。第三主託跋燾",
    "T52n2103_006:0124c17": "立。時年八歲。尚在幼&#x51B2;。信任司徒崔浩。浩尤",
    "T52n2103_006:0124c18": "不信佛。情重李老仙術。以道德經授帝令諷",
    "T52n2103_006:0124c19": "味。因便重之。登位二年召天下方士。有道士",
    "T52n2103_006:0124c20": "寇謙之者。道門之魁傑也。自云於嵩高值天",
    "T52n2103_006:0124c21": "尊飛下。召謙賜以天師之號。令奉太平真君",
    "T52n2103_006:0124c22": "置靜輪天宮。可獲仙道。列辟聞之若遺。而浩",
    "T52n2103_006:0124c23": "深信之。帝由於平城郊置道場。方二百步。重",
    "T52n2103_006:0124c24": "層崇峻并備厚禮。具如釋老志所述。後改號",
    "T52n2103_006:0124c25": "太平真君。以遂寇謙之道命也。因蓋吳作亂。",
    "T52n2103_006:0124c26": "關中有沙門。畜弓矢。浩便進說與吳通謀。遂",
    "T52n2103_006:0124c27": "誅長安沙門。焚破佛像。四方亦然。惟留臺",
    "T52n2103_006:0124c28": "下。至真君七年。遂一切蕩除。坑僧破像自以",
    "T52n2103_006:0124c29": "為得志也。為讒所黷幽殺大子。惡疾殃身方",
    "T52n2103_006:0125a01": "族崔浩何嗟及矣。不久為閹人宗慶。所殺便",
    "T52n2103_006:0125a02": "崩。其孫嗣立。即開佛法天下大明。",
    "T52n2103_006:0125a03": "[0125a03] 第六帝孝文是稱文祖。改姓為元。改代為魏。",
    "T52n2103_006:0125a04": "去胡服定官名。衣冠華夏移都河洛。佛法大",
    "T52n2103_006:0125a05": "興。然世祖勇於武略怯於文雄。輕於自審",
    "T52n2103_006:0125a06": "重於信偽。而奕敘為命世之明后。寔誣也",
    "T52n2103_006:0125a07": "哉。尋奕搜檢列代上事言及釋門者。大略五",
    "T52n2103_006:0125a08": "焉。前已顯之。今重昌辯。一以業運冥昧報",
    "T52n2103_006:0125a09": "果交加。二以教指俗偽終歸空滅。三以寺宇",
    "T52n2103_006:0125a10": "崇麗顧陵嫉之。四以僧有雜行抄掠財色。五",
    "T52n2103_006:0125a11": "以僧本緣俗位隆抗禮。五相雖惑多。以雜行",
    "T52n2103_006:0125a12": "者為言焉。斯不達之曲士也。夫出家者。取其",
    "T52n2103_006:0125a13": "發足超方形心異俗。執持聖種震懾魔王。天",
    "T52n2103_006:0125a14": "帝尚來下拜。龍神無不奉者。非無五三雜行",
    "T52n2103_006:0125a15": "犯法負心。婆娑於色味。貪餮於名利。斯等行",
    "T52n2103_006:0125a16": "乖佛化正法稊稂。涅槃謂為禿人。梵網呼為",
    "T52n2103_006:0125a17": "大賊。戒海如屍不納僧條。財法絕之斯禁顯",
    "T52n2103_006:0125a18": "然。妄咎於佛深不可也。至如俗士純臣有國",
    "T52n2103_006:0125a19": "常。有行貞潔者重之。為貪競者罪之。不可",
    "T52n2103_006:0125a20": "以見一士乖僻合國並誅。一官濁濫舉朝同",
    "T52n2103_006:0125a21": "剪。斯不可也。事見後魏書及十六國春秋。世",
    "T52n2103_006:0125a22": "祖見一寺過起。通國斬僧。無問少長一時殘",
    "T52n2103_006:0125a23": "戮。可謂虜官長也。判事雷同奕引以為明略。",
    "T52n2103_006:0125a24": "明者逃矣。又以見僧受供厚禮頻繁。自不能",
    "T52n2103_006:0125a25": "拔姤而增狀。僧為福田。奉之自獲其報。官",
    "T52n2103_006:0125a26": "是攝政。祿之以盛其功。今王賜臣下。讓祿者",
    "T52n2103_006:0125a27": "是誰。俗施僧財。不受者常有。無祿之官不聞",
    "T52n2103_006:0125a28": "於國。受俸之士充牣九州。豈以一士受賕朝",
    "T52n2103_006:0125a29": "廷為之廢務。一僧濫施釋門由此致嫌。又不",
    "T52n2103_006:0125b01": "可也。是知清濁異途道俗通有。憲臺繩&#x7CFA;於",
    "T52n2103_006:0125b02": "失法。詳刑科處於重輕。斯俗政也。戒律以檢",
    "T52n2103_006:0125b03": "於七非。擯罰以正於三格。僧制以遮其外犯。",
    "T52n2103_006:0125b04": "法令以勗其內心。此佛教也。是則道俗律令。",
    "T52n2103_006:0125b05": "具足光明。昭彰於四俗。顯昌於五眾。有何不",
    "T52n2103_006:0125b06": "盡。須爾上言。所以。",
    "T52n2103_006:0125b07": "[0125b07] 上帝高居於九重殷鑒四海。列辟靡監於王",
    "T52n2103_006:0125b08": "事職司其憂。爾非其司妄行干政。徒為濫職",
    "T52n2103_006:0125b09": "何用當官。故後之上事。希有從之者。故經說",
    "T52n2103_006:0125b10": "四依擬分偽濫。人識難辯法智易明。何得見",
    "T52n2103_006:0125b11": "一僧行過。上累佛宗。見一戒或虧便輕正法。",
    "T52n2103_006:0125b12": "止可以道廢人。以人不弘道也。不可以人廢",
    "T52n2103_006:0125b13": "道。以道高出天人。抑又詳之。今以五常檢人。",
    "T52n2103_006:0125b14": "何人能具。五孝檢士。何士備之。讀易而忽陰",
    "T52n2103_006:0125b15": "陽。講禮而存倨傲。闇君賊臣代代常有。尸祿",
    "T52n2103_006:0125b16": "亂政時時更繁。孔門三千。顏生獨為德行。君",
    "T52n2103_006:0125b17": "人二十九代。唐堯常據。言初略述。統詳則",
    "T52n2103_006:0125b18": "釋門藻鏡者殷矣。",
    "T52n2103_006:0125b19": "二周祖武皇帝[0125b19] 志存道學。躬受符錄猜忌",
    "T52n2103_006:0125b20": "佛門。",
    "T52n2103_006:0125b21": "[0125b21] 帝姓宇文氏。諱邕。太祖魏丞相黑泰之第三",
    "T52n2103_006:0125b22": "子也。族本鮮卑。元魏之末太祖挾魏。平陽王",
    "T52n2103_006:0125b23": "西頓關中。經魏四帝二十三年薨。世子洛陽",
    "T52n2103_006:0125b24": "公。受魏禪稱周。當年被廢。立弟寧都公。為帝",
    "T52n2103_006:0125b25": "四年崩。諡明帝。兒小立弟魯國公為帝。即高",
    "T52n2103_006:0125b26": "祖也。改號保定元年。深謀獨斷猜忌為心。晦",
    "T52n2103_006:0125b27": "&#x8FF9;親&#x758E;以蒙智術。保定六年改元天和。前後",
    "T52n2103_006:0125b28": "經于一紀。大&#x51A1;宰晉國公宇文護太祖之猶",
    "T52n2103_006:0125b29": "子也。躬受遺詔輔翼帝圖。雄略控御光時佐",
    "T52n2103_006:0125c01": "國。恐有廢立。便引入內殺之。并子十人。族大",
    "T52n2103_006:0125c02": "臣六家。改元建德。誅除雄武摧剪扜城。慮遠",
    "T52n2103_006:0125c03": "權衡英威自若。而能克己勵精。露懷臣下。",
    "T52n2103_006:0125c04": "布袍菲食勞謙自持。躬履行陣步涉山谷。",
    "T52n2103_006:0125c05": "故得士卒之心死而不厭。時有讖記忌於黑",
    "T52n2103_006:0125c06": "衣。謂沙門中次當襲運。故帝初大信佛。以事",
    "T52n2103_006:0125c07": "逼身遂行廢蕩。以建德三年。納道士張賓佞",
    "T52n2103_006:0125c08": "辯。便滅二教。更立通道觀用暢本懷。至建德",
    "T52n2103_006:0125c09": "五年。平齊既訖。自以為。滅法之福祐也。改元",
    "T52n2103_006:0125c10": "宣政。至五月因癘而崩於雲陽。子贇嗣位。殺",
    "T52n2103_006:0125c11": "齊王父子十人。正月一日改元大成。禪位其",
    "T52n2103_006:0125c12": "子衍。改元大象。自號天元皇帝。便開佛法。然",
    "T52n2103_006:0125c13": "則禍深福淺過奄其功。明年五月崩。諡曰文",
    "T52n2103_006:0125c14": "宣。後年正月改元大定。二月內禪位有隋。故",
    "T52n2103_006:0125c15": "奕述云。觀武帝為政。果決能斷。此其志也。既",
    "T52n2103_006:0125c16": "除妖邪之教。惟務強兵。五年之間大勳斯集",
    "T52n2103_006:0125c17": "盛矣。其有成功也。集者曰。弈云。無佛則國安",
    "T52n2103_006:0125c18": "祚遠。如何周祖誅除纔了凶崩忽臨。則奕為",
    "T52n2103_006:0125c19": "狂矣。然則武帝惟武曾不遲疑。隨心快意便",
    "T52n2103_006:0125c20": "行誅戮。害叔毀佛欺惘已深。祚促曆移固其",
    "T52n2103_006:0125c21": "宜矣。況復癘及其身呼嗟何及。殃鍾禍集又",
    "T52n2103_006:0125c22": "可悲涼。乃以正佛為妖邪。指偽道為師奉。",
    "T52n2103_006:0125c23": "闇君荒主豈待夏殷固諡法之司。魏周滅法",
    "T52n2103_006:0125c24": "之主俱為武者。不亦宜乎。餘有除毀相狀感",
    "T52n2103_006:0125c25": "於苦報。如別具述。",
    "T52n2103_006:0125c26": "三宋世祖孝武皇帝[0125c26] 沙汰僧徒并致敬事。",
    "T52n2103_006:0125c27": "[0125c27] 帝姓劉氏。諱駿。文帝之第三子也。為父討逆。",
    "T52n2103_006:0125c28": "斬兄邵於南郊。并子三十一人。自立改元孝",
    "T52n2103_006:0125c29": "建。二年誅叔義宣。大明二年誅王僧達父子。",
    "T52n2103_006:0126a01": "有羌人高闍反。事及沙門曇標。下詔曰。佛法",
    "T52n2103_006:0126a02": "訛替沙門混雜。未足扶濟鴻教而專成逋藪。",
    "T52n2103_006:0126a03": "加以姦心頻發凶狀屢聞。敗道亂俗人神交",
    "T52n2103_006:0126a04": "忿。可付所在精加沙汰。後有違犯嚴其誅坐",
    "T52n2103_006:0126a05": "遂設諸條禁。自非戒行精苦。並使還俗。詔雖",
    "T52n2103_006:0126a06": "嚴重竟不施行。先是晉成帝時。庾&#x6C37;專政。",
    "T52n2103_006:0126a07": "欲令沙門致敬王者。何充王謐等駁議不同。",
    "T52n2103_006:0126a08": "及桓玄篡位。復述前議俱不果行。備如別述。",
    "T52n2103_006:0126a09": "世祖以大明六年。使有司奏議令僧致敬。既",
    "T52n2103_006:0126a10": "行刳斮之虐。鞭顏竣面而斬之。人不勝其酷",
    "T52n2103_006:0126a11": "也。且僧拜非經國之典。亦不行之。大明八年",
    "T52n2103_006:0126a12": "崩。子業立。尋為明帝所奪。而傅奕敘為高識",
    "T52n2103_006:0126a13": "之帝。濫刑何識之可高耶。倏忽絕嗣身名俱",
    "T52n2103_006:0126a14": "滅。可為殷鑒矣。案蕭子顯述曰。宋氏自稱水",
    "T52n2103_006:0126a15": "德。承運曲干。正位八君卜年五紀。四經絕",
    "T52n2103_006:0126a16": "嫡三號中興。關間禍難相陵骨肉。何可言",
    "T52n2103_006:0126a17": "哉。",
    "T52n2103_006:0126a18": "四大唐高祖太武皇帝[0126a18] 沙汰釋李二宗詔。帝",
    "T52n2103_006:0126a19": "以武德末年僧徒多僻。下詔澄簡肅清遺法。",
    "T52n2103_006:0126a20": "非謂除滅。尤為失旨。故詔云。朕膺期馭宇。興",
    "T52n2103_006:0126a21": "隆教法深思利益。情在護持。使玉石區分薰",
    "T52n2103_006:0126a22": "蕕有辯。長存妙道永固福田。正本澄源宜從",
    "T52n2103_006:0126a23": "沙汰。斯正詔也。而奕敘為滅法則誣君罪",
    "T52n2103_006:0126a24": "惘。值容養寬政網漏吞舟。故存其首領耳。",
    "T52n2103_006:0126a25": "餘如後述。",
    "T52n2103_006:0126a26": "[0126a26] 奕又引元魏尚書令任城王澄奏議不許邑里",
    "T52n2103_006:0126a27": "更造伽藍妨人居住。又引尚書令高肇奏僧",
    "T52n2103_006:0126a28": "祇戶粟散給。貧人閱其表奏無除。毀狀但在",
    "T52n2103_006:0126a29": "匡政理教除其僻險。斯之詳&#x7CFA;弘護之規諫",
    "T52n2103_006:0126b01": "乎。後趙中書太原王度[0126b01] 奏議序。石虎下書",
    "T52n2103_006:0126b02": "問曰。佛號世尊國家所奉。閭里小人無爵袟。",
    "T52n2103_006:0126b03": "者為應得事佛不。又沙門皆應高潔貞正。行",
    "T52n2103_006:0126b04": "能精潔然後可為道士。今沙門甚眾。或有姦",
    "T52n2103_006:0126b05": "宄。避役多非其人可料簡。詳議度奏。以王者",
    "T52n2103_006:0126b06": "郊祀天地祭奉百神。故禮有恒饗。佛生西域。",
    "T52n2103_006:0126b07": "非中華所奉。漢氏初得其道。惟聽西域胡",
    "T52n2103_006:0126b08": "人立寺都邑。魏承漢制。趙由舊章請趙人不",
    "T52n2103_006:0126b09": "聽詣寺。已為沙門者遣還初服。朝士多同此",
    "T52n2103_006:0126b10": "議。虎下詔曰。度議佛是外神非諸華所奉。朕",
    "T52n2103_006:0126b11": "出邊戎。宜從本俗。夫制由上行永世作則。苟",
    "T52n2103_006:0126b12": "允事無虧。何拘前代。其夷趙為道士。樂事佛",
    "T52n2103_006:0126b13": "者悉聽餘有。奕為潤飾多陳妖詐。道家之書",
    "T52n2103_006:0126b14": "偽妄自昔。黃書合氣士女淫行。赤章厭禱幽",
    "T52n2103_006:0126b15": "明亂起。是知妄作者凶。亂俗者殺。罪有餘",
    "T52n2103_006:0126b16": "矣。何者。奕云。佛圖澄令弟子遊說郡國。支遁",
    "T52n2103_006:0126b17": "之徒為其股肱。翻三玄妙旨文飾邪教。斯言",
    "T52n2103_006:0126b18": "訾謗天地不容何者。佛圖澄者得聖之人也。",
    "T52n2103_006:0126b19": "乳孔流光。不假燈炬之照。瞻鈴映掌。坐觀",
    "T52n2103_006:0126b20": "成敗之儀。兩主奉之若神。百辟敬之如佛。預",
    "T52n2103_006:0126b21": "啟東儲之貳。前表石&#x8471;之禍。及難生妖現。諫",
    "T52n2103_006:0126b22": "虎以刑濫法深享壽不遙。斯言甚切。而奕乃",
    "T52n2103_006:0126b23": "云。令虎殺姪取其帝位。何斯言之過歟。又云。",
    "T52n2103_006:0126b24": "支遁之徒為其羽翼。晉氏南度止一道林雖是",
    "T52n2103_006:0126b25": "同時。江山胡越。安得散身奔北股肱趙朝。又",
    "T52n2103_006:0126b26": "云。翻三玄妙旨文飾邪教。此亦虛言何得妄",
    "T52n2103_006:0126b27": "指。且道之述作止在五千。自餘千卷都是虛",
    "T52n2103_006:0126b28": "詐。備詳魏日姜斌事乎。然則自忖者審。謂僧",
    "T52n2103_006:0126b29": "亦然。且佛之教義綸綜有歸。前後文理無相",
    "T52n2103_006:0126c01": "乖競。尋繹道經濫竊何甚。不能自立一義。",
    "T52n2103_006:0126c02": "並傍佛宗。或四果十地連寫內經。或地獄天",
    "T52n2103_006:0126c03": "堂全書佛旨。斯並業行之升沈。報因之盛則",
    "T52n2103_006:0126c04": "也。問以位行階級。則事逾河漢。如何敘集",
    "T52n2103_006:0126c05": "圖傳迷俗亂真。無纖毫以助化。有山嶽之負",
    "T52n2103_006:0126c06": "犯。&#x6282;沒卒歲。又可悲夫。",
    "T52n2103_006:0126c07": "六蔡謨[0126c07] 字道明。陳留人。晉太常彭城王紘",
    "T52n2103_006:0126c08": "表。以肅祖好佛道。手畫形像於樂賢堂。經歷",
    "T52n2103_006:0126c09": "寇難而堂猶存。宜&#x52C5;著作。咸使作頌。顯宗出",
    "T52n2103_006:0126c10": "紘表博議。謨曰。佛者夷人。惟聞變夷從夏。",
    "T52n2103_006:0126c11": "不聞變夏從夷。先帝天縱多才。聊畫此像。未",
    "T52n2103_006:0126c12": "是大晉盛德之形容。今欲發王命&#x52C5;史官上",
    "T52n2103_006:0126c13": "稱先帝好佛之志下為夷狄作一像之頌。於",
    "T52n2103_006:0126c14": "義有疑焉。康帝即位拜司徒。永和四年五月",
    "T52n2103_006:0126c15": "詔書下。固執不就。上疏乞骸骨。及孝宗臨軒。",
    "T52n2103_006:0126c16": "徵謨不至。(自且至中。皇)太后詔罷朝。公卿奏送謨",
    "T52n2103_006:0126c17": "廷尉以正刑書。謨率子弟素服詣廷尉待罪。",
    "T52n2103_006:0126c18": "詔免為庶人。便杜門不出。斯並剛愎之鄙",
    "T52n2103_006:0126c19": "夫。井坎之固量也。而奕敘為純臣。未為篤",
    "T52n2103_006:0126c20": "論。何者謨之諷議。局據神州一域。以此為中",
    "T52n2103_006:0126c21": "國也。佛則通據閻浮一洲。以此為邊地也。即",
    "T52n2103_006:0126c22": "目而敘。斯國東據海岸。三方則無。無則不",
    "T52n2103_006:0126c23": "可謂無邊可見也。此洲而談四周環海。天竺",
    "T52n2103_006:0126c24": "地之中心夏至北行。方中無影則天地之正",
    "T52n2103_006:0126c25": "國也。故佛生焉。況復隄封所及。三千日月萬",
    "T52n2103_006:0126c26": "億天地之中央也。惟佛所統非謨能曉。且庸",
    "T52n2103_006:0126c27": "度生常保局&#x6C37;。執自以古同。謂家自為我",
    "T52n2103_006:0126c28": "土樂。人自以為我民良。不足怪也。中原嵩洛",
    "T52n2103_006:0126c29": "土圭。測景以為中也。乃是神州之別中耳。至",
    "T52n2103_006:0127a01": "時餘分不能定之。江表島夷地卑氣厲情志",
    "T52n2103_006:0127a02": "飛揚。故曰揚州。晉氏奔之更稱文國。變夷從",
    "T52n2103_006:0127a03": "夏斯言有由。則孔子居九夷非陋也。且有德",
    "T52n2103_006:0127a04": "則君人。無道則勃亂。故夏禹生於西羌。文王",
    "T52n2103_006:0127a05": "長於東夷。元魏託跋宗族北狄。並君臨瀆嶽。",
    "T52n2103_006:0127a06": "嚮明南面。豈以生不在諸華。而逆其風化",
    "T52n2103_006:0127a07": "也。至如由余西戎孤臣。秦穆因而霸立。日",
    "T52n2103_006:0127a08": "磾玁狁微類。漢武納而位存。故知道在則尊。",
    "T52n2103_006:0127a09": "未拘於夷夏也。蔡謨鏗固自守。未曰通人。",
    "T52n2103_006:0127a10": "拒詔違命負罪殿廢。正刑可矣。抑又詳之。盈",
    "T52n2103_006:0127a11": "尺徑寸之珠壁本惟絕域。窮神達理之叡聖",
    "T52n2103_006:0127a12": "不限方維。故崆峒非九州之限。崑崙乃五竺",
    "T52n2103_006:0127a13": "之地。而黃帝軒轅并西奔而趣之。李老尹喜",
    "T52n2103_006:0127a14": "又接武而登之。斯何故耶。知可歸矣。且見機",
    "T52n2103_006:0127a15": "而作。無俟准的。至如夏桀之為政也。焚黃圖",
    "T52n2103_006:0127a16": "誅龍逢。秦正之酷暴也。燒經籍坑儒士。時",
    "T52n2103_006:0127a17": "俗傳之。無道之君也。然埏埴塼瓦非曰桀功。",
    "T52n2103_006:0127a18": "起予皇帝未尊呂德。然累葉盛行義須褒貶。",
    "T52n2103_006:0127a19": "古人有言。堯舜未必全聖。桀紂何能極愚。然",
    "T52n2103_006:0127a20": "而並歸咎於夏殷。尊嚴於唐虞者。偏黨不倫",
    "T52n2103_006:0127a21": "之詭經也。蔡氏遍隘何足可稱。",
    "T52n2103_006:0127a22": "[0127a22] 唐特進鄭公魏徵策有百條。其一條曰。問經",
    "T52n2103_006:0127a23": "佛興行早晚得失。",
    "T52n2103_006:0127a24": "[0127a24] 答珠星夜隕。佛生於周辰。白馬朝來。法興",
    "T52n2103_006:0127a25": "於漢世。故唐堯虞舜靡得詳焉。孔子周公",
    "T52n2103_006:0127a26": "安能述也。然則法王自在變化無窮。納須",
    "T52n2103_006:0127a27": "彌於芥子之中。覆日月於蓮華之下。法雲",
    "T52n2103_006:0127a28": "惠雨明珠寶船。出諸子於火宅。濟群生於",
    "T52n2103_006:0127a29": "苦海。砮得砥則截骨而斷筋。車得膏則馬",
    "T52n2103_006:0127b01": "利而輪疾。誠須精心迴向潔志歸依。宜信",
    "T52n2103_006:0127b02": "傅毅之言。無從蔡謨之儀。斯國之重臣也。",
    "T52n2103_006:0127b03": "可謂高識有歸。故太宗敬而制碑。手書其石。",
    "T52n2103_006:0127b04": "祔葬于昭陵。為萬代之摸楷也。蔡謨年事俱",
    "T52n2103_006:0127b05": "盡功用罕施。自揣無能固辭於公政可也。而",
    "T52n2103_006:0127b06": "敘華夷事隔。未曰通人。又不足可稱焉。",
    "T52n2103_006:0127b07": "七顏延之[0127b07] 瑯&#x7458;人。有文章。好飲酒。放逸",
    "T52n2103_006:0127b08": "不護細行。宋元嘉中遷太常。沙門慧琳以才",
    "T52n2103_006:0127b09": "學&#x9008;拔。為太祖所賞。每升獨榻之禮。延之嫉",
    "T52n2103_006:0127b10": "焉曰。此三台之座。豈可使刑餘居之。帝變色。",
    "T52n2103_006:0127b11": "奕敘之為名士。斯可知也。以琳得寵於文帝。",
    "T52n2103_006:0127b12": "延之非&#x8385;政之能官。嫉而譏之。既不預朝",
    "T52n2103_006:0127b13": "廷。退居里閈。子峻為楊州刺史。乘軒還宅。",
    "T52n2103_006:0127b14": "延之負杖避而譏之。不營產業。布衣蔬食獨",
    "T52n2103_006:0127b15": "遊野外。時彥以其不參朝賢。亦顯論所不",
    "T52n2103_006:0127b16": "及。豈不以無預獨榻之榮嫉琳而謂刑餘也。",
    "T52n2103_006:0127b17": "餘如達性論所評議也。然顏公著論。褒贊極",
    "T52n2103_006:0127b18": "多。至如通佛影&#x8FF9;通佛頂齒爪通佛衣&#x9262;杖",
    "T52n2103_006:0127b19": "通佛二[疊*毛]。不然。皆置言。高拔群英之所模楷",
    "T52n2103_006:0127b20": "者。刑餘之言。一時之貶琳耳。其四論並見宋",
    "T52n2103_006:0127b21": "陸澄續法論。",
    "T52n2103_006:0127b22": "八蕭摹之[0127b22] 蘭陵人。宋元嘉十二年為丹陽",
    "T52n2103_006:0127b23": "尹。奏稱佛化被於中國已歷四代。塔寺形像",
    "T52n2103_006:0127b24": "所在千計。進可以繫心。退足以招勸。自頃",
    "T52n2103_006:0127b25": "已來。敬情浮末不以精誠為至。更以奢競為",
    "T52n2103_006:0127b26": "重。違中越制。宜加檢裁。不為之防流遁未已。",
    "T52n2103_006:0127b27": "請今後鑄銅像造塔寺。先詣所在陳事列言。",
    "T52n2103_006:0127b28": "待報聽造。觀斯奏狀仰止奔競。非曰除滅。",
    "T52n2103_006:0127b29": "斯寔住持之相。居然昌顯矣。",
    "T52n2103_006:0127b30": "九周朗[0127b30] 汝南人。宋世祖時仕廬陵內史。上",
    "T52n2103_006:0127c01": "書曰。自釋氏流教。其來有源。舒引容潤既亦",
    "T52n2103_006:0127c02": "廣矣。而假糅醫術託以卜數。外刑不容。內",
    "T52n2103_006:0127c03": "教不悔。而橫天地之間。莫之&#x7CFA;察。今宜申嚴",
    "T52n2103_006:0127c04": "佛律裨重國令。其疵惡顯著者。悉宜罷遣。餘",
    "T52n2103_006:0127c05": "則隨其藝行。各為之條例。使禪義經誦人能",
    "T52n2103_006:0127c06": "其一。食不過蔬衣不出布。若更度者。則令先",
    "T52n2103_006:0127c07": "習義行本。其神心必能草腐人天竦精。以往",
    "T52n2103_006:0127c08": "者雖侯王家子。亦不宜拘。意同前矣。",
    "T52n2103_006:0127c09": "第十虞愿[0127c09] 會稽人。仕宋明帝為中書。善",
    "T52n2103_006:0127c10": "容止直忤言。帝好奕頗廢政事。愿曰。堯以此",
    "T52n2103_006:0127c11": "教丹朱。非人主所好。帝怒令曳下殿。初無",
    "T52n2103_006:0127c12": "懼色。二三日復召來明帝以所居故第起湘",
    "T52n2103_006:0127c13": "宮寺。製置宏壯。愿曰。此寺穿掘傷螻蟻。塼",
    "T52n2103_006:0127c14": "瓦焚虫豸。勞役之苦百姓筋力。販妻貨子呼",
    "T52n2103_006:0127c15": "嗟滿路。佛若有知。念其有罪。佛若無知。作之",
    "T52n2103_006:0127c16": "何益。忤旨出守晉安。此寔大慈之本懷。得佛",
    "T52n2103_006:0127c17": "之遺寄。而奕謂為除彈匪其意乎。",
    "T52n2103_006:0127c18": "十一張普濟[0127c18] 常山人。善百家之說。太和中",
    "T52n2103_006:0127c19": "遷諫議大夫。至孝明立不親視朝。過崇佛法。",
    "T52n2103_006:0127c20": "郊廟之事多委有司。營造寺像略無休息。乃",
    "T52n2103_006:0127c21": "上諫略云。伏願淑慎威儀萬邦作式。躬致郊",
    "T52n2103_006:0127c22": "廟之虔。親紆朔望之禮。則一人有慶兆民賴",
    "T52n2103_006:0127c23": "之。然後精進三寶信心如來。道由化深。故諸",
    "T52n2103_006:0127c24": "漏可盡。法隨禮積。故彼岸可登。書奏不報。濟",
    "T52n2103_006:0127c25": "諫如此。而奕弄筆妄加。荒穢之婬僧遊於宮",
    "T52n2103_006:0127c26": "內。恣行非法。凡是妃主莫不通婬。百姓苦之",
    "T52n2103_006:0127c27": "而上不覺。斯言姦蕩。何得妄施。宮禁有限。防",
    "T52n2103_006:0127c28": "禦有則。擅言婬僻縱筆妄陳據太史之任。",
    "T52n2103_006:0127c29": "總清慎之機。專搆私憤顯行輕毀。梟能食母。",
    "T52n2103_006:0128a01": "君子恥聞。亭曰柏人。漢后夜遁。非狂非醉。斯",
    "T52n2103_006:0128a02": "言難玷。但奕自行婬穢。其黨例有妻孥。故",
    "T52n2103_006:0128a03": "李耳李思王之編戶。張衡張魯天師子孫。宗",
    "T52n2103_006:0128a04": "胤顯然無宜不有。不知今日道士何為。&#x52B9;僧",
    "T52n2103_006:0128a05": "遠財絕色。清高獨往不拘俗累。甚可怪也。故",
    "T52n2103_006:0128a06": "奕重其財色毀僧同之。如老子化胡經云。既",
    "T52n2103_006:0128a07": "化胡王令尹喜為佛。性強梁者毀形絕好。斷",
    "T52n2103_006:0128a08": "其妻娶不令紹嗣。故名沙門。自餘軟善任從",
    "T52n2103_006:0128a09": "其本。則妻子不絕也。約斯論事。觀中道士。衣",
    "T52n2103_006:0128a10": "冠容制不異俗流。妻子承嗣。義依道法。不可",
    "T52n2103_006:0128a11": "怪也。是以仙童玉女侍老君之側。黃庭朱戶",
    "T52n2103_006:0128a12": "述命門之事。深欲擬僧斯蹤難泯。遂行流謗。",
    "T52n2103_006:0128a13": "固其然哉。",
    "T52n2103_006:0128a14": "十二李瑒[0128a14] 趙人。魏延昌末為高陽王友。于",
    "T52n2103_006:0128a15": "時人多絕戶為沙門。瑒上言曰。禮以教世法",
    "T52n2103_006:0128a16": "導將來。&#x8FF9;用既殊區流亦別。故三千之罪。",
    "T52n2103_006:0128a17": "莫大於不孝。不孝之大。無過於絕祀。然則",
    "T52n2103_006:0128a18": "絕祀之罪。大莫甚焉。安得輕縱背禮之情而",
    "T52n2103_006:0128a19": "肆其向法之意也。寧有棄堂堂之政。而從鬼",
    "T52n2103_006:0128a20": "教乎。靈太后責以鬼教謗毀佛法。瑒曰。竊欲",
    "T52n2103_006:0128a21": "清明佛法使道俗兼通。非敢排棄真學妄為",
    "T52n2103_006:0128a22": "訾毀。且鬼神之名皆是通靈達稱。三皇五帝",
    "T52n2103_006:0128a23": "皆號為鬼。易曰。知鬼神之情狀。周公自美。亦",
    "T52n2103_006:0128a24": "云。能事鬼神。禮曰。明則有禮樂。幽則有鬼",
    "T52n2103_006:0128a25": "神。佛非天非地。本出於人。應世導俗。其道幽",
    "T52n2103_006:0128a26": "隱。名之為鬼。愚謂非謗。靈太后不罪。後遇害",
    "T52n2103_006:0128a27": "於河陰。詳瑒上言欲沙汰僻左。非為疵謗矣。",
    "T52n2103_006:0128a28": "十三劉晝[0128a28] 渤海人。才術不能自給。齊不仕",
    "T52n2103_006:0128a29": "之。著高才不遇傳。以自況也。上書言。佛法",
    "T52n2103_006:0128b01": "詭誑。避役者以為林藪。又詆訶淫蕩。有尼",
    "T52n2103_006:0128b02": "有優婆夷。實是僧之妻妾。損胎殺子其狀難",
    "T52n2103_006:0128b03": "言。今僧尼二百許萬。并俗女向有四百餘萬。",
    "T52n2103_006:0128b04": "六月一損胎。如是則年族二百萬戶矣。驗此",
    "T52n2103_006:0128b05": "佛是疫胎之鬼也。全非聖人。亦言道士。非",
    "T52n2103_006:0128b06": "老莊之本。籍佛邪說為其配坐而已。詳晝此",
    "T52n2103_006:0128b07": "言。殊塵聽視。專言墮胎殺子。豈是正士言哉。",
    "T52n2103_006:0128b08": "孔子見人一善而忘其百非。鮑生見人一惡",
    "T52n2103_006:0128b09": "而終身不忘。弘隘之&#x8FF9;斷可知矣。狂哲之心",
    "T52n2103_006:0128b10": "相去遠矣。然則天下高尚沙門有逾百萬。財",
    "T52n2103_006:0128b11": "色不顧名位莫緣。斯德隱之妄張婬殺。一年",
    "T52n2103_006:0128b12": "誅二子。沙門且然。一歲有二男。編戶誰是。吐",
    "T52n2103_006:0128b13": "言孟浪未足廣之。而奕重為正諫。及後上事",
    "T52n2103_006:0128b14": "還陳此略。考校則劉晝之門人矣。",
    "T52n2103_006:0128b15": "十四陽衒之[0128b15] 北平人。元魏末為祕書監。見",
    "T52n2103_006:0128b16": "寺宇壯麗損費金碧。王公相競侵漁百姓。乃",
    "T52n2103_006:0128b17": "撰洛陽伽藍記言。不恤眾庶也。後上書述。釋",
    "T52n2103_006:0128b18": "教虛誕有為徒費。無執戈以衛國有飢寒於",
    "T52n2103_006:0128b19": "色養。逃役之流僕隸之類。避苦就樂非修道",
    "T52n2103_006:0128b20": "者。又佛言。有為虛妄皆是妄想。道人深知佛",
    "T52n2103_006:0128b21": "理。故違虛其罪。故又廣引財事乞貸貪積",
    "T52n2103_006:0128b22": "無厭。又云。讀佛經者尊同帝王。寫佛畫師全",
    "T52n2103_006:0128b23": "無恭敬。請沙門等同孔老拜俗。班之國史。行",
    "T52n2103_006:0128b24": "多浮險者乞立嚴&#x52C5;知其真偽。然後佛法可",
    "T52n2103_006:0128b25": "遵師徒無濫。則逃兵之徒還歸本役。國富兵",
    "T52n2103_006:0128b26": "多天下幸甚。衒之此奏。大同劉晝之詞。言多",
    "T52n2103_006:0128b27": "庸猥不經周孔。故雖上事終委而不施行。而",
    "T52n2103_006:0128b28": "奕美之徹於府俞。致使淨遊浪宕之語。備寫",
    "T52n2103_006:0128b29": "不遺。斯仍曲士之沈&#x6B1D;。非通人之留意也。"
}