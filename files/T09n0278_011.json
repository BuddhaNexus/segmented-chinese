{
    "T09n0278_011:0466b02": "大方廣佛華嚴經卷第十一",
    "T09n0278_011:0466b04": "東晉天竺三藏佛馱跋陀羅譯",
    "T09n0278_011:0466b05": "◎功德華聚菩薩十行品第十七之一",
    "T09n0278_011:0466b06": "[0466b06] 爾時，功德林菩薩摩訶薩承佛神力，入菩薩",
    "T09n0278_011:0466b07": "善伏三昧。入三昧已，十方各過萬佛世界塵",
    "T09n0278_011:0466b08": "數剎外，各見萬佛世界塵數諸佛；是諸如來，",
    "T09n0278_011:0466b09": "皆號功德林。時，彼諸佛告功德林菩薩言：",
    "T09n0278_011:0466b10": "「善哉！善哉！佛子！乃能入是善伏三昧。十方各",
    "T09n0278_011:0466b11": "萬佛剎塵數諸佛加汝神力故，能入是善",
    "T09n0278_011:0466b12": "伏三昧；盧舍那佛本願力故、威神力故、諸菩",
    "T09n0278_011:0466b13": "薩善根力故、欲令汝廣說甚深法故、長養",
    "T09n0278_011:0466b14": "一切智故、分別一切眾生性故、離一切障",
    "T09n0278_011:0466b15": "礙入無障礙境界故、成就一切方便故、成",
    "T09n0278_011:0466b16": "就一切種智故、覺悟一切法故、善知諸根",
    "T09n0278_011:0466b17": "故、聞持一切法故。所謂菩薩十行。佛子！當",
    "T09n0278_011:0466b18": "承佛神力廣說妙法。」時，彼諸佛即與功德",
    "T09n0278_011:0466b19": "林菩薩無障礙法、與安住法、與無師法、與",
    "T09n0278_011:0466b20": "無癡法、與不雜亂法、與清淨法、與無量法、",
    "T09n0278_011:0466b21": "與最勝法、與無垢法、與不退法。何以故？彼",
    "T09n0278_011:0466b22": "三昧力故。[0466b22] 爾時，諸佛各申右手，摩功德林",
    "T09n0278_011:0466b23": "菩薩頂。摩其頂已，即從定起，告眾菩薩言：",
    "T09n0278_011:0466b24": "「諸佛子！菩薩行業不可思議，廣大如法界，究",
    "T09n0278_011:0466b25": "竟如虛空。何以故？菩薩摩訶薩學三世諸",
    "T09n0278_011:0466b26": "佛所行法故。[0466b26] 「佛子！何等為菩薩摩訶薩行？菩",
    "T09n0278_011:0466b27": "薩有十行，三世諸佛之所宣說。何等為十？",
    "T09n0278_011:0466b28": "一者、歡喜行，二者、饒益行，三者、無恚恨行，四",
    "T09n0278_011:0466b29": "者、無盡行，五者、離癡亂行，六者、善現行，七者、",
    "T09n0278_011:0466c01": "無著行，八者、尊重行，九者、善法行，十者、真實",
    "T09n0278_011:0466c02": "行。是為十行。[0466c02] 「佛子！何等為菩薩摩訶薩歡",
    "T09n0278_011:0466c03": "喜行？此菩薩為大施主，悉能捨離一切所",
    "T09n0278_011:0466c04": "有，等心惠施一切眾生。施已無悔，不望果",
    "T09n0278_011:0466c05": "報，不求名譽，不求生勝處，不求利養；但",
    "T09n0278_011:0466c06": "欲救護一切眾生，欲攝取一切眾生，欲饒",
    "T09n0278_011:0466c07": "益一切眾生，欲學一切諸佛本行，欲正憶",
    "T09n0278_011:0466c08": "念諸佛本行，欲得清淨諸佛本行，欲得受",
    "T09n0278_011:0466c09": "持諸佛本行，欲顯現諸佛本行，欲廣說諸",
    "T09n0278_011:0466c10": "佛本行，欲令一切離苦得樂，是名菩薩摩",
    "T09n0278_011:0466c11": "訶薩歡喜行。菩薩修歡喜行時，一切眾生歡",
    "T09n0278_011:0466c12": "喜愛敬，隨諸方土有貧窮處，菩薩願往生",
    "T09n0278_011:0466c13": "彼。豪貴大富，財寶無盡。於念念中，有無量、",
    "T09n0278_011:0466c14": "無邊、無數眾生詣菩薩所，白言：『仁者！我等",
    "T09n0278_011:0466c15": "貧窶，靡所資贍，願垂慈救，得濟生命。』菩薩",
    "T09n0278_011:0466c16": "念念應其所須悉令滿足，靡不歡喜。菩薩",
    "T09n0278_011:0466c17": "不以求索煩重，而生憂惱，但發無上大慈",
    "T09n0278_011:0466c18": "悲心，施無厭足，欲令常來。來已，稱慶倍復",
    "T09n0278_011:0466c19": "歡喜，作如是念：『我得善利。此等眾生，是我",
    "T09n0278_011:0466c20": "福田，是我善友，不請不求，自來教誨，發起",
    "T09n0278_011:0466c21": "我心修行佛道。我今應當如是修學，普令",
    "T09n0278_011:0466c22": "眾生悉得歡喜，我於三世所修功德，願速",
    "T09n0278_011:0466c23": "成就清淨法身神力自在，悉令眾生隨其",
    "T09n0278_011:0466c24": "所須皆得歡喜。以此功德，令諸眾生悉成",
    "T09n0278_011:0466c25": "正覺，度脫無量眾生，悉令究竟無餘涅槃；",
    "T09n0278_011:0466c26": "我當先令一切眾生，滿足諸願，然後我當",
    "T09n0278_011:0466c27": "成等正覺，離我想、眾生想、我所想、壽命想、",
    "T09n0278_011:0466c28": "種種想、福伽羅想、作者想，法界、眾生界，空無",
    "T09n0278_011:0466c29": "差別；離欲法、非真實法、無所有法、非堅固法、",
    "T09n0278_011:0467a01": "非恃怙法、非所作法。』菩薩如是觀時，不見",
    "T09n0278_011:0467a02": "施者，不見受者，不見財物，不見福田，不",
    "T09n0278_011:0467a03": "見業，不見報，不見果，不見大果，不見小",
    "T09n0278_011:0467a04": "果。菩薩觀察三世，發如是念：『哀哉！眾生為",
    "T09n0278_011:0467a05": "愚癡所覆，煩惱所纏，常流生死輪迴苦海，",
    "T09n0278_011:0467a06": "於不堅固法不得堅固；我當盡學諸佛所",
    "T09n0278_011:0467a07": "學，饒益眾生成等正覺，開悟一切皆令清",
    "T09n0278_011:0467a08": "淨，隨順寂滅觀三世法。』是名菩薩摩訶薩",
    "T09n0278_011:0467a09": "初歡喜行。",
    "T09n0278_011:0467a10": "[0467a10] 「佛子！何等為菩薩摩訶薩第二饒益行？此菩",
    "T09n0278_011:0467a11": "薩持戒清淨，於色、聲、香、味、觸、法，心無染著，",
    "T09n0278_011:0467a12": "廣為眾生說無染法。不求生於人天勝處",
    "T09n0278_011:0467a13": "尊貴之家、不求利養、不求端正、不求帝",
    "T09n0278_011:0467a14": "王，但堅持淨戒。作如是念：『我持淨戒，離",
    "T09n0278_011:0467a15": "一切纏煩惱熾火憂悲苦惱，不負眾生，諸佛",
    "T09n0278_011:0467a16": "歡喜，究竟成就無上菩提。』菩薩如是持淨",
    "T09n0278_011:0467a17": "戒時，於一日中，若有無量無數阿僧祇諸",
    "T09n0278_011:0467a18": "大魔王，一一魔王，各將無量無數阿僧祇諸",
    "T09n0278_011:0467a19": "天女眾，皆悉端正，顏貌姝妙，姿容妖豔，傾",
    "T09n0278_011:0467a20": "惑人心；又復齎持一切樂具，欲來惑亂菩",
    "T09n0278_011:0467a21": "薩道意。爾時，菩薩作如是念：『此五欲者，是",
    "T09n0278_011:0467a22": "障道法，乃能障礙無上菩提。』是故，菩薩乃至",
    "T09n0278_011:0467a23": "不生一念欲心，心淨如佛。除其方便教化",
    "T09n0278_011:0467a24": "眾生，內不離菩薩一切種智，堅固正念，不",
    "T09n0278_011:0467a25": "為五欲因緣故，起一惡念，惱亂眾生。寧捨",
    "T09n0278_011:0467a26": "身命，不加惡於人，若加惡於人，無有是",
    "T09n0278_011:0467a27": "處。菩薩自見佛已來，未曾有心起一欲想，",
    "T09n0278_011:0467a28": "何況從事？若或從事無有是處。爾時，菩薩",
    "T09n0278_011:0467a29": "作如是念：『眾生長夜在生死中，憶念五欲、",
    "T09n0278_011:0467b01": "貪著五欲、愛樂五欲、心常流轉五欲、境界",
    "T09n0278_011:0467b02": "永沒五欲，莫之能出，我今應當作如是學：",
    "T09n0278_011:0467b03": "令諸魔王、天女眷屬、及一切眾生，立無上戒；",
    "T09n0278_011:0467b04": "立淨戒已，又教令得不退轉地，一切種智",
    "T09n0278_011:0467b05": "成等正覺，乃至究竟無餘涅槃。何以故？此是",
    "T09n0278_011:0467b06": "我業，一切諸佛皆如是學。離諸非行、計我、無",
    "T09n0278_011:0467b07": "知；觀一切佛平等深法，得一切智為眾生",
    "T09n0278_011:0467b08": "說法，斷除顛倒。不離眾生而有顛倒，不",
    "T09n0278_011:0467b09": "離顛倒而有眾生；顛倒內無眾生，眾生內",
    "T09n0278_011:0467b10": "無顛倒；顛倒非眾生，眾生非顛倒；顛倒非",
    "T09n0278_011:0467b11": "內法；顛倒非外法；眾生非內法，眾生非外",
    "T09n0278_011:0467b12": "法。一切諸法，但是虛妄，無有真實；須臾不",
    "T09n0278_011:0467b13": "住，無有堅固。猶如幻化，欺誑愚夫，悟一",
    "T09n0278_011:0467b14": "切法，如夢、如電。』如是解者，能達生死究",
    "T09n0278_011:0467b15": "竟菩提。未度者度；未脫者脫；未調伏者，令得",
    "T09n0278_011:0467b16": "調伏；未寂靜者，令得寂靜；未安隱者，令得",
    "T09n0278_011:0467b17": "安隱；未離垢者，令得離垢；未清淨者，令得",
    "T09n0278_011:0467b18": "清淨；未涅槃者，令得涅槃；未快樂者，令得",
    "T09n0278_011:0467b19": "快樂。我當捨離世間眾事，令諸如來皆悉",
    "T09n0278_011:0467b20": "歡喜。具足成就一切佛法，安住無上最勝",
    "T09n0278_011:0467b21": "法中，平等正觀一切眾生，分別了知一切",
    "T09n0278_011:0467b22": "諸法，遠離諸惡，永捨虛妄，除滅一切煩惱",
    "T09n0278_011:0467b23": "習氣，成就出要勝妙方便，悉得無量無邊辯",
    "T09n0278_011:0467b24": "才，成就甚深空寂智慧。是名菩薩摩訶薩第",
    "T09n0278_011:0467b25": "二饒益行。",
    "T09n0278_011:0467b26": "[0467b26] 「佛子！何等為菩薩摩訶薩第三無恚恨行？此",
    "T09n0278_011:0467b27": "菩薩常能修習忍辱之法，謙卑恭敬，和顏愛",
    "T09n0278_011:0467b28": "語；不自害，不害他，亦不俱害；不自舉，不",
    "T09n0278_011:0467b29": "舉他，亦不兩舉；不自是，不是他，亦不兩",
    "T09n0278_011:0467c01": "是；不自讚歎，但作是念：『我當常為眾生說",
    "T09n0278_011:0467c02": "法，離一切惡，斷貪、恚、癡、憍、慢、亂心、慳、嫉、諂曲；",
    "T09n0278_011:0467c03": "以大忍法而安立之。』菩薩成就如是清淨",
    "T09n0278_011:0467c04": "忍法，設有無量無數眾生，一一眾生，各有",
    "T09n0278_011:0467c05": "無量無數眷屬；一一眾生，各有無量無數化",
    "T09n0278_011:0467c06": "頭；頭有無量阿僧祇舌；舌出無量無數惡",
    "T09n0278_011:0467c07": "聲；聲出無量無數惡罵；音辭鄙穢毀辱菩",
    "T09n0278_011:0467c08": "薩。又此眾生，各有無量阿僧祇手；手執無",
    "T09n0278_011:0467c09": "量無數刀杖，捶擊摧辱毀害菩薩，乃至無",
    "T09n0278_011:0467c10": "量阿僧祇劫，未曾休息。菩薩遭此楚毒之",
    "T09n0278_011:0467c11": "時，作如是念：『我因是苦，若生恚心，則自",
    "T09n0278_011:0467c12": "不調伏、自不守護、自不明了、自不寂靜、自",
    "T09n0278_011:0467c13": "不修定、自不真實、自愛其身，何能令彼生",
    "T09n0278_011:0467c14": "歡喜心而得度脫？』菩薩作是思惟：『因身心",
    "T09n0278_011:0467c15": "故，於無量劫受諸苦惱；是故重自勸勵，",
    "T09n0278_011:0467c16": "令心歡喜，善自調攝。何以故？我當安住無",
    "T09n0278_011:0467c17": "上法故，欲令眾生亦得此法。』復更思惟：",
    "T09n0278_011:0467c18": "『此身空寂，無我、我所，無真實性，空無有二。",
    "T09n0278_011:0467c19": "若苦、若樂，皆無所有，諸法空故。我當解了，廣",
    "T09n0278_011:0467c20": "為人說。是故我今雖遭苦毒，應當忍受。為",
    "T09n0278_011:0467c21": "愍傷眾生故、饒益眾生故、安隱眾生故、",
    "T09n0278_011:0467c22": "攝取眾生故、不捨眾生故、欲令眾生得",
    "T09n0278_011:0467c23": "不退轉究竟成就無上菩提，佛所行法，我當",
    "T09n0278_011:0467c24": "修行。』是名菩薩摩訶薩第三無恚恨行。",
    "T09n0278_011:0467c25": "[0467c25] 「佛子！何等為菩薩摩訶薩第四無盡行？此菩",
    "T09n0278_011:0467c26": "薩勤修精進、勝精進、最勝精進、第一精進、大",
    "T09n0278_011:0467c27": "精進、微妙精進、上精進、無上精進、無等精進、",
    "T09n0278_011:0467c28": "無等等精進。彼菩薩不為貪欲所亂；不",
    "T09n0278_011:0467c29": "為瞋恚、愚癡、憍慢、惱害、慳嫉、嫌恨、諂曲、無慚、",
    "T09n0278_011:0468a01": "無愧之所惱亂。菩薩復作是念：『我不欲",
    "T09n0278_011:0468a02": "惱諸眾生，乃至不欲惱一眾生故，勤修",
    "T09n0278_011:0468a03": "精進；但欲捨離諸煩惱故，修行精進；欲",
    "T09n0278_011:0468a04": "害一切結故，修行精進；欲離一切習氣",
    "T09n0278_011:0468a05": "故，修行精進；欲悉分別一切眾生故，修行",
    "T09n0278_011:0468a06": "精進；欲知一切眾生死此生彼故，修行精",
    "T09n0278_011:0468a07": "進；欲知一切眾生煩惱習故，修行精進；欲",
    "T09n0278_011:0468a08": "知一切眾生種種希望故，修行精進；欲知",
    "T09n0278_011:0468a09": "一切眾生諸境界故，修行精進；欲知一切",
    "T09n0278_011:0468a10": "眾生諸根故，修行精進；欲知一切眾生心、",
    "T09n0278_011:0468a11": "心所行故，修行精進；欲知一切法境界故，",
    "T09n0278_011:0468a12": "修行精進；欲知諸佛實法故，修行精進；欲",
    "T09n0278_011:0468a13": "知諸佛平等法故，修行精進；欲以善方",
    "T09n0278_011:0468a14": "便知三世平等故，修行精進；欲知清淨平",
    "T09n0278_011:0468a15": "等法故，修行精進；欲得一切諸佛法故，",
    "T09n0278_011:0468a16": "修行精進；欲以一方便門知一切佛法故，",
    "T09n0278_011:0468a17": "修行精進；欲知諸佛無量無邊不可思議",
    "T09n0278_011:0468a18": "故，修行精進；欲知諸佛大智慧善方便",
    "T09n0278_011:0468a19": "故，修行精進；欲知一切佛法廣為眾生句",
    "T09n0278_011:0468a20": "句分別故，修行精進。』菩薩成就如是精進，",
    "T09n0278_011:0468a21": "若有人言：『無量無數阿僧祇世界眾生，汝能",
    "T09n0278_011:0468a22": "為此一一眾生故，於無量無數阿僧祇劫，",
    "T09n0278_011:0468a23": "具受無擇大地獄苦，令彼眾生究竟涅槃；",
    "T09n0278_011:0468a24": "復有無量無數阿僧祇佛出興於世，令無",
    "T09n0278_011:0468a25": "量無數阿僧祇眾生，受種種樂，汝猶具受大",
    "T09n0278_011:0468a26": "地獄苦，然後汝當成阿耨多羅三藐三菩提？』",
    "T09n0278_011:0468a27": "菩薩答言：『我悉能為爾所世界一一眾生，受",
    "T09n0278_011:0468a28": "地獄苦；諸佛出世，眾生受樂，我亦受苦，然",
    "T09n0278_011:0468a29": "後我當成無上道。』復有人言：『汝若能以一",
    "T09n0278_011:0468b01": "毛渧無量無邊阿僧祇諸大海水，皆悉令",
    "T09n0278_011:0468b02": "盡？無量、無邊阿僧祇世界末為微塵，悉知",
    "T09n0278_011:0468b03": "其數？如是念念次第，常不廢忘菩提之心？』",
    "T09n0278_011:0468b04": "菩薩若聞是語，不退、不悔，歡喜踊躍，勤修",
    "T09n0278_011:0468b05": "精進，作如是念：『我得善利。因我故，令無量",
    "T09n0278_011:0468b06": "無邊阿僧祇世界眾生永離眾苦。』菩薩復作",
    "T09n0278_011:0468b07": "是念：『我當代一切眾生受一切苦，普令眾",
    "T09n0278_011:0468b08": "生離一切苦，悉皆究竟無餘涅槃，然後我",
    "T09n0278_011:0468b09": "當成無上道。』是名菩薩摩訶薩第四無盡",
    "T09n0278_011:0468b10": "行。",
    "T09n0278_011:0468b11": "[0468b11] 「佛子！何等為菩薩摩訶薩第五離癡亂行？此",
    "T09n0278_011:0468b12": "菩薩成就第一正念，未曾散亂，堅固不壞，",
    "T09n0278_011:0468b13": "第一最勝清淨無量，捨離癡冥；分別正念，善",
    "T09n0278_011:0468b14": "能受持世間、出世間經論，色法、非色法經論，",
    "T09n0278_011:0468b15": "受、想、行、識經論。無有癡亂死此生彼，無有",
    "T09n0278_011:0468b16": "癡亂處胎出胎，無有癡亂住菩提心，無有",
    "T09n0278_011:0468b17": "癡亂親近善知識，無有癡亂學諸佛法，無",
    "T09n0278_011:0468b18": "有癡亂覺諸魔事，無有癡亂遠離魔事，",
    "T09n0278_011:0468b19": "無有癡亂於無量劫修菩薩行。菩薩成就",
    "T09n0278_011:0468b20": "如是等無量無數堅固正念，於無量無數阿",
    "T09n0278_011:0468b21": "僧祇劫，從諸佛菩薩善知識所聞受正法；",
    "T09n0278_011:0468b22": "所謂：甚深法、微妙法、莊嚴法、種種莊嚴法、種",
    "T09n0278_011:0468b23": "種名味句身法、莊嚴菩薩法、莊嚴諸佛無上",
    "T09n0278_011:0468b24": "法、正希望清淨法、不染一切世間法、分別",
    "T09n0278_011:0468b25": "一切世間法、廣法、無量法、捨離癡暗分別世",
    "T09n0278_011:0468b26": "間法、共法、不共法、菩薩智境界法、一切智自",
    "T09n0278_011:0468b27": "在法。菩薩聞此法已，於無量無邊阿僧祇",
    "T09n0278_011:0468b28": "劫，未曾退忘。何以故？菩薩摩訶薩本無量",
    "T09n0278_011:0468b29": "劫修道行時，未曾惱亂眾生，正念三昧，不",
    "T09n0278_011:0468c01": "斷正法，不斷善根，不斷智慧故。此菩薩",
    "T09n0278_011:0468c02": "無量種聲不能嬈亂，所謂：高大聲、惱亂聲、",
    "T09n0278_011:0468c03": "令人恐怖聲、微妙聲、不可愛聲、散亂六根",
    "T09n0278_011:0468c04": "聲。菩薩聞如是等無量無數好惡諸聲，於",
    "T09n0278_011:0468c05": "正念不亂，三昧不亂，境界不亂，入微妙法不",
    "T09n0278_011:0468c06": "亂，菩薩行不亂，修習菩提心不亂，念佛三昧",
    "T09n0278_011:0468c07": "不亂，觀察真實法不亂，教化眾生智不亂，成",
    "T09n0278_011:0468c08": "就眾生不亂，安立眾生清淨智不亂，觀察甚",
    "T09n0278_011:0468c09": "深義不亂。不行惡業故，無惡業障；不行煩",
    "T09n0278_011:0468c10": "惱故，無煩惱障；不行不恭敬故，無不恭敬",
    "T09n0278_011:0468c11": "障；不行謗法故，無謗法障。如是等無量種",
    "T09n0278_011:0468c12": "聲，一一音聲，充滿十方無量無邊阿僧祇世",
    "T09n0278_011:0468c13": "界，於無量無邊阿僧祇劫，未曾斷絕，悉能",
    "T09n0278_011:0468c14": "壞亂眾生諸根，令其發狂，而不能亂此菩",
    "T09n0278_011:0468c15": "薩甚深三昧。菩薩於三昧中，思惟、分別一",
    "T09n0278_011:0468c16": "切音聲生、住、滅相，善分別知生、住、滅性；亦善",
    "T09n0278_011:0468c17": "觀察諸聞聲者，聞好惡聲，心無憎愛，正念",
    "T09n0278_011:0468c18": "不亂，於彼諸聲，善取其相而不染著。知一",
    "T09n0278_011:0468c19": "切聲，皆無所有，非真實性，無有造者，亦無",
    "T09n0278_011:0468c20": "本際，與法性等，無有差別。是菩薩成就寂",
    "T09n0278_011:0468c21": "靜身、口、意行，不復退轉；安住諸禪三昧正",
    "T09n0278_011:0468c22": "受。悟一切法，智慧成就，得離一切音聲三",
    "T09n0278_011:0468c23": "昧，阿僧祇三昧門以為眷屬。長養大悲於",
    "T09n0278_011:0468c24": "念念中，能得無量阿僧祇三昧，究竟成就",
    "T09n0278_011:0468c25": "一切種智。菩薩聞此能壞諸根大惡音聲",
    "T09n0278_011:0468c26": "已，作如是念：『我當令一切眾生，安住清淨",
    "T09n0278_011:0468c27": "正念。於一切智，得不退轉，究竟成就無餘",
    "T09n0278_011:0468c28": "涅槃。』是名菩薩摩訶薩第五離癡亂行。◎",
    "T09n0278_011:0468c29": "[0468c29] 「◎佛子！何等為菩薩摩訶薩第六善現行？",
    "T09n0278_011:0469a01": "此菩薩成就寂滅身、口、意業；無所有無所",
    "T09n0278_011:0469a02": "示現身、口、意業；無縛無脫身、口、意業；無縛",
    "T09n0278_011:0469a03": "無脫，諸所示現無所依、無所住、隨心住無",
    "T09n0278_011:0469a04": "量心性等，一切法性等；無性相，示現無相，",
    "T09n0278_011:0469a05": "相甚深無底。如如性離業報，善方便出生、離",
    "T09n0278_011:0469a06": "生，不生、不滅、寂滅涅槃等，非有說有，語言",
    "T09n0278_011:0469a07": "道斷。離一切世間，無所依住，長養菩薩所",
    "T09n0278_011:0469a08": "起善根，入離虛妄無縛無著法門，入真實",
    "T09n0278_011:0469a09": "法門，入離世間法門，分別一切世間法。菩",
    "T09n0278_011:0469a10": "薩作如是念：『一切眾生，無性為性；一切諸",
    "T09n0278_011:0469a11": "法，無為為性；一切佛剎，無相為相；究竟三",
    "T09n0278_011:0469a12": "世皆悉無性；言語道斷，於一切法而無所",
    "T09n0278_011:0469a13": "依。』菩薩解如是等諸甚深法，解一切世間悉",
    "T09n0278_011:0469a14": "皆寂滅，解一切諸佛甚深妙法，解佛法、世",
    "T09n0278_011:0469a15": "間法等無差別，世間法入佛法、佛法入世",
    "T09n0278_011:0469a16": "間法；佛法、世間法而不雜亂，世間法不壞佛",
    "T09n0278_011:0469a17": "法。真實法界不可破壞，安住三世平等正",
    "T09n0278_011:0469a18": "法，亦不捨菩提心、不捨教化眾生心，增長",
    "T09n0278_011:0469a19": "大慈大悲心，悉欲救度一切眾生。菩薩作",
    "T09n0278_011:0469a20": "是念：『我不成就眾生，誰當成就？我不調伏",
    "T09n0278_011:0469a21": "眾生，誰當調伏？我不寂靜眾生，誰當寂靜？",
    "T09n0278_011:0469a22": "我不令眾生歡喜，誰當令歡喜？我不清淨",
    "T09n0278_011:0469a23": "眾生，誰當令清淨？』菩薩復作是念：『我以解",
    "T09n0278_011:0469a24": "了此甚深法，見諸眾生受大苦惱，趣危險",
    "T09n0278_011:0469a25": "徑，為諸煩惱之所纏縛，如重病人，常被苦",
    "T09n0278_011:0469a26": "痛恩愛繫縛在生死獄；常不離地獄、餓鬼、",
    "T09n0278_011:0469a27": "畜生、閻羅王處，不能永滅無量苦聚，不離",
    "T09n0278_011:0469a28": "三障。常處愚癡暗，不見真實明，受無窮",
    "T09n0278_011:0469a29": "生死，不得解脫道。輪迴八難，愚癡所病，諸",
    "T09n0278_011:0469b01": "垢所染，沒在無量深煩惱海，邪見所惑，不",
    "T09n0278_011:0469b02": "&#x89A9;正道。』菩薩作如是觀察：『眾生若未成",
    "T09n0278_011:0469b03": "熟而捨取正覺，是所不應。我當先教化",
    "T09n0278_011:0469b04": "眾生，於無量劫修菩薩行，未成熟者教令",
    "T09n0278_011:0469b05": "成熟，未調伏者教令調伏，諸未度者教令",
    "T09n0278_011:0469b06": "得度。』是菩薩住此行時，諸天、世人、魔王、釋梵、",
    "T09n0278_011:0469b07": "沙門、婆羅門、諸天、乾闥婆等，見此菩薩，歡喜",
    "T09n0278_011:0469b08": "敬仰。若有眾生，恭敬、供養、尊重、禮拜，乃至見",
    "T09n0278_011:0469b09": "聞，皆悉不虛，畢定究竟阿耨多羅三藐三菩",
    "T09n0278_011:0469b10": "提。是名菩薩摩訶薩第六善現行。",
    "T09n0278_011:0469b11": "[0469b11] 「佛子！何等為菩薩摩訶薩第七無著行？此菩",
    "T09n0278_011:0469b12": "薩以無著心，於念念中，能觀察阿僧祇世",
    "T09n0278_011:0469b13": "界，嚴淨阿僧祇佛剎，於諸佛剎，心無染",
    "T09n0278_011:0469b14": "著。往詣阿僧祇諸如來所，禮拜恭敬，以阿",
    "T09n0278_011:0469b15": "僧祇華、香、塗香、末香、眾寶、華鬘、天衣、雜寶、",
    "T09n0278_011:0469b16": "寶蓋、幢幡諸莊嚴具，各阿僧祇以用供養，心",
    "T09n0278_011:0469b17": "無所著。阿僧祇諸方便行而無所行，阿僧",
    "T09n0278_011:0469b18": "祇思，無思法住。於念念中，見無量諸佛，於",
    "T09n0278_011:0469b19": "諸佛所，心無所著；於佛相好，心無所著；於",
    "T09n0278_011:0469b20": "佛光明，心無所著；於諸佛剎，心無所著；聞",
    "T09n0278_011:0469b21": "佛說法，心無所著；於十方世界，心無所著；",
    "T09n0278_011:0469b22": "於如來眾，心無所著；於菩薩眾，心無所著；",
    "T09n0278_011:0469b23": "聞法歡喜，心無所著；正心增廣，攝意不亂，",
    "T09n0278_011:0469b24": "行菩薩行，不著佛法。此菩薩摩訶薩於十",
    "T09n0278_011:0469b25": "方剎，一一佛所，無量無邊阿僧祇劫，恭敬、",
    "T09n0278_011:0469b26": "禮拜、供養，心無厭足；見佛聞法，心無所著；",
    "T09n0278_011:0469b27": "見諸如來菩薩大眾以為莊嚴，心無所著；",
    "T09n0278_011:0469b28": "見不淨剎，心不憎惡。何以故？菩薩摩訶薩",
    "T09n0278_011:0469b29": "寂滅平等觀諸法故。諸法無垢、無淨、無暗、無",
    "T09n0278_011:0469c01": "明、無分別、無不分別、無虛妄、無真實、無",
    "T09n0278_011:0469c02": "安隱、無危險、無正道、無邪道。[0469c02] 「菩薩如是",
    "T09n0278_011:0469c03": "觀真實法性入眾生性，教化、調伏成熟眾",
    "T09n0278_011:0469c04": "生，於彼眾生，心無所著；受持諸法，而於諸",
    "T09n0278_011:0469c05": "法，心無所著；不捨菩薩心，而住佛所住，",
    "T09n0278_011:0469c06": "於佛所住，心無所著；入種種語言道，於語",
    "T09n0278_011:0469c07": "言道，心無所著；入眾生道，於眾生道，心無",
    "T09n0278_011:0469c08": "所著；分別諸三昧正受，皆悉能入，心無所",
    "T09n0278_011:0469c09": "著；往詣無量無邊不可說諸佛國土，見彼佛",
    "T09n0278_011:0469c10": "國，心無所著；若去佛國，心無餘戀。菩薩摩",
    "T09n0278_011:0469c11": "訶薩於諸佛國，以無貪著心，解佛實教；於",
    "T09n0278_011:0469c12": "無上道，而無障礙；於佛正教，已得安立；具",
    "T09n0278_011:0469c13": "足菩薩行，安住菩薩心，成就菩薩寂滅解",
    "T09n0278_011:0469c14": "脫；不念、不著菩薩所行，住菩薩淨道，受真",
    "T09n0278_011:0469c15": "實記。得授記已，作如是念：『凡夫愚癡，不",
    "T09n0278_011:0469c16": "知真諦，不見真諦，暗鈍無信，心不真實，常",
    "T09n0278_011:0469c17": "行染著，流轉生死，不見諸佛，離善知識，",
    "T09n0278_011:0469c18": "離於正道，迷惑邪見，不求調御師，不敬十",
    "T09n0278_011:0469c19": "力王，不知菩薩恩，親近惡知識，聞諸法空，",
    "T09n0278_011:0469c20": "心大恐怖，不正思惟，誹謗正法，棄捨正道，",
    "T09n0278_011:0469c21": "好從邪徑，入魔羅網，遠離諸佛，常著諸有，",
    "T09n0278_011:0469c22": "受種種苦。』爾時，菩薩見彼眾生受諸苦已，",
    "T09n0278_011:0469c23": "增長大悲，觀諸善根，心無所著。[0469c23] 「爾時，菩薩",
    "T09n0278_011:0469c24": "作如是念：『我當為十方一一眾生故，住",
    "T09n0278_011:0469c25": "無量無邊阿僧祇劫，成熟眾生，心無疲厭。",
    "T09n0278_011:0469c26": "常共止住，不欲捨離去。如毫端，以一毫",
    "T09n0278_011:0469c27": "端，悉遍量度十方世界；為一眾生故，於",
    "T09n0278_011:0469c28": "一一毫端處，各住無量無邊阿僧祇劫；如",
    "T09n0278_011:0469c29": "為一眾生，為一切眾生，亦復如是。』以此大",
    "T09n0278_011:0470a01": "悲心，念念次第，未曾斷絕；而於眾生，心無",
    "T09n0278_011:0470a02": "所著。於一一毫端處，具足修習盡過去、未",
    "T09n0278_011:0470a03": "來際諸菩薩行。不著身、不著法、不著念、不",
    "T09n0278_011:0470a04": "著願、不著三昧、不著行、不著寂靜、不",
    "T09n0278_011:0470a05": "著境界、不著教化成熟眾生、不著入深",
    "T09n0278_011:0470a06": "法界。何以故？菩薩如是觀察：一切法界如",
    "T09n0278_011:0470a07": "幻；諸佛法如電；菩薩行如夢；所聞法如",
    "T09n0278_011:0470a08": "響；一切世界如化；業報所起。如摩[少/兔]摩化",
    "T09n0278_011:0470a09": "身，知一切眾生猶如畫像，種種異形，皆由",
    "T09n0278_011:0470a10": "心畫。所說諸法，皆如實際；於一念中，遍滿",
    "T09n0278_011:0470a11": "十方。修菩薩行，廣大如法界，究竟如虛空。",
    "T09n0278_011:0470a12": "於一念中，悉知諸佛，決定方便，了知心相",
    "T09n0278_011:0470a13": "迴轉迅速，而於此心，無所染著。菩薩如是",
    "T09n0278_011:0470a14": "觀察無我。見佛化度一切眾生，於佛法中",
    "T09n0278_011:0470a15": "得無量喜；起大慈悲，救護一切，心無憂惱，",
    "T09n0278_011:0470a16": "得歡喜願。未成熟者，當令成熟；未調伏",
    "T09n0278_011:0470a17": "者，當令調伏。遠離世間，而能隨順一切世",
    "T09n0278_011:0470a18": "間。若聞諸方國土眾生音聲、眾生諸業、眾生",
    "T09n0278_011:0470a19": "施設、眾生和合、眾生流轉、眾生諸行、眾生境",
    "T09n0278_011:0470a20": "界、眾生諸地、眾生興起，我當乘大願之力，",
    "T09n0278_011:0470a21": "普至彼處，終不捨弘誓教化眾生，乃至不",
    "T09n0278_011:0470a22": "起一念染著。所以者何？以無所著故，自利",
    "T09n0278_011:0470a23": "利彼，清淨滿足。是名菩薩摩訶薩第七無著",
    "T09n0278_011:0470a24": "行。◎",
    "T09n0278_011:0470a25": "[0470a25] 「◎佛子！何等為菩薩摩訶薩第八尊重行？此",
    "T09n0278_011:0470a26": "菩薩成就尊重善根、不壞善根、最勝善根、不",
    "T09n0278_011:0470a27": "思議善根、無盡善根、不退善根、無比善根、寂",
    "T09n0278_011:0470a28": "靜善根、一切佛法善根。此菩薩修習行時，心",
    "T09n0278_011:0470a29": "常愛樂諸佛妙法；一向專求無上菩提，未",
    "T09n0278_011:0470b01": "曾暫捨菩薩大願；於無量劫行菩薩道，不",
    "T09n0278_011:0470b02": "計眾苦而生憂惱；一切眾魔所不能壞，一",
    "T09n0278_011:0470b03": "切諸佛悉共護念，常行菩薩諸清淨行，精勤",
    "T09n0278_011:0470b04": "修習一切菩薩無量苦行，未曾懈倦，得不",
    "T09n0278_011:0470b05": "退轉大乘弘願。此菩薩安住、尊重菩薩行",
    "T09n0278_011:0470b06": "已，於念念中，能轉阿僧祇劫生死、苦難，長",
    "T09n0278_011:0470b07": "養菩薩無量大願。若有眾生恭敬、供養、乃至",
    "T09n0278_011:0470b08": "見聞，斯等皆得住不退轉，決定究竟無上",
    "T09n0278_011:0470b09": "菩提。彼菩薩觀察眾生，了達非有，而不捨",
    "T09n0278_011:0470b10": "一切。譬如河水，不至彼岸，不來此岸，不",
    "T09n0278_011:0470b11": "斷中流，能度眾生於彼此岸，以流通故。菩",
    "T09n0278_011:0470b12": "薩摩訶薩亦復如是，不趣生死，不趣涅槃，",
    "T09n0278_011:0470b13": "亦復不住生死中流，而能濟度此岸群生，",
    "T09n0278_011:0470b14": "到於彼岸，安隱、無畏、無憂惱處。於眾生數，",
    "T09n0278_011:0470b15": "心無所著。不離一眾生，著多眾生；不離",
    "T09n0278_011:0470b16": "多眾生，著一眾生；不增眾生界，不損眾生",
    "T09n0278_011:0470b17": "界；不生眾生界，不滅眾生界；不盡眾生",
    "T09n0278_011:0470b18": "界，不長眾生界；不虛眾生界，不二眾生",
    "T09n0278_011:0470b19": "界。何以故？菩薩深解眾生界如法界，眾生",
    "T09n0278_011:0470b20": "界、法界無有二；無二法中，無增、無損、無生、無",
    "T09n0278_011:0470b21": "滅，法性真實，無來無去，無所猗著，不作",
    "T09n0278_011:0470b22": "二相。何以故？菩薩解一切法界無二相故。",
    "T09n0278_011:0470b23": "菩薩如是以善方便，解深法界；住無相、住",
    "T09n0278_011:0470b24": "清淨妙相，莊嚴其身。善能分別一切諸相，決",
    "T09n0278_011:0470b25": "定究竟到於彼岸，悉分別知眾生之數。普能",
    "T09n0278_011:0470b26": "現身一切佛剎，於諸佛剎心無所著，深入",
    "T09n0278_011:0470b27": "佛法，亦無所染，分別義味，廣為人說。於一",
    "T09n0278_011:0470b28": "切法離諸欲際，而不斷菩薩道，不捨菩薩",
    "T09n0278_011:0470b29": "行。行無盡功德，入清淨法界。譬如火珠，出",
    "T09n0278_011:0470c01": "火不可窮盡，如是菩薩諸功德藏不可窮",
    "T09n0278_011:0470c02": "盡，教化眾生亦不可盡。而菩薩摩訶薩",
    "T09n0278_011:0470c03": "非究竟、非不究竟；非離取、非不離取；非",
    "T09n0278_011:0470c04": "依、非無依；非世間法、非佛法；非凡夫、非",
    "T09n0278_011:0470c05": "得果。如是菩薩成就尊重心，修習菩薩行，",
    "T09n0278_011:0470c06": "不教聲聞、辟支佛乘；不教佛法，不教世間",
    "T09n0278_011:0470c07": "法；不教眾生，不壞眾生；不教正道，不壞",
    "T09n0278_011:0470c08": "正道；不教垢，不教淨。何以故？菩薩解了諸",
    "T09n0278_011:0470c09": "法無垢、無淨；知一切法無受、無轉，亦無有",
    "T09n0278_011:0470c10": "退。行是寂滅甚深法時，亦不生念：『我今",
    "T09n0278_011:0470c11": "行此法，已行此法，當行此法。』未曾生念：",
    "T09n0278_011:0470c12": "『有陰界入內世間、外世間、內外世間一切大願，",
    "T09n0278_011:0470c13": "諸波羅蜜。』何以故？一切法中，無向聲聞、緣",
    "T09n0278_011:0470c14": "覺、菩薩、佛乘，亦復無向諸凡夫界，亦復無",
    "T09n0278_011:0470c15": "向垢淨生死及涅槃界。何以故？諸法無二，無",
    "T09n0278_011:0470c16": "不二故。譬如虛空，求之十方，無有差別，非",
    "T09n0278_011:0470c17": "無虛空。菩薩如是觀一切法，悉無差別。非",
    "T09n0278_011:0470c18": "不究竟成等正覺；彼最真實，不違正行，普",
    "T09n0278_011:0470c19": "能示現菩薩所行，而不捨離無量大願；調",
    "T09n0278_011:0470c20": "伏眾生，轉大法輪，不壞因果，不違寂滅",
    "T09n0278_011:0470c21": "平等觀法。此菩薩悉與三世諸如來等，不",
    "T09n0278_011:0470c22": "斷佛性，不壞正法，興隆正法，辯才無盡，",
    "T09n0278_011:0470c23": "於諸法中，心無所著，安住法堂，分別深法，",
    "T09n0278_011:0470c24": "住無所畏，不捨佛住，不違世法，普現世",
    "T09n0278_011:0470c25": "間等，於世間心無所著。菩薩如是成就尊",
    "T09n0278_011:0470c26": "重智慧修菩薩行，令一切眾生，永離世間",
    "T09n0278_011:0470c27": "惡道、諸難；教化、成就、安置三世諸佛法中，堅",
    "T09n0278_011:0470c28": "固不動。[0470c28] 「如是教已，復作是念：『一切眾生，不",
    "T09n0278_011:0470c29": "知恩義，更相殺害，邪見增盛，迷惑正道，煩",
    "T09n0278_011:0471a01": "惱充滿，癡冥所覆。設有善知識充滿世間，",
    "T09n0278_011:0471a02": "皆悉明達智慧具足者，我不為此等修菩",
    "T09n0278_011:0471a03": "薩行。何以故？我於善、惡人所，不求利養，不",
    "T09n0278_011:0471a04": "徇名譽，乃至一縷及一愛言。於無量劫，",
    "T09n0278_011:0471a05": "行菩薩道，不生一念自求己安，但欲調伏",
    "T09n0278_011:0471a06": "一切眾生，淨一切眾生，度一切眾生。』何以",
    "T09n0278_011:0471a07": "故？一切諸佛法如是故。不求利養，不計人",
    "T09n0278_011:0471a08": "惡，常應等心行菩薩道，怨親等觀而無差",
    "T09n0278_011:0471a09": "別，欲令究竟至於彼岸，具足成就無上菩",
    "T09n0278_011:0471a10": "提。是名菩薩摩訶薩第八尊重行。",
    "T09n0278_011:0471a11": "[0471a11] 「佛子！何等為菩薩摩訶薩第九善法行？此菩",
    "T09n0278_011:0471a12": "薩為諸天人、沙門、婆羅門、乾闥婆等，一切眾",
    "T09n0278_011:0471a13": "生，作清涼法池。守護正法，佛種不絕，得",
    "T09n0278_011:0471a14": "清淨陀羅尼故；說法無障礙，得義陀羅尼",
    "T09n0278_011:0471a15": "故；義辯不可盡，得法陀羅尼故；法辯不可",
    "T09n0278_011:0471a16": "盡，得正語陀羅尼故；辭辯不可盡，得無",
    "T09n0278_011:0471a17": "障礙陀羅尼故；說義味不可盡，得佛甘露",
    "T09n0278_011:0471a18": "灌頂陀羅尼故；令眾生歡喜辯不可盡，得",
    "T09n0278_011:0471a19": "自覺悟陀羅尼故；同辯不可盡，入同辯陀羅",
    "T09n0278_011:0471a20": "尼故；說種種義、名味、句身不可盡，得正語",
    "T09n0278_011:0471a21": "陀羅尼故；無量辯不可盡，得無量讚歎陀",
    "T09n0278_011:0471a22": "羅尼故；於三千大千世界，變身如佛，妙音",
    "T09n0278_011:0471a23": "具足。於一切法，無所障礙，而作佛事。隨",
    "T09n0278_011:0471a24": "所應化，隨所解音，隨眾生根，以廣長舌清",
    "T09n0278_011:0471a25": "淨音聲，隨時說法，不違大悲。隨其所應，於",
    "T09n0278_011:0471a26": "一一言，出無量音，皆令歡喜。設有眾生，悉",
    "T09n0278_011:0471a27": "知無量不可計阿僧祇諸語言法、知無量業、",
    "T09n0278_011:0471a28": "知無量報，如是等無量無數阿僧祇眾生，",
    "T09n0278_011:0471a29": "充滿無量無邊阿僧祇世界，與菩薩為眷",
    "T09n0278_011:0471b01": "屬。菩薩處此會中，出一法言，悉令此等眾",
    "T09n0278_011:0471b02": "生，皆得開解。有如是等無量無邊阿僧祇諸",
    "T09n0278_011:0471b03": "大眾與菩薩為眷屬，亦復如是。[0471b03] 「爾時，菩薩",
    "T09n0278_011:0471b04": "復作是念：『設一毛端處，於一念中，有無量",
    "T09n0278_011:0471b05": "無邊阿僧祇大眾來會；如是念念次第，盡過",
    "T09n0278_011:0471b06": "去、未來一切諸劫，大眾來會，猶故不盡。彼",
    "T09n0278_011:0471b07": "諸大眾，言聲不同，所問各異。』菩薩聞如是",
    "T09n0278_011:0471b08": "等一切問難，心無所畏，而作是念：『設令一",
    "T09n0278_011:0471b09": "切眾生，悉來問難，猶以一言，決其疑網，皆",
    "T09n0278_011:0471b10": "令歡喜。』菩薩說法，言不虛妄。於一一言，有",
    "T09n0278_011:0471b11": "無量無邊智慧莊嚴，成就無邊諸功德藏。慧",
    "T09n0278_011:0471b12": "光普照一切，諸法具足，成就一切種智。此",
    "T09n0278_011:0471b13": "菩薩安住善法行已，能自清淨，亦能饒益",
    "T09n0278_011:0471b14": "一切眾生。如此三千大千世界，乃至無量無",
    "T09n0278_011:0471b15": "邊不可稱數諸世界中，自化其身為真金",
    "T09n0278_011:0471b16": "色，妙音具足。於一切法，無所障礙，而作佛",
    "T09n0278_011:0471b17": "事。以無量無邊清淨法門，化度眾生。[0471b17] 「佛子！",
    "T09n0278_011:0471b18": "此菩薩摩訶薩有十種身：入無量無邊法界",
    "T09n0278_011:0471b19": "身，除滅一切世間故；未來身，一切趣生故；",
    "T09n0278_011:0471b20": "不生身，深樂不生平等法故；不滅身，一切",
    "T09n0278_011:0471b21": "諸法言語斷故；不實身，如如真實故；離癡妄",
    "T09n0278_011:0471b22": "身，隨應化故；無來去身，離死此生彼故；不",
    "T09n0278_011:0471b23": "壞身，法界性無壞故；一相身，三世語言道斷",
    "T09n0278_011:0471b24": "故；無相身，善分別諸法相故。[0471b24] 「菩薩摩訶薩",
    "T09n0278_011:0471b25": "成就如是十種身，能為一切眾生作舍，長",
    "T09n0278_011:0471b26": "養善根故；為一切眾生救護，與大無畏故；",
    "T09n0278_011:0471b27": "為一切眾生歸依，令大安隱住故；為一切",
    "T09n0278_011:0471b28": "眾生尊導，開示無上道門故；為一切眾生",
    "T09n0278_011:0471b29": "師，方便令入真實法故；為一切眾生燈，令",
    "T09n0278_011:0471c01": "見業報故；為一切眾生明，得甚深法故；",
    "T09n0278_011:0471c02": "為一切眾生炬，令離愚癡解真法故；為",
    "T09n0278_011:0471c03": "一切眾生光，令得明地故；為一切眾生",
    "T09n0278_011:0471c04": "趣趣燈，顯現如來自在力故。是名菩薩摩",
    "T09n0278_011:0471c05": "訶薩第九善法行。此菩薩摩訶薩安住善法",
    "T09n0278_011:0471c06": "行已，為一切眾生，作清涼法池，得佛甚深",
    "T09n0278_011:0471c07": "諸法底故。",
    "T09n0278_011:0471c08": "[0471c08] 「佛子！何等為菩薩摩訶薩真實行？此菩薩",
    "T09n0278_011:0471c09": "成就第一誠諦之語；如說能行，如行能說。此",
    "T09n0278_011:0471c10": "菩薩學三世諸佛真實語，入三世諸佛性，",
    "T09n0278_011:0471c11": "與三世諸佛善根等。此菩薩成就如是等",
    "T09n0278_011:0471c12": "一切善根，學三世諸佛無二語，隨順如來一",
    "T09n0278_011:0471c13": "切智慧。此菩薩成就眾生是處、非處智；眾生",
    "T09n0278_011:0471c14": "去、來、現在一切業報智；眾生諸根具足、不具",
    "T09n0278_011:0471c15": "足智；眾生種種性智；眾生種種欲智；眾生一",
    "T09n0278_011:0471c16": "切至處道智；一切禪定解脫三昧正受垢淨",
    "T09n0278_011:0471c17": "起時非時轉智；過去一切世界成壞智；無障",
    "T09n0278_011:0471c18": "礙天眼智；漏盡智；而不捨一切菩薩所行。",
    "T09n0278_011:0471c19": "何以故？欲令一切眾生，調伏清淨故。[0471c19] 「菩薩",
    "T09n0278_011:0471c20": "復作是念：『我見眾生受無量苦，若未度此",
    "T09n0278_011:0471c21": "等，先成正覺，是所不應，我當滿足大願，",
    "T09n0278_011:0471c22": "然後成佛；令一切眾生，志求菩提究竟無",
    "T09n0278_011:0471c23": "餘涅槃。何以故？非眾生請我發菩提心，行",
    "T09n0278_011:0471c24": "菩薩行，我自發心普為眾生，欲令究竟得",
    "T09n0278_011:0471c25": "一切種智。是故，我於一切最為殊勝，不著",
    "T09n0278_011:0471c26": "眾生故；我於一切得為最上，調御眾生",
    "T09n0278_011:0471c27": "故；我離一切闇，解無眾生際故；我得所應",
    "T09n0278_011:0471c28": "得，本願具足故；我善變化，菩薩功德莊嚴故；",
    "T09n0278_011:0471c29": "我有善攝取，三世諸佛所護念故。』[0471c29] 「此菩薩摩",
    "T09n0278_011:0472a01": "訶薩不捨本願故，得入無上智慧莊嚴。",
    "T09n0278_011:0472a02": "隨一切眾生所應，悉能化度，隨其本願，悉",
    "T09n0278_011:0472a03": "滿足已，得一切法，自在智慧，令一切眾生，皆",
    "T09n0278_011:0472a04": "得清淨。於念念中，悉能遍遊十方世界；於",
    "T09n0278_011:0472a05": "念念中，悉能往詣無量佛國；於念念中，悉",
    "T09n0278_011:0472a06": "見無量無數諸佛及莊嚴剎，示現如來自在",
    "T09n0278_011:0472a07": "神力，究竟法界、虛空界等，其身無量，隨應",
    "T09n0278_011:0472a08": "悉現，無量、無礙而無所依；於自身中，普現",
    "T09n0278_011:0472a09": "佛剎，一切眾生、一切諸法，三世諸佛，皆悉顯",
    "T09n0278_011:0472a10": "現。[0472a10] 「此菩薩知眾生種種想、種種欲，業報清",
    "T09n0278_011:0472a11": "淨；隨其所應，為現其身，而調伏之。解一切",
    "T09n0278_011:0472a12": "法如幻、如化、如電；眾生如夢。此菩薩義身、",
    "T09n0278_011:0472a13": "味身不可窮盡，清淨正念，決定了知一切諸",
    "T09n0278_011:0472a14": "法，入諸三昧無上智慧，寂靜觀察不二之地。",
    "T09n0278_011:0472a15": "一切眾生，皆依二法。菩薩摩訶薩住大悲心，",
    "T09n0278_011:0472a16": "修習如是諸深妙法，寂靜究竟。得佛十力，",
    "T09n0278_011:0472a17": "入因陀羅網法界自在，成就如來無礙解脫。",
    "T09n0278_011:0472a18": "人中雄猛，大師子吼，得無所畏；為法轉輪王，",
    "T09n0278_011:0472a19": "能轉無礙清淨法輪；成就智慧解脫，了知",
    "T09n0278_011:0472a20": "一切世間所行；絕生死迴流，入智慧大海；悉",
    "T09n0278_011:0472a21": "能饒益一切眾生，護持三世諸佛正法，窮",
    "T09n0278_011:0472a22": "盡諸佛方便大海。是名菩薩摩訶薩第十",
    "T09n0278_011:0472a23": "真實行。此菩薩安住真實行已，能令一切",
    "T09n0278_011:0472a24": "天人、八部、無量眾生清淨歡喜。」◎"
}