{
    "T12n0375_009:0657a13": "大般涅槃經卷第九",
    "T12n0375_009:0657a15": "宋代沙門慧嚴等依泥洹經加之",
    "T12n0375_009:0657a16": "月喻品第十五",
    "T12n0375_009:0657a17": "[0657a17] 佛告迦葉：「譬如有人見月不現，皆言：『月沒。』",
    "T12n0375_009:0657a18": "而作沒想，而此月性實無沒也。[0657a18] 「轉現他方，",
    "T12n0375_009:0657a19": "彼處眾生復謂：『月出。』而此月性實無出也。何",
    "T12n0375_009:0657a20": "以故？以須彌山障故不現。其月常生，性無",
    "T12n0375_009:0657a21": "出沒。如來、應供、正遍知亦復如是，出現三千",
    "T12n0375_009:0657a22": "大千世界或閻浮提，示有父母，眾生皆謂：",
    "T12n0375_009:0657a23": "『生閻浮提。』或閻浮提示現涅槃，如來之性實",
    "T12n0375_009:0657a24": "無涅槃，而諸眾生皆謂：『如來實般涅槃。』譬如",
    "T12n0375_009:0657a25": "月沒。善男子！如來之性實無生、滅，為化眾",
    "T12n0375_009:0657a26": "生示有生、滅。[0657a26] 「善男子！如此滿月，餘方見半；",
    "T12n0375_009:0657a27": "此方半月，餘方見滿。閻浮提人若見月初，皆",
    "T12n0375_009:0657a28": "謂一日，起初月想；見月盛滿，謂十五日，生",
    "T12n0375_009:0657a29": "盛滿想。而此月性實無虧盈，因須彌山而",
    "T12n0375_009:0657b01": "有增減。善男子！如來亦爾，於閻浮提或現",
    "T12n0375_009:0657b02": "初生、或現涅槃。現始生時猶如初月，一切",
    "T12n0375_009:0657b03": "皆謂：『童子初生，行於七步。』如二日月，或復",
    "T12n0375_009:0657b04": "示現入於書堂。如三日月，示現出家。如八",
    "T12n0375_009:0657b05": "日月，放大智慧微妙光明，能破無量眾生魔",
    "T12n0375_009:0657b06": "眾。如十五日盛滿之月，或復示現三十二相、",
    "T12n0375_009:0657b07": "八十種好以自莊嚴。而現涅槃喻如月蝕。",
    "T12n0375_009:0657b08": "如是，眾生所見不同，或見半月、或見滿月、",
    "T12n0375_009:0657b09": "或見月蝕，而此月性實無增、減、侵蝕之者，常",
    "T12n0375_009:0657b10": "是滿月。如來之身亦復如是，是故名為常住",
    "T12n0375_009:0657b11": "不變。[0657b11] 「復次，善男子！譬如滿月，一切悉現，在在",
    "T12n0375_009:0657b12": "處處——城邑、聚落、山澤水中、若井、若池、及諸水",
    "T12n0375_009:0657b13": "器——一切皆現。有諸眾生行百由旬、百千由旬，",
    "T12n0375_009:0657b14": "見月常隨，凡夫愚人妄生憶想言：『我本於",
    "T12n0375_009:0657b15": "城邑屋宅見如是月，今復於此空澤見之。",
    "T12n0375_009:0657b16": "為是本月？為異於本？』各作是念月形大小，",
    "T12n0375_009:0657b17": "或言：『如鍑口。』或言：『如車輪。』或言：『如四十九由",
    "T12n0375_009:0657b18": "旬。』一切皆見月之光明，或見團圓猶如金",
    "T12n0375_009:0657b19": "盤。是月性一，種種眾生各見異相。善男子！",
    "T12n0375_009:0657b20": "如來亦爾，出現於世，或有人天而作是念：",
    "T12n0375_009:0657b21": "『如來今者在我前住。』復有畜生亦生是念：",
    "T12n0375_009:0657b22": "『如來今者在我前住。』或有聾&#x7602;亦見如來",
    "T12n0375_009:0657b23": "有聾&#x7602;相。眾生雜類言音各異，皆謂如來悉",
    "T12n0375_009:0657b24": "同己語，亦各生念：『在我舍宅受我供養。』或",
    "T12n0375_009:0657b25": "有眾生見如來身廣大無量、或見微小。或",
    "T12n0375_009:0657b26": "有見佛是聲聞像、或復有見為緣覺像。有",
    "T12n0375_009:0657b27": "諸外道復各念言：『如來今者在我法中出家",
    "T12n0375_009:0657b28": "學道。』或有眾生復作是念：『如來今者獨為",
    "T12n0375_009:0657b29": "我故出現於世。』如來實性喻如彼月，即是",
    "T12n0375_009:0657c01": "法身、是無生身、方便之身，隨順於世，示現無",
    "T12n0375_009:0657c02": "量本業因緣，在在處處示現有生，猶如彼",
    "T12n0375_009:0657c03": "月。以是義故，如來常住，無有變異。[0657c03] 「復次，善",
    "T12n0375_009:0657c04": "男子！如羅&#x777A;羅阿修羅王以手遮月，世間",
    "T12n0375_009:0657c05": "諸人咸謂月蝕。阿修羅王實不能蝕，以阿",
    "T12n0375_009:0657c06": "修羅障其明故。是月團圓，無有虧損，但以",
    "T12n0375_009:0657c07": "手障故使不現。若攝手時，世間咸謂月復",
    "T12n0375_009:0657c08": "還生，皆言：『是月多受苦惱。』假使百千阿修羅",
    "T12n0375_009:0657c09": "王，不能惱之。如來亦爾，示有眾生於如",
    "T12n0375_009:0657c10": "來所生&#x9E81;惡心、出佛身血、起五逆罪至一",
    "T12n0375_009:0657c11": "闡提。為未來世諸眾生故，如是示現壞僧",
    "T12n0375_009:0657c12": "斷法而作留難，假使無量百千諸魔，不能",
    "T12n0375_009:0657c13": "侵出如來身血。所以者何？如來之身無有",
    "T12n0375_009:0657c14": "血、肉、筋、脈、骨、髓，如來真實，實無惱壞。眾生皆謂：",
    "T12n0375_009:0657c15": "『法、僧毀壞，如來滅盡。』而如來性真實無變、無",
    "T12n0375_009:0657c16": "有破壞，隨順世間如是示現。[0657c16] 「復次，善男子！",
    "T12n0375_009:0657c17": "如二人&#x9B2A;，若以刀杖傷身出血，雖至於",
    "T12n0375_009:0657c18": "死，不起殺想，如是業相輕而不重。於如來",
    "T12n0375_009:0657c19": "所本無殺心，雖出身血，是業亦爾，輕而不",
    "T12n0375_009:0657c20": "重。如來如是於未來世為化眾生示現業",
    "T12n0375_009:0657c21": "報。[0657c21] 「復次，善男子！猶如良醫勤教其子醫方根",
    "T12n0375_009:0657c22": "本：『此是根藥、此是莖藥、此是色藥，種種相貌",
    "T12n0375_009:0657c23": "汝當善知。』其子敬奉父之所&#x52C5;，精勤習學，善",
    "T12n0375_009:0657c24": "解諸藥。是醫後時壽盡命終，其子號慕而作",
    "T12n0375_009:0657c25": "是言：『父本教我根藥如是、莖藥如是、花藥",
    "T12n0375_009:0657c26": "如是、色相如是。』如來亦爾，為化眾生示現",
    "T12n0375_009:0657c27": "制戒：『應當如是受持，莫犯作五逆罪、誹",
    "T12n0375_009:0657c28": "謗正法及一闡提。』為未來世起是事者是",
    "T12n0375_009:0657c29": "故示現，欲令比丘於佛滅後作如是知：『此",
    "T12n0375_009:0658a01": "是契經甚深之義、此是戒律輕重之相、此是",
    "T12n0375_009:0658a02": "阿毘曇分別法句。』如彼醫子。",
    "T12n0375_009:0658a03": "[0658a03] 「復次，善男子！如人見月六月一蝕，而上諸",
    "T12n0375_009:0658a04": "天須臾之間已見月蝕。何以故？彼天日長，人",
    "T12n0375_009:0658a05": "間短故。善男子！如來亦爾，天人咸謂如來",
    "T12n0375_009:0658a06": "短壽，如彼天人須臾之間頻見月蝕。如來",
    "T12n0375_009:0658a07": "又於須臾之間示現百千萬億涅槃，斷煩",
    "T12n0375_009:0658a08": "惱魔、陰魔、死魔。是故，百千萬億天魔悉知如",
    "T12n0375_009:0658a09": "來入般涅槃。又復示現無量百千先業因緣，",
    "T12n0375_009:0658a10": "隨順世間種種性故，示現如是無量無邊",
    "T12n0375_009:0658a11": "不可思議。是故，如來常住無變。[0658a11] 「復次，善男子！",
    "T12n0375_009:0658a12": "譬如明月，眾生樂見，是故稱月號為樂見。",
    "T12n0375_009:0658a13": "眾生若有貪、恚、愚癡，則不得稱為樂見也。",
    "T12n0375_009:0658a14": "如來如是，其性純善，清淨無垢，是最可稱為",
    "T12n0375_009:0658a15": "樂見也。樂法眾生視之無厭，惡心之人不",
    "T12n0375_009:0658a16": "&#x6199;瞻&#x89A9;。以是義故，故言如來譬如明月。",
    "T12n0375_009:0658a17": "[0658a17] 「復次，善男子！譬如日出有三時異，謂春、夏、冬，",
    "T12n0375_009:0658a18": "冬日則短、春日處中、夏日極長。如來亦爾，",
    "T12n0375_009:0658a19": "於此三千大千世界，為短壽者及諸聲聞",
    "T12n0375_009:0658a20": "示現短壽，斯等見已，咸謂如來壽命短促，",
    "T12n0375_009:0658a21": "喻如冬日。為諸菩薩示現中壽，若至一",
    "T12n0375_009:0658a22": "劫、若減一劫，喻如春日。唯佛&#x89A9;佛其壽無",
    "T12n0375_009:0658a23": "量，喻如夏日。[0658a23] 「善男子！如來所說方等大乘",
    "T12n0375_009:0658a24": "微密之教示現世間，雨大法雨。於未來世",
    "T12n0375_009:0658a25": "若有人能護持是典、開示分別利益眾生，",
    "T12n0375_009:0658a26": "當知是輩是真菩薩，喻如盛夏天降甘雨。",
    "T12n0375_009:0658a27": "若有聲聞、緣覺之人，聞佛如來微密之教，",
    "T12n0375_009:0658a28": "喻如冬日多遇冷患。菩薩之人若聞如是",
    "T12n0375_009:0658a29": "微密教誨——如來常住，性無變易——喻如春日",
    "T12n0375_009:0658b01": "萌芽開敷。而如來性實無長短，為世間故",
    "T12n0375_009:0658b02": "示現如是，即是諸佛真實法性。[0658b02] 「復次，善男子！",
    "T12n0375_009:0658b03": "譬如眾星晝則不現，而人皆謂晝星滅沒。",
    "T12n0375_009:0658b04": "其實不沒，所以不現，日光映故。如來亦爾，",
    "T12n0375_009:0658b05": "聲聞、緣覺不能得見，猶如世人不見晝星。",
    "T12n0375_009:0658b06": "[0658b06] 「復次，善男子！譬如陰闇，日、月不現，愚人謂言：",
    "T12n0375_009:0658b07": "『日、月失沒。』而是日、月實無失沒。如來正法滅",
    "T12n0375_009:0658b08": "盡之時，三寶現沒亦復如是，非為永滅。是",
    "T12n0375_009:0658b09": "故，當知如來常住，無有變易。何以故？三寶",
    "T12n0375_009:0658b10": "真性不為諸垢之所染故。",
    "T12n0375_009:0658b11": "[0658b11] 「復次，善男子！譬如黑月，彗星夜現，其明炎熾，",
    "T12n0375_009:0658b12": "暫出還沒，眾生見已生不祥想。諸辟支佛亦",
    "T12n0375_009:0658b13": "復如是，出無佛世，眾生見已，皆謂如來真實",
    "T12n0375_009:0658b14": "滅度，生憂悲想。而如來身實不滅度，如彼",
    "T12n0375_009:0658b15": "日月無有滅沒。",
    "T12n0375_009:0658b16": "[0658b16] 「復次，善男子！譬如日出，眾霧悉除。此大涅槃",
    "T12n0375_009:0658b17": "微妙經典亦復如是，出興於世，若有眾生",
    "T12n0375_009:0658b18": "一經耳者，悉能滅除一切諸惡、無間罪業。",
    "T12n0375_009:0658b19": "是大涅槃甚深境界不可思議，善說如來微",
    "T12n0375_009:0658b20": "密之性。以是義故，諸善男子、善女人等應",
    "T12n0375_009:0658b21": "於如來生常住心、無有變易，正法不斷、僧",
    "T12n0375_009:0658b22": "寶不滅，是故，應當多修方便，勤學是典。是",
    "T12n0375_009:0658b23": "人不久當得阿耨多羅三藐三菩提。是故，",
    "T12n0375_009:0658b24": "此經名為無量功德所成，亦名菩提不可窮",
    "T12n0375_009:0658b25": "盡。以不盡故，故得稱為大般涅槃。有善",
    "T12n0375_009:0658b26": "光故，猶如夏日。身無邊故，名大涅槃。",
    "T12n0375_009:0658b27": "大般涅槃經菩薩品第十六",
    "T12n0375_009:0658b28": "[0658b28] 「復次，善男子！如日、月光，諸明中最，一切諸明",
    "T12n0375_009:0658b29": "所不能及。大涅槃光亦復如是，於諸契經",
    "T12n0375_009:0658c01": "三昧光明最為殊勝，諸經三昧所有光明所",
    "T12n0375_009:0658c02": "不能及。何以故？大涅槃光能入眾生諸毛",
    "T12n0375_009:0658c03": "孔故。眾生雖無菩提之心，而能為作菩提",
    "T12n0375_009:0658c04": "因緣，是故復名大般涅槃。」[0658c04] 迦葉菩薩白佛",
    "T12n0375_009:0658c05": "言：「世尊！如佛所說：『大涅槃光入於一切眾",
    "T12n0375_009:0658c06": "生毛孔，眾生雖無菩提之心，而能為作菩",
    "T12n0375_009:0658c07": "提因。』者，是義不然。[0658c07] 「何以故？世尊！犯四重",
    "T12n0375_009:0658c08": "禁、作五逆人及一闡提，光明入身作菩提",
    "T12n0375_009:0658c09": "因者，如是等輩與持淨戒、修習諸善有",
    "T12n0375_009:0658c10": "何差別？若無差別，如來何故說四依義？世",
    "T12n0375_009:0658c11": "尊！又如佛言：『若有眾生聞大涅槃，一經於",
    "T12n0375_009:0658c12": "耳則得斷除諸煩惱。』者，如來云何先說：『有",
    "T12n0375_009:0658c13": "人恒沙佛所發菩提心，聞大涅槃不解其",
    "T12n0375_009:0658c14": "義。』若不解義，云何能斷一切煩惱？」[0658c14] 佛言：「善",
    "T12n0375_009:0658c15": "男子！除一闡提，其餘眾生聞是經已，悉皆",
    "T12n0375_009:0658c16": "能作菩提因緣。法聲光明入毛孔者，必定",
    "T12n0375_009:0658c17": "當得阿耨多羅三藐三菩提。何以故？若有",
    "T12n0375_009:0658c18": "人能供養恭敬無量諸佛，方乃得聞《大涅",
    "T12n0375_009:0658c19": "槃經》，薄福之人則不得聞。所以者何？大德",
    "T12n0375_009:0658c20": "之人乃能得聞如是大事，凡夫下劣則不",
    "T12n0375_009:0658c21": "得聞。何等為大？所謂諸佛甚深祕藏，如來",
    "T12n0375_009:0658c22": "性是。以是義故，名為大事。」[0658c22] 迦葉菩薩白佛",
    "T12n0375_009:0658c23": "言：「世尊！云何未發菩提心者得菩提因？」[0658c23] 佛",
    "T12n0375_009:0658c24": "告迦葉：「若有聞是《大涅槃經》，言：『我不用發",
    "T12n0375_009:0658c25": "菩提心。』誹謗正法。是人即於夢中見羅剎",
    "T12n0375_009:0658c26": "像，心中怖懅。羅剎語言：『咄，善男子！汝今若",
    "T12n0375_009:0658c27": "不發菩提心，當斷汝命。』是人惶怖覺已，即",
    "T12n0375_009:0658c28": "發菩提之心。是人命終，若在三趣及在人",
    "T12n0375_009:0658c29": "天，續復憶念菩提之心，當知是人是大菩薩",
    "T12n0375_009:0659a01": "摩訶薩也。以是義故，是大涅槃威神之力，",
    "T12n0375_009:0659a02": "能令未發菩提心者作菩提因。善男子！是",
    "T12n0375_009:0659a03": "名菩薩發心因緣，非無因緣。以是義故，大",
    "T12n0375_009:0659a04": "乘妙典真佛所說。[0659a04] 「復次，善男子！如虛空中興",
    "T12n0375_009:0659a05": "大雲雨注於大地，枯木、石山、高原、堆阜，水所",
    "T12n0375_009:0659a06": "不住；流注下田、陂池悉滿，利益無量一切",
    "T12n0375_009:0659a07": "眾生。是大涅槃微妙經典亦復如是，雨大",
    "T12n0375_009:0659a08": "法雨普潤眾生，唯一闡提發菩提心無有",
    "T12n0375_009:0659a09": "是處。[0659a09] 「復次，善男子！譬如焦種，雖遇甘雨，百",
    "T12n0375_009:0659a10": "千萬劫終不生芽；芽若生者，無有是處。一",
    "T12n0375_009:0659a11": "闡提輩亦復如是，雖聞如是大般涅槃微",
    "T12n0375_009:0659a12": "妙經典，終不能發菩提心芽；若能發者，無",
    "T12n0375_009:0659a13": "有是處。何以故？是人斷滅一切善根，如彼",
    "T12n0375_009:0659a14": "焦種不能復生菩提根芽。[0659a14] 「復次，善男子！譬",
    "T12n0375_009:0659a15": "如明珠置濁水中，以珠威德，水即為清；投",
    "T12n0375_009:0659a16": "之淤泥不能令清。是大涅槃微妙經典亦",
    "T12n0375_009:0659a17": "復如是，置餘眾生五無間罪、四重禁法濁水",
    "T12n0375_009:0659a18": "之中，猶可澄清發菩提心；投一闡提淤泥",
    "T12n0375_009:0659a19": "之中，百千萬歲不能令清起菩提心。何以",
    "T12n0375_009:0659a20": "故？是一闡提滅諸善根，非其器故。假使是",
    "T12n0375_009:0659a21": "人百千萬歲聽受如是《大涅槃經》，終不能",
    "T12n0375_009:0659a22": "發菩提之心。所以者何？無善心故。",
    "T12n0375_009:0659a23": "[0659a23] 「復次，善男子！譬如藥樹名曰藥王，於諸藥",
    "T12n0375_009:0659a24": "中最為殊勝。若和乳酪、若蜜、若酥、若水、若",
    "T12n0375_009:0659a25": "漿，若末、若丸，若以塗瘡、薰身、塗目，若見、若",
    "T12n0375_009:0659a26": "嗅，能滅眾生一切諸病。如是藥樹不作是",
    "T12n0375_009:0659a27": "念：『一切眾生，若取我根，不應取葉；若取葉",
    "T12n0375_009:0659a28": "者，不應取根；若取身者，不應取皮；若取",
    "T12n0375_009:0659a29": "皮者，不應取身。』是樹雖復不生是念，而",
    "T12n0375_009:0659b01": "能除滅一切病苦。善男子！是大涅槃微妙經",
    "T12n0375_009:0659b02": "典亦復如是，能除一切眾生惡業、四波羅夷、",
    "T12n0375_009:0659b03": "五無間罪、若內、若外所有諸惡，諸有未發菩",
    "T12n0375_009:0659b04": "提心者因是則得發菩提心。何以故？是妙",
    "T12n0375_009:0659b05": "經典諸經中王，如彼藥樹諸藥中王。若有",
    "T12n0375_009:0659b06": "修習是大涅槃及不修者，若聞有是經典",
    "T12n0375_009:0659b07": "名字，聞已敬信，所有一切煩惱重病皆悉除",
    "T12n0375_009:0659b08": "滅，唯不能令一闡提輩安住阿耨多羅三",
    "T12n0375_009:0659b09": "藐三菩提。如彼妙藥雖能療愈種種重病，",
    "T12n0375_009:0659b10": "而不能治必死之人。[0659b10] 「復次，善男子！如人手",
    "T12n0375_009:0659b11": "瘡，捉持毒藥，毒則隨入；若無瘡者，毒則不",
    "T12n0375_009:0659b12": "入。一闡提輩亦復如是，無菩提因，如無瘡",
    "T12n0375_009:0659b13": "者，毒不得入。所謂瘡者，即是無上菩提因緣；",
    "T12n0375_009:0659b14": "毒者，即是第一妙藥；全無瘡者，謂一闡提。[0659b14] 「復",
    "T12n0375_009:0659b15": "次，善男子！譬如金剛，無能壞者，悉能破壞",
    "T12n0375_009:0659b16": "一切之物，唯除龜甲及白羊角。是大涅槃微",
    "T12n0375_009:0659b17": "妙經典亦復如是，悉能安止無量眾生於菩",
    "T12n0375_009:0659b18": "提道，唯不能令一闡提輩立菩提因。[0659b18] 「復次，",
    "T12n0375_009:0659b19": "善男子！如馬齒草、娑羅翅樹、尼迦羅樹，雖斷",
    "T12n0375_009:0659b20": "枝、莖，續生如故，不如多羅，斷已不生。是諸",
    "T12n0375_009:0659b21": "眾生亦復如是，若得聞是《大涅槃經》，雖犯",
    "T12n0375_009:0659b22": "四禁及五無間，猶故能生菩提因緣。一闡提",
    "T12n0375_009:0659b23": "輩則不如是，雖得聽受是妙經典，而不能",
    "T12n0375_009:0659b24": "生菩提道因。",
    "T12n0375_009:0659b25": "[0659b25] 「復次，善男子！如佉陀羅、鎮頭迦樹，斷已不",
    "T12n0375_009:0659b26": "生。一闡提輩亦復如是，雖得聞是《大涅槃",
    "T12n0375_009:0659b27": "經》，而不能發菩提因緣。[0659b27] 「復次，善男子！譬如",
    "T12n0375_009:0659b28": "大雨終不住空。是大涅槃微妙經典亦復如",
    "T12n0375_009:0659b29": "是，普雨法雨，於一闡提則不能住。是一",
    "T12n0375_009:0659c01": "闡提周體密緻，猶如金剛，不容外物。」[0659c01] 迦葉",
    "T12n0375_009:0659c02": "菩薩白佛言：「世尊！如佛說偈：",
    "T12n0375_009:0659c03": "「『不見善不作、  唯見惡可作，",
    "T12n0375_009:0659c04": "  是處可怖畏，  猶如險惡道。』",
    "T12n0375_009:0659c05": "[0659c05] 「世尊！如是所說有何等義？」[0659c05] 佛言：「善男子！不",
    "T12n0375_009:0659c06": "見者，謂不見佛性；善者，即是阿耨多羅三藐",
    "T12n0375_009:0659c07": "三菩提；不作者，所謂不能親近善友。唯見",
    "T12n0375_009:0659c08": "者，見無因果；惡者，謂謗方等大乘經典；可作",
    "T12n0375_009:0659c09": "者，謂一闡提說無方等。以是義故，一闡提",
    "T12n0375_009:0659c10": "輩無心趣向清淨善法。何等善法？謂涅槃",
    "T12n0375_009:0659c11": "也。趣涅槃者，謂能修習賢善之行。而一闡",
    "T12n0375_009:0659c12": "提無賢善行，是故不能趣向涅槃。是處可",
    "T12n0375_009:0659c13": "畏者，謂謗正法。誰應怖畏？所謂智者。何以",
    "T12n0375_009:0659c14": "故？以謗法者無有善心及方便故。險惡道",
    "T12n0375_009:0659c15": "者，謂諸行也。」[0659c15] 迦葉復言：「如佛所說：",
    "T12n0375_009:0659c16": "「『云何見所作？  云何得善法？",
    "T12n0375_009:0659c17": "  何處不怖畏，  如王夷坦道？』",
    "T12n0375_009:0659c18": "[0659c18] 「是義何謂？」[0659c18] 佛言：「善男子！見所作者，發露諸惡，",
    "T12n0375_009:0659c19": "從生死際所作諸惡悉皆發露，至無至處。",
    "T12n0375_009:0659c20": "以是義故，是處無畏。喻如人王所遊正路，",
    "T12n0375_009:0659c21": "其中盜賊悉皆逃走。如是發露，一切諸惡悉",
    "T12n0375_009:0659c22": "滅無餘。復次，不見所作者，謂一闡提所作眾",
    "T12n0375_009:0659c23": "惡而不自見。是一闡提憍慢心故，雖多作",
    "T12n0375_009:0659c24": "惡，於是事中初無怖畏。以是義故，不得涅",
    "T12n0375_009:0659c25": "槃，喻如獼猴捉水中月。善男子！假使一切",
    "T12n0375_009:0659c26": "無量眾生一時成就阿耨多羅三藐三菩提",
    "T12n0375_009:0659c27": "已，此諸如來亦復不見彼一闡提得成菩",
    "T12n0375_009:0659c28": "提。以是義故，名不見所作。又復，不見誰之",
    "T12n0375_009:0659c29": "所作？所謂不見如來所作。佛為眾生說有",
    "T12n0375_009:0660a01": "佛性，一闡提輩流轉生死不能知見。以是",
    "T12n0375_009:0660a02": "義故，名為不見如來所作。又，一闡提見於",
    "T12n0375_009:0660a03": "如來畢竟涅槃謂真無常，猶如燈滅，膏油俱",
    "T12n0375_009:0660a04": "盡。何以故？是人惡業不損減故。若有菩",
    "T12n0375_009:0660a05": "薩所作善業迴向阿耨多羅三藐三菩提時，",
    "T12n0375_009:0660a06": "一闡提輩雖復毀呰、破壞、不信，然諸菩薩猶",
    "T12n0375_009:0660a07": "故施與，欲共成就無上之道。何以故？諸佛法",
    "T12n0375_009:0660a08": "爾。",
    "T12n0375_009:0660a09": "「作惡不即受，  如乳即成酪、",
    "T12n0375_009:0660a10": " 猶灰覆火上，  愚者輕蹈之。」",
    "T12n0375_009:0660a11": "[0660a11] 「一闡提者，名為無目，是故不見阿羅漢道。",
    "T12n0375_009:0660a12": "如阿羅漢不行生死險惡之道。以無目故，",
    "T12n0375_009:0660a13": "誹謗方等、不欲修習如阿羅漢勤修慈心。",
    "T12n0375_009:0660a14": "一闡提輩不修方等亦復如是。若人說言：",
    "T12n0375_009:0660a15": "『我今不信聲聞經典，信受大乘，讀誦、解說，",
    "T12n0375_009:0660a16": "是故我今即是菩薩。一切眾生悉有佛性，以",
    "T12n0375_009:0660a17": "佛性故，眾生身中即有十力、三十二相、八十",
    "T12n0375_009:0660a18": "種好。我之所說不異佛說。汝今與我俱破",
    "T12n0375_009:0660a19": "無量諸惡煩惱——如破水瓶——以破結故，即能",
    "T12n0375_009:0660a20": "得見阿耨多羅三藐三菩提。』是人雖作如",
    "T12n0375_009:0660a21": "是演說，其心實不信有佛性，為利養故",
    "T12n0375_009:0660a22": "隨文而說。如是說者，名為惡人。如是惡人",
    "T12n0375_009:0660a23": "不速受果，如乳成酪。譬如王使，善能談論，",
    "T12n0375_009:0660a24": "巧於方便。奉命他國，寧喪身命，終不匿王",
    "T12n0375_009:0660a25": "所說言教。智者亦爾，於凡夫中不惜身命，",
    "T12n0375_009:0660a26": "要必宣說大乘方等如來祕藏，一切眾生皆",
    "T12n0375_009:0660a27": "有佛性。[0660a27] 「善男子！有一闡提作羅漢像，住於",
    "T12n0375_009:0660a28": "空處誹謗方等大乘經典。諸凡夫人見已，皆",
    "T12n0375_009:0660a29": "謂：『真阿羅漢，是大菩薩摩訶薩。』是一闡提惡",
    "T12n0375_009:0660b01": "比丘輩住阿蘭若處壞阿蘭若法，見他得",
    "T12n0375_009:0660b02": "利，心生嫉&#x59AC;，作如是言：『所有方等大乘經",
    "T12n0375_009:0660b03": "典悉是天魔波旬所說。』亦說：『如來是無常法。』",
    "T12n0375_009:0660b04": "毀滅正法、破壞眾僧。復作是言：『波旬所說，",
    "T12n0375_009:0660b05": "非善順說。』作是宣說邪惡之法，是人作惡",
    "T12n0375_009:0660b06": "不即受報，如乳成酪、灰覆火上，愚輕蹈之。",
    "T12n0375_009:0660b07": "如是人者，謂一闡提。是故，當知大乘方等微",
    "T12n0375_009:0660b08": "妙經典必定清淨，如摩尼珠投之濁水，水即",
    "T12n0375_009:0660b09": "為清；大乘經典亦復如是。[0660b09] 「復次，善男子！譬",
    "T12n0375_009:0660b10": "如蓮花為日所照無不開敷。一切眾生亦",
    "T12n0375_009:0660b11": "復如是，若得見聞大涅槃日，未發心者皆",
    "T12n0375_009:0660b12": "悉發心為菩提因。是故，我說大涅槃光所",
    "T12n0375_009:0660b13": "入毛孔必為妙因。彼一闡提雖有佛性，而",
    "T12n0375_009:0660b14": "為無量罪垢所纏，不能得出，如蠶處繭。",
    "T12n0375_009:0660b15": "以是業緣，不能得生菩提妙因，流轉生",
    "T12n0375_009:0660b16": "死無有窮已。",
    "T12n0375_009:0660b17": "[0660b17] 「復次，善男子！如優&#x9262;羅花、&#x9262;頭摩花、拘物頭",
    "T12n0375_009:0660b18": "華、芬陀利華，生淤泥中而不為彼淤泥所",
    "T12n0375_009:0660b19": "污。若有眾生修大涅槃微妙經典亦復如",
    "T12n0375_009:0660b20": "是，雖有煩惱，終不為彼煩惱所污。何以",
    "T12n0375_009:0660b21": "故？以知如來性、相、力故。[0660b21] 「善男子！譬如有",
    "T12n0375_009:0660b22": "國多清涼風，若觸眾生身諸毛孔，能除一",
    "T12n0375_009:0660b23": "切&#x6B1D;蒸之惱。此大乘典《大涅槃經》亦復如是，",
    "T12n0375_009:0660b24": "遍入一切眾生毛孔，為作菩提微妙因緣；",
    "T12n0375_009:0660b25": "除一闡提。何以故？非法器故。",
    "T12n0375_009:0660b26": "[0660b26] 「復次，善男子！譬如良醫解八種藥滅一切",
    "T12n0375_009:0660b27": "病，唯不能除阿薩闍病。一切契經、禪定、三",
    "T12n0375_009:0660b28": "昧亦復如是，能治一切貪、恚、愚癡諸煩惱病，",
    "T12n0375_009:0660b29": "能拔煩惱毒刺等箭，而不能治犯四重禁、",
    "T12n0375_009:0660c01": "五無間罪。善男子！復有良醫過八種術，能",
    "T12n0375_009:0660c02": "除眾生所有病苦，唯不能治必死之病。是",
    "T12n0375_009:0660c03": "大涅槃大乘經典亦復如是，能除眾生一切",
    "T12n0375_009:0660c04": "煩惱，安住如來清淨妙因，未發心者令得",
    "T12n0375_009:0660c05": "發心；唯除必死一闡提輩。",
    "T12n0375_009:0660c06": "[0660c06] 「復次，善男子！譬如良醫能以妙藥治諸盲",
    "T12n0375_009:0660c07": "人，令見日月、星宿諸明、一切色像，唯不能",
    "T12n0375_009:0660c08": "治生盲之人。是大乘典《大涅槃經》亦復如",
    "T12n0375_009:0660c09": "是，能為聲聞、緣覺之人開發慧眼，令其安",
    "T12n0375_009:0660c10": "住無量無邊大乘經典。未發心者——謂犯四禁、",
    "T12n0375_009:0660c11": "五無間罪——悉能令發菩提之心，唯除生盲",
    "T12n0375_009:0660c12": "一闡提輩。[0660c12] 「復次，善男子！譬如良醫善解八",
    "T12n0375_009:0660c13": "術，為治眾生一切病苦，種種方藥隨病與",
    "T12n0375_009:0660c14": "之，所謂吐下、塗身、灌鼻，若薰、若洗、若丸、若散，",
    "T12n0375_009:0660c15": "一切諸藥而貧愚人不欲服之。良醫愍念，",
    "T12n0375_009:0660c16": "即將是人還其舍宅，強與令服。以藥力故，",
    "T12n0375_009:0660c17": "所患得除。女人產難，兒衣不出，若服此",
    "T12n0375_009:0660c18": "藥，兒衣即出，亦令嬰兒安樂無患。是大乘",
    "T12n0375_009:0660c19": "典《大涅槃經》亦復如是，所至之處若至舍宅，",
    "T12n0375_009:0660c20": "能除眾生無量煩惱、犯四重禁、五無間罪，未",
    "T12n0375_009:0660c21": "發心者悉令發心；除一闡提。」[0660c21] 迦葉菩薩白",
    "T12n0375_009:0660c22": "佛言：「世尊！犯四重禁及五無間名極重惡，",
    "T12n0375_009:0660c23": "譬如斷截多羅樹頭，更不復生。是等未發",
    "T12n0375_009:0660c24": "菩提之心，云何能與作菩提因？」[0660c24] 佛言：「善男",
    "T12n0375_009:0660c25": "子！是諸眾生若於夢中夢墮地獄、受諸苦",
    "T12n0375_009:0660c26": "惱，即生悔心：『哀哉！我等自招此罪。若我今",
    "T12n0375_009:0660c27": "得脫是罪者，必定當發菩提之心。我今所",
    "T12n0375_009:0660c28": "見最是極惡。』從是覺已，即知正法有大果",
    "T12n0375_009:0660c29": "報。如彼嬰兒漸漸長大，常作是念：『是醫最",
    "T12n0375_009:0661a01": "良，善解方藥。我本處胎，與我母藥，母以藥",
    "T12n0375_009:0661a02": "故，身得安隱。以是因緣，我命得全。奇哉！我",
    "T12n0375_009:0661a03": "母受大苦惱，滿足十月懷抱我身。既生之",
    "T12n0375_009:0661a04": "後，推乾去濕，除去不淨大小便利，乳餔長",
    "T12n0375_009:0661a05": "養，將護我身。以是義故，當報母恩，色養、",
    "T12n0375_009:0661a06": "侍衛、隨順供養。』犯四重禁及無間罪，臨命終",
    "T12n0375_009:0661a07": "時，念是大乘《大涅槃經》，雖墮地獄、畜生、餓鬼、",
    "T12n0375_009:0661a08": "天上、人中，如是經典亦為是人作菩提因；",
    "T12n0375_009:0661a09": "除一闡提。[0661a09] 「復次，善男子！譬如良醫及良醫",
    "T12n0375_009:0661a10": "子，所知深奧，出過諸醫，善知除毒無上&#x546A;",
    "T12n0375_009:0661a11": "術。若惡毒蛇、若龍、若蝮，以諸&#x546A;術&#x546A;藥令",
    "T12n0375_009:0661a12": "良。以此良藥用塗革屣，以此革屣觸諸",
    "T12n0375_009:0661a13": "毒蟲，毒為之消；唯除一毒名曰大龍。是大",
    "T12n0375_009:0661a14": "乘典《大涅槃經》亦復如是，若有眾生犯四",
    "T12n0375_009:0661a15": "重禁、五無間罪，悉能消滅，令住菩提，如藥",
    "T12n0375_009:0661a16": "革屣能消眾毒。未發心者能令發心，安住",
    "T12n0375_009:0661a17": "無上菩提之道。是彼大乘《大涅槃經》威神藥",
    "T12n0375_009:0661a18": "故，令諸眾生生於安樂，唯除大龍，一闡提",
    "T12n0375_009:0661a19": "輩。",
    "T12n0375_009:0661a20": "[0661a20] 「復次，善男子！譬如有人以雜毒藥用塗大",
    "T12n0375_009:0661a21": "鼓，於眾人中擊令發聲。雖無心欲聞，聞",
    "T12n0375_009:0661a22": "之皆死，唯除一人不橫死者。是大乘典《大",
    "T12n0375_009:0661a23": "涅槃經》亦復如是，在在處處諸行眾中有",
    "T12n0375_009:0661a24": "聞聲者，所有貪欲、瞋恚、愚癡悉皆滅盡。其中",
    "T12n0375_009:0661a25": "雖有無心思念，是大涅槃因緣力故，能滅",
    "T12n0375_009:0661a26": "煩惱而結自滅。犯四重禁及五無間，聞是",
    "T12n0375_009:0661a27": "經已，亦作無上菩提因緣，漸斷煩惱；除不",
    "T12n0375_009:0661a28": "橫死一闡提輩。[0661a28] 「復次，善男子！譬如闇夜，諸所",
    "T12n0375_009:0661a29": "營作一切皆息，若未訖者要待日明。學大",
    "T12n0375_009:0661b01": "乘者雖修契經、一切諸定，要待大乘大涅",
    "T12n0375_009:0661b02": "槃日，聞是如來微密之教，然後乃當造菩",
    "T12n0375_009:0661b03": "提業，安住正法。猶如天雨潤益增長一切",
    "T12n0375_009:0661b04": "諸種，成就&#x83D3;實，悉除饑饉，多受豐樂。如",
    "T12n0375_009:0661b05": "來祕藏無量法雨亦復如是，悉能除滅八種",
    "T12n0375_009:0661b06": "熱病。是經出世，如彼&#x83D3;實多所利益、安",
    "T12n0375_009:0661b07": "樂一切，能令眾生見如來性，如《法花》中八",
    "T12n0375_009:0661b08": "千聲聞得受記&#x8382;，成大果實。如秋收、冬藏，",
    "T12n0375_009:0661b09": "更無所作；一闡提輩亦復如是，於諸善法",
    "T12n0375_009:0661b10": "無所營作。[0661b10] 「復次，善男子！譬如良醫聞他人",
    "T12n0375_009:0661b11": "子非人所持，尋以妙藥并遣一使，&#x52C5;語使",
    "T12n0375_009:0661b12": "言：『卿持此藥速與彼人。彼人若遇諸惡鬼",
    "T12n0375_009:0661b13": "神，以藥力故悉當遠去。卿若遲晚，吾當自",
    "T12n0375_009:0661b14": "往，終不令彼&#x6282;橫死也。若彼病人得見使",
    "T12n0375_009:0661b15": "者及吾威德，諸苦當除得安隱樂。』是大乘",
    "T12n0375_009:0661b16": "典《大涅槃經》亦復如是，若比丘、比丘尼、優婆",
    "T12n0375_009:0661b17": "塞、優婆夷及諸外道，有能受持如是經典，讀",
    "T12n0375_009:0661b18": "誦、通利、復為他人分別廣說，若自書寫、令他",
    "T12n0375_009:0661b19": "書寫，斯等皆為菩提因緣。若犯四禁及五逆",
    "T12n0375_009:0661b20": "罪、若為邪鬼毒惡所持，聞是經典，所有諸",
    "T12n0375_009:0661b21": "惡悉皆消滅，如見良醫，惡鬼遠去。當知是",
    "T12n0375_009:0661b22": "人是真菩薩摩訶薩也。何以故？暫得聞是大",
    "T12n0375_009:0661b23": "涅槃故，亦以生念：『如來常。』故。暫得聞者尚",
    "T12n0375_009:0661b24": "得如是，何況書寫、受持、讀誦？除一闡提，其",
    "T12n0375_009:0661b25": "餘皆是菩薩摩訶薩。[0661b25] 「復次，善男子！譬如聾人",
    "T12n0375_009:0661b26": "不聞音聲。一闡提輩亦復如是，雖復欲聽",
    "T12n0375_009:0661b27": "是妙經典而不得聞。所以者何？無因緣故。",
    "T12n0375_009:0661b28": "[0661b28] 「復次，善男子！譬如良醫，一切醫方無不通",
    "T12n0375_009:0661b29": "達，兼復廣知無量&#x546A;術。是醫見王，作如是",
    "T12n0375_009:0661c01": "言：『大王今者有必死病。』其王答言：『卿不見",
    "T12n0375_009:0661c02": "我腹內之事，云何而言有必死病？』醫即答",
    "T12n0375_009:0661c03": "言：『若不見信，應服下藥。既下之後，王自驗",
    "T12n0375_009:0661c04": "之。』王不肯服。爾時，良醫以&#x546A;術力令王隱",
    "T12n0375_009:0661c05": "處遍生瘡&#x75B1;、兼復[病-丙+帶]下，蟲血雜出。王見是",
    "T12n0375_009:0661c06": "已，生大怖懅，讚彼良醫：『善哉，善哉。卿先",
    "T12n0375_009:0661c07": "所白吾不用之，今乃知卿於吾此身作大",
    "T12n0375_009:0661c08": "利益。』恭敬是醫猶如父母。是大乘典《大涅",
    "T12n0375_009:0661c09": "槃經》亦復如是，於諸眾生——有欲、無欲——悉能",
    "T12n0375_009:0661c10": "令彼煩惱崩落。是諸眾生乃至夢中夢見是",
    "T12n0375_009:0661c11": "經恭敬供養，喻如大王恭敬良醫。是大良",
    "T12n0375_009:0661c12": "醫知必死者終不治之。是大乘典《大涅槃",
    "T12n0375_009:0661c13": "經》亦復如是，終不能治一闡提輩。[0661c13] 「復次，善",
    "T12n0375_009:0661c14": "男子！譬如良醫善知八種，悉能療治一切",
    "T12n0375_009:0661c15": "諸病，唯不能治必死之人。諸佛、菩薩亦復",
    "T12n0375_009:0661c16": "如是，悉能救療一切有罪，唯不能治必死",
    "T12n0375_009:0661c17": "之人，一闡提輩。[0661c17] 「復次，善男子！譬如良醫善知",
    "T12n0375_009:0661c18": "八種微妙經術，復能博達過於八種。以己",
    "T12n0375_009:0661c19": "所知先教其子，若水、若陸、山谷藥草悉令識",
    "T12n0375_009:0661c20": "知。如是漸漸教八事已，次復教餘最上妙",
    "T12n0375_009:0661c21": "術。如來、應供、正遍知亦復如是，先教其子，",
    "T12n0375_009:0661c22": "諸比丘等，方便除滅一切煩惱，修學淨、身",
    "T12n0375_009:0661c23": "不堅固想，謂水、陸、山谷。水者，喻身受苦，如",
    "T12n0375_009:0661c24": "水上泡；陸者，喻身不堅，如芭蕉樹；其山",
    "T12n0375_009:0661c25": "谷者，喻煩惱中修無我想。以是義故，身名",
    "T12n0375_009:0661c26": "無我。如來如是於諸弟子漸漸教學九部",
    "T12n0375_009:0661c27": "經法，令善通利，然後教學如來祕藏。為其",
    "T12n0375_009:0661c28": "子故，說如來常。如來如是說大乘典《大涅",
    "T12n0375_009:0661c29": "槃經》，為諸眾生已發心者及未發心作菩提",
    "T12n0375_009:0662a01": "因；除一闡提。如是，善男子！是大乘典《大涅",
    "T12n0375_009:0662a02": "槃經》無量無數不可思議、未曾有也。當知",
    "T12n0375_009:0662a03": "即是無上良醫，最尊、最勝，眾經中王。",
    "T12n0375_009:0662a04": "[0662a04] 「復次，善男子！譬如大船，從海此岸至於彼",
    "T12n0375_009:0662a05": "岸，復從彼岸還至此岸。如來正覺亦復如",
    "T12n0375_009:0662a06": "是，乘大涅槃大乘寶船，周旋往返濟渡",
    "T12n0375_009:0662a07": "眾生，在在處處有應度者悉令得見如來",
    "T12n0375_009:0662a08": "之身。以是義故，如來名曰無上船師。譬如",
    "T12n0375_009:0662a09": "有船則有船師；以有船師，則有眾生渡",
    "T12n0375_009:0662a10": "於大海。如來常住化度眾生亦復如是。[0662a10] 「復",
    "T12n0375_009:0662a11": "次，善男子！譬如有人在大海中乘船欲",
    "T12n0375_009:0662a12": "渡，若得順風，須臾之間則能得過無量",
    "T12n0375_009:0662a13": "由旬；若不得者，雖復久住，經無量歲不離",
    "T12n0375_009:0662a14": "本處，有時船壞，沒水而死。眾生如是，在彼",
    "T12n0375_009:0662a15": "愚癡生死大海乘諸行船，若得值遇大般",
    "T12n0375_009:0662a16": "涅槃猛利之風，則能疾到無上道岸；若不",
    "T12n0375_009:0662a17": "值遇，當久流轉無量生死，或時破壞，墮於地",
    "T12n0375_009:0662a18": "獄、畜生、餓鬼。[0662a18] 「復次，善男子！譬如有人不遇",
    "T12n0375_009:0662a19": "風王，久住大海，作是思惟：『我等今者必在",
    "T12n0375_009:0662a20": "此死。』如是念時，忽遇利風，隨順渡海。復",
    "T12n0375_009:0662a21": "作是言：『快哉！是風未曾有也，令我等輩安隱",
    "T12n0375_009:0662a22": "得過大海之難。』眾生如是，久處愚癡生死",
    "T12n0375_009:0662a23": "大海，困苦窮悴，未遇如是大涅槃風，則應",
    "T12n0375_009:0662a24": "生念：『我等必定墮於地獄、畜生、餓鬼。』是諸",
    "T12n0375_009:0662a25": "眾生思惟是時，忽遇大乘大涅槃風，隨順",
    "T12n0375_009:0662a26": "吹向入於阿耨多羅三藐三菩提，方知真實，",
    "T12n0375_009:0662a27": "生奇特想。歎言：『快哉！我從昔來未曾見聞",
    "T12n0375_009:0662a28": "如是如來微密之藏。』爾乃於是《大涅槃經》",
    "T12n0375_009:0662a29": "生清淨信。",
    "T12n0375_009:0662b01": "[0662b01] 「復次，善男子！如蛇脫皮，為死滅不？」[0662b01] 「不也。世",
    "T12n0375_009:0662b02": "尊！」[0662b02] 「善男子！如來亦爾，方便示現棄捨毒身，",
    "T12n0375_009:0662b03": "可言：『如來無常、滅。』耶？」[0662b03] 「不也。世尊！」[0662b03] 「如來於此",
    "T12n0375_009:0662b04": "閻浮提中方便捨身，如彼毒蛇捨於故皮。",
    "T12n0375_009:0662b05": "是故，如來名為常住。[0662b05] 「復次，善男子！譬如金師",
    "T12n0375_009:0662b06": "得好真金，隨意造作種種諸器。如來亦爾，",
    "T12n0375_009:0662b07": "於二十五有悉能示現種種色身，為化眾",
    "T12n0375_009:0662b08": "生、拔生死故。是故，如來名無邊身。雖復示",
    "T12n0375_009:0662b09": "現種種諸身，亦名常住，無有變易。",
    "T12n0375_009:0662b10": "[0662b10] 「復次，善男子！如菴羅樹及閻浮樹一年三變，",
    "T12n0375_009:0662b11": "有時生花，光色敷榮；有時生葉，滋茂蓊&#x6B1D;；有",
    "T12n0375_009:0662b12": "時彫落，狀似枯死。善男子！於意云何？是樹",
    "T12n0375_009:0662b13": "實為枯死不耶？」[0662b13] 「不也。世尊！」[0662b13] 「善男子！如來亦",
    "T12n0375_009:0662b14": "爾，於三界中示三種身——有時初生、有時長",
    "T12n0375_009:0662b15": "大、有時涅槃——而如來身實非無常。」[0662b15] 迦葉菩薩",
    "T12n0375_009:0662b16": "讚言：「善哉！誠如聖教：如來常住，無有變",
    "T12n0375_009:0662b17": "易。」[0662b17] 「善男子！如來密語甚深難解。譬如大王",
    "T12n0375_009:0662b18": "告諸群臣：『先陀婆來。』先陀婆者，一名四實：一",
    "T12n0375_009:0662b19": "者、鹽，二者、器，三者、水，四者、馬，如是四物共同",
    "T12n0375_009:0662b20": "一名。有智之臣善知此名，若王洗時索先",
    "T12n0375_009:0662b21": "陀婆即便奉水、若王食時索先陀婆即便",
    "T12n0375_009:0662b22": "奉鹽、若王食已欲飲漿時索先陀婆即便",
    "T12n0375_009:0662b23": "奉器、若王遊時索先陀婆即便奉馬。如",
    "T12n0375_009:0662b24": "是智臣善解大王四種密語。是大乘經亦復",
    "T12n0375_009:0662b25": "如是，有四無常，大乘智臣應當善知。若佛",
    "T12n0375_009:0662b26": "出世，為眾生說：『如來涅槃。』智臣當知此是",
    "T12n0375_009:0662b27": "如來為計常者說無常相，欲令比丘修無",
    "T12n0375_009:0662b28": "常想。或復說言：『正法當滅。』智臣應知此是",
    "T12n0375_009:0662b29": "如來為計樂者說於苦相，欲令比丘多修",
    "T12n0375_009:0662c01": "苦想。或復說言：『我今病苦，眾僧破壞。』智臣當",
    "T12n0375_009:0662c02": "知此是如來為計我者說無我相，欲令",
    "T12n0375_009:0662c03": "比丘修無我想。或復說言：『所謂空者是正解",
    "T12n0375_009:0662c04": "脫。』智臣當知此是如來說正解脫、無二十",
    "T12n0375_009:0662c05": "五有，欲令比丘修學空想。以是義故，是",
    "T12n0375_009:0662c06": "正解脫則名為空，亦名不動。謂不動者，是解",
    "T12n0375_009:0662c07": "脫中無有苦故，是故不動。是正解脫為無",
    "T12n0375_009:0662c08": "有相，謂無相者，無有色、聲、香、味、觸等，故名",
    "T12n0375_009:0662c09": "無相。是正解脫常、不變易，是解脫中無有",
    "T12n0375_009:0662c10": "無常、熱惱、變易。是故，解脫名曰常住、不變、清",
    "T12n0375_009:0662c11": "涼。或復說言：『一切眾生有如來性。』智臣當",
    "T12n0375_009:0662c12": "知此是如來說於常法，欲令比丘修正常",
    "T12n0375_009:0662c13": "法。是諸比丘若能如是隨順學者，當知是",
    "T12n0375_009:0662c14": "人真我弟子，善知如來微密之藏，如彼大王",
    "T12n0375_009:0662c15": "智慧之臣善知王意。善男子！如是大王亦",
    "T12n0375_009:0662c16": "有如是密語之法，何況如來而當無耶？善",
    "T12n0375_009:0662c17": "男子！是故，如來微密之教難可得知，唯有",
    "T12n0375_009:0662c18": "智者乃能解我甚深佛法，非是世間凡夫品",
    "T12n0375_009:0662c19": "類所能信也。",
    "T12n0375_009:0662c20": "[0662c20] 「復次，善男子！如波羅奢樹、迦尼迦樹、阿叔迦",
    "T12n0375_009:0662c21": "樹，值天亢旱不生花實，及餘水陸所生之",
    "T12n0375_009:0662c22": "物皆悉枯悴，無有潤澤不能增長，一切",
    "T12n0375_009:0662c23": "諸藥無復勢力。善男子！是大乘典《大涅槃經》",
    "T12n0375_009:0662c24": "亦復如是，於我滅後，有諸眾生不能恭",
    "T12n0375_009:0662c25": "敬，無有威德。何以故？是諸眾生不知如來",
    "T12n0375_009:0662c26": "微密藏故。所以者何？以是眾生薄福德故。",
    "T12n0375_009:0662c27": "[0662c27] 「復次，善男子！如來正法將欲滅盡，爾時多有",
    "T12n0375_009:0662c28": "行惡比丘不知如來微密之藏，嬾隋、懈怠，",
    "T12n0375_009:0662c29": "不能讀誦、宣揚、分別如來正法。譬如癡賊",
    "T12n0375_009:0663a01": "棄捨真寶，擔負草木。不解如來微密藏故，",
    "T12n0375_009:0663a02": "於是經中懈怠不勤。哀哉！大險，當來之世甚",
    "T12n0375_009:0663a03": "可怖畏。苦哉！眾生不勤聽受是大乘典《大涅",
    "T12n0375_009:0663a04": "槃經》。唯諸菩薩摩訶薩等能於是經取真",
    "T12n0375_009:0663a05": "實義，不著文字，隨順不逆，為眾生說。[0663a05] 「復次，",
    "T12n0375_009:0663a06": "善男子，如牧牛女為欲賣乳，貪多利故，",
    "T12n0375_009:0663a07": "加二分水轉賣與餘牧牛女人；彼女得已，",
    "T12n0375_009:0663a08": "復加二分轉復賣與近城女人；彼女得已，",
    "T12n0375_009:0663a09": "復加二分轉復賣與城中女人；彼女得已，",
    "T12n0375_009:0663a10": "復加二分詣市賣之。時有一人為子納",
    "T12n0375_009:0663a11": "婦，急須好乳以供賓客，至市欲買，是賣",
    "T12n0375_009:0663a12": "乳者多索價直。是人語言：『此乳多水，實不",
    "T12n0375_009:0663a13": "直是。值我今日瞻侍賓客，是故當取。』取",
    "T12n0375_009:0663a14": "已還家，煮用作糜，無復乳味。雖無乳味，",
    "T12n0375_009:0663a15": "於苦味中猶勝千倍。何以故？乳之為味諸",
    "T12n0375_009:0663a16": "味中最。[0663a16] 「善男子！我涅槃後正法未滅餘八十",
    "T12n0375_009:0663a17": "年，爾時是經於閻浮提當廣流布。是時當",
    "T12n0375_009:0663a18": "有諸惡比丘抄略是經，分作多分，能滅正",
    "T12n0375_009:0663a19": "法色、香、美味。是諸惡人雖復誦讀如是經",
    "T12n0375_009:0663a20": "典，滅除如來深密要義，安置世間莊嚴文飾",
    "T12n0375_009:0663a21": "無義之語，抄前著後、抄後著前，前後著中、",
    "T12n0375_009:0663a22": "中著前後。當知如是諸惡比丘是魔伴侶，",
    "T12n0375_009:0663a23": "受畜一切不淨之物，而言：『如來悉聽我畜。』",
    "T12n0375_009:0663a24": "如牧牛女多加水乳，諸惡比丘亦復如是，",
    "T12n0375_009:0663a25": "雜以世語錯定是經，令多眾生不得正說、",
    "T12n0375_009:0663a26": "正寫、正取、尊重、讚歎、供養、恭敬。是惡比丘為",
    "T12n0375_009:0663a27": "利養故，不能廣宣流布是經，所可分流",
    "T12n0375_009:0663a28": "少不足言。如彼牧牛貧窮女人展轉賣乳，乃",
    "T12n0375_009:0663a29": "至作糜而無乳味。是大乘典《大涅槃經》亦復",
    "T12n0375_009:0663b01": "如是，展轉薄淡無有氣味。雖無氣味，猶",
    "T12n0375_009:0663b02": "勝餘經越踰千倍，如彼乳味於諸苦味",
    "T12n0375_009:0663b03": "其勝千倍。何以故？是大乘典《大涅槃經》於聲",
    "T12n0375_009:0663b04": "聞經最為上首，喻如牛乳，味中最勝。以是",
    "T12n0375_009:0663b05": "義故，名大涅槃。",
    "T12n0375_009:0663b06": "[0663b06] 「復次，善男子！若善男子、善女人等，無有不",
    "T12n0375_009:0663b07": "求男子身者。何以故？一切女人皆是眾惡",
    "T12n0375_009:0663b08": "之所住處。復次，善男子！如蚊蚋水不能令",
    "T12n0375_009:0663b09": "此大地潤洽；其女人者婬欲難滿亦復如是。",
    "T12n0375_009:0663b10": "譬如大地一切作丸令如芥子，如是等男",
    "T12n0375_009:0663b11": "與一女人共為欲事猶不能足；假使男子",
    "T12n0375_009:0663b12": "數如恒沙與一女人共為欲事亦復不足。",
    "T12n0375_009:0663b13": "善男子！譬如大海，一切天雨、百川、眾流皆悉",
    "T12n0375_009:0663b14": "歸注，而彼大海未曾滿足。女人之法亦復如",
    "T12n0375_009:0663b15": "是，假使一切悉為男子，與一女人共為欲",
    "T12n0375_009:0663b16": "事而亦不足。[0663b16] 「復次，善男子！如阿叔迦樹、波",
    "T12n0375_009:0663b17": "吒羅樹、迦尼迦樹，春花開敷，群蜂唼取，色、香、",
    "T12n0375_009:0663b18": "細味不知厭足。女人欲男亦復如是，不知",
    "T12n0375_009:0663b19": "厭足。善男子！以是義故，諸善男子、善女人",
    "T12n0375_009:0663b20": "等聽是大乘《大涅槃經》，常應呵責女人之",
    "T12n0375_009:0663b21": "相，求於男子。何以故？是大乘典有丈夫相，",
    "T12n0375_009:0663b22": "所謂佛性。若人不知是佛性者則無男相。",
    "T12n0375_009:0663b23": "所以者何？不能自知有佛性故。若有不",
    "T12n0375_009:0663b24": "能知佛性者，我說是等名為女人；若能",
    "T12n0375_009:0663b25": "自知有佛性者，我說是人為大丈夫；若",
    "T12n0375_009:0663b26": "有女人能知自身定有佛性，當知是等即",
    "T12n0375_009:0663b27": "為男子。善男子！是大乘典《大涅槃經》無量無",
    "T12n0375_009:0663b28": "邊不可思議功德之聚。何以故？以說如來祕",
    "T12n0375_009:0663b29": "密藏故。是故，善男子、善女人若欲速知如",
    "T12n0375_009:0663c01": "來密藏，應當方便勤修此經。」[0663c01] 迦葉菩薩白",
    "T12n0375_009:0663c02": "佛言：「世尊！如是，如是。如佛所說，我今已",
    "T12n0375_009:0663c03": "有丈夫之相，得入如來微密藏故。如來今",
    "T12n0375_009:0663c04": "日始覺悟我，因是即得決定通達。」[0663c04] 佛言：「善",
    "T12n0375_009:0663c05": "哉，善哉。善男子！汝今隨順世間之法而作是",
    "T12n0375_009:0663c06": "說。」[0663c06] 迦葉復言：「我不隨順世間法也。」[0663c06] 佛讚",
    "T12n0375_009:0663c07": "迦葉：「善哉，善哉。汝今所知無上法味，甚深難",
    "T12n0375_009:0663c08": "知而能得知。如蜂採味，汝亦如是。復次，",
    "T12n0375_009:0663c09": "善男子！如蚊子澤不能令此大地沾洽，當",
    "T12n0375_009:0663c10": "來之世是經流布亦復如是，如彼蚊澤。正法",
    "T12n0375_009:0663c11": "欲滅，是經先當沒於此地，當知即是正法",
    "T12n0375_009:0663c12": "衰相。[0663c12] 「復次，善男子！譬如過夏，初月名秋，秋",
    "T12n0375_009:0663c13": "雨連注。此大乘典《大涅槃經》亦復如是，為",
    "T12n0375_009:0663c14": "彼南方諸菩薩故，當廣流布，降注法雨彌",
    "T12n0375_009:0663c15": "滿其處。正法欲滅，當至罽賓具足無缺潛",
    "T12n0375_009:0663c16": "沒地中，或有信者、或不信者，如是大乘方",
    "T12n0375_009:0663c17": "等經典甘露法味悉沒於地。是經沒已，一切",
    "T12n0375_009:0663c18": "諸餘大乘經典皆悉滅沒；若得是經，具足無",
    "T12n0375_009:0663c19": "缺。人中象王諸菩薩等，當知如來無上正法",
    "T12n0375_009:0663c20": "將滅不久。」",
    "T12n0375_009:0663c21": "[0663c21] 爾時，文殊師利白佛言：「世尊！今此純陀猶有",
    "T12n0375_009:0663c22": "疑心，唯願如來重為分別，令得除斷。」[0663c22] 佛言：",
    "T12n0375_009:0663c23": "「善男子！云何疑心？汝當說之，當為除斷。」[0663c23] 文",
    "T12n0375_009:0663c24": "殊師利言：「純陀心疑如來常住，以得知見",
    "T12n0375_009:0663c25": "佛性力故。若見佛性而為常者，本未見時",
    "T12n0375_009:0663c26": "應是無常；若本無常，後亦應爾。何以故？如",
    "T12n0375_009:0663c27": "世間物本無今有、已有還無，如是等物悉是",
    "T12n0375_009:0663c28": "無常。以是義故，諸佛、菩薩、聲聞、緣覺無有",
    "T12n0375_009:0663c29": "差別。」[0663c29] 爾時，世尊即說偈言：",
    "T12n0375_009:0664a01": "「本有今無、  本無今有，  三世有法，",
    "T12n0375_009:0664a02": " 無有是處。",
    "T12n0375_009:0664a03": "[0664a03] 「善男子！以是義故，諸佛、菩薩、聲聞、緣覺亦",
    "T12n0375_009:0664a04": "有差別、亦無差別。」[0664a04] 文殊師利讚言：「善哉，誠",
    "T12n0375_009:0664a05": "如聖教。我今始解諸佛、菩薩、聲聞、緣覺亦",
    "T12n0375_009:0664a06": "有差別、亦無差別。」[0664a06] 迦葉菩薩白佛言：「世尊！",
    "T12n0375_009:0664a07": "如佛所說：『諸佛、菩薩、聲聞、緣覺，性無差別。』",
    "T12n0375_009:0664a08": "唯願如來分別廣說，利益安樂一切眾生。」",
    "T12n0375_009:0664a09": "[0664a09] 佛言：「善男子！諦聽諦聽，當為汝說。",
    "T12n0375_009:0664a10": "善男子！譬如長者多畜乳牛，有種種色，常",
    "T12n0375_009:0664a11": "令一人守護將養。是人有時為祠祀故，盡",
    "T12n0375_009:0664a12": "搆諸牛著一器中。見諸牛乳同一白色，尋",
    "T12n0375_009:0664a13": "便驚怪：『牛色各異，其乳云何皆同一色？』是人",
    "T12n0375_009:0664a14": "思惟：『如此一切皆是眾生業報因緣，令乳",
    "T12n0375_009:0664a15": "色一。』善男子！聲聞、緣覺、菩薩亦爾，同一佛性，",
    "T12n0375_009:0664a16": "猶如彼乳。所以者何？同盡漏故。而諸眾生",
    "T12n0375_009:0664a17": "言：『佛、菩薩、聲聞、緣覺而有差別。』有諸聲聞、凡",
    "T12n0375_009:0664a18": "夫之人，疑於三乘云何無別？是諸眾生久",
    "T12n0375_009:0664a19": "後自解，一切三乘同一佛性，猶如彼人解悟",
    "T12n0375_009:0664a20": "乳相由業因緣。[0664a20] 「復次，善男子！譬如金&#x945B;，淘",
    "T12n0375_009:0664a21": "鍊滓穢，然後消融，成金之後價直無量。善男",
    "T12n0375_009:0664a22": "子！聲聞、緣覺、菩薩亦爾，皆得成就同一佛",
    "T12n0375_009:0664a23": "性。何以故？除煩惱故，如彼金&#x945B;除諸滓穢。",
    "T12n0375_009:0664a24": "以是義故，一切眾生同一佛性無有差別，",
    "T12n0375_009:0664a25": "以其先聞如來密藏，後成佛時自然得知，",
    "T12n0375_009:0664a26": "如彼長者知乳一相。何以故？以斷無量億",
    "T12n0375_009:0664a27": "煩惱故。」[0664a27] 迦葉菩薩白佛言：「世尊！若一切眾",
    "T12n0375_009:0664a28": "生有佛性者，佛與眾生有何差別？如是說",
    "T12n0375_009:0664a29": "者，多有過咎。若諸眾生皆有佛性，何因緣",
    "T12n0375_009:0664b01": "故，舍利弗等以小涅槃而般涅槃、緣覺之人",
    "T12n0375_009:0664b02": "於中涅槃而般涅槃、菩薩之人於大涅槃",
    "T12n0375_009:0664b03": "而般涅槃？如是等人若同佛性，何故不同",
    "T12n0375_009:0664b04": "如來涅槃而般涅槃？」[0664b04] 「善男子！諸佛世尊所得",
    "T12n0375_009:0664b05": "涅槃，非諸聲聞、緣覺所得。以是義故，大般",
    "T12n0375_009:0664b06": "涅槃名為善有。世若無佛，非無二乘得二",
    "T12n0375_009:0664b07": "涅槃。」[0664b07] 迦葉復言：「是義云何？」[0664b07] 佛言：「無量無邊阿",
    "T12n0375_009:0664b08": "僧祇劫乃有一佛出現於世，開示三乘。善",
    "T12n0375_009:0664b09": "男子！如汝所言：『菩薩、二乘，無差別。』者，我先",
    "T12n0375_009:0664b10": "於此如來密藏《大涅槃》中已說其義。諸阿",
    "T12n0375_009:0664b11": "羅漢無有善有。何以故？諸阿羅漢悉當得",
    "T12n0375_009:0664b12": "是大涅槃故。以是義故，大般涅槃有畢竟",
    "T12n0375_009:0664b13": "樂。是故，名為大般涅槃。」[0664b13] 迦葉言：「如佛說者，",
    "T12n0375_009:0664b14": "我今始知差別之義、無差別義。何以故？一切",
    "T12n0375_009:0664b15": "菩薩、聲聞、緣覺未來之世，皆當歸於大般涅",
    "T12n0375_009:0664b16": "槃，譬如眾流歸於大海。是故，聲聞、緣覺之",
    "T12n0375_009:0664b17": "人悉名為常，非是無常。以是義故，亦有差",
    "T12n0375_009:0664b18": "別、亦無差別。」迦葉言：「云何性差別？」[0664b18] 佛言：「善",
    "T12n0375_009:0664b19": "男子！聲聞如乳、緣覺如酪、菩薩之人如生熟",
    "T12n0375_009:0664b20": "酥、諸佛世尊猶如醍醐。以是義故，大涅槃",
    "T12n0375_009:0664b21": "中說四種性而有差別。」[0664b21] 迦葉復言：「一切眾生",
    "T12n0375_009:0664b22": "性相云何？」[0664b22] 佛言：「善男子！如牛新生，乳、血未",
    "T12n0375_009:0664b23": "別；凡夫之性雜諸煩惱亦復如是。」[0664b23] 迦葉復",
    "T12n0375_009:0664b24": "言：「拘尸那城有旃陀羅名曰歡喜，佛記是",
    "T12n0375_009:0664b25": "人由一發心，當於此界千佛數中速成無",
    "T12n0375_009:0664b26": "上正真之道。以何等故，如來不記尊者舍",
    "T12n0375_009:0664b27": "利弗、目犍連等速成佛道？」[0664b27] 佛言：「善男子！或",
    "T12n0375_009:0664b28": "有聲聞、緣覺、菩薩作誓願言：『我當久久護",
    "T12n0375_009:0664b29": "持正法，然後乃成無上佛道。』以發速願，故",
    "T12n0375_009:0664c01": "與速記。[0664c01] 「復次，善男子！譬如商人有無價寶",
    "T12n0375_009:0664c02": "詣市賣之，愚人見已不識輕笑。寶主唱言：",
    "T12n0375_009:0664c03": "『我此寶珠價直無數。』聞已復笑，各各相謂：『此",
    "T12n0375_009:0664c04": "非真寶，是頗梨珠。』善男子！聲聞、緣覺亦復如",
    "T12n0375_009:0664c05": "是，若聞速記則便懈怠，輕笑薄賤，如彼愚",
    "T12n0375_009:0664c06": "人不識真寶。於未來世有諸比丘不能",
    "T12n0375_009:0664c07": "精懃修習善法，貧窮、困苦、飢餓所逼，因是",
    "T12n0375_009:0664c08": "出家長養其身，心志輕躁，邪命諂曲。若聞如",
    "T12n0375_009:0664c09": "來授諸聲聞速疾記者，便當大笑、輕慢、毀",
    "T12n0375_009:0664c10": "呰。當知是等即是破戒，自言：『已得過人之",
    "T12n0375_009:0664c11": "法。』以是義故，隨發速願故與速記，護正",
    "T12n0375_009:0664c12": "法者為授遠記。」[0664c12] 迦葉菩薩復白佛言：「世尊！",
    "T12n0375_009:0664c13": "菩薩摩訶薩云何當得不壞眷屬？」[0664c13] 佛告迦",
    "T12n0375_009:0664c14": "葉：「若諸菩薩勤加精進欲護正法，以是因",
    "T12n0375_009:0664c15": "緣，所得眷屬不可沮壞。」[0664c15] 迦葉菩薩復白佛",
    "T12n0375_009:0664c16": "言：「世尊！何因緣故眾生得此脣口乾焦？」[0664c16] 佛",
    "T12n0375_009:0664c17": "告迦葉：「若有不識三寶常存，以是因緣，脣",
    "T12n0375_009:0664c18": "口乾焦。如人口爽，不知甜、苦、辛、醋、&#x918E;、淡六味",
    "T12n0375_009:0664c19": "差別。一切眾生愚癡無智，不識三寶是長存",
    "T12n0375_009:0664c20": "法，是故名為脣口乾焦。[0664c20] 「復次，善男子！若有",
    "T12n0375_009:0664c21": "眾生不知如來是常住者，當知是人則為",
    "T12n0375_009:0664c22": "生盲。若知如來是常住者，如是之人雖有",
    "T12n0375_009:0664c23": "肉眼，我說是等名為天眼。復次，善男子！若",
    "T12n0375_009:0664c24": "有能知如來是常，當知是人久已修習如",
    "T12n0375_009:0664c25": "是經典，我說是等亦名天眼。雖有天眼",
    "T12n0375_009:0664c26": "而不能知如來是常，我說斯等名為肉眼。",
    "T12n0375_009:0664c27": "是人乃至不識自身手、足、支節，亦復不能",
    "T12n0375_009:0664c28": "令他識知，以是義故，名為肉眼。",
    "T12n0375_009:0664c29": "[0664c29] 「復次，善男子！如來常為一切眾生而作父",
    "T12n0375_009:0665a01": "母。所以者何？一切眾生種種形類，二足、四足、",
    "T12n0375_009:0665a02": "多足、無足，佛以一音而為說法。彼彼異類",
    "T12n0375_009:0665a03": "各各得解，悉皆歎言：『如來今日為我說法。』",
    "T12n0375_009:0665a04": "以是義故，名為父母。",
    "T12n0375_009:0665a05": "[0665a05] 「復次，善男子！如人生子，始十六月，雖復語",
    "T12n0375_009:0665a06": "言，未可解了。而彼父母欲教其語，先同其",
    "T12n0375_009:0665a07": "音漸漸教之。是父母語可不正耶？」[0665a07] 「不也。世",
    "T12n0375_009:0665a08": "尊！」[0665a08] 「善男子！諸佛如來亦復如是，隨諸眾生",
    "T12n0375_009:0665a09": "種種音聲而為說法，為令安住佛正法故。",
    "T12n0375_009:0665a10": "隨所應見而為示現種種形像，如來如是",
    "T12n0375_009:0665a11": "同彼語言可不正耶？」[0665a11] 「不也。世尊！何以故？",
    "T12n0375_009:0665a12": "如來所說如師子吼，隨順世間種種音聲而",
    "T12n0375_009:0665a13": "為眾生勸說妙法。」"
}