{
    "T26n1524_001:0230c12": "No. 1524",
    "T26n1524_001:0230c13": "無量壽經優波提舍願生偈",
    "T26n1524_001:0230c15": "婆藪槃豆菩薩造",
    "T26n1524_001:0230c16": "元魏天竺三藏菩提流支譯",
    "T26n1524_001:0230c17": " 世尊我一心，  歸命盡十方，",
    "T26n1524_001:0230c18": " 無礙光如來，  願生安樂國。",
    "T26n1524_001:0230c19": " 我依修多羅，  真實功德相，",
    "T26n1524_001:0230c20": " 說願偈總持，  與佛教相應。",
    "T26n1524_001:0230c21": " 觀彼世界相，  勝過三界道，",
    "T26n1524_001:0230c22": " 究竟如虛空，  廣大無邊際。",
    "T26n1524_001:0230c23": " 正道大慈悲，  出世善根生，",
    "T26n1524_001:0230c24": " 淨光明滿足，  如鏡日月輪。",
    "T26n1524_001:0230c25": " 備諸珍寶性，  具足妙莊嚴，",
    "T26n1524_001:0230c26": " 無垢光焰熾，  明淨曜世間。",
    "T26n1524_001:0230c27": " 寶性功德草，  柔軟左右旋，",
    "T26n1524_001:0230c28": " 觸者生勝樂，  過迦旃&#x96A3;陀。",
    "T26n1524_001:0230c29": " 寶華千萬種，  彌覆池流泉，",
    "T26n1524_001:0231a01": " 微風動華葉，  交錯光亂轉。",
    "T26n1524_001:0231a02": " 宮殿諸樓閣，  觀十方無礙，",
    "T26n1524_001:0231a03": " 雜樹異光色，  寶欄遍圍繞。",
    "T26n1524_001:0231a04": " 無量寶交絡，  羅網遍虛空，",
    "T26n1524_001:0231a05": " 種種鈴發響，  宣吐妙法音。",
    "T26n1524_001:0231a06": " 雨華衣莊嚴，  無量香普熏，",
    "T26n1524_001:0231a07": " 佛慧明淨日，  除世癡闇冥。",
    "T26n1524_001:0231a08": " 梵聲語深遠，  微妙聞十方，",
    "T26n1524_001:0231a09": " 正覺阿彌陀，  法王善住持。",
    "T26n1524_001:0231a10": " 如來淨華眾，  正覺華化生，",
    "T26n1524_001:0231a11": " 愛樂佛法味，  禪三昧為食。",
    "T26n1524_001:0231a12": " 永離身心惱，  受樂常無間，",
    "T26n1524_001:0231a13": " 大乘善根界，  等無譏嫌名。",
    "T26n1524_001:0231a14": " 女人及根缺，  二乘種不生，",
    "T26n1524_001:0231a15": " 眾生所願樂，  一切能滿足。",
    "T26n1524_001:0231a16": " 故我願往生，  阿彌陀佛國，",
    "T26n1524_001:0231a17": " 無量大寶王，  微妙淨花臺。",
    "T26n1524_001:0231a18": " 相好光一尋，  色像超群生，",
    "T26n1524_001:0231a19": " 如來微妙聲，  梵響聞十方。",
    "T26n1524_001:0231a20": " 同地水火風，  虛空無分別，",
    "T26n1524_001:0231a21": " 天人不動眾，  清淨智海生。",
    "T26n1524_001:0231a22": " 如須彌山王，  勝妙無過者，",
    "T26n1524_001:0231a23": " 天人丈夫眾，  恭敬繞瞻仰。",
    "T26n1524_001:0231a24": " 觀佛本願力，  遇無空過者，",
    "T26n1524_001:0231a25": " 能令速滿足，  功德大寶海。",
    "T26n1524_001:0231a26": " 安樂國清淨，  常轉無垢輪，",
    "T26n1524_001:0231a27": " 化佛菩薩日，  如須彌住持。",
    "T26n1524_001:0231a28": " 無垢莊嚴光，  一念及一時，",
    "T26n1524_001:0231a29": " 普照諸佛會，  利益諸群生。",
    "T26n1524_001:0231b01": " 雨天樂花衣，  妙香等供養，",
    "T26n1524_001:0231b02": " 讚佛諸功德，  無有分別心。",
    "T26n1524_001:0231b03": " 何等世界無，  佛法功德寶？",
    "T26n1524_001:0231b04": " 我皆願往生，  示佛法如佛。",
    "T26n1524_001:0231b05": " 我作論說偈，  願見彌陀佛，",
    "T26n1524_001:0231b06": " 普共諸眾生，  往生安樂國。",
    "T26n1524_001:0231b07": "[0231b07] 無量壽修多羅章句，我以偈總說竟。",
    "T26n1524_001:0231b08": "[0231b08] 論曰：此願偈明何義？觀安樂世界，見阿彌",
    "T26n1524_001:0231b09": "陀佛，願生彼國土故。云何觀？云何生信心？",
    "T26n1524_001:0231b10": "若善男子善女人，修五念門成就者，畢竟",
    "T26n1524_001:0231b11": "得生安樂國土，見彼阿彌陀佛。何等五念",
    "T26n1524_001:0231b12": "門？一者禮拜門；二者讚歎門；三者作願",
    "T26n1524_001:0231b13": "門；四者觀察門；五者迴向門。云何禮拜？",
    "T26n1524_001:0231b14": "身業禮拜阿彌陀如來、應、正遍知，為生彼",
    "T26n1524_001:0231b15": "國意故。云何讚歎？口業讚歎，稱彼如來名。",
    "T26n1524_001:0231b16": "如彼如來光明智相，如彼名義，欲如實修行",
    "T26n1524_001:0231b17": "相應故。云何作願？心常作願，一心專念畢竟",
    "T26n1524_001:0231b18": "往生安樂國土，欲如實修行奢摩他故。云",
    "T26n1524_001:0231b19": "何觀察？智慧觀察，正念觀彼，欲如實修行",
    "T26n1524_001:0231b20": "毘婆舍那故。彼觀察有三種。何等三種？一",
    "T26n1524_001:0231b21": "者觀察彼佛國土功德莊嚴；二者觀察阿彌",
    "T26n1524_001:0231b22": "陀佛功德莊嚴；三者觀察彼諸菩薩功德莊",
    "T26n1524_001:0231b23": "嚴。云何迴向？不捨一切苦惱眾生，心常",
    "T26n1524_001:0231b24": "作願迴向為首，成就大悲心故。[0231b24] 云何觀察",
    "T26n1524_001:0231b25": "彼佛國土功德莊嚴？彼佛國土功德莊嚴者，",
    "T26n1524_001:0231b26": "成就不可思議力故。如彼摩尼如意寶性，",
    "T26n1524_001:0231b27": "相似相對法故。觀察彼佛國土功德莊嚴者，",
    "T26n1524_001:0231b28": "有十七種事應知。何者十七？一者清淨功",
    "T26n1524_001:0231b29": "德成就；二者量功德成就；三者性功德成",
    "T26n1524_001:0231c01": "就；四者形相功德成就；五者種種事功德成",
    "T26n1524_001:0231c02": "就；六者妙色功德成就；七者觸功德成就；八",
    "T26n1524_001:0231c03": "者莊嚴功德成就；九者雨功德成就；十者光",
    "T26n1524_001:0231c04": "明功德成就；十一者聲功德成就；十二者主",
    "T26n1524_001:0231c05": "功德成就；十三者眷屬功德成就；十四者受",
    "T26n1524_001:0231c06": "用功德成就；十五者無諸難功德成就；十六",
    "T26n1524_001:0231c07": "者大義門功德成就；十七者一切所求功德",
    "T26n1524_001:0231c08": "成就。清淨功德成就者，偈言「觀彼世界相，勝",
    "T26n1524_001:0231c09": "過三界道」故。量功德成就者，偈言「究竟如",
    "T26n1524_001:0231c10": "虛空，廣大無邊際」故。性功德成就者，偈言「正",
    "T26n1524_001:0231c11": "道大慈悲，出世善根生」故。形相功德成就者，",
    "T26n1524_001:0231c12": "偈言「淨光明滿足，如鏡日月輪」故。種種事功",
    "T26n1524_001:0231c13": "德成就者，偈言「備諸珍寶性，具足妙莊嚴」故。",
    "T26n1524_001:0231c14": "妙色功德成就者，偈言「無垢光焰熾，明淨曜",
    "T26n1524_001:0231c15": "世間」故。觸功德成就者，偈言「寶性功德草，柔",
    "T26n1524_001:0231c16": "軟左右旋，觸者生勝樂，過迦旃&#x96A3;陀」故。莊嚴",
    "T26n1524_001:0231c17": "功德成就者，有三種應知。何等三？一者水；",
    "T26n1524_001:0231c18": "二者地；三者虛空。莊嚴水者，偈言「寶華千",
    "T26n1524_001:0231c19": "萬種，彌覆池流泉，微風動華葉，交錯光亂轉」",
    "T26n1524_001:0231c20": "故。莊嚴地者，偈言「宮殿諸樓閣，觀十方無礙，",
    "T26n1524_001:0231c21": "雜樹異光色，寶欄遍圍繞」故。莊嚴虛空者，偈",
    "T26n1524_001:0231c22": "言「無量寶交絡，羅網遍虛空，種種鈴發響，宣",
    "T26n1524_001:0231c23": "吐妙法音」故。雨功德成就者，偈言「雨華衣莊",
    "T26n1524_001:0231c24": "嚴，無量香普熏」故。光明功德成就者，偈言「佛",
    "T26n1524_001:0231c25": "慧明淨日，除世癡闇冥」故。妙聲功德成就",
    "T26n1524_001:0231c26": "者，偈言「梵聲語深遠，微妙聞十方」故。主功",
    "T26n1524_001:0231c27": "德成就者，偈言「正覺阿彌陀，法王善住持」故。",
    "T26n1524_001:0231c28": "眷屬功德成就者，偈言「如來淨華眾，正覺華",
    "T26n1524_001:0231c29": "化生」故。受用功德成就者，偈言「愛樂佛法味，",
    "T26n1524_001:0232a01": "禪三昧為食」故。無諸難功德成就者，偈言「永",
    "T26n1524_001:0232a02": "離身心惱，受樂常無間」故。大義門功德成就",
    "T26n1524_001:0232a03": "者，偈言「大乘善根界，等無譏嫌名，女人及根",
    "T26n1524_001:0232a04": "缺，二乘種不生」故。淨土果報離二種譏嫌過",
    "T26n1524_001:0232a05": "應知：一者體；二者名。體有三種：一者二乘",
    "T26n1524_001:0232a06": "人；二者女人；三者諸根不具人。無此三過",
    "T26n1524_001:0232a07": "故，名離體譏嫌。名亦三種，非但無三體，乃",
    "T26n1524_001:0232a08": "至不聞二乘、女人、諸根不具三種名故，名",
    "T26n1524_001:0232a09": "離名譏嫌。等者，平等一相故。一切所求功德",
    "T26n1524_001:0232a10": "滿足成就者，偈言「眾生所願樂，一切能滿足」",
    "T26n1524_001:0232a11": "故。略說彼阿彌陀佛國土莊嚴十七種功德，",
    "T26n1524_001:0232a12": "示現如來自身利益大功德力，成就利益他",
    "T26n1524_001:0232a13": "功德成就故。彼無量壽佛土莊嚴，第一義",
    "T26n1524_001:0232a14": "諦妙境界，十六句及一句次第說應知。",
    "T26n1524_001:0232a15": "[0232a15] 云何觀佛功德莊嚴成就？觀佛功德莊嚴成",
    "T26n1524_001:0232a16": "就者，有八種應知。何等八種？一者座莊嚴；",
    "T26n1524_001:0232a17": "二者身莊嚴；三者口莊嚴；四者心莊嚴；五者",
    "T26n1524_001:0232a18": "眾莊嚴；六者上首莊嚴；七者主莊嚴；八者不",
    "T26n1524_001:0232a19": "虛作住持莊嚴。",
    "T26n1524_001:0232a20": "[0232a20] 何者座莊嚴？偈言「無量大寶王，微妙淨華臺",
    "T26n1524_001:0232a21": "故」。何者身莊嚴？偈言「相好光一尋，色像超群",
    "T26n1524_001:0232a22": "生」故。何者口莊嚴？偈言「如來微妙聲，梵響聞",
    "T26n1524_001:0232a23": "十方」故。何者心莊嚴？偈言「同地水火風，虛空",
    "T26n1524_001:0232a24": "無分別」故。無分別者，無分別心故。何者眾",
    "T26n1524_001:0232a25": "莊嚴？偈言「天人不動眾，清淨智海生」故。何者",
    "T26n1524_001:0232a26": "上首莊嚴？偈言「如須彌山王，勝妙無過者」故。",
    "T26n1524_001:0232a27": "何者主莊嚴？偈言「天人丈夫眾，恭敬繞瞻仰」",
    "T26n1524_001:0232a28": "故。何者不虛作住持莊嚴？偈言「觀佛本願力，",
    "T26n1524_001:0232a29": "遇無空過者，能令速滿足，功德大寶海」故。即",
    "T26n1524_001:0232b01": "見彼佛，未證淨心菩薩畢竟得平等法身，",
    "T26n1524_001:0232b02": "與淨心菩薩無異，淨心菩薩與上地諸菩",
    "T26n1524_001:0232b03": "薩畢竟同得寂滅平等故。略說八句，示現",
    "T26n1524_001:0232b04": "如來自利利他功德莊嚴次第成就應知。",
    "T26n1524_001:0232b05": "[0232b05] 云何觀菩薩功德莊嚴成就？觀菩薩功德莊",
    "T26n1524_001:0232b06": "嚴成就者，觀彼菩薩有四種正修行功德",
    "T26n1524_001:0232b07": "成就應知。何等為四？一者於一佛土身不",
    "T26n1524_001:0232b08": "動搖，而遍十方種種應化，如實修行常作",
    "T26n1524_001:0232b09": "佛事。偈言「安樂國清淨，常轉無垢輪，化佛菩",
    "T26n1524_001:0232b10": "薩日，如須彌住持」故，開諸眾生淤泥華故。",
    "T26n1524_001:0232b11": "二者彼應化身，一切時不前不後，一心一念",
    "T26n1524_001:0232b12": "放大光明，悉能遍至十方世界教化眾生，",
    "T26n1524_001:0232b13": "種種方便修行所作，滅除一切眾生苦故。偈",
    "T26n1524_001:0232b14": "言「無垢莊嚴光，一念及一時，普照諸佛會，利",
    "T26n1524_001:0232b15": "益諸群生」故。三者彼於一切世界無餘，照",
    "T26n1524_001:0232b16": "諸佛會大眾無餘，廣大無量供養恭敬讚歎",
    "T26n1524_001:0232b17": "諸佛如來。偈言「雨天樂華衣，妙香等供養，讚",
    "T26n1524_001:0232b18": "佛諸功德，無有分別心」故。四者彼於十方一",
    "T26n1524_001:0232b19": "切世界無三寶處，住持莊嚴佛法僧寶功德",
    "T26n1524_001:0232b20": "大海，遍示令解如實修行。偈言「何等世界",
    "T26n1524_001:0232b21": "無，佛法功德寶，我皆願往生，示佛法如佛」故。",
    "T26n1524_001:0232b22": "[0232b22] 又向說佛國土功德莊嚴成就、佛功德莊嚴",
    "T26n1524_001:0232b23": "成就、菩薩功德成就，此三種成就願心莊",
    "T26n1524_001:0232b24": "嚴，略說入一法句故。一法句者，謂清淨句。",
    "T26n1524_001:0232b25": "清淨句者，謂真實智慧無為法身故。此清淨",
    "T26n1524_001:0232b26": "有二種應知。何等二種？一者器世間清淨；",
    "T26n1524_001:0232b27": "二者眾生世間清淨。器世間清淨者，向說十",
    "T26n1524_001:0232b28": "七種佛國土功德莊嚴成就，是名器世間清",
    "T26n1524_001:0232b29": "淨。眾生世間清淨者，如向說八種佛功德莊",
    "T26n1524_001:0232c01": "嚴成就、四種菩薩功德莊嚴成就，是名眾生",
    "T26n1524_001:0232c02": "世間清淨。如是一法句，攝二種清淨應知。",
    "T26n1524_001:0232c03": "[0232c03] 如是菩薩奢摩他、毘婆舍那廣略修行，成就",
    "T26n1524_001:0232c04": "柔軟心，如實知廣略諸法，如是成就巧方",
    "T26n1524_001:0232c05": "便迴向。何者菩薩巧方便迴向？菩薩巧方便",
    "T26n1524_001:0232c06": "迴向者，謂說禮拜等五種修行所集一切功",
    "T26n1524_001:0232c07": "德善根，不求自身住持之樂，欲拔一切眾",
    "T26n1524_001:0232c08": "生苦故，作願攝取一切眾生，共同生彼安",
    "T26n1524_001:0232c09": "樂佛國。是名菩薩巧方便迴向成就。菩薩如",
    "T26n1524_001:0232c10": "是善知迴向成就，遠離三種菩提門相違法。",
    "T26n1524_001:0232c11": "何等三種？一者依智慧門不求自樂，遠離",
    "T26n1524_001:0232c12": "我心貪著自身故；二者依慈悲門，拔一切",
    "T26n1524_001:0232c13": "眾生苦，遠離無安眾生心故；三者依方便",
    "T26n1524_001:0232c14": "門，憐愍一切眾生心，遠離供養恭敬自身",
    "T26n1524_001:0232c15": "心故。是名遠離三種菩提門相違法故。菩",
    "T26n1524_001:0232c16": "薩遠離如是三種菩提門相違法，得三種隨",
    "T26n1524_001:0232c17": "順菩提門法滿足故。何等三種？一者無染清",
    "T26n1524_001:0232c18": "淨心，不以為自身求諸樂故；二者安清",
    "T26n1524_001:0232c19": "淨心，以拔一切眾生苦故；三者樂清淨心，",
    "T26n1524_001:0232c20": "以令一切眾生得大菩提故。以攝取眾生",
    "T26n1524_001:0232c21": "生彼國土故，是名三種隨順菩提門法滿",
    "T26n1524_001:0232c22": "足應知。",
    "T26n1524_001:0232c23": "[0232c23] 向說智慧、慈悲、方便三種門攝取般若，般若",
    "T26n1524_001:0232c24": "攝取方便應知。",
    "T26n1524_001:0232c25": "[0232c25] 向說遠離我心不貪著自身、遠離無安眾",
    "T26n1524_001:0232c26": "生心、遠離供養恭敬自身心，此三種法遠",
    "T26n1524_001:0232c27": "離障菩提心應知。",
    "T26n1524_001:0232c28": "[0232c28] 向說無染清淨心、安清淨心、樂清淨心，此三",
    "T26n1524_001:0232c29": "種心略一處成就妙樂勝真心應知。",
    "T26n1524_001:0233a01": "[0233a01] 如是菩薩智慧心、方便心、無障心、勝真心，能",
    "T26n1524_001:0233a02": "生清淨佛國土應知。是名菩薩摩訶薩隨",
    "T26n1524_001:0233a03": "順五種法門所作隨意自在成就。如向所說，",
    "T26n1524_001:0233a04": "身業、口業、意業、智業、方便智業，隨順法門故。",
    "T26n1524_001:0233a05": "復有五種門漸次成就五種功德應知。何",
    "T26n1524_001:0233a06": "者五門？一者近門；二者大會眾門；三者宅",
    "T26n1524_001:0233a07": "門；四者屋門；五者園林遊戲地門。此五種",
    "T26n1524_001:0233a08": "門，初四種門成就入功德，第五門成就出",
    "T26n1524_001:0233a09": "功德。入第一門者，以禮拜阿彌陀佛為生",
    "T26n1524_001:0233a10": "彼國故，得生安樂世界，是名入第一門。",
    "T26n1524_001:0233a11": "[0233a11] 入第二門者，以讚歎阿彌陀佛，隨順名義",
    "T26n1524_001:0233a12": "稱如來名，依如來光明想修行故，得入",
    "T26n1524_001:0233a13": "大會眾數，是名入第二門。",
    "T26n1524_001:0233a14": "[0233a14] 入第三門者，以一心專念作願生彼，修奢",
    "T26n1524_001:0233a15": "摩他寂靜三昧行故，得入蓮華藏世界，是",
    "T26n1524_001:0233a16": "名入第三門。",
    "T26n1524_001:0233a17": "[0233a17] 入第四門者，以專念觀察彼妙莊嚴，修毘",
    "T26n1524_001:0233a18": "婆舍那故，得到彼處受用種種法味樂，是",
    "T26n1524_001:0233a19": "名入第四門。[0233a19] 出第五門，以大慈悲觀察一",
    "T26n1524_001:0233a20": "切苦惱眾生，亦應化身迴入生死園煩惱",
    "T26n1524_001:0233a21": "林中，遊戲神通至教化地，以本願力迴向",
    "T26n1524_001:0233a22": "故，是名出第五門。[0233a22] 菩薩入四種門，自利行",
    "T26n1524_001:0233a23": "成就應知；菩薩出第五門，利益他迴向行成",
    "T26n1524_001:0233a24": "就應知。菩薩如是修五門行自利利他，速",
    "T26n1524_001:0233a25": "得成就阿耨多羅三藐三菩提故。",
    "T26n1524_001:0233a26": "無量壽經論一卷",
    "T26n1524_001:0233a27": "[0233a27] 大乘善根界 天台智者即曰「界」字乃「男」字",
    "T26n1524_001:0233a28": "之錯，則宜改作。而諸疏家皆作「界」字，故"
}