{
    "T50n2053_007:0257a21": "大唐大慈恩寺三藏法師傳卷",
    "T50n2053_007:0257a22": "第七",
    "T50n2053_007:0257a24": "沙門慧立本 釋彥悰箋",
    "T50n2053_007:0257a25": "起二十二年六月 天皇製《述聖",
    "T50n2053_007:0257a26": "記》終永徽五年春二月法師答書",
    "T50n2053_007:0257a27": "[0257a27] 二十二年夏六月， 天皇大帝居春宮，奉&#x89A9;",
    "T50n2053_007:0257a28": " 聖文，又製《述聖記》，其詞曰：",
    "T50n2053_007:0257a29": "[0257a29] 「夫顯揚正教，非智無以廣其文；崇闡微言，",
    "T50n2053_007:0257b01": "非賢莫能定其旨。蓋真如聖教者，諸法之",
    "T50n2053_007:0257b02": "玄宗，眾經之軌躅也。綜括宏遠，奧旨遐深，",
    "T50n2053_007:0257b03": "極空有之精微，體生滅之機要。詞茂道曠，",
    "T50n2053_007:0257b04": "尋之者不究其源，文顯義幽，履之者莫測",
    "T50n2053_007:0257b05": "其際。故知聖慈所被，業無善而不臻，妙化",
    "T50n2053_007:0257b06": "所敷，緣無惡而不剪。開法網之綱紀，弘六",
    "T50n2053_007:0257b07": "度之正教，拯群有之塗炭，啟三藏之祕扃。",
    "T50n2053_007:0257b08": "是以名無翼而長飛，道無根而永固。道名流",
    "T50n2053_007:0257b09": "慶，歷遂古而鎮常；赴感應身，經塵劫而不",
    "T50n2053_007:0257b10": "朽。晨鍾夕梵，交二音於鷲峰，慧日法流，轉",
    "T50n2053_007:0257b11": "雙輪於鹿苑。排空寶蓋，接翔雲而共飛，莊",
    "T50n2053_007:0257b12": "野春林，與天花而合彩。伏惟",
    "T50n2053_007:0257b13": "皇帝陛下，上玄資福，垂拱而治八荒；德被",
    "T50n2053_007:0257b14": "黔黎，斂衽而朝萬國。恩加朽骨，石室歸貝",
    "T50n2053_007:0257b15": "葉之文；澤及昆蟲，金匱流梵說之偈。遂使",
    "T50n2053_007:0257b16": "阿耨達水通神甸之八川，耆闍崛山接嵩、華",
    "T50n2053_007:0257b17": "之翠嶺。竊以法性凝寂，靡歸心而不通；智",
    "T50n2053_007:0257b18": "地玄奧，感懇誠而遂顯。豈謂重昏之夜，燭",
    "T50n2053_007:0257b19": "慧炬之光，火宅之朝，降法雨之澤。於是百",
    "T50n2053_007:0257b20": "川異流，同會於海，萬區分義，總成乎實。豈",
    "T50n2053_007:0257b21": "與湯、武校其優劣，堯、舜比其聖德者哉！玄",
    "T50n2053_007:0257b22": "奘法師者，夙懷聰令，立志夷簡，神清齠&#x9F53;之",
    "T50n2053_007:0257b23": "年，體拔浮華之世，凝情定室，匿&#x8FF9;幽巖，&#x62EA;",
    "T50n2053_007:0257b24": "息三禪，巡遊十地，超六塵之境，獨步迦維，",
    "T50n2053_007:0257b25": "會一乘之旨，隨機化物。以中華之無質，尋",
    "T50n2053_007:0257b26": "印度之真文，遠涉恒河，終期滿字。頻登雪",
    "T50n2053_007:0257b27": "嶺，更獲半珠。問道往還，十有七載，備通釋",
    "T50n2053_007:0257b28": "典，利物為心。以貞觀十九年二月六日，奉",
    "T50n2053_007:0257b29": " &#x52C5;於弘福寺翻譯聖教要文，凡六百五",
    "T50n2053_007:0257c01": "十七部。引大海之法流，洗塵勞而不竭，傳",
    "T50n2053_007:0257c02": "智燈之長焰，皎幽闇而恒明，自非久植勝",
    "T50n2053_007:0257c03": "緣，何以顯揚斯旨。所謂法性常住，齊三光",
    "T50n2053_007:0257c04": "之明， 我皇福臻，同二儀之固。伏見 御",
    "T50n2053_007:0257c05": "製眾經論序，照古騰今，理含金石之聲，文",
    "T50n2053_007:0257c06": "抱風雲之潤。治輒以輕塵足岳，墜露添流，",
    "T50n2053_007:0257c07": "略舉大綱，以為斯記。」[0257c07] 法師進啟謝曰：「玄",
    "T50n2053_007:0257c08": "奘聞七耀摛光，憑高天而散景；九河灑",
    "T50n2053_007:0257c09": "潤，因厚地而通流。是知相資之美，處物",
    "T50n2053_007:0257c10": "既然，演法依人，理在無惑。伏惟",
    "T50n2053_007:0257c11": "皇太子殿下發揮 睿藻，再述",
    "T50n2053_007:0257c12": "天文，讚美大乘，莊嚴實相。珠迴玉轉，霞爛",
    "T50n2053_007:0257c13": "錦舒，將日月而聯華，與咸韶而合韻。玄",
    "T50n2053_007:0257c14": "奘輕生多幸，沐浴殊私，不任銘佩，奉啟陳",
    "T50n2053_007:0257c15": "謝。」[0257c15] 時降",
    "T50n2053_007:0257c16": "令書曰：「治素無才學，性不聰敏。內典諸文",
    "T50n2053_007:0257c17": "殊未觀覽，所作序記鄙拙尤繁。忽得來書，",
    "T50n2053_007:0257c18": "褒揚讚述，撫躬自省，慚悚交并。勞師等遠",
    "T50n2053_007:0257c19": "臻，深以為愧。」",
    "T50n2053_007:0257c20": "[0257c20] 釋彥悰箋述曰：「自二 聖《序文》出後，王公、百",
    "T50n2053_007:0257c21": "辟、法、俗、黎庶手舞足蹈，歡詠德音，內外揄",
    "T50n2053_007:0257c22": "揚，未浹辰而周六合，慈雲再蔭，慧日重",
    "T50n2053_007:0257c23": "明，歸依之徒波迴霧委。所謂上之化下，猶",
    "T50n2053_007:0257c24": "風靡草，其斯之謂乎！如來所以法付國王，",
    "T50n2053_007:0257c25": "良為此也。」[0257c25] 時弘福寺寺主圓定及京城僧等，",
    "T50n2053_007:0257c26": "請鐫二《序文》於金石，藏之寺宇。 帝可之。",
    "T50n2053_007:0257c27": "後寺僧懷仁等乃鳩集晉右軍將軍王羲之",
    "T50n2053_007:0257c28": "書，勒於碑石焉。[0257c28] 庚辰，",
    "T50n2053_007:0257c29": "皇太子以文德聖皇后早棄萬方，思報昊",
    "T50n2053_007:0258a01": "天，追崇福業，使中大夫守右庶子臣高季輔",
    "T50n2053_007:0258a02": "宣令曰：「寡人不造，咎譴所鍾，年在未識，",
    "T50n2053_007:0258a03": "慈顏棄背，終身之憂，貫心滋甚，風樹之切，",
    "T50n2053_007:0258a04": "刻骨冥深。每以龍忌在辰，歲時興感，空",
    "T50n2053_007:0258a05": "懷陟屺之望，益疚寒泉之心。既而笙歌遂",
    "T50n2053_007:0258a06": "遠，瞻奉無逮，徒思昊天之報，罔寄烏鳥之",
    "T50n2053_007:0258a07": "情。竊以覺道洪慈，寔資冥福，冀申孺慕，是",
    "T50n2053_007:0258a08": "用歸依。宜令所司於京城內舊廢寺妙選",
    "T50n2053_007:0258a09": "一所，奉為文德聖皇后即營僧寺。寺成之",
    "T50n2053_007:0258a10": "日，當別度僧。仍令挾帶林泉，務盡形勝。仰",
    "T50n2053_007:0258a11": "規忉利之果，副此罔極之懷。」[0258a11] 於是有司詳",
    "T50n2053_007:0258a12": "擇勝地，遂於宮城南晉昌里，面曲池，依淨覺",
    "T50n2053_007:0258a13": "故伽藍而營建焉。瞻星揆地，像天闕，倣",
    "T50n2053_007:0258a14": "給園，窮班、倕巧藝，盡衡、霍良木，文石梓桂",
    "T50n2053_007:0258a15": "&#x6AF2;樟栟櫚充其材，珠玉丹青赭堊金翠備",
    "T50n2053_007:0258a16": "其飾。而重樓複殿，雲閣洞房，凡十餘院，總一",
    "T50n2053_007:0258a17": "千八百九十七間，床褥器物，備皆盈滿。[0258a17]  文",
    "T50n2053_007:0258a18": "武聖皇帝又讀法師所進《菩薩藏經》，美之，",
    "T50n2053_007:0258a19": "因",
    "T50n2053_007:0258a20": "&#x52C5;春宮作其經後序。其詞曰：",
    "T50n2053_007:0258a21": "[0258a21] 「蓋聞羲皇至賾，精粹止於龜文；軒后通幽，雅",
    "T50n2053_007:0258a22": "奧窮於鳥篆。考丹書而索隱，殊昧實際之",
    "T50n2053_007:0258a23": "源；徵綠錯以研幾，蓋非常樂之道。猶且",
    "T50n2053_007:0258a24": "事光圖史，振薰風于八埏；德洽生靈，激波",
    "T50n2053_007:0258a25": "瀾於萬代。伏惟皇帝陛下轉輪垂拱而化",
    "T50n2053_007:0258a26": "漸&#x9DC4;園，勝殿凝旒而神交鷲嶺，總調御於",
    "T50n2053_007:0258a27": "徽號，匪文思之所窺；綜波若於綸言，豈繫",
    "T50n2053_007:0258a28": "象之能擬。由是教覃溟表，咸傳八解之音，",
    "T50n2053_007:0258a29": "訓浹寰中，皆踐四禪之軌。遂使三千法界，",
    "T50n2053_007:0258b01": "盡懷生而可封；百億須彌，入堤封而作",
    "T50n2053_007:0258b02": "鎮。尼連德水邇帝里之滄池，舍衛菴園接",
    "T50n2053_007:0258b03": "上林之茂苑。雖復法性空寂，隨感必通，真",
    "T50n2053_007:0258b04": "乘深妙，無幽不闡。所謂大權御極，導法流",
    "T50n2053_007:0258b05": "而靡窮；能仁撫運，拂劫石而無盡，體均具",
    "T50n2053_007:0258b06": "相，不可思議，校美前王，焉可同年而語矣。",
    "T50n2053_007:0258b07": "爰自開闢，地限流沙，震旦未融，靈文尚",
    "T50n2053_007:0258b08": "隱。漢王精感，託夢想於玄霄；晉后翹誠，",
    "T50n2053_007:0258b09": "降修多於白馬。有同蠡酌，豈達四海之涯；",
    "T50n2053_007:0258b10": "取譬管窺，寧窮七曜之隩。洎乎皇靈遐暢，",
    "T50n2053_007:0258b11": "威加鐵圍之表；至聖發明，德被金剛之際。",
    "T50n2053_007:0258b12": "恒沙國土，普襲衣冠，開解脫門，踐真實路，",
    "T50n2053_007:0258b13": "龍宮梵說之偈必萃清臺，猊吼貝葉之文咸",
    "T50n2053_007:0258b14": "歸冊府。灑茲甘露，普潤芽莖，垂此慧雲，",
    "T50n2053_007:0258b15": "遍霑翾走，豈非歸依之勝業，聖政之靈感者",
    "T50n2053_007:0258b16": "乎！夫《菩薩藏經》者，大覺義宗之要旨也。佛",
    "T50n2053_007:0258b17": "修此道，以證無生；菩薩受持，咸登不退。六",
    "T50n2053_007:0258b18": "波羅蜜關鍵所資，四無量心根力斯備。蓋彼",
    "T50n2053_007:0258b19": "岸之津涉，正覺之梯航者焉。貞觀中年，身",
    "T50n2053_007:0258b20": "毒歸化，越熱&#x5742;而頒朔，跨懸度以輸賝。文",
    "T50n2053_007:0258b21": "軌既同，道路無擁。沙門玄奘振錫尋真，",
    "T50n2053_007:0258b22": "出自玉關，長驅奈苑，至于天竺力士生處，",
    "T50n2053_007:0258b23": "訪獲此經，歸而奏上，降",
    "T50n2053_007:0258b24": "詔翻譯，於是畢功。余以問安之暇，澄心妙",
    "T50n2053_007:0258b25": "法之寶，奉述",
    "T50n2053_007:0258b26": "天旨，微表讚揚，式命有司綴于終卷。」[0258b26] 自是",
    "T50n2053_007:0258b27": "帝既情信日隆，平章法義，福田功德無輟",
    "T50n2053_007:0258b28": "於口，與法師無暫相離，",
    "T50n2053_007:0258b29": "&#x52C5;加供給，及時服臥具數令換易。秋七月",
    "T50n2053_007:0258c01": "景申，夏罷，又施法師納袈裟一領，價直百金。",
    "T50n2053_007:0258c02": "觀其作製，都不知鍼線出入所從。 帝庫",
    "T50n2053_007:0258c03": "內多有前代諸納，咸無好者，故自教後宮",
    "T50n2053_007:0258c04": "造此，將為稱意，營之數歲方成，乘輿四巡，",
    "T50n2053_007:0258c05": "恒將隨逐。[0258c05] 二十二年， 駕幸洛陽宮，時",
    "T50n2053_007:0258c06": "蘇州道恭法師、常州慧宣法師並有高行，學",
    "T50n2053_007:0258c07": "該內外，為朝野所稱。 帝召之。既至，引入",
    "T50n2053_007:0258c08": "坐言訖。時二僧各披一納，是梁武帝施其",
    "T50n2053_007:0258c09": "先師，相承共寶。既來謁 龍顏，故取披服。",
    "T50n2053_007:0258c10": " 帝哂其不妙，取納令示，仍遣賦詩以",
    "T50n2053_007:0258c11": "詠。恭公詩曰：「福田資像德，聖種理幽薰。不",
    "T50n2053_007:0258c12": "持金作縷，還用綵成文。朱青自掩映，翠綺",
    "T50n2053_007:0258c13": "相氛氳，獨有離離葉，恒向稻畦分。」宣公",
    "T50n2053_007:0258c14": "詩末云：「如蒙一披服，方堪稱福田。」意欲",
    "T50n2053_007:0258c15": "之。 帝並不與，各施絹五十匹，即此納",
    "T50n2053_007:0258c16": "也。傳其麗絕，豈常人所宜服用，唯法師",
    "T50n2053_007:0258c17": "盛德當之矣。[0258c17] 時并賜法師剃刀一口，法師表",
    "T50n2053_007:0258c18": "謝曰：「沙門玄奘伏奉&#x52C5;賜納袈裟一領、剃",
    "T50n2053_007:0258c19": "刀一口。殊命荐臻，寵靈隆赫，恭對惶悸，如",
    "T50n2053_007:0258c20": "履春&#x6C37;。玄奘幸遭邕穆之化，早預息心之",
    "T50n2053_007:0258c21": "侶，三業無紀，四恩靡答，謬迴天睠，濫叨雲",
    "T50n2053_007:0258c22": "澤。忍辱之服彩合流霞，智慧之刀銛逾切",
    "T50n2053_007:0258c23": "玉。謹當衣以降煩惱之魔，佩以斷塵勞之",
    "T50n2053_007:0258c24": "網。起餘譏於彼己，懼空&#x758E;於&#x5190;榮。慚恧屏",
    "T50n2053_007:0258c25": "營，趍承俯僂，鞠心跼蹐，精爽飛越。不任悚",
    "T50n2053_007:0258c26": "荷之至。謹奉表謝以聞。塵黷聖鑒，伏深戰",
    "T50n2053_007:0258c27": "慄。」[0258c27]  帝少勞兵事，纂曆之後又心存兆庶，",
    "T50n2053_007:0258c28": "及遼東征罰，櫛沐風霜，旋旆已來，氣力頗不",
    "T50n2053_007:0258c29": "如平昔，有憂生之慮。既遇法師，遂留心八",
    "T50n2053_007:0259a01": "正，牆塹五乘，遂將息平復。因問：「欲樹功",
    "T50n2053_007:0259a02": "德，何最饒益？」法師對曰：「眾生寢惑，非慧莫",
    "T50n2053_007:0259a03": "啟。慧芽抽殖，法為其資。弘法由人，即度僧",
    "T50n2053_007:0259a04": "為最。」 帝甚歡。秋九月己卯，詔曰：「昔隋季失",
    "T50n2053_007:0259a05": "御，天下分崩，四海塗原，八埏鼎沸。朕屬當",
    "T50n2053_007:0259a06": "戡亂，躬履兵鋒，丞犯風霜，宿於馬上。比加",
    "T50n2053_007:0259a07": "藥餌猶未痊除，近日已來方就平復，豈非",
    "T50n2053_007:0259a08": "福善所感而致此休徵耶？京城及天下諸州",
    "T50n2053_007:0259a09": "寺宜各度五人，弘福寺宜度五十人。」計海內",
    "T50n2053_007:0259a10": "寺三千七百一十六所，計度僧尼一萬八千",
    "T50n2053_007:0259a11": "五百餘人。未此已前，天下寺廟遭隋季凋",
    "T50n2053_007:0259a12": "殘，緇侶將絕，蒙茲一度，並成徒眾。美哉！君",
    "T50n2053_007:0259a13": "子所以重正言也。[0259a13]  帝又問：「《金剛般若經》",
    "T50n2053_007:0259a14": "一切諸佛之所從生，聞而不謗，功逾身命",
    "T50n2053_007:0259a15": "之施，非恒沙珍寶所及。加以理微言約，故",
    "T50n2053_007:0259a16": "賢達君子多愛受持，未知先代所翻，文義具",
    "T50n2053_007:0259a17": "不？」法師對曰：「此經功德實如聖旨。西方之",
    "T50n2053_007:0259a18": "人咸同愛敬。今觀舊經，亦微有遺漏。據梵",
    "T50n2053_007:0259a19": "本具云『能斷金剛般若』，舊經直云『金剛般",
    "T50n2053_007:0259a20": "若』。欲明菩薩以分別為煩惱，而分別之",
    "T50n2053_007:0259a21": "惑，堅類金剛，唯此經所詮無分別慧，乃能除",
    "T50n2053_007:0259a22": "斷，故曰『能斷金剛般若』，故知舊經失上二",
    "T50n2053_007:0259a23": "字。又如下文，三問闕一，二頌闕一，九喻",
    "T50n2053_007:0259a24": "闕三，如是等。什法師所翻舍衛國也，留支",
    "T50n2053_007:0259a25": "所翻婆伽婆者，少可。」 帝曰：「師既有梵本，",
    "T50n2053_007:0259a26": "可更委翻，使眾生聞之具足。然經本貴理，",
    "T50n2053_007:0259a27": "不必須飾文而乖義也。」故今新翻《能斷金",
    "T50n2053_007:0259a28": "剛般若》，委依梵本。奏之， 帝甚悅。[0259a28] 冬十月，",
    "T50n2053_007:0259a29": "車駕還京，法師亦從還。先是 &#x52C5;所司",
    "T50n2053_007:0259b01": "於北闕紫微殿西別營一所，號弘法院。既",
    "T50n2053_007:0259b02": "到，居之。晝則帝留談說，夜乃還院翻經。更",
    "T50n2053_007:0259b03": "譯無性菩薩所釋《攝大乘論》十卷，世親論十",
    "T50n2053_007:0259b04": "卷，《緣起聖道經》一卷，《百法明門論》一卷。[0259b04] 戊申，",
    "T50n2053_007:0259b05": "皇大子又宣令曰：「營慈恩寺漸向畢功，",
    "T50n2053_007:0259b06": "輪奐將成，僧徒尚闕，伏奉&#x52C5;旨度三百",
    "T50n2053_007:0259b07": "僧，別請五十大德，同奉神居降臨行道。其",
    "T50n2053_007:0259b08": "新營道場宜名大慈恩寺，別造翻經院，虹",
    "T50n2053_007:0259b09": "梁藻井，丹青雲氣，瓊礎銅沓，金環華鋪，並加",
    "T50n2053_007:0259b10": "殊麗，令法師移就翻譯，仍綱維寺任。」[0259b10] 法師既",
    "T50n2053_007:0259b11": "奉令旨，令充上座，進啟讓曰：「沙門玄奘啟。",
    "T50n2053_007:0259b12": "伏奉令旨以玄奘為慈恩寺上座，恭聞",
    "T50n2053_007:0259b13": "嘉命，心靈靡措，屏營累息，深增戰悚。玄",
    "T50n2053_007:0259b14": "奘學藝無紀，行業空&#x758E;，敢誓捐罄，方期光",
    "T50n2053_007:0259b15": "贊。憑恃皇靈，窮遐訪道，所獲經論，奉&#x52C5;",
    "T50n2053_007:0259b16": "翻譯，情冀法流漸潤，克滋鼎祚，聖教紹",
    "T50n2053_007:0259b17": "宣，光華史冊。玄奘昔冒危途，久嬰痾疹，",
    "T50n2053_007:0259b18": "駑蹇力弊，恐不卒業，孤負國恩，有罰無",
    "T50n2053_007:0259b19": "赦。命知僧務，更貽重譴，魚鳥易性，飛沈",
    "T50n2053_007:0259b20": "失途。伏惟皇大子殿下仁孝天縱，愛敬因",
    "T50n2053_007:0259b21": "心，感風樹之悲，結寒泉之痛，式建伽藍，將",
    "T50n2053_007:0259b22": "弘景福，匡理法眾，任在能人，用非其器，",
    "T50n2053_007:0259b23": "必有蹎仆。伏願叡情遠鑑，照弘法之福",
    "T50n2053_007:0259b24": "因，慈造曲垂，察愚鄙之忠&#x6B35;，則法僧無",
    "T50n2053_007:0259b25": "悔吝之咎，魚鳥得飛沈之趣。不任瀝懇",
    "T50n2053_007:0259b26": "之至，謹奉啟陳情，伏用悚悸。」[0259b26] 十二月戊辰，",
    "T50n2053_007:0259b27": "又&#x52C5;太常卿江夏王道宗將九部樂，萬年",
    "T50n2053_007:0259b28": "令宋行質、長安令裴方彥各率縣內音聲，",
    "T50n2053_007:0259b29": "及諸寺幢帳，並使豫極莊嚴。己巳，旦集安",
    "T50n2053_007:0259c01": "福門街，迎像送僧入大慈恩寺。至是陳列",
    "T50n2053_007:0259c02": "於通衢，其錦綵軒轞，魚龍幢戲，凡千五百",
    "T50n2053_007:0259c03": "餘乘，帳蓋三百餘事。先是內出繡畫等像二",
    "T50n2053_007:0259c04": "百餘軀，金銀像兩軀，金縷綾羅幡五百口，宿",
    "T50n2053_007:0259c05": "於弘福寺，并法師西國所將經、像、舍利等，",
    "T50n2053_007:0259c06": "爰自弘福引出，安置於帳座及諸車上，處",
    "T50n2053_007:0259c07": "中而進。又於像前兩邊各嚴大車，車上&#x7AEA;",
    "T50n2053_007:0259c08": "長竿懸幡，幡後即有師子神王等為前引",
    "T50n2053_007:0259c09": "儀。又莊寶車五十乘坐諸大德，次京城僧眾",
    "T50n2053_007:0259c10": "執持香花，唄讚隨後，次文武百官各將侍",
    "T50n2053_007:0259c11": "衛部列陪從，大常九部樂挾兩邊，二縣音",
    "T50n2053_007:0259c12": "聲繼其後，而幢幡鐘鼓訇磕繽紛，眩日",
    "T50n2053_007:0259c13": "浮空，震曜都邑，望之極目不知其前後。皇",
    "T50n2053_007:0259c14": "太子遣率尉遲紹宗、副率王文訓領東宮",
    "T50n2053_007:0259c15": "兵千餘人充手力， &#x52C5;遣御史大夫李乾祐",
    "T50n2053_007:0259c16": "為大使，與武侯相知撿挍。 帝將皇太子、",
    "T50n2053_007:0259c17": "後宮等於安福門樓手執香爐目而送",
    "T50n2053_007:0259c18": "之，甚悅。衢路觀者數億萬人。經像至寺門，",
    "T50n2053_007:0259c19": "&#x52C5;趙公、英公、中書褚令執香爐引入，安置",
    "T50n2053_007:0259c20": "殿內，奏九部樂、破陣舞及諸戲於庭，訖而",
    "T50n2053_007:0259c21": "還。[0259c21] 壬申，將欲度僧。辛未， 皇太子與仗衛",
    "T50n2053_007:0259c22": "出宿故宅。後日旦，從寺南列羽儀而來，至",
    "T50n2053_007:0259c23": "門，下乘步入，百寮陪從。禮佛已，引五十大",
    "T50n2053_007:0259c24": "德相見，陳造寺所為意，發言嗚噎，酸感。傍",
    "T50n2053_007:0259c25": "人、侍臣及僧無不哽泣，觀蒸蒸之情，亦今",
    "T50n2053_007:0259c26": "之舜也。言訖，昇殿東閣，令少詹事張行成",
    "T50n2053_007:0259c27": "宣恩宥降京畿見禁囚徒，然後剃髮觀齋，",
    "T50n2053_007:0259c28": "及賜王公已下束帛訖。屏人下閣禮佛，與",
    "T50n2053_007:0259c29": "妃等巡歷廊宇。至法師房，製五言詩帖",
    "T50n2053_007:0260a01": "於戶曰：「停軒觀福殿，遊目眺皇畿。法輪含",
    "T50n2053_007:0260a02": "日轉，花蓋接雲飛。翠&#x70DF;香綺閣，丹霞光寶",
    "T50n2053_007:0260a03": "衣。幡虹遙合彩，空外&#x9008;分暉。蕭然登十",
    "T50n2053_007:0260a04": "地，自得會三歸。」觀訖還宮。是時緇素歡欣，",
    "T50n2053_007:0260a05": "更相慶慰，莫不歌玄風重盛，遺法再隆，近",
    "T50n2053_007:0260a06": "古以來未曾有也。其日，",
    "T50n2053_007:0260a07": "&#x52C5;追法師還北闕。[0260a07] 二十三年夏四月，駕幸",
    "T50n2053_007:0260a08": "翠微宮， 皇太子及法師並陪從。既至，處分",
    "T50n2053_007:0260a09": "之外，唯談玄論道，問因果報應，及西域先",
    "T50n2053_007:0260a10": "聖遺芳故&#x8FF9;，皆引經詶對。 帝深信納，數攘",
    "T50n2053_007:0260a11": "袂嘆曰：「朕共師相逢晚，不得廣興佛事。」",
    "T50n2053_007:0260a12": " 帝發京時雖少違和，而神威睿慮無減平",
    "T50n2053_007:0260a13": "昔。至五月己巳，微加頭痛，留法師宿宮",
    "T50n2053_007:0260a14": "中。庚午，帝崩於含風殿。時祕不言，還京",
    "T50n2053_007:0260a15": "發喪，殯太極殿。其日 皇太子即皇帝位",
    "T50n2053_007:0260a16": "於梓宮之側，踰年改元曰永徽，萬方號慟，",
    "T50n2053_007:0260a17": "如喪考妣。法師還慈恩寺。[0260a17] 自此之後，專",
    "T50n2053_007:0260a18": "務翻譯，無棄寸陰。每日自立程課，若晝",
    "T50n2053_007:0260a19": "日有事不充，必兼夜以續之。過乙之後方",
    "T50n2053_007:0260a20": "乃停筆，攝經已復禮佛行道，至三更暫眠，",
    "T50n2053_007:0260a21": "五更復起，讀誦梵本，朱點次第，擬明旦",
    "T50n2053_007:0260a22": "所翻。每日齋訖，黃昏二時講新經論，及諸州",
    "T50n2053_007:0260a23": "聽學僧等恒來決疑請義。既知上座之任，",
    "T50n2053_007:0260a24": "僧事復來諮稟。復有內使遣營功德，前",
    "T50n2053_007:0260a25": "後造一切經十部，夾紵寶裝像二百餘軀，",
    "T50n2053_007:0260a26": "亦令取法師進止。日夕已去，寺內弟子百餘",
    "T50n2053_007:0260a27": "人咸請教誡，盈廊溢廡，皆詶答處分無遺",
    "T50n2053_007:0260a28": "漏者。雖眾務輻湊，而神氣綽然，無所擁滯。",
    "T50n2053_007:0260a29": "猶與諸德說西方聖賢立義，諸部異端，及少",
    "T50n2053_007:0260b01": "年在此周遊講肆之事，高論劇談，竟無疲怠，",
    "T50n2053_007:0260b02": "其精敏強力，過人若斯。復數有諸王卿相來",
    "T50n2053_007:0260b03": "過禮懺，逢迎誘導，並皆發心，莫不捨其驕",
    "T50n2053_007:0260b04": "華，肅敬稱嘆。[0260b04] 二年春正月壬寅，瀛州刺史賈",
    "T50n2053_007:0260b05": "敦賾、蒲州刺史李道裕、穀州刺史杜正倫、",
    "T50n2053_007:0260b06": "恒州刺史蕭銳因朝集在京，公事之暇，相命",
    "T50n2053_007:0260b07": "參法師請受菩薩戒。法師即授之，并為廣",
    "T50n2053_007:0260b08": "說菩薩行法，勸其事君盡忠，臨下慈愛。群",
    "T50n2053_007:0260b09": "公歡喜，辭去。癸卯各捨淨財，共修書遣使",
    "T50n2053_007:0260b10": "參法師，謝聞戒法。其書曰：「竊聞身非欲食，",
    "T50n2053_007:0260b11": "如來受純陀之供，法無所求，淨名遂善德",
    "T50n2053_007:0260b12": "之請，皆為顯至理之常恒，示凡聖之無二。",
    "T50n2053_007:0260b13": "又是因機以接物，假相而弘道，為之者表",
    "T50n2053_007:0260b14": "重法之誠，受之者為行檀之福，豈曰心緣",
    "T50n2053_007:0260b15": "於彼此，情染於名利者哉！仰惟宿殖德",
    "T50n2053_007:0260b16": "本，非於三四五佛，深達法相，善識一十二",
    "T50n2053_007:0260b17": "部，獨悟真宗，遠尋聖&#x8FF9;，遊崛山之淨土，浴",
    "T50n2053_007:0260b18": "恒水之清流，入深法界，求善知識，收至文",
    "T50n2053_007:0260b19": "於百代之後，探玄旨於千載之前。津梁庶",
    "T50n2053_007:0260b20": "品，不噭不昧，等施一切，無先無後。賾等",
    "T50n2053_007:0260b21": "識蔽二空，業淪三界，猶蠶絲之自纏，如井",
    "T50n2053_007:0260b22": "輪之不息。雖復順教生信，隨緣悟解，頂禮",
    "T50n2053_007:0260b23": "歸依，受持四句，隱身而為宴坐，厭苦而求",
    "T50n2053_007:0260b24": "常樂，而遠滯無明，近昏至理，未能悟佛性",
    "T50n2053_007:0260b25": "之在身，知境界之唯識，心非無取，義涉有",
    "T50n2053_007:0260b26": "無，不能即八邪而入八正，行非道而通",
    "T50n2053_007:0260b27": "佛道。譬涉海而無津，猶面牆而靡見。昨因",
    "T50n2053_007:0260b28": "事隙，遂得參奉，曲蒙接引，授菩薩戒。施以",
    "T50n2053_007:0260b29": "未曾有法，發其無上道心，一念破於無邊，",
    "T50n2053_007:0260c01": "四心盡於來際，菩提之種起自塵勞，火中",
    "T50n2053_007:0260c02": "生蓮曷足為喻。始知如來之性即是世間，",
    "T50n2053_007:0260c03": "涅槃之際不殊生死，行於波若便是不",
    "T50n2053_007:0260c04": "行，得彼菩提翻為無得。忽以小機預聞",
    "T50n2053_007:0260c05": "大教，頂受尋思，無量歡喜。然夫檀義攝六，",
    "T50n2053_007:0260c06": "法施為優；尊位有三，師居其一。弘慈利物，",
    "T50n2053_007:0260c07": "雖類日月之無心；仰照懷恩，竊同葵藿之",
    "T50n2053_007:0260c08": "知感。大士聞法捐軀，非所企及，童子見佛",
    "T50n2053_007:0260c09": "奉土，輒敢庶幾。謹送片物表心，具如別",
    "T50n2053_007:0260c10": "疏。所願照其誠懇，生其福田，受茲微施，隨",
    "T50n2053_007:0260c11": "意所與，使夫墜露添海，將渤澥而俱深；",
    "T50n2053_007:0260c12": "飛塵集岳，與須彌而永固，可久可大，幸甚",
    "T50n2053_007:0260c13": "幸甚。春寒尚重，願動止休宜。謹遣白書，諸",
    "T50n2053_007:0260c14": "無所具。賈敦賾等和南。」其為朝賢所慕如",
    "T50n2053_007:0260c15": "是。[0260c15] 三年春三月，法師欲於寺端門之陽造",
    "T50n2053_007:0260c16": "石浮圖，安置西域所將經像，其意恐人代",
    "T50n2053_007:0260c17": "不常，經本散失，兼防火難。浮圖量高三十",
    "T50n2053_007:0260c18": "丈，擬顯大國之崇基，為釋迦之故&#x8FF9;。將",
    "T50n2053_007:0260c19": "欲營築，附表聞奏。",
    "T50n2053_007:0260c20": "&#x52C5;使中書舍人李義府報法師云：「師所營",
    "T50n2053_007:0260c21": "塔功大，恐難卒成，宜用&#x750E;造。亦不願師辛",
    "T50n2053_007:0260c22": "苦，今已&#x52C5;大內東宮、掖庭等七宮亡人衣物",
    "T50n2053_007:0260c23": "助師，足得成辦。」於是用&#x750E;，仍改就西院。",
    "T50n2053_007:0260c24": "其塔基面各一百四十尺，倣西域制度，不",
    "T50n2053_007:0260c25": "循此舊式也。塔有五級，并相輪、露槃，凡",
    "T50n2053_007:0260c26": "高一百八十尺。層層中心皆有舍利，或一千、",
    "T50n2053_007:0260c27": "二千，凡一萬餘粒。上層以石為室。南面有",
    "T50n2053_007:0260c28": "兩碑，載二聖〈三藏聖教序〉、〈記〉，其書即尚書右",
    "T50n2053_007:0260c29": "僕射河南公褚遂良之筆也。[0260c29] 初基塔之日，三",
    "T50n2053_007:0261a01": "藏自述誠願，略曰：「玄奘自惟薄祐，生不遇",
    "T50n2053_007:0261a02": "佛，復乘微善，預聞像教，儻生末法，何所",
    "T50n2053_007:0261a03": "歸依。又慶少得出家，目&#x89A9;靈相，幼而慕法，",
    "T50n2053_007:0261a04": "耳屬遺筌。聞說菩薩所修行，思齊如不",
    "T50n2053_007:0261a05": "及；聞說如來所證法，仰止於身心。所以歷",
    "T50n2053_007:0261a06": "尊師授，博問先達。信夫漢夢西感，正教東傳，",
    "T50n2053_007:0261a07": "道阻且長，未能委悉，故有專門競執，多",
    "T50n2053_007:0261a08": "滯二常之宗。黨同嫉異，致乖一味之旨，",
    "T50n2053_007:0261a09": "遂令後學相顧，靡識所歸。是以面鷲山以",
    "T50n2053_007:0261a10": "增哀，慕常啼而假寐，潛祈靈祐，顯恃國",
    "T50n2053_007:0261a11": "威，決志出一生之域，投身入萬死之地。絓",
    "T50n2053_007:0261a12": "是聖&#x8FF9;之處，備謁遺靈，但有弘法之人，遍",
    "T50n2053_007:0261a13": "尋正說。經一所，悲所見於未見；遇一字，",
    "T50n2053_007:0261a14": "慶所聞於未聞，故以身命餘資，繕寫遺",
    "T50n2053_007:0261a15": "闕。既遂誠願，言歸本朝，幸屬休明，詔許",
    "T50n2053_007:0261a16": "翻譯。 先皇道跨金輪，聲振玉鼓，紹隆",
    "T50n2053_007:0261a17": "象季，允膺付屬，又降發 神衷，親裁三藏",
    "T50n2053_007:0261a18": "之《序》，今上春宮講道，復為述聖之《記》，可謂",
    "T50n2053_007:0261a19": "重光合璧，振彩聯華，渙汗垂七耀之文，鏗",
    "T50n2053_007:0261a20": "鋐韻九成之奏。自東都白馬，西明草堂，傳譯",
    "T50n2053_007:0261a21": "之盛，詎可同日而言者也。但以生靈薄運，",
    "T50n2053_007:0261a22": "共失所天，唯恐三藏梵本，零落忽諸，二聖天",
    "T50n2053_007:0261a23": "文，寂寥無紀，所以敬崇此塔，擬安梵本，又",
    "T50n2053_007:0261a24": "樹豐碑，鐫斯《序》、《記》，庶使巍峨永劫，願千佛",
    "T50n2053_007:0261a25": "同觀，氛氳聖&#x8FF9;，與二儀齊固。」時三藏親負",
    "T50n2053_007:0261a26": "簣畚，擔運&#x750E;石，首尾二周，功業斯畢。[0261a26] 夏五",
    "T50n2053_007:0261a27": "月乙卯，中印度國摩訶菩提寺大德智光、慧天",
    "T50n2053_007:0261a28": "等致書於法師。智光於大、小乘及彼外書、",
    "T50n2053_007:0261a29": "四韋陀、五明論等莫不洞達，即戒賢法師門",
    "T50n2053_007:0261b01": "人之上首，五印度學者咸共宗焉。慧天於",
    "T50n2053_007:0261b02": "小乘十八部該綜明練，匠誘之德亦彼所推",
    "T50n2053_007:0261b03": "重，法師遊西域日常共切磋。彼雖半教",
    "T50n2053_007:0261b04": "有功，然未措心於《方等》，為其執守偏見，法",
    "T50n2053_007:0261b05": "師恒詆訶。曲女城法集之時，又深折挫，彼",
    "T50n2053_007:0261b06": "亦媿伏。自別之後，欽佇弗忘，乃使同寺沙",
    "T50n2053_007:0261b07": "門法長將書，并齎讚頌及[疊*毛]兩端，揄揚之心",
    "T50n2053_007:0261b08": "甚厚。其書曰：「微妙吉祥世尊金剛座所摩訶",
    "T50n2053_007:0261b09": "菩提寺諸多聞眾所共圍繞上座慧天，致書",
    "T50n2053_007:0261b10": "摩訶支那國於無量經律論妙盡精微木叉",
    "T50n2053_007:0261b11": "阿遮利耶：敬問無量，少病少惱。我慧天苾芻",
    "T50n2053_007:0261b12": "今造佛大神變讚頌及諸經論比量智等，今",
    "T50n2053_007:0261b13": "附苾芻法長將往，此無量多聞老大德阿遮",
    "T50n2053_007:0261b14": "利耶智光亦同前致問，鄔波索迦日授稽首",
    "T50n2053_007:0261b15": "和南。今共寄白[疊*毛]一雙，示不空心，路遠莫",
    "T50n2053_007:0261b16": "怪其少，願領。彼須經論，錄名附來，當為抄",
    "T50n2053_007:0261b17": "送木叉阿遮利耶，願知。」其為遠賢所慕如",
    "T50n2053_007:0261b18": "此。[0261b18] 五年春二月，法長辭還，又索報書。法師",
    "T50n2053_007:0261b19": "答，并信物。其書同文錄奏，然後將付使人。",
    "T50n2053_007:0261b20": "其詞曰：",
    "T50n2053_007:0261b21": "[0261b21] 「大唐國苾芻玄奘謹修書中印度摩揭陀國",
    "T50n2053_007:0261b22": "三藏智光法師座前。目一辭違，俄十餘載。",
    "T50n2053_007:0261b23": "境域遐遠，音徽莫聞。思戀之情，每增延結。",
    "T50n2053_007:0261b24": "彼苾芻法長至，蒙問，并承起居康勝，豁然",
    "T50n2053_007:0261b25": "目朗，若&#x89A9;尊顏。踊躍之懷，筆墨難述。節候",
    "T50n2053_007:0261b26": "漸暖，不審信後何如？又往年使還，承正法藏",
    "T50n2053_007:0261b27": "大法師無常，奉問摧割，不能已已。嗚呼！可",
    "T50n2053_007:0261b28": "謂苦海舟沈，天人眼滅，遷奪之痛，何期速歟！",
    "T50n2053_007:0261b29": "惟正法藏植慶曩晨，樹功長劫，故得挺沖",
    "T50n2053_007:0261c01": "和之茂質，標懿傑之宏才，嗣德聖天，繼",
    "T50n2053_007:0261c02": "輝龍猛，重然智炬，再立法幢。撲炎火於邪",
    "T50n2053_007:0261c03": "山，塞洪流於倒海，策疲徒於寶所，示迷眾",
    "T50n2053_007:0261c04": "於大方，蕩蕩焉，巍巍焉，實法門之棟幹也。又",
    "T50n2053_007:0261c05": "如三乘半滿之教，異道斷常之書，莫不韞",
    "T50n2053_007:0261c06": "綜胸懷，貫練心府。文槃節而克暢，理隱昧",
    "T50n2053_007:0261c07": "而必彰，故使內外歸依，為印度之宗袖。加",
    "T50n2053_007:0261c08": "以恂恂善誘，曉夜不疲，衢&#x7F47;自盈，酌而不竭。",
    "T50n2053_007:0261c09": "玄奘昔因問道，得預參承，并荷指誨，雖曰",
    "T50n2053_007:0261c10": "庸愚，頗亦蓬依麻直。及辭還本邑，囑累尤",
    "T50n2053_007:0261c11": "深，慇懃之言，今猶在耳。方冀保安眉壽，",
    "T50n2053_007:0261c12": "式贊玄風，豈謂一朝奄歸萬古，追惟永往，",
    "T50n2053_007:0261c13": "彌不可任。伏惟法師夙承雅訓，早昇堂室，",
    "T50n2053_007:0261c14": "攀戀之情當難可處，奈何奈何。有為法爾，",
    "T50n2053_007:0261c15": "當可奈何，願自裁抑。昔大覺潛暉，迦葉紹",
    "T50n2053_007:0261c16": "宣洪業；商那遷化，&#x6BF1;多闡其嘉猷。今法將",
    "T50n2053_007:0261c17": "歸真，法師次任其事，唯願清詞妙辯，共四",
    "T50n2053_007:0261c18": "海而恒流，福智莊嚴，與五山而永久。玄奘",
    "T50n2053_007:0261c19": "所將經論，已翻《瑜伽師地論》等大小三十餘",
    "T50n2053_007:0261c20": "部，其《俱舍》、《順正理》，見譯未周，今年必了。即",
    "T50n2053_007:0261c21": "日大唐天子聖躬萬福，率土安寧，以輪王之",
    "T50n2053_007:0261c22": "慈，敷法王之化，所出經論，並蒙神筆製序，",
    "T50n2053_007:0261c23": "令所司抄寫，國內流行，爰至&#x96A3;邦亦俱遵",
    "T50n2053_007:0261c24": "習。雖居像運之末，而法教光華，邕邕穆穆，",
    "T50n2053_007:0261c25": "亦不異室羅筏誓多林之化也，伏願照知。",
    "T50n2053_007:0261c26": "又前渡信渡河失經一馱，今錄名如後，有",
    "T50n2053_007:0261c27": "信請為附來。并有片物供養，願垂納受。路",
    "T50n2053_007:0261c28": "遠不得多，莫嫌鮮薄。玄奘和南。」又答慧",
    "T50n2053_007:0261c29": "天法師書曰：",
    "T50n2053_007:0262a01": "[0262a01] 「大唐國苾芻玄奘謹致書摩訶菩提寺三藏",
    "T50n2053_007:0262a02": "慧天法師足下。乖別稍久，企仰唯深。音寄不",
    "T50n2053_007:0262a03": "通，莫慰傾渴。彼苾芻法長至，辱書敬承",
    "T50n2053_007:0262a04": "休豫，用增欣悅。又領白[疊*毛]兩端、讚頌一",
    "T50n2053_007:0262a05": "夾，來意既厚，寡德愧以無當，悚息悚息。節",
    "T50n2053_007:0262a06": "氣漸和，不知信後體何如也？想融心百家之",
    "T50n2053_007:0262a07": "論，&#x62EA;慮九部之經，建正法幢，引歸宗之客，",
    "T50n2053_007:0262a08": "擊克勝鼓，挫鍱腹之賓，頡頏王侯之前，抑",
    "T50n2053_007:0262a09": "揚英俊之上，故多歡適也。玄奘庸弊，氣力已",
    "T50n2053_007:0262a10": "衰，又加念德欽仁，唯豐勞積。昔因遊方在",
    "T50n2053_007:0262a11": "彼，遇矚光儀。曲女城會，又親交論。當對諸",
    "T50n2053_007:0262a12": "王及百千徒眾，定其深淺。此立大乘之旨，",
    "T50n2053_007:0262a13": "彼&#x7AEA;半教之宗，往復之間，詞氣不無高下。",
    "T50n2053_007:0262a14": "務存正理，靡護人情，以此遞生淩觸。罷",
    "T50n2053_007:0262a15": "席之後，尋已豁然。今來使猶傳法師寄申",
    "T50n2053_007:0262a16": "謝悔，何懷固之甚也。法師學富詞清，志堅操",
    "T50n2053_007:0262a17": "遠，阿耨達水無以比其波瀾，淨末尼珠不",
    "T50n2053_007:0262a18": "足方其曒潔，後進儀表，屬在高人，願勗良",
    "T50n2053_007:0262a19": "規，闡揚正法。至如理周言極，無越大乘，意",
    "T50n2053_007:0262a20": "恨法師未為深信，所謂耽翫羊鹿，棄彼白",
    "T50n2053_007:0262a21": "牛，賞愛水精，捨頗胝寶，明明大德，何此惑",
    "T50n2053_007:0262a22": "之滯歟？又坯器之身，浮促難守，宜早發大",
    "T50n2053_007:0262a23": "心，莊嚴正見。勿使臨終，方致嗟悔。今使還",
    "T50n2053_007:0262a24": "國，謹此代誠，并附片物，蓋欲示酬來意，",
    "T50n2053_007:0262a25": "未是盡其深心也。願知。前還日渡信渡",
    "T50n2053_007:0262a26": "河，失經一馱，今錄名如別，請為附來。餘不",
    "T50n2053_007:0262a27": "能委述。苾芻玄奘謹呈。」"
}