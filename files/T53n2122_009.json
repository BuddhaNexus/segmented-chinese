{
    "T53n2122_009:0343b02": "法苑珠林卷第九",
    "T53n2122_009:0343b04": "西明寺沙門釋道世撰",
    "T53n2122_009:0343b05": "◎出胎部第五(此別八部)",
    "T53n2122_009:0343b06": "述意部迎后部感瑞部誕孕部",
    "T53n2122_009:0343b07": "招福部降邪部同應部校量部",
    "T53n2122_009:0343b08": "述意部第一",
    "T53n2122_009:0343b09": "[0343b09] 敬思定光授記逆號能仁。玄符合契。故託化",
    "T53n2122_009:0343b10": "釋種。&#x8420;兆於未形之前。跡孚於已生之後。照",
    "T53n2122_009:0343b11": "炳人天聯綿曠劫。其為源也。邃乎勝矣。所以",
    "T53n2122_009:0343b12": "坤形六動方行七步。五淨雨華九龍灑水。神",
    "T53n2122_009:0343b13": "瑞畢臻吉徵總萃。觀諸百代曾未之有。然後",
    "T53n2122_009:0343b14": "孕異堯軒產殊禹偰。至如黑帝入夢之兆。白",
    "T53n2122_009:0343b15": "光滿室之徵。徒曰嘉祥。詎可擬議。身邊則光",
    "T53n2122_009:0343b16": "色一丈。眉間則白毫五尺。開萬字於胸前。",
    "T53n2122_009:0343b17": "躡千輪於足下。大略以言三十有二。非可以",
    "T53n2122_009:0343b18": "龍顏虎鼻八彩雙瞳方我妙色較其升降者",
    "T53n2122_009:0343b19": "也。",
    "T53n2122_009:0343b20": "迎后部第二",
    "T53n2122_009:0343b21": "[0343b21] 如佛本行經云。爾時菩薩聖母摩耶懷孕菩",
    "T53n2122_009:0343b22": "薩。將滿十月垂欲生時。時彼摩耶大夫人父",
    "T53n2122_009:0343b23": "善覺長者。即遣使人。詣迦毘羅淨飯王所。又",
    "T53n2122_009:0343b24": "云。夫人父名善智。奏大王言。如我所知。我女",
    "T53n2122_009:0343b25": "摩耶王大夫人。懷藏聖胎威德既大。若彼產",
    "T53n2122_009:0343b26": "出。我女命短。不久必終。我意欲迎我女摩",
    "T53n2122_009:0343b27": "耶。還我安止住於嵐毘尼中。共相娛樂盡父",
    "T53n2122_009:0343b28": "子情。唯願大王莫生留難。乞垂哀愍遣放女",
    "T53n2122_009:0343b29": "來。我家產訖即遣送還。時淨飯王聞善覺使",
    "T53n2122_009:0343c01": "作是言已。即&#x52C5;有司。其迦毘羅城及提婆陀",
    "T53n2122_009:0343c02": "河。兩間之中平治道路。具辦幡華種種音",
    "T53n2122_009:0343c03": "樂。僕從人物不可稱計。送妃至家(自外云云)。",
    "T53n2122_009:0343c04": "感瑞部第三",
    "T53n2122_009:0343c05": "[0343c05] 如普曜經云。太子滿十月。已臨產之時。先現",
    "T53n2122_009:0343c06": "瑞應三十有二。一後園樹木自然生&#x83D3;。二陸",
    "T53n2122_009:0343c07": "地生青蓮華大如車輪。三陸地枯樹皆生華",
    "T53n2122_009:0343c08": "葉。四天神牽七寶交露車至。五地中二萬寶",
    "T53n2122_009:0343c09": "藏自然發出。六名香好薰遍布遠近。七雪山",
    "T53n2122_009:0343c10": "中出五百白師子。羅住城門。無所嬈害。八五",
    "T53n2122_009:0343c11": "百白象子羅住殿前。九天為四面雨細澤香",
    "T53n2122_009:0343c12": "潔。十其王宮中。自然泉水。百味飲食。給諸",
    "T53n2122_009:0343c13": "虛渴。十一諸龍玉女在虛空中。現半身住。",
    "T53n2122_009:0343c14": "十二天萬玉女執孔雀拂現宮牆上。十三諸",
    "T53n2122_009:0343c15": "天玉女持萬金瓶盛甘露住虛空中。十四天",
    "T53n2122_009:0343c16": "萬玉女手執萬瓶。皆盛香水。行住虛空。十五",
    "T53n2122_009:0343c17": "天萬玉女手執幢蓋而住侍焉。十六諸天玉",
    "T53n2122_009:0343c18": "女羅列而住。鼓百千樂。在於虛空自然相和。",
    "T53n2122_009:0343c19": "十七四瀆江河清澄不流。十八日月宮殿停",
    "T53n2122_009:0343c20": "住不進。十九沸宿下侍諸星衛從。二十交露",
    "T53n2122_009:0343c21": "寶帳普覆王宮。二十一明月神珠懸於殿堂",
    "T53n2122_009:0343c22": "光明晃昱。二十二宮中燈火為不復明。二十",
    "T53n2122_009:0343c23": "三篋笥衣被被在箷架。二十四奇珍瓔珞一",
    "T53n2122_009:0343c24": "切寶藏自然為現。二十五毒蟲隱藏吉鳥",
    "T53n2122_009:0343c25": "祥鳴。二十六地獄皆休毒痛不行。二十七地",
    "T53n2122_009:0343c26": "為大動丘墟皆平。二十八四衢街巷平正散",
    "T53n2122_009:0343c27": "華。二十九諸深坑塹悉皆為平。三十漁獵怨",
    "T53n2122_009:0343c28": "惡一時慈心。三十一境內孕婦產者悉男。聾",
    "T53n2122_009:0343c29": "盲瘖啞癃殘百疾皆悉除愈。三十二一切樹",
    "T53n2122_009:0344a01": "神半身出現低首禮侍。是為三十二瑞。當此",
    "T53n2122_009:0344a02": "之時疆場左右。莫不雅奇歎未曾有。",
    "T53n2122_009:0344a03": "誕孕部第四",
    "T53n2122_009:0344a04": "[0344a04] 如因果經云。菩薩處胎垂滿十月。身諸支節",
    "T53n2122_009:0344a05": "及以相好皆悉具足。夫人憶入園遊觀。王&#x52C5;",
    "T53n2122_009:0344a06": "後宮端正婇女。凡有八萬四千。以用侍摩",
    "T53n2122_009:0344a07": "耶夫人。又擇取八萬四千端正童女。齎持香",
    "T53n2122_009:0344a08": "華往藍毘尼園。王又&#x52C5;諸群臣百官夫人皆",
    "T53n2122_009:0344a09": "悉徒從。於是夫人即昇寶輿。與諸官屬及",
    "T53n2122_009:0344a10": "婇女。前後道從往藍毘尼園。爾時復有天",
    "T53n2122_009:0344a11": "龍八部。亦皆隨從充滿虛空。十月滿足於四",
    "T53n2122_009:0344a12": "月八日日初出時。夫人見後園中有一大樹。",
    "T53n2122_009:0344a13": "名曰無憂。華色香鮮枝葉分布。極為茂盛。即",
    "T53n2122_009:0344a14": "舉右手欲牽摘之。菩薩漸漸從右&#x8107;而出。菩",
    "T53n2122_009:0344a15": "薩處胎經云。佛告彌勒。當知汝復受記五十",
    "T53n2122_009:0344a16": "六億七千萬歲。於此樹王下成無上正等覺。",
    "T53n2122_009:0344a17": "我以右&#x8107;生。汝彌勒從頂生。如我壽百歲。彌",
    "T53n2122_009:0344a18": "勒壽八萬四千歲。我國土土。汝國土金。我國",
    "T53n2122_009:0344a19": "土苦。汝國土樂。",
    "T53n2122_009:0344a20": "[0344a20] 又依菩薩本行經云。爾時菩薩見母立地以",
    "T53n2122_009:0344a21": "手攀樹枝時。在胎正念從座而起。自餘一切",
    "T53n2122_009:0344a22": "諸眾生母欲生子時。身體遍痛受大苦惱。數",
    "T53n2122_009:0344a23": "坐數起不能自安。其菩薩母熙怡坦然身受",
    "T53n2122_009:0344a24": "大樂。是時摩耶夫人立地。以手執波羅叉樹",
    "T53n2122_009:0344a25": "枝訖。即生菩薩。此是菩薩希奇之事。未曾有",
    "T53n2122_009:0344a26": "法。表如來得成於佛已。無疲勞倦。能拔一",
    "T53n2122_009:0344a27": "切煩惱諸根。割斷一切諸煩惱結。猶如截於",
    "T53n2122_009:0344a28": "多羅樹頭畢竟不生。無相無形無後生法。此",
    "T53n2122_009:0344a29": "是如來往先瑞相。",
    "T53n2122_009:0344b01": "[0344b01] 又復一切諸眾生等生苦逼故。在於胎內。處",
    "T53n2122_009:0344b02": "處移動。菩薩不然。從右&#x8107;入還住右&#x8107;。在於",
    "T53n2122_009:0344b03": "胎內不曾移動。及欲出時從右&#x8107;生。不為眾",
    "T53n2122_009:0344b04": "苦之所逼切。此是菩薩未曾有事。表成佛已",
    "T53n2122_009:0344b05": "盡其後際。修行梵行永無有畏。常得快樂無",
    "T53n2122_009:0344b06": "復諸苦。",
    "T53n2122_009:0344b07": "[0344b07] 又菩薩初從母胎右&#x8107;正念生時。放大光明",
    "T53n2122_009:0344b08": "悉皆遍照。此是菩薩未曾有事。表成佛已。裂",
    "T53n2122_009:0344b09": "破無明黑暗之網。能出明淨大智慧光。又菩",
    "T53n2122_009:0344b10": "薩初從右&#x8107;出已正心憶念。時菩薩母身體",
    "T53n2122_009:0344b11": "安常。不傷不損無瘡無痛。菩薩母身如本無",
    "T53n2122_009:0344b12": "異。此是菩薩未曾有法。表成佛已行於梵行。",
    "T53n2122_009:0344b13": "不缺不減具足不少。",
    "T53n2122_009:0344b14": "[0344b14] 又菩薩初從母胎出時。無苦無惱安庠而起。",
    "T53n2122_009:0344b15": "一切諸穢不能污染。不同眾生。譬如如意&#x7460;",
    "T53n2122_009:0344b16": "璃之寶用於迦尸迦衣裹時。各不相染。此是",
    "T53n2122_009:0344b17": "菩薩未曾有法表成佛已在於世間。住於世",
    "T53n2122_009:0344b18": "間世希有法。世間穢濁不污不染。",
    "T53n2122_009:0344b19": "[0344b19] 又菩薩初從母胎出時。時天帝釋將天細妙",
    "T53n2122_009:0344b20": "憍尸迦衣裹於自手。於先承接擎菩薩身。此",
    "T53n2122_009:0344b21": "是菩薩未曾有法。表成佛已。創為娑婆世界",
    "T53n2122_009:0344b22": "之主。大梵天王於先勸請如來說法。",
    "T53n2122_009:0344b23": "[0344b23] 又菩薩初從右&#x8107;生時。四大天王抱持菩薩。",
    "T53n2122_009:0344b24": "將向母前示其母言。世大夫人今可歡喜。夫",
    "T53n2122_009:0344b25": "人生子既得人身。諸天猶尚歡喜讚歎。況",
    "T53n2122_009:0344b26": "復於人。此是菩薩未曾有法。表成佛已無量",
    "T53n2122_009:0344b27": "四眾皆向如來聽受於法。依如來教不違不",
    "T53n2122_009:0344b28": "背。又菩薩生已立在於地。仰觀於母右&#x8107;之",
    "T53n2122_009:0344b29": "時口作是言。我此身形從今日後不復更受。",
    "T53n2122_009:0344c01": "於母&#x8107;中不入胎臥。此是於我最末後身。我",
    "T53n2122_009:0344c02": "當作佛。此是菩薩未曾有法。表成佛已口作",
    "T53n2122_009:0344c03": "是言。我今生分一切已盡。梵行已立所作已",
    "T53n2122_009:0344c04": "辦。不受後有。此是如來往先瑞相。",
    "T53n2122_009:0344c05": "[0344c05] 又涅槃經云。菩薩初生之時。於十方面各行",
    "T53n2122_009:0344c06": "七步。摩尼跋陀富那跋陀鬼神大將。執持旛",
    "T53n2122_009:0344c07": "蓋。振動無量無邊世界。金色晃曜彌滿虛空。",
    "T53n2122_009:0344c08": "難陀龍王及跋難陀。以神通力浴菩薩身。諸",
    "T53n2122_009:0344c09": "天形像承迎禮拜。阿私陀仙合掌恭敬。盛年",
    "T53n2122_009:0344c10": "捨欲如棄涕唾。不為世樂之所迷惑。出家修",
    "T53n2122_009:0344c11": "道樂於閑寂。為破邪見六年苦行。於諸眾生",
    "T53n2122_009:0344c12": "平等無二。心常在定初無散亂。相好嚴麗莊",
    "T53n2122_009:0344c13": "飾其身。所游之處丘墟皆平。衣服離身四寸",
    "T53n2122_009:0344c14": "不墮。行時直視不顧左右。所食之物物無完",
    "T53n2122_009:0344c15": "過。坐起之處草不動亂。為調眾生故往說法。",
    "T53n2122_009:0344c16": "心無憍慢。",
    "T53n2122_009:0344c17": "招福部第五",
    "T53n2122_009:0344c18": "[0344c18] 如因果經云。太子生時。于時樹下亦生七寶",
    "T53n2122_009:0344c19": "七莖蓮華。大如車輪。菩薩即便墮蓮華上。無",
    "T53n2122_009:0344c20": "扶侍者自行七步(大善權經云。行七步者為應七覺意也)舉其右手",
    "T53n2122_009:0344c21": "而師子吼云。我於一切天人之中最尊最勝。",
    "T53n2122_009:0344c22": "無量生死於今盡矣。說是語已。時四天王即",
    "T53n2122_009:0344c23": "以天繒接太子身置寶机上。釋提桓因手執",
    "T53n2122_009:0344c24": "寶蓋。大梵天王又持白拂侍立左右。難陀龍",
    "T53n2122_009:0344c25": "王優波難陀龍王。於虛空中吐清淨水。一溫",
    "T53n2122_009:0344c26": "一涼灌太子身(普曜經云。諸天釋梵雨雜名香。九龍在上而下香水。洗浴菩薩。瑞應",
    "T53n2122_009:0344c27": "本起經云。梵釋下侍。四天大王接菩薩身置金机上。修行本起經云。龍王兄弟。左雨溫水。右雨冷水。釋梵天",
    "T53n2122_009:0344c28": "衣裹菩薩身也)身黃金色三十二相。放大光明普照三",
    "T53n2122_009:0344c29": "千大千世界。迦維羅衛國。三千日月。萬二千",
    "T53n2122_009:0345a01": "天地之中央也(便有百萬億日月四百萬億天下。三千者略舉其要故知華戎之",
    "T53n2122_009:0345a02": "判。非易而詳。海內經云。身毒之國是軒轅氏居之。郭氏注云。天竺國也。以此而言天地中央未為其濫。",
    "T53n2122_009:0345a03": "後漢書云。以&#x8471;嶺之外。稱為九夷。語其壯麗勝於中國。吳越春秋云。季子入周見章甫之服三代之",
    "T53n2122_009:0345a04": "樂。云吳蠻夷之國豈有此乎雖此而辨未必即地為政故當隨其時代改張。不可同於中天始末常定也)",
    "T53n2122_009:0345a05": "又智度論問曰。何故佛作金色。答曰。若鐵",
    "T53n2122_009:0345a06": "在金邊則不現。今現在金比佛在時金則不",
    "T53n2122_009:0345a07": "現。佛在時金比閻浮那金則不現。閻浮那金",
    "T53n2122_009:0345a08": "比大海中轉輪聖王道中金沙則不現。金沙",
    "T53n2122_009:0345a09": "比金山則不現。金山比須彌山金則不現須",
    "T53n2122_009:0345a10": "彌山金比三十三諸天瓔珞金則不現。三十三",
    "T53n2122_009:0345a11": "天瓔珞金比焰摩天金則不現。焰摩天金比",
    "T53n2122_009:0345a12": "兜率陀天金則不現。兜率陀天金比化自在",
    "T53n2122_009:0345a13": "天金則不現。化自在天金比他化自在天金",
    "T53n2122_009:0345a14": "則不現。他化自在天金比菩薩身色則不現。",
    "T53n2122_009:0345a15": "如是妙色。是名金色相。又瑞應經云。太子初",
    "T53n2122_009:0345a16": "生之時。天龍八部示於虛空。作天伎樂歌唄",
    "T53n2122_009:0345a17": "讚頌。燒香散華。雨眾天衣瓔珞繽紛不可稱",
    "T53n2122_009:0345a18": "數。又於樹下忽生四井八功德水。瑞應有三",
    "T53n2122_009:0345a19": "十四相。不可具說(略同前三十二相中說)。",
    "T53n2122_009:0345a20": "降邪部第六",
    "T53n2122_009:0345a21": "[0345a21] 如瑞應經云。太子初生之時。是時大王即嚴",
    "T53n2122_009:0345a22": "四兵。共諸臣等入園。見太子奇瑞如是。一喜",
    "T53n2122_009:0345a23": "一懼。合掌禮諸天神。前抱太子置於七寶象",
    "T53n2122_009:0345a24": "輿之上。與諸群臣婇女。諸天作伎隨從入",
    "T53n2122_009:0345a25": "城。王未識三寶。即將太子往詣天寺。太子",
    "T53n2122_009:0345a26": "即入。梵天形像皆從坐起禮太子足。而語王",
    "T53n2122_009:0345a27": "言。大王當知。今此太子天人中尊。虛空天神",
    "T53n2122_009:0345a28": "皆悉禮敬。大王豈不見如是相耶。云何而令",
    "T53n2122_009:0345b01": "來此禮我。白淨王及諸大臣等。歎未曾有。即",
    "T53n2122_009:0345b02": "將太子出於天寺還入後宮。普曜經云。太子",
    "T53n2122_009:0345b03": "至寺說偈言。",
    "T53n2122_009:0345b04": " 初生動三千  釋梵須倫神",
    "T53n2122_009:0345b05": " 日月息天王  來稽頭面禮",
    "T53n2122_009:0345b06": " 何有天過是  將吾到其所",
    "T53n2122_009:0345b07": " 超天天中天  天無比況勝",
    "T53n2122_009:0345b08": " 隨俗來現此  現瑞人歡喜",
    "T53n2122_009:0345b09": " 若干種奉養  過聖天中天",
    "T53n2122_009:0345b10": "[0345b10] 於是天王釋梵四王各捨本位。尋時來下。五",
    "T53n2122_009:0345b11": "體投地禮菩薩足。諸天人民百千之眾默然",
    "T53n2122_009:0345b12": "歎吒。稱揚洪音歎未曾有。歡喜踊躍。天地",
    "T53n2122_009:0345b13": "大動。天雨眾華。百千伎樂不鼓自鳴。諸天形",
    "T53n2122_009:0345b14": "像。現其本身。禮菩薩足。則在前住。於是頌曰。",
    "T53n2122_009:0345b15": " 須彌比芥子  過天龍王變",
    "T53n2122_009:0345b16": " 日月禮勞耶  慧德豈禮敬",
    "T53n2122_009:0345b17": " 三千界自歸  芥子比須彌",
    "T53n2122_009:0345b18": " 牛跡比大海  上尊逾日月",
    "T53n2122_009:0345b19": " 若能禮其尊  功福不可計",
    "T53n2122_009:0345b20": " 各各得安隱  德豐無限量",
    "T53n2122_009:0345b21": "同應部第七",
    "T53n2122_009:0345b22": "[0345b22] 如瑞應經云。當爾之時諸釋種姓亦同一日",
    "T53n2122_009:0345b23": "生五百男。修行本起經云。國中八萬四千長",
    "T53n2122_009:0345b24": "者生子悉男。八萬四千&#x53A9;馬生駒。其一特異。",
    "T53n2122_009:0345b25": "毛色純白騣[馬*耆]貫珠。故名為蹇特。奴名闡",
    "T53n2122_009:0345b26": "特。",
    "T53n2122_009:0345b27": "[0345b27] 又瑞應本起經云。奴名車匿。馬名揵陟。時王",
    "T53n2122_009:0345b28": "&#x53A9;中象生白子馬生白駒。牛羊亦生五色羔",
    "T53n2122_009:0345b29": "犢。如是等類數各五百。王子青衣亦生五百",
    "T53n2122_009:0345c01": "蒼頭(普曜經云。五千青衣各生力士)爾時宮中五百伏藏自",
    "T53n2122_009:0345c02": "然發出。有諸商人從海採寶而還。各齎奇珍",
    "T53n2122_009:0345c03": "奉貢上王。諸瑞吉祥。當名太子為悉達。爾",
    "T53n2122_009:0345c04": "時八王子亦於白淨王同生太子。各懷歡喜",
    "T53n2122_009:0345c05": "共制好名。又佛本行經云。迦維羅閱國有八",
    "T53n2122_009:0345c06": "城。合有九百萬戶。調達以四月七日生。佛以",
    "T53n2122_009:0345c07": "四月八日生佛弟難陀以四月九日生。阿難",
    "T53n2122_009:0345c08": "以四月十日生。調達身長一丈五尺四寸。佛",
    "T53n2122_009:0345c09": "身長一丈六尺。難陀身長一丈五尺四寸。阿",
    "T53n2122_009:0345c10": "難身長一丈五尺三寸。其貴姓舍夷長一丈",
    "T53n2122_009:0345c11": "四尺。其餘國種皆長一丈三尺。菩薩外家去",
    "T53n2122_009:0345c12": "城八百里。姓瞿曇氏。作小王主百萬戶。名一",
    "T53n2122_009:0345c13": "億王。菩薩婦家姓瞿曇氏。舍夷長者名水光。",
    "T53n2122_009:0345c14": "其婦母名月女。有一城居近其邊。生女之時。",
    "T53n2122_009:0345c15": "日將欲沒。餘明照其家室內皆明。因字之為",
    "T53n2122_009:0345c16": "瞿夷。晉言明女。瞿夷者是太子第一夫人。其",
    "T53n2122_009:0345c17": "父名水光長者。太子第二夫人生羅雲者名",
    "T53n2122_009:0345c18": "那維檀。其父名移施長者。太子第三夫人名",
    "T53n2122_009:0345c19": "鹿野。其父名釋長者。以有三婦故。太子父",
    "T53n2122_009:0345c20": "王為立三時殿。殿有二萬婇女。三殿凡有六",
    "T53n2122_009:0345c21": "萬婇女。以太子當作遮迦越王故。置有六萬",
    "T53n2122_009:0345c22": "婇女。",
    "T53n2122_009:0345c23": "校量部第八",
    "T53n2122_009:0345c24": "[0345c24] 如瑜伽論云。四種入胎。一正知而入不正知",
    "T53n2122_009:0345c25": "住出。二正知入住不正知而出。三俱能正知。",
    "T53n2122_009:0345c26": "四俱不正知。初謂輪王。二謂獨覺。三謂菩薩。",
    "T53n2122_009:0345c27": "四謂所餘有情。寶性論偈云。",
    "T53n2122_009:0345c28": " 從天退入胎  現生有父母",
    "T53n2122_009:0345c29": " 在家示嬰兒  習學諸伎藝",
    "T53n2122_009:0346a01": " 戲樂及游行  出家行苦行",
    "T53n2122_009:0346a02": " 現就外道學  降伏於天魔",
    "T53n2122_009:0346a03": " 成佛轉法輪  示道入涅槃",
    "T53n2122_009:0346a04": " 諸薄福眾生  不能見如來",
    "T53n2122_009:0346a05": "[0346a05] 瑞應經云。太子四月八日夜明星出時生。又",
    "T53n2122_009:0346a06": "佛行讚云。於三月八日菩薩從右&#x8107;生。過去",
    "T53n2122_009:0346a07": "現在因果經云。二月八日夫人往毘藍尼園。",
    "T53n2122_009:0346a08": "見無憂華。舉右手摘。從右&#x8107;出。今謂世代既",
    "T53n2122_009:0346a09": "遙譯人前後。直就經文難可論辯。考求外典。",
    "T53n2122_009:0346a10": "如似可見。春秋云。魯莊公七年即莊王十一",
    "T53n2122_009:0346a11": "年。四月辛亥。恒星不現。星殞如雨。檢內外",
    "T53n2122_009:0346a12": "以四月為正也。◎",
    "T53n2122_009:0346a13": "◎侍養部第六(此別三部)",
    "T53n2122_009:0346a14": "述意部養育部善徵部",
    "T53n2122_009:0346a15": "述意部第一",
    "T53n2122_009:0346a16": "[0346a16] 夫神妙寂通圓智湛照。道絕於形穢之封。理",
    "T53n2122_009:0346a17": "畢於生滅之境。形識久絕。豈實誕於王宮。生",
    "T53n2122_009:0346a18": "滅已畢。寧假設於侍衛。但大聖應生本期利",
    "T53n2122_009:0346a19": "物。有感斯現。無幽不矚。機化萬途受說非一。",
    "T53n2122_009:0346a20": "或假安禪悟道。或藉慧解開襟。或示嬰孩扶",
    "T53n2122_009:0346a21": "持。或現乳哺資養。緣悟多種不可一例。此",
    "T53n2122_009:0346a22": "是誘物之能。濟俗之術也。",
    "T53n2122_009:0346a23": "養育部第二",
    "T53n2122_009:0346a24": "[0346a24] 依佛本行經云。爾時太子既誕生適滿七日。",
    "T53n2122_009:0346a25": "其太子母摩耶夫人遂便命終。或有師言。摩",
    "T53n2122_009:0346a26": "耶夫人壽命算數唯在七日。是故命終。雖然",
    "T53n2122_009:0346a27": "但往昔常有是法。其菩薩生滿七日已。而菩",
    "T53n2122_009:0346a28": "薩母皆取命終。何以故。以諸菩薩幼年出家。",
    "T53n2122_009:0346a29": "母見是事其心碎裂即便命終。又薩婆多師",
    "T53n2122_009:0346b01": "云母見生子身體端正希奇之事。歡喜不勝",
    "T53n2122_009:0346b02": "即便命終。命終之後。即便往生忉利天上。時",
    "T53n2122_009:0346b03": "淨飯王見夫人命終之後。即便喚召釋種皆",
    "T53n2122_009:0346b04": "令雲集。而告之言。汝等眷屬並是國親。今",
    "T53n2122_009:0346b05": "是童子嬰孩失母。乳哺之寄將付囑誰。教令",
    "T53n2122_009:0346b06": "養育使得存活。誰能憐愍愛如己生。時有五",
    "T53n2122_009:0346b07": "百釋種新婦。彼等新婦各各唱言。我能養育。",
    "T53n2122_009:0346b08": "我能瞻看。時釋種族語彼婦言。汝等一切年",
    "T53n2122_009:0346b09": "少盛壯意耽色欲。不能依時養育依法慈憐。",
    "T53n2122_009:0346b10": "唯此摩訶波闍波提親。是童子真正姨母。是",
    "T53n2122_009:0346b11": "故堪能將息養育童子之身。時淨飯王即將",
    "T53n2122_009:0346b12": "太子。付囑姨母。而告之言。善來夫人。如是童",
    "T53n2122_009:0346b13": "子應當養育。善須護持。應令增長。依時澡浴。",
    "T53n2122_009:0346b14": "又別揀取三十二女令助養育。以八女人擬",
    "T53n2122_009:0346b15": "抱太子。以八女人洗浴太子。以八女人令乳",
    "T53n2122_009:0346b16": "太子。以八女人令其戲弄。是時摩訶波闍波",
    "T53n2122_009:0346b17": "提白淨飯王言。謹依王&#x52C5;。不敢乖違。",
    "T53n2122_009:0346b18": "善徵部第三",
    "T53n2122_009:0346b19": "[0346b19] 又佛本行經云。從太子出生已來。淨飯王家",
    "T53n2122_009:0346b20": "日日增長。一切財利金銀珍寶。二足四足無",
    "T53n2122_009:0346b21": "所乏少。而說偈言。",
    "T53n2122_009:0346b22": " 五穀及財寶  金銀諸衣服",
    "T53n2122_009:0346b23": " 或造或不造  自然得充足",
    "T53n2122_009:0346b24": " 童子及慈母  乳酪酥常豐",
    "T53n2122_009:0346b25": " 慈母少乳者  悉皆得盈溢",
    "T53n2122_009:0346b26": "[0346b26] 時淨飯王所有怨讎。自然皆悉生平等心已。",
    "T53n2122_009:0346b27": "漸生親厚同一心意。風雨隨時無諸災雹。亦",
    "T53n2122_009:0346b28": "無擾亂。少種多收。一切人民如法而行。種種",
    "T53n2122_009:0346b29": "布施作諸功德。人無枉橫皆並歡喜。猶如天",
    "T53n2122_009:0346c01": "上無有差殊。以太子威德力故。如是諸事莫",
    "T53n2122_009:0346c02": "不成就。如偈所說。",
    "T53n2122_009:0346c03": " 人世順尊教  不慳亦不惜",
    "T53n2122_009:0346c04": " 無不如法行  慈心不起殺",
    "T53n2122_009:0346c05": " 飢渴既得解  飲食皆充足",
    "T53n2122_009:0346c06": " 一切悉歡喜  並受如天樂",
    "T53n2122_009:0346c07": "[0346c07] 又普曜經云。菩薩生已七日。其母命終受忉",
    "T53n2122_009:0346c08": "利天上福相。適昇彼天。五萬梵天各執寶瓶。",
    "T53n2122_009:0346c09": "二萬梵魔妻手執寶縷侍菩薩母。又瑞應本",
    "T53n2122_009:0346c10": "起經云。菩薩本知母人之德。不堪受其禮。故",
    "T53n2122_009:0346c11": "因其將終而從之生。又大善權經云。生後七",
    "T53n2122_009:0346c12": "日其母薨。福應昇天非菩薩咎。又因果經云。",
    "T53n2122_009:0346c13": "太子姨母摩訶波闍波提。乳養太子如母無",
    "T53n2122_009:0346c14": "異。",
    "T53n2122_009:0346c15": "占相部第七(此別八重)",
    "T53n2122_009:0346c16": "述意部&#x52C5;占部呈恭部現相部業",
    "T53n2122_009:0346c17": "因部同異部校量部百福部",
    "T53n2122_009:0346c18": "述意部第一",
    "T53n2122_009:0346c19": "[0346c19] 夫至聖無方隨緣顯晦。澄神虛照。應機如響。",
    "T53n2122_009:0346c20": "所謂寂滅不動感而遂通。於是降神兜率之",
    "T53n2122_009:0346c21": "宮。垂像迦毘之域。家世則輪王遞襲。門望",
    "T53n2122_009:0346c22": "則聖道相因。地中三千。既殊於洛邑。國朝",
    "T53n2122_009:0346c23": "八萬。有逾於稽嶺。宗親藉甚孰可詳焉。縱",
    "T53n2122_009:0346c24": "呂工之相高帝。世謂知人。若譬私陀之視",
    "T53n2122_009:0346c25": "吾師。未可同日。較其優劣昇沈有異也。",
    "T53n2122_009:0346c26": "&#x52C5;占部第二",
    "T53n2122_009:0346c27": "[0346c27] 如瑞應經云。爾時白淨王令訪得五百聰明",
    "T53n2122_009:0346c28": "相師令占太子。相師言。是王之子乃是世間",
    "T53n2122_009:0346c29": "之眼。猶如真金有諸相好極為明淨。若當出",
    "T53n2122_009:0347a01": "家成一切種智。若在家者為轉輪聖王。領四",
    "T53n2122_009:0347a02": "天下。第一之最。又白王言。有一梵仙名阿私",
    "T53n2122_009:0347a03": "陀。具足五通在於香山。彼能為王斷於疑惑。",
    "T53n2122_009:0347a04": "時王心自思惟。香山途路嶮絕非人能到。當",
    "T53n2122_009:0347a05": "以何方請來至此。王作念時。阿私陀仙遙知",
    "T53n2122_009:0347a06": "其意。騰空而來為王相之。王見來已喜慰不",
    "T53n2122_009:0347a07": "可言。王及夫人抱太子出欲禮仙人。時仙人",
    "T53n2122_009:0347a08": "止王曰。此是天人三界中尊。云何而令禮於",
    "T53n2122_009:0347a09": "我耶。時彼仙人即起合掌禮太子足。王及夫",
    "T53n2122_009:0347a10": "人白仙人曰。唯願善相太子。仙人相已。忽",
    "T53n2122_009:0347a11": "然悲泣不能自勝。王及夫人見彼仙悲。舉身",
    "T53n2122_009:0347a12": "顫怖生大憂惱。如大波浪動於小船。即問",
    "T53n2122_009:0347a13": "仙人。我子有何不祥而悲泣耶。答言。太子相",
    "T53n2122_009:0347a14": "好具足無有不祥。但恨我今年壽已百二十。",
    "T53n2122_009:0347a15": "不久命終生無想天。不&#x89A9;佛興不聞經法。故",
    "T53n2122_009:0347a16": "自悲耳。若有眾生具三十二相。或生非處久",
    "T53n2122_009:0347a17": "不明顯。此人必為轉輪聖王。若三十二相。皆",
    "T53n2122_009:0347a18": "得其處又復明顯。此人必成一切種智。我今",
    "T53n2122_009:0347a19": "觀大王太子諸相皆得其所又極明顯。是以",
    "T53n2122_009:0347a20": "決定知成正覺。仙人為王說此語已。辯別而",
    "T53n2122_009:0347a21": "退。",
    "T53n2122_009:0347a22": "[0347a22] 又佛本行經云。大王我今自慨年耆根熟衰",
    "T53n2122_009:0347a23": "朽老邁。當於爾時不得&#x89A9;見。失此大利。是",
    "T53n2122_009:0347a24": "故我今悲惋自傷。非彼不吉。即為大王。而說",
    "T53n2122_009:0347a25": "偈言。",
    "T53n2122_009:0347a26": " 自恨我有大顛倒  不值此當得道時",
    "T53n2122_009:0347a27": " 空過一生無所聞  豈非是我失大利",
    "T53n2122_009:0347a28": " 我今年老根純熟  死時將至不復賒",
    "T53n2122_009:0347a29": " 念此生分得遭逢  所以一喜一憂懼",
    "T53n2122_009:0347b01": " 大王釋種方興盛  誕此童子福德人",
    "T53n2122_009:0347b02": " 一切諸苦逼世間  此悉能令得安樂",
    "T53n2122_009:0347b03": "呈恭部第三",
    "T53n2122_009:0347b04": "[0347b04] 依佛本行經云。是時摩耶詣童子所至已。持",
    "T53n2122_009:0347b05": "手抱童子頭。令向仙人擬如禮拜仙人之足。",
    "T53n2122_009:0347b06": "是時童子威德力故。其身自轉足向仙人。時",
    "T53n2122_009:0347b07": "淨飯王更復共扶。迴童子頭令拜仙人。童子",
    "T53n2122_009:0347b08": "力故足還自轉向彼仙人。時淨飯王復迴童",
    "T53n2122_009:0347b09": "子頭向仙人。還復轉足。如是至三。其阿私陀",
    "T53n2122_009:0347b10": "遙見童子。是時童子放常光明照觸大地。童",
    "T53n2122_009:0347b11": "子威德端正可喜。色純黃金頭如寶蓋。鼻直",
    "T53n2122_009:0347b12": "而圓修臂下垂肢節正等。無缺無減具足莊",
    "T53n2122_009:0347b13": "嚴。時阿私陀即從座起。白於王言。大王莫",
    "T53n2122_009:0347b14": "將童子聖頭迴向於我。何以故。彼頭不合頂",
    "T53n2122_009:0347b15": "禮我足。我頭應當頂禮彼足。復唱是言。希有",
    "T53n2122_009:0347b16": "希有。大人出世。最大希有。大人出世。我本",
    "T53n2122_009:0347b17": "從天所聞者。即此童子真實定是。如彼不異。",
    "T53n2122_009:0347b18": "時阿私陀整理衣服。偏袒右腎右膝著地。申",
    "T53n2122_009:0347b19": "其兩手抱持童子。安其頂上還復本座。本座",
    "T53n2122_009:0347b20": "坐已。還下童子置於膝上。",
    "T53n2122_009:0347b21": "現相部第四",
    "T53n2122_009:0347b22": "[0347b22] 如佛本行經云。時淨飯王復白仙言。大師。我",
    "T53n2122_009:0347b23": "意欲令我子常在。云何方便及今幼年勿使",
    "T53n2122_009:0347b24": "捨我。阿私陀仙復白王言。大王。我實不能專",
    "T53n2122_009:0347b25": "正決定說是方便令作障礙。時淨飯王復語",
    "T53n2122_009:0347b26": "仙人。作如是言。大師善聽。我今當作種種方",
    "T53n2122_009:0347b27": "便。設方便已。不令我子從今幼稚及到盛年。",
    "T53n2122_009:0347b28": "不聽暫離捨我出家。阿私陀仙即問王言。大",
    "T53n2122_009:0347b29": "王。今者因何事故說如是語。時淨飯王報彼",
    "T53n2122_009:0347c01": "仙人阿私陀言。尊師當知。如我國內所有相",
    "T53n2122_009:0347c02": "師皆語我言。若是童子在家當作轉輪聖王。",
    "T53n2122_009:0347c03": "以是因緣我如是語。阿私陀仙復白王言。大",
    "T53n2122_009:0347c04": "王當知。彼等相師皆大妄語。何以故。如是",
    "T53n2122_009:0347c05": "勝相非是轉輪聖王之相。今此童子有百善",
    "T53n2122_009:0347c06": "相八十隨形。挺特殊好分明炳著皆悉具足。",
    "T53n2122_009:0347c07": "時淨飯王問仙人言。大師。何等是八十隨形",
    "T53n2122_009:0347c08": "好。時阿私陀具白王言(具說八十種好其文如經今依勝天王經說)",
    "T53n2122_009:0347c09": "故勝天王經。佛自說云。八十種好者。一無",
    "T53n2122_009:0347c10": "能見頂。二頂骨堅實。三額廣平正四眉高而",
    "T53n2122_009:0347c11": "長形如初月紺&#x7460;璃色。五目廣長。六鼻高圓",
    "T53n2122_009:0347c12": "直而孔不現。七耳厚廣長埵輪成就。八身堅",
    "T53n2122_009:0347c13": "實如那羅延。九身分不可壞。十身節堅密。十",
    "T53n2122_009:0347c14": "一合身迴顧猶如象王。十二身有光明。十三",
    "T53n2122_009:0347c15": "身調直。十四常少不老。十五身常潤澤。十",
    "T53n2122_009:0347c16": "六身自將衛不待他人。十七身分滿足。十八",
    "T53n2122_009:0347c17": "識滿足。十九容儀具足。二十威德遠震。二十",
    "T53n2122_009:0347c18": "一一切向不背他。二十二住處安隱不危動。",
    "T53n2122_009:0347c19": "二十三面門如量不大不長二十四面廣而",
    "T53n2122_009:0347c20": "平。二十五面圓淨如滿月。二十六無&#x9866;&#x9847;",
    "T53n2122_009:0347c21": "容。二十七進止如象王。二十八容儀如師子",
    "T53n2122_009:0347c22": "王。二十九行步如鵝王。三十頭如摩陀那&#x83D3;。",
    "T53n2122_009:0347c23": "三十一身色光悅。三十二足趺厚。三十三爪",
    "T53n2122_009:0347c24": "如赤銅葉。三十四行時印文現地。三十五指",
    "T53n2122_009:0347c25": "文莊嚴。三十六指文明了不闇。三十七手文",
    "T53n2122_009:0347c26": "明直。三十八手文長。三十九手文不斷。四",
    "T53n2122_009:0347c27": "十手足如意。四十一手足紅白色如蓮華。四",
    "T53n2122_009:0347c28": "十二孔門相具。四十三行步不減。四十四行",
    "T53n2122_009:0347c29": "步不過。四十五行步安平。四十六臍深厚",
    "T53n2122_009:0348a01": "狀如盤蛇團圓右轉。四十七手色青紅如孔",
    "T53n2122_009:0348a02": "雀項。四十八毛色潤淨。四十九身毛右靡。",
    "T53n2122_009:0348a03": "五十口出無上香身毛皆爾。五十一脣色赤",
    "T53n2122_009:0348a04": "潤如頻婆&#x83D3;。五十二脣潤相稱。五十三舌形",
    "T53n2122_009:0348a05": "薄。五十四一切樂觀。五十五隨眾生意和悅",
    "T53n2122_009:0348a06": "與語。五十六於一切處無非善言。五十七若",
    "T53n2122_009:0348a07": "見人先與語。五十八音聲不高不下。隨眾生",
    "T53n2122_009:0348a08": "樂。五十九說法隨眾生語言。六十說法不著。",
    "T53n2122_009:0348a09": "六十一等觀眾生。六十二先觀後作。六十三",
    "T53n2122_009:0348a10": "發一音答眾聲。六十四說法次第皆有因緣。",
    "T53n2122_009:0348a11": "六十五無有眾生能見相盡。六十六觀者無",
    "T53n2122_009:0348a12": "厭。六十七具足一切音聲。六十八顯現善色。",
    "T53n2122_009:0348a13": "六十九剛強之人見則調伏。恐怖者見即得",
    "T53n2122_009:0348a14": "安隱。七十音聲明淨。七十一身不傾動。七",
    "T53n2122_009:0348a15": "十二身分大。七十三身長。七十四身不染。七",
    "T53n2122_009:0348a16": "十五光遍身各一丈。七十六光照身而行。七",
    "T53n2122_009:0348a17": "十七身清淨。七十八光色潤澤猶如青珠。七",
    "T53n2122_009:0348a18": "十九手足滿。八十手足德字。依佛說寶女經",
    "T53n2122_009:0348a19": "云。於是寶女問世尊曰。如來有三十二大人",
    "T53n2122_009:0348a20": "之相。前世宿命行何功德。而致是相遍布于",
    "T53n2122_009:0348a21": "體。佛告寶女。吾往古世行無量德。合集眾行",
    "T53n2122_009:0348a22": "由得是相遍于身體。今粗舉要。如來之相足",
    "T53n2122_009:0348a23": "安平立。大人相者。乃往古世堅固勸助而不",
    "T53n2122_009:0348a24": "退轉。未曾覆蔽他人功德故。",
    "T53n2122_009:0348a25": "[0348a25] 如來手足而有法輪大人相者。乃往古世興",
    "T53n2122_009:0348a26": "設若干種種施故。如來至真指纖長好大人",
    "T53n2122_009:0348a27": "相者。乃往古世別說經義。救護眾生令無患",
    "T53n2122_009:0348a28": "故。如來手足生網鞔理大人相者。乃往古",
    "T53n2122_009:0348a29": "世未曾破壞他人眷屬故。如來手足柔軟微",
    "T53n2122_009:0348b01": "妙大人相者。乃往古世而以慧施若干種衣",
    "T53n2122_009:0348b02": "細軟服故。如來而有七合充滿大人相者。乃",
    "T53n2122_009:0348b03": "往古世廣設眾施供諸乏故。如來之膝至正",
    "T53n2122_009:0348b04": "無節&#x28114;踢如鹿大人相者。乃往古世奉受經",
    "T53n2122_009:0348b05": "典不違失故。如來之身其陰馬藏大人相者。",
    "T53n2122_009:0348b06": "乃往古世謹慎己身遠色欲法故。如來之身",
    "T53n2122_009:0348b07": "頰車充滿猶如師子大人相者。乃往古世廣",
    "T53n2122_009:0348b08": "修淨業修行備故。",
    "T53n2122_009:0348b09": "[0348b09] 如來至真常於胸前自然卍字大人相者。乃",
    "T53n2122_009:0348b10": "往古世蠲除穢濁不善行故。如來肢體具足",
    "T53n2122_009:0348b11": "成就大人相者。乃往古世施以無畏安慰人",
    "T53n2122_009:0348b12": "故。",
    "T53n2122_009:0348b13": "[0348b13] 如來手臂長出於膝大人相者。乃往古世人",
    "T53n2122_009:0348b14": "有作事佐助勸故。",
    "T53n2122_009:0348b15": "[0348b15] 如來身淨而無瑕疵大人相者。乃往古世奉",
    "T53n2122_009:0348b16": "行十善無厭足故。",
    "T53n2122_009:0348b17": "[0348b17] 如來腦戶充滿弘備大人相者。乃往古世其",
    "T53n2122_009:0348b18": "有病者施若干種藥瞻視療故。",
    "T53n2122_009:0348b19": "[0348b19] 如來師子出大人相者。乃往古世殖眾德",
    "T53n2122_009:0348b20": "本具足備故。",
    "T53n2122_009:0348b21": "[0348b21] 如來具四十齒白大人相者。乃往古世志性",
    "T53n2122_009:0348b22": "等仁於眾生故。",
    "T53n2122_009:0348b23": "[0348b23] 如來牙齒無有間疏大人相者。乃往古世諫",
    "T53n2122_009:0348b24": "人諍&#x9B2A;令和合故。",
    "T53n2122_009:0348b25": "[0348b25] 如來頰牙大人相者。乃往古世則以微妙意",
    "T53n2122_009:0348b26": "可之物而施與故。",
    "T53n2122_009:0348b27": "[0348b27] 如來清白美好髮眉大人相者。乃往古世善",
    "T53n2122_009:0348b28": "自護己身口心故。",
    "T53n2122_009:0348b29": "[0348b29] 如來廣長舌大人相者。乃往古世出言至誠",
    "T53n2122_009:0348c01": "護口之過故。",
    "T53n2122_009:0348c02": "[0348c02] 如來亹亹大人相者。以無量福供養究竟。心",
    "T53n2122_009:0348c03": "行仁和與眾生願使得覆蓋故。",
    "T53n2122_009:0348c04": "[0348c04] 如來梵聲哀戀之音大人相者。乃往古世言",
    "T53n2122_009:0348c05": "語柔和與眾人言護口節辭。無央數人聞其",
    "T53n2122_009:0348c06": "所語無不悅故。",
    "T53n2122_009:0348c07": "[0348c07] 如來瞳子如紺青色大人相者。乃往古世常",
    "T53n2122_009:0348c08": "以慈目察眾人故。",
    "T53n2122_009:0348c09": "[0348c09] 如來之眼如月初生大人相者。乃往古世無",
    "T53n2122_009:0348c10": "&#x9E81;暴志心性和順故。",
    "T53n2122_009:0348c11": "[0348c11] 如來眉間白毫大人相者。乃往古世咨嗟歌",
    "T53n2122_009:0348c12": "誦閑居之德眾行故。",
    "T53n2122_009:0348c13": "[0348c13] 如來頂上肉髻自然大人相者。乃往古世奉",
    "T53n2122_009:0348c14": "敬賢聖禮尊長故。",
    "T53n2122_009:0348c15": "[0348c15] 如來肌體柔軟妙好大人相者。乃往古世心",
    "T53n2122_009:0348c16": "念合集法品藏故。",
    "T53n2122_009:0348c17": "[0348c17] 如來身形紫磨金色大人相者。乃往古世多",
    "T53n2122_009:0348c18": "施衣服臥具床故。",
    "T53n2122_009:0348c19": "[0348c19] 如來之體一一毛生大人相者。乃往古世離",
    "T53n2122_009:0348c20": "於集會眾&#x9599;處故。",
    "T53n2122_009:0348c21": "[0348c21] 如來之毛上向右旋大人相者。乃往古世尊",
    "T53n2122_009:0348c22": "敬於師受善友教稽首從故。",
    "T53n2122_009:0348c23": "[0348c23] 如來頭髮如紺青色大人相者。乃往古世愍",
    "T53n2122_009:0348c24": "傷群黎不以刀杖而加害故。",
    "T53n2122_009:0348c25": "[0348c25] 如來之身平正方圓無有阿曲大人相者。乃",
    "T53n2122_009:0348c26": "往古世己身眾生勸化安之令定意故。",
    "T53n2122_009:0348c27": "[0348c27] 如來之脊如大鉤鎖善有威曜巍巍之德大人",
    "T53n2122_009:0348c28": "相者。乃往古世為諸正覺興立形像繕修壞",
    "T53n2122_009:0348c29": "寺。其離散者勸使和合。施無畏懼。其諍訟者",
    "T53n2122_009:0349a01": "化令相順故。",
    "T53n2122_009:0349a02": "[0349a02] 汝欲知之。吾往世時行於無量不可計會眾",
    "T53n2122_009:0349a03": "德之本故。如來宿世奉行如斯。乃能致此三",
    "T53n2122_009:0349a04": "十二大人之相也。",
    "T53n2122_009:0349a05": "[0349a05] 如第二十二梵聲相中。依新婆沙論云。如來",
    "T53n2122_009:0349a06": "梵聲相。謂佛於喉藏中有妙大種。能發悅意",
    "T53n2122_009:0349a07": "和雅梵音。如羯羅頻迦鳥。乃發深遠雷震之",
    "T53n2122_009:0349a08": "聲。如帝釋鼓。如是音聲具八功德。一者深",
    "T53n2122_009:0349a09": "遠。二者和雅。三者分明。四者悅耳。五者入",
    "T53n2122_009:0349a10": "心。六者發喜。七者易了。八者無厭。",
    "T53n2122_009:0349a11": "[0349a11] 大智度論云。如來有梵聲相。如梵天王五種",
    "T53n2122_009:0349a12": "聲而從口出。一甚深如雷。二清徹遠聞聞者",
    "T53n2122_009:0349a13": "悅樂。三入心敬愛。四諦了易解。五聽者欲聞",
    "T53n2122_009:0349a14": "無厭。菩薩亦有如是五種聲從口中出。迦陵",
    "T53n2122_009:0349a15": "毘伽聲相可愛如天鼓音深遠。",
    "T53n2122_009:0349a16": "[0349a16] 又新婆沙論問。相是何義。答標幟義是相",
    "T53n2122_009:0349a17": "義。殊勝義是相義。祥瑞義是相義。問何故丈",
    "T53n2122_009:0349a18": "夫相唯三十二不增不減耶。&#x8107;尊者說曰。若",
    "T53n2122_009:0349a19": "增若減。俱亦生疑不違法相。說有三十二者。",
    "T53n2122_009:0349a20": "世間共許。是吉祥義。數不增減。若三十二相",
    "T53n2122_009:0349a21": "莊嚴佛身則於世間最勝無比。若當減者便",
    "T53n2122_009:0349a22": "力闕少。若更增者則為雜亂。皆非殊妙。故",
    "T53n2122_009:0349a23": "唯爾所三十二丈夫相也。",
    "T53n2122_009:0349a24": "[0349a24] 又智度論問。是三十二相三業之中何業種",
    "T53n2122_009:0349a25": "耶。答曰。是意業非身口業。是意業利故。又六",
    "T53n2122_009:0349a26": "識中是意識種非五識。以五識不能分別故。",
    "T53n2122_009:0349a27": "[0349a27] 問曰。是三十二相幾時能成種。答曰。極遲百",
    "T53n2122_009:0349a28": "劫。極疾九十一劫。釋迦牟尼菩薩九十一大",
    "T53n2122_009:0349a29": "劫行辨得三十二相。如經中言。過去久遠有",
    "T53n2122_009:0349b01": "佛名弗沙。時有二菩薩。一名釋迦牟尼。一名",
    "T53n2122_009:0349b02": "彌勒。弗沙佛欲觀釋迦牟尼菩薩心純熟未。",
    "T53n2122_009:0349b03": "即觀見之。知其心未純熟。而諸弟子心皆純",
    "T53n2122_009:0349b04": "熟。又彌勒菩薩心已純熟。而弟子未純熟。是",
    "T53n2122_009:0349b05": "時弗沙佛如是思惟。一人之心易可速化。眾",
    "T53n2122_009:0349b06": "人之心難可疾治。如是思惟竟。弗沙佛欲使",
    "T53n2122_009:0349b07": "釋迦菩薩疾得成佛。上雪山上入寶窟中入",
    "T53n2122_009:0349b08": "火禪定。是時釋迦菩薩作外道仙人上山探",
    "T53n2122_009:0349b09": "藥。見弗沙佛坐寶窟中入火禪定放大光明。",
    "T53n2122_009:0349b10": "見已心生歡喜信敬。翹一&#x811A;立叉手向佛。一",
    "T53n2122_009:0349b11": "心而觀目未曾瞬。七日七夜。以一偈讚佛。",
    "T53n2122_009:0349b12": " 天上天下無如佛  十方世界亦無比",
    "T53n2122_009:0349b13": " 世界所有我盡見  一切無有如佛者",
    "T53n2122_009:0349b14": "[0349b14] 七日七夜諦觀世尊目未曾瞬。超越九劫。於",
    "T53n2122_009:0349b15": "九十一劫中得阿耨菩提。釋迦菩薩貴其心",
    "T53n2122_009:0349b16": "思不貴多言。若更以餘偈讚佛心或散亂。是",
    "T53n2122_009:0349b17": "故七夜以一偈讚佛。",
    "T53n2122_009:0349b18": "[0349b18] 問曰。何故釋迦菩薩心不純熟而弟子純熟。",
    "T53n2122_009:0349b19": "彌勒菩薩自心純熟而弟子不純耶。",
    "T53n2122_009:0349b20": "[0349b20] 答曰。釋迦菩薩饒益眾生心多自為身少故。",
    "T53n2122_009:0349b21": "彌勒菩薩多為己身少為眾生故。",
    "T53n2122_009:0349b22": "業因部第五",
    "T53n2122_009:0349b23": "[0349b23] 如得無垢女經云。佛言。菩薩成就四法得三",
    "T53n2122_009:0349b24": "十二丈夫相。何等為四。一把金散佛或散浮",
    "T53n2122_009:0349b25": "圖。二常以香油塗如來塔。三種種華香伎樂",
    "T53n2122_009:0349b26": "布施。四眷屬相隨供養和上阿闍梨等。爾",
    "T53n2122_009:0349b27": "時世尊。而說偈言。",
    "T53n2122_009:0349b28": " 把金散浮圖  香油塗佛塔",
    "T53n2122_009:0349b29": " 施以華香樂  敬心供養師",
    "T53n2122_009:0349c01": " 行如是四法  得三十二相",
    "T53n2122_009:0349c02": " 端正甚奇妙  一切功德具",
    "T53n2122_009:0349c03": "[0349c03] 菩薩成就四法得八十種好。何等為四。一種",
    "T53n2122_009:0349c04": "種妙衣莊嚴法座。二供養他人心不生倦。三",
    "T53n2122_009:0349c05": "於法師所不作&#x9B2A;亂。四教諸眾生修菩提行。",
    "T53n2122_009:0349c06": "爾時世尊。而說偈言。",
    "T53n2122_009:0349c07": " 妙衣嚴法座  供養他不倦",
    "T53n2122_009:0349c08": " 教眾生菩提  易得八十好",
    "T53n2122_009:0349c09": " 菩薩修行此  四種功德故",
    "T53n2122_009:0349c10": " 常於一切時  有勝相莊嚴",
    "T53n2122_009:0349c11": "同異部第六",
    "T53n2122_009:0349c12": "[0349c12] 如新婆沙論。問八十隨好為在何處。答在諸",
    "T53n2122_009:0349c13": "相間。隨諸相轉。莊嚴佛身令極妙好。問相與",
    "T53n2122_009:0349c14": "隨好不相障奪耶。答不爾。相與隨好更相顯",
    "T53n2122_009:0349c15": "發。如林中華顯發諸樹。佛身如是相好莊嚴。",
    "T53n2122_009:0349c16": "又如金山眾寶雜飾。",
    "T53n2122_009:0349c17": "[0349c17] 問菩薩所得三十二相。與輪王相有何差別。",
    "T53n2122_009:0349c18": "答菩薩所得四事勝。一熾盛。二分明。三圓滿。",
    "T53n2122_009:0349c19": "四得處。復有五事勝。一得處。二極端嚴。三文",
    "T53n2122_009:0349c20": "像深。四隨順勝智。五隨順離染。",
    "T53n2122_009:0349c21": "校量部第七",
    "T53n2122_009:0349c22": "[0349c22] 佛阿毘曇經云。以一千阿僧祇世界眾生所",
    "T53n2122_009:0349c23": "有功德。成佛一毛孔。如是成佛一毛孔功德",
    "T53n2122_009:0349c24": "遍如來身毛孔功德成佛一好。如是成就八",
    "T53n2122_009:0349c25": "十種好功德。增為百倍。乃成如來身上一相",
    "T53n2122_009:0349c26": "所。成就三十二相功德。增為千倍。乃成如來",
    "T53n2122_009:0349c27": "額上一白毫相。以一千毫相功德。增為百倍。",
    "T53n2122_009:0349c28": "乃成如來一頂骨相。一切飛天所不能見頂。",
    "T53n2122_009:0349c29": "如是不思議清淨功德聚成就佛身。是故如",
    "T53n2122_009:0350a01": "來於天人中最為尊勝。",
    "T53n2122_009:0350a02": "百福部第八",
    "T53n2122_009:0350a03": "[0350a03] 依優婆塞戒經云。佛言。菩薩修一一相。以百",
    "T53n2122_009:0350a04": "福德而為圍繞。修心五十具心五十。是則名",
    "T53n2122_009:0350a05": "為百種福德。善男子。一切世間所有福德。不",
    "T53n2122_009:0350a06": "及如來一毛功德。如來一切毛孔功德。不如",
    "T53n2122_009:0350a07": "一好功德。聚合八十種好功德不如一相功",
    "T53n2122_009:0350a08": "德。一切相功德不如白毫相功德。白毫相功",
    "T53n2122_009:0350a09": "德復不及無見頂相功德。是故如來成就具",
    "T53n2122_009:0350a10": "足無量功德。是三十二相。即是大悲之果報。",
    "T53n2122_009:0350a11": "[0350a11] 又新婆沙論。問如契經說。佛一一相百福莊",
    "T53n2122_009:0350a12": "嚴。何謂百福。答此中百思名為百福。何謂",
    "T53n2122_009:0350a13": "百思。謂如菩薩造作增長足善住相業時。先",
    "T53n2122_009:0350a14": "起五十思修治身器令淨調柔。次起一思正",
    "T53n2122_009:0350a15": "牽引彼。後復起五十思令其圓滿。譬如農夫",
    "T53n2122_009:0350a16": "先治畦隴次下種子後以糞水而覆溉之。彼",
    "T53n2122_009:0350a17": "亦如是。如足善住相業。有如是百思莊嚴。",
    "T53n2122_009:0350a18": "乃至頂上烏瑟膩。砂相業亦復如是。由此故",
    "T53n2122_009:0350a19": "說。佛一一相百福莊嚴。問何者五十思耶。答",
    "T53n2122_009:0350a20": "依十業道各有五思。謂依離殺業道有五思。",
    "T53n2122_009:0350a21": "一離殺思。二勸道思。三讚美思四隨喜思。",
    "T53n2122_009:0350a22": "五迴向思。謂迴所修向菩提故。乃至正見亦",
    "T53n2122_009:0350a23": "爾。是名五十思。有說。依十業道各起下中上",
    "T53n2122_009:0350a24": "上勝上極五品善思。如雜修靜慮。有說。依十",
    "T53n2122_009:0350a25": "業道各起五思。一加行淨。二根本淨。三後",
    "T53n2122_009:0350a26": "起淨。四非尋所害。五念攝受。有說。緣佛一相",
    "T53n2122_009:0350a27": "起五十剎那。未曾習思相續而轉。問如是百",
    "T53n2122_009:0350a28": "福一一量云何。有說。若業能感轉輪王位。於",
    "T53n2122_009:0350a29": "四大洲自在而轉。是一福量。有說。若業能感",
    "T53n2122_009:0350b01": "天帝釋位。於二天眾自在而轉。是一福量。有",
    "T53n2122_009:0350b02": "說。若業能感他化自在天王位。於一切欲界",
    "T53n2122_009:0350b03": "天眾自在而轉。是一福量。有說。若業能感",
    "T53n2122_009:0350b04": "大梵天王位。於初靜慮及欲天眾自在而轉。",
    "T53n2122_009:0350b05": "是一福量。有說。娑訶世界主大梵天王勸請",
    "T53n2122_009:0350b06": "如來轉法輪福。是一福量。問彼請佛時是欲",
    "T53n2122_009:0350b07": "界繫無覆無記心。云何名福。有說。彼住梵世",
    "T53n2122_009:0350b08": "欲來請時。先起如是善心。我當為諸有情作",
    "T53n2122_009:0350b09": "大饒益請佛轉法輪。爾時即名得彼梵福。此",
    "T53n2122_009:0350b10": "不應理。所以者何。非未作時已成就故。如是",
    "T53n2122_009:0350b11": "說者。彼請佛已還至梵宮。後世尊轉法輪時。",
    "T53n2122_009:0350b12": "地神先唱。如是展轉聲徹梵宮。梵王聞已歡",
    "T53n2122_009:0350b13": "喜自慶。發純淨心而生隨喜。爾時乃至成就",
    "T53n2122_009:0350b14": "此福。有說。世界成時。一切有情業增上力。能",
    "T53n2122_009:0350b15": "感三千大千世界。是一福量。有說。除近佛地",
    "T53n2122_009:0350b16": "菩薩。餘一切有情所有能感富樂果業。是一",
    "T53n2122_009:0350b17": "福量。有說。此中一一福量應以喻顯。假使一",
    "T53n2122_009:0350b18": "切有情皆悉生盲。有一有情以大方便令俱",
    "T53n2122_009:0350b19": "得眼。彼有情福。是一福量。復次假使一切",
    "T53n2122_009:0350b20": "有情皆飲毒藥悶亂將死。有一有情令皆除",
    "T53n2122_009:0350b21": "毒心得醒寤。彼有情福。是一福量。復次假",
    "T53n2122_009:0350b22": "使一切有情皆被縛錄臨當斷命。有一有情",
    "T53n2122_009:0350b23": "俱令解脫一時得命。彼有情福。是一福量。復",
    "T53n2122_009:0350b24": "次假使一切有情壞戒壞見。有一有情能令",
    "T53n2122_009:0350b25": "俱時戒見具足。彼有情福。是一福量。評曰。如",
    "T53n2122_009:0350b26": "是說所說皆是純淨意樂方便。讚美菩薩福",
    "T53n2122_009:0350b27": "量。然皆未得其實。如實義者。菩薩所起一一",
    "T53n2122_009:0350b28": "福量無量無邊。以菩薩三無數劫積集圓滿",
    "T53n2122_009:0350b29": "諸波羅蜜多已。所引思願極廣大故。唯佛能",
    "T53n2122_009:0350c01": "知。非餘所測。如是所說廣大量福。具足滿百",
    "T53n2122_009:0350c02": "莊嚴一相。展轉乃至三十二相皆具百福。佛",
    "T53n2122_009:0350c03": "以如是三十二百福莊嚴相及八十隨好。莊",
    "T53n2122_009:0350c04": "嚴其身。故於天上人中最尊最勝。",
    "T53n2122_009:0350c05": "游學部第八(此別四部)",
    "T53n2122_009:0350c06": "述意部召師部捔力部校量部",
    "T53n2122_009:0350c07": "述意部第一",
    "T53n2122_009:0350c08": "[0350c08] 竊聞一切種智號悉達多。樹自三祇之初。獨",
    "T53n2122_009:0350c09": "高百劫之末。總法界而為智。竟虛空以作",
    "T53n2122_009:0350c10": "身。然身無不在量。極規矩之外。智無不為用。",
    "T53n2122_009:0350c11": "絕思議之表。不可以人事測。豈得以處所論。",
    "T53n2122_009:0350c12": "將啟愚夫之視聽。須示聖人之影&#x8FF9;。或復示。",
    "T53n2122_009:0350c13": "居外道。或復現作童蒙。應同類而誘凡。隨",
    "T53n2122_009:0350c14": "異形而化物。然後稱無上士號天中天。良由",
    "T53n2122_009:0350c15": "愚智潛通凡聖難測。不思議德而功莫大焉。",
    "T53n2122_009:0350c16": "召師部第二",
    "T53n2122_009:0350c17": "[0350c17] 如佛本行經云。時淨飯王知其太子年已八",
    "T53n2122_009:0350c18": "歲(因果經云年至七歲)即會百官群臣宰相而告之言。卿",
    "T53n2122_009:0350c19": "等當知。今我化內誰最有智。智能悉通堪為",
    "T53n2122_009:0350c20": "太子作師。諸臣報言。大王當知。今有毘奢婆",
    "T53n2122_009:0350c21": "蜜多羅。善知諸論最勝最妙。如是大師堪教",
    "T53n2122_009:0350c22": "太子(已下略述)王即遣召而告之言。尊者大師。能",
    "T53n2122_009:0350c23": "教我太子一切技藝諸書論不。時蜜多報言。",
    "T53n2122_009:0350c24": "大王。謹依王命。我今堪能心生歡喜。即嚴",
    "T53n2122_009:0350c25": "五百釋。種童子前後左右。別有無量無邊童",
    "T53n2122_009:0350c26": "男童女。隨從太子將昇學堂。時彼大師遙見",
    "T53n2122_009:0350c27": "太子。威德力故不能自禁遂使其身從座忽",
    "T53n2122_009:0350c28": "起。屈身頂禮於太子足。禮拜起已。四面顧視",
    "T53n2122_009:0350c29": "生大羞慚。時蜜多羅生慚愧已。於虛空中有",
    "T53n2122_009:0351a01": "一天子。名曰淨妙。從兜率宮共於無量無邊",
    "T53n2122_009:0351a02": "最大諸天神王而常守護太子。在彼虛空。隱",
    "T53n2122_009:0351a03": "身不現。而說偈言。",
    "T53n2122_009:0351a04": " 世間諸技藝  及餘諸經論",
    "T53n2122_009:0351a05": " 此人悉能知  亦能教示他",
    "T53n2122_009:0351a06": " 是勝眾生者  隨順世間故",
    "T53n2122_009:0351a07": " 往昔久習來  今示從師學",
    "T53n2122_009:0351a08": " 出世所有智  諸諦及諸力",
    "T53n2122_009:0351a09": " 因緣所生法  生已及滅無",
    "T53n2122_009:0351a10": " 一念知彼等  名色現不現",
    "T53n2122_009:0351a11": " 猶尚能證知  況復諸文字",
    "T53n2122_009:0351a12": "[0351a12] 爾時天子說此偈已。以種種華散太子上。即",
    "T53n2122_009:0351a13": "還本宮。爾時太子即初就學。將好最妙牛頭",
    "T53n2122_009:0351a14": "栴檀作於書版。純用七寶莊嚴四緣。以天",
    "T53n2122_009:0351a15": "種種殊特妙香塗其背上。執持至於毘奢蜜",
    "T53n2122_009:0351a16": "多羅阿闍梨所。而作是言。尊者闍梨教我",
    "T53n2122_009:0351a17": "何書(自下太子廣為說書)。",
    "T53n2122_009:0351a18": "[0351a18] 或復梵天所說之書(今婆羅門書正有十四音是) 佉盧瑟吒",
    "T53n2122_009:0351a19": "書(隋言驢脣) 富沙迦羅仙人說書(隋言華華) 阿迦羅書(隋言",
    "T53n2122_009:0351a20": "節分)",
    "T53n2122_009:0351a21": "[0351a21] 瞢伽羅書(隋言吉祥) 邪寐(亡毘反)尼書(隋言大秦國書) 鴦瞿梨",
    "T53n2122_009:0351a22": "書(隋言指書) 邪那尼迦書(隋言馱書) 娑伽羅書(隋言牸牛) 波",
    "T53n2122_009:0351a23": "羅婆尼書(隋言樹葉) 波流沙書(隋言惡言) 父與書(失譯) 毘",
    "T53n2122_009:0351a24": "多荼書(隋言起尸) 陀毘荼國書(隋云南天竺) 脂羅低書(隋言",
    "T53n2122_009:0351a25": "形人) 度其差那婆多書(隋言右旋) 優波伽書(隋言嚴熾) 僧佉",
    "T53n2122_009:0351a26": "書(隋言等計) 阿婆勿陀書(隋言覆) 阿[少/兔]盧摩書(隋言順) 毘",
    "T53n2122_009:0351a27": "耶寐奢羅書(隋言雜) 阿陀羅多書(鳥場邊山) 西瞿耶",
    "T53n2122_009:0351a28": "尼書(失譯) 珂沙書(疏勒) 脂那國書(失譯) 摩那書",
    "T53n2122_009:0351b01": "(科斗) 末茶叉羅書(中字) 毘多悉底書(尺) 富數波書",
    "T53n2122_009:0351b02": "(華) 提婆書(天) 那伽書(龍) 夜叉書(失譯) 乾闥婆書",
    "T53n2122_009:0351b03": "(天音聲) 阿脩羅書(不飲酒) 迦婁羅書(金翅鳥) 緊那羅書",
    "T53n2122_009:0351b04": "(非人) 摩&#x777A;羅伽書(大蛇) 彌伽遮迦書(諸獸音) 迦迦婁",
    "T53n2122_009:0351b05": "多書(鳥音) 浮摩提婆書(地居天) 安多梨叉提婆書(虛空",
    "T53n2122_009:0351b06": "天) &#x6B1D;多羅拘盧書(須彌北) 逋婁婆毘提呵書(須彌東)",
    "T53n2122_009:0351b07": " 烏差婆書(舉) 膩差波書(擲) 娑伽羅書(失譯) 跋闍",
    "T53n2122_009:0351b08": "羅書(金剛) 梨伽波羅低犁伽書(往復) 毘棄多書(食殘) 阿",
    "T53n2122_009:0351b09": "[少/兔]浮多書(未曾有) 奢娑多羅跋多書(如伏轉) 伽那那",
    "T53n2122_009:0351b10": "跋多書(等轉) 優差波跋多書(舉轉) 尼差波跋多書(擲轉)",
    "T53n2122_009:0351b11": "波陀梨佉書(足) 毘拘多羅波陀那地書(從二增上句)",
    "T53n2122_009:0351b12": " 邪婆陀輸多羅書(增十句已上) 末茶婆哂尼書",
    "T53n2122_009:0351b13": "(中流) 梨沙耶婆多波恀比多書(諸山苦行) 陀羅尼卑",
    "T53n2122_009:0351b14": "叉梨書(觀地) 伽伽那卑麗叉尼書(觀虛空) 薩蒲沙地",
    "T53n2122_009:0351b15": "尼山陀書(一切藥草目) 沙羅僧伽何尼書(總覽) 薩婆",
    "T53n2122_009:0351b16": "婁多書(一切種音)",
    "T53n2122_009:0351b17": "[0351b17] 爾時太子說是書已。復諮蜜多阿闍梨言。此",
    "T53n2122_009:0351b18": "書凡有六十四種。未審尊者欲教我何書。是",
    "T53n2122_009:0351b19": "時多羅聞於太子說是書已。內心歡喜悅豫",
    "T53n2122_009:0351b20": "熙怡密懷私慚。折伏貢高我慢之心。向於太",
    "T53n2122_009:0351b21": "子。而說偈言。",
    "T53n2122_009:0351b22": " 希有清淨智慧人  善順於諸世間法",
    "T53n2122_009:0351b23": " 自己該通一切論  復更來入我學堂",
    "T53n2122_009:0351b24": " 如是書名我未知  其本悉皆誦持得",
    "T53n2122_009:0351b25": " 是為天人大尊道今復更欲覓於師",
    "T53n2122_009:0351b26": "[0351b26] 夫神理無聲。因言辭以寫意。言辭無跡。緣",
    "T53n2122_009:0351b27": "文字以圖音。故字為言蹄。言為理筌。音義",
    "T53n2122_009:0351b28": "合符不可偏失。是以文字應用彌綸宇宙。雖",
    "T53n2122_009:0351b29": "跡繫翰墨而理契乎神。昔造書之主。凡有三",
    "T53n2122_009:0351c01": "人。長名曰梵。其書右行。次曰佉盧。其書左",
    "T53n2122_009:0351c02": "行。少者蒼頡。其書下行。梵佉盧居于天竺。黃",
    "T53n2122_009:0351c03": "史蒼頡在於中夏。梵佉取法於淨天。蒼頡因",
    "T53n2122_009:0351c04": "華於鳥跡。文書誠異傳理則同矣。仰尋先覺",
    "T53n2122_009:0351c05": "所說有六十四書。鹿輪轉眼筆制區分。龍鬼",
    "T53n2122_009:0351c06": "八部字體殊式。准梵及佉盧為世勝文。故天",
    "T53n2122_009:0351c07": "竺諸國謂之天書。西方寫經同祖梵文。然三",
    "T53n2122_009:0351c08": "十六國往往有異。譬諸中土猶有篆籀之變",
    "T53n2122_009:0351c09": "體乎。安蒼頡古文沿世代變。古移為籀。籀遷",
    "T53n2122_009:0351c10": "為篆。篆改成&#x96B7;。其轉易多矣。至於傍生八體。",
    "T53n2122_009:0351c11": "則有仙龍雲芝。二十四書則有楷奠鍼灸名",
    "T53n2122_009:0351c12": "實雖繁為用益&#x5C20;。然原本定義。則體備於六",
    "T53n2122_009:0351c13": "文。適時為敏則莫要於&#x96B7;法。東西之書源亦",
    "T53n2122_009:0351c14": "可得而略究也。",
    "T53n2122_009:0351c15": "[0351c15] 又佛本行經云。時淨飯王復集群臣言。何處",
    "T53n2122_009:0351c16": "有師最便武技教我太子。諸臣報王。此處有",
    "T53n2122_009:0351c17": "釋名為善覺。其子名羼提提婆(隋言忍天)堪教太",
    "T53n2122_009:0351c18": "子兵戎法式。其所解知一切凡有二十九種。",
    "T53n2122_009:0351c19": "善巧妙術(已下略而不述)忍天白王。臣甚能教。王為",
    "T53n2122_009:0351c20": "太子欲遊戲故造一園苑。名曰勤劬。是時太",
    "T53n2122_009:0351c21": "子入彼苑內游戲。或令按摩。時彼五百釋種",
    "T53n2122_009:0351c22": "臣悉為其兒。古先一切書典教於太子。及自",
    "T53n2122_009:0351c23": "釋子亦如是教。又復世人積年累月。所學問",
    "T53n2122_009:0351c24": "者或成不成。太子能於四年之中。及餘釋種",
    "T53n2122_009:0351c25": "皆悉學得。通達無礙一切自在。是時忍天即",
    "T53n2122_009:0351c26": "為太子。而說偈言。",
    "T53n2122_009:0351c27": " 汝於年幼時  安庠而學問",
    "T53n2122_009:0351c28": " 不用多功力  須臾而自解",
    "T53n2122_009:0351c29": " 於少日月學  勝他多年歲",
    "T53n2122_009:0352a01": " 所得諸技藝  成就悉過人",
    "T53n2122_009:0352a02": "[0352a02] 爾時太子生長王宮。孩童之時游戲未學。年",
    "T53n2122_009:0352a03": "滿八歲出問詣師入於學堂。從蜜多及忍天",
    "T53n2122_009:0352a04": "所二大尊邊。受讀諸書并一切論兵戎雜術。",
    "T53n2122_009:0352a05": "經歷四年至十二時。種種技能遍皆涉獵。",
    "T53n2122_009:0352a06": "既通達已。隨順世間悅目適心。曾於一時在",
    "T53n2122_009:0352a07": "勤劬園遨游射戲。自餘五百諸釋種童子。亦",
    "T53n2122_009:0352a08": "各在其自己園內嬉戲。時有群雁行飛虛空。",
    "T53n2122_009:0352a09": "是時童子提婆達多彎弓而射即著一雁。其",
    "T53n2122_009:0352a10": "雁被射帶箭遂墮悉達園中。時太子見彼雁",
    "T53n2122_009:0352a11": "帶箭被傷墮地。見已兩手安徐捧取已。跏趺",
    "T53n2122_009:0352a12": "安雁膝上。以妙滑左手擎持右手拔箭。即以",
    "T53n2122_009:0352a13": "蘇蜜封其瘡。是時提婆遣使來語太子言。",
    "T53n2122_009:0352a14": "我射一雁墮汝園中。宜速付來不得留彼。是",
    "T53n2122_009:0352a15": "時太子報使人言。雁若命終即當還汝。若不",
    "T53n2122_009:0352a16": "死者終不可得。時提婆達復更重遣使人語",
    "T53n2122_009:0352a17": "言。若死若活決須相還。我手於先善功射",
    "T53n2122_009:0352a18": "得。云何忽留。太子報言。我已於先攝受此雁。",
    "T53n2122_009:0352a19": "所以然者。自我發於菩提心來。我皆攝受一",
    "T53n2122_009:0352a20": "切眾生。況復此雁。而不屬我。以是因緣即便",
    "T53n2122_009:0352a21": "相競。聚集諸釋宿老智人判決此事。是時有",
    "T53n2122_009:0352a22": "一淨居諸天。變化作老宿長者。入釋會所而",
    "T53n2122_009:0352a23": "作是言。誰養育者即是攝受。射著之者即是",
    "T53n2122_009:0352a24": "放捨。時彼諸釋宿老諸人一時印可。高聲唱",
    "T53n2122_009:0352a25": "云。如是如是。如仁者言。此是提婆達多童子。",
    "T53n2122_009:0352a26": "共於太子最初搆結怨讎因緣。◎",
    "T53n2122_009:0352a27": "◎捔力部第三",
    "T53n2122_009:0352a28": "[0352a28] 如因果經云。太子至年十歲。與兄弟捔力。與",
    "T53n2122_009:0352a29": "萬眷屬將欲出城。于時有一大象。當城門住。",
    "T53n2122_009:0352b01": "諸人皆不敢前。提婆達多以手搏頭即便躄",
    "T53n2122_009:0352b02": "地。難陀以足指挑擲著路傍。太子以手執象。",
    "T53n2122_009:0352b03": "擲著城外。還以手接不令傷損。象又還蘇。時",
    "T53n2122_009:0352b04": "諸人民歎未曾有。深生奇特。四遠人民百千",
    "T53n2122_009:0352b05": "萬億皆集來看。園中有七重金鼓銀鼓&#x936E;石",
    "T53n2122_009:0352b06": "銅鐵等鼓。各有七牧。提婆達多最先射之。",
    "T53n2122_009:0352b07": "徹三金鼓。次及難陀亦徹三鼓。太子嫌弓弱。",
    "T53n2122_009:0352b08": "取庫內祖王一良弓。無能張者。太子在坐以",
    "T53n2122_009:0352b09": "手拼弓。聲悉聞城內。百千國人及虛空天",
    "T53n2122_009:0352b10": "子。舉聲嗟嘆。以放一箭徹過諸鼓。然後入地",
    "T53n2122_009:0352b11": "泉水流出。又徹過大鐵圍山。",
    "T53n2122_009:0352b12": "[0352b12] 又佛本行經云是時太子所射之箭。天主帝",
    "T53n2122_009:0352b13": "釋從虛空中秉執。將向三十三天。至天上已。",
    "T53n2122_009:0352b14": "為此箭故於彼天中建立箭節。常以吉日諸",
    "T53n2122_009:0352b15": "天聚集。以諸香華供養此箭。乃至於今。諸天",
    "T53n2122_009:0352b16": "猶有此箭節日。又太子執箭一射。便穿七鐵",
    "T53n2122_009:0352b17": "&#x732A;。過七鐵&#x732A;已。彼箭入地至於黃泉。其箭",
    "T53n2122_009:0352b18": "所穿入地之處。即成一井。於今人民常稱箭",
    "T53n2122_009:0352b19": "井。又太子共諸釋種相撲。並皆臥地其體不",
    "T53n2122_009:0352b20": "傷。又一切釋種。一時共撲太子。太子以手觸",
    "T53n2122_009:0352b21": "彼皆悉倒地。爾時彼釋及諸看眾。皆生奇特",
    "T53n2122_009:0352b22": "之心。於上虛空。無量諸天。同以一音。而說偈",
    "T53n2122_009:0352b23": "言。",
    "T53n2122_009:0352b24": " 十方一切世界中  所有勇健諸力士",
    "T53n2122_009:0352b25": " 悉皆力敵如調達  不及太子聖一毛",
    "T53n2122_009:0352b26": " 大人威德力無邊  暫以手觸皆倒地",
    "T53n2122_009:0352b27": " 聖者威神力廣大  汝等云何欲比方",
    "T53n2122_009:0352b28": " 假使不動須彌山  大小鐵圍甚牢固",
    "T53n2122_009:0352b29": " 并及十方諸山等  一觸能碎如微塵",
    "T53n2122_009:0352c01": " 鐵等強鞭金剛珠  及以諸餘一切寶",
    "T53n2122_009:0352c02": " 大智力能末如粉  況復撲此少力人",
    "T53n2122_009:0352c03": "[0352c03] 爾時諸天說此偈已。將諸種種天華散太子",
    "T53n2122_009:0352c04": "上。於虛空中隱身不現。時淨飯王知其太子",
    "T53n2122_009:0352c05": "所有技能。皆悉勝彼一切諸人。自既眼見踊",
    "T53n2122_009:0352c06": "躍喜歡。&#x52C5;喚白象瓔珞莊飾。令太子乘。將入",
    "T53n2122_009:0352c07": "城內。從城門出。是時提婆城外而入。見此白",
    "T53n2122_009:0352c08": "象而問人言。此象誰許。欲將何處。其人報言。",
    "T53n2122_009:0352c09": "欲將出城。擬悉達乘欲入城內。提婆達以&#x59AC;",
    "T53n2122_009:0352c10": "嫉故。便以左手執於象鼻。右手築額一下倒",
    "T53n2122_009:0352c11": "地。宛轉三匝遂即命終。白象臥地塞彼城門。",
    "T53n2122_009:0352c12": "眾人往來不通出入。道路填塞。不能得行。",
    "T53n2122_009:0352c13": "復有童子。名曰難陀。相續而來。問知事已。即",
    "T53n2122_009:0352c14": "以右手執彼象尾。牽取離門可行七步許。太",
    "T53n2122_009:0352c15": "子復問。誰牽離門。眾人言。難陀。太子言。善",
    "T53n2122_009:0352c16": "哉難陀。作事善也。太子思惟。彼等二人雖能",
    "T53n2122_009:0352c17": "示現其自氣力。但此象身甚太&#x9E81;壯。於後",
    "T53n2122_009:0352c18": "壞爛臭熏此城門。以左手舉象。以右手承。從",
    "T53n2122_009:0352c19": "於空中擲置城外。越七重牆度七重塹。既擲",
    "T53n2122_009:0352c20": "過已。離城可有一拘盧奢。而象墮地即成大",
    "T53n2122_009:0352c21": "坑。乃至今者諸人相傳。名於此處為象墮坑。",
    "T53n2122_009:0352c22": "即此是也。爾時無量百千眾生。一時唱言。希",
    "T53n2122_009:0352c23": "有奇特。未曾聞見。而說偈言。",
    "T53n2122_009:0352c24": " 調達築殺白象已  難陀七步牽離門",
    "T53n2122_009:0352c25": " 太子手擎在虛空  如以土塊擲城外",
    "T53n2122_009:0352c26": "[0352c26] 集一切福德三昧經云。爾時毘耶離大城有",
    "T53n2122_009:0352c27": "大力士。名曰淨威德。成就大力。閻浮提中所",
    "T53n2122_009:0352c28": "有眾生。無有等者。聞沙門瞿曇成就十力那",
    "T53n2122_009:0352c29": "羅延身。復作是念。我當往觀沙門瞿曇。何如",
    "T53n2122_009:0353a01": "我也。即往佛所。初&#x89A9;如來得大信樂。禮如來",
    "T53n2122_009:0353a02": "足一心觀佛。世尊知已。心欲降伏。即告目連。",
    "T53n2122_009:0353a03": "汝往取吾昔菩薩時。為妙瞿夷釋種捔力時",
    "T53n2122_009:0353a04": "箭。目連白佛。不知何處。爾時世尊。從右足放",
    "T53n2122_009:0353a05": "光。照遍三千世界之下大金剛輪。箭在彼堅",
    "T53n2122_009:0353a06": "住。佛告目連。汝見箭不。目連白言。已見。佛",
    "T53n2122_009:0353a07": "告目連。汝取持來。時大目連即下至彼如屈",
    "T53n2122_009:0353a08": "申臂頃。一切大眾皆見其去。即便持來授與",
    "T53n2122_009:0353a09": "如來。佛言。此父母生力非神通力。若以神通",
    "T53n2122_009:0353a10": "之力。是箭即過無量無邊諸佛世界。",
    "T53n2122_009:0353a11": "校量部第四",
    "T53n2122_009:0353a12": "[0353a12] 如集一切諸功德三昧經云。佛告目連。如一",
    "T53n2122_009:0353a13": "切四天王中。一切天子力。等一天王力。十",
    "T53n2122_009:0353a14": "天王力等三十三天中一天子力。一切三十",
    "T53n2122_009:0353a15": "三天中天子力。等一帝釋力。十帝釋力等焰",
    "T53n2122_009:0353a16": "摩天中一天子力。一切焰摩天中天子力等",
    "T53n2122_009:0353a17": "一焰摩天王力。十焰摩天王力等一兜率陀",
    "T53n2122_009:0353a18": "天中一天子力。一切兜率陀天中天子力等",
    "T53n2122_009:0353a19": "一兜率陀天王力。十兜率陀天王力等一化",
    "T53n2122_009:0353a20": "樂天中一天子力。一切化樂天中天子力等",
    "T53n2122_009:0353a21": "一化樂天王力。十化樂天王力等他化自在",
    "T53n2122_009:0353a22": "天中一天子力。一切他化自在天中天子力",
    "T53n2122_009:0353a23": "等一他化自在天王力。十他化自在天王力",
    "T53n2122_009:0353a24": "等一魔天中一天子力。一切魔天中天子力",
    "T53n2122_009:0353a25": "等一魔王力。十魔王力等半那羅延力。十半",
    "T53n2122_009:0353a26": "那羅延力等一那羅延力。十那羅延力等一",
    "T53n2122_009:0353a27": "大那羅延力。十大那羅延力等一百劫修行",
    "T53n2122_009:0353a28": "菩薩力。十百劫修行菩薩力等一千劫修行",
    "T53n2122_009:0353a29": "菩薩力。如是已下展轉十重加之。乃至十方",
    "T53n2122_009:0353b01": "千千千萬劫修行菩薩力等一無生法忍菩薩",
    "T53n2122_009:0353b02": "力。十無生法忍菩薩力等一十地菩薩力。十",
    "T53n2122_009:0353b03": "十地菩薩力等一最後身菩薩力。是故目連。",
    "T53n2122_009:0353b04": "菩薩成就如是力故。生便即能行於七步。若",
    "T53n2122_009:0353b05": "此世界佛不持者。便壞不住。何以故。菩薩",
    "T53n2122_009:0353b06": "當其生已行七步時。此界大地縱廣六十千",
    "T53n2122_009:0353b07": "由旬。菩薩生已。當下足時。便當都沒。深百千",
    "T53n2122_009:0353b08": "由旬。還舉足時。復當涌出百千由旬。以佛持",
    "T53n2122_009:0353b09": "故。令是世界不動無壞眾生無惱。最後身菩",
    "T53n2122_009:0353b10": "薩。始初生時。則便具有如是力。假使一切世",
    "T53n2122_009:0353b11": "界眾生。悉得具足垂成菩提。菩薩之力補於",
    "T53n2122_009:0353b12": "如來處非處智力。百千萬億分不及其一。乃",
    "T53n2122_009:0353b13": "至算數譬喻不能及。得具如是十種之力。名",
    "T53n2122_009:0353b14": "為如來應正。遍覺。此中不明菩薩通力。若",
    "T53n2122_009:0353b15": "用通力。能以恒沙世界。置於足指一毛端上。",
    "T53n2122_009:0353b16": "擲過無邊恒沙世界。如是往來。不令眾生有",
    "T53n2122_009:0353b17": "於苦惱。如是神力。不可稱量。不可數知。若當",
    "T53n2122_009:0353b18": "如來盡現通力者。汝等聲聞尚不能信。況餘",
    "T53n2122_009:0353b19": "眾生。爾時淨威力士聞說菩薩父母生力。聞",
    "T53n2122_009:0353b20": "己驚怪身毛皆&#x7AEA;。生希有心憍慢皆滅。歸依",
    "T53n2122_009:0353b21": "三寶發無上心。◎"
}