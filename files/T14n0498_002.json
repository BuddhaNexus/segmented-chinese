{
    "T14n0498_002:0765c10": "佛說初分說經卷下",
    "T14n0498_002:0765c12": "西天譯經三藏傳法大師",
    "T14n0498_002:0765c13": "賜紫臣施護奉　詔譯",
    "T14n0498_002:0765c14": "爾時，優樓頻螺耆年迦葉，與五百眷屬，還詣",
    "T14n0498_002:0765c15": "佛所。到已，偏袒右肩，右膝著地，合掌頂禮，",
    "T14n0498_002:0765c16": "而白佛言：「世尊！我今歸佛出家，奉持戒律，",
    "T14n0498_002:0765c17": "願佛攝受。」佛言：「善來，汝今於我法中，修持",
    "T14n0498_002:0765c18": "梵行。」時彼迦葉，鬚髮自落，袈裟被身，執持",
    "T14n0498_002:0765c19": "應器，成苾芻相。",
    "T14n0498_002:0765c20": "爾時，尊者優樓頻螺迦葉，即以其髮，奉上世",
    "T14n0498_002:0765c21": "尊，作如是言：「世尊！此我之髮，用拭佛足，願",
    "T14n0498_002:0765c22": "佛慈悲，受我所獻。」如是迦葉，既出家已，",
    "T14n0498_002:0765c23": "彼諸眷屬，亦各出家。復次，迦葉即時取彼",
    "T14n0498_002:0765c24": "先事火具，所謂淨草、虎皮、牛皮、果樹皮、三杖、",
    "T14n0498_002:0765c25": "淨水瓶、珂哩哥潔淨器等，而悉棄擲泥連河",
    "T14n0498_002:0765c26": "中。",
    "T14n0498_002:0765c27": "爾時那提迦葉，在於彼河下流之側，與三百",
    "T14n0498_002:0765c28": "眷屬俱，見所棄擲事火之具流至彼已，乃作",
    "T14n0498_002:0765c29": "是念：「我兄優樓頻螺耆年迦葉，豈非為彼人",
    "T14n0498_002:0766a01": "或非人所惱害邪？若不然者，何故棄擲所用",
    "T14n0498_002:0766a02": "之物？」作是念已，即與眷屬，往詣其所。到已，",
    "T14n0498_002:0766a03": "乃見兄及五百眷屬，俱在佛邊，而為苾芻，修",
    "T14n0498_002:0766a04": "持梵行，即作是言：「我兄優樓頻螺，此摩伽",
    "T14n0498_002:0766a05": "陀國王及人民，尊重恭敬，供養於汝，汝於",
    "T14n0498_002:0766a06": "今時，何所見聞，乃於大沙門邊，而能出家，",
    "T14n0498_002:0766a07": "修持梵行？我觀是事，甚為希有。」優樓頻螺",
    "T14n0498_002:0766a08": "迦葉言：「佛世尊者，具大神通，有大威力，能",
    "T14n0498_002:0766a09": "作種種神變等事，我見是相，乃發淨信，於",
    "T14n0498_002:0766a10": "佛法中，出家修道。汝今宜應亦發淨信，歸",
    "T14n0498_002:0766a11": "佛出家。」是時，那提迦葉聞其語已，發出家心，",
    "T14n0498_002:0766a12": "即與眷屬，前詣佛所，偏袒右肩，右膝著地，",
    "T14n0498_002:0766a13": "合掌頂禮，而白佛言：「世尊！我等歸佛出家，",
    "T14n0498_002:0766a14": "奉持戒律，願佛攝受。」佛言：「善來，汝今於我",
    "T14n0498_002:0766a15": "法中，修持梵行。」時彼那提迦葉，鬚髮自落，",
    "T14n0498_002:0766a16": "袈裟被身，執持應器成苾芻相。彼諸眷屬，亦",
    "T14n0498_002:0766a17": "各出家。",
    "T14n0498_002:0766a18": "復次，那提迦葉即時取彼先事火具，所謂淨",
    "T14n0498_002:0766a19": "草、虎皮、牛皮、果樹皮、三杖、淨水瓶、珂哩哥潔淨",
    "T14n0498_002:0766a20": "器等，而悉棄擲泥連河中。",
    "T14n0498_002:0766a21": "爾時，伽耶迦葉亦在彼河下流之側，與二",
    "T14n0498_002:0766a22": "百眷屬俱，見所棄擲事火之具流至彼已，乃",
    "T14n0498_002:0766a23": "作是念：「我兄優樓頻螺迦葉、那提迦葉，豈",
    "T14n0498_002:0766a24": "非為彼人或非人所惱害耶？若不然者，何",
    "T14n0498_002:0766a25": "故棄擲所用之物？」作是念已，即與眷屬，漸",
    "T14n0498_002:0766a26": "次前詣，詢問其故。乃見二兄并諸眷屬，俱",
    "T14n0498_002:0766a27": "在佛邊，而為苾芻，修持梵行。即作是言：「我",
    "T14n0498_002:0766a28": "兄優樓頻螺，此摩伽陀國王及人民，尊重恭",
    "T14n0498_002:0766a29": "敬，供養於汝，汝於今時，何所見聞，乃於大",
    "T14n0498_002:0766b01": "沙門邊，而能出家，修持梵行？我觀是事，甚",
    "T14n0498_002:0766b02": "為希有。」優樓頻螺迦葉言：「佛世尊者，具大",
    "T14n0498_002:0766b03": "神通，有大威力，能作種種神變等事，我見",
    "T14n0498_002:0766b04": "是相，乃發淨信，於佛法中，出家修道。汝今",
    "T14n0498_002:0766b05": "宜應亦發淨信，歸佛出家。」",
    "T14n0498_002:0766b06": "是時，伽耶迦葉聞其語已，發出家心，即與",
    "T14n0498_002:0766b07": "眷屬，前詣佛所，偏袒右肩，右膝著地，合掌",
    "T14n0498_002:0766b08": "頂禮，而白佛言：「世尊！我等歸佛出家，奉持",
    "T14n0498_002:0766b09": "戒律，願佛攝受。」佛言：「善來，汝今於我法中，",
    "T14n0498_002:0766b10": "修持梵行。」時彼伽耶迦葉，鬚髮自落，袈裟",
    "T14n0498_002:0766b11": "被身，執持應器，成苾芻相。彼諸眷屬，亦各",
    "T14n0498_002:0766b12": "出家。復次，伽耶迦葉即時取彼先事火具，所",
    "T14n0498_002:0766b13": "謂淨草、虎皮、牛皮、果樹皮、三杖、淨水瓶、珂哩",
    "T14n0498_002:0766b14": "歌潔淨器等，而悉棄擲泥連河中。",
    "T14n0498_002:0766b15": "如是三迦葉并諸眷屬，俱出家已。時尊者優",
    "T14n0498_002:0766b16": "樓頻螺迦葉於眷屬眾中，即謂一人言：「汝往",
    "T14n0498_002:0766b17": "頻婆娑羅王所，如我詞曰：『優樓頻螺迦葉告",
    "T14n0498_002:0766b18": "白王言，我今并弟眷屬俱，已隨佛出家修道，",
    "T14n0498_002:0766b19": "我先受王諸有信施，今日已還，願王止息。』」",
    "T14n0498_002:0766b20": "使人受命，即往白王。",
    "T14n0498_002:0766b21": "爾時，世尊化三迦葉已，與如是等苾芻眾俱，",
    "T14n0498_002:0766b22": "往詣象頭山。到已安止，即作是念：「迦葉眷",
    "T14n0498_002:0766b23": "屬，雖復耆舊先事火天宗信火法，而不能知",
    "T14n0498_002:0766b24": "諸法無常，我今為說。」世尊作是念已，即時",
    "T14n0498_002:0766b25": "踴身，於虛空中，現大火焰，光明熾盛如是",
    "T14n0498_002:0766b26": "現已。還復本座，告諸苾芻言：「汝等當知，眼根",
    "T14n0498_002:0766b27": "無常，色境無常，眼識無常，眼觸無常。眼觸",
    "T14n0498_002:0766b28": "為緣所生，苦樂捨受，皆悉無常。耳鼻舌身意",
    "T14n0498_002:0766b29": "根無常，聲香味觸法境無常，耳鼻舌身意識",
    "T14n0498_002:0766c01": "無常，耳鼻舌身意觸無常，耳鼻舌身意觸為",
    "T14n0498_002:0766c02": "緣所生諸受，皆悉無常。諸苾芻！貪火無常，",
    "T14n0498_002:0766c03": "瞋火無常，癡火無常，生老死憂悲苦惱，皆",
    "T14n0498_002:0766c04": "悉無常。諸苾芻！是故汝等應如是知諸法無",
    "T14n0498_002:0766c05": "常。",
    "T14n0498_002:0766c06": "「復次，諸苾芻！汝等當知，眼根不受，色境不",
    "T14n0498_002:0766c07": "受，眼識不受，眼觸不受，眼觸為緣所生諸",
    "T14n0498_002:0766c08": "受，皆悉不受。耳鼻舌身意根不受，聲香味",
    "T14n0498_002:0766c09": "觸法境不受，耳鼻舌身意識不受，耳鼻舌身",
    "T14n0498_002:0766c10": "意觸不受，耳鼻舌身意觸為緣所，生諸受，皆",
    "T14n0498_002:0766c11": "悉不受。「諸苾芻！由如是故，一切法不受，以",
    "T14n0498_002:0766c12": "不受故，即遠離塵垢，而得解脫。我生已盡，",
    "T14n0498_002:0766c13": "梵行已立，所作已辦，不受後有。」佛說是法",
    "T14n0498_002:0766c14": "時，會中有六十苾芻，不受諸法，得心解脫，",
    "T14n0498_002:0766c15": "餘諸苾芻，亦悉知法。爾時，世尊說是法已，與",
    "T14n0498_002:0766c16": "苾芻眾，往詣杖林山，到已安止。世尊乃為",
    "T14n0498_002:0766c17": "諸苾芻，現三種神通，所謂神境通、說法通、",
    "T14n0498_002:0766c18": "教誡通，以如是神通，而示利喜。佛言：「諸苾",
    "T14n0498_002:0766c19": "芻！汝等應當如是作意，如是伺察，如是了",
    "T14n0498_002:0766c20": "知，當如是行，即獲利樂。」時，諸苾芻於是三",
    "T14n0498_002:0766c21": "種神通等事，而悉見聞，示利喜已，會中有",
    "T14n0498_002:0766c22": "得心解脫者，說是伽陀曰：",
    "T14n0498_002:0766c23": "「象頭山與杖林山，　　世尊說法現神變，",
    "T14n0498_002:0766c24": "　攝伏外道歸正真，　　使彼邪心皆解脫。」",
    "T14n0498_002:0766c25": "爾時，世尊謂苾芻眾言：「我今欲入王舍大城。」",
    "T14n0498_002:0766c26": "時頻婆娑羅王，初聞有如來、應供、正等正覺、",
    "T14n0498_002:0766c27": "明行足、善逝、世間解、無上士、調御丈夫、天人師、",
    "T14n0498_002:0766c28": "佛、世尊十號具足，出興於世。於諸天人、梵",
    "T14n0498_002:0766c29": "魔、沙門、婆羅門、大眾中，以自智力，而成正覺，",
    "T14n0498_002:0767a01": "宣說諸法，初善、中善、後善文義深遠，純一",
    "T14n0498_002:0767a02": "無雜，圓滿清白，梵行之相。彼佛會中，有優",
    "T14n0498_002:0767a03": "樓頻螺迦葉、那提迦葉、伽耶迦葉，并諸眷",
    "T14n0498_002:0767a04": "屬，歸佛出家，修持梵行。是佛世尊今日欲",
    "T14n0498_002:0767a05": "入王舍大城，其王即勅修治王城內外，街巷",
    "T14n0498_002:0767a06": "道陌，悉令清淨，燒眾名香，散諸妙華，張設",
    "T14n0498_002:0767a07": "珠瓔，樹立幢蓋，如是普遍處處嚴麗。乃至",
    "T14n0498_002:0767a08": "城中，一切人民，發歡喜聲，互相得聞。時頻",
    "T14n0498_002:0767a09": "婆娑羅王，被新妙衣，著眾寶履，嚴整四兵，",
    "T14n0498_002:0767a10": "與無數眷屬，前後導從，出王舍城，迎候世",
    "T14n0498_002:0767a11": "尊。其王與諸眷屬，出城向遠，漸近世尊，王",
    "T14n0498_002:0767a12": "乃下車，徒步而進。",
    "T14n0498_002:0767a13": "爾時，世尊與諸苾芻，前後圍遶，諸王舍城。",
    "T14n0498_002:0767a14": "王及眷屬，見佛遠至，肅恭前迎，從佛入城。",
    "T14n0498_002:0767a15": "佛入城時，城中人民，異口同音，說伽陀曰：",
    "T14n0498_002:0767a16": "「世尊入此王舍城，　　出現師子光明相，",
    "T14n0498_002:0767a17": "　解脫耆年清淨眾，　　彼彼恭敬而圍遶。」",
    "T14n0498_002:0767a18": "爾時，頻婆娑羅王前導，世尊往迦蘭陀竹林",
    "T14n0498_002:0767a19": "園中。到已，世尊周遍觀察，王乃為佛敷設其",
    "T14n0498_002:0767a20": "座，佛處座已諸苾芻眾，各居佛後。是時王及",
    "T14n0498_002:0767a21": "眷屬眾中，有禮佛足者，有但合掌頂禮者，有",
    "T14n0498_002:0767a22": "發歡喜心者，有隨發歡喜心即生愛樂者，如",
    "T14n0498_002:0767a23": "是各各伸敬已，退坐一面。王乃復從座起，偏",
    "T14n0498_002:0767a24": "袒右肩，右手執持上妙金瓶，出妙香水，灌",
    "T14n0498_002:0767a25": "世尊手，灌已白言：「我此園林，奉上世尊并",
    "T14n0498_002:0767a26": "四方僧，安止受用此，是最初園林布施，惟",
    "T14n0498_002:0767a27": "願世尊，為我納受。」佛即為受。王禮佛足已，",
    "T14n0498_002:0767a28": "向尊者優樓頻螺迦葉前，歡喜合掌，作如是",
    "T14n0498_002:0767a29": "言：「迦葉此摩伽陀國中，一切人民，宗敬於",
    "T14n0498_002:0767b01": "汝，我亦常所尊重供養，汝今何所見聞，歸",
    "T14n0498_002:0767b02": "佛出家，修持梵行？」迦葉答言：「大王當知，今",
    "T14n0498_002:0767b03": "佛世尊，具大神通，有大威力，能作種種神",
    "T14n0498_002:0767b04": "變等事，以是緣故，我發淨信，歸佛出家。」時眾",
    "T14n0498_002:0767b05": "會中，有生疑念：「此優樓頻螺迦葉，今在大",
    "T14n0498_002:0767b06": "沙門邊，修持梵行，何所求耶？此能歸心，佛",
    "T14n0498_002:0767b07": "能攝受，互見何相，致如是耶？」又復眾中，有",
    "T14n0498_002:0767b08": "作是言：「此優樓頻螺迦葉，今在大沙門邊，修",
    "T14n0498_002:0767b09": "持梵行，不復能得頻婆娑羅王恭敬供養。」",
    "T14n0498_002:0767b10": "爾時，世尊知眾疑已，即告尊者優樓頻螺迦",
    "T14n0498_002:0767b11": "葉言：「迦葉！汝今知時，宜現神通。」是時，迦葉",
    "T14n0498_002:0767b12": "受佛勅已，隨其所應，即入三摩地，猶如鵝王，",
    "T14n0498_002:0767b13": "起現空中，以神通力，身上出火，身下出水；身",
    "T14n0498_002:0767b14": "下出火，身上出水；右邊出火，左邊出水；左邊",
    "T14n0498_002:0767b15": "出火，右邊出水；於其四方，現行坐臥相。現是",
    "T14n0498_002:0767b16": "神通已，從空而下，還住佛前，偏袒右肩，右",
    "T14n0498_002:0767b17": "膝著地，合掌恭敬，頂禮世尊，作是白言：「佛",
    "T14n0498_002:0767b18": "是我師，我是聲聞弟子，若我所知，若我不",
    "T14n0498_002:0767b19": "知，佛悉能知，如佛所了知，是為最上知。」佛",
    "T14n0498_002:0767b20": "言：「迦葉！汝先所作事火之法，汝見何義，為",
    "T14n0498_002:0767b21": "於其中得寂靜耶？能作染耶？如汝所作，",
    "T14n0498_002:0767b22": "皆不解脫，今問此義，汝隨應答。」迦葉白佛",
    "T14n0498_002:0767b23": "言：「我無智故，先所不知，世尊大龍，善為救",
    "T14n0498_002:0767b24": "度，令我今時見無上句。世尊！我先所作，以",
    "T14n0498_002:0767b25": "飲食供設，然火祀天，實不解脫。而飲食者，",
    "T14n0498_002:0767b26": "設使美味種種具足，終不能離三欲之數，今",
    "T14n0498_002:0767b27": "蒙佛開導，我如是見。」佛言：「迦葉！又如汝所",
    "T14n0498_002:0767b28": "作事火等法，於天人世間，不可愛樂。」迦葉",
    "T14n0498_002:0767b29": "白佛言：「我今於佛正法，見最上句，住寂靜",
    "T14n0498_002:0767c01": "意，畢竟不復墮於欲有，別異教中更不修習，",
    "T14n0498_002:0767c02": "是故棄捨事火等法。」爾時，尊者那提迦葉白",
    "T14n0498_002:0767c03": "尊者優樓頻螺迦葉言：「佛世尊者，證涅槃法，",
    "T14n0498_002:0767c04": "離過無染，最上清淨，出世說法，廣大利益。",
    "T14n0498_002:0767c05": "而汝迦葉，亦能善說。」",
    "T14n0498_002:0767c06": "爾時，尊者伽耶迦葉為頻婆娑羅王說伽陀曰：",
    "T14n0498_002:0767c07": "「善來大王聽我說，　　我大居止伽耶山，",
    "T14n0498_002:0767c08": "　正等正覺出世間，　　說涅槃句我得利。",
    "T14n0498_002:0767c09": "　佛最勝者大象龍，　　無上調伏最上尊，",
    "T14n0498_002:0767c10": "　無畏善御諸眾生，　　三摩呬多心寂靜。",
    "T14n0498_002:0767c11": "　我昔長夜心染污，　　起諸邪見不解脫，",
    "T14n0498_002:0767c12": "　佛今破我邪見心，　　一切纏結皆消散。」",
    "T14n0498_002:0767c13": "是時，眾會疑念皆息，乃知尊者優樓頻螺迦",
    "T14n0498_002:0767c14": "葉，并諸眷屬，歸佛出家，修持梵行，甚為希有。",
    "T14n0498_002:0767c15": "爾時，世尊知彼眾會已息疑心，乃為頻婆娑",
    "T14n0498_002:0767c16": "羅王等，宣說法要，如先佛世尊所說法式，謂",
    "T14n0498_002:0767c17": "施論、戒論、生天之論，欲為染污，生諸過失，愛",
    "T14n0498_002:0767c18": "若不生心即離障。時王并諸眷屬，聞是法已，",
    "T14n0498_002:0767c19": "咸發淨信，歸依佛法僧，受持學句。即於世",
    "T14n0498_002:0767c20": "尊，起安樂心、柔軟心、最上心、離障心、無著",
    "T14n0498_002:0767c21": "心、善順心。是時，世尊知王及眾心開意解，如",
    "T14n0498_002:0767c22": "先佛世尊所說法式，以無數方便，復為宣說，",
    "T14n0498_002:0767c23": "苦集滅道四諦法門。時王并眾不起于座，悉",
    "T14n0498_002:0767c24": "能了知苦集滅道四聖諦理，見法知法，得白",
    "T14n0498_002:0767c25": "淨法、平等法、堅固法、安住法、無恚法、無壞",
    "T14n0498_002:0767c26": "法、無墮法，猶如白衣易受染色，王等獲利，亦",
    "T14n0498_002:0767c27": "復如是。時王并諸眷屬，蒙佛宣說法要，示",
    "T14n0498_002:0767c28": "利喜已，從座而起，頂禮佛足。是時有守空",
    "T14n0498_002:0767c29": "神、守種子神、守國界神、守事業神、守草神、",
    "T14n0498_002:0768a01": "守木神、守畜類神、守樹林神、守道路神，如",
    "T14n0498_002:0768a02": "是諸神，咸作人言，互相謂曰：「世尊具大神",
    "T14n0498_002:0768a03": "通，有大威力，能作種種神變等事。」即說伽",
    "T14n0498_002:0768a04": "陀曰：",
    "T14n0498_002:0768a05": "「今日頻婆娑羅王，　　并諸眷屬歸依佛，",
    "T14n0498_002:0768a06": "　聞法獲利竹林中，　　我等諸神亦歸佛。」",
    "T14n0498_002:0768a07": "爾時，頻婆娑羅王并諸眷屬，右遶世尊，出",
    "T14n0498_002:0768a08": "離眾會。復次，王舍城有一外道，名刪闍夜，與",
    "T14n0498_002:0768a09": "自眷屬，居止其中。而刪闍夜，後亡歿已，彼",
    "T14n0498_002:0768a10": "二弟子，一名舍利子，一名大目乾連。是二",
    "T14n0498_002:0768a11": "弟子，棄捨彼眾已，互相謂言：「我等二人，若",
    "T14n0498_002:0768a12": "先有所證，必相告語。」後於一時，有尊者烏",
    "T14n0498_002:0768a13": "波西那，食時著衣持鉢，入王舍城，次第乞",
    "T14n0498_002:0768a14": "食。時舍利子，見彼尊者自遠而來，諸根調",
    "T14n0498_002:0768a15": "寂，威儀整肅，即作是念：「今此尊者威儀進",
    "T14n0498_002:0768a16": "止，希有最上。」念已，前詣問言：「尊者！汝師何",
    "T14n0498_002:0768a17": "人？復說何法。」烏波西那答言：「我師是大沙",
    "T14n0498_002:0768a18": "門，於大眾中，決定宣說無屈伏力廣大法門。」",
    "T14n0498_002:0768a19": "舍利子言：「汝今可能於彼法門，若少若多，為",
    "T14n0498_002:0768a20": "我宣說。」烏波西那言：「我師所說，緣生之法。",
    "T14n0498_002:0768a21": "緣生法者，謂一切法從因緣生、從因緣滅。」復",
    "T14n0498_002:0768a22": "以是義，說伽陀曰：",
    "T14n0498_002:0768a23": "「若法因緣生，　　法亦因緣滅，",
    "T14n0498_002:0768a24": "　是生滅因緣，　　佛大沙門說。」",
    "T14n0498_002:0768a25": "時，舍利子聞是法已，遠塵離垢，得法眼淨，即",
    "T14n0498_002:0768a26": "說伽陀曰：",
    "T14n0498_002:0768a27": "「如是緣生妙章句，　　尊者為我善開示，",
    "T14n0498_002:0768a28": "　我於那庾多劫中，　　不見不聞今得遇。」",
    "T14n0498_002:0768a29": "說是伽陀已，又言：「尊者！世尊今在何處？」烏",
    "T14n0498_002:0768b01": "波西那答言：「世尊今在迦蘭陀竹林精舍。」又",
    "T14n0498_002:0768b02": "言：「我今得詣世尊處不？」彼答言：「汝當隨意。」",
    "T14n0498_002:0768b03": "時舍利子憶念大目乾連先所言約，今應往",
    "T14n0498_002:0768b04": "告，念已即往。時大目乾連見舍利子進止威",
    "T14n0498_002:0768b05": "儀勝彼先時，知必證法，乃謂舍利子言：「汝有",
    "T14n0498_002:0768b06": "所證耶？」舍利子言：「世尊所說緣生之法，烏",
    "T14n0498_002:0768b07": "波西那為我略說，我已證悟，如彼所說伽陀",
    "T14n0498_002:0768b08": "曰：",
    "T14n0498_002:0768b09": "「『若法因緣生，　　法亦因緣滅，",
    "T14n0498_002:0768b10": "　　是生滅因緣，　　佛大沙門說。』」",
    "T14n0498_002:0768b11": "大目乾連聞是法已，遠塵離垢，得法眼淨。",
    "T14n0498_002:0768b12": "佛說此經已，迦葉等諸大聲聞，及一切世間",
    "T14n0498_002:0768b13": "天人、阿修羅、乾闥婆等，聞佛所說，歡喜信",
    "T14n0498_002:0768b14": "受。",
    "T14n0498_002:0768b15": "佛說初分說經卷下"
}