{
    "X12n0275_003:0249b10": "大佛頂首楞嚴經正脉疏卷第三",
    "X12n0275_003:0249b11": "京都西湖沙門　交光真鑑述",
    "X12n0275_003:0249b12": "△二六入開合。原無此科。即內六處耳。分二。一總",
    "X12n0275_003:0249b13": "徵。",
    "X12n0275_003:0249b14": "復次阿難。云何六入本如來藏妙真如性。",
    "X12n0275_003:0249b15": "入者。璿師謂境入之處。是也。觀下吸字。正與入字",
    "X12n0275_003:0249b16": "相應。以六根各能吸入所對之塵故也。△二別釋。",
    "X12n0275_003:0249b17": "又分為六。一眼入。又分三。一妄依真起。",
    "X12n0275_003:0249b18": "阿難。即彼目睛瞪發勞者。兼目與勞。同是菩提瞪發",
    "X12n0275_003:0249b19": "勞相。",
    "X12n0275_003:0249b20": "即彼者。吳興謂。取前能喻之眼。為今所喻之法。是",
    "X12n0275_003:0249b21": "也。意云。即彼目見空華。固是目睛。瞪發勞相。更兼",
    "X12n0275_003:0249b22": "目與勞。諸所妄見。又同是菩提心上之勞相也。如",
    "X12n0275_003:0249b23": "言子固是父之所生。而兼父與子。又同是祖之所",
    "X12n0275_003:0249b24": "生也。兼目與勞。即見與見緣也。但前一勞字。指空",
    "X12n0275_003:0249c01": "華言。後二勞字。皆指目所對之妄塵言也。雖單重",
    "X12n0275_003:0249c02": "目。而非塵無。以表見故。須兼之。觀下當自省矣。△",
    "X12n0275_003:0249c03": "二辯妄無實。又分二。一無有實體。又分二。一托塵",
    "X12n0275_003:0249c04": "妄現。",
    "X12n0275_003:0249c05": "因于明暗二種妄塵。發見居中。吸此塵象。名為見性。",
    "X12n0275_003:0249c06": "首二句。是所托之塵。次二句。是妄現之見。末句。因",
    "X12n0275_003:0249c07": "得其名可見但有其名而已。只是根攬塵而成名。",
    "X12n0275_003:0249c08": "不可交互平言。△二離塵無體。",
    "X12n0275_003:0249c09": "此見離彼明暗二塵。畢竟無體。",
    "X12n0275_003:0249c10": "前文但約離明見暗。而顯見之不隨明滅。今若明",
    "X12n0275_003:0249c11": "暗雙離。畢竟見性作何形狀可見。但是托塵妄現。",
    "X12n0275_003:0249c12": "而實無其體也。問前取根性離塵有體異彼緣心。",
    "X12n0275_003:0249c13": "今云明暗雙離。畢竟無體。何異緣心之無體乎。答",
    "X12n0275_003:0249c14": "淺論之。前因眾生離緣心不見真心。乃就根中指",
    "X12n0275_003:0249c15": "性。令識真心。然自是心非眼之後。但惟顯性。不復",
    "X12n0275_003:0249c16": "論根。所以極表其離塵有體之真。今因已領真性。",
    "X12n0275_003:0249c17": "尚執六根別有體相。未融一性。更須令知六入無",
    "X12n0275_003:0249c18": "自體相。所以極破其離塵無體之妄。雖說見性。乃",
    "X12n0275_003:0249c19": "根中局執之自性。非同前離眼廓周之見性也。是",
    "X12n0275_003:0249c20": "前顯性。而此破相。所以異矣。更深究之。此之破相。",
    "X12n0275_003:0249c21": "亦欲其離相即妙真如性耳。則顯性之旨。依舊同",
    "X12n0275_003:0249c22": "矣。豈如緣心真破其一定無體哉。四卷末。阿難亦",
    "X12n0275_003:0249c23": "有此問。再當參互觀之。△二無所從來。上科推妄。",
    "X12n0275_003:0249c24": "此科驗知。後放此。又二。一總以標列。",
    "X12n0275_003:0250a01": "如是阿難。當知是見非明暗來。非於根出。不於空生。",
    "X12n0275_003:0250a02": "約世情根出。乃為正計。餘二防轉計而已。△二徵",
    "X12n0275_003:0250a03": "起逐破。又分三。一不從塵來。",
    "X12n0275_003:0250a04": "何以故。若從明來。暗即隨滅。應非見暗。若從暗來。明",
    "X12n0275_003:0250a05": "即隨滅。應無見明。",
    "X12n0275_003:0250a06": "首三字。總徵寄居此科耳。明暗既以相反。生滅自",
    "X12n0275_003:0250a07": "爾互換。同前因緣之破。可知。△二不從根來。",
    "X12n0275_003:0250a08": "若從根生。必無明暗。如是見精。本無自性。",
    "X12n0275_003:0250a09": "必無下三句。一氣讀之。如云。若謂單根能生見性。",
    "X12n0275_003:0250a10": "則雙離明暗。而見精本無自體也。△三不從空來。",
    "X12n0275_003:0250a11": "若於空出。前矚塵象。歸當見根。又空自觀。何闕汝入。",
    "X12n0275_003:0250a12": "空包根塵。若能出見。則根塵俱成可見。且墮外物",
    "X12n0275_003:0250a13": "見我矣。△三結妄歸真。",
    "X12n0275_003:0250a14": "是故當知。眼入虗妄。本非因緣。非自然性。",
    "X12n0275_003:0250a15": "無有實體故虗。無所從來故妄。然所以無實自體",
    "X12n0275_003:0250a16": "者。以其體即真如。所以不從三處者。以其出自藏",
    "X12n0275_003:0250a17": "性。本即是非因緣非自然之妙性。詐現眼入而已。",
    "X12n0275_003:0250a18": "下皆放此說之。眼入已竟。△二耳入分三。一妄依",
    "X12n0275_003:0250a19": "真起。",
    "X12n0275_003:0250a20": "阿難。譬如有人。以兩手指。急塞其耳。耳根勞故。頭中",
    "X12n0275_003:0250a21": "作聲。兼耳與勞。同是菩提瞪發勞相。",
    "X12n0275_003:0250a22": "瞪目以見空華。變為塞耳以聞頭響。准上。前一勞",
    "X12n0275_003:0250a23": "字。指頭內虗聲。而後二勞字。指耳所對一切聲也。",
    "X12n0275_003:0250a24": "自此以下。皆當請看上文以例之。無不明矣。葢目",
    "X12n0275_003:0250b01": "瞪發勞。止見空華。菩提發勞。則見聞嗅甞覺知齊",
    "X12n0275_003:0250b02": "發。故皆言瞪發勞相。△二辯妄無實。又分二。一無",
    "X12n0275_003:0250b03": "有實體。又分二。一托塵妄現。",
    "X12n0275_003:0250b04": "因于動靜二種妄塵。發聞居中。吸此塵象。名聽聞性。",
    "X12n0275_003:0250b05": "動即有聲。靜即無聲。△二離塵無體。",
    "X12n0275_003:0250b06": "此聞離彼動靜二塵。畢竟無體。",
    "X12n0275_003:0250b07": "△二無所從來。又分二。一總以標列。",
    "X12n0275_003:0250b08": "如是阿難。當知是聞非動靜來。非於根出。不於空生。",
    "X12n0275_003:0250b09": "△二徵起逐破。又分三。一不從塵來。",
    "X12n0275_003:0250b10": "何以故。若從靜來。動即隨滅。應非聞動。若從動來。靜",
    "X12n0275_003:0250b11": "即隨滅。應無覺靜。",
    "X12n0275_003:0250b12": "△二不從根來。",
    "X12n0275_003:0250b13": "若從根生。必無動靜。如是聞體。本無自性。",
    "X12n0275_003:0250b14": "△三不從空生。",
    "X12n0275_003:0250b15": "若於空出。有聞成性。即非虗空。又空自聞。何關汝入。",
    "X12n0275_003:0250b16": "此惟以有性非空小異於歸當見根之文。餘竝準",
    "X12n0275_003:0250b17": "上可知。△三結妄歸真。",
    "X12n0275_003:0250b18": "是故當知。耳入虗妄。本非因緣。非自然性。",
    "X12n0275_003:0250b19": "準上耳入已竟。△三鼻入。又分三。一妄依真起。",
    "X12n0275_003:0250b20": "阿難。譬如有人。急畜其鼻。畜久成勞。則於鼻中。聞有",
    "X12n0275_003:0250b21": "冷觸。因觸分別通塞虗實。如是乃至諸香臭氣。兼鼻",
    "X12n0275_003:0250b22": "與勞。同是菩提瞪發勞相。",
    "X12n0275_003:0250b23": "冷觸本是身入所對之塵。此因畜鼻之勞。無別香",
    "X12n0275_003:0250b24": "臭。但有冷觸。姑借之以例諸香臭氣同一妄耳。且",
    "X12n0275_003:0250c01": "此益驗上文後二勞字便指諸色諸聲也。△二辯",
    "X12n0275_003:0250c02": "妄無實。又二。一無有實體。又二。一托塵妄現。",
    "X12n0275_003:0250c03": "因于通塞二種妄塵。發聞居中。吸此塵象。名臭聞性。",
    "X12n0275_003:0250c04": "塞者。但謂無臭。不必氣之不通。△二離塵無體。",
    "X12n0275_003:0250c05": "此聞離彼通塞二塵畢。竟無體。",
    "X12n0275_003:0250c06": "△二無所從來。又分二。一總以標列。",
    "X12n0275_003:0250c07": "當知。是聞非通塞來。非於根出。不於空生。",
    "X12n0275_003:0250c08": "△二徵起逐破。又分三。一不從塵來。",
    "X12n0275_003:0250c09": "何以故。若從通來。塞則聞滅。云何知塞。如因塞有。通",
    "X12n0275_003:0250c10": "則無聞。云何發明香臭等觸。",
    "X12n0275_003:0250c11": "△二不從根來。",
    "X12n0275_003:0250c12": "若從根生。必無通塞。如是聞機。本無自性。",
    "X12n0275_003:0250c13": "機者。但是變文。不必說其發聞。以正破根生故。△",
    "X12n0275_003:0250c14": "三不從空來。",
    "X12n0275_003:0250c15": "若從空出。是聞自當迴齅汝鼻。空自有聞。何關汝入。",
    "X12n0275_003:0250c16": "迴齅汝鼻。同上歸當見根。△三結妄歸真。",
    "X12n0275_003:0250c17": "是故當知。鼻入虗妄。本非因緣。非自然性。",
    "X12n0275_003:0250c18": "準上鼻入已竟。△四舌入。又分三。一妄依真起。",
    "X12n0275_003:0250c19": "阿難。譬如有人。以舌舐吻。熟舐令勞。其人若病。則有",
    "X12n0275_003:0250c20": "苦味。無病之人。微有甜觸。由甜與苦。顯此舌根不動",
    "X12n0275_003:0250c21": "之時淡性常在。兼舌與勞。同是菩提瞪發勞相。",
    "X12n0275_003:0250c22": "此經了義。雖六塵各二。而前三妄依真起科中。惟",
    "X12n0275_003:0250c23": "明動通。此下三入皆雙用所加淡離滅是也。△二",
    "X12n0275_003:0250c24": "辯妄無實。又分二。一無有實體。又分二。一托塵妄",
    "X12n0275_003:0251a01": "現。",
    "X12n0275_003:0251a02": "因甜苦淡二種妄塵。發知居中。吸此塵象。名知味性。",
    "X12n0275_003:0251a03": "△二離塵無體。",
    "X12n0275_003:0251a04": "此知味性。離彼甜苦及淡二塵。畢竟無體。",
    "X12n0275_003:0251a05": "△二無所從來。又分二。一總以標列。",
    "X12n0275_003:0251a06": "如是阿難。當知如是甞苦淡知。非甜苦來。非因淡有。",
    "X12n0275_003:0251a07": "又非根出。不於空生。",
    "X12n0275_003:0251a08": "△二徵起逐破。又三。一不從塵來。",
    "X12n0275_003:0251a09": "何以故。若甜苦來。淡則知滅。云何知淡。若從淡出。甜",
    "X12n0275_003:0251a10": "即知亡。復云何知甜苦二相。",
    "X12n0275_003:0251a11": "△二不從根來。",
    "X12n0275_003:0251a12": "若從舌生。必無甜淡及與苦塵。斯知味根。本無自性。",
    "X12n0275_003:0251a13": "△三不從空來。",
    "X12n0275_003:0251a14": "若於空出。虗空自味。非汝口知。又空自知。何關汝入。",
    "X12n0275_003:0251a15": "自味非口。似異上而重下。如云。但以虗空自當知",
    "X12n0275_003:0251a16": "味。不必用口然後乃知。庶不重下文矣。△三結妄",
    "X12n0275_003:0251a17": "歸真。",
    "X12n0275_003:0251a18": "是故當知。舌入虗妄。本非因緣。非自然性。",
    "X12n0275_003:0251a19": "凖上舌入已竟。△五身入。又分三。一妄依真起。",
    "X12n0275_003:0251a20": "阿難。譬如有人。以一冷手。觸於熱手。若冷勢多。熱者",
    "X12n0275_003:0251a21": "從冷。若熱功勝。冷者成熱。如是以此合覺之觸。顯於",
    "X12n0275_003:0251a22": "離知。涉勢若成。因于勞觸。兼身與勞。同是菩提瞪發",
    "X12n0275_003:0251a23": "勞相。",
    "X12n0275_003:0251a24": "此以二手俱是身根。無別觸塵。徒以冷熱互勝。妄",
    "X12n0275_003:0251b01": "成合離之覺。說為虗妄勞相。而身入一切妄覺。皆",
    "X12n0275_003:0251b02": "類於此。以此合覺之觸者。即指冷熱相涉之觸也。",
    "X12n0275_003:0251b03": "顯於離知者。葢身家離塵。權小不達。故以合覺形",
    "X12n0275_003:0251b04": "顯之。如云。合時知合。自顯離時亦必知離矣。從初",
    "X12n0275_003:0251b05": "至此。是舉合離二覺。涉勢二句。是總承結斷其為",
    "X12n0275_003:0251b06": "虗勞而已。△二辯妄無實。又分二。一無有實體。又",
    "X12n0275_003:0251b07": "分二。一托塵妄現。",
    "X12n0275_003:0251b08": "因于離合二種妄塵。發覺居中。吸此塵象。名知覺性。",
    "X12n0275_003:0251b09": "△二離塵無體。",
    "X12n0275_003:0251b10": "此知覺體。離彼離合違順二塵。畢竟無體。",
    "X12n0275_003:0251b11": "違順即合離中之違順。故惟二塵。葢或離或合。覺",
    "X12n0275_003:0251b12": "苦即是違。覺樂即是順也。△二無所從來。又分為",
    "X12n0275_003:0251b13": "二。一總以標列。",
    "X12n0275_003:0251b14": "如是阿難。當知是覺非離合來。非違順有。不於根出。",
    "X12n0275_003:0251b15": "又非空生。",
    "X12n0275_003:0251b16": "△二徵起逐破。又分為三。一不從塵來。",
    "X12n0275_003:0251b17": "何以故。若合時來。離當已滅。云何覺離。違順二相亦",
    "X12n0275_003:0251b18": "復如是。",
    "X12n0275_003:0251b19": "雖開四相。終惟二塵。△二不從根來。",
    "X12n0275_003:0251b20": "若從根出。必無離合違順四相。則汝身知元無自性。",
    "X12n0275_003:0251b21": "△三不從空來。",
    "X12n0275_003:0251b22": "必於空出。空自知覺。何關汝入。",
    "X12n0275_003:0251b23": "此入竝下入。俱於是科。缺前二句。但有後二句。△",
    "X12n0275_003:0251b24": "三結妄歸真。",
    "X12n0275_003:0251c01": "是故當知。身入虗妄。本非因緣。非自然性。",
    "X12n0275_003:0251c02": "準上身入已竟。六意入。又分為三。△一妄依真起。",
    "X12n0275_003:0251c03": "阿難。譬如有人。勞倦則眠。睡熟便寤。覽塵斯憶。失憶",
    "X12n0275_003:0251c04": "為忘。是其顛倒。生住異滅。吸習中歸。不相踰越。稱意",
    "X12n0275_003:0251c05": "知根。兼意與勞。同是菩提瞪發勞相。",
    "X12n0275_003:0251c06": "準上諸入。根皆惟一。如眼但名見。耳但名聞等。塵",
    "X12n0275_003:0251c07": "皆分二。如色分明暗聲分動靜等。今意亦當但名",
    "X12n0275_003:0251c08": "為知。而法亦但當分為生滅。故知寤寐憶忘生住",
    "X12n0275_003:0251c09": "異滅八字。參互成文而已。實皆法塵。實惟生滅二",
    "X12n0275_003:0251c10": "義而已。又準上眠寤。亦當作假設取例之意。如目",
    "X12n0275_003:0251c11": "瞪成勞。則見空華。意倦成勞。則現眠寤。是也。至於",
    "X12n0275_003:0251c12": "憶忘。但顯眠寤之相。寤即覽塵。眠即失憶矣。此方",
    "X12n0275_003:0251c13": "舉畢假設之事。是其下承上假設之事為例。一切",
    "X12n0275_003:0251c14": "憶忘。皆同眠寤。因以釋成意根之相。顛倒者。首尾",
    "X12n0275_003:0251c15": "循還之意。生住異滅。亦即是憶忘。而各分前後耳。",
    "X12n0275_003:0251c16": "初憶為生。正憶為住。始忘為異。忘盡為滅。吸習二",
    "X12n0275_003:0251c17": "句。吳興謂。吸習此相中歸意根四相剎那前後不",
    "X12n0275_003:0251c18": "雜。是也。稱意知根者。就便釋名而已。勿多發明。恐",
    "X12n0275_003:0251c19": "濫於下文名覺知性矣。△二辯妄無實。分二。一無",
    "X12n0275_003:0251c20": "有實體。又分二。一托塵妄現。",
    "X12n0275_003:0251c21": "因于生滅二種妄塵。集知居中。吸撮內塵。見聞逆流。",
    "X12n0275_003:0251c22": "流不及地。名覺知性。",
    "X12n0275_003:0251c23": "生滅總該前八。不止住異也。見聞二句。依孤山意。",
    "X12n0275_003:0251c24": "所謂憶則逆緣謝落五塵。忘則昏住不及之境也。",
    "X12n0275_003:0252a01": "逆流即生塵。不及即滅塵耳。名覺知性者。言但塵",
    "X12n0275_003:0252a02": "之憶忘。假名知性而已。△二離塵無體。",
    "X12n0275_003:0252a03": "此覺知性。離彼寤寐生滅二塵。畢竟無體。",
    "X12n0275_003:0252a04": "寤寐不同上之眠寤。彼是假設。取於睡時。此是法",
    "X12n0275_003:0252a05": "塵但約神思昏明而已。非指睡時即生滅。故但二",
    "X12n0275_003:0252a06": "塵。△二無所從來。分為二。一總以標列。",
    "X12n0275_003:0252a07": "如是阿難。當知如是覺知之根。非寤寐來。非生滅有。",
    "X12n0275_003:0252a08": "不於根出。亦非空生。",
    "X12n0275_003:0252a09": "△二徵起逐破。分三。一不從塵來。",
    "X12n0275_003:0252a10": "何以故。若從寤來。寐即隨滅。將何為寐。必生時有。滅",
    "X12n0275_003:0252a11": "即同無。令誰受滅。若從滅有。生即滅無。誰知生者。",
    "X12n0275_003:0252a12": "寤寐但廣破意仍即生滅。則師謂為受二字皆是",
    "X12n0275_003:0252a13": "知字。變文成句耳。△二不從根來。",
    "X12n0275_003:0252a14": "若從根出。寤寐二相。隨身開合。離斯二體。此覺知者。",
    "X12n0275_003:0252a15": "同於空華。畢竟無性。",
    "X12n0275_003:0252a16": "此以寤寐二字。通該生滅等八字也。此節稍難發",
    "X12n0275_003:0252a17": "明。準上諸文詳來。如云。若汝執定惟根自出。而無",
    "X12n0275_003:0252a18": "關寤寐。殊不知。此二塵常自隨身開合。無時暫離。",
    "X12n0275_003:0252a19": "若汝覺知之根。離此二塵。畢竟無體。方與諸文相",
    "X12n0275_003:0252a20": "類。身開合指身中肉心。狀如蓮華。開則明而合則",
    "X12n0275_003:0252a21": "昏矣。△三不從空來。",
    "X12n0275_003:0252a22": "若從空生。自是空知。何關汝入。",
    "X12n0275_003:0252a23": "△三結妄歸真。",
    "X12n0275_003:0252a24": "是故當知。意入虗妄。本非因緣。非自然性。",
    "X12n0275_003:0252b01": "(此處當明入處。界三科破法。有三種差別。一者約緣破。言不局本法。廣破外緣也。如滅火。不徑樸火。但抽",
    "X12n0275_003:0252b02": "去其薪。火自滅矣。以火無自體也。二者更互破。言二法相依而立。即須更互破之如蛟水相依。兩皆為患。",
    "X12n0275_003:0252b03": "除之者驅蛟絕水之本。泄水破蛟之居也。三者從要破。此有兩種。一者二法從要破。如兩木相倚而立。但",
    "X12n0275_003:0252b04": "推倒一邊。二皆倒矣。二者三法從要破。如筋膠角三合為弓。而膠為其要。但除去其膠。則筋角皆不成弓",
    "X12n0275_003:0252b05": "矣。故此六入。全是約緣破塵。即其緣也。下十二處兼更互及二法從要破也。眼色耳聲四處。更互破也。餘",
    "X12n0275_003:0252b06": "八處二法從要破也。又惟身觸二處。獨約根破。餘六處皆獨約塵破也後十八界全是三法從要破也。然",
    "X12n0275_003:0252b07": "文雖從要。而意實竝破。非同六入。正意在根也詳其結處蓋可見矣)六入已竟。△三",
    "X12n0275_003:0252b08": "十二處。此葢開色合心。為愚色而不愚心者說也。",
    "X12n0275_003:0252b09": "色本是一。開為五根。六塵成十一處。故曰開色心。",
    "X12n0275_003:0252b10": "若對上五陰。則合受想行識之四。對下十八界。則",
    "X12n0275_003:0252b11": "合六識及意根之七。總收為意之一處。故曰合心。",
    "X12n0275_003:0252b12": "分二。一總徵。",
    "X12n0275_003:0252b13": "復次阿難。云何十二處本如來藏妙真如性。",
    "X12n0275_003:0252b14": "處方所也。又定在也。六根六塵故有十二。相教權",
    "X12n0275_003:0252b15": "立言。根一定在內。塵一定在外。又眼惟對色。耳惟",
    "X12n0275_003:0252b16": "對聲。各有方所定在。今融歸一性。正皆破彼方所",
    "X12n0275_003:0252b17": "定在也。徵意準上。△二別破。分為六。一眼色處。分",
    "X12n0275_003:0252b18": "四。一標舉二處。",
    "X12n0275_003:0252b19": "阿難。汝且觀此祇陀樹林及諸泉池。",
    "X12n0275_003:0252b20": "觀之一字。即是根處。下即塵處。後皆倣此。△二雙",
    "X12n0275_003:0252b21": "以徵起。",
    "X12n0275_003:0252b22": "於意云何。此等為是色生眼見。眼生色相。",
    "X12n0275_003:0252b23": "約凡小心外有法根塵不干。即不中此難。此約權",
    "X12n0275_003:0252b24": "宗心法相生意。謂色現而後起見。離色則見無可",
    "X12n0275_003:0252c01": "表。故說色生眼見。又眼觀而後色顯。離見則色不",
    "X12n0275_003:0252c02": "可得。故說眼生色相。此固權宗。曲引法執者。漸入",
    "X12n0275_003:0252c03": "唯識之境。實非無生了義也。故此徵起破之。△三",
    "X12n0275_003:0252c04": "分文難破。又分二。一破見生色。",
    "X12n0275_003:0252c05": "阿難。若復眼根生色相者。見空非色。色性應銷。銷則",
    "X12n0275_003:0252c06": "顯發一切都無。色相既無。誰明空質。空亦如是。",
    "X12n0275_003:0252c07": "見空非色色性應銷者。言眼既生色。眼具色性。見",
    "X12n0275_003:0252c08": "空非色。色性應失矣。銷則顯發一切都無者。言性",
    "X12n0275_003:0252c09": "相相待而生。色性既銷。色相應泯矣。色相既無誰",
    "X12n0275_003:0252c10": "明空質者。言空色相際而顯。色相既無。空應不顯",
    "X12n0275_003:0252c11": "矣。空亦如是者。言眼生空相。例此可知矣。△二破",
    "X12n0275_003:0252c12": "色生見。",
    "X12n0275_003:0252c13": "若復色塵生眼見者。觀空非色。見即銷亡。亡則都無。",
    "X12n0275_003:0252c14": "誰明空色。",
    "X12n0275_003:0252c15": "比上易省。非色見銷者。言既無能生之色。自無所",
    "X12n0275_003:0252c16": "生之見。無見全無所明。故曰誰明空色。準上科仍",
    "X12n0275_003:0252c17": "當有空亦如是句也。△四結妄歸真。",
    "X12n0275_003:0252c18": "是故當知。見與色空。俱無處所。即色與見。二處虗妄。",
    "X12n0275_003:0252c19": "本非因緣。非自然性。",
    "X12n0275_003:0252c20": "無處所者。無內外定在之住處。此尚明其無處。虗",
    "X12n0275_003:0252c21": "妄者。竝體一無也。葢相生之計。正由妄執眼色實",
    "X12n0275_003:0252c22": "有二處不達一體故。對待起此妄計。今約相妄。則",
    "X12n0275_003:0252c23": "無體偽現。尚無二處。說誰相生耶。約性真。則見色",
    "X12n0275_003:0252c24": "一體。本來但是一非因緣非自然之妙性而已。和",
    "X12n0275_003:0253a01": "誰相生耶。後皆放此。夫觀始曰俱無處所。次曰二",
    "X12n0275_003:0253a02": "處虗妄。顯是平破。不同上之正破。六入塵惟帶言",
    "X12n0275_003:0253a03": "而已也。眼色二處竟。△二耳聲處。分為四。一標舉",
    "X12n0275_003:0253a04": "二處。",
    "X12n0275_003:0253a05": "阿難。汝更聽此秪陀園中。食辦擊皷。眾集撞鐘。鐘皷",
    "X12n0275_003:0253a06": "音聲。前後相續。",
    "X12n0275_003:0253a07": "根塵準上。△二雙以徵起。",
    "X12n0275_003:0253a08": "於意云何。此等為是聲來耳邊。耳往聲處。",
    "X12n0275_003:0253a09": "詳下破意。此中當缺一句。為無來往。葢有來往是",
    "X12n0275_003:0253a10": "凡小妄情。無來往是法相戲論。所謂離中知也。今",
    "X12n0275_003:0253a11": "竝破之。是則雙徵者。應是雙徵有來往及無來往",
    "X12n0275_003:0253a12": "之二計矣。△三分文難破。又分三。一破聲至耳。",
    "X12n0275_003:0253a13": "阿難。若復此聲來於耳邊。如我乞食室羅筏城。在祇",
    "X12n0275_003:0253a14": "陀林。則無有我。此聲必來阿難耳處。目連迦葉。應不",
    "X12n0275_003:0253a15": "俱聞。何況其中一千二百五十沙門。一聞鐘聲。同來",
    "X12n0275_003:0253a16": "食處。",
    "X12n0275_003:0253a17": "此約聲一聞多以破也。喻中一身尚不能竝往二",
    "X12n0275_003:0253a18": "處。法中一聲豈能徧至多耳。可見計聲往耳邊者",
    "X12n0275_003:0253a19": "妄也。喻意不可難以神通。△二破耳至聲。",
    "X12n0275_003:0253a20": "若復汝耳往彼聲邊。如我歸住祇陀林中。在室羅城。",
    "X12n0275_003:0253a21": "則無有我。汝聞皷聲。其耳已往聲皷之處。鐘聲齊出。",
    "X12n0275_003:0253a22": "應不俱聞。何況其中象馬牛羊種種音響。",
    "X12n0275_003:0253a23": "此約聞一聲多以破也。喻意仍前法中一耳豈能",
    "X12n0275_003:0253a24": "徧往多聲。可見計耳往聲邊者亦妄也。△三破無",
    "X12n0275_003:0253b01": "來往。",
    "X12n0275_003:0253b02": "若無來往。亦復無聞。",
    "X12n0275_003:0253b03": "無往來者。耳根聲塵。各住本位。兩不相到。據此則",
    "X12n0275_003:0253b04": "應聲發耳不能聞。譬城園二人各不相到決不相",
    "X12n0275_003:0253b05": "知。又如薪火各住一處終不成燒。然則法相所謂",
    "X12n0275_003:0253b06": "離中知者。亦戲論耳。豈了義哉。△四結妄歸真。",
    "X12n0275_003:0253b07": "是故當知。聽與音聲。俱無處所。即聽與聲。二處虗妄。",
    "X12n0275_003:0253b08": "本非因緣。非自然性。",
    "X12n0275_003:0253b09": "承上有往來及無往來二計。俱非如此。是果何故",
    "X12n0275_003:0253b10": "而然哉。亦由相妄性真而已。自相妄言。當知。聽與",
    "X12n0275_003:0253b11": "音聲各皆周徧。俱無一定處所。即聽與聲二處自",
    "X12n0275_003:0253b12": "體。亦不可得。權小妄局了無實義。是則尚無二處。",
    "X12n0275_003:0253b13": "說誰來往及不來往。自性真言。當知。聽與音聲。非",
    "X12n0275_003:0253b14": "畢竟無法。但惟一非因緣非自然之妙性而已。實",
    "X12n0275_003:0253b15": "無二體。和誰來往及不來往耶。問既惟一體離知",
    "X12n0275_003:0253b16": "何過。答一體非二豈得言離。若實有離。安能有知。",
    "X12n0275_003:0253b17": "斯則由無二相而惟一性故。二計俱非。由二計俱",
    "X12n0275_003:0253b18": "非。方顯其惟一體而無二處。當知。一體無二。惟此",
    "X12n0275_003:0253b19": "二處偏顯。故此詳明。餘皆準此思之。耳聲二處竟。",
    "X12n0275_003:0253b20": "△三鼻香處。分四。一標舉二處。",
    "X12n0275_003:0253b21": "阿難。汝又齅此爐中旃檀。此香若復然於一銖。室羅",
    "X12n0275_003:0253b22": "筏城四十里內。同時聞氣。",
    "X12n0275_003:0253b23": "四十里同時聞氣。即顯鼻不蒙煙之相。舊註疑其",
    "X12n0275_003:0253b24": "有違法相合中之知。不知此是法性了義。正破法",
    "X12n0275_003:0253c01": "相。豈反以彼而難此。據法性。根塵各皆周徧一體",
    "X12n0275_003:0253c02": "無分。而離知合知。皆為戲論。但常香鼻必蒙煙不",
    "X12n0275_003:0253c03": "顯合知。為不了義。惟此異香。不待蒙煙。正可因之。",
    "X12n0275_003:0253c04": "以明根塵各徧不待合知之了義。故佛取之。有深",
    "X12n0275_003:0253c05": "意也。且諸物皆有異者。不止旃檀。如藥樹見色而",
    "X12n0275_003:0253c06": "愈病。塗皷聞聲而毒人。梟目晝暗而夜明。麥草秋",
    "X12n0275_003:0253c07": "榮而夏稿。豈可皆泥於常。而不信其異乎。△二詳",
    "X12n0275_003:0253c08": "以徵起。",
    "X12n0275_003:0253c09": "於意云何。此香為復生旃檀木。生於汝鼻。為生於空。",
    "X12n0275_003:0253c10": "此惟單徵香塵。了無生處。二法從要破也。△三分",
    "X12n0275_003:0253c11": "文難破。分三。一破從鼻生。又分二。一按定鼻生須",
    "X12n0275_003:0253c12": "出。",
    "X12n0275_003:0253c13": "阿難。若復此香生於汝鼻。稱鼻所生。當從鼻出。",
    "X12n0275_003:0253c14": "△二依出轉破其謬。又分二。一體用不相應。",
    "X12n0275_003:0253c15": "鼻非旃檀。云何鼻中有旃檀氣。",
    "X12n0275_003:0253c16": "肉體而非香體。何有發香之用。△二名義不相應。",
    "X12n0275_003:0253c17": "稱汝聞香。當於鼻入。鼻中出香。說聞非義。",
    "X12n0275_003:0253c18": "聞字即名。以入為義。出非義也。△二破從空生。",
    "X12n0275_003:0253c19": "若生於空。空性常恒。香應常在。何藉爐中。爇此枯木。",
    "X12n0275_003:0253c20": "△三破從木生。",
    "X12n0275_003:0253c21": "若生於木。則此香質。因爇成煙。若鼻得聞。合蒙煙氣。",
    "X12n0275_003:0253c22": "其煙騰空。未及遙遠。四十里內云何已聞。",
    "X12n0275_003:0253c23": "此可見尚不許是異香殊勝之力。以但常情習執",
    "X12n0275_003:0253c24": "許之。則墮香生於木。何況必欲同常香之蒙煙乎",
    "X12n0275_003:0254a01": "無生了義。甚深難解。沉思可也。△四結妄歸真。",
    "X12n0275_003:0254a02": "是故當知。香鼻與聞。俱無處所。即齅與香。二處虗妄。",
    "X12n0275_003:0254a03": "本非因緣。非自然性。",
    "X12n0275_003:0254a04": "鼻聞二字。似兼浮塵勝義二根。以根對塵。仍為二",
    "X12n0275_003:0254a05": "處。非有三法也。承上詳究。香塵尚無生處。而齅性",
    "X12n0275_003:0254a06": "豈有處所哉。故曰俱無處所。即齅與香二處生體",
    "X12n0275_003:0254a07": "了不可得。齊此結妄。至於歸真。意同於上。鼻香二",
    "X12n0275_003:0254a08": "處已竟。△四舌味處。分為四。一標舉二處。",
    "X12n0275_003:0254a09": "阿難。汝常二時眾中持鉢。其間或遇酥酪醍醐。名為",
    "X12n0275_003:0254a10": "上味。",
    "X12n0275_003:0254a11": "此中舌處不顯寄隱遇字之中。△二詳以徵起。",
    "X12n0275_003:0254a12": "於意云何。此味為復生於空中。生於舌中。為生食中。",
    "X12n0275_003:0254a13": "△三分文難破。分三。一破從舌生。又三。一按定一",
    "X12n0275_003:0254a14": "舌。",
    "X12n0275_003:0254a15": "阿難。若復此味。生於汝舌。在汝口中。秪有一舌。",
    "X12n0275_003:0254a16": "△二當成一味。",
    "X12n0275_003:0254a17": "其舌爾時已成酥味。遇黑石蜜。應不推移。",
    "X12n0275_003:0254a18": "石蜜。溫陵言即沙糖也。由言舌自生味。故招此難。",
    "X12n0275_003:0254a19": "言舌既生味。當如樹之生果。或酸或甜。但成一味。",
    "X12n0275_003:0254a20": "今若元生酥味。豈能遇糖而變。△三兩途難破。又",
    "X12n0275_003:0254a21": "二。一不變即失舌義。",
    "X12n0275_003:0254a22": "若不變移。不名知味。",
    "X12n0275_003:0254a23": "舌以知味為義。約此即失知味之義。△二變移即",
    "X12n0275_003:0254a24": "須多體。",
    "X12n0275_003:0254b01": "若變移者。舌非多體。云何多味。一舌之知。",
    "X12n0275_003:0254b02": "成多舌之過也。依前樹喻。若欲兼生多果之味。須",
    "X12n0275_003:0254b03": "有多種之樹。法中若欲變移多味。理須具有多舌。",
    "X12n0275_003:0254b04": "云何多味而一舌之知能徧生哉。△二破從食生。",
    "X12n0275_003:0254b05": "又二。一食不自知。",
    "X12n0275_003:0254b06": "若生於食。食非有識。云何自知。",
    "X12n0275_003:0254b07": "△二轉成他知。",
    "X12n0275_003:0254b08": "又食自知。即同他食。何預於汝。名味之知。",
    "X12n0275_003:0254b09": "言他自知。何干於汝。而汝舌稱有甞味之知乎。△",
    "X12n0275_003:0254b10": "三破從空生。分四。一標令噉空。",
    "X12n0275_003:0254b11": "若生於空。汝噉虗空。當作何味。",
    "X12n0275_003:0254b12": "△二按定一味。",
    "X12n0275_003:0254b13": "必其虗空。若作鹹味。",
    "X12n0275_003:0254b14": "△三展轉成謬。又三。一通身常鹹謬。",
    "X12n0275_003:0254b15": "既鹹汝舌。亦鹹汝面。則此界人。同於海魚。",
    "X12n0275_003:0254b16": "△二知鹹味淡謬。",
    "X12n0275_003:0254b17": "既常受鹹。了不知淡。",
    "X12n0275_003:0254b18": "言鹹味無時而脫。何由而知淡。△三形對并失謬。",
    "X12n0275_003:0254b19": "若不識淡。亦不覺鹹。",
    "X12n0275_003:0254b20": "言鹹淡相待而顯。今既如海魚常處鹹中。曾不識",
    "X12n0275_003:0254b21": "淡。為何狀豈覺己所處為鹹哉。故俱無辯矣。△四",
    "X12n0275_003:0254b22": "竟失味義。",
    "X12n0275_003:0254b23": "必無所知。云何名味。",
    "X12n0275_003:0254b24": "言味托知顯。今一無所知。則味塵全失矣。△四結",
    "X12n0275_003:0254c01": "妄歸真。",
    "X12n0275_003:0254c02": "是故當知。味舌與甞。俱無處所。即甞與味。二俱虗妄。",
    "X12n0275_003:0254c03": "本非因緣。非自然性。",
    "X12n0275_003:0254c04": "舌甞同前。亦指二根。此亦辯塵況根而相妄性真。",
    "X12n0275_003:0254c05": "結意皆準上文可知。舌味二處已竟。△五身觸處。",
    "X12n0275_003:0254c06": "此當先知觸不同於諸塵。葢諸塵皆持業釋。如色",
    "X12n0275_003:0254c07": "即是塵也。獨觸為依主釋。身所觸之塵也。故單塵",
    "X12n0275_003:0254c08": "未及身觸。但惟是色。不名為觸。以身觸知。方以得",
    "X12n0275_003:0254c09": "名。而觸即身分之覺也。是必具能知之用者。方能",
    "X12n0275_003:0254c10": "成觸。所觸而無知者。但受觸而已。豈能自成其觸",
    "X12n0275_003:0254c11": "哉。明此而下之破意可領矣。分為三。一標舉二處。",
    "X12n0275_003:0254c12": "阿難。汝常晨朝。以手摩頭。",
    "X12n0275_003:0254c13": "當知觸塵固與諸塵不同。而此處佛所舉之觸塵。",
    "X12n0275_003:0254c14": "復與諸觸塵不同也。吳興前謂。五陰用喻明法。六",
    "X12n0275_003:0254c15": "入假設取例。十二處以下皆現前實法。不假喻例。",
    "X12n0275_003:0254c16": "由疎向親。此說頗好。然前鼻香及此二處。雖非假",
    "X12n0275_003:0254c17": "設。亦有取例之意。良以。同時遠聞。旃檀獨有。特借",
    "X12n0275_003:0254c18": "之以顯非木非鼻根塵各徧。因以例諸香皆爾。然",
    "X12n0275_003:0254c19": "猶有根塵之分。今此手頭。皆是身根。無外觸塵假",
    "X12n0275_003:0254c20": "摩以成觸相。而根塵互不可分。因例諸觸。皆類此",
    "X12n0275_003:0254c21": "之虗妄。自顯其無二處而惟一性矣。△二開途難",
    "X12n0275_003:0254c22": "破。開為二觸一觸之兩途也。諸處徵辭。該盡全文。",
    "X12n0275_003:0254c23": "故先徵後開。此處徵意。所該一途故。先開而後徵",
    "X12n0275_003:0254c24": "也。分二。一約二觸破。因下改轉一觸。故知此約二",
    "X12n0275_003:0255a01": "觸。葢因頭手二皆有知。人或有執。二皆成觸。故作",
    "X12n0275_003:0255a02": "此破也。又三。一徵定能觸。",
    "X12n0275_003:0255a03": "於意云何。此摩所知。誰為能觸。能為在手。為復在頭。",
    "X12n0275_003:0255a04": "觸之由成須能所相合。故徵能觸是誰。△二破不",
    "X12n0275_003:0255a05": "成二。",
    "X12n0275_003:0255a06": "若在於手。頭則無知。云何成觸。若在於頭。手則無用。",
    "X12n0275_003:0255a07": "云何名觸。",
    "X12n0275_003:0255a08": "言能觸若在於手。惟手有知。但能成手之觸。其頭",
    "X12n0275_003:0255a09": "即應無知被觸而已。云何復成頭之觸哉。下文頭",
    "X12n0275_003:0255a10": "手互番可知無用即無知名猶成也。△三防轉二",
    "X12n0275_003:0255a11": "知。",
    "X12n0275_003:0255a12": "若各各有。則汝阿難應有二身。",
    "X12n0275_003:0255a13": "此因所觸無知被破故。轉計能所二各有知。以救",
    "X12n0275_003:0255a14": "前過。即以二身之謬破之。約二觸破竟。△二約一",
    "X12n0275_003:0255a15": "觸破。分三。一按定一體。",
    "X12n0275_003:0255a16": "若頭與手。一觸所生。則手與頭。當為一體。",
    "X12n0275_003:0255a17": "一觸所生。謂手頭但成一觸。番前兩觸也。當為一",
    "X12n0275_003:0255a18": "體者。因觸定體無復能所。意葢按定而下遂破之。",
    "X12n0275_003:0255a19": "△二破一不成。",
    "X12n0275_003:0255a20": "若一體者。觸則無成。",
    "X12n0275_003:0255a21": "承上言。若能所既泯。對待斯絕。何成觸義。△三防",
    "X12n0275_003:0255a22": "轉二體。",
    "X12n0275_003:0255a23": "若二體者。觸誰為在。在能非所。在所非能。不應虗空",
    "X12n0275_003:0255a24": "與汝成觸。",
    "X12n0275_003:0255b01": "觸既是一。能所但從一邊。二體既共一觸。能所須",
    "X12n0275_003:0255b02": "從於觸。在猶屬也。故須先究此觸屬能屬所。一觸",
    "X12n0275_003:0255b03": "若屬於能。則二體皆從觸而成能。誰為所觸。故曰",
    "X12n0275_003:0255b04": "在能非所。下句番上可知。末承上云。二體皆能。豈",
    "X12n0275_003:0255b05": "虗空與汝成所。二體皆所。豈虗空與汝成能耶。△",
    "X12n0275_003:0255b06": "三結妄歸真。",
    "X12n0275_003:0255b07": "是故當知。覺觸與身。俱無處所。即身與觸。二俱虗妄。",
    "X12n0275_003:0255b08": "本非因緣。非自然性。",
    "X12n0275_003:0255b09": "覺觸者。所覺之觸也。與身者。與能覺之身也。夫約",
    "X12n0275_003:0255b10": "二觸。則一知二知。了不可定。約一觸。則一體二體。",
    "X12n0275_003:0255b11": "無所適從。故知身觸二處。無實處所。無實體相矣。",
    "X12n0275_003:0255b12": "然二相既虗。一性自顯。故曰本即是非因緣(云云)。",
    "X12n0275_003:0255b13": "身觸二處已竟。△六意法處。分四。一標舉二處。",
    "X12n0275_003:0255b14": "阿難。汝常意中所緣善惡無記三性。生成法則。",
    "X12n0275_003:0255b15": "此有二說。一者準諸處。則意中二字為根。下皆法",
    "X12n0275_003:0255b16": "塵。而三性即法塵所具。如忽然善事影子現於意",
    "X12n0275_003:0255b17": "中。即善性法塵。餘二準此。無記即非善非惡之事。",
    "X12n0275_003:0255b18": "唯識云。善惡不可記別。名無記性。則不專昏住。而",
    "X12n0275_003:0255b19": "昏住亦攝其中。依此說則生成乃自然之意。法則",
    "X12n0275_003:0255b20": "者法塵之定則也。二者異諸處。則意中屬根所緣。",
    "X12n0275_003:0255b21": "即指法塵善惡等六字。是所帶之識。生成法則者。",
    "X12n0275_003:0255b22": "言意中所緣法塵。乃意識三性中生成法則也。良",
    "X12n0275_003:0255b23": "以。法塵不同色等有實性境。此惟意識之獨影耳。",
    "X12n0275_003:0255b24": "識不起則終不現。故須帶識而言是彼生成。且合",
    "X12n0275_003:0255c01": "唯識宗中前六識俱通三性。前說於文似順。後說",
    "X12n0275_003:0255c02": "於教實合矣。智者詳之。△二雙以徵起。",
    "X12n0275_003:0255c03": "此法為復即心所生。為當離心別有方所。",
    "X12n0275_003:0255c04": "此中心字。依前說即是意根。而意根即第七識心。",
    "X12n0275_003:0255c05": "若約處攝百法。則八王意處總收。依後說則第六",
    "X12n0275_003:0255c06": "識心也。然作意根者理長。△三分文難破。又分二。",
    "X12n0275_003:0255c07": "一破即心所生。",
    "X12n0275_003:0255c08": "阿難。若即心者法則非塵。非心所緣。云何成處。",
    "X12n0275_003:0255c09": "非塵言即心也。非心所緣者。言心不自緣也。是心",
    "X12n0275_003:0255c10": "所緣。方成法處非心(云云)。△二破離心別有。分二。",
    "X12n0275_003:0255c11": "一總詰。",
    "X12n0275_003:0255c12": "若離於心。別有方所。則法自性。為知非知。",
    "X12n0275_003:0255c13": "法自性者。法塵之自性也。此但雙詰知與非知兩",
    "X12n0275_003:0255c14": "途而已。△二各破。分二。一約有知破。又分二。一轉",
    "X12n0275_003:0255c15": "塵為心。",
    "X12n0275_003:0255c16": "知則名心。",
    "X12n0275_003:0255c17": "言法塵若許有知。即當是心。向下却雙詰。此心異",
    "X12n0275_003:0255c18": "於汝耶。即是汝耶。方乃雙破異即。△二異即皆謬。",
    "X12n0275_003:0255c19": "又分二。一異已成他謬。",
    "X12n0275_003:0255c20": "異汝非塵。同他心量。",
    "X12n0275_003:0255c21": "汝字即指兩說中根識。承上言。法塵既即是心。然",
    "X12n0275_003:0255c22": "則此心。若與汝根識別異。不是一體。則別是一心。",
    "X12n0275_003:0255c23": "豈不同他人心量乎。△二即已何二謬。",
    "X12n0275_003:0255c24": "即汝即心。云何汝心更二於汝。",
    "X12n0275_003:0256a01": "若即汝心。則應不相對待。無有二相。今何心境相",
    "X12n0275_003:0256a02": "對。宛然與汝為二乎。約有知破已竟。△二約無知",
    "X12n0275_003:0256a03": "破。又分四。一檢非徵處。",
    "X12n0275_003:0256a04": "若非知者。此塵既非色聲香味離合冷暖及虗空相。",
    "X12n0275_003:0256a05": "當於何在。",
    "X12n0275_003:0256a06": "此檢其非彼五塵。而徵其定在何處也。言既離心",
    "X12n0275_003:0256a07": "而又無知。當即是外塵。即當有所表示。然此塵既",
    "X12n0275_003:0256a08": "非色(云云)等相當於何在乎。△二明其無在。",
    "X12n0275_003:0256a09": "今於色空。都無表示。",
    "X12n0275_003:0256a10": "言世間惟有色空。名一切處。今於(云云)則畢竟無",
    "X12n0275_003:0256a11": "所在也。△三防其轉計。",
    "X12n0275_003:0256a12": "不應人間更有空外。",
    "X12n0275_003:0256a13": "恐轉計云。此塵更在色空之外。然色容有外。空豈",
    "X12n0275_003:0256a14": "有外。故曰不應(云云)。△四竟不成處。",
    "X12n0275_003:0256a15": "心非所緣。處從誰立。",
    "X12n0275_003:0256a16": "承上言。既畢竟無定在處。則非心之所能緣。且原",
    "X12n0275_003:0256a17": "依心之所緣。方立法處。今既非心所緣。則法處從",
    "X12n0275_003:0256a18": "誰立乎。△四結妄歸真。",
    "X12n0275_003:0256a19": "是故當知。法則與心。俱無處所。則意與法。二俱虗妄。",
    "X12n0275_003:0256a20": "本非因緣。非自然性。",
    "X12n0275_003:0256a21": "相妄性真。準上可知。十二處已竟。△四十八界。此",
    "X12n0275_003:0256a22": "開色開心。為心法俱愚者說也。界攝百法。頌曰。根",
    "X12n0275_003:0256a23": "塵各五界。十色隨自名。八王歸七心。八十二皆法。",
    "X12n0275_003:0256a24": "葢意根界。即第七識。而七八相依故。第八亦意根",
    "X12n0275_003:0256b01": "所收也。法塵尋常但屬色法。或曰法塵無相而有",
    "X12n0275_003:0256b02": "影。故半心半色。即應十分半色七分半心。分二。一",
    "X12n0275_003:0256b03": "總徵。",
    "X12n0275_003:0256b04": "復次阿難。云何十八界本如來藏妙真如性。",
    "X12n0275_003:0256b05": "根塵識皆六。故成十八界者。依古解種族也。各成",
    "X12n0275_003:0256b06": "界限。不相雜亂之意。惟依十八種族為正。又釋為",
    "X12n0275_003:0256b07": "因。不與破意相關。葢惟破其界限。融歸一性。非破",
    "X12n0275_003:0256b08": "其能生諸法。故不用之。△二別破。分六。一眼色識",
    "X12n0275_003:0256b09": "界。分四。一標舉三界。",
    "X12n0275_003:0256b10": "阿難。如汝所明。眼色為緣。生於眼識。",
    "X12n0275_003:0256b11": "如汝所明者。吳興謂。就小乘所解因緣生法而破",
    "X12n0275_003:0256b12": "之。是也。彼所謂眼根色塵內外相對。於其中間。生",
    "X12n0275_003:0256b13": "於眼識。內外中間故成三界矣。下皆放此。△二雙",
    "X12n0275_003:0256b14": "以徵起。",
    "X12n0275_003:0256b15": "此識為復因眼所生以眼為界。因色所生以色為界。",
    "X12n0275_003:0256b16": "三惟徵詰於識。準前弓喻。從要而破。可知也。又如",
    "X12n0275_003:0256b17": "三家比隣而住。徹其中家左右界墻。則三家界限",
    "X12n0275_003:0256b18": "俱不成矣。承上生於眼識徵起。二為字當作名字",
    "X12n0275_003:0256b19": "訓之。良以。根塵各有別名。而識則無之。若不係以",
    "X12n0275_003:0256b20": "根塵。無所分別。然係根義多。而於自在位不濫。故",
    "X12n0275_003:0256b21": "諸經多係於根。今依權小。根塵皆生乎識。則應二",
    "X12n0275_003:0256b22": "係不定。故佛雙舉詰之。如云。汝謂眼色生識。為復",
    "X12n0275_003:0256b23": "因眼所生以眼名界。而謂之眼識界乎。為復因色",
    "X12n0275_003:0256b24": "所生以色名界。而謂之色識界乎。觀後結處。前三",
    "X12n0275_003:0256c01": "係塵。後三係根。葢可見矣。後皆準此。△三分合難",
    "X12n0275_003:0256c02": "破。又三。一破因眼生。又二。一無塵廢識。",
    "X12n0275_003:0256c03": "阿難。若因眼生。既無色空。無可分別。縱有汝識。欲將",
    "X12n0275_003:0256c04": "何用。",
    "X12n0275_003:0256c05": "無塵不用識也。△二無表非界。",
    "X12n0275_003:0256c06": "汝見又非青黃赤白。無所表示。從何立界。",
    "X12n0275_003:0256c07": "單根不立界也。葢根塵相對。表示內外。然後識界",
    "X12n0275_003:0256c08": "立於中間。今無塵單根。而根之自體。又無青等。則",
    "X12n0275_003:0256c09": "是但惟一體。無復內外以表示。將以何為中間。而",
    "X12n0275_003:0256c10": "立於識界乎。△二破因色生。此科文法。如繩床脚",
    "X12n0275_003:0256c11": "十字交义兩頭互到。故俗呼為交床。本意元是變",
    "X12n0275_003:0256c12": "與不變。皆應不識空。皆應不立界。而交錯成文。乃",
    "X12n0275_003:0256c13": "前以從變為不識空。而後以不變為不識空。前以",
    "X12n0275_003:0256c14": "不變為不立界。而後以從變為不立界。文極巧矣。",
    "X12n0275_003:0256c15": "就分為四。△一從變不識空。",
    "X12n0275_003:0256c16": "若因色生。空無色時。汝識應滅。云何識知是虗空性。",
    "X12n0275_003:0256c17": "△二不變不成界。",
    "X12n0275_003:0256c18": "若色變時。汝亦識其色相遷變。汝識不遷。界從何立。",
    "X12n0275_003:0256c19": "言若諸色遷變已歸滅盡。而汝識又識其色相遷",
    "X12n0275_003:0256c20": "變。則是汝識不隨色遷滅矣。下乃結成破意云。色",
    "X12n0275_003:0256c21": "滅而汝識不遷。是識獨存。無復對待。更與何法分",
    "X12n0275_003:0256c22": "限而立其界乎。△三從變不成界。",
    "X12n0275_003:0256c23": "從變則變。界相自無。",
    "X12n0275_003:0256c24": "此言非但不遷無以立界。縱從其遷變。則應已歸",
    "X12n0275_003:0257a01": "變滅而竝其界相皆無矣。從何立界乎。△四不變",
    "X12n0275_003:0257a02": "不識空。",
    "X12n0275_003:0257a03": "不變則恒。既從色生。應不識知虗空所在。",
    "X12n0275_003:0257a04": "此言非但變滅不能識空。縱使不變即成恒性。既",
    "X12n0275_003:0257a05": "從色生。則應惟恒識色不復識空之所在矣。△三",
    "X12n0275_003:0257a06": "破共相生。",
    "X12n0275_003:0257a07": "若兼二種眼色共生。合則中離。離則兩合。體性雜亂。",
    "X12n0275_003:0257a08": "云何成界。",
    "X12n0275_003:0257a09": "合離二句。前句上合字與後句上離字。皆屬根塵。",
    "X12n0275_003:0257a10": "前句下離字與後句下合字。皆屬於識。合則中離",
    "X12n0275_003:0257a11": "者。言此根塵若合一處。其間自無空隙容識。而中",
    "X12n0275_003:0257a12": "界之識。即應離而在旁。何成中界。又此根塵。若離",
    "X12n0275_003:0257a13": "在兩處。則所生之識。亦當分在兩處。而與之各合。",
    "X12n0275_003:0257a14": "即環師所謂半合根半合境。亦不得為中界。末二",
    "X12n0275_003:0257a15": "句。謂兩合則雜。中離則亂。故曰。體性雜亂。何能成",
    "X12n0275_003:0257a16": "中界乎。△四結妄歸真。",
    "X12n0275_003:0257a17": "是故當知。眼色為緣生眼識界。三處都無。則眼與色",
    "X12n0275_003:0257a18": "及色界三。本非因緣。非自然性。",
    "X12n0275_003:0257a19": "此可分前半至三處都無作結相之妄。分後半至",
    "X12n0275_003:0257a20": "科盡。作歸性之真。三處都無者。言所生眼識。既不",
    "X12n0275_003:0257a21": "成界。能生眼色。何得成緣。良以。中界既無。內外叵",
    "X12n0275_003:0257a22": "得。所謂為緣生識。不過順世權立。都無實義矣。色",
    "X12n0275_003:0257a23": "界者。色識界也。此係塵以為別名。而又略一識字",
    "X12n0275_003:0257a24": "後二科放此。言此三界。約相全妄。約性全真。本惟",
    "X12n0275_003:0257b01": "一非因緣非自然之性而已。豈有三相可得哉。下",
    "X12n0275_003:0257b02": "五科放此。眼色識三界已竟。△二耳聲識界。分四。",
    "X12n0275_003:0257b03": "一標舉三界。",
    "X12n0275_003:0257b04": "阿難。又汝所明。耳聲為緣。生於耳識。",
    "X12n0275_003:0257b05": "△二雙以徵起。",
    "X12n0275_003:0257b06": "此識為復因耳所生以耳為界。因聲所生以聲為界。",
    "X12n0275_003:0257b07": "△三分合難破。此下諸界不同前界但惟破識無",
    "X12n0275_003:0257b08": "生。今雖亦約於識。却乃專破根塵了不可得。後方",
    "X12n0275_003:0257b09": "結言無可立界。平破之旨。於此益明。下皆放此。分",
    "X12n0275_003:0257b10": "三。一破因耳生。分三。一約勝義根破。",
    "X12n0275_003:0257b11": "阿難。若因耳生。動靜二相。既不現前。根不成知。必無",
    "X12n0275_003:0257b12": "所知。和尚無成。識何形貌。",
    "X12n0275_003:0257b13": "勝義根者。清淨八法所成。許具聞義。又聖人所見",
    "X12n0275_003:0257b14": "之境。肉眼不見也。長水曰。若無前境。根自無知。若",
    "X12n0275_003:0257b15": "實無知。更有何識。△二約浮塵根破。浮塵根者即",
    "X12n0275_003:0257b16": "肉耳也。麤浮八法所成。本無聞義。二根科名。竝依",
    "X12n0275_003:0257b17": "長水。又分為二。一離塵無聞。",
    "X12n0275_003:0257b18": "若取耳聞。無動靜故。聞無所成。",
    "X12n0275_003:0257b19": "取耳聞者。即取肉耳能聞也。末二句破意且同上",
    "X12n0275_003:0257b20": "科。△二徒肉非界。",
    "X12n0275_003:0257b21": "云何耳形。雜色觸塵。名為識界。",
    "X12n0275_003:0257b22": "云何者有況又意。雜色觸者。於浮根四塵。略舉其",
    "X12n0275_003:0257b23": "二。謂色可覩見。觸可執捉。有形之物。若徒取此。無",
    "X12n0275_003:0257b24": "情所攝。非心識倫也。云何立識界乎。△三約二根",
    "X12n0275_003:0257c01": "結破。",
    "X12n0275_003:0257c02": "則耳識界。復從誰立。",
    "X12n0275_003:0257c03": "言識於二根畢竟從誰立界乎。破因耳生已竟。△",
    "X12n0275_003:0257c04": "二破因聲生。又二。一約根塵雙失破。",
    "X12n0275_003:0257c05": "若生於聲識因聲有。則不關聞。無聞則亡聲相所在。",
    "X12n0275_003:0257c06": "長水曰。聲能生識。何假於聞。若無有聞。聲亦不有。",
    "X12n0275_003:0257c07": "△二約根塵雙存破。又分三。一證成聞識。",
    "X12n0275_003:0257c08": "識從聲生。許聲因聞而有聲相。聞應聞識。",
    "X12n0275_003:0257c09": "首句牒定也。許聲二句。言兼許有聞也。意欲救前",
    "X12n0275_003:0257c10": "所破。末句仍以破之。言識因聲生。即當與聲為一。",
    "X12n0275_003:0257c11": "則聞聲時。豈免聞識之過。△二兩途俱非。",
    "X12n0275_003:0257c12": "不聞非界。聞則同聲。",
    "X12n0275_003:0257c13": "非界者。聲非生識之界也。同聲易知。雖顯雙非。意",
    "X12n0275_003:0257c14": "猶明其必至聞識。△三躡成無知。",
    "X12n0275_003:0257c15": "識已被聞。誰知聞識。若無知者。終如草木。",
    "X12n0275_003:0257c16": "躡上聞識遂成無知之過也。言識不同聲方可分",
    "X12n0275_003:0257c17": "別於聲。今已被聞。即同於無知之聲境。復有誰來",
    "X12n0275_003:0257c18": "知此聞識乎。末二句。結破遂墮於無情之過也。△",
    "X12n0275_003:0257c19": "三破共相生。",
    "X12n0275_003:0257c20": "不應聲聞雜成中界。界無中位。則內外相。復從何成。",
    "X12n0275_003:0257c21": "言若謂根塵共生。則不應聲聞交雜以成中界。葢",
    "X12n0275_003:0257c22": "既曰交雜。即不成中矣。下言必有中位。方分內外。",
    "X12n0275_003:0257c23": "今無中界。何分內外界乎。△四結妄歸真。",
    "X12n0275_003:0257c24": "是故當知。耳聲為緣。生耳識界。三處都無。則耳與聲",
    "X12n0275_003:0258a01": "及聲界三。本非因緣。非自然性。",
    "X12n0275_003:0258a02": "此後準上。耳聲識三界已竟。△三鼻香識界。又分",
    "X12n0275_003:0258a03": "四。一標舉三界。",
    "X12n0275_003:0258a04": "阿難。又汝所明。鼻香為緣。生於鼻識。",
    "X12n0275_003:0258a05": "△二雙以徵起。",
    "X12n0275_003:0258a06": "此識為復因鼻所生以鼻為界。因香所生以香為界。",
    "X12n0275_003:0258a07": "準上。△三分合難破。分三。一破因鼻生三。一雙詰",
    "X12n0275_003:0258a08": "二根。",
    "X12n0275_003:0258a09": "阿難。若因鼻生。則汝心中以何為鼻。為取肉形雙爪",
    "X12n0275_003:0258a10": "之相。為取齅知動搖之性。",
    "X12n0275_003:0258a11": "△二約浮塵根破二。一先轉其體。",
    "X12n0275_003:0258a12": "若取肉形。肉質乃身。身知即觸。",
    "X12n0275_003:0258a13": "謂鼻根轉為身根。鼻知轉為觸塵也。△二次失其",
    "X12n0275_003:0258a14": "名。",
    "X12n0275_003:0258a15": "名身非鼻。名觸即塵。",
    "X12n0275_003:0258a16": "雙表無鼻名也。謂名身則是身名非鼻名。名觸則",
    "X12n0275_003:0258a17": "即塵名非鼻名。△三躡破非界。",
    "X12n0275_003:0258a18": "鼻尚無名。云何立界。",
    "X12n0275_003:0258a19": "△三約勝義根破二。一總詰知性。",
    "X12n0275_003:0258a20": "若取齅知。又汝心中。以何為知。",
    "X12n0275_003:0258a21": "△二詳分難破。又三。一非肉知。",
    "X12n0275_003:0258a22": "以肉為知。則肉之知。元觸非鼻。",
    "X12n0275_003:0258a23": "即同上之身知即觸。△二非空知又分二一轉知",
    "X12n0275_003:0258a24": "屬空而廢肉。",
    "X12n0275_003:0258b01": "以空為知。空則自知。肉應非覺。",
    "X12n0275_003:0258b02": "空指鼻孔。肉指鼻頭。此科方墮鼻肉不覺之過。△",
    "X12n0275_003:0258b03": "二攬空為自而廢身。",
    "X12n0275_003:0258b04": "如是則應虗空是汝。汝身非知。今日阿難應無所在。",
    "X12n0275_003:0258b05": "葢由鼻孔之空既有知性。則一切虗空。皆應是汝。",
    "X12n0275_003:0258b06": "又鼻上之肉。既無知性。則汝徧身之肉。皆應非知。",
    "X12n0275_003:0258b07": "下躡此二意。遂成無在之過。葢約空是汝則虗空",
    "X12n0275_003:0258b08": "無在而汝亦應無在。約身無知則縱身有在而亦",
    "X12n0275_003:0258b09": "應不覺其在於何處也。△三非香知不可濫下香",
    "X12n0275_003:0258b10": "生之文。此因破鼻生識界。而遂追究。取何為鼻。既",
    "X12n0275_003:0258b11": "破浮塵。復究勝義之知。依何為體。由是破肉與空。",
    "X12n0275_003:0258b12": "而遂及於香。是葢破香具鼻根之知。非同下之破",
    "X12n0275_003:0258b13": "香生識也。又分為二。一轉自成他謬。",
    "X12n0275_003:0258b14": "以香為知。知自屬香。何預於汝。",
    "X12n0275_003:0258b15": "預干也。言既轉將自知成他香知。彼自有知。何干",
    "X12n0275_003:0258b16": "於汝乎。△二攬他為自謬。謂攬外香塵為己鼻生",
    "X12n0275_003:0258b17": "也。又二。一縱外成內。",
    "X12n0275_003:0258b18": "若香臭氣必生汝鼻。則彼香臭二種流氣。不生伊蘭",
    "X12n0275_003:0258b19": "及旃檀木。",
    "X12n0275_003:0258b20": "暫縱外塵。為內根生。△二氣鼻從破二。一從氣破",
    "X12n0275_003:0258b21": "鼻。從氣之二破鼻之一也。又三。一離氣齅鼻。",
    "X12n0275_003:0258b22": "二物不來。汝自齅鼻。為香為臭。",
    "X12n0275_003:0258b23": "△二必不兼聞。",
    "X12n0275_003:0258b24": "臭則非香。香則非臭。",
    "X12n0275_003:0258c01": "言若汝鼻本惟是臭。必不兼聞於香。是香反此。△",
    "X12n0275_003:0258c02": "三兼聞墮二。",
    "X12n0275_003:0258c03": "若香臭二俱能聞者。則汝一人應有兩鼻。對我問道。",
    "X12n0275_003:0258c04": "有二阿難。誰為汝體。",
    "X12n0275_003:0258c05": "此因謬執香臭俱生於鼻故。作此破也。言若雙生",
    "X12n0275_003:0258c06": "香臭。須當雙具二鼻也。此二鼻非指肉鼻。即指勝",
    "X12n0275_003:0258c07": "義靈知故。下躡二鼻。便索二身。△二從鼻破氣。從",
    "X12n0275_003:0258c08": "鼻之一破氣之二也。又分二。一因根合塵。",
    "X12n0275_003:0258c09": "若鼻是一。香臭無二。",
    "X12n0275_003:0258c10": "言氣既鼻生。而鼻又惟一。所生香臭。即當渾一無",
    "X12n0275_003:0258c11": "分。△二合塵廢界。",
    "X12n0275_003:0258c12": "臭既為香。香復成臭。二性不有。界從誰立。",
    "X12n0275_003:0258c13": "首二句。牒合香臭而互奪也。末二句。有兩說結破",
    "X12n0275_003:0258c14": "一說因互奪而至俱無。如是則根知尚自無體。識",
    "X12n0275_003:0258c15": "界從誰立乎。又說兩氣互同。無一定之分。辯何所",
    "X12n0275_003:0258c16": "了別而立識界乎。竝通。△二破因香生。分三。一成",
    "X12n0275_003:0258c17": "不知香。又二。一縱成香生。",
    "X12n0275_003:0258c18": "若因香生。識因香有。",
    "X12n0275_003:0258c19": "△二以喻難法。",
    "X12n0275_003:0258c20": "如眼有見不能觀眼。因香有故應不知香。",
    "X12n0275_003:0258c21": "見因眼有。既不見眼。識因香有。應不知香。△二兩",
    "X12n0275_003:0258c22": "途俱非。",
    "X12n0275_003:0258c23": "知即非生。不知非識。",
    "X12n0275_003:0258c24": "溫陵曰。若曰能知。即非香生。若曰不知。即不名識。",
    "X12n0275_003:0259a01": "皆不可也。△三二界俱破。",
    "X12n0275_003:0259a02": "香非知有。香界不成。識不知香。因界則非從香建立。",
    "X12n0275_003:0259a03": "因界。即指識界。以界具因義故也。承上言。若不知",
    "X12n0275_003:0259a04": "香。豈但非識而已哉。將必并香識二界俱不成立",
    "X12n0275_003:0259a05": "矣。何以故。葢香非(云云)。香非知有者。香不由識而",
    "X12n0275_003:0259a06": "顯也。據此即應香界不成。以香必假知而顯。離知",
    "X12n0275_003:0259a07": "豈得自成乎。識不知香者。識不緣香而發也。據此",
    "X12n0275_003:0259a08": "即應識界不立。以識必托香而立。無香豈得自立",
    "X12n0275_003:0259a09": "乎。仍總結云。亡識壞界。其過無窮。豈可謂識因香",
    "X12n0275_003:0259a10": "生乎。△三破共相生。",
    "X12n0275_003:0259a11": "既無中間。不成內外。彼諸聞性。畢竟虗妄。",
    "X12n0275_003:0259a12": "據上所破。則中間識界。既以叵得。而內外根塵。亦",
    "X12n0275_003:0259a13": "復不成。夫內外不成。則能共生者無實。中界不立。",
    "X12n0275_003:0259a14": "則所共生者非真。嗅聞之識。豈不畢竟虗妄哉。△",
    "X12n0275_003:0259a15": "四結妄歸真。",
    "X12n0275_003:0259a16": "是故當知。鼻香為緣。生鼻識界。三處都無。則鼻與香",
    "X12n0275_003:0259a17": "及香界三。本非因緣。非自然性。",
    "X12n0275_003:0259a18": "準上鼻香識三界已竟。△四舌味識界。分四。一標",
    "X12n0275_003:0259a19": "舉三界。",
    "X12n0275_003:0259a20": "阿難。又汝所明。舌味為緣。生於舌識。",
    "X12n0275_003:0259a21": "△二雙以徵起。",
    "X12n0275_003:0259a22": "此識為復因舌所生以舌為界。因味所生以味為界。",
    "X12n0275_003:0259a23": "△三分文難破。分四。一破舌生。分二。一根轉塵",
    "X12n0275_003:0259a24": "亡。",
    "X12n0275_003:0259b01": "阿難。若因舌生。則諸世間甘蔗烏梅黃蓮石鹽細辛",
    "X12n0275_003:0259b02": "薑桂。都無有味。",
    "X12n0275_003:0259b03": "前四味可知。後三味同一辣味。都無有味者。約上",
    "X12n0275_003:0259b04": "識因舌生。則是不假外之味塵。而舌之體上。自能",
    "X12n0275_003:0259b05": "分別成味。故云爾也。△二教甞難破二。一教自甞",
    "X12n0275_003:0259b06": "舌。",
    "X12n0275_003:0259b07": "汝自甞舌。為甜為苦。",
    "X12n0275_003:0259b08": "躡上舌自有味。而成難也。△二兩途俱非。又分二。",
    "X12n0275_003:0259b09": "一舌苦誰甞。",
    "X12n0275_003:0259b10": "若舌性苦。誰來甞舌。舌不自甞。孰為知覺。",
    "X12n0275_003:0259b11": "若舌性苦者。舉一味以為例也。誰來甞舌者。先反",
    "X12n0275_003:0259b12": "問也。下二句申正義也。孰為知覺者。言舌既不自",
    "X12n0275_003:0259b13": "甞。其舌孰從而知覺其為苦乎。△二非苦何界。",
    "X12n0275_003:0259b14": "舌性非苦。味自不生。云何立界。",
    "X12n0275_003:0259b15": "言舌性若本自非苦。則諸味皆自不生於舌。無可",
    "X12n0275_003:0259b16": "了別。云何立識界乎。破舌生已竟。△二破味生。又",
    "X12n0275_003:0259b17": "復分為二。一不成知味。",
    "X12n0275_003:0259b18": "若因味生。識自為味。同於舌根。應不自甞。云何識知",
    "X12n0275_003:0259b19": "是味非味。",
    "X12n0275_003:0259b20": "識自為味者。識即是味也。味不自知。同於舌不自",
    "X12n0275_003:0259b21": "甞。遂結無知。△二更成相壞。又三。一以多壞一。",
    "X12n0275_003:0259b22": "又一切味。非一物生。味既多生。識應多體。",
    "X12n0275_003:0259b23": "以味之多。壞識之一也。謂能生之味。本是多體。則",
    "X12n0275_003:0259b24": "所生之識。亦應非一。如母多子亦應多也。△二以",
    "X12n0275_003:0259c01": "一壞多。",
    "X12n0275_003:0259c02": "識體若一。體必味生。鹹淡甘辛和合俱生諸變異相。",
    "X12n0275_003:0259c03": "同為一味。應無分別。",
    "X12n0275_003:0259c04": "以識之一。壞味之多也。謂所生之識。本惟一體。而",
    "X12n0275_003:0259c05": "能生之味。亦應非多。如子一母亦應一也。吳興曰。",
    "X12n0275_003:0259c06": "鹹淡甘辛。略舉四味。和合者。眾味共成也。俱生者。",
    "X12n0275_003:0259c07": "本性不易也。變異者。燒煑異本也。予謂。變異者。正",
    "X12n0275_003:0259c08": "是醞釀酒醋之類。而燒煑猶次之矣。△三躡失名",
    "X12n0275_003:0259c09": "義。",
    "X12n0275_003:0259c10": "分別既無。則不名識。云何復名舌味識界。",
    "X12n0275_003:0259c11": "躡無分別。遂失識名。以識正惟分別。是其義也。△",
    "X12n0275_003:0259c12": "三破空生。",
    "X12n0275_003:0259c13": "不應虗空生汝心識。",
    "X12n0275_003:0259c14": "按前雙徵。不合有此科。且諸界皆無屬之味生。又",
    "X12n0275_003:0259c15": "頗無意味。疑若衍文。殊未敢定。然佛語自在。依孤",
    "X12n0275_003:0259c16": "山意。別開一科無傷。△四破共生。",
    "X12n0275_003:0259c17": "舌味和合。即於是中。元無自性。云何界生。",
    "X12n0275_003:0259c18": "元無自性者。言合而為一。無兩開各自之性也。云",
    "X12n0275_003:0259c19": "何界生者。言根塵既已合一。尚無自性。豈有中間",
    "X12n0275_003:0259c20": "空隙以容識界之生乎。孤山曰。初因舌破自生。二",
    "X12n0275_003:0259c21": "因味破他生。三空不生破無因生。四和合破共生。",
    "X12n0275_003:0259c22": "此意亦好。別界不全。又當知。彼是般若密意。但破",
    "X12n0275_003:0259c23": "四生妄計。以顯諸法無生而已。此更直指一性。以",
    "X12n0275_003:0259c24": "顯諸計皆妄。方為真了義也。△四結妄歸真。",
    "X12n0275_003:0260a01": "是故當知。舌味為緣生舌識界。三處都無。則舌與味",
    "X12n0275_003:0260a02": "及舌界三。本非因緣。非自然性。",
    "X12n0275_003:0260a03": "舌界者。舌識界也。此與下二科。皆係根以為別名。",
    "X12n0275_003:0260a04": "餘并準上。舌味識三界已竟。△五身觸識界。分四。",
    "X12n0275_003:0260a05": "一標舉三界。",
    "X12n0275_003:0260a06": "阿難。又汝所明。身觸為緣。生於身識。",
    "X12n0275_003:0260a07": "△二雙以徵起。",
    "X12n0275_003:0260a08": "此識為復因身所生以身為界。因觸所生以觸為界。",
    "X12n0275_003:0260a09": "△三分合難破。又分為三。一破因身生。",
    "X12n0275_003:0260a10": "阿難。若因身生。必無合離二覺觀緣。身何所識。",
    "X12n0275_003:0260a11": "溫陵曰。覺觀即身識。而以合離二境為緣。若無緣",
    "X12n0275_003:0260a12": "則無識矣。△二破因觸生。",
    "X12n0275_003:0260a13": "若因觸生。必無汝身。誰有非身知合離者。",
    "X12n0275_003:0260a14": "躡無身而決其必不知合離矣。△三破共相生三。",
    "X12n0275_003:0260a15": "一標定合顯。",
    "X12n0275_003:0260a16": "阿難。物不觸知。身知有觸。",
    "X12n0275_003:0260a17": "物不觸知者。徒物不能自觸而知也。身知有觸者。",
    "X12n0275_003:0260a18": "必因合身方知有觸也。先以標定觸知必因身合。",
    "X12n0275_003:0260a19": "而顯所以張下正破之本矣。△二正破共生。又分",
    "X12n0275_003:0260a20": "為三。一所生無兼相。",
    "X12n0275_003:0260a21": "知身即觸。知觸即身。即觸非身。即身非觸。",
    "X12n0275_003:0260a22": "科云所生者即識也。無兼相者。無雙兼根塵之相",
    "X12n0275_003:0260a23": "也。首二句約雙即。破其不得為共生也。二知字即",
    "X12n0275_003:0260a24": "承用上科合顯之知也。承上如云。身觸合處。其知",
    "X12n0275_003:0260b01": "性固歷然而顯。若即因此而計其共生。則當審此",
    "X12n0275_003:0260b02": "知性知身乎知觸乎。若言知身。則此知即是觸知。",
    "X12n0275_003:0260b03": "何以故。觸者身之對也。此之知性。必與觸一。而後",
    "X12n0275_003:0260b04": "可對知於身也。知觸即身。反此番之。末當結云。此",
    "X12n0275_003:0260b05": "但屬於一邊。何以為共生乎。當記二即字。乃是知",
    "X12n0275_003:0260b06": "即觸知即身。不可誤作身即觸觸即身也。次二句",
    "X12n0275_003:0260b07": "雙非破其不得為共生也。如云此知也。既單屬觸",
    "X12n0275_003:0260b08": "便不得兼屬於身。故曰即觸非身。既單屬身。便不",
    "X12n0275_003:0260b09": "得兼屬於觸。故曰即身非觸。末當結云。竟不得兼",
    "X12n0275_003:0260b10": "於二邊。何以為共生乎。亦但記二非字。乃是知非",
    "X12n0275_003:0260b11": "身知非觸。不可誤作觸非身身非觸也。△二能生",
    "X12n0275_003:0260b12": "無對相。",
    "X12n0275_003:0260b13": "身觸二相。元無處所。合身即為身自體性。離身即是",
    "X12n0275_003:0260b14": "虗空等相。",
    "X12n0275_003:0260b15": "科云。能生謂身根觸塵。無對相者。無對立內外之",
    "X12n0275_003:0260b16": "二相也。首二句標定。下四句釋成。標中之義。合身",
    "X12n0275_003:0260b17": "離身。皆以觸言。前二句謂觸與身合。即成一體。不",
    "X12n0275_003:0260b18": "可復分。後二句謂觸與身離。即與虗空同相。等即",
    "X12n0275_003:0260b19": "同也。此葢言其竝上一體亦無也。未合離皆無二",
    "X12n0275_003:0260b20": "相。意葢顯其二相尚無處所。何得為能共生識之",
    "X12n0275_003:0260b21": "本乎。△三能所互不成。",
    "X12n0275_003:0260b22": "內外不成。中云何立。中不復立。內外性空。",
    "X12n0275_003:0260b23": "前二句。因能生根塵不成。致所生之識不成。後二",
    "X12n0275_003:0260b24": "句。因所生之識不成。致能生根塵不成。中與內外。",
    "X12n0275_003:0260c01": "亦同上解。但顛倒其義。故曰互不成也。正破共生",
    "X12n0275_003:0260c02": "已竟。△三總以結破。",
    "X12n0275_003:0260c03": "則汝識生。從誰立界。",
    "X12n0275_003:0260c04": "此方顯結不能共生也。言三皆無位。界無從立。何",
    "X12n0275_003:0260c05": "有共生之理。△四結妄歸真。",
    "X12n0275_003:0260c06": "是故當知。身觸為緣生身識界。三處都無。則身與觸",
    "X12n0275_003:0260c07": "及身界三。本非因緣。非自然性。",
    "X12n0275_003:0260c08": "準上身觸識三界已竟。△六意法識界。分為四。一",
    "X12n0275_003:0260c09": "標舉三界。",
    "X12n0275_003:0260c10": "阿難。又汝所明。意法為緣。生於意識。",
    "X12n0275_003:0260c11": "△二雙以徵起。",
    "X12n0275_003:0260c12": "此識。為復因意所生以意為界。因法所生以法為界。",
    "X12n0275_003:0260c13": "△三分合難破。分二。一破因意生二。一根塵存亡",
    "X12n0275_003:0260c14": "破。",
    "X12n0275_003:0260c15": "阿難。若因意生。於汝意中。必有所思。發明汝意。若無",
    "X12n0275_003:0260c16": "前法。意無所生。離緣無形。識將何用。",
    "X12n0275_003:0260c17": "於汝下三句。塵存則意存也。言意中必有所思之",
    "X12n0275_003:0260c18": "法塵。而後顯意根之相。若無下二句。塵亡則意亡",
    "X12n0275_003:0260c19": "也。若無前所思之法塵。意根亦無所生矣。末二句。",
    "X12n0275_003:0260c20": "躡之正破意之生識也。離緣者。離法塵也。無形者。",
    "X12n0275_003:0260c21": "意根無形也。言離法則意根無形。若是則根塵悉",
    "X12n0275_003:0260c22": "泯。識將焉用哉。此與前耳聲識界中。約勝義科。其",
    "X12n0275_003:0260c23": "意全同。△二根識同異破。又分三。一雙審同異。",
    "X12n0275_003:0260c24": "又汝識心。與諸思量兼了別性。為同為異。",
    "X12n0275_003:0261a01": "管見意好。詳經意本。是單舉首句。對下二句為論",
    "X12n0275_003:0261a02": "故。首句作識。而下二句同作根。於理為順。葢正取",
    "X12n0275_003:0261a03": "思量為意根。而略帶八識了別之性也。故兼者即",
    "X12n0275_003:0261a04": "帶也。重輕之分允當矣。△二別為致詰。又分二。一",
    "X12n0275_003:0261a05": "詰同意。",
    "X12n0275_003:0261a06": "同意即意。云何所生。",
    "X12n0275_003:0261a07": "識若同意。則與意無別。無復能所。云何是意所生",
    "X12n0275_003:0261a08": "乎。△二詰異意。又二。一正破異意。",
    "X12n0275_003:0261a09": "異意不同。應無所識。",
    "X12n0275_003:0261a10": "知性具於意根。識既與根別異。即當墮於無情。故",
    "X12n0275_003:0261a11": "曰應無所識。△二兩途俱非。",
    "X12n0275_003:0261a12": "若無所識。云何意生。若有所識。云何識意。",
    "X12n0275_003:0261a13": "言異意無知。即與意為非類。云何名為意生之識。",
    "X12n0275_003:0261a14": "異意有知。即為二體。兩不相干。云何名為生識之",
    "X12n0275_003:0261a15": "意。大科正破意生故也。別為致詰已竟。△三雙承",
    "X12n0275_003:0261a16": "結破。",
    "X12n0275_003:0261a17": "惟同與異。二性無成。界云何立。",
    "X12n0275_003:0261a18": "根識莫辯。其為一為二。憑何立識界乎。△二破因",
    "X12n0275_003:0261a19": "法生。又三。一外不涉內。",
    "X12n0275_003:0261a20": "若因法生。世間諸法。不離五塵。汝觀色法及諸聲法",
    "X12n0275_003:0261a21": "香法味法及與觸法。相狀分明。以對五根。非意所攝。",
    "X12n0275_003:0261a22": "首句標定。此法字猶指內對法塵。向下即歷舉外",
    "X12n0275_003:0261a23": "之實法。但對前之五根。而非意根所攝。此科先表",
    "X12n0275_003:0261a24": "外之實體。決不入於意根之中。△二內無自體。又",
    "X12n0275_003:0261b01": "三。一牒標令觀。",
    "X12n0275_003:0261b02": "汝識決定依於法生。汝今諦觀。法法何狀。",
    "X12n0275_003:0261b03": "此中三法字。皆指內對法塵也。首二句牒標也。次",
    "X12n0275_003:0261b04": "二句令觀也。何狀者。詰其有何自體可得乎。△二",
    "X12n0275_003:0261b05": "離外無體。",
    "X12n0275_003:0261b06": "若離色空動靜通塞合離生滅。越此諸相。終無所得。",
    "X12n0275_003:0261b07": "色空等猶指外塵。缺略甜淡。惟生滅二字。方是法",
    "X12n0275_003:0261b08": "塵。以此結後者。言離此諸外塵。生滅影子。欲別有",
    "X12n0275_003:0261b09": "實體。超前諸相。而獨存不可得也。越者超於外也。",
    "X12n0275_003:0261b10": "△三決托外影。",
    "X12n0275_003:0261b11": "生則色空諸法等生。滅則色空諸法等滅。",
    "X12n0275_003:0261b12": "言生則是色空諸法之影子生。離彼諸相。決不更",
    "X12n0275_003:0261b13": "有實生之體。滅亦如是。△三躡意結破。",
    "X12n0275_003:0261b14": "所因既無。因生有識。作何形相。相狀不有。界云何生。",
    "X12n0275_003:0261b15": "承上言。外之實法。既不入於內。而內又無自體之",
    "X12n0275_003:0261b16": "實法。則法塵畢竟虗妄。則師云。所因者即法塵也。",
    "X12n0275_003:0261b17": "所因之法。自無實狀。則因之生識。復作何狀耶。狀",
    "X12n0275_003:0261b18": "不有則界亦亡矣。此闕根境合辯之科。愚謂意法",
    "X12n0275_003:0261b19": "本自無相。非同前五根塵有實性境。況分破中。又",
    "X12n0275_003:0261b20": "極明其虗無。故無復共生之相可破。非闕文也。△",
    "X12n0275_003:0261b21": "四結妄歸真。",
    "X12n0275_003:0261b22": "是故當知。意法為緣生意識界。三處都無。則意與法",
    "X12n0275_003:0261b23": "及意界三。本非因緣。非自然性。",
    "X12n0275_003:0261b24": "準上會通四科。即性常住已竟。此科可為理事無",
    "X12n0275_003:0261c01": "礙法界之由致。雖不全具彼之諸門。但悟此而自",
    "X12n0275_003:0261c02": "可達彼諸門之義。故曰由致。良以。凡夫著於事相。",
    "X12n0275_003:0261c03": "而全不見理。權教隔乎事理。而兩不通融。故皆不",
    "X12n0275_003:0261c04": "能入理事無礙法界。今經且將事相。一一融歸於",
    "X12n0275_003:0261c05": "理。即彼十門中。全事皆理門也。既達諸事即理。則",
    "X12n0275_003:0261c06": "眾妙之門。自相次而洞開矣。非彼由致而何哉。△",
    "X12n0275_003:0261c07": "三圓彰七大即性周徧人皆知。此科理趣深廣。必",
    "X12n0275_003:0261c08": "勝前科實多。不能較其所以勝。舊註謂。前近取身。",
    "X12n0275_003:0261c09": "後遠取物。又云。前悟一身。後融萬法。皆非也。良以。",
    "X12n0275_003:0261c10": "前四科。除六入。餘皆如來對機各立。一一皆該內",
    "X12n0275_003:0261c11": "外。盡萬法。如五陰中色攝十一。謂五根六塵。五根",
    "X12n0275_003:0261c12": "即同見大。六塵即前五大。而後四陰即識大。以此",
    "X12n0275_003:0261c13": "類推。處界更顯然。該於七大。若惟執此。較量前後。",
    "X12n0275_003:0261c14": "攝法全同。曾無優劣。何有四科專於內而七大專",
    "X12n0275_003:0261c15": "於外耶。前淺後深之故元不係此。請申正義。當知。",
    "X12n0275_003:0261c16": "四科即七大中別相。七大即四科上總相。法本無",
    "X12n0275_003:0261c17": "殊。但四科方談其一一皆是性真。而未嘗言其一",
    "X12n0275_003:0261c18": "一皆周法界。如指香柴煤炭一一言其是火。而未",
    "X12n0275_003:0261c19": "及言一一皆可洞燒林野。至後七大。方談其一一",
    "X12n0275_003:0261c20": "皆周法界。故總名為大。如方說出諸火每一星皆",
    "X12n0275_003:0261c21": "有洞燒之極量也。葢前顯法法當體真常。後乃顯",
    "X12n0275_003:0261c22": "法法圓融周徧矣。豈離前法而別有哉。此固淺深",
    "X12n0275_003:0261c23": "之正義也。分二科。一阿難轉疑雙非。又分二。一執",
    "X12n0275_003:0261c24": "權疑實。",
    "X12n0275_003:0262a01": "阿難白佛言。世尊。如來常說。和合因緣。一切世間種",
    "X12n0275_003:0262a02": "種變化。皆因四大。和合發明。云何如來因緣自然二",
    "X12n0275_003:0262a03": "俱排擯。我今不知斯義所屬。",
    "X12n0275_003:0262a04": "如來二句。舉昔所立一大宗名也。葢佛初立教。以",
    "X12n0275_003:0262a05": "和合因緣為宗。同條而共貫。故統言之。益以符前",
    "X12n0275_003:0262a06": "旨趣相關也。一切下四句。撮略一宗之大義也。一",
    "X12n0275_003:0262a07": "切世間。謂一者根身即眾生情世間也。二者器界",
    "X12n0275_003:0262a08": "即無情器世間也。皆各具多種變化。四大謂地火",
    "X12n0275_003:0262a09": "水風。諸經中但談四大。發明猶言出現也。夫阿難",
    "X12n0275_003:0262a10": "躡前四科起疑。而總陳四大。足顯大之為名。但是",
    "X12n0275_003:0262a11": "四科總相。非有別法。不然前未顯排四大。今何舉",
    "X12n0275_003:0262a12": "之為疑乎。齊此是執星權義。云何下疑今教也。撥",
    "X12n0275_003:0262a13": "毀曰排。斥逐曰擯。詞雖似平。而意獨疑其排擯因",
    "X12n0275_003:0262a14": "緣。如曰排擯自然則無可疑。今何竝因緣。而二俱",
    "X12n0275_003:0262a15": "排擯乎。意恠大違自教之宗也。斯義即排擯旨趣。",
    "X12n0275_003:0262a16": "屬收也歸也。言此雙非之旨。畢竟為何等教法中",
    "X12n0275_003:0262a17": "所收屬耶。△二請佛開示。",
    "X12n0275_003:0262a18": "惟垂哀愍。開示眾生中道了義無戲論法。",
    "X12n0275_003:0262a19": "中道則不滯二邊。了義則顯明究竟。戲論反此。謂",
    "X12n0275_003:0262a20": "偏枯不中覆密有餘之說也。夫萬法因緣而有生。",
    "X12n0275_003:0262a21": "正屬有門戲論權應初心之言。而阿難反執之為",
    "X12n0275_003:0262a22": "了義。今經剖相出性。而斯妙性。不滯於有為。故非",
    "X12n0275_003:0262a23": "因緣。不墮於無為。故非自然。正中道了義。而阿難",
    "X12n0275_003:0262a24": "見其一切排擯。反疑為偏空戲論。此固常情迷惑",
    "X12n0275_003:0262b01": "顛倒溺有怖空之故習。故佛於下文。深責之。問佛",
    "X12n0275_003:0262b02": "於示見處。已將因緣和合等破盡。何阿難今又疑",
    "X12n0275_003:0262b03": "之。答前約見性而論。故阿難但領性體非因緣等。",
    "X12n0275_003:0262b04": "而諸法因緣之執如故焉。今聞陰入處界悉非因",
    "X12n0275_003:0262b05": "緣和合。是以又起斯疑也。葢前疑一性。而此疑萬",
    "X12n0275_003:0262b06": "相耳。善須辯之。△二佛與進示圓旨。分三。一責迷",
    "X12n0275_003:0262b07": "許說二。一責迷。又二。一明應求施教。",
    "X12n0275_003:0262b08": "爾時世尊。告阿難言。汝先厭離聲聞緣覺諸小乘法。",
    "X12n0275_003:0262b09": "發心勤求無上菩提。故我今時為汝開示第一義諦。",
    "X12n0275_003:0262b10": "言昔因緣之教。但為欣取小乘者說。今因汝厭離",
    "X12n0275_003:0262b11": "小乘希冀菩提。故說第一義諦。是知排擯因緣等。",
    "X12n0275_003:0262b12": "正棄戲論。而示了義也。求菩提者。自淫室歸來。即",
    "X12n0275_003:0262b13": "求十方如來得成菩提等。然求佛果。即是厭小乘",
    "X12n0275_003:0262b14": "也。△二責取捨昏悋。",
    "X12n0275_003:0262b15": "如何復將世間戲論妄想因緣。而自纏繞。汝雖多聞。",
    "X12n0275_003:0262b16": "如說藥人真藥現前不能分別。如來說為真可憐愍。",
    "X12n0275_003:0262b17": "此法喻互有影略。葢阿難本有二失。一悋於舊聞。",
    "X12n0275_003:0262b18": "而不能頓捨。二昏於今教。而不能識取。今乃於法",
    "X12n0275_003:0262b19": "中。獨責悋於舊聞。於喻中獨責昏於今教。若全二",
    "X12n0275_003:0262b20": "意。應云。汝方厭權乘。而求正覺。我正擯戲論。而談",
    "X12n0275_003:0262b21": "了義。汝即當盡捐因緣之舊聞。而欣領超情之了",
    "X12n0275_003:0262b22": "義可也。何乃纏繞舊聞。而昏疑了義。如人說藥實",
    "X12n0275_003:0262b23": "未親採。誤執假藥。而真藥現前。反疑棄之。豈不甚",
    "X12n0275_003:0262b24": "可愍哉。△二許說。",
    "X12n0275_003:0262c01": "汝今諦聽。吾當為汝分別開示。亦令當來修大乘者",
    "X12n0275_003:0262c02": "通達實相。",
    "X12n0275_003:0262c03": "初正被當機也。亦令下普被未來也。大揀於小。實",
    "X12n0275_003:0262c04": "揀於權。實相者。終實教中。皆取為體。未可偏目無",
    "X12n0275_003:0262c05": "相。三如來藏。渾然畢具。方始相應。經自佛與阿難",
    "X12n0275_003:0262c06": "釋迷悶。即責其不達實相。今七大科中。又復標許。",
    "X12n0275_003:0262c07": "則知三大科所出藏性。即是實相。在六根尅體所。",
    "X12n0275_003:0262c08": "具妙精明。元在四科全相所。即妙真如性。在七大",
    "X12n0275_003:0262c09": "當體所。本如來藏心以至清淨本然周徧法界。方",
    "X12n0275_003:0262c10": "是一切法真實之相。如是知者。即為通達實相矣。",
    "X12n0275_003:0262c11": "△二阿難佇聽。",
    "X12n0275_003:0262c12": "阿難默然。承佛聖旨。",
    "X12n0275_003:0262c13": "△三正與開示。分二。一總喻性相。此中所用。即比",
    "X12n0275_003:0262c14": "量中。同異二喻。同喻者。與法相類。正明於法也。異",
    "X12n0275_003:0262c15": "喻者。與法相反。反顯於法也。今經。異喻居先。而同",
    "X12n0275_003:0262c16": "喻居後。至下分科自見。又三。一牒取前語。",
    "X12n0275_003:0262c17": "阿難如汝所言。四大和合發明世間種種變化。",
    "X12n0275_003:0262c18": "△二異喻別明。又二。一明非不和合。",
    "X12n0275_003:0262c19": "阿難。若彼大性。體非和合。則不能與諸大雜和。猶如",
    "X12n0275_003:0262c20": "虗空不和諸色。",
    "X12n0275_003:0262c21": "和合與不和合。以性相相望。而論諸大即相也。諸",
    "X12n0275_003:0262c22": "大之性。即如來藏心也。首二句牒定也。不能雜和",
    "X12n0275_003:0262c23": "者。言性應不能隨緣成相也。是法固反言。而喻亦",
    "X12n0275_003:0262c24": "反顯意。則正明性能隨緣而成相。永異虗空之頑",
    "X12n0275_003:0263a01": "斷。故非不和合也。問阿難惟執和合。佛何竝不和",
    "X12n0275_003:0263a02": "合無兼破乎。答二計相待。若不兼破。則破和合之",
    "X12n0275_003:0263a03": "後。阿難必又以為非和合矣。故佛首破之。杜轉計",
    "X12n0275_003:0263a04": "也。△二明非是和合。",
    "X12n0275_003:0263a05": "若和合者。同於變化。始終相成。生滅相續。生死死生。",
    "X12n0275_003:0263a06": "生生死死。如旋火輪。未有休息。",
    "X12n0275_003:0263a07": "首句標定也。同於變化者。言與相同遷也。始終與",
    "X12n0275_003:0263a08": "生滅稍不同。始終者細相也。生滅者大分也。故生",
    "X12n0275_003:0263a09": "滅各有始終。如生為住始。住為生終。異為滅始。滅",
    "X12n0275_003:0263a10": "為異終。始終相成者。謂因始有終。因終復始也。生",
    "X12n0275_003:0263a11": "滅相續者。謂生而接至於滅。滅而復繼以生也。又",
    "X12n0275_003:0263a12": "生滅兼乎無情。生死局於有識。生死死生者。順次",
    "X12n0275_003:0263a13": "而言也。生生死死者。間隔而論也。如云今生之於",
    "X12n0275_003:0263a14": "來生前死之於後死也。又或如轉蛻業化。則生而",
    "X12n0275_003:0263a15": "復生。故曰生生。如中陰命終則死而復死。故曰死",
    "X12n0275_003:0263a16": "死。如旋二句。言性無不變之體。常隨相遷。竟不能",
    "X12n0275_003:0263a17": "復於無始終等也。此亦法固反言。而喻亦反顯也。",
    "X12n0275_003:0263a18": "意則正明相實不能變性。不同火輪之不息。故非",
    "X12n0275_003:0263a19": "是和合也。問今何現成輪轉。答月岸不移。雲舟見",
    "X12n0275_003:0263a20": "動。若果真動。豈能悟之而頓息乎。異喻別明已竟。",
    "X12n0275_003:0263a21": "△三同喻總明。",
    "X12n0275_003:0263a22": "阿難。如水成冰冰還成水。",
    "X12n0275_003:0263a23": "上言性相不同彼二物。故為異喻。此言性相惟同",
    "X12n0275_003:0263a24": "此二相。故曰同喻。以冰水非二物故。言二相正明",
    "X12n0275_003:0263b01": "性相本非二物。但有隨緣不變二義而已。此緣更",
    "X12n0275_003:0263b02": "用同喻。番前異喻。故重呼阿難以起之。言性雖一",
    "X12n0275_003:0263b03": "味。能隨緣而成相。既不如虗空之一於不和。當如",
    "X12n0275_003:0263b04": "何等乎。當如水能成冰。葢水雖一體。自能結之成",
    "X12n0275_003:0263b05": "冰。無所和合而能現和合之相。豈可謂之一定屬",
    "X12n0275_003:0263b06": "於非和合乎。相雖萬殊。能融而歸性。既不如火輪",
    "X12n0275_003:0263b07": "之不息。當如何等乎。當如冰還成水。葢水雖凝結",
    "X12n0275_003:0263b08": "成冰。融之而依然是水。但似和合。而終無變遷。豈",
    "X12n0275_003:0263b09": "可謂之一定屬於和合乎。還字當玩。足顯不變正",
    "X12n0275_003:0263b10": "因不變。故還為水。正於還為水處見其非真和合。",
    "X12n0275_003:0263b11": "若真和合則變矣。如青黃和合即變為緣。豈能還",
    "X12n0275_003:0263b12": "為青黃乎。總立量云。諸大性相是有法。非不和合",
    "X12n0275_003:0263b13": "非和合為宗。隨緣不變故為因。同喻如水冰冰水。",
    "X12n0275_003:0263b14": "異喻如虗空火輪。此意妙甚。宜珍玩之。又當知。阿",
    "X12n0275_003:0263b15": "難惟問四大之相。而佛則雙約性相答之。良以權",
    "X12n0275_003:0263b16": "教所談。雖依性說相。而性是密意。不言即性。阿難",
    "X12n0275_003:0263b17": "久習其教。迷性循相。故和非和計展轉不能忘也。",
    "X12n0275_003:0263b18": "今佛與之。洗前舊見故性相雙舉。而仍以性融相。",
    "X12n0275_003:0263b19": "葢必相得性融。始可以雙祛二計也。且說四科時。",
    "X12n0275_003:0263b20": "實即一一與之融相歸性。阿難領之未徹。故重申",
    "X12n0275_003:0263b21": "而極顯之。總喻性相已竟。△二別詳七大。就分為",
    "X12n0275_003:0263b22": "七科。一地大。又三。一標性約析。",
    "X12n0275_003:0263b23": "汝觀地性。麤為大地。細為微塵。至隣虗塵。析彼極微",
    "X12n0275_003:0263b24": "色邊際相。七分所成。更析隣虗。即實空性。",
    "X12n0275_003:0263c01": "首句標性者。令其追究根元性體也。隣虗者。與空",
    "X12n0275_003:0263c02": "為隣也。至者。自麤相七分而析展轉至隣虗也。次",
    "X12n0275_003:0263c03": "三句。言此隣虗者。乃析彼極微色邊際相為七分。",
    "X12n0275_003:0263c04": "以成此隣虗之名也。極微色邊際相。作一句讀之。",
    "X12n0275_003:0263c05": "言此極微乃色法之邊際。過此將無色相可謂極",
    "X12n0275_003:0263c06": "微矣。然取一極微。又析七分。方成隣虗。則微之又",
    "X12n0275_003:0263c07": "微。極之更極者也。末二句。言更析遂至於空矣。△",
    "X12n0275_003:0263c08": "二就析詳辯。又分二。一因析入而定生出。",
    "X12n0275_003:0263c09": "阿難。若此隣虗。析成虗空。當知虗空出生色相。",
    "X12n0275_003:0263c10": "此之妄計。大似愚者見空華滅於虗空遂計空中",
    "X12n0275_003:0263c11": "出華。大抵不達萬相真源出於藏心者。未有能出",
    "X12n0275_003:0263c12": "此計者也。故西域凡小共計無異與此方太虗凝",
    "X12n0275_003:0263c13": "結成形者。皆相似也。△二總牒起而詳推破。又二。",
    "X12n0275_003:0263c14": "一初標牒。",
    "X12n0275_003:0263c15": "汝今問言。由和合故。出生世間諸變化相。",
    "X12n0275_003:0263c16": "牒定原問。欲舉隣虗。而拶成和空之謬。令其無遁",
    "X12n0275_003:0263c17": "辭也。△二詳破。又為三。一約空無數量破。",
    "X12n0275_003:0263c18": "汝且觀此一隣虗塵。用幾虗空和合而有。不應隣虗",
    "X12n0275_003:0263c19": "合成隣虗。",
    "X12n0275_003:0263c20": "破意全在用幾虗空一句。葢和合須有數量。或二",
    "X12n0275_003:0263c21": "或三。和合為一故。難云用幾(云云)。末二句遮轉救",
    "X12n0275_003:0263c22": "也。設救云。我言和合但合色相。非謂合空以成色",
    "X12n0275_003:0263c23": "相。故此遮云不應(云云)。良以。諸餘麤色。若言是彼",
    "X12n0275_003:0263c24": "細色合成。容或可通。今此隣虗。向下更無細者。唯",
    "X12n0275_003:0264a01": "有虗空。故須合空。若不合空。豈是隣虗合成隣虗",
    "X12n0275_003:0264a02": "耶。設許合成。當有三謬。一者合自成自謬。葢唯合",
    "X12n0275_003:0264a03": "他成自。而未有合自成自者也。二者合一成一謬。",
    "X12n0275_003:0264a04": "葢唯有合多成一者。未有合一成一者也。三者合",
    "X12n0275_003:0264a05": "細成細謬。葢唯有合細成麤者。未有合細成細者",
    "X12n0275_003:0264a06": "也。是則若執諸相和合。須此隣虗亦是和合。若此",
    "X12n0275_003:0264a07": "隣虗既是和合。須是和空而成。葢令其無遁詞也。",
    "X12n0275_003:0264a08": "△二約色不成空破。此以對待。例顯其謬也。葢阿",
    "X12n0275_003:0264a09": "難所執諸相色空。各居其半。即應皆是和合。故此",
    "X12n0275_003:0264a10": "反破。空非和合。用以例顯色非和合也。又二。一故",
    "X12n0275_003:0264a11": "難成空之謬。",
    "X12n0275_003:0264a12": "又隣虗塵。析入空者。用幾色相。合成虗空。",
    "X12n0275_003:0264a13": "言色之邊際隣於空。既須合空而成色空之邊際。",
    "X12n0275_003:0264a14": "隣於色。亦須合色而成空。葢是順彼所執。以為難",
    "X12n0275_003:0264a15": "也。然空者下有缺。當補云。當知。色相出生虗空却",
    "X12n0275_003:0264a16": "接以末二句讀之。後仍有反難。救詞當申。救云。既",
    "X12n0275_003:0264a17": "言析入。何又詰其合成。而阿難不敢如是難者。以",
    "X12n0275_003:0264a18": "析色為空。是彼小乘之自教。諸相和合。是今阿難",
    "X12n0275_003:0264a19": "之自語。故今順彼自語。違彼自教。正以顯彼自語",
    "X12n0275_003:0264a20": "與自教互違。乃墮宗九過中之二過也。是以佛雖",
    "X12n0275_003:0264a21": "故違縱難。而阿難亦不能施辯。何以故。順析入而",
    "X12n0275_003:0264a22": "非和合。則違今自語。依和合而違折入。則背昔自",
    "X12n0275_003:0264a23": "宗。兩處負墮。故默然而不敢辯。此意妙甚。△二例",
    "X12n0275_003:0264a24": "明成色之謬。",
    "X12n0275_003:0264b01": "若色合時。合色非空。若空合時。合空非色。",
    "X12n0275_003:0264b02": "此申正義。而例破之也。四句不平。葢以上二句。例",
    "X12n0275_003:0264b03": "明下二句也。如云。若知合色不可成空。即知合空",
    "X12n0275_003:0264b04": "不可為色矣。可見上科但是故難意在此科相例",
    "X12n0275_003:0264b05": "而明矣。色不成空破已竟。△三約空無合義破。",
    "X12n0275_003:0264b06": "色猶可析。空云何合。",
    "X12n0275_003:0264b07": "上句縱。下句奪也。色猶可析者。猶可析而歸空也。",
    "X12n0275_003:0264b08": "然猶可亦是權許之辭。其實析色。但自析色。虗空",
    "X12n0275_003:0264b09": "實非析色之成空。云何合者。言空決無合義也。虗",
    "X12n0275_003:0264b10": "空略有四義。不可言合。一無形礙。二無數量。三無",
    "X12n0275_003:0264b11": "邊際。四無變動。據此四義。云何可合乎。後當番轉",
    "X12n0275_003:0264b12": "申正意云。若知空之不可合。則知隣虗非和合而",
    "X12n0275_003:0264b13": "成。隣虗既非和合。則地大元非和合而有。和合之",
    "X12n0275_003:0264b14": "計。豈實義耶。是則阿難惟據麤相。如來究至細塵。",
    "X12n0275_003:0264b15": "良以。既執諸相和合。須以至細之塵為元始也。然",
    "X12n0275_003:0264b16": "細塵與空為隣。必至合空之謬。故惟明一空不可",
    "X12n0275_003:0264b17": "合。則和合之計。自可番轉而破盡矣。妙甚妙甚。△",
    "X12n0275_003:0264b18": "三結顯斥執。分二。一結顯。又分為二科。一全體圓",
    "X12n0275_003:0264b19": "融。",
    "X12n0275_003:0264b20": "汝元不知。如來藏中。性色真空。性空真色。清淨本然。",
    "X12n0275_003:0264b21": "周徧法界。",
    "X12n0275_003:0264b22": "此科與陰等。俱稱如來藏。理無不融。而義有差別。",
    "X12n0275_003:0264b23": "中之一字。意味即殊。當以喻明。如大富長者藏中",
    "X12n0275_003:0264b24": "寶物無限。每有宅舍。必出藏寶。廣列堂閣之間。然",
    "X12n0275_003:0264c01": "但千萬分中之一分而已。深藏而未發現者。實無",
    "X12n0275_003:0264c02": "邊量故。上四科。如方指堂閣之寶。說其皆是藏中",
    "X12n0275_003:0264c03": "之物。今此七大。如說此但藏中少分。而彼未發現",
    "X12n0275_003:0264c04": "者。一一充滿。但隨時處。應用若干。即出若干。耳只",
    "X12n0275_003:0264c05": "此已發未發。較其淺深。當立見也。汝元不知者。意",
    "X12n0275_003:0264c06": "貫下科。此科文分五段。一源委。二相融。三離過。四",
    "X12n0275_003:0264c07": "元具。五帀滿。如來一句。指其源委也。良由不知地",
    "X12n0275_003:0264c08": "大之源委本是如來藏中之物。方乃妄謂從空出",
    "X12n0275_003:0264c09": "色。謬起和合之計。故此一句所以指之也。性色二",
    "X12n0275_003:0264c10": "句。明相融也。權外多計性為空理。而不知內有空",
    "X12n0275_003:0264c11": "色相融。故此二句所以明之也。變地為色有三義。",
    "X12n0275_003:0264c12": "一者標本示廣。葢地為諸色之本。而所該攝甚廣。",
    "X12n0275_003:0264c13": "無情則金木瓦石等。有情則毛膚骨肉等。皆地也。",
    "X12n0275_003:0264c14": "故色所攝法。地當十之七八。二者義具揀異。葢色",
    "X12n0275_003:0264c15": "有顏色形質堅礙三義。而各有滿分少分。顏色以",
    "X12n0275_003:0264c16": "黑白可別為滿分。形質以當體可捉為滿分。堅礙",
    "X12n0275_003:0264c17": "以體不相入為滿分。故水於礙義不滿。火於質礙",
    "X12n0275_003:0264c18": "俱不滿。風於色質全缺。而礙亦不滿。惟地大三義",
    "X12n0275_003:0264c19": "具滿故易名為色。揀異彼三缺而不滿也。三者示",
    "X12n0275_003:0264c20": "同諸經。葢凡般若等諸經舉法。與空相融者。皆色",
    "X12n0275_003:0264c21": "法為首。以等八十餘科。今實示同彼意故。易以色",
    "X12n0275_003:0264c22": "名也。性則言其非相。亦即理而非事也。真則言其",
    "X12n0275_003:0264c23": "非俗。亦即體而非用也。性色真空者。言性具之色。",
    "X12n0275_003:0264c24": "即真體之空也。性空真色者。言性具之空。即真體",
    "X12n0275_003:0265a01": "之色也。性色真色。以性融大之辭。真空性空。直目",
    "X12n0275_003:0265a02": "性體之意。顛倒言之。又以總成融即矣。此以性真",
    "X12n0275_003:0265a03": "二字無別故。影互用之。若不影互。應有四句。如云。",
    "X12n0275_003:0265a04": "性色真空。真空性色。性空真色。真色性空。字句方",
    "X12n0275_003:0265a05": "全。經以義該文簡故影互之。問此與般若等尋常",
    "X12n0275_003:0265a06": "所談色即空空即色。為同否耶。曰實大不同。葢般",
    "X12n0275_003:0265a07": "若等。惟據目前所對已發現諸相。而言其即空即",
    "X12n0275_003:0265a08": "色等意。今此不對目前諸相。惟深談如來藏中渾",
    "X12n0275_003:0265a09": "涵未發。即色空融一如此也。後經所謂先非水火。",
    "X12n0275_003:0265a10": "正此意矣。故此性色真色。非但揀於實等諸色。實",
    "X12n0275_003:0265a11": "顯異於事相。俗諦中即空之色也。性空真空。非但",
    "X12n0275_003:0265a12": "揀於斷等諸空。實顯異於事相。真諦中即色之空",
    "X12n0275_003:0265a13": "也。舊以體用真俗理事竝言者。欠研究耳。不知此",
    "X12n0275_003:0265a14": "但全體而大用。尚在下科。具眼者詳之。清淨二字",
    "X12n0275_003:0265a15": "見離過也。良以。色尚檢於般若即空之色。豈墮凡",
    "X12n0275_003:0265a16": "夫之染色。空尚檢於般若即色之空。豈墮二乘之",
    "X12n0275_003:0265a17": "滯空。自來離過絕非。二清淨中。屬自性清淨也。本",
    "X12n0275_003:0265a18": "然二字。表元具也。如來藏中元有之故物所謂悉",
    "X12n0275_003:0265a19": "天真之本具。非緣起之新成。此句揀於權教菩薩",
    "X12n0275_003:0265a20": "修成之惑也。周徧一句示匝滿也。極於無外曰周。",
    "X12n0275_003:0265a21": "周即匝也。貫於無內曰徧。徧即滿也。前雖以寶藏",
    "X12n0275_003:0265a22": "為喻。非世間之寶藏可比。良以。世間寶藏。若眾寶",
    "X12n0275_003:0265a23": "具全。決不能一一匝滿。若一寶匝滿。決不能種種",
    "X12n0275_003:0265a24": "具全。此則二義皆不為礙故。每舉一大。即周匝徧",
    "X12n0275_003:0265b01": "滿於法界。而互不相礙也。法界者。法有軌持二義。",
    "X12n0275_003:0265b02": "界有性分二義。軌即隨緣。持即不變。性即體空。分",
    "X12n0275_003:0265b03": "即成事。總則統於一真。別則開等多種。今此法界。",
    "X12n0275_003:0265b04": "合一真則無容別議。望多種則正周徧於理法界。",
    "X12n0275_003:0265b05": "冥周徧於一切法界耳。以一切離一真悉不可得",
    "X12n0275_003:0265b06": "矣。由是冥中總統之故。方能隨應循發無不足也。",
    "X12n0275_003:0265b07": "△二大用無限。",
    "X12n0275_003:0265b08": "隨眾生心。應所知量。",
    "X12n0275_003:0265b09": "此約其本具妙用。能隨能應。不與循業相同。舊於",
    "X12n0275_003:0265b10": "此二句。仍連循業發現通為一氣。及詳下諸大。實",
    "X12n0275_003:0265b11": "從隨心應量處斷之因。得其分屬之本意。請詳下",
    "X12n0275_003:0265b12": "解眾生攝盡九界有情。心以根性言有勝有劣。量",
    "X12n0275_003:0265b13": "以心知言有大有小。若但以劣心小量致之。則所",
    "X12n0275_003:0265b14": "以應之以麤少之色者。固無不副其心。而無不滿",
    "X12n0275_003:0265b15": "其量也。若能以勝心大量致之。則所以應之以廣",
    "X12n0275_003:0265b16": "妙之色者。亦無不副其心。而無不滿其量也。世出",
    "X12n0275_003:0265b17": "世間有為無為。亦復如是。通上科論之。則上科是",
    "X12n0275_003:0265b18": "性是體是真是理。此科是相是用是俗是事。故知",
    "X12n0275_003:0265b19": "上之色空早露相用等釋者非也。且既從性起相。",
    "X12n0275_003:0265b20": "便知全相即性。體用等亦復如是。所以說地大即",
    "X12n0275_003:0265b21": "藏中之性也。又當知。陰等四科。皆先剖破相妄。然",
    "X12n0275_003:0265b22": "後結顯性真故。以破相之義。猶半同於空宗。今此",
    "X12n0275_003:0265b23": "七大乃窮自性海淵涵流出諸法故。純標性真。杳",
    "X12n0275_003:0265b24": "無虗妄字面。誠法性宗之獨談。非惟逈超般若。而",
    "X12n0275_003:0265c01": "亦不異於前文也。結顯一科已竟。△二斥執。",
    "X12n0275_003:0265c02": "循業發現。世間無知。惑為因緣及自然性。皆是識心",
    "X12n0275_003:0265c03": "分別計度。但有言說。都無實義。",
    "X12n0275_003:0265c04": "此方約迷位及悟人因位而言。先問云。體既本然",
    "X12n0275_003:0265c05": "周遍。而用又隨心應量。則稱體作用無不自在。何",
    "X12n0275_003:0265c06": "必循業乎。答正由無始未悟久迷本有。以致全不",
    "X12n0275_003:0265c07": "自在。豈惟迷位必循染業而後能發。縱是悟人亦",
    "X12n0275_003:0265c08": "須循淨業而後能現。是故此之四字。雙具兩種不",
    "X12n0275_003:0265c09": "自在意。一者世出世間一切淨妙之色。若不循彼",
    "X12n0275_003:0265c10": "種種淨業。雖欲發現。不可得也。二者三塗四惡一",
    "X12n0275_003:0265c11": "切苦穢之色。若不戒彼種種染業。雖欲不發現。不",
    "X12n0275_003:0265c12": "可得也。葢不戒即是循也。故此四字。非但只表不",
    "X12n0275_003:0265c13": "循業則不得發現。兼表循業則不得不發現。而二",
    "X12n0275_003:0265c14": "俱無自由分矣。然此四字。正是致下二惑之由。故",
    "X12n0275_003:0265c15": "分屬下文。良以。業之起也。似有由藉。故世間淺智",
    "X12n0275_003:0265c16": "眾生。執此生起之近由。而遂惑為因緣性。曾不達",
    "X12n0275_003:0265c17": "圓融不變之體。周徧法界。何所藉於因緣。業之成",
    "X12n0275_003:0265c18": "也。似難改移。故世間無智眾生。執此難改之現量。",
    "X12n0275_003:0265c19": "而遂惑為自然性。曾不達無限隨緣之用。隨心應",
    "X12n0275_003:0265c20": "量。何得泥於自然。是皆為一循業之所惑耳。向使",
    "X12n0275_003:0265c21": "只隨心應量。而不必循業。則眾生皆應達唯心之",
    "X12n0275_003:0265c22": "旨。而不至種種惑矣(問悟人既須循業。佛循業否。答佛在因位循之。却即菩薩",
    "X12n0275_003:0265c23": "因滿果發之後。但惟隨心尚無量之可應。何有業之可循。惟除示現無實業也。故知稱體作用。無不自在。",
    "X12n0275_003:0265c24": "惟佛能之。問現見菩薩作用自在。何言惟佛能之。答菩薩修行未畢。正由循業所發故。今非揀其不能作",
    "X12n0275_003:0266a01": "用自在。但揀其非是不循業耳。然惟圓實菩薩。所循大自在業。所發十玄妙色。與果人敵體相似焉。問何",
    "X12n0275_003:0266a02": "為大自在業。答應即華嚴十玄妙。觀及本經耳門三昧是也。又所應之知。即解悟也。所循之業。即修行也。",
    "X12n0275_003:0266a03": "若惟務修行。而不求圓解。則三祇六度。終無實果。正以知自局。而量自有限也。若但專務多聞。而不策圓",
    "X12n0275_003:0266a04": "修。則恒沙妙理。秪益戲論。正以業不循。而果終不發也。以此而知。圓解圓修。不可不相應矣)識",
    "X12n0275_003:0266a05": "心即六識也。辯析不混曰分別。詳細較量曰計度。",
    "X12n0275_003:0266a06": "即徧計執也。但徒也。徒有言說。即情有也。都無實",
    "X12n0275_003:0266a07": "義者。即理無也。此則和合。即兼於因緣中。不和合",
    "X12n0275_003:0266a08": "即兼於自然中矣。又解但凡也。凡有言說者。推類",
    "X12n0275_003:0266a09": "廣指之詞。如和合及諸重疊是非之計。皆在其中。",
    "X12n0275_003:0266a10": "二釋俱通。夫不知體用及惑執二計。阿難與世間",
    "X12n0275_003:0266a11": "義應互該影略而已。此全科意。後皆准之。地大已",
    "X12n0275_003:0266a12": "竟。△二火大。分三。一標性約求。",
    "X12n0275_003:0266a13": "阿難。火性無我。寄於諸緣。汝觀城中未食之家。欲炊",
    "X12n0275_003:0266a14": "爨時。手執陽燧。日前求火。",
    "X12n0275_003:0266a15": "無我者。溫陵所謂火無體寓物成形。是也。故執火",
    "X12n0275_003:0266a16": "者。須憑柴等。離柴等則無當體可捉也。[橘矛+隹]李曰。陽",
    "X12n0275_003:0266a17": "燧者。崔豹古今註云。以銅為之。如鏡之狀。照物則",
    "X12n0275_003:0266a18": "影倒。向日則火出。淮南子曰。陽燧火方諸也。論衡",
    "X12n0275_003:0266a19": "曰。於五月丙午日。銷鍊五方石。圓如鏡。中央窪。予",
    "X12n0275_003:0266a20": "亦曾見。映日光影注處即燒然。水晶珠注燒全同",
    "X12n0275_003:0266a21": "也。△二就求詳辯。分四。一舉例。",
    "X12n0275_003:0266a22": "阿難。名和合者。如我與汝一千二百五十比丘。今為",
    "X12n0275_003:0266a23": "一眾。眾雖為一。詰其根本。各各有身。皆有所生氏族",
    "X12n0275_003:0266a24": "名字。如舍利弗婆羅門種。優樓頻螺迦葉波種。乃至",
    "X12n0275_003:0266b01": "阿難瞿曇種姓。",
    "X12n0275_003:0266b02": "此舉和合之例。亦異喻也。意顯下火大不同此例",
    "X12n0275_003:0266b03": "也。此之破法。葢約分開之相。以破和合之計。葢必",
    "X12n0275_003:0266b04": "有分開之相。以為和合之本。然後方同和合。故舉",
    "X12n0275_003:0266b05": "一眾和合而分開各有氏族。以為定例。至下開合",
    "X12n0275_003:0266b06": "二科。而火無生處。足顯和合之計為妄矣。婆羅門",
    "X12n0275_003:0266b07": "此云淨裔。溫陵曰。優樓頻螺。此云木爪林。迦葉波",
    "X12n0275_003:0266b08": "此云大龜氏。瞿曇此云日種。後代改姓釋迦耳。△",
    "X12n0275_003:0266b09": "二牒定。",
    "X12n0275_003:0266b10": "阿難。若此火性。因和合有。",
    "X12n0275_003:0266b11": "△三標徵。",
    "X12n0275_003:0266b12": "彼手執鏡。於日求火。此火為從。鐘中而出。為從艾出。",
    "X12n0275_003:0266b13": "為於日來。",
    "X12n0275_003:0266b14": "彼手下標也。此火下徵也。△四逐破。分二。一開破",
    "X12n0275_003:0266b15": "例審。又分二。一開破。又三。一破從日生。",
    "X12n0275_003:0266b16": "阿難。若日來者。自然燒汝手中之艾。來處林木。皆應",
    "X12n0275_003:0266b17": "受焚。",
    "X12n0275_003:0266b18": "自能二句。猶是牒定之辭。來處二句方是破意。言",
    "X12n0275_003:0266b19": "燒林何異燒艾也。△二破從鏡生。",
    "X12n0275_003:0266b20": "若鏡中出。自能於鏡出然于艾。鏡何不鎔。紆汝手執。",
    "X12n0275_003:0266b21": "尚無熱相。云何融泮。",
    "X12n0275_003:0266b22": "自能二句亦牒也。鏡何一句破也。紆屈也。紆汝三",
    "X12n0275_003:0266b23": "句證也。△三破從艾生。",
    "X12n0275_003:0266b24": "若生於艾。何藉日鏡光明相接然後火生。",
    "X12n0275_003:0266c01": "△二例審。",
    "X12n0275_003:0266c02": "汝又諦觀。鏡因手執。日從天來。艾本地生。火從何方。",
    "X12n0275_003:0266c03": "遊歷於此。",
    "X12n0275_003:0266c04": "例審者比例而審其所從來也。鏡因三句取例也。",
    "X12n0275_003:0266c05": "火從二句審之也。此審有二意。一者且破和合。葢",
    "X12n0275_003:0266c06": "上科三處無生已顯。不同舍利弗等各有氏族所",
    "X12n0275_003:0266c07": "生。而此之例審。又言。況彼三物各有從來。而此火",
    "X12n0275_003:0266c08": "何所從來。既無從來。其何以為和合之本乎。足見",
    "X12n0275_003:0266c09": "其非和合性也。二者更索源委。意謂彼三各有來",
    "X12n0275_003:0266c10": "處。而此火何獨無所從來乎。欲人審其來源也。開",
    "X12n0275_003:0266c11": "破例審一科已竟。△二合破直審又二。一合破。",
    "X12n0275_003:0266c12": "日鏡相遠。非和非合。",
    "X12n0275_003:0266c13": "上言無從生之處。但顯無和合之本。此則正明無",
    "X12n0275_003:0266c14": "和合之實也。言凡謂之和合者。須同一處交雜。安",
    "X12n0275_003:0266c15": "有懸遠相隔。而為和合者哉。缺艾語略耳。艾亦同",
    "X12n0275_003:0266c16": "鏡與日遠也。△二直審。",
    "X12n0275_003:0266c17": "不應人光無從自有。",
    "X12n0275_003:0266c18": "此之直審與前例審不同。彼云從何歷此者。疑問",
    "X12n0275_003:0266c19": "令人審識之辭。此云不應無從者。決定斷其有本",
    "X12n0275_003:0266c20": "之謂也。一疑一決。所以不同。文雖寄于合破科中。",
    "X12n0275_003:0266c21": "而意仍雙承上文云。開之既無從生之處。合之又",
    "X12n0275_003:0266c22": "無和合之相。此火豈無所從來而自有乎。躍然而",
    "X12n0275_003:0266c23": "未說破。到下文文說破也(又開合所分四科以次。酷似不他生不自生不",
    "X12n0275_003:0266c24": "共生不無因生。文雖似而旨各別。彼因人執萬法有生。故詳破生相。顯其無生而已。此因昧法真源。而妄",
    "X12n0275_003:0267a01": "謂出於和合。故隨破隨審。令其悟真本源也)就求詳辯已竟。△三結顯",
    "X12n0275_003:0267a02": "斥執。又二。一結顯。又分二。一全體圓融。",
    "X12n0275_003:0267a03": "汝猶不知。如來藏中。性火真空。性空真火。清淨本然。",
    "X12n0275_003:0267a04": "周徧法界。",
    "X12n0275_003:0267a05": "准上。△二大用無限。又二。一正明大用。",
    "X12n0275_003:0267a06": "隨眾生心。應所知量。",
    "X12n0275_003:0267a07": "准上。△二驗其無限。",
    "X12n0275_003:0267a08": "阿難當知。世人一處執鏡。一處火生。徧法界執。滿世",
    "X12n0275_003:0267a09": "間起。起徧世間。寧有方所。",
    "X12n0275_003:0267a10": "葢就上求火之事。以推開徵驗。可見隨心應量無",
    "X12n0275_003:0267a11": "有限極也。此取凡夫現境。尚無限極。聖人分上。愈",
    "X12n0275_003:0267a12": "可知矣。結顯已竟。△二斥執。",
    "X12n0275_003:0267a13": "循業發現。世間無知。惑為因緣及自然性。皆是識心",
    "X12n0275_003:0267a14": "分別計度。但有言說。都無實義。",
    "X12n0275_003:0267a15": "准上火大已竟。△三水大。分三。一標性約求。",
    "X12n0275_003:0267a16": "阿難。水性不定。流息無恒。如室羅城迦毗羅仙斫迦",
    "X12n0275_003:0267a17": "羅仙及鉢頭摩訶薩多等諸大幻師。求太陰精。用和",
    "X12n0275_003:0267a18": "幻樂。是諸師等。於白月晝。手執方諸。承月中水。",
    "X12n0275_003:0267a19": "流息。如雨露之有無川源之溢竭。水性大槩如此。",
    "X12n0275_003:0267a20": "迦毗羅此云青色。斫迦羅此云鴛鴦。鉢頭摩訶薩",
    "X12n0275_003:0267a21": "多未詳。溫陵曰。四皆外道善幻術者也。其曰求太",
    "X12n0275_003:0267a22": "陰精。及承月中水者。順諸師計從月出也。十五夜",
    "X12n0275_003:0267a23": "為望。望前為白月。望後為黑月。月當正午。光皎如",
    "X12n0275_003:0267a24": "晝。故稱為晝。方諸陰燧水精珠也。孤山引高誘註",
    "X12n0275_003:0267b01": "淮南子。乃云。大蛤拭熱向月則水生也。而經文明",
    "X12n0275_003:0267b02": "白言珠況珠亦蛤出。以珠取水。應亦拭熱矣。△二",
    "X12n0275_003:0267b03": "就求詳辯。又為二。一徵起。",
    "X12n0275_003:0267b04": "此水為復從珠中出。空中自有。為從月來。",
    "X12n0275_003:0267b05": "△二逐破。又分為二。一開破例審。又二。一開破。又",
    "X12n0275_003:0267b06": "三。一破從月生。",
    "X12n0275_003:0267b07": "阿難。若從月來。尚能遠方令珠出水。所經林木。皆應",
    "X12n0275_003:0267b08": "吐流。流則何待方諸所出。不流明水。非從月降。",
    "X12n0275_003:0267b09": "經臨也。即照臨之謂也。遠方者。言珠比所經林木",
    "X12n0275_003:0267b10": "尚為隔遠。又如月當正南。則自珠以南之林木。皆",
    "X12n0275_003:0267b11": "是所經近處。或珠在平地。則高阜以上之林木。皆",
    "X12n0275_003:0267b12": "是所經近處。此是以遠證近之必流也。下四句則",
    "X12n0275_003:0267b13": "是流與不流。皆不當理矣。△二破從珠生。",
    "X12n0275_003:0267b14": "若從珠出。則此珠中。常應流水。何待中宵承白月晝。",
    "X12n0275_003:0267b15": "△三破從空生。",
    "X12n0275_003:0267b16": "若從空生。空性無邊。水當無際。從人洎天。皆同滔溺。",
    "X12n0275_003:0267b17": "云何復有水陸空行。",
    "X12n0275_003:0267b18": "△二例審。",
    "X12n0275_003:0267b19": "汝更諦觀。有從天陟。珠因手持。承珠水盤。本人敷設。",
    "X12n0275_003:0267b20": "水從何方流注於此。",
    "X12n0275_003:0267b21": "除空添盤者。以空無從來不可取例。盤無與水人",
    "X12n0275_003:0267b22": "不疑生。故兩科互為去取也。開破例審已竟。△二",
    "X12n0275_003:0267b23": "合破直審又分二。一合破。",
    "X12n0275_003:0267b24": "月珠相遠。非和非合。",
    "X12n0275_003:0267c01": "△二直審。",
    "X12n0275_003:0267c02": "不應水精無從自有。",
    "X12n0275_003:0267c03": "准上可知。就求詳辯已竟。△三結顯斥執。分二。一",
    "X12n0275_003:0267c04": "結顯。又二。一全體圓融。",
    "X12n0275_003:0267c05": "汝尚不知。如來藏中。性水真空。性空真水。清淨本然。",
    "X12n0275_003:0267c06": "周徧法界。",
    "X12n0275_003:0267c07": "義皆准上。△二大用無限。又二。一正明大用。",
    "X12n0275_003:0267c08": "隨眾生心。應所知量。",
    "X12n0275_003:0267c09": "△二驗其無限。",
    "X12n0275_003:0267c10": "一處執珠。一處水出。徧法界執。滿法界生。生滿世間。",
    "X12n0275_003:0267c11": "寧有方所。",
    "X12n0275_003:0267c12": "△二斥執。",
    "X12n0275_003:0267c13": "循業發現。世間無知。惑為因緣及自然性。皆是識心",
    "X12n0275_003:0267c14": "分別計度。但有言說。都無實義。",
    "X12n0275_003:0267c15": "准上水大已竟。△四風大。分三。一標性約拂。",
    "X12n0275_003:0267c16": "阿難。風性無體。動靜不常。汝常整衣。入於大眾。僧伽",
    "X12n0275_003:0267c17": "梨角。動及傍人。則有微風。拂彼人面。",
    "X12n0275_003:0267c18": "風之動靜不常。人所易見。當不止於垂衣拂衣。但",
    "X12n0275_003:0267c19": "約衣發辯而已。僧伽黎此云大衣。△二就拂詳辯。",
    "X12n0275_003:0267c20": "又二。一徵起。",
    "X12n0275_003:0267c21": "此風為復出袈裟角。發於虗空。生彼人面。",
    "X12n0275_003:0267c22": "袈裟此云壞色。若從義而翻。則離塵出世等。種種",
    "X12n0275_003:0267c23": "多譯。茲不繁引。△二逐破。又二。一開破例審。又二。",
    "X12n0275_003:0267c24": "一開破。又為三。一破從衣生。",
    "X12n0275_003:0268a01": "阿難。此風若復出袈裟角。汝乃披風。其衣飛搖。應離",
    "X12n0275_003:0268a02": "汝體。我今說法。會中垂衣。汝看我衣。風何所在。不應",
    "X12n0275_003:0268a03": "衣中有藏風地。",
    "X12n0275_003:0268a04": "汝乃三句。言衣即風。風性不住。故應離體。我今六",
    "X12n0275_003:0268a05": "句。令傍觀察審也。△二破從空生。",
    "X12n0275_003:0268a06": "若生虗空。汝衣不動。何因無拂。空性常住。風應常生。",
    "X12n0275_003:0268a07": "若無風時。虗空當滅。滅風可見。滅空何狀。若有生滅。",
    "X12n0275_003:0268a08": "不名虗空。名為虗空。云何風出。",
    "X12n0275_003:0268a09": "此有三破。仍含多義。汝衣二句。不應藉緣破也。言",
    "X12n0275_003:0268a10": "既云空生。即當自生。何假衣動為緣乎。空性六句。",
    "X12n0275_003:0268a11": "體性相異破也。言空以常住為體性。風以生滅為",
    "X12n0275_003:0268a12": "體性故。首二句。以風從空。則應同常。次二句。以空",
    "X12n0275_003:0268a13": "從風。則應同滅。今皆不然。可見體性畢竟異矣。末",
    "X12n0275_003:0268a14": "二句。申滅空之謬。以足空之無滅而已。若有四句。",
    "X12n0275_003:0268a15": "名實相乖破也。言義須與名相應。名須與體相當。",
    "X12n0275_003:0268a16": "今約無情。則生滅乃有形質之義。虗空乃無形質",
    "X12n0275_003:0268a17": "之名。故曰若有生滅。則非虗空。見名義不相應也。",
    "X12n0275_003:0268a18": "又虗空表以無物為體。風出則是有物非虗。故曰",
    "X12n0275_003:0268a19": "名為虗空。云何風出。見名體不相當也。△三破從",
    "X12n0275_003:0268a20": "面生。",
    "X12n0275_003:0268a21": "若風自生。被拂之面。從彼面生。當應拂汝。自汝整衣。",
    "X12n0275_003:0268a22": "云何倒拂。",
    "X12n0275_003:0268a23": "自汝整衣云何倒拂者。何得只待汝整衣之時。而",
    "X12n0275_003:0268a24": "又倒拂於彼。不拂於汝也。葢出於彼面。而又拂彼",
    "X12n0275_003:0268b01": "面。故曰倒拂也。△二例審。",
    "X12n0275_003:0268b02": "汝審諦觀。整衣在法。面屬彼人。虗空寂然。不參流動。",
    "X12n0275_003:0268b03": "風自誰方鼓動來此。",
    "X12n0275_003:0268b04": "虗空二句。非取從來之例。却即是風空性隔之意。",
    "X12n0275_003:0268b05": "亦現前可別之相。不宜泥也。△二合破直審。又二。",
    "X12n0275_003:0268b06": "一合破。",
    "X12n0275_003:0268b07": "風空性隔。非和非合。",
    "X12n0275_003:0268b08": "此只就風與空性體乖隔而說。非和非合。與前二",
    "X12n0275_003:0268b09": "大稍異。良以。風從空生。人所常執。故多破空生。如",
    "X12n0275_003:0268b10": "此方言虗能生風。其見一也。佛語隨宜無定耳。△",
    "X12n0275_003:0268b11": "二直審。",
    "X12n0275_003:0268b12": "不應風性。無從自有。",
    "X12n0275_003:0268b13": "准上就拂詳辯已竟。△三結顯斥執。又分二。一結",
    "X12n0275_003:0268b14": "顯。又為二。一全體圓融。",
    "X12n0275_003:0268b15": "汝宛不知。如來藏中。性風真空。性空真風。清淨本然。",
    "X12n0275_003:0268b16": "周徧法界。",
    "X12n0275_003:0268b17": "二大用無限。又曲分為二科。一正明大用。",
    "X12n0275_003:0268b18": "隨眾生心。應所知量。",
    "X12n0275_003:0268b19": "△二驗其無限。",
    "X12n0275_003:0268b20": "阿難。如汝一人微動服衣。有微風出。徧法界拂。滿國",
    "X12n0275_003:0268b21": "土生。周徧世間。寧有方所。",
    "X12n0275_003:0268b22": "△二斥執。",
    "X12n0275_003:0268b23": "循業發現。世間無知。惑為因緣及自然性。皆是識心",
    "X12n0275_003:0268b24": "分別計度。但有言說。都無實義。",
    "X12n0275_003:0268c01": "准上風大已竟。△五空大。分四。一標性約鑿。",
    "X12n0275_003:0268c02": "阿難。空性無形。因色顯發。如室羅城去河遙處。諸剎",
    "X12n0275_003:0268c03": "剎種。及婆羅門。毗舍。首陀。兼頗羅墮。旃陀羅等。新立",
    "X12n0275_003:0268c04": "安居。鑿井求水。出土一尺。於中則有一尺虗空。如是",
    "X12n0275_003:0268c05": "乃至出土一丈。中間還得一丈虗空。虗空淺深。隨出",
    "X12n0275_003:0268c06": "多少。",
    "X12n0275_003:0268c07": "首二句。言其自無形表對色方顯。唯識謂之空一",
    "X12n0275_003:0268c08": "顯色。不必局於鑿土方顯。溫陵曰。西天貴賤。族分",
    "X12n0275_003:0268c09": "四姓。如此方四民。剎帝利王族也。婆羅門淨志也。",
    "X12n0275_003:0268c10": "亦云淨行。以守道居正。潔白其操也。毗舍商賈也。",
    "X12n0275_003:0268c11": "首陀農夫也。是為四姓。頗羅墮利根也。旃陀羅魁",
    "X12n0275_003:0268c12": "膾也。此又智愚之族也。名義集云。旃陀羅此云屠",
    "X12n0275_003:0268c13": "者。屠殺人畜者也。西天淫殺同賤殺者。猶目為惡",
    "X12n0275_003:0268c14": "人。國法令其搖鈴執幟。警人異路。不與良民同行。",
    "X12n0275_003:0268c15": "故亦翻嚴幟也。△二就鑿詳辯。又二。一徵起。",
    "X12n0275_003:0268c16": "此空為當因土所出。因鑿所有。無因自生。",
    "X12n0275_003:0268c17": "△二逐破。又二。一開破列審。又二。一開破。又曲分",
    "X12n0275_003:0268c18": "三。一依無因破。",
    "X12n0275_003:0268c19": "阿難。若復此空。無因自生。未鑿土前。何不無礙。惟見",
    "X12n0275_003:0268c20": "大地。逈無通達。",
    "X12n0275_003:0268c21": "逈遠貌。謂極目而視也。言未鑿無空。明因鑿有。何",
    "X12n0275_003:0268c22": "成無因耶。△二依出土破。又為二。一破有出入。",
    "X12n0275_003:0268c23": "若因土出。則土出時。應見空入。若土先出。無空入者。",
    "X12n0275_003:0268c24": "云何虗空因土而出。",
    "X12n0275_003:0269a01": "既未鑿之先。原不見空。則必謂出土而後成空故。",
    "X12n0275_003:0269a02": "此即約出土而難也。意謂既言空因土出而後有。",
    "X12n0275_003:0269a03": "須土先出而空後入。如開池引水者可也。故曰則",
    "X12n0275_003:0269a04": "土出時應見空入。然土出可見。空入何相。故曰若",
    "X12n0275_003:0269a05": "土(云云)。言既無空入之相。則計因土出而有空者。",
    "X12n0275_003:0269a06": "妄情而已也。△二破無出入。",
    "X12n0275_003:0269a07": "若無出入。則應空土元無異因。無異則同。則土出時。",
    "X12n0275_003:0269a08": "空何不出。",
    "X12n0275_003:0269a09": "防轉記也。仍承上難。必言。土自出入。空何出入。故",
    "X12n0275_003:0269a10": "即約空無出入以難也。意謂。既言空無出入。則土",
    "X12n0275_003:0269a11": "未出時。應即有空。而空土一體不分。故曰則應空",
    "X12n0275_003:0269a12": "土元無異因也。一體遂成同出之謬。故難曰無異",
    "X12n0275_003:0269a13": "(云云)。△三依鑿以破。又為二。一破因鑿以出。",
    "X12n0275_003:0269a14": "若因鑿出。則鑿出空。應非出土。",
    "X12n0275_003:0269a15": "意謂。既言空獨因鑿。不因出土。即應惟以鑿空。何",
    "X12n0275_003:0269a16": "必鑿土。故曰則鑿出空。應非出土。△二破不因鑿",
    "X12n0275_003:0269a17": "出。",
    "X12n0275_003:0269a18": "不因鑿出。鑿自出土。云何見空。",
    "X12n0275_003:0269a19": "意謂。若言空非因鑿。與鑿無干。鑿應惟出於土。應",
    "X12n0275_003:0269a20": "不見空。今何隨鑿隨見虗空。開破已竟。△二列審。",
    "X12n0275_003:0269a21": "汝更審諦諦審諦觀。鑿從人手。隨方運轉。土因地移。",
    "X12n0275_003:0269a22": "如是虗空。因何所出。",
    "X12n0275_003:0269a23": "疊言審諦。令極詳察也。隨方運轉選地施功也。土",
    "X12n0275_003:0269a24": "因地移者。土從地中移出也。無因非是實法故。不",
    "X12n0275_003:0269b01": "取例從來。△二合破直審。又二。一合破。",
    "X12n0275_003:0269b02": "鑿空虗實。不相為用。非和非合。",
    "X12n0275_003:0269b03": "意言。鑿須鑿實空乃是虗。前風空言其性乖。此鑿",
    "X12n0275_003:0269b04": "空謂其用。皆背不成和合相生之義矣。△二直審。",
    "X12n0275_003:0269b05": "不應虗空。無從自出。",
    "X12n0275_003:0269b06": "準上。就鑿詳辯已竟。△三合會警悟。吳興曰。四大",
    "X12n0275_003:0269b07": "後所以點空均名五大者。葢諸經常談惟四而已。",
    "X12n0275_003:0269b08": "此既異彼。故特言之。下根識中。其例亦爾。此解全",
    "X12n0275_003:0269b09": "得此科之來意也。又二。一融性合會。",
    "X12n0275_003:0269b10": "若此虗空。性圓周徧。本不動搖。當知。現前地水火風。",
    "X12n0275_003:0269b11": "均名五大。性真圓融。皆如來藏。本無生滅。",
    "X12n0275_003:0269b12": "融性謂融結空性。合會謂會同四大。首三句結空",
    "X12n0275_003:0269b13": "之性也。若此二字。承上破審說下圓周徧三字。重",
    "X12n0275_003:0269b14": "一圓字。良以。尋常論空。亦言周徧。然有色法礙處。",
    "X12n0275_003:0269b15": "即不圓滿。是言周徧。而非圓周徧也。今言空性圓",
    "X12n0275_003:0269b16": "滿。色不為礙。故曰圓周徧矣。此句結其即是性真",
    "X12n0275_003:0269b17": "也。不動搖同後無生滅。蓋周徧表其非此有而彼",
    "X12n0275_003:0269b18": "無此無而彼有。圓滿意也。不動表其非先無而後",
    "X12n0275_003:0269b19": "有今有而後無。常住意也。此句結其離諸妄相也。",
    "X12n0275_003:0269b20": "以上結定空大。向下方是合四成五之意。中三句。",
    "X12n0275_003:0269b21": "先以合會。其名現前。即指目前所對已發現之法。",
    "X12n0275_003:0269b22": "說其皆藏性。逈與結顯處別矣。均名五大語。會五",
    "X12n0275_003:0269b23": "大名同實乃新許空為大也。末三句。後以會合其",
    "X12n0275_003:0269b24": "體也。性真圓融。即前性圓周徧。本無生滅。即前本",
    "X12n0275_003:0269c01": "不動搖。但上是單結空大。此是合同五大。皆如來",
    "X12n0275_003:0269c02": "藏一句。文總五大。意通上下。上通性真圓融。下通",
    "X12n0275_003:0269c03": "本無生滅。總與申其源委。然記但是以四例空。又",
    "X12n0275_003:0269c04": "當知。非但此一新得大名。雖彼四者。舊稱為大。亦",
    "X12n0275_003:0269c05": "惟據其處處皆有言之。而實相礙互闕非真大也。",
    "X12n0275_003:0269c06": "自今融以藏性圓融常住。方為真大。是則雖非新",
    "X12n0275_003:0269c07": "得大名。而實逈非舊比也。如迦葉等。舊雖久稱聲",
    "X12n0275_003:0269c08": "聞羅漢。必經法華開顯。方乃即真矣。△二警令發",
    "X12n0275_003:0269c09": "悟。",
    "X12n0275_003:0269c10": "阿難。汝心昏迷。不悟四大元如來藏。當觀虗空為出",
    "X12n0275_003:0269c11": "為入為非出入。",
    "X12n0275_003:0269c12": "上科方以空大會同四大。是欲將四大例明空大。",
    "X12n0275_003:0269c13": "此科舉四大令其因空反觀。却是欲將空大發明",
    "X12n0275_003:0269c14": "四大也。昏者情識常暗。迷者動惑於邪也。由昏故",
    "X12n0275_003:0269c15": "迷相。因而致然。前執四大諸相皆和合即其事也。",
    "X12n0275_003:0269c16": "然既暗惑於邪。必背馳於正。故即不悟四大元如",
    "X12n0275_003:0269c17": "來藏非和非合亦非不和合也。下却教其觀空大。",
    "X12n0275_003:0269c18": "以審其有出有入乎及無出入乎。意蓋令其若悟",
    "X12n0275_003:0269c19": "虗空周徧不動非出非入非不出入。即悟四大圓",
    "X12n0275_003:0269c20": "融常住非和非合非不和合矣。經文明皆雙遣二",
    "X12n0275_003:0269c21": "邊。舊註皆墮一邊。所以不敢取也。△四結顯斥執",
    "X12n0275_003:0269c22": "又二。一結顯。又二。一全體圓融。",
    "X12n0275_003:0269c23": "汝全不知。如來藏中。性覺真空。性空真覺。清淨本然。",
    "X12n0275_003:0269c24": "周徧法界。",
    "X12n0275_003:0270a01": "性覺真空二句。比前變其文。而復顛倒其意也。以",
    "X12n0275_003:0270a02": "前俱用本大與空相融。此則本大即是空字。若準",
    "X12n0275_003:0270a03": "前相融。則合兩句。皆云性空真空。文不可別也。今",
    "X12n0275_003:0270a04": "將前指性之空。換為覺字。即改寂為照。義無傷也。",
    "X12n0275_003:0270a05": "則此中空字。乃是虗空之空字。若照前不顛倒。合",
    "X12n0275_003:0270a06": "云性空真覺性覺真空。今文上下交換。然亦無礙。",
    "X12n0275_003:0270a07": "但令人覺其文耳。△二大用無限。又分二。一正明",
    "X12n0275_003:0270a08": "大用。",
    "X12n0275_003:0270a09": "隨眾生心。應所知量。",
    "X12n0275_003:0270a10": "△二驗其無限。",
    "X12n0275_003:0270a11": "阿難。如一井空。空生一井。十方虗空亦復如是。圓滿",
    "X12n0275_003:0270a12": "十方。寧有方所。",
    "X12n0275_003:0270a13": "△三斥執。",
    "X12n0275_003:0270a14": "循業發現。世間無知。惑為因緣及自然性。皆是識心",
    "X12n0275_003:0270a15": "分別計度。但有言說。都無實義。",
    "X12n0275_003:0270a16": "義皆準上。空大已竟。△六見大。即根大也。總攝六",
    "X12n0275_003:0270a17": "根。但舉眼根以為例耳。然但取根中之性。非取浮",
    "X12n0275_003:0270a18": "塵。故惟言見等。而不言眼等。意可見也。分為四。一",
    "X12n0275_003:0270a19": "標性約塵。",
    "X12n0275_003:0270a20": "阿難。見覺無知。因色空有。如汝今者。在祇陀林。朝明",
    "X12n0275_003:0270a21": "夕昏。設居中宵。白月則光。黑月便暗。則明暗等。因見",
    "X12n0275_003:0270a22": "分析。",
    "X12n0275_003:0270a23": "此中全約見之與塵。為同異等。以破和合之妄執。",
    "X12n0275_003:0270a24": "然其別名塵相二三開合不定。應先總釋。不過色",
    "X12n0275_003:0270b01": "空明暗之四。互為隱顯耳。如總言色空。是合明暗",
    "X12n0275_003:0270b02": "以對空。只言明暗。是開色攝空也。若言明暗空。是",
    "X12n0275_003:0270b03": "開色以對空。如言見空。是空攝色而對見也。至文",
    "X12n0275_003:0270b04": "再指。庶不惑矣。見覺者。猶言見性也。無知者。離塵",
    "X12n0275_003:0270b05": "無別所知。因色空有。釋成上句也。以雙離明暗。無",
    "X12n0275_003:0270b06": "復見之自相。故言因色空有。此即合明暗以對空",
    "X12n0275_003:0270b07": "矣。方以標定。向下歷舉目前現塵也。朝明夕昏。晝",
    "X12n0275_003:0270b08": "之明暗也。白月黑月。夜之明暗也。等即等於空耳。",
    "X12n0275_003:0270b09": "因見分析者。因此塵而見得分析也。方表見托塵",
    "X12n0275_003:0270b10": "立。不可言塵因見分析。以此單破見之和合。非破",
    "X12n0275_003:0270b11": "塵也。此中乃是開色攝空。△二就塵詳辯。又二。一",
    "X12n0275_003:0270b12": "徵起。",
    "X12n0275_003:0270b13": "此見為復與明暗相并太虗空。為同一體。為非一體。",
    "X12n0275_003:0270b14": "或同非同。或異非異。",
    "X12n0275_003:0270b15": "擕李曰。此問四句。一同。二異。三或同或異。四非同",
    "X12n0275_003:0270b16": "非異。但經文分兩同兩異。各成一句。斯解與下破",
    "X12n0275_003:0270b17": "處相合。此中亦開色對空也。△二逐破。又分二。一",
    "X12n0275_003:0270b18": "開破例審。又二。一開破。又四。一破同牒中開色對",
    "X12n0275_003:0270b19": "空破中開色攝空。又三。一牒起徵詞。",
    "X12n0275_003:0270b20": "阿難。此見若復與明與暗及與虗空。元一體者。",
    "X12n0275_003:0270b21": "△二約塵顯謬。又曲分為二科。一標定相亡。",
    "X12n0275_003:0270b22": "則明與暗。二體相亡。暗時無明。明時無暗。",
    "X12n0275_003:0270b23": "此是先將外塵互相凌奪之相標定也。前半總明",
    "X12n0275_003:0270b24": "後半別明也。△二正以顯謬。",
    "X12n0275_003:0270c01": "若與暗一。明則見亡。必一於明。暗時當滅。滅則云何",
    "X12n0275_003:0270c02": "見明見暗。",
    "X12n0275_003:0270c03": "言既與暗一體。則明時暗亡。見安得而不亡哉。於",
    "X12n0275_003:0270c04": "明亦然。末二句。言隨暗而滅。云何復見於明隨。明",
    "X12n0275_003:0270c05": "亦然。其謬當自顯矣。△三結成非同。",
    "X12n0275_003:0270c06": "若明暗殊。見無生滅。一云何成。",
    "X12n0275_003:0270c07": "此躡上意而結成也。言明暗任殊而見體恒在。自",
    "X12n0275_003:0270c08": "然顯其非是一體。以上皆開色攝空也。破同已竟。",
    "X12n0275_003:0270c09": "△二破異。此科牒中開色攝空。破中開色對空。又",
    "X12n0275_003:0270c10": "三。一牒起徵辭。",
    "X12n0275_003:0270c11": "若此見精。與暗與明。非一體者。",
    "X12n0275_003:0270c12": "△二顯不離塵。又二。一離塵令觀。",
    "X12n0275_003:0270c13": "汝離明暗及與虗空。分析見元。作何形相。",
    "X12n0275_003:0270c14": "△二離塵無體。",
    "X12n0275_003:0270c15": "離明離暗。及離虗空。是見元同龜毛兔角。",
    "X12n0275_003:0270c16": "直斷之也。此亦設言離而顯其無自體也。△三結",
    "X12n0275_003:0270c17": "成非異。",
    "X12n0275_003:0270c18": "明暗虗空。三事俱異。從何立見。",
    "X12n0275_003:0270c19": "俱異之異。訓作離字讀之。葢言三者俱離。則此見",
    "X12n0275_003:0270c20": "元無自體。故曰從何立見也。破異已竟。△三破或",
    "X12n0275_003:0270c21": "同或異。",
    "X12n0275_003:0270c22": "明暗相背。云何或同。離三元無。云何或異。",
    "X12n0275_003:0270c23": "悉是上義。但撮合一處耳。上二句開色攝空也。下",
    "X12n0275_003:0270c24": "二句開色對空也。△四破非同非異。",
    "X12n0275_003:0271a01": "分空分見。本無邊畔。云何非同。見暗見明。性非遷改。",
    "X12n0275_003:0271a02": "云何非異。",
    "X12n0275_003:0271a03": "分空二句。以空攝色。而對見也。見暗二句。言塵殊",
    "X12n0275_003:0271a04": "見一。顯然不同。故曰云何非異。此却開色攝空也。",
    "X12n0275_003:0271a05": "△二例審。",
    "X12n0275_003:0271a06": "汝更細審。微細審詳。審諦審觀。明從太陽。暗隨黑月。",
    "X12n0275_003:0271a07": "通屬虗空。壅歸大地。知是見精。因何所出。",
    "X12n0275_003:0271a08": "汝更三句壘言。以教其著眼之意。初云細審。次細",
    "X12n0275_003:0271a09": "不徒細。而加以微細。審不徒審。而加以詳審。次諦",
    "X12n0275_003:0271a10": "觀已是切察。而又審於諦審於觀也。此亦開色對",
    "X12n0275_003:0271a11": "空。而加通壅。盡其詳也。△二合破直審。又二。一合",
    "X12n0275_003:0271a12": "破。",
    "X12n0275_003:0271a13": "見覺空頑。非和非合。",
    "X12n0275_003:0271a14": "葢以性體異而言其不成和合也。此亦以空攝色。",
    "X12n0275_003:0271a15": "而對乎見也。△二直審。",
    "X12n0275_003:0271a16": "不應見精。無從自出。",
    "X12n0275_003:0271a17": "準上。就塵詳辯已竟。△三合會警悟。又二。一融性",
    "X12n0275_003:0271a18": "合會。",
    "X12n0275_003:0271a19": "若見聞知。性圓周徧。本不動搖。當知。無邊不動虗空",
    "X12n0275_003:0271a20": "并其動搖地水火風。均名六大。性真圓融。皆如來藏。",
    "X12n0275_003:0271a21": "本無生滅。",
    "X12n0275_003:0271a22": "科意準上。此總該六根覺兼鼻舌身而不言者略",
    "X12n0275_003:0271a23": "也。性圓二句。亦同上科。向下不動與動搖。皆就相",
    "X12n0275_003:0271a24": "言。空之相即不動。四相猶動。合會以性俱不動矣。",
    "X12n0275_003:0271b01": "餘準上。△二警令發悟。",
    "X12n0275_003:0271b02": "阿難。汝性沉淪。不悟汝之見聞覺知本如來藏。汝當",
    "X12n0275_003:0271b03": "觀此見聞覺知。為生為滅。為同為異。為非生滅。為非",
    "X12n0275_003:0271b04": "同異。",
    "X12n0275_003:0271b05": "沉淪者。溺於權見。無超拔之智也。此不悟與當觀",
    "X12n0275_003:0271b06": "叫應如前。然其中法則不同。上不悟者四大。而當",
    "X12n0275_003:0271b07": "觀者空大也。此則不悟者見大。而當觀者亦見大",
    "X12n0275_003:0271b08": "也。生滅就自體言。同異對外塵言。意令若悟見等。",
    "X12n0275_003:0271b09": "非生滅同異。亦非不生滅同異。則知見等。藏性圓",
    "X12n0275_003:0271b10": "常。非和合。亦非不和合。更深悟也。合會警悟已竟。",
    "X12n0275_003:0271b11": "△四結顯斥執。又二。一結顯。又二。一全體圓融。",
    "X12n0275_003:0271b12": "汝曾不知。如來藏中。性見覺明。覺精明見。清淨本然。",
    "X12n0275_003:0271b13": "周徧法界。",
    "X12n0275_003:0271b14": "性見覺明者。言性中之見。即覺上之明也。覺精明",
    "X12n0275_003:0271b15": "見者。言真覺之精。即性明之見也。性見明見。猶言",
    "X12n0275_003:0271b16": "性色真色。以性融大之辭。覺明覺精。猶言真空性",
    "X12n0275_003:0271b17": "空。直目性體之意。合而言之。不過性見相即而已。",
    "X12n0275_003:0271b18": "此如來藏中未發真體。不可以覺明為無明。清淨",
    "X12n0275_003:0271b19": "亦稍不同。當云。全見而覺非凡夫根結之見。全覺",
    "X12n0275_003:0271b20": "而見非二乘冥寂之覺。故曰清淨也。本然同前。△",
    "X12n0275_003:0271b21": "二大用無限。又二。一正明大用。",
    "X12n0275_003:0271b22": "隨眾生心。應所知量。",
    "X12n0275_003:0271b23": "△二總類六根。又二。一類全體。",
    "X12n0275_003:0271b24": "如一見根。見周法界。聽齅甞觸覺觸覺知。妙德瑩然。",
    "X12n0275_003:0271c01": "徧周法界。",
    "X12n0275_003:0271c02": "見周法界者。牒前見之徧周法界也。溫陵曰。甞觸",
    "X12n0275_003:0271c03": "即舌根以味合方覺。故亦名觸。覺觸覺知。身意二",
    "X12n0275_003:0271c04": "根也。○妙德者。言見聞等即妙性之德用。瑩然者。",
    "X12n0275_003:0271c05": "靈明不昧也。即略上覺明覺精之意。徧周法界。言",
    "X12n0275_003:0271c06": "皆同見之全體圓融也。△二類大用。",
    "X12n0275_003:0271c07": "圓滿十虗。寧有方所。",
    "X12n0275_003:0271c08": "言發為大用隨心應量圓滿(云云)。十虗作十法界。",
    "X12n0275_003:0271c09": "亦可如見聞等隨量大小。極盡其量。即滿十虗。若",
    "X12n0275_003:0271c10": "約起成根身。或成一根身。乃至普現無量根身。皆",
    "X12n0275_003:0271c11": "其隨心應量之大用。△二斥執。",
    "X12n0275_003:0271c12": "循業發現。世間無知。惑為因緣及自然性。皆是識心",
    "X12n0275_003:0271c13": "分別計度。但有言說。都無實義。",
    "X12n0275_003:0271c14": "義竝準上(問此既惟取根中之性。則前已開顯其全為性體。今何勞復融之而為大乎。答",
    "X12n0275_003:0271c15": "約此經別意。則開悟證入皆依六根故。前特開顯為性之全體。約諸經通意。則惟如來藏。方為性之總相",
    "X12n0275_003:0271c16": "故。今仍以六根。融入如來藏也。又諸教有定相總別有圓融不定。約定相。則如來藏。恒為總相。而萬法皆",
    "X12n0275_003:0271c17": "其別相也。約圓旨。則萬法實皆可互為總別故。前依圓旨。取別為總。見精遂成全性總相。而萬法皆其別",
    "X12n0275_003:0271c18": "相。今依定相。則如來藏。依舊是總。而見與六大。依舊是別。然雖總別不定。仍知二意無乖。良以。前之開顯。",
    "X12n0275_003:0271c19": "今之融入俱有初後二相。前之初相。自根中荐出。及其後相。則會萬法為一體。而根身器界。皆是其中幻",
    "X12n0275_003:0271c20": "影。當即是此中如來藏也。今之初相。亦自目前明暗辯起。與前根中薦出無異。及其後相。則合會結顯性",
    "X12n0275_003:0271c21": "真圓融周徧法界。當亦與前開顯中之後相無有異也。但此中七大。皆許同是圓融。又是依圓旨之萬法",
    "X12n0275_003:0271c22": "互含也。而彼中見性獨許冠於萬法。又是本經之別旨宗要也。故前欲其巧於悟修。而此欲其圓於見解",
    "X12n0275_003:0271c23": "矣。具眼者辯之)見大已竟。△七識大。名為四科。一標約根",
    "X12n0275_003:0271c24": "塵。又二。一標舉三法。",
    "X12n0275_003:0272a01": "阿難。識性無源。因于六種。根塵妄出。汝今徧觀。此會",
    "X12n0275_003:0272a02": "聖眾。用目循歷。",
    "X12n0275_003:0272a03": "標雖全標三法。意但約根塵以辯識而已。識性觀",
    "X12n0275_003:0272a04": "下。但因六種根塵。是惟約於前六。而所以無七八",
    "X12n0275_003:0272a05": "者。以八即前之根大。而七亦即是意根故也。性字",
    "X12n0275_003:0272a06": "猶言體相。非謂真性。無源者。狀如野燒。起滅無從",
    "X12n0275_003:0272a07": "也。因根塵者。假托而起也。此以上標定也。汝今下",
    "X12n0275_003:0272a08": "舉約現前眼識因根塵而妄起者。以例餘五皆然。",
    "X12n0275_003:0272a09": "觀即根也。聖眾即塵也。循歷即識也。△二揀別根",
    "X12n0275_003:0272a10": "識。揀雖對塵。而混濫之意。殊不關塵。良以。識塵體",
    "X12n0275_003:0272a11": "性自別。而根識自來難分。故特與揀別之。又分二。",
    "X12n0275_003:0272a12": "一揀明根相。",
    "X12n0275_003:0272a13": "其目周視。但如鏡中無別分析。",
    "X12n0275_003:0272a14": "萬象對照。一念不生。正是根相。△二揀明識相。",
    "X12n0275_003:0272a15": "汝識於中。次第標指。此是文殊。此富樓那。此目犍連。",
    "X12n0275_003:0272a16": "此須菩提。此舍利弗。",
    "X12n0275_003:0272a17": "此即眼識。仍兼隨眼家明了意識。然眼識名。隨念",
    "X12n0275_003:0272a18": "分別。但對性境。初起一念。不帶名言。隨眼意識名。",
    "X12n0275_003:0272a19": "計度分別。亦對性境。起第二念。計執名字。如標文",
    "X12n0275_003:0272a20": "殊等是也。然此自眼家以例餘四皆然。至於意家。",
    "X12n0275_003:0272a21": "離前五識。獨頭自緣。獨影塵境。亦在例中。△二就",
    "X12n0275_003:0272a22": "根塵辯。又分為二。一徵起。",
    "X12n0275_003:0272a23": "此識了知。為生於見。為生於相。為生虗空。為無所因",
    "X12n0275_003:0272a24": "突然而出。",
    "X12n0275_003:0272b01": "問虗空尚可屬塵無因。似非就根塵辯。答云。須約",
    "X12n0275_003:0272b02": "不依根等方成無因。故亦是就根塵辯。△二逐破。",
    "X12n0275_003:0272b03": "又二。一開破例審。又分為二一開破。又曲分為四",
    "X12n0275_003:0272b04": "一破因根生。",
    "X12n0275_003:0272b05": "阿難。若汝識性。生於見中。如無明暗及與色空。四種",
    "X12n0275_003:0272b06": "必無。元無汝見。見性尚無。從何發識。",
    "X12n0275_003:0272b07": "見即根也。此言。去塵無根。則根已先無。自體憑何",
    "X12n0275_003:0272b08": "者。以發識哉。△二破因塵生。",
    "X12n0275_003:0272b09": "若汝識性。生於相中。不從見生。既不見明。亦不見暗。",
    "X12n0275_003:0272b10": "明暗不矚。即無色空。彼相尚無。識從何發。",
    "X12n0275_003:0272b11": "相即塵也。此言。除根無塵。則塵已無自相。何能發",
    "X12n0275_003:0272b12": "識。不從一句除根也。既不二句。猶是牒上除根之",
    "X12n0275_003:0272b13": "意。明暗二句。方是轉成無塵之過。明暗色空相即",
    "X12n0275_003:0272b14": "互用彼相二句。結成其非也。△三破因空生。又二。",
    "X12n0275_003:0272b15": "一牒徵開義。",
    "X12n0275_003:0272b16": "若生於空。非相非見。",
    "X12n0275_003:0272b17": "上句牒徵辭也。下句開成二義也。△二分合例破。",
    "X12n0275_003:0272b18": "又曲分為二。一分二破。",
    "X12n0275_003:0272b19": "非見無辯。自不能知。明暗色空。非相滅緣。見聞覺知。",
    "X12n0275_003:0272b20": "無處安立。",
    "X12n0275_003:0272b21": "非見三句。同上去根無塵。非相三句。同上除塵無",
    "X12n0275_003:0272b22": "根。△二合二破。",
    "X12n0275_003:0272b23": "處此二非。空則同無。有非同物。縱發汝識。欲何分別。",
    "X12n0275_003:0272b24": "溫陵曰。處此非相非見之間。識體若空。則同龜毛。",
    "X12n0275_003:0272c01": "識體若有。非同物象。既自無體。安能有用耶。△四",
    "X12n0275_003:0272c02": "破無因生。",
    "X12n0275_003:0272c03": "若無所因。突然而出。何不日中別識明月。",
    "X12n0275_003:0272c04": "言日中無月。分別明月之識。既不得起。然則識豈",
    "X12n0275_003:0272c05": "無因生乎。但經是反詰之辭。開破已竟。△二例審。",
    "X12n0275_003:0272c06": "汝更細詳。微細詳審。見託汝睛。相推前境。可狀成有。",
    "X12n0275_003:0272c07": "不相成無。如是識緣。因何所出。",
    "X12n0275_003:0272c08": "見託二句根塵也。可狀二句色空也。言此四者各",
    "X12n0275_003:0272c09": "不相混。詳察此識從何出乎。開破例審已竟。△二",
    "X12n0275_003:0272c10": "合破直審。又二。一合破。",
    "X12n0275_003:0272c11": "識動見澄。非和非合。聞聽覺知亦復如是。",
    "X12n0275_003:0272c12": "溫陵曰。識有分別名動。見無分別名澄。識動見澄。",
    "X12n0275_003:0272c13": "性相隔異。見與識隔。聞知亦然。皆非和合也。△二",
    "X12n0275_003:0272c14": "直審。",
    "X12n0275_003:0272c15": "不應識緣無從自出。",
    "X12n0275_003:0272c16": "準上就根塵辯竟。△三合會警悟。又二。一融性合",
    "X12n0275_003:0272c17": "會。",
    "X12n0275_003:0272c18": "若此識心。本無所從。當知。了別見聞覺知。圓滿湛然。",
    "X12n0275_003:0272c19": "性非從所。兼彼虗空地水火風。均名七大。性真圓融。",
    "X12n0275_003:0272c20": "皆如來藏。本無生滅。",
    "X12n0275_003:0272c21": "本無所從者。不從根塵諸緣所出也。了別見聞覺",
    "X12n0275_003:0272c22": "知者。管見謂會前根大。是也。準前二大。當知下俱",
    "X12n0275_003:0272c23": "無本大。而舊謂別指六識。既異前文。而又缺根大。",
    "X12n0275_003:0272c24": "何成七數乎。管見非之當矣。性非從所。亦不屬諸",
    "X12n0275_003:0273a01": "緣之意也。餘竝準上。△二警令發悟。",
    "X12n0275_003:0273a02": "阿難。汝心麤浮。不悟見聞發明了知本如來藏。汝應",
    "X12n0275_003:0273a03": "觀此六處識心。為同為異。為空為有。為非同異。為非",
    "X12n0275_003:0273a04": "空有。",
    "X12n0275_003:0273a05": "麤浮者。乏於精切之深慧。而惑於著相之淺談。不",
    "X12n0275_003:0273a06": "字雙貫悟字與發明二字。了知即是覺知。譯之誤",
    "X12n0275_003:0273a07": "耳。或了知屬意識。而缺一覺字。非誤則略。智者詳",
    "X12n0275_003:0273a08": "之。依後說則覺兼三識。竝影略也。例上科。惟指本",
    "X12n0275_003:0273a09": "大。六識而言。同異對根塵言。空有就自體言。餘準",
    "X12n0275_003:0273a10": "上。△三結顯斥執。又二科。一結顯。又二。一全體圓",
    "X12n0275_003:0273a11": "融。",
    "X12n0275_003:0273a12": "汝元不知。如來藏中。性識明知。覺明真識。妙覺湛然。",
    "X12n0275_003:0273a13": "徧周法界。",
    "X12n0275_003:0273a14": "性識明知者。性真之識。即妙明之知。覺明真識者。",
    "X12n0275_003:0273a15": "本覺之明。即性真之識也。性識真識。以性融大之",
    "X12n0275_003:0273a16": "辭也。明知覺明。直目性體之意也。總是性識融即",
    "X12n0275_003:0273a17": "之意。清淨本然變為妙覺湛然者。良以。根塵雖相",
    "X12n0275_003:0273a18": "倚立。在象猶是歷然。至於識之為相。自來常若空",
    "X12n0275_003:0273a19": "華。故上諸大。皆言清淨。本然者。承上性大相融。雙",
    "X12n0275_003:0273a20": "言其皆離過而本具也。至於識大。既先元無體相。",
    "X12n0275_003:0273a21": "又經融入覺性故。周徧舍吐。皆惟約覺性言之。是",
    "X12n0275_003:0273a22": "以直稱。妙覺即性體。而不必又言其清淨。湛然即",
    "X12n0275_003:0273a23": "性明。而不必又言其元具矣。徧周法界者。葢覺性",
    "X12n0275_003:0273a24": "如鏡。識但如影。知影即鏡體。則惟約鏡之徧周。而",
    "X12n0275_003:0273b01": "說影之徧周矣。或約圓極境界。則亦直說念包十",
    "X12n0275_003:0273b02": "方三世。然是頓說有宗無因。若徵其因。仍用前說。",
    "X12n0275_003:0273b03": "如云。何以故。識無自相。即覺性故。而鏡影即其同",
    "X12n0275_003:0273b04": "喻也。△二大用無限。",
    "X12n0275_003:0273b05": "含吐十虗。寧有方所。",
    "X12n0275_003:0273b06": "此無隨心應量者有二意。一者眾生自知前文諸",
    "X12n0275_003:0273b07": "大。因眾生以根為稟定。塵為外物。俱無自在之分。",
    "X12n0275_003:0273b08": "故佛乃說與隨心應量。顯其亦是惟心自在之法。",
    "X12n0275_003:0273b09": "至於識心。則眾生自來皆知其是隨我自在之法",
    "X12n0275_003:0273b10": "故。不必又言其隨心應量也。二者即是自法。謂心",
    "X12n0275_003:0273b11": "即識心。量即識量。不復自隨自應。如眼不見眼也。",
    "X12n0275_003:0273b12": "含吐十虗。亦約覺性轉顯。然有含有吐。相亦不同。",
    "X12n0275_003:0273b13": "如云運想則含不想則吐也。若依圓極。照前科說。",
    "X12n0275_003:0273b14": "結顯已竟。△二斥執。",
    "X12n0275_003:0273b15": "循業發現。世間無知。惑為因緣及自然性。皆是識心",
    "X12n0275_003:0273b16": "分別計度。但有言說。都無實義。",
    "X12n0275_003:0273b17": "諸識各由種子方起。種子須由宿業。故須循業勝。",
    "X12n0275_003:0273b18": "如上二界。無種不起。前五劣如水母。缺種不起。眼",
    "X12n0275_003:0273b19": "家根識。餘竝準上。問此經首。先正破識心。如七處",
    "X12n0275_003:0273b20": "曲搜三迷決了。名義皆妄。畢竟無體。乃至顯見文",
    "X12n0275_003:0273b21": "中。又復旁兼相形而破。未甞少假寬容。何後於十",
    "X12n0275_003:0273b22": "八界。即已許為如來藏心妙真如性。至此愈稱。其",
    "X12n0275_003:0273b23": "周徧法界。含吐十虗。是即性之全體。而同彼開顯",
    "X12n0275_003:0273b24": "見性之極量。何前乃妄之至。而後則真之極乎。答",
    "X12n0275_003:0273c01": "前約初心悟修。須從方便決擇真妄。捨生死根本。",
    "X12n0275_003:0273c02": "取涅槃妙心。則識須破盡。決定不用。後約圓解普",
    "X12n0275_003:0273c03": "融。無法不真。無法不如。乃至剎塵念劫。無非一真",
    "X12n0275_003:0273c04": "法界。何況識心不融法界。懸示中雙具二門。此意",
    "X12n0275_003:0273c05": "詳盡。宜研味之。又當知。前之四科。方一一鎔歸於",
    "X12n0275_003:0273c06": "理。未言俱周法界。故惟是理事無礙之由致。今七",
    "X12n0275_003:0273c07": "大總攝上陰等諸事。而言其一一俱周法界。所以",
    "X12n0275_003:0273c08": "為事事無礙之由致也。葢彼觀取事如理融為十",
    "X12n0275_003:0273c09": "門總因。良以。惟事則彼此相礙。惟理則無復可融。",
    "X12n0275_003:0273c10": "今由一一事皆如理融。悉無邊際。方有此事事無",
    "X12n0275_003:0273c11": "礙玄門。是雖尅體而論。似方與事如理門符契無",
    "X12n0275_003:0273c12": "二。其實由此總因。則相入相在等。眾妙之門。無不",
    "X12n0275_003:0273c13": "洞開矣。問若爾三法界由致。無不具在。何又言且",
    "X12n0275_003:0273c14": "談一真。答三法界。同以攝事歸理而為由致。此對",
    "X12n0275_003:0273c15": "阿難之妄執。而一一會妄。以歸真正。惟攝事歸理。",
    "X12n0275_003:0273c16": "融相入性而已。尚未及於從性起相從理成事。是",
    "X12n0275_003:0273c17": "則三藏之中。正惟屬於空如來藏。而有人強以三",
    "X12n0275_003:0273c18": "觀三諦判之者。欠研審也。智者思之。如來破妄顯",
    "X12n0275_003:0273c19": "真一大科已竟。△二阿難悟謝發心。分二科。一承",
    "X12n0275_003:0273c20": "示開悟。此皆經家所敘也。又二。一敘承示。",
    "X12n0275_003:0273c21": "爾時阿難。及諸大眾。蒙佛如來微妙開示。",
    "X12n0275_003:0273c22": "通承破妄顯真科中諸文為言。良以此大開解功",
    "X12n0275_003:0273c23": "夫非近。今當總前撮其大要。令知微妙之實破妄",
    "X12n0275_003:0273c24": "心有三。一七破以密示無處。二重徵以顯呵非心。",
    "X12n0275_003:0274a01": "三縱奪以決其無體。是所以破妄心者。可謂極微",
    "X12n0275_003:0274a02": "細而盡精妙矣。顯真心文中亦三。一示見等。而剋",
    "X12n0275_003:0274a03": "就根性。以指其實體。二示陰等。廣融諸相。以明其",
    "X12n0275_003:0274a04": "一體。三示地等。而極顯圓融。以彰其全體。是所以",
    "X12n0275_003:0274a05": "顯真心者。亦可謂極微細而盡精妙矣。且指根性",
    "X12n0275_003:0274a06": "融諸相時。兼以對顯依正萬相之妄。而相妄性真",
    "X12n0275_003:0274a07": "之旨。纖悉昭徹矣。故經家總以結述於此。以彰下",
    "X12n0275_003:0274a08": "開悟之大本耳。△二敘開悟。夫奢摩他微密觀照。",
    "X12n0275_003:0274a09": "雖應圓照三如來藏。此由阿難初悟一真心體。是",
    "X12n0275_003:0274a10": "方顯其照徹空如來藏矣。然而理智圓融。境無偏",
    "X12n0275_003:0274a11": "僻。是即惟妙覺明圓照理法界矣。分二。一悟周徧。",
    "X12n0275_003:0274a12": "又二。一總標。",
    "X12n0275_003:0274a13": "身心蕩然。得無罣礙。",
    "X12n0275_003:0274a14": "身謂法身。心謂真心。蕩然周徧貌。下文分科詳釋。",
    "X12n0275_003:0274a15": "無罣礙者。妄身妄心不復繫罣隔礙也。葢法身真",
    "X12n0275_003:0274a16": "心。本自現成。而無始恒為妄身妄心。繫罣隔礙。曾",
    "X12n0275_003:0274a17": "不知覺。了無自在。今於言下開通故。得大自在。得",
    "X12n0275_003:0274a18": "大受用矣。△二詳敘。又二。一心蕩然。又曲分為二。",
    "X12n0275_003:0274a19": "一標能徧意。",
    "X12n0275_003:0274a20": "是諸大眾。各各自知心徧十方。",
    "X12n0275_003:0274a21": "眾則位兼深淺。知則悟兼證解。譬如有眾。處暗境",
    "X12n0275_003:0274a22": "中。本自空廓曠蕩。以暗無所見。誤執狹隘。此之位",
    "X12n0275_003:0274a23": "深而證知者。或色陰已盡。十方洞開。如暗忽得光",
    "X12n0275_003:0274a24": "明親見空廓也。位淺而解知者。或色陰未盡。隨言",
    "X12n0275_003:0274b01": "發大勝解。如暗中聞人說境。本量頓覺。虗豁無邊。",
    "X12n0275_003:0274b02": "不復作狹隘之想也。徧十方者。極盡十方之量也。",
    "X12n0275_003:0274b03": "作十法界亦可。△二徹悟依報。又二。一轉大為小。",
    "X12n0275_003:0274b04": "見十方空。如觀手中所持葉物。",
    "X12n0275_003:0274b05": "虗空是依報最大者。更是器界所依故。并屬依報。",
    "X12n0275_003:0274b06": "手中葉物。即貝葉也。緣彼方以貝葉書字故。手中",
    "X12n0275_003:0274b07": "常持之。見空如葉者。以虗空無大不容。而真心更",
    "X12n0275_003:0274b08": "大。百千萬倍。不可為喻。由心觀空。故空小如葉耳。",
    "X12n0275_003:0274b09": "此科多領七大即心徧周法界之旨。而成此悟也。",
    "X12n0275_003:0274b10": "△二轉他為自。",
    "X12n0275_003:0274b11": "一切世間諸所有物。皆即菩提妙明元心。",
    "X12n0275_003:0274b12": "首二句。即器界萬法。俱屬依報。菩提指本覺果體。",
    "X12n0275_003:0274b13": "前文所謂此見及緣元是菩提妙淨明體。是也。妙",
    "X12n0275_003:0274b14": "明元即如來藏心。葢凡小觀物非心。權教謂物為",
    "X12n0275_003:0274b15": "妄。今悟全物皆心。純真無妄也。此科多領上陰等",
    "X12n0275_003:0274b16": "四科。皆即藏性而成此悟矣。至此則斥破妄心之",
    "X12n0275_003:0274b17": "旨。方以極領。更不認緣塵分別以為心。更不惑為",
    "X12n0275_003:0274b18": "色身之內。更不迷己為物。而是見非見及四大和",
    "X12n0275_003:0274b19": "合諸疑。渙然冰釋也。心蕩然已竟。△二身蕩然。又",
    "X12n0275_003:0274b20": "分二。一標能包義。",
    "X12n0275_003:0274b21": "心精徧圓。含裹十方。",
    "X12n0275_003:0274b22": "身以含裹為相。四大和合。含裹五臟。是為肉身。心",
    "X12n0275_003:0274b23": "精徧圓。含裹十方。是為法身。故佛祖凡言不離身",
    "X12n0275_003:0274b24": "中及身是道場等語。皆謂法身。非謂肉身。行人悟",
    "X12n0275_003:0274c01": "此法身本來元具。則行住坐臥身常無邊。而無量",
    "X12n0275_003:0274c02": "剎海。皆悉轉入身中。葢世人尋常皆謂。空裹界。界",
    "X12n0275_003:0274c03": "裹身。身裹心。重重拘縛。曾無超越。今忽心裹十方。",
    "X12n0275_003:0274c04": "身包空外。內外轉換。大小變更。真所謂妙能轉物。",
    "X12n0275_003:0274c05": "常住此身者。方可承當。咳唾掉背無非祖意。四卷",
    "X12n0275_003:0274c06": "文云。身含十方無盡虗空。故知此為法身。況與下",
    "X12n0275_003:0274c07": "文生身相形而言。又且不重上文。△二徹悟正報。",
    "X12n0275_003:0274c08": "又二。一轉麤為細。",
    "X12n0275_003:0274c09": "反觀父母所生之身。猶彼十方虗空之中吹一微塵",
    "X12n0275_003:0274c10": "若存若亡。",
    "X12n0275_003:0274c11": "所生肉身。乃屬正報。此因領上法身虗豁曠蕩包",
    "X12n0275_003:0274c12": "越虗空之外。故見肉身渺小而更浮假如此。葢相",
    "X12n0275_003:0274c13": "形而見也。十方虗空喻能形之法身。微塵喻所形",
    "X12n0275_003:0274c14": "之肉身。若存若亡。狀其渺漠將淪於盡。葢平日麤",
    "X12n0275_003:0274c15": "重者。於此至輕細而不足為累也。△二轉實為虗。",
    "X12n0275_003:0274c16": "如湛巨海。流一浮漚。起滅無從。",
    "X12n0275_003:0274c17": "湛明不動。巨表無邊。起滅無從者。起無從來。滅無",
    "X12n0275_003:0274c18": "從去也。葢平日堅實者。於此至浮虗而不覺其有",
    "X12n0275_003:0274c19": "也。此二科多領前不失科中色身外洎山河乃至",
    "X12n0275_003:0274c20": "咸是真心中物。及不分科中。并所想相。如虗空華。",
    "X12n0275_003:0274c21": "本無所有等意。而成此悟也。至此則身境客塵之",
    "X12n0275_003:0274c22": "旨。方以領極。更不認五蘊四大以為身。更不惑為",
    "X12n0275_003:0274c23": "我所。不執為實有矣。悟周徧已竟。△二悟常住。",
    "X12n0275_003:0274c24": "了然自知。獲本妙心常住不滅。",
    "X12n0275_003:0275a01": "此科與上科。義齊而文為甚短者。以周徧全是常",
    "X12n0275_003:0275a02": "住之因。涅槃亦以徧為常義。良以。徧法界既皆即",
    "X12n0275_003:0275a03": "心。則萬劫此法界萬劫此心。豈復有滅乎。故不勞",
    "X12n0275_003:0275a04": "多文。而一語結定矣。了然自知者。指掌分明。不由",
    "X12n0275_003:0275a05": "他悟也。說雖憑佛。悟由自己。亦親見實到自信自",
    "X12n0275_003:0275a06": "肯之意。本妙心者。本來面目。恒徧一切。但惟迷不",
    "X12n0275_003:0275a07": "自知。非今新得也。常無始終。住無去來。無始終去",
    "X12n0275_003:0275a08": "來故。永不滅矣。此亦領上不滅不失不還及非因",
    "X12n0275_003:0275a09": "非緣清淨本然等意。而成此悟矣。經家於佛說之",
    "X12n0275_003:0275a10": "後偈讚之前。特詳敘此者。正以示奢摩他祕奧觀",
    "X12n0275_003:0275a11": "體。令行人於此著眼。葢通前三卷功夫。全為揭露",
    "X12n0275_003:0275a12": "此至妙至密之觀體也。良以。眾生常輪迴。權乘不",
    "X12n0275_003:0275a13": "究竟。皆緣未見此體。猶如生育故也。行人若能於",
    "X12n0275_003:0275a14": "斯所敘心境一如。不犯思惟。物物頭頭。了然在目。",
    "X12n0275_003:0275a15": "渾是妙心自體。亦不費纖毫功力。身心本來廓周",
    "X12n0275_003:0275a16": "沙界。但不馳散。如是積之歲月。而不心開者。未之",
    "X12n0275_003:0275a17": "有也。當知。本惟一體。若語正因本性。即空如來藏。",
    "X12n0275_003:0275a18": "以一味真如更無餘物故。若略兼了因。即奢摩他",
    "X12n0275_003:0275a19": "祕密觀照。以親見自心。非作意思惟故。若更不避",
    "X12n0275_003:0275a20": "彌天過犯。則西來直指正法眼藏即此而已。但彼",
    "X12n0275_003:0275a21": "直入無分別。此由方便分別至此無分別處。其歸",
    "X12n0275_003:0275a22": "一也(問此似意盡無餘。然奢摩他未竟。後二藏未談。彼是何意。答微密觀照。此方了其密字。以",
    "X12n0275_003:0275a23": "體屬隱奧故也。後乃兼用盡其精細。始屬微字。宜斟分之)承示開悟已竟。△二",
    "X12n0275_003:0275a24": "讚謝發心。分為二。一禮謝標偈。",
    "X12n0275_003:0275b01": "禮佛合掌。得未曾有。於如來前。說偈讚佛。",
    "X12n0275_003:0275b02": "得未曾有。言從來未得此等妙悟。而今始得之。除",
    "X12n0275_003:0275b03": "圓教菩薩元具圓解者。其餘凡小權教。皆得未曾",
    "X12n0275_003:0275b04": "有也。又圓教初心。或增深解。或成新證者亦然。△",
    "X12n0275_003:0275b05": "二正陳偈詞。又二。一讚謝。",
    "X12n0275_003:0275b06": "妙湛總持不動尊。首楞嚴王世希有。銷我億劫顛倒",
    "X12n0275_003:0275b07": "想。不歷僧祇獲法身。",
    "X12n0275_003:0275b08": "此下方是阿難之言。初二句讚也。標偈中。惟標讚",
    "X12n0275_003:0275b09": "佛。以法即佛德故不雙標。而解中。仍分佛法。首句",
    "X12n0275_003:0275b10": "讚佛也。孤山曰。妙湛讚真諦般若德也。總持讚俗",
    "X12n0275_003:0275b11": "諦解脫德。不動讚中諦法身德也。又即三而一故",
    "X12n0275_003:0275b12": "曰妙湛。即一而三故曰總持。非三非一故曰不動。",
    "X12n0275_003:0275b13": "尊者十號之一。由證此三。號世中尊。○惟應讚佛",
    "X12n0275_003:0275b14": "三德。加三諦助明而已。中諦即第一義諦。仍當補",
    "X12n0275_003:0275b15": "即一。即三方完。又此因感前開示而讚故。讚意應",
    "X12n0275_003:0275b16": "與開示相關。良以。前所示者。生佛等具故。因己悟",
    "X12n0275_003:0275b17": "而方見佛德也。初於剋就根性中。十番正示二見。",
    "X12n0275_003:0275b18": "番顯悟得。澄清覺海。朗耀性天。浩然無際。即佛般",
    "X12n0275_003:0275b19": "若德也。本此故以妙湛讚之。次於會通四科中。萬",
    "X12n0275_003:0275b20": "相融攝。總別發揮。悟得諸相皆性。萬物一心。森然",
    "X12n0275_003:0275b21": "畢具。即佛解脫德也。本此故以總持讚之。後於圓",
    "X12n0275_003:0275b22": "彰七大中。合會大性均顯徧周。悟得根根塵塵俱",
    "X12n0275_003:0275b23": "滿法界。悉無起滅。各不往來。居然交徹。即佛法身",
    "X12n0275_003:0275b24": "德也。本此故以不動讚之。三一交互。及尊字如前。",
    "X12n0275_003:0275c01": "然三德是所證。尊即能證之人。次四字讚法佛。前",
    "X12n0275_003:0275c02": "云有三摩提名大佛頂首楞嚴王。是也。其實方與",
    "X12n0275_003:0275c03": "究竟堅固相應。王乃尊統諸法之稱也。世希有三",
    "X12n0275_003:0275c04": "字。雙嘆佛法皆難遭也。緣此娑婆界佛出世固難。",
    "X12n0275_003:0275c05": "正使出于世。說是法復難。俱如優曇華暫時一現",
    "X12n0275_003:0275c06": "耳。末二句謝也。上句謝破妄。顛倒想者。謂我法二",
    "X12n0275_003:0275c07": "執分別也。如執緣塵分別以為心相。計五蘊四大",
    "X12n0275_003:0275c08": "以為身相。迷心為在色身之內。認物為己。迷己為",
    "X12n0275_003:0275c09": "物。身心萬法。謂為各自有體性相。四大悉疑。和合",
    "X12n0275_003:0275c10": "因緣等。皆是億劫之所惑者。今實併銷之矣。下句",
    "X12n0275_003:0275c11": "謝顯真。僧祇者。如孤山所引婆沙論明。三阿僧祇",
    "X12n0275_003:0275c12": "劫。修六度行。百劫種相好因。然後獲五分法身。乃",
    "X12n0275_003:0275c13": "至如唯識云。地前歷一僧祇。初地至七地。滿二僧",
    "X12n0275_003:0275c14": "祇。八地至等覺。是三僧祇。然後獲究竟法身。○今",
    "X12n0275_003:0275c15": "云不歷。以教旨大殊故。但辯明教旨。自無可疑。舊",
    "X12n0275_003:0275c16": "註不辯教旨。橫生疑惑。以致紛然無定。今與決之。",
    "X12n0275_003:0275c17": "然舊之所以致惑者。有二因緣。一者執婆沙唯識",
    "X12n0275_003:0275c18": "權教不了之義。二者礙下除惑願成及方證二果",
    "X12n0275_003:0275c19": "之文。今請以圓頓教旨明之。二惑自解。良以。此經",
    "X12n0275_003:0275c20": "多分終實接入圓頓。按頓教之旨。未悟之先。法身",
    "X12n0275_003:0275c21": "本自現成。一念迴光。便同本得。所謂但離妄緣即",
    "X12n0275_003:0275c22": "如如佛。尚不復論證與不證成與不成。豈同權漸",
    "X12n0275_003:0275c23": "之教。必歷僧祇而後獲乎。若執乎彼而不信乎此。",
    "X12n0275_003:0275c24": "是由執走者之遲而不信飛者之速也。何膠柱之",
    "X12n0275_003:0276a01": "深哉。若更按圓教之旨。則行布不礙圓融故。雖未",
    "X12n0275_003:0276a02": "及斷惑究竟。不妨全獲法身全體即佛。如前開示",
    "X12n0275_003:0276a03": "迷心於色身之中者。既名為性顛倒。至後開悟見",
    "X12n0275_003:0276a04": "心於太虗之外者。豈不號為正徧知哉。正徧知即",
    "X12n0275_003:0276a05": "成正覺而獲法身矣。然則執現果。而不許阿難獲",
    "X12n0275_003:0276a06": "法身者。失旨之甚也。又圓融不礙行布故。雖全獲",
    "X12n0275_003:0276a07": "法身。不妨更除細惑更歷諸果更成究竟寶王也。",
    "X12n0275_003:0276a08": "此經後云。理則頓悟。乘悟併消。事非頓除。因次第",
    "X12n0275_003:0276a09": "盡。可為明證矣。如是則雖却後更歷僧祇以成究",
    "X12n0275_003:0276a10": "竟佛果。當亦與此不歷之前先獲法身。了不相礙",
    "X12n0275_003:0276a11": "也。何況圓頓悟後之修。念念是佛。雖進斷通惑。亦",
    "X12n0275_003:0276a12": "與權漸修者。日劫相倍。至於住後斷別惑。以去一",
    "X12n0275_003:0276a13": "生有圓曠劫之果者矣。如是則雖謂其却後更不",
    "X12n0275_003:0276a14": "歷乎僧祇。亦無礙也。若更取於延促同時之玄旨。",
    "X12n0275_003:0276a15": "愈不可以長短拘矣。問若此則阿難與善財龍女",
    "X12n0275_003:0276a16": "同乎。答不盡同也。良以。圓人雖不因果條然。而亦",
    "X12n0275_003:0276a17": "有初心究竟之別。論初心則無不同。望究竟則惑",
    "X12n0275_003:0276a18": "有淺深。根有利鈍。龍女惑盡故彈指功圓。善財利",
    "X12n0275_003:0276a19": "根故一生事辦。是初心與究竟頓齊也。今此會中。",
    "X12n0275_003:0276a20": "如二人者應亦非少。但約阿難所示一類當機。多",
    "X12n0275_003:0276a21": "是中根而又具惑者也。且惟同彼二人發心。而舊",
    "X12n0275_003:0276a22": "證初果。居然未移。下之願成寶王希登上覺。方求",
    "X12n0275_003:0276a23": "齊彼二人之究竟耳。然諸聖惟重初心故。此現獲",
    "X12n0275_003:0276a24": "法身。意非淺淺。經云。發心究竟二不別。如是二心",
    "X12n0275_003:0276b01": "先心難。則可見矣。至於證悟解悟均獲本有法身。",
    "X12n0275_003:0276b02": "殊不係此而為差別矣。△二發心。又二。一正發大",
    "X12n0275_003:0276b03": "心。又二。一總期報恩。",
    "X12n0275_003:0276b04": "願今得果成寶王。還度如是恒沙眾。將此深心奉塵",
    "X12n0275_003:0276b05": "剎。是則名為報佛恩。",
    "X12n0275_003:0276b06": "正以前獲法身方是初心故。今於悟後。方發洪願。",
    "X12n0275_003:0276b07": "以取究竟也。首二句大端是自利以上求佛界。利",
    "X12n0275_003:0276b08": "他以下度眾生。溫陵以首句為智心。次句為悲心。",
    "X12n0275_003:0276b09": "下四字雙運二心。而束為深心。無可議者。而孤山",
    "X12n0275_003:0276b10": "以首句為佛道誓成。次句為眾生誓度。字面顯然。",
    "X12n0275_003:0276b11": "而攝餘二誓。似為顛倒。今當以首句攝煩惱誓斷。",
    "X12n0275_003:0276b12": "葢必斷盡煩惱。方究竟佛道也。以次句攝法門誓",
    "X12n0275_003:0276b13": "學。葢必備達法門。方廣度眾生也。願今二字。雙貫",
    "X12n0275_003:0276b14": "下成佛度生。觀今字便有求其不久即成不待僧",
    "X12n0275_003:0276b15": "祇之意。得果者得究竟菩提也。寶王亦同儒書稱",
    "X12n0275_003:0276b16": "位為大寶也。還度者。言不止惟願成佛。更還願度",
    "X12n0275_003:0276b17": "眾生。非謂待成後度也。奉塵剎雙含侍佛度生偏",
    "X12n0275_003:0276b18": "屬似非。莫若以莊嚴佛土釋之頗切塵剎二意仍",
    "X12n0275_003:0276b19": "不失也。報佛恩者。葢雙運二種深心。以莊嚴一切",
    "X12n0275_003:0276b20": "佛土。為報佛微妙開示之恩也。△二別求證除。又",
    "X12n0275_003:0276b21": "分二。一於度生求證。",
    "X12n0275_003:0276b22": "伏請世尊為證明。五濁惡世誓先入。如一眾生未成",
    "X12n0275_003:0276b23": "佛。終不於此取泥洹。",
    "X12n0275_003:0276b24": "請證明者。求以威神加被。令其終不違於本願也。",
    "X12n0275_003:0276c01": "五濁謂劫濁見濁煩惱濁眾生濁命濁。與此經後",
    "X12n0275_003:0276c02": "所說者不同。意獨指於娑婆一類。若穢界中。百歲",
    "X12n0275_003:0276c03": "以後。濁惡世時。諸惡熾盛。剛強難化者也。先入有",
    "X12n0275_003:0276c04": "二意。一對剎。葢塵剎雖期俱入。而必先五濁者。慈",
    "X12n0275_003:0276c05": "救急於苦難之深者。亦如周文必先[(鰥魚+角)(米木)+八]寡。此悲愍",
    "X12n0275_003:0276c06": "心也。二對人。葢五濁人。所怯入故。願勇於先入。倡",
    "X12n0275_003:0276c07": "先率眾。此勇猛心也。泥洹此云滅度。涅槃別名。如",
    "X12n0275_003:0276c08": "則師所引二種。皆應兼之。一不取二乘獨得泥洹。",
    "X12n0275_003:0276c09": "二不取諸佛泥洹。即如地藏所謂眾生度盡方證",
    "X12n0275_003:0276c10": "菩提。此廣大心也。此欲度盡眾生。隱然須兼法門",
    "X12n0275_003:0276c11": "誓學也。△二於成佛求除。",
    "X12n0275_003:0276c12": "大雄大力大慈悲。希更審除微細惑。令我早登無上",
    "X12n0275_003:0276c13": "覺。於十方界坐道場。",
    "X12n0275_003:0276c14": "能破眾生惑之堅體曰大雄。能拔眾生惑之深根",
    "X12n0275_003:0276c15": "曰大力。究竟以與眾生二嚴之樂曰大慈。究竟以",
    "X12n0275_003:0276c16": "拔眾生二死之苦曰大悲。希求也。審詳也。微細惑",
    "X12n0275_003:0276c17": "方該塵沙及根本無明。別惑如下答滿慈者。是也。",
    "X12n0275_003:0276c18": "若約阿難一類。所求思惑亦應該之。八卷結經畢。",
    "X12n0275_003:0276c19": "阿難得證。斷除三界修心六品微細煩惱。敘謝乃",
    "X12n0275_003:0276c20": "稱。如來善開眾生微細沉惑。斯為明證也。然此希",
    "X12n0275_003:0276c21": "除者。求佛以大雄大力。加之破其體而拔其根也。",
    "X12n0275_003:0276c22": "早字與今字同。登無上覺者。求佛以大悲加之盡",
    "X12n0275_003:0276c23": "二死而究竟法身。坐道場者。求佛以大慈加之滿",
    "X12n0275_003:0276c24": "二嚴而現座說法。方是果後度生矣。此觀求除細",
    "X12n0275_003:0277a01": "惑顯然。兼乎煩惱誓斷也。正發大心竟。△二結以",
    "X12n0275_003:0277a02": "深誓。",
    "X12n0275_003:0277a03": "舜若多性可銷亡。爍迦羅心無動轉。",
    "X12n0275_003:0277a04": "溫陵曰。舜若多此云空。爍迦羅此云堅固。謂空性",
    "X12n0275_003:0277a05": "無體尚可銷亡。我心堅固。終無動轉。○動轉即退",
    "X12n0275_003:0277a06": "轉也。總承前上求下化。而深誓其心。即虗空有盡。",
    "X12n0275_003:0277a07": "我願無窮也。從入正宗。至此說法。當為一周。名破",
    "X12n0275_003:0277a08": "妄顯真周。初銷倒想。說空如來藏。一大科已竟。",
    "X12n0275_003:0277a10": "大佛頂首楞嚴經正脉疏卷第三"
}