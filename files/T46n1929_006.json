{
    "T46n1929_006:0739a13": "四教義卷第六",
    "T46n1929_006:0739a15": "天台山修禪寺智顗禪師撰",
    "T46n1929_006:0739a16": "[0739a16] ◎二明七聖位者。一隨信行。二隨法行。三信",
    "T46n1929_006:0739a17": "解。四見得。五身證。六時解脫羅漢。七不時解",
    "T46n1929_006:0739a18": "脫羅漢。此七位通名聖者。以正為義。即練",
    "T46n1929_006:0739a19": "道懸鏡也。苦忍真明捨凡夫性。得入聖人性。",
    "T46n1929_006:0739a20": "真智見理斷於同類之礙。故名為聖。此七",
    "T46n1929_006:0739a21": "聖人復有二種不同。謂學無學。前五種聖人",
    "T46n1929_006:0739a22": "悉是學人。後二種聖人是無學位也。言學人",
    "T46n1929_006:0739a23": "者。始從苦法忍發得真智。自爾方有聖人也。",
    "T46n1929_006:0739a24": "有聖諦具有漏無漏二種五陰。見聖&#x8FF9;故名",
    "T46n1929_006:0739a25": "為學人。於諦不推求故名無學人也。又無學",
    "T46n1929_006:0739a26": "人者。真智見理既極三界。正使已盡無惑可",
    "T46n1929_006:0739a27": "治。不須更學四真智也。復就七聖之位。分",
    "T46n1929_006:0739a28": "為三道。所謂見道修道無學道。一見道者。即",
    "T46n1929_006:0739a29": "是八正道。見理斷見諦惑。至十五心。如破",
    "T46n1929_006:0739b01": "石方便也。二修道者。即是七覺分隨觀一諦",
    "T46n1929_006:0739b02": "所斷思惟。如斷藕根絲方便也。三無學道",
    "T46n1929_006:0739b03": "者。如前分別也。一明隨信行位者。即是鈍",
    "T46n1929_006:0739b04": "根人入見道之名也所言鈍根者。非自智",
    "T46n1929_006:0739b05": "薰憑他生解名為鈍也。是人在方便道。先",
    "T46n1929_006:0739b06": "雖有信已未發真不名為行。行以進趣為義。",
    "T46n1929_006:0739b07": "從得苦忍真明十五剎那。進趣見真名隨信",
    "T46n1929_006:0739b08": "行。故說但有近行人無遠行人。又若在十五",
    "T46n1929_006:0739b09": "心中。命終無有是處。苦法忍者。欲界見斷",
    "T46n1929_006:0739b10": "十使對治。是法是則初無漏無礙道也。復次",
    "T46n1929_006:0739b11": "世間第一法。次第不作不向不行。已能捨",
    "T46n1929_006:0739b12": "邪業邪趣邪見也。又復世間第一法分別苦",
    "T46n1929_006:0739b13": "法忍。作五種定。謂地定行定緣定剎那定次",
    "T46n1929_006:0739b14": "第緣定。次第緣定者。世間第一法後即入",
    "T46n1929_006:0739b15": "苦忍也。雜心偈云。謂色無色苦集滅道亦然。",
    "T46n1929_006:0739b16": "此法無間等是說十六心。十五心成屬見道。",
    "T46n1929_006:0739b17": "第十六心即屬修道也。若謂不應然者。如盡",
    "T46n1929_006:0739b18": "智成。亦應屬無學道也。是信行人見道十",
    "T46n1929_006:0739b19": "五心。亦名八人地。八忍具足智少一分。即",
    "T46n1929_006:0739b20": "是須陀洹向。向亦名行中須陀洹也。二明",
    "T46n1929_006:0739b21": "隨法行位者。即是利根人入見道之名也。言",
    "T46n1929_006:0739b22": "利根者。自以智薰見理斷結。故云利也。本",
    "T46n1929_006:0739b23": "在方便道中。能自用觀智觀四真諦法。但未",
    "T46n1929_006:0739b24": "發真不名為行。因世間第一法發苦忍真明。",
    "T46n1929_006:0739b25": "十五剎那進趣見真。故名法行也。分別法",
    "T46n1929_006:0739b26": "行類前信行。解釋可知。但鈍根憑他生解",
    "T46n1929_006:0739b27": "自智少觀察。利根自智多觀察為異耳。三",
    "T46n1929_006:0739b28": "明信解位者。即是信行人。入修道轉名信解",
    "T46n1929_006:0739b29": "人也。鈍根憑他信進發真解。故名信解。此",
    "T46n1929_006:0739c01": "信解人證果有三。一證須陀洹果。二證斯陀",
    "T46n1929_006:0739c02": "含果。三證阿那含果。一明信解證須陀洹果",
    "T46n1929_006:0739c03": "者。第十六道比智相應。即證須陀洹果也。須",
    "T46n1929_006:0739c04": "陀洹天竺之言。此翻修習無漏。若成論明猶",
    "T46n1929_006:0739c05": "是見道。若數人明義。證果即入修道。即用",
    "T46n1929_006:0739c06": "此一往釋修習無漏義便也。若見所斷略說",
    "T46n1929_006:0739c07": "三結盡。廣說八十八使盡名須陀洹。受生生",
    "T46n1929_006:0739c08": "死七返終不至八生。二明信解證斯陀含果。",
    "T46n1929_006:0739c09": "有二種。一向二果。一向者從初果心後。更",
    "T46n1929_006:0739c10": "修十六諦觀。七菩提行現前。即此世無漏斷",
    "T46n1929_006:0739c11": "煩惱一品。無礙斷欲界煩惱一品二品。無礙",
    "T46n1929_006:0739c12": "斷二品乃至五品。皆是斯陀含向。亦名勝進",
    "T46n1929_006:0739c13": "須陀洹。約此說家家也。二果者若斷六品盡。",
    "T46n1929_006:0739c14": "證欲界第六品解脫。即是斯陀含果也。斯陀",
    "T46n1929_006:0739c15": "含天竺之言。此翻云薄。欲界煩惱分為九品。",
    "T46n1929_006:0739c16": "前六品盡餘三品在。前斷已多所。未斷少。",
    "T46n1929_006:0739c17": "故名為薄。三明信解人證阿那含。亦有二種。",
    "T46n1929_006:0739c18": "一向二果。一向者若斷欲界七品乃至八品。",
    "T46n1929_006:0739c19": "皆是阿那含向。亦名勝進斯陀含。約此說一",
    "T46n1929_006:0739c20": "種子也。二明果者。九無礙斷欲界結。證第九",
    "T46n1929_006:0739c21": "解脫。即名阿那含果也。阿那含者天竺之",
    "T46n1929_006:0739c22": "言。此翻云不還。此人欲界五下分結盡。更",
    "T46n1929_006:0739c23": "不還生欲界。故言不還也。復次須陀洹有三",
    "T46n1929_006:0739c24": "種。一行中須陀洹。即是須陀洹向。二住果",
    "T46n1929_006:0739c25": "正是須陀洹果也。三勝進勝進須陀洹。亦名",
    "T46n1929_006:0739c26": "家家。即是斯陀含向也。斯陀含但有二種。一",
    "T46n1929_006:0739c27": "住果。二勝進。勝進斯陀含亦名一種子。即",
    "T46n1929_006:0739c28": "阿那含向也。阿那含亦有二種。一住果。二",
    "T46n1929_006:0739c29": "勝進。勝進阿那含。進斷五上分結。所謂色染",
    "T46n1929_006:0740a01": "無色染等結。即阿羅漢向也。阿羅漢但有一",
    "T46n1929_006:0740a02": "住果問曰。此說次第得果。毘曇明超越得果。",
    "T46n1929_006:0740a03": "云何分別。答曰。若凡夫時。斷欲界結六品",
    "T46n1929_006:0740a04": "乃至八品盡。未入見諦道。後發苦忍真明。",
    "T46n1929_006:0740a05": "十五心中是斯陀含向。十六心即證斯陀含",
    "T46n1929_006:0740a06": "果也若凡夫時。先斷欲界第九品乃至無所",
    "T46n1929_006:0740a07": "有處盡後入見諦十五心。名阿那含向。第",
    "T46n1929_006:0740a08": "十六心即證阿那含果。此是超越人不證前",
    "T46n1929_006:0740a09": "二果也雖是信解是鈍根。而有五種根性",
    "T46n1929_006:0740a10": "不同。所謂退思護住勝進也。若證阿那含果。",
    "T46n1929_006:0740a11": "復有五種般及七種般八種般。五種般者。一",
    "T46n1929_006:0740a12": "中般。二生般。三行般。四不行般。五上流般",
    "T46n1929_006:0740a13": "也。七種般者。開中般為三種也。八種般者。五",
    "T46n1929_006:0740a14": "種如前。具足現般無色般不定般也。四明",
    "T46n1929_006:0740a15": "見得次位者。法行人轉入修道。名為見得。",
    "T46n1929_006:0740a16": "是利根人。自以慧薰見法得理。故名見得。",
    "T46n1929_006:0740a17": "是見得人在思惟道。次第證三果。超越得二",
    "T46n1929_006:0740a18": "果。亦如信解中分別。但以利根。不藉聞法",
    "T46n1929_006:0740a19": "不假眾緣具。自能見法得理為異也。見得",
    "T46n1929_006:0740a20": "利根。但是不動根性。若證阿那含果。亦有五",
    "T46n1929_006:0740a21": "種般及七種八種不同也。五明身證位者。還",
    "T46n1929_006:0740a22": "是信解見得二人。入思惟道。用無漏智斷五",
    "T46n1929_006:0740a23": "下分結。五上分結故發四禪四無色定。即用",
    "T46n1929_006:0740a24": "共念處。修八背捨八勝處十一切處入九次",
    "T46n1929_006:0740a25": "第定三空事。性兩障先已斷盡。又斷非想",
    "T46n1929_006:0740a26": "事障滅緣理。諸心心數法入滅盡定。得此定。",
    "T46n1929_006:0740a27": "故名身證阿那含所以者何。入滅盡定似涅",
    "T46n1929_006:0740a28": "槃法。安置身內息三界一切勞務。身證想受",
    "T46n1929_006:0740a29": "滅。故名身證也。若約初果解身證者。但以先",
    "T46n1929_006:0740b01": "於凡夫。用等智斷結。得四禪四無色定。後",
    "T46n1929_006:0740b02": "得見諦第十六心證阿那含果。即修共念處。",
    "T46n1929_006:0740b03": "還從欲界修背捨勝處一切處入九次第定。",
    "T46n1929_006:0740b04": "成身證也。是阿那含有二種。一者住果但是",
    "T46n1929_006:0740b05": "阿那含也。二者帶果行向。即是勝進阿那含",
    "T46n1929_006:0740b06": "也。猶名阿那含行向故。即是阿羅漢向攝。",
    "T46n1929_006:0740b07": "故智度論云。那含有十一種。五種阿那含正",
    "T46n1929_006:0740b08": "是阿那含。六種阿那含阿羅漢向攝。當知此",
    "T46n1929_006:0740b09": "身證阿那含。即是勝進阿那含。阿羅漢向攝。",
    "T46n1929_006:0740b10": "五種般那含。七種般那含。皆但有上流般。八",
    "T46n1929_006:0740b11": "種般那含但有現般無色般也。如是阿毘曇。",
    "T46n1929_006:0740b12": "約信解見得。分別數。那含乃有一萬二千九",
    "T46n1929_006:0740b13": "百六十種。廣說大事豈煩分別也。六明時",
    "T46n1929_006:0740b14": "解脫羅漢者。即是信行鈍根。待時及眾緣具",
    "T46n1929_006:0740b15": "方得解脫。故名時解脫。所言阿羅漢者。是",
    "T46n1929_006:0740b16": "天竺語。此土無翻名。含三義。一殺賊。二不",
    "T46n1929_006:0740b17": "生。三應供也。具此三義位居無學。阿羅漢",
    "T46n1929_006:0740b18": "有五種。謂隨信行生五種。退法思法護法住",
    "T46n1929_006:0740b19": "法勝進也。彼得二智。盡智無學智等見也。",
    "T46n1929_006:0740b20": "若用金剛三昧。於非想九品惑斷盡次一",
    "T46n1929_006:0740b21": "剎那。證非想第九解脫成盡智。次一剎那得",
    "T46n1929_006:0740b22": "無學等見也。彼或時退故。不說得無生智。此",
    "T46n1929_006:0740b23": "五種阿羅漢。是信行種性根鈍。因中修道。",
    "T46n1929_006:0740b24": "必假衣食床具處所說法及人。隨順善根增",
    "T46n1929_006:0740b25": "進不能一切時隨所欲進也。是五種羅漢各",
    "T46n1929_006:0740b26": "有二種。不得滅盡定。但是慧解脫。若得滅",
    "T46n1929_006:0740b27": "盡定即是俱解脫。若不得滅盡定。是人因中",
    "T46n1929_006:0740b28": "偏修性念處觀。不修共念處觀也。若得滅盡",
    "T46n1929_006:0740b29": "定者是人因中。修性念觀。亦修共念處。若",
    "T46n1929_006:0740c01": "證果時。三明八解脫一時俱得。故名俱解",
    "T46n1929_006:0740c02": "脫也。七明不時解脫阿羅漢者。即是法行利",
    "T46n1929_006:0740c03": "根。名不動法阿羅漢也。所言不時解脫者。不",
    "T46n1929_006:0740c04": "動法人。一向利根因中用道。能一切時中",
    "T46n1929_006:0740c05": "隨所欲。進修善業不待眾具。故名不時解脫",
    "T46n1929_006:0740c06": "也。是人能不為煩惱所動。故名不動。是不",
    "T46n1929_006:0740c07": "退義成就三智。謂盡智無生智無學智等見。",
    "T46n1929_006:0740c08": "能用重空三昧。擊聖善法以空捨空。空定",
    "T46n1929_006:0740c09": "故言能擊。是不動法阿羅漢。亦有二種不同。",
    "T46n1929_006:0740c10": "一不得滅盡定。但名慧解脫。二若得滅盡定。",
    "T46n1929_006:0740c11": "即是俱解脫。若聞佛說三藏教門。修緣念處。",
    "T46n1929_006:0740c12": "即發四辨名無礙解脫。是名波羅蜜聲聞。",
    "T46n1929_006:0740c13": "能究竟具足一切阿羅漢功德也。問曰。是時",
    "T46n1929_006:0740c14": "不時二人。利鈍不同。云何並得俱解脫也。答",
    "T46n1929_006:0740c15": "曰。此簡鈍利明有難易之殊。何關簡得與不",
    "T46n1929_006:0740c16": "得也。此之七聖名真沙門。沙門有二種。一",
    "T46n1929_006:0740c17": "者直言沙門。沙門即因也。二者沙門那。沙",
    "T46n1929_006:0740c18": "門那者果也。或沙門有八十九。所謂見諦八",
    "T46n1929_006:0740c19": "忍。思惟八十一無礙也。就沙門那。亦有八",
    "T46n1929_006:0740c20": "十九。所謂見諦八智。思惟八十一解脫也。就",
    "T46n1929_006:0740c21": "沙門那復有二種。一有為果。八十九有為果",
    "T46n1929_006:0740c22": "也。二無為果。八十九無為果也。此約智斷",
    "T46n1929_006:0740c23": "明約智德。明八十九有為果。約斷德明八",
    "T46n1929_006:0740c24": "十九無為果也。略說三藏教毘曇有門。明七",
    "T46n1929_006:0740c25": "賢七聖位大意竟。但賢聖義多有所關。毘曇",
    "T46n1929_006:0740c26": "有門雖有多義無復是過。若欲分別究其支",
    "T46n1929_006:0740c27": "流。必須讀毘婆沙也。問曰。前說乾慧位。",
    "T46n1929_006:0740c28": "實與舊解殊途。次明性地。見思無學。此與常",
    "T46n1929_006:0740c29": "途解釋。未覺有異。答曰。若乾慧有異。即性",
    "T46n1929_006:0741a01": "地見思無學皆悉異也。譬如生人死人。若一",
    "T46n1929_006:0741a02": "身分是生。一切身分皆悉是生。若一身分是",
    "T46n1929_006:0741a03": "死。一切身分俱死。死生之殊豈非一切俱異。",
    "T46n1929_006:0741a04": "今明乾慧。若如生人。則性地見思無學皆如",
    "T46n1929_006:0741a05": "生人。他明乾慧若如死人。則性地見思無學",
    "T46n1929_006:0741a06": "皆如死人也。復次今明乾慧若如死人。則",
    "T46n1929_006:0741a07": "性地見思無學皆如死人也。他明乾慧若",
    "T46n1929_006:0741a08": "如生人。性地見思無學皆如生人。當用智斷",
    "T46n1929_006:0741a09": "合譬。始終名相如身分。何曾不同。始終智",
    "T46n1929_006:0741a10": "斷如生死之異何得不異。其得此意者。如人",
    "T46n1929_006:0741a11": "有目。日月光明照見種種色。其迷此意者",
    "T46n1929_006:0741a12": "如為盲人設炬。何益無目者乎。此應次明三",
    "T46n1929_006:0741a13": "藏教空門入道二十七賢聖位者。信法二行",
    "T46n1929_006:0741a14": "即是兩賢。在方便道空門發真無漏斷見惑",
    "T46n1929_006:0741a15": "未盡。無行即須陀洹近向見惑盡名須陀洹",
    "T46n1929_006:0741a16": "果。空解增明斷欲界思惟一品乃至五品。名",
    "T46n1929_006:0741a17": "斯陀含向。斷六品盡即是斯陀含果。斷七品",
    "T46n1929_006:0741a18": "八品盡名阿那含向。欲界九品五下分盡即",
    "T46n1929_006:0741a19": "是阿那含果。阿那含有十一種。帶果行向即",
    "T46n1929_006:0741a20": "是阿羅漢向。進斷上二界思惟也。非想九品",
    "T46n1929_006:0741a21": "盡即是阿羅漢果。是阿羅漢有九種。賢人有",
    "T46n1929_006:0741a22": "二聖有二十五。合有二十七賢聖。具出成論。",
    "T46n1929_006:0741a23": "但事相繁多廣說摩訶衍義。昆勒門非有",
    "T46n1929_006:0741a24": "非空門。經不委出論不來此。豈可謬有所",
    "T46n1929_006:0741a25": "判。問曰。兩門不度不可懸判。空門明位勝",
    "T46n1929_006:0741a26": "阿毘曇。何故捨勝用劣。答曰。毘曇雖劣而是",
    "T46n1929_006:0741a27": "佛法根本。是故佛去世後流傳利物。且又大",
    "T46n1929_006:0741a28": "乘經論。破小乘用小多取毘曇有門。少用",
    "T46n1929_006:0741a29": "空門。故須略出毘曇有門。佛法根本賢聖之",
    "T46n1929_006:0741b01": "次位也。第二明三藏教辟支佛乘位者。三",
    "T46n1929_006:0741b02": "藏教詮生滅十二因緣之理。明辟支佛義。亦",
    "T46n1929_006:0741b03": "應具有四門。今但約薩婆多宗。明辟支佛乘",
    "T46n1929_006:0741b04": "位。即為五意。一翻譯。二分別大小。三明宿",
    "T46n1929_006:0741b05": "緣。四明觀法。五料簡。一翻譯者即為二意。一",
    "T46n1929_006:0741b06": "翻名。二解釋。一翻名者。辟支迦羅。是天竺之",
    "T46n1929_006:0741b07": "言。此土翻為緣覺。此人宿世福德神根勝利。",
    "T46n1929_006:0741b08": "學十二因緣以悟道也。二解釋者。大智論云。",
    "T46n1929_006:0741b09": "緣覺有二種。一獨覺。二因緣覺。一明獨覺辟",
    "T46n1929_006:0741b10": "支佛迦羅者。若佛不出世佛法已滅。是人",
    "T46n1929_006:0741b11": "先世因緣。能獨出智慧不從他聞。自以智慧",
    "T46n1929_006:0741b12": "得道故名獨覺。如大智度論明。有一國王",
    "T46n1929_006:0741b13": "出園遊戲。清旦見樹林華果。&#x6B1D;茂甚可愛樂。",
    "T46n1929_006:0741b14": "時王食已即便偃臥。王諸婇女。皆競採華毀",
    "T46n1929_006:0741b15": "折樹林。時王覺已見樹林壞。內心覺悟。一",
    "T46n1929_006:0741b16": "切世間無常變壞。皆亦如是。且思惟是已。",
    "T46n1929_006:0741b17": "無漏道心朗然開發。斷諸結使。成辟支迦羅。",
    "T46n1929_006:0741b18": "具六神通即飛到閑靜處。山林清且曠入深",
    "T46n1929_006:0741b19": "禪定。受無為樂。二明因緣覺者。是人道根淳",
    "T46n1929_006:0741b20": "熟。藉小因緣而能覺悟。如見林壞。因此覺",
    "T46n1929_006:0741b21": "悟成辟支佛。大智度論意。似用此為因緣",
    "T46n1929_006:0741b22": "覺也。今明因緣覺者。因聞十二因緣。覺悟成",
    "T46n1929_006:0741b23": "辟支佛也。十二因緣有三種不同。一者三世",
    "T46n1929_006:0741b24": "十二因緣。二者二世十二因緣。三者一世十",
    "T46n1929_006:0741b25": "二因緣。三世破斷常。二世破我。一世破性也。",
    "T46n1929_006:0741b26": "一明三世十二因緣者。過去二因現在五果。",
    "T46n1929_006:0741b27": "現在三因未來二果。過去二因者。謂無明行。",
    "T46n1929_006:0741b28": "現在五果。謂識名色六入觸受。現在三因者。",
    "T46n1929_006:0741b29": "謂愛取有。未來二果者。謂生老死憂悲苦聚。",
    "T46n1929_006:0741c01": "是為三世合明十二因緣。是十二因緣有三",
    "T46n1929_006:0741c02": "種道。一煩惱道。二苦道。三業道。是三道更",
    "T46n1929_006:0741c03": "互為因緣。從無始已來生死不絕。至于今身。",
    "T46n1929_006:0741c04": "若不修觀智。未來流轉憂悲苦惱。無有邊際。",
    "T46n1929_006:0741c05": "若修觀智。則無明滅。乃至老死憂悲苦惱皆",
    "T46n1929_006:0741c06": "悉滅也。譬如千年闇室。若不置之一燈。其室",
    "T46n1929_006:0741c07": "方將永闇。若置之一燈則故闇皆滅。新闇不",
    "T46n1929_006:0741c08": "生。若聞此十二因緣發真無漏。則無明滅。乃",
    "T46n1929_006:0741c09": "至老死憂悲苦聚皆滅。是名因緣覺也。二",
    "T46n1929_006:0741c10": "次明二世十二因緣者。出大集經。佛為求辟",
    "T46n1929_006:0741c11": "支佛人說也。此十二因緣。現在有十。未來有",
    "T46n1929_006:0741c12": "二又解。現在有九。未來有三。現在十者。一",
    "T46n1929_006:0741c13": "無明者大集經云。云何名為觀於無明。先",
    "T46n1929_006:0741c14": "觀中陰於父母所生貪愛心。愛因緣故四大",
    "T46n1929_006:0741c15": "和合。精血二渧合成一渧。大如豆子名歌羅",
    "T46n1929_006:0741c16": "邏。是歌羅邏有三事。一命二識三煖。過去",
    "T46n1929_006:0741c17": "世中業緣感果。無有作者及以受者。初息出",
    "T46n1929_006:0741c18": "入是名無明。歌羅邏時氣息入出。有三種道。",
    "T46n1929_006:0741c19": "所謂口鼻二穴隨母氣息上下。七日一變息",
    "T46n1929_006:0741c20": "出入者。名為壽命。是名風道。不臭不爛是",
    "T46n1929_006:0741c21": "名為煖。是中心意名之為識。善男子。若有",
    "T46n1929_006:0741c22": "欲得辟支佛果。當觀如是十二因緣。二行者。",
    "T46n1929_006:0741c23": "復觀三受因緣。五陰十二入十八界。云何為",
    "T46n1929_006:0741c24": "觀。隨於念心觀息出入。觀於內身皮膚肌肉",
    "T46n1929_006:0741c25": "筋骨髓腦。如空中雲。是身內風亦復如是。有",
    "T46n1929_006:0741c26": "風能上有風能下。有風能滿有風能燋。有風",
    "T46n1929_006:0741c27": "增長。是故息之出入名為身行。以入出息",
    "T46n1929_006:0741c28": "從覺觀生。故名意行。和合出聲名口行也三",
    "T46n1929_006:0741c29": "識者。三行因緣則有識生。故名為識。四名",
    "T46n1929_006:0742a01": "色者。著識因緣則有四陰及以色陰故名名",
    "T46n1929_006:0742a02": "色。五六入者。五陰因緣識行六處。故名六入。",
    "T46n1929_006:0742a03": "六觸者。眼色相對故名為觸。乃至意法皆亦",
    "T46n1929_006:0742a04": "如是。七受者。觸因緣故念色乃至法。名之",
    "T46n1929_006:0742a05": "為受八愛者貪&#x7740;於色乃至於法名之為",
    "T46n1929_006:0742a06": "愛。九取者愛因緣故四方覓求。名之為取。",
    "T46n1929_006:0742a07": "十有者取因緣故受於後身。故名為有。此下",
    "T46n1929_006:0742a08": "二因緣屬未來也。十一生者。有因緣故有生。",
    "T46n1929_006:0742a09": "是名為生。十二老死者。生因緣故則有老",
    "T46n1929_006:0742a10": "死種種諸苦。是名五陰十二入十八界十二",
    "T46n1929_006:0742a11": "因緣之大樹也。若聞此因緣發真無漏。亦",
    "T46n1929_006:0742a12": "名因緣覺。備說具出大集經。三次明一世",
    "T46n1929_006:0742a13": "十二因緣者。此但約現在。隨一念心起。即具",
    "T46n1929_006:0742a14": "足十二因緣。亦出大集經。為辟支佛人說此",
    "T46n1929_006:0742a15": "因緣也。經曰。因眼見色而生愛心。名為無",
    "T46n1929_006:0742a16": "明。為愛造業名之為行。至心專念名為識。",
    "T46n1929_006:0742a17": "識共色行名為名色。六處生貪是為六入。因",
    "T46n1929_006:0742a18": "入求愛名之為觸。念色乃至法名之為受。若",
    "T46n1929_006:0742a19": "心貪著名之為愛。求是等法名之為取。此等",
    "T46n1929_006:0742a20": "法生名之為有。次第不斷名之為生。次第斷",
    "T46n1929_006:0742a21": "故名之為死。生死因緣眾苦逼切。名之為惱。",
    "T46n1929_006:0742a22": "乃至意法生貪亦復如是。是十二因緣一心",
    "T46n1929_006:0742a23": "一念。悉皆具足。若聞此因緣。心開意解發無",
    "T46n1929_006:0742a24": "漏慧。亦名因緣覺也。瓔珞經文又出十種",
    "T46n1929_006:0742a25": "十二因緣。若隨聞一種發真無漏。皆名因緣",
    "T46n1929_006:0742a26": "覺也。今不備出。涅槃經云。譬如老人年百",
    "T46n1929_006:0742a27": "二十。不堪付金意在此也。問曰。獨覺亦得悟",
    "T46n1929_006:0742a28": "道上來所說諸因緣不。答曰。皆由前生之",
    "T46n1929_006:0742a29": "宿習也。問曰。若依三種因緣教。得無漏智。",
    "T46n1929_006:0742b01": "即是稟教緣覺。名利根聲聞。云何生聞等三",
    "T46n1929_006:0742b02": "慧耶。又問。何等為生得慧。何等為方便慧耶。",
    "T46n1929_006:0742b03": "答云。二明分別大小不同者。此二種辟支迦",
    "T46n1929_006:0742b04": "羅。皆有大小不同。今明獨覺辟支迦羅。具有",
    "T46n1929_006:0742b05": "二種。一者本是學人。在人中生。是時無佛",
    "T46n1929_006:0742b06": "佛法已滅。或須陀洹七生既滿。不受八生自",
    "T46n1929_006:0742b07": "悟成道。是人不名為佛。亦非羅漢。名曰小",
    "T46n1929_006:0742b08": "辟支迦羅。若論其道力。或有不如舍利弗等",
    "T46n1929_006:0742b09": "大羅漢也。二者大辟支迦羅。於二百劫中作",
    "T46n1929_006:0742b10": "功德。增長智慧得三十二相分。或三十一相。",
    "T46n1929_006:0742b11": "或三十相二十九相。乃至一相。於九種阿羅",
    "T46n1929_006:0742b12": "漢中智慧利根勝。於諸深法總想別想。能",
    "T46n1929_006:0742b13": "知能入。久修習定常樂獨處。有如是相名大",
    "T46n1929_006:0742b14": "辟支迦羅也。皆歷三種十二因緣。分別大",
    "T46n1929_006:0742b15": "小也。若因緣覺分別大小亦如是也。三明",
    "T46n1929_006:0742b16": "宿緣者。今此大小二種獨覺辟支迦羅。宿",
    "T46n1929_006:0742b17": "因植不同。或於前世。若偏修性念處。觀十",
    "T46n1929_006:0742b18": "二因緣。善根淳熟出無佛世。因於遠離自",
    "T46n1929_006:0742b19": "然獨覺。成小辟支迦羅也。若於宿世修性共",
    "T46n1929_006:0742b20": "二種念處。理事善根淳熟。獨覺自悟。具足三",
    "T46n1929_006:0742b21": "明八解脫。及六神通。成大辟支迦羅也。而",
    "T46n1929_006:0742b22": "其共不發四無礙辨者。禪定是內證習因符",
    "T46n1929_006:0742b23": "慧而發名義。是外法故。雖有宿習而不得發。",
    "T46n1929_006:0742b24": "皆約三種十二因緣。十種十二因緣。分別宿",
    "T46n1929_006:0742b25": "緣也。若生佛世聞生滅十二因緣三藏之教。",
    "T46n1929_006:0742b26": "即發四辨還名羅漢。在聲聞眾數。猶如迦葉",
    "T46n1929_006:0742b27": "舍利弗等。皆是辟支佛根性人也。亦名辟",
    "T46n1929_006:0742b28": "支佛。若不爾者。那得便為求辟支佛乘。說",
    "T46n1929_006:0742b29": "十二因緣。此人設不值佛亦自有得道故。法",
    "T46n1929_006:0742c01": "華經云。若人有福曾供養佛。志求勝法為說",
    "T46n1929_006:0742c02": "緣覺。皆是因緣覺也。根性三種十種。宿緣",
    "T46n1929_006:0742c03": "不同可知。四明觀法者。十二因緣觀法有二",
    "T46n1929_006:0742c04": "種。一者觀屬愛十二因緣。二觀屬見十二因",
    "T46n1929_006:0742c05": "緣。一觀屬愛十二因緣者。即為二意。一推尋。",
    "T46n1929_006:0742c06": "二觀破。一推尋者。是人聞正因緣生滅之法。",
    "T46n1929_006:0742c07": "信解分明覺一切。屬愛煩惱。皆是十二因",
    "T46n1929_006:0742c08": "緣。入定。欲息心達本源求自然慧。樂獨善",
    "T46n1929_006:0742c09": "寂修習停心得諸禪定。住此定中知屬愛煩",
    "T46n1929_006:0742c10": "惱即是無明。逆順推尋即見十二因緣。云何",
    "T46n1929_006:0742c11": "逆推之此貪愛因何而生。即知因受。受因",
    "T46n1929_006:0742c12": "何生即知因觸。如是觸因何生。即因六入。六",
    "T46n1929_006:0742c13": "入因名色。名色因識。識因於行。行因無明過",
    "T46n1929_006:0742c14": "去一切煩惱也。復順推此愛。愛能生取。因取",
    "T46n1929_006:0742c15": "即成有業。因此有業則有未來二十五有之",
    "T46n1929_006:0742c16": "生。因生有老死憂悲苦聚。輪轉無際。若因",
    "T46n1929_006:0742c17": "停心觀入深禪定。如是逆推尋。或時見歌羅",
    "T46n1929_006:0742c18": "邏初受生。乃至見過去身起業煩惱。乃至二",
    "T46n1929_006:0742c19": "生百千生也。順尋取有。若因禪定之力。或",
    "T46n1929_006:0742c20": "見未來一生乃至十百千生。若見過去未來",
    "T46n1929_006:0742c21": "事。其心悲感道心精進。轉復增盛也。二明",
    "T46n1929_006:0742c22": "觀破屬愛十二因緣者。即是性念處。歷別觀",
    "T46n1929_006:0742c23": "十二因緣也。性念處觀略如前說。所以者何。",
    "T46n1929_006:0742c24": "若觀愛即是污穢五陰性四念處。若觀受",
    "T46n1929_006:0742c25": "觸六入名色識。即是現在果報無記五陰性",
    "T46n1929_006:0742c26": "四念處。若觀於行。即是善不善五陰性四念",
    "T46n1929_006:0742c27": "處。若觀無明。即是過去污穢煩惱五陰性四",
    "T46n1929_006:0742c28": "念處。若觀於取。即是現在污五陰性四念",
    "T46n1929_006:0742c29": "處。若觀於有。即是現在善不善五陰性四",
    "T46n1929_006:0743a01": "念處。若觀未來生老死。即是果報生無記性",
    "T46n1929_006:0743a02": "四念處。是則用四念處。逆順觀察十二因緣",
    "T46n1929_006:0743a03": "破四顛倒。顛倒若滅即是無明一切煩惱滅。",
    "T46n1929_006:0743a04": "以無明滅故行滅。乃至老死憂悲苦惱滅。是",
    "T46n1929_006:0743a05": "名用性四念處。歷別觀屬愛煩惱十二因緣",
    "T46n1929_006:0743a06": "之觀智也。二次明觀破屬見煩惱十二因緣",
    "T46n1929_006:0743a07": "者。亦為二意。一者推尋。二者觀破。一推尋",
    "T46n1929_006:0743a08": "者。若見神及世間常無常。亦常亦無常。非常",
    "T46n1929_006:0743a09": "非無常。是則現在生身邊四見。因此身邊四",
    "T46n1929_006:0743a10": "見。生十四難六十二見。此身邊四見即是四",
    "T46n1929_006:0743a11": "取。逆順尋此四取。逆尋四取。四取因四愛。四",
    "T46n1929_006:0743a12": "愛因四受。四受因四觸。四觸因四入。四入",
    "T46n1929_006:0743a13": "因四名色。四名色因四識。四識因四行。四行",
    "T46n1929_006:0743a14": "因四種無明。復順尋四取四取能生四有。此",
    "T46n1929_006:0743a15": "四有即受一切二十五有生老病死憂悲苦",
    "T46n1929_006:0743a16": "惱。若因停心觀得深禪定。或見過去未來生",
    "T46n1929_006:0743a17": "事。具如前說也。二明觀破。因性四念處觀。觀",
    "T46n1929_006:0743a18": "四取身邊四見。如是次第乃至無明。破過去",
    "T46n1929_006:0743a19": "如去不如去。亦如去亦不如去。非如去非不",
    "T46n1929_006:0743a20": "如去。身邊二見污穢五陰也。又順觀有四取。",
    "T46n1929_006:0743a21": "乃至未來生死。破有邊無邊。亦有邊亦無邊。",
    "T46n1929_006:0743a22": "非邊非無邊。身邊二見污穢五陰。若能如",
    "T46n1929_006:0743a23": "是用性四念處。破三世身邊二見之四見。即",
    "T46n1929_006:0743a24": "破十四難六十二見一切屬見煩惱一時皆",
    "T46n1929_006:0743a25": "滅。是名無明滅即行滅。乃至老死憂悲苦惱",
    "T46n1929_006:0743a26": "皆滅。若屬見煩惱滅。即還用前觀愛十二因",
    "T46n1929_006:0743a27": "緣性四念處觀。破欲愛色愛無色愛皆滅。是",
    "T46n1929_006:0743a28": "則三界煩惱業道滅者。名為有餘涅槃。若愛",
    "T46n1929_006:0743a29": "苦道滅者。則是無餘涅槃。是名用性四念",
    "T46n1929_006:0743b01": "處智慧。觀十二因緣入涅槃也。性念處觀法",
    "T46n1929_006:0743b02": "略如前說。故經云。十二因緣其義甚深。難解",
    "T46n1929_006:0743b03": "難見意在此也。如佛說大涅槃經時。有一外",
    "T46n1929_006:0743b04": "道名曰富那。問世尊言。瞿曇。汝云何令我",
    "T46n1929_006:0743b05": "知神及世間常乃至非常非無常。佛答言。汝",
    "T46n1929_006:0743b06": "若能畢故不造新。即能知神及世間常。乃至",
    "T46n1929_006:0743b07": "非常非無常。梵志即言。我已知竟。佛問。汝",
    "T46n1929_006:0743b08": "云何知。梵志答言。故名無明。新名取有。若",
    "T46n1929_006:0743b09": "知無明不起取有。即知神及世間常。乃至",
    "T46n1929_006:0743b10": "非常非無常。是時梵志求索出家。為佛弟",
    "T46n1929_006:0743b11": "子也。又中論明。聲聞經入第一義諦。並約",
    "T46n1929_006:0743b12": "觀十二因緣。破六十二見入第一義。若深得",
    "T46n1929_006:0743b13": "此意。不止破外人也。若佛弟子學問坐禪。",
    "T46n1929_006:0743b14": "發種種見取著諍論。起諸煩惱總二十五有",
    "T46n1929_006:0743b15": "生死之業。皆是屬見十二因緣也。覺知此",
    "T46n1929_006:0743b16": "者。能用性念處。撿破即能得解脫。其迷此",
    "T46n1929_006:0743b17": "者。十二因緣流轉生死無有邊際。故中論云。",
    "T46n1929_006:0743b18": "真法及說者。聽者難得。故如是則生死非",
    "T46n1929_006:0743b19": "有邊無邊也。共念處緣念處。助觀十二因緣。",
    "T46n1929_006:0743b20": "類前可知也。五明料簡者。問曰。若問曰若",
    "T46n1929_006:0743b21": "宿習自然覺悟者。何須佛為說十二因緣。答",
    "T46n1929_006:0743b22": "曰。間說則疾得。不說自悟少遲。如果熟雖",
    "T46n1929_006:0743b23": "應自墮。若須急取薄搖即落。問曰。辟支佛",
    "T46n1929_006:0743b24": "乘。何意不判果。答曰。聲聞人鈍故判果。若",
    "T46n1929_006:0743b25": "辟支佛久習智慧神根利故。不須判果。譬",
    "T46n1929_006:0743b26": "如二人共行。其身羸者須止息處。若其身",
    "T46n1929_006:0743b27": "強者直到所在。故佛但說辟支佛道。不立果",
    "T46n1929_006:0743b28": "位也。復次總想斷結。智慧&#x9E81;故但除正使。",
    "T46n1929_006:0743b29": "名聲聞乘。別想觀因緣。智慧細故侵除習",
    "T46n1929_006:0743c01": "氣。名辟支佛。復次聲聞鈍。故先觀苦諦。緣覺",
    "T46n1929_006:0743c02": "利故先觀集諦也。問曰。聲聞念處。別想為",
    "T46n1929_006:0743c03": "&#x9E81;總想為勝。今何故總想為&#x9E81;。別想為",
    "T46n1929_006:0743c04": "勝。答曰。還用別想總想歷別細觀十二因",
    "T46n1929_006:0743c05": "緣。故別為勝也。復次聲聞功德禪定力淺天",
    "T46n1929_006:0743c06": "眼極遠。但見小千國土。辟支佛久種善根禪",
    "T46n1929_006:0743c07": "定力深。若發天眼乃過三千。見他方世界。略",
    "T46n1929_006:0743c08": "明三藏教有門緣覺位竟。空門如成論。分別",
    "T46n1929_006:0743c09": "昆勒非空非有門。經論既不度來則不可",
    "T46n1929_006:0743c10": "知也。"
}