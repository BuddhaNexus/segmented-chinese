{
    "X59n1109_002:0736a04": "終南家業卷中(本)",
    "X59n1109_002:0736a06": "重受戒父",
    "X59n1109_002:0736a07": "予主巾峯壇席。累行重受。今因日本忍師泛舶遠來。",
    "X59n1109_002:0736a08": "探閱律藏。明達受緣。微有所礙。戒非增上。自疑先受。",
    "X59n1109_002:0736a09": "力乞重增。世多昧者。輙生疑阻。逆彼高懷。因考律論",
    "X59n1109_002:0736a10": "及諸祖明文。決彼迷情。使教門無擁。大分三段。初引",
    "X59n1109_002:0736a11": "據者先引有宗多論。不立重受。事鈔(中一)云。薩婆多宗。",
    "X59n1109_002:0736a12": "戒不重發。亦不重受。罪不重犯。依本常定。故羅漢心。",
    "X59n1109_002:0736a13": "中下品戒等(云云)次引空宗成論。立重受義。鈔引成",
    "X59n1109_002:0736a14": "論云。有人言。波羅提木叉。有重發否。答云。一日之中。",
    "X59n1109_002:0736a15": "受七善律儀。隨得道處。更得律儀。本得不失。勝者受",
    "X59n1109_002:0736a16": "名。其七善者。謂五戒。八戒。十戒。具戒。禪戒。定戒。道戒。",
    "X59n1109_002:0736a17": "共戒也。又薩婆多師資傳云。重受增為上品。本受不",
    "X59n1109_002:0736a18": "失。僧傳云。宋元嘉七年。罽賓沙門。求那拔摩。至揚州。",
    "X59n1109_002:0736a19": "許請尼重受曰。夫戒定慧品。從微至著。若欲增明。甚",
    "X59n1109_002:0736a20": "相隨喜。至元喜十年。有僧伽拔摩(此云眾鎧)。於揚都南林",
    "X59n1109_002:0736a21": "戒壇。為僧慧照等五十人。尼慧果等三十三人。重受",
    "X59n1109_002:0736a22": "具戒。有慧義法師。難曰。先賢聖哲。共有常規。豈獨改",
    "X59n1109_002:0736a23": "異。何穆眾望。僧伽答曰。五部之異。自此常理。相與棄",
    "X59n1109_002:0736a24": "俗。本為弘法。法必可傳。何忤眾情。又問曰。夫戒非可",
    "X59n1109_002:0736b01": "見之色也。頃見重受戒者。或依舊臈次。或從後受為",
    "X59n1109_002:0736b02": "始。進退之間。足致深疑。答曰。人有二種。故不一類。若",
    "X59n1109_002:0736b03": "年歲不滿。胎月未充。則今受為始。若年已滿。便入得",
    "X59n1109_002:0736b04": "戒之位。但疑先受。有中下心。理須更求。增勝而重受",
    "X59n1109_002:0736b05": "戒。即依本臈。而為定也。乃至曰。戒有九品。下為上因。",
    "X59n1109_002:0736b06": "至於求者。心有優劣。所托緣起。亦有不同。別受重發。",
    "X59n1109_002:0736b07": "有何障礙等。南山壇經云。余以乾封二年。二月八日。",
    "X59n1109_002:0736b08": "及以夏初。既立戒壇。仍依法載受具戒。于時前後預",
    "X59n1109_002:0736b09": "受者。二十七人等。芝薗集云。夫戒者。截苦海之舟航。",
    "X59n1109_002:0736b10": "發萬善之端緒。三乘聖賢之所尊敬。歷代祖師之所",
    "X59n1109_002:0736b11": "傳通。但受之者。心有明昧。學有精粗。而不能一揆。故",
    "X59n1109_002:0736b12": "有初受者焉。重增者焉等。",
    "X59n1109_002:0736b13": "二立義者原其戒也。即一佛乘。修言而教則有殊。得",
    "X59n1109_002:0736b14": "意而體實無異。須知文文即性。法法歸源。玄邈若虗",
    "X59n1109_002:0736b15": "空。深廣同法界。所謂深戒上善。亦曰戒德難思。而欲",
    "X59n1109_002:0736b16": "受者。直須知齊佛量。法達唯心。心法圓融。境緣皆妙。",
    "X59n1109_002:0736b17": "能緣所緣。始終一念。三誓三聚。前後皆如。是為上品",
    "X59n1109_002:0736b18": "心。方稱上品戒。契如來本志。合南山圓宗。苟一念有",
    "X59n1109_002:0736b19": "差。一毫有礙。難逃數寶之呵。豈免徒勞之責。呪或不",
    "X59n1109_002:0736b20": "逢良導。不具諸緣。虗上戒德之瓶。妄受明珠之喻。後",
    "X59n1109_002:0736b21": "或講聞始悟。閱教方知。憶前受或劣或無。嘆經生虗",
    "X59n1109_002:0736b22": "消虗喪。知非改過。見義勇為。決欲重增。必憑至教。載",
    "X59n1109_002:0736b23": "惟。大覺慈心益物。豈唯在於當機。教網被時。故實通",
    "X59n1109_002:0736b24": "於末世。盖空有傳集之不同。致教門去留之乃異。有",
    "X59n1109_002:0736c01": "宗局狹遺之。豈在於重登。四分通深得之。匪專於再",
    "X59n1109_002:0736c02": "受。鈔文所謂。接俗揩定。御法無准。薩婆多之責也。人",
    "X59n1109_002:0736c03": "法有序。軌用多方。曇無德之褒也。此方重受。僧傳廣",
    "X59n1109_002:0736c04": "明。疏鈔壇經。略提梗槩。如前列示。俾之有教可憑。更",
    "X59n1109_002:0736c05": "在資深方見。於心為慊。",
    "X59n1109_002:0736c06": "三釋疑者問。今言重受。的義若何。若據成論七戒各",
    "X59n1109_002:0736c07": "受。何見重義。有門十誦。五十具三。亦次第受。豈不為",
    "X59n1109_002:0736c08": "重。答。重受之要。唯據發體。體性幽微。宗計有異。如多",
    "X59n1109_002:0736c09": "論中下心受五。上心受十。後五發上。前五仍下。體不",
    "X59n1109_002:0736c10": "增發。體既不增。故於前五。不為重受。彼宗不立。正據",
    "X59n1109_002:0736c11": "於斯。縱使三戒皆發上心。必應三體前後性別。由彼",
    "X59n1109_002:0736c12": "所計。能造是色。所造亦色。雖非見對。體是障礙。故業",
    "X59n1109_002:0736c13": "疏云。然為四大造。更相障礙。據所可分。故名色也。由",
    "X59n1109_002:0736c14": "體是色。不相融通。隨其所發。各各局定。故不言重。成",
    "X59n1109_002:0736c15": "實空宗。業由心造。體相虗融。隨緣轉變。從勝受名。如",
    "X59n1109_002:0736c16": "下心受五。中心受八。增發前五。並為中品。上心受十。",
    "X59n1109_002:0736c17": "前八增上。亦復如是。故就一體。次第增起。增小為大。",
    "X59n1109_002:0736c18": "增狹為廣。增劣為勝。其猶添波於海水。濕性無殊。但",
    "X59n1109_002:0736c19": "淺深之有異耳。亦猶加皂於黑。服色體一同。但鮮舊",
    "X59n1109_002:0736c20": "之乃別耳。重發重受。粗為可曉。問。重發重受。如何分",
    "X59n1109_002:0736c21": "別。答。資持云。重發據多戒。重受約一戒。若爾。論明重",
    "X59n1109_002:0736c22": "發。那見重受。答。由體重發。即得重受。由彼七受一體",
    "X59n1109_002:0736c23": "發故。問。據教重增。宗歸成實。如何立義。乃約圓乘。答。",
    "X59n1109_002:0736c24": "據彼空宗。縱云上品。猶屬偏擁。須究佛懷。及明開會。",
    "X59n1109_002:0737a01": "無法不妙。無戒不圓。吾祖疏鈔所明發心。准文約義。",
    "X59n1109_002:0737a02": "雖列三品。為在格量。令知深淺。的窮祖意。全依圓旨。",
    "X59n1109_002:0737a03": "妙發上心。期感圓戒。故名上品。鈔疏之中。示上品相。",
    "X59n1109_002:0737a04": "皆云為成三聚。及教開懷。妙發身心。總虗空界。容受",
    "X59n1109_002:0737a05": "法界微妙善法。記以上心。對唯識觀。又云。如是心受。",
    "X59n1109_002:0737a06": "即發圓體。今云增受。須依南山宗旨。圓發三心。圓成",
    "X59n1109_002:0737a07": "三聚。方為究竟上上品戒。問。吾祖教門。自唐至今。盛",
    "X59n1109_002:0737a08": "行天下。孰其不知上心圓旨。豈有受者。尚滯中下。答。",
    "X59n1109_002:0737a09": "教門雖顯。機器乃殊。或能授寡陋。開導無方。或所受",
    "X59n1109_002:0737a10": "愚蒙。識心昏散。絲毫落妄。千里乖差。其猶周孔之道。",
    "X59n1109_002:0737a11": "訓人以善。賢之不肖。今古咸然。何恠之有。問。業體一",
    "X59n1109_002:0737a12": "也。空有何殊。答。如來隨機。故於一法。或召色心。或召",
    "X59n1109_002:0737a13": "非二。種種不同。諸家論師。不體佛意。隨名執體。各計",
    "X59n1109_002:0737a14": "為宗。如涅槃云。我於經中。或說為色。諸比丘便說為",
    "X59n1109_002:0737a15": "色。或說非色。諸比丘便說非色。皆由不解我意。於是",
    "X59n1109_002:0737a16": "祖師窮究佛懷。立圓推體。即一識種。既得佛意。心色",
    "X59n1109_002:0737a17": "非二。隨名認體。皆得其實。言是心者。謂此業體。全心",
    "X59n1109_002:0737a18": "本具。唯心發生。能緣所緣。能發所發。無非心故。言是",
    "X59n1109_002:0737a19": "色者。乃即性之色。猶即水之波。了色真源。達色邊際。",
    "X59n1109_002:0737a20": "得色實相。則前有宗。雖得色名。不知實故。言非二者。",
    "X59n1109_002:0737a21": "體既唯心。故云非色。實有相狀。故言非心。言種子者。",
    "X59n1109_002:0737a22": "然此業種。即性本具。諸緣搆造。全性發現。體有功能。",
    "X59n1109_002:0737a23": "出生眾善。故名種子。南山考體。旨在於斯。問。壇場既",
    "X59n1109_002:0737a24": "納圓體。更須增受菩薩戒否。答。如他文已辨。請自尋",
    "X59n1109_002:0737b01": "之。問。重受之旨。如前可知。業體差殊。會之可領。且重",
    "X59n1109_002:0737b02": "受人。事同新入。位分年臈。何以決之。答。如前已引僧",
    "X59n1109_002:0737b03": "伽甚明。若前受年登。即依本臈。或虧年月。今受為初",
    "X59n1109_002:0737b04": "學是也。問。前既得戒。犯重名邊。或戒先無。難逃賊住。",
    "X59n1109_002:0737b05": "二途有礙。重受若何。答。如前引示。幸自有例。可攀可",
    "X59n1109_002:0737b06": "條。可准。佛開重受。正為當今。諸祖相承。必非妄據。求",
    "X59n1109_002:0737b07": "那言甚相隨喜。僧伽謂必可傳。南山達壇親行。靈芝",
    "X59n1109_002:0737b08": "長書陳秉。然諸祖行受。時當像季。機雜純浮。邊罪賊",
    "X59n1109_002:0737b09": "住。豈一無違。諸師皆四依示現。窮達化源。豈不明難",
    "X59n1109_002:0737b10": "之有無受之可否。今括疏鈔壇經僧傳重受之文。並",
    "X59n1109_002:0737b11": "無一句言及難障。竊詳諸祖。意必有由。盖戒之有無。",
    "X59n1109_002:0737b12": "難之成否。凡小莫測。唯佛能知。但在依教。隨順前機。",
    "X59n1109_002:0737b13": "為之重受。無非誘接總是結緣。今引諸文證顯。機性",
    "X59n1109_002:0737b14": "差別。業理幽微。智未及佛。如何妄詳。迷者及此。好為",
    "X59n1109_002:0737b15": "一明。齊僧傳云。魏文帝三年。設無遮會。帝問。此土僧",
    "X59n1109_002:0737b16": "尼得戒靈驗。眾無敢對。有一比丘。請往西國。問諸得",
    "X59n1109_002:0737b17": "道。於是發足長安。往至西竺。問一羅漢。答稱。小聖不",
    "X59n1109_002:0737b18": "知得否。即為入定。上升兜卛。問彌勒佛。佛答得戒。斯",
    "X59n1109_002:0737b19": "明得戒。非凡小所知也。如涅槃諍論品云。善男子。我",
    "X59n1109_002:0737b20": "於經中。作如是說。若有比丘。犯四重已。不名比丘。不",
    "X59n1109_002:0737b21": "復能生善芽種子。譬如焦種不生果實等。我諸弟子",
    "X59n1109_002:0737b22": "聞是說已。不解我意。唱言。如來說。諸比丘犯重禁已。",
    "X59n1109_002:0737b23": "失比丘戒(此執無也)。善男子。我於經中。為純陀說。四種比",
    "X59n1109_002:0737b24": "丘。一者畢竟到道(無學)。二者示道(初二三果)。三者受道(通內外也)。",
    "X59n1109_002:0737c01": "四者汙道(薄地)。凡四重者。即是汙道。我諸弟子。聞是說",
    "X59n1109_002:0737c02": "已。不能我意。唱言。如來說諸比丘。犯四重已。不失禁",
    "X59n1109_002:0737c03": "戒(此執有也)。請視上文。得戒失戒。有邊名賊。豈宜妄量。隨",
    "X59n1109_002:0737c04": "二執之。非傷重受之教。其可得乎。又珠林云。智嚴法",
    "X59n1109_002:0737c05": "師在俗。曾受五戒。有所虧犯。出家受具。疑不得戒。禪",
    "X59n1109_002:0737c06": "觀不成。遂往西竺。諮詢達道。亦遇羅漢。不敢與決。為",
    "X59n1109_002:0737c07": "嚴入定。上詢彌勒。報稱得戒。嚴喜而迴。觀斯一節。犯",
    "X59n1109_002:0737c08": "邊明矣。不妨得戒。是知。機有明昧。志有勤墮。犯有成",
    "X59n1109_002:0737c09": "否。不可以一毫之麤見。礙千古之通規。涅槃又云。若",
    "X59n1109_002:0737c10": "犯四重五逆謗法。名為破戒。有因緣故。則可拔濟。若",
    "X59n1109_002:0737c11": "披法服。常懷慚愧。生護法心。建立正法。我說是人不",
    "X59n1109_002:0737c12": "名破戒。若據此文。有慚愧人。雖犯無罪。亦不失戒。今",
    "X59n1109_002:0737c13": "重受者。莫非心生慚愧。信樂志深。縱有所犯。豈成邊",
    "X59n1109_002:0737c14": "障。若謂必有賊住一難者。且賊住之難。律因為飢餓",
    "X59n1109_002:0737c15": "故。濫竊形服。[曰/月]為同說戒。盜聽羯磨。詐稱年臈。輙受",
    "X59n1109_002:0737c16": "禮施。名為賊住。今出家者。心懷正信。縱聞羯磨。意非",
    "X59n1109_002:0737c17": "剽竊。據僧祇律。或闇愚鈍。或緣餘念。不記初後。皆不",
    "X59n1109_002:0737c18": "為障。今時久在教門。尚於作法。不能曉了。況餘泛泛。",
    "X59n1109_002:0737c19": "或致愚魯。何因識達。或被緣奪。終無前後。如斯引示。",
    "X59n1109_002:0737c20": "可決疑情。又復作惡犯戒。律中尚有開緣。今發善心。",
    "X59n1109_002:0737c21": "勇志重增。當今末世。實為希有。如來隨機之教。豈無",
    "X59n1109_002:0737c22": "誘道之方。不可局執難緣。阻彼高興。涅槃四依。宜在",
    "X59n1109_002:0737c23": "一用。略茲敘釋。達者鑑之。紹定癸巳冬。日山迷。",
    "X59n1109_002:0737c24": "戒體正義直言(細色決有。分通決空。圓通空有。正顯分大)。",
    "X59n1109_002:0738a01": "業疏戒體正義一門。始末文義。皆是大乘。與昔全別。",
    "X59n1109_002:0738a02": "中間再述空有。乃是引古騰計。意在對破決顯。能決",
    "X59n1109_002:0738a03": "之文。盡出祖懷。俱為正義。但先就計。義尚含容。故後",
    "X59n1109_002:0738a04": "立圓。分明指示。識藏種子。方顯其實。",
    "X59n1109_002:0738a05": "初順有門。談體是色。然有宗諸師。一謂體是身口所",
    "X59n1109_002:0738a06": "成。二計體有損益。故判為色。如前引示。雖據雜心俱",
    "X59n1109_002:0738a07": "舍。無非皆是如來權巧。隨機而說。諸師不曉。乃成宗",
    "X59n1109_002:0738a08": "計。今立正義。且順彼計。以色決色。謂一切眾生。造善",
    "X59n1109_002:0738a09": "造惡。所發業體。相皃顯然。故名為色。乃全心即性之",
    "X59n1109_002:0738a10": "色。微細難知。凡小莫測。唯佛如來。種智圓明。窮盡業",
    "X59n1109_002:0738a11": "性。實知實見。如實而說。顯前所計。雖亦名色。不知其",
    "X59n1109_002:0738a12": "實。故總斥云。意言如此。",
    "X59n1109_002:0738a13": "假宗中。鈔及今經。上品既令受大。今依受出體。須約",
    "X59n1109_002:0738a14": "大論。初略標古計。由下示今立。業既心起。色豈他成。",
    "X59n1109_002:0738a15": "則內外色心等法。全是一心。隨緣變造。故云分心成",
    "X59n1109_002:0738a16": "色。乃顯能受之心。起得其實。身口之具。體亦虗融。盖",
    "X59n1109_002:0738a17": "準此律大義。而有此示。能造既融。所發之體。豈是非",
    "X59n1109_002:0738a18": "二。且順教限。故云強目。考下重顯體用。決前空計。雖",
    "X59n1109_002:0738a19": "依成實。由彼止是小教空門。與四分旨取不同。彼云",
    "X59n1109_002:0738a20": "心造且據六識。今謂諸法體。唯一心隨緣變造。文云",
    "X59n1109_002:0738a21": "本由心生者。發起有從也。還熏本心者。依持得所也。",
    "X59n1109_002:0738a22": "心既真常。體乃微妙。故得熏習。有力用也。心道冥昧",
    "X59n1109_002:0738a23": "者。戒業之體。隱密難知也(體是心業。故云心道。如雜心論召無作為思顯道亦",
    "X59n1109_002:0738a24": "名業道等是也)。止可名通者。諸師通體。止在循名也。故約等",
    "X59n1109_002:0738b01": "語。重牒前計。斥其不知。雖云非二。猶是強立。又復前",
    "X59n1109_002:0738b02": "有宗中。直決所發之體。昔云假色。今謂細色。此假宗",
    "X59n1109_002:0738b03": "中。乃決能造。顯於所發。昔謂作戒能造體是色心。無",
    "X59n1109_002:0738b04": "作異前。體名非二。今決能造。造能在六。起必因八。所",
    "X59n1109_002:0738b05": "發之體。豈是他法。是則能所。方知其的。假宗諸師。以",
    "X59n1109_002:0738b06": "色心五義。推窮業體。全不知實。故又斥云。不知何目。",
    "X59n1109_002:0738b07": "強號非二。濟緣云。且附權意。故云強目。又云。今取道",
    "X59n1109_002:0738b08": "意。識達體皃。即知二非。附權而立。故云強耳(彼文)。若體",
    "X59n1109_002:0738b09": "權取通意者。豈唯四分。一切小乘。若教若行。皆附權",
    "X59n1109_002:0738b10": "立。若取通意。無非一實。有宗假色。非強號耶。今謂不",
    "X59n1109_002:0738b11": "然。兩云強號。前且順古。後是斥非。文意若此。何必他",
    "X59n1109_002:0738b12": "求。蓋南山已前。弘律諸師。不達四分宗旨。但依成實。",
    "X59n1109_002:0738b13": "非二出體。故此決之。若爾。此宗正義。以何為體。答。受",
    "X59n1109_002:0738b14": "既納大。體依大出。如前敘釋。心生熏心。體是心種。義",
    "X59n1109_002:0738b15": "實昭然。但教限局。在文尚隱。後圓決教。扶顯種子名。問。",
    "X59n1109_002:0738b16": "記釋心生熏心等文。並約六識。子何相違。答。就文釋",
    "X59n1109_002:0738b17": "義。不亂宗途。理當如此。不妨記主意自明白。如云即",
    "X59n1109_002:0738b18": "此乃是示體之處。豈不然哉。須知此科。正是考出無",
    "X59n1109_002:0738b19": "作。體是心種。決前不知也。請細讀文。其義自顯。又況",
    "X59n1109_002:0738b20": "攝大乘釋論云。眼等六識。生滅不定。餘識間起。熏習",
    "X59n1109_002:0738b21": "種子。不得成就。阿梨耶識。不生不滅。體唯是一。常受",
    "X59n1109_002:0738b22": "貪欲等。六識所熏。成世間果報等。準此文決。六不受",
    "X59n1109_002:0738b23": "熏。今文熏心。若謂熏六。恐非疏意。",
    "X59n1109_002:0738b24": "疏接假宗能決文後。立問答云。如正義論。熏本識藏。",
    "X59n1109_002:0738c01": "此是種子。能為後習。何得說為形終戒謝。答。種由思",
    "X59n1109_002:0738c02": "生。要期是願。願約盡形。形終戒謝。行隨願起。功用超",
    "X59n1109_002:0738c03": "前。功由思生。隨心無絕。故偏就行。能起後習。不約虗",
    "X59n1109_002:0738c04": "願。來招樂果。記云。此問所來。由後圓教。決此二非。以",
    "X59n1109_002:0738c05": "為識種。識既常存。種則不滅。即違今家命終失義。故",
    "X59n1109_002:0738c06": "探取後文為難。(文)若云探取後圓者。何不直於圓教",
    "X59n1109_002:0738c07": "後難耶。今謂。此問即躡前科大乘之義。以難戒謝也。",
    "X59n1109_002:0738c08": "由前依宗。約大考體。能生所熏。唯一真常。所發業體。",
    "X59n1109_002:0738c09": "豈隨形謝。此問之來。其意若此。但正義所立。的在識",
    "X59n1109_002:0738c10": "種。前順宗計。語尚闇含。今特指決。故云如正義等。顯",
    "X59n1109_002:0738c11": "此生熏。即是藏識。顯此業體。即是種子。彰常存之義。",
    "X59n1109_002:0738c12": "俾問意分明。復使學者。曉前能決即大義也。問。能決",
    "X59n1109_002:0738c13": "既即大義。何不顯談識種。答。四分雖大。教猶在小。所",
    "X59n1109_002:0738c14": "以文隱。而義明也。若爾。此問答中。顯談識種。豈非混",
    "X59n1109_002:0738c15": "亂。答。若不顯陳。何彰問意。正恐混亂。故立問決。問。此",
    "X59n1109_002:0738c16": "問答中。既談識種。後圓教中。何再出耶。答。此問答中。",
    "X59n1109_002:0738c17": "且顯四分。後圓教中。通決空有。不妨重示。餘如前決。",
    "X59n1109_002:0738c18": "問。記釋疏中答文思願行等。並約受論。其義如何。答。",
    "X59n1109_002:0738c19": "約受釋文。其義雖善。但述意未明。致學者多昧。須知",
    "X59n1109_002:0738c20": "思即能緣能受之心。願即盡形斷惡。納戒之誓。行即",
    "X59n1109_002:0738c21": "隨願。而起奉持之志。若唯思願。而無持心。不發戒體。",
    "X59n1109_002:0738c22": "如戒疏釋共戒同戒云。前列共者。明同受願也。後列",
    "X59n1109_002:0738c23": "同者。明同隨行也。若受戒時。且論受願。無思學行。則",
    "X59n1109_002:0738c24": "但虗願。不感戒也。又鈔云。若但有受。無持心者。受戒",
    "X59n1109_002:0739a01": "不得。又云。寧起行用。不須願求。據此諸文。必須持心。",
    "X59n1109_002:0739a02": "方感戒也。今文以願期有謝。戒種無亡。而通來難。受",
    "X59n1109_002:0739a03": "既無獲。何論無亡。文中上二句。示思願之別。次二句",
    "X59n1109_002:0739a04": "示釋願期有謝。行下明戒種無亡。思之一字。即同鈔",
    "X59n1109_002:0739a05": "中測思明慧之思。皆指圓人。能緣能受。六識意思也。",
    "X59n1109_002:0739a06": "但圓解微妙。舉心動念。皆不思議。以此心受。戒體何",
    "X59n1109_002:0739a07": "量。成體之功。推行為勝。故云行隨等。行力雖勝。論其",
    "X59n1109_002:0739a08": "所自。還須思妙。是知妙思。非唯發體。亦起行功。二皆",
    "X59n1109_002:0739a09": "微妙。故得隨生死心。綿綿無絕。故云功由等。問。有宗",
    "X59n1109_002:0739a10": "云。感生集業。其行在隨。與此故偏就行能起後習。義",
    "X59n1109_002:0739a11": "何異耶。答。有宗體無力用。全假隨行。而成集業。此中",
    "X59n1109_002:0739a12": "體具妙能。假行莊嚴。行全體起。體假行成。若無行功。",
    "X59n1109_002:0739a13": "體難終續。故云偏就等。問。此云後習。乃推於行。後云",
    "X59n1109_002:0739a14": "牽習。而推於體。其義若何。答。此論習勝種存。故推於",
    "X59n1109_002:0739a15": "行。後論起習之能。故推於體。又復此雖推行。行全體",
    "X59n1109_002:0739a16": "起。後雖就體。體假行成。請考二文。義可見矣。問。思願",
    "X59n1109_002:0739a17": "行三心間起。相續不斷。共圓戒品。何以疏中。種存推",
    "X59n1109_002:0739a18": "於思心。後習推於行力。未詳何義。答。極有理也。且善",
    "X59n1109_002:0739a19": "惡諸行。悉由現前一念。造成業種。心堅業堅。心廣業",
    "X59n1109_002:0739a20": "廣。今圓受微妙。故體無終極。體既無盡。力用難量。至",
    "X59n1109_002:0739a21": "於顯發體用。要在行力莊嚴。故當深堅。行學奉持之",
    "X59n1109_002:0739a22": "心。始於初受。念念無違。及乎受後。對境防敵。心心無",
    "X59n1109_002:0739a23": "間。不思議力。展轉熏習。相續無窮。滌除妄業。顯淨心",
    "X59n1109_002:0739a24": "體。即成聖果。故云不約虗願。來招樂果。如是推之。行",
    "X59n1109_002:0739b01": "力超前。義可見矣。問。大小兩乘。皆云戒謝。義有何別。",
    "X59n1109_002:0739b02": "答。小教言謝。行體俱失。何耶。由彼小教。能發所依。皆",
    "X59n1109_002:0739b03": "即六識。命終之時。六識隨去。體亦隨滅。行亦無續。大",
    "X59n1109_002:0739b04": "教乃論心具心造。造雖在六。全八而起。如海之浪也。",
    "X59n1109_002:0739b05": "能所發既皆常住。體有何謝。但是願行。形終則止。故",
    "X59n1109_002:0739b06": "云戒謝。大小不同。其義若此。今文問答。正據後義。問。",
    "X59n1109_002:0739b07": "地是無記。結界亦發無作。受戒納體。何得須論受心。",
    "X59n1109_002:0739b08": "答。地是無記。功推能秉。要緣限域。眾念業力。結成無",
    "X59n1109_002:0739b09": "作。納戒不爾。體是道基。非能所而不克。法為行本。非",
    "X59n1109_002:0739b10": "授受以何歸。故得事鈔羯磨。受前具緣。並列五種。要",
    "X59n1109_002:0739b11": "須能所相應。方發無作戒業。經不云乎。戒是生死舟",
    "X59n1109_002:0739b12": "航。正法根本。必須緣集相應。有違雖受不得。斯葢稟",
    "X59n1109_002:0739b13": "法修道。要在前機。體備功成。必須緣具。當知戒法。佛",
    "X59n1109_002:0739b14": "佛相承師師相授。授非虗授。要須前機。受心分明。方",
    "X59n1109_002:0739b15": "顯傳授之益。受非易受。必須澄心。一毫無妄。方彰領",
    "X59n1109_002:0739b16": "納不虗。豈非受戒發體。唯推受者心耶。故事鈔云。戒",
    "X59n1109_002:0739b17": "者以隨器為功。行者以領納為趣。而能善淨身心。稱",
    "X59n1109_002:0739b18": "緣而受者。方克相應之道。此文明矣。何得昧焉。疏云。",
    "X59n1109_002:0739b19": "後約圓教。明戒體者。戒是警意之緣也。以凡支無始。",
    "X59n1109_002:0739b20": "隨妄興業。動興妄會。無思返本。是以大聖。樹戒警心。",
    "X59n1109_002:0739b21": "不得隨妄。還淪生死。故律中云。欲修梵行。盡苦源者。",
    "X59n1109_002:0739b22": "便命召之。入聖戒數。此根利也。後漸澆濁。不可示本。",
    "X59n1109_002:0739b23": "乃就傍緣。廣開衢路。終依心起。妄分前境。",
    "X59n1109_002:0739b24": "初言體者。乃此章正意也(前標分云。二陳體狀是也)但體非孤起。",
    "X59n1109_002:0739c01": "必攬法成。法之偏圓。體之麤妙。由機執之異也。今出",
    "X59n1109_002:0739c02": "圓體。須究設教本意。決偏小執情。受全心起。境緣心",
    "X59n1109_002:0739c03": "作。方顯其體。乃是識種。苟不究能受所受之妙。何以",
    "X59n1109_002:0739c04": "見能成所成之圓。略提如此。更就文釋。警意緣者。推",
    "X59n1109_002:0739c05": "戒功也。警即戒義。戒是能警。意即所警。對境防警。雖",
    "X59n1109_002:0739c06": "有萬差。成業之本。唯在於意。故須警之。文雖在圓。義",
    "X59n1109_002:0739c07": "通空有。有宗警意。但禁身口。以彼唯制。在於七支也。",
    "X59n1109_002:0739c08": "空宗言警。禁在重緣。此宗通大。制同十業也。圓之論",
    "X59n1109_002:0739c09": "警。義又天殊。能警既妙。所警亦融。推佛本意。凡所設",
    "X59n1109_002:0739c10": "教。無非佛乘。況經開會。殊途同歸。一乘妙戒。究竟圓",
    "X59n1109_002:0739c11": "明。圓人持奉。機教俱妙。真俗並運。修性全彰。豈唯上",
    "X59n1109_002:0739c12": "業。直破無明。如斯警意。豈思議哉。以下約義科三。初",
    "X59n1109_002:0739c13": "七句。究佛懷以明教意。次故下。顯隨機暫施小法。三",
    "X59n1109_002:0739c14": "終下。約圓實決小不了。初中。言返本者。復本淨心也。",
    "X59n1109_002:0739c15": "不隨妄者。意在破惑也。斯以大乘實義。而推戒功。次",
    "X59n1109_002:0739c16": "中利乃小中之利。但會偏空。不明中道。宿世戒緣種",
    "X59n1109_002:0739c17": "熟。一唱善來。納法具足。鈍者既昧唯心。制須託境。受",
    "X59n1109_002:0739c18": "必假緣。方便立法。曲順彼機。三中決上二受。迷法異",
    "X59n1109_002:0739c19": "心。受從外入。盖不知全心而起故也。問。既云受依心",
    "X59n1109_002:0739c20": "起。則不用諸緣。亦無法可受耶。答。非圓教學。子必未",
    "X59n1109_002:0739c21": "識心。唯心之理。雖未明見。義載祖文。非不分曉。當知",
    "X59n1109_002:0739c22": "下凡介爾一念。廣大圓融。包徧一切。豈有諸緣及所",
    "X59n1109_002:0739c23": "受法。而出心外。一切諸法。既唯心徧。豈有緣法。而非",
    "X59n1109_002:0739c24": "唯心。是則依緣納法。並由心起。近有人云。圓宗中。不",
    "X59n1109_002:0740a01": "列受法。故壇場行受。非可論圓。蓋不知圓宗。但在開",
    "X59n1109_002:0740a02": "決機教。無非一實。使開妙解。受成究竟。至於緣法。悉",
    "X59n1109_002:0740a03": "依經別。又圓宗正在決小。記中返云。此借偏文。以證",
    "X59n1109_002:0740a04": "圓戒。偏乃圓家之物。何須言借偏即是圓。豈云引證。",
    "X59n1109_002:0740a05": "余意未安也。問。此既已決偏小。下愚人等。又何重決。",
    "X59n1109_002:0740a06": "答。此則且以圓義。決於小法。然諸劣機。不體權意。空",
    "X59n1109_002:0740a07": "有異執。通於滅後。故須更決。問。前第三門。既出異執。",
    "X59n1109_002:0740a08": "後何再明。答。前且引示。令知昔非。未彰決會。此正義",
    "X59n1109_002:0740a09": "中。以圓決小。以智決愚。使機教但圓。俾能所皆妙也。",
    "X59n1109_002:0740a10": "疏云。愚人謂異。就之起著。或依色心等。記謂愚人通",
    "X59n1109_002:0740a11": "指諸計。或下二句。正決當今所受之體。前明細色。已",
    "X59n1109_002:0740a12": "破有宗。今此唯決四分作無作耳。(記文)問。記主於戒體",
    "X59n1109_002:0740a13": "章中。破斥隆師。妄謂疏家。三宗迭癈。其義甚明。今記",
    "X59n1109_002:0740a14": "云。四分細色已破有宗。圓宗種子唯決假體。豈非三",
    "X59n1109_002:0740a15": "宗迭癈耶。答。古來義學。不細考記。錯會此文。以為三",
    "X59n1109_002:0740a16": "宗迭癈。相延至今。子亦未省。然不知細色乃大乘義。",
    "X59n1109_002:0740a17": "細色種子。其義是一。細色決假色。種子決非二。並是",
    "X59n1109_002:0740a18": "以大決小。即非迭癈。記意如此。何不細推。任從臆說",
    "X59n1109_002:0740a19": "乎。問。記謂此文唯決四分。其義如何。答。記家意謂。有",
    "X59n1109_002:0740a20": "宗假色。已用細色決之。空宗非二。未曾會決。故以此",
    "X59n1109_002:0740a21": "文。唯決四分。今更難云。立圓應在通圓空有。何得出",
    "X59n1109_002:0740a22": "體。唯決四分耶。答。通圓空有。理不在言。今受既依四",
    "X59n1109_002:0740a23": "分。上品大受。體是心種。教限所拘。未敢明示。故前考",
    "X59n1109_002:0740a24": "體。但云心生熏心。在文尚隱。若非圓決教門。何得法",
    "X59n1109_002:0740b01": "體明顯。細詳圓意。乃正決於今受也(記云唯決四分。與我意別)。",
    "X59n1109_002:0740b02": "疏又云。智知境緣。本是心作。不妄緣境。智知謂圓機。",
    "X59n1109_002:0740b03": "明慧了達。境緣如記所示。境即前境。緣即戒法。作謂",
    "X59n1109_002:0740b04": "造作。當知若境若法。本即一心。隨緣徧造。故並云心",
    "X59n1109_002:0740b05": "作。如鈔云。觀事是心。豈不然耶。又經云。一切唯心造。",
    "X59n1109_002:0740b06": "即斯義也。一切諸法。既唯心具心造。全體是心。真如",
    "X59n1109_002:0740b07": "微妙。圓融廓徹。絕思絕議。無相無形。疏欲掃蕩妄著。",
    "X59n1109_002:0740b08": "故云不妄緣境。正是真諦。泯一切法也。問。造義如何。",
    "X59n1109_002:0740b09": "答。推其能造。雖本六識。全八而起。故異小教。此之造",
    "X59n1109_002:0740b10": "作。即隨緣義。當見次科。第六緣念。猶如伎兒。亦如幻",
    "X59n1109_002:0740b11": "師。所成幻相。迷謂實有。識者謂無。問戒律教法。乃是",
    "X59n1109_002:0740b12": "佛說。何為心作。答。諸佛說法。常依二諦。一切教門。乃",
    "X59n1109_002:0740b13": "於真理。假名建立。真俗雖異。無非一心。教從此有。故",
    "X59n1109_002:0740b14": "云心作。雖則戒由妄立。妄全是真。真俗相即。豈離一",
    "X59n1109_002:0740b15": "心。",
    "X59n1109_002:0740b16": "又云。但唯一識。隨緣轉變。有彼有此。斯明真識。隨緣",
    "X59n1109_002:0740b17": "而徧。所謂俗諦。立一切法也。緣即眾生心念。乃成業",
    "X59n1109_002:0740b18": "之緣也。真理無礙。隨念而起。記云。不守自性。隨染淨",
    "X59n1109_002:0740b19": "緣。造黑白業者。是也。不守自性。謂體理無礙。染淨緣",
    "X59n1109_002:0740b20": "即善惡心念。善念成人天及四聖。惡念成四惡趣。則",
    "X59n1109_002:0740b21": "十界依正。由一念造。此據從因感果言之。又復若執",
    "X59n1109_002:0740b22": "念為念。則十界依正。紛然而有。若了念非念。則能所",
    "X59n1109_002:0740b23": "境緣。平等一相。故起信云。若離妄念。則無一境界者",
    "X59n1109_002:0740b24": "是也。占察經云若無覺知。即無一切境等。今記前依",
    "X59n1109_002:0740c01": "楞伽三識圓融之義。開發行者。使觀妄即真。了浪即",
    "X59n1109_002:0740c02": "水。如云真如隨緣不變。不與妄合為真識。不變隨緣",
    "X59n1109_002:0740c03": "和合現起為現識。餘之七識。為分別事識。引經證云",
    "X59n1109_002:0740c04": "譬如巨海浪。無有若干相。諸識心如是。異亦不可得。",
    "X59n1109_002:0740c05": "是則但了一念圓融微妙。則能緣所緣。能受所受。究",
    "X59n1109_002:0740c06": "竟一相。諸法未甞增。一念未甞減。即於彼此。達無彼",
    "X59n1109_002:0740c07": "此。即於差別。了達無差別。下云了妄即妄是真又云",
    "X59n1109_002:0740c08": "知業達業實際作法。則全性成修。言受則不從外入。",
    "X59n1109_002:0740c09": "如是開解。如是論受。方契圓宗。納法究竟。問。前云境",
    "X59n1109_002:0740c10": "緣。後云隨緣。此二緣字。義有何別。答。前召戒法。後召",
    "X59n1109_002:0740c11": "心念。並因緣義也。問。約何義故。召戒為緣復與受前",
    "X59n1109_002:0740c12": "總別諸緣。有何異耶。答。總別為納體之緣。戒法是立",
    "X59n1109_002:0740c13": "行證果之緣。即疏云。戒是警意之緣者。豈不然耶。問。",
    "X59n1109_002:0740c14": "上云境緣。緣即戒法。未審戒法與境。同異若何。答。若",
    "X59n1109_002:0740c15": "了境緣。究竟一實。無非唯識。有何彼此。至於約事約",
    "X59n1109_002:0740c16": "相。不無同異。境是色心。戒是佛制。但有言句。體非色",
    "X59n1109_002:0740c17": "心。異可知矣。若芝園云但留名句文。徧在塵沙界。(文)",
    "X59n1109_002:0740c18": "如云婬戒。殺戒戒豈離境。是為同矣。問。今論於受。為",
    "X59n1109_002:0740c19": "受境耶。受戒耶。答。受謂受戒。諸文甚明。但戒之所起。",
    "X59n1109_002:0740c20": "不離於境。如鈔云。戒發所因。還偏法界者。是又如犯",
    "X59n1109_002:0740c21": "戒。犯必托境。今論於受。戒從境起。如此引明。義又顯",
    "X59n1109_002:0740c22": "矣。",
    "X59n1109_002:0740c23": "又云。欲了妄情。須知妄業。此二句正述受意。情即瞥",
    "X59n1109_002:0740c24": "起妄念。此囑惑道。業即行心運造。此屬業道。情業雖",
    "X59n1109_002:0741a01": "並六識意思。盖是無始。結成妄惑。蘊積八識。染濁習",
    "X59n1109_002:0741a02": "氣。觸境生情。動成結業。今此圓機。妙達境緣了妄即",
    "X59n1109_002:0741a03": "真。知業是識。至於無始。微細妄種。卒難頓淨。又復欲",
    "X59n1109_002:0741a04": "證妙果。須憑妙行。故須受戒持戒也。問。若論戒限。但",
    "X59n1109_002:0741a05": "止業非。何能破惑。答。此謂圓機妙達唯心。則見秉行",
    "X59n1109_002:0741a06": "作用。一念之心圓明微妙。業何所起。惑何不破。圓受",
    "X59n1109_002:0741a07": "圓持。疏記甚明。",
    "X59n1109_002:0741a08": "又云。故作法受。還熏妄心於本藏識。成善種子。上句",
    "X59n1109_002:0741a09": "能熏。次句所熏。於下謂去妄顯真攬真成體。作法之",
    "X59n1109_002:0741a10": "言。通於能所。能謂十師。深明圓旨。舉法皆如。所即受",
    "X59n1109_002:0741a11": "者。頓開圓解達法唯心。始請師終白四妙熏妙用念",
    "X59n1109_002:0741a12": "念現前。如此作法。豈思議哉。疏中但云作法。不言發",
    "X59n1109_002:0741a13": "三誓。納三聚。致使學者。從來未徹。當知既達唯心。則",
    "X59n1109_002:0741a14": "三誓三聚。豈非唯心。況是圓機發則盡發。受則徧受。",
    "X59n1109_002:0741a15": "豈同聲聞。但徒斷惡。唯受篇聚。又鈔敘發心。而云為",
    "X59n1109_002:0741a16": "成三聚。彼明發心。為成今圓受。而為成之言。正在作",
    "X59n1109_002:0741a17": "法。況下疏明隨行。令三聚並持。則見作法。已納三聚。",
    "X59n1109_002:0741a18": "上能熏竟。所熏中。妄心即上妄情忘業也。問。熏妄心",
    "X59n1109_002:0741a19": "者。妄即六心。六不受熏。如前可見。今何論熏。答。前謂",
    "X59n1109_002:0741a20": "小教。心唯六識。以大斥小。六不受熏。今圓實教。妄乃",
    "X59n1109_002:0741a21": "全真之妄。六即體全是八。前引楞伽三識。其義明矣。",
    "X59n1109_002:0741a22": "又如注中。海浪之喻。豈不然耶。問。受心亦現前一念。妄",
    "X59n1109_002:0741a23": "心亦現前一念。何分能所。答。受心之體。真淨圓明。妄",
    "X59n1109_002:0741a24": "心之體。穢染昏結。發動受心。以真奪妄以淨除染。以",
    "X59n1109_002:0741b01": "明破昏。即記云。此心反妄。即是真心。是也。問。妄乃無",
    "X59n1109_002:0741b02": "始結成。一夕受心。何能頓淨。答。圓達唯心。究竟一實。",
    "X59n1109_002:0741b03": "一發勝心。發亦究竟。如敬儀云。發心必究。初後心齊。",
    "X59n1109_002:0741b04": "亦即楞伽一發真歸源。十方界消殞。若此作法。以真",
    "X59n1109_002:0741b05": "奪妄。妄何所依。如灯破暗。明未甞增。暗未甞減。了妄",
    "X59n1109_002:0741b06": "即真。妄體何動。若爾發心作用。使成究竟。何須歷劫",
    "X59n1109_002:0741b07": "修斷。答。圓人見理。雖初浚一如。克論所見。不無明昧。",
    "X59n1109_002:0741b08": "如智論云。如人於暗室中。然灯照諸器物。皆悉明了。",
    "X59n1109_002:0741b09": "更有大灯。益復明審。菩薩智惠。雖與煩惱習合。能得",
    "X59n1109_002:0741b10": "諸法實相。猶如前灯。亦能照物。諸佛智慧。盡諸煩惱",
    "X59n1109_002:0741b11": "習。亦得諸法實相。猶如後灯。倍復明了等。成體中。問。",
    "X59n1109_002:0741b12": "前論成業。唯左現前一念。何云於本識成耶。答。既發",
    "X59n1109_002:0741b13": "圓解。了妄即真。真即藏識。識體圓融。隨緣而起。結成",
    "X59n1109_002:0741b14": "戒種。前之起妄。亦在此識。今成戒種。亦在此識。故云",
    "X59n1109_002:0741b15": "於本也。斯則圓人。以不思議善心。熏不思議識藏。攬",
    "X59n1109_002:0741b16": "不思議善法。成不思議業種也。上論作熏。若無作熏。",
    "X59n1109_002:0741b17": "當見下文。問。言善種者。為始成耶。為本有耶。答。種子",
    "X59n1109_002:0741b18": "之義。如釋圓教五門。并解十業章。及答芿師文。已為",
    "X59n1109_002:0741b19": "辨明。恐不見彼。更略示之。一言於種。修性不同。言性",
    "X59n1109_002:0741b20": "種者。即一真識。具隨緣義。名之為種。言修種者。昔於",
    "X59n1109_002:0741b21": "何日。曾受佛戒。搆成業種。應知全性成修全修是性。",
    "X59n1109_002:0741b22": "如水為浪。濕性同也。但緣守心不固。隨緣成染。造業",
    "X59n1109_002:0741b23": "輪迴。宿種所牽。今獲重受。非性種不能相續至今。無",
    "X59n1109_002:0741b24": "修種不能遇緣重受。種雖本有。望前隨染。今重顯發。",
    "X59n1109_002:0741c01": "故云成也。深加勝心。業力資熏。搆攬無邊善法。莊嚴。",
    "X59n1109_002:0741c02": "則此種體。功力勝妙。又復種子體全是識此識前無",
    "X59n1109_002:0741c03": "力用。今假熏成。而有功力。能生後果。乃名種子。攝論",
    "X59n1109_002:0741c04": "中義也。",
    "X59n1109_002:0741c05": "疏又云。由有本種熏心。故力有常。能牽後習。起功用。",
    "X59n1109_002:0741c06": "故於諸過境。能憶。能持。能防。本種熏心者。種即無作",
    "X59n1109_002:0741c07": "為能熏。心即八識為所熏。由能受心妙。所發無作功",
    "X59n1109_002:0741c08": "能力用。皆不思議。一能熏滌八識妄染。二能發起後",
    "X59n1109_002:0741c09": "習。後習有二。一於現報。能憶持防。二則習氣力強。展",
    "X59n1109_002:0741c10": "轉資熏。盡未來際。或受或持。皆是今日。無作力用作",
    "X59n1109_002:0741c11": "憶持防。三據是隨作。行心運為。細詳所自。皆是無作。",
    "X59n1109_002:0741c12": "功力發現。當知二六時中。起善起惡。悉由善惡業種。",
    "X59n1109_002:0741c13": "任運使然。問。能熏之義。唯推無作。須隨行否。答。受時",
    "X59n1109_002:0741c14": "無作。雖有功能。還須隨行。作與無作。資顯受種。同共",
    "X59n1109_002:0741c15": "熏滌八識也。問。無作業種。既能任運防歒。何得更起",
    "X59n1109_002:0741c16": "惡念。答。發心不妙。念力不堅。業種力弱。故被惡欺。強",
    "X59n1109_002:0741c17": "惡習熟。觸境而起。如古今達士。得處既深。始終固守。",
    "X59n1109_002:0741c18": "皆無作之力。如鈔云。上品高達。能受能持者。是也。無",
    "X59n1109_002:0741c19": "作熏義。如記自明(瞥爾有犯等義。釋五門及答芿師文已明)。",
    "X59n1109_002:0741c20": "疏又云。是故行人。常思此行。即攝律儀。用為法佛清",
    "X59n1109_002:0741c21": "淨心也。上文雖論無作功力。若無行功。何能嚴果。是",
    "X59n1109_002:0741c22": "故自此以下。正明依體起行。又復前文論受。須達境",
    "X59n1109_002:0741c23": "緣。即妙唯識。今明起行。須論大小無殊。因果不二。用",
    "X59n1109_002:0741c24": "斯五句。融會開解。行方圓妙。文局初聚章。義貫下二",
    "X59n1109_002:0742a01": "依而作之。應云是故行人。常思此行。即攝善法。用為",
    "X59n1109_002:0742a02": "報佛圓明心也(準記應云自在心也)。是故行人。常思此行。即攝",
    "X59n1109_002:0742a03": "眾生。用為應佛。平等心也。前云智知。今云行人。並召",
    "X59n1109_002:0742a04": "能受能持之士。此行即白四所受。三聚行也。恐昧宗",
    "X59n1109_002:0742a05": "致。猶同昔見。止奉篇聚。故囑依受起行。圓修三聚。文",
    "X59n1109_002:0742a06": "中三聚。因行也。三佛果德也。既云用為。乃即因是果",
    "X59n1109_002:0742a07": "也。三心體一。約義分異。當知三聚。亦即一心。三佛亦",
    "X59n1109_002:0742a08": "即一心也。故文結云清淨心也。記文以三誓三聚三",
    "X59n1109_002:0742a09": "德三佛。交絡融會。蓋體是唯心。融通無礙。相雖差別。",
    "X59n1109_002:0742a10": "如水上波。體即真諦。相即俗諦。相全體起。俗不離真。",
    "X59n1109_002:0742a11": "於上諸法。措舉其一。無非三諦。圓融微妙。圓受圓持。",
    "X59n1109_002:0742a12": "其義若此。斯即祖師圓義。記中明之又顯。且如三聚",
    "X59n1109_002:0742a13": "大小通収。其中小行。在彼劣機所修。唯斯脫苦。故為",
    "X59n1109_002:0742a14": "小乘。若圓機上達。了一切法。悉是唯心。豈小乘行。而",
    "X59n1109_002:0742a15": "非唯心。如來隨機。小是似名字說。大乃契實而談。吾",
    "X59n1109_002:0742a16": "祖弘律教乃囑小。恐諸行者。猶滯權乘。故取大乘中",
    "X59n1109_002:0742a17": "了義。前決受法。即一唯識。此決隨行。大小因果。即清",
    "X59n1109_002:0742a18": "淨心。佛於法花雖已決顯。至於傳演。尚有滯情。故特",
    "X59n1109_002:0742a19": "稟佛嘉模重敷妙旨。問。有云。圓受止納小法。隨中方",
    "X59n1109_002:0742a20": "修三行。其義何耶。答。此不究祖師立法。令依上品。且",
    "X59n1109_002:0742a21": "上品心。即是大義。今經又依多論起慈悲心。既發大",
    "X59n1109_002:0742a22": "乘心。即納大乘戒。況鈔明云為成三聚。則白四作法。",
    "X59n1109_002:0742a23": "納三聚明矣。鈔及今經並無一言。今受止得小法。為",
    "X59n1109_002:0742a24": "後方便。又無一言。語及善戒。從古妄傳。蓋失考祖文",
    "X59n1109_002:0742b01": "故也。問。前叚五句。與後以妄等文。義有何別。答。前乃",
    "X59n1109_002:0742b02": "開解。後示起行。雖圓人解妙。舉行皆如。至於法相。須",
    "X59n1109_002:0742b03": "識差別。歷行要須徧周。斷證不無次第。見理不無淺",
    "X59n1109_002:0742b04": "深也。學者至此。應須通曉。餘如記中。問。如斯論受。還",
    "X59n1109_002:0742b05": "用更受菩薩戒否。答。據此疏記義理分曉。何須更受。",
    "X59n1109_002:0742b06": "如前諸文中。已與決顯。",
    "X59n1109_002:0742b07": "疏又云。今識前緣。終歸大乘。故須域心於處矣。今必",
    "X59n1109_002:0742b08": "對昔。若在佛世。法花已前。並名為昔。二乘小器。既昧",
    "X59n1109_002:0742b09": "唯心。不明一實。為之愚人。法花開顯。深悟一乘。是為",
    "X59n1109_002:0742b10": "今識。若佛滅後。南山已前。故為之昔。空有異計。全昧",
    "X59n1109_002:0742b11": "歸源。故為愚人。亦為不識。立圓融會。妙達諸法。即唯",
    "X59n1109_002:0742b12": "一心。大小體同。受隨無別。如此了達。豈非今識。言前",
    "X59n1109_002:0742b13": "緣者。指戒法也。前云境緣唯識。決法無殊。次思此行。",
    "X59n1109_002:0742b14": "即是三聚。顯行無別。今又斥世不智宗致。執受是小。",
    "X59n1109_002:0742b15": "今須達法花開顯。會小歸大。小亦一乘。豈非終歸大",
    "X59n1109_002:0742b16": "乘也。心體深廣。微妙莫測。故云大也。運載眾生。直至",
    "X59n1109_002:0742b17": "寶所。故云乘也。當知大乘。即一心也。餘義如前常思",
    "X59n1109_002:0742b18": "等文。已釋明也。故須等語。正囑行者。用觀持奉。常符",
    "X59n1109_002:0742b19": "妙理。一切作為。常置此心。於中道唯識。如理之中。斯",
    "X59n1109_002:0742b20": "須無妄。故云域也。鈔又云。測思等語。前云智知等言。",
    "X59n1109_002:0742b21": "皆受戒得處也。又前常思此行等句。此科今識前緣",
    "X59n1109_002:0742b22": "之文。並隨行得處也。又鈔云。五眾犯罪。理事兩緣等。",
    "X59n1109_002:0742b23": "懺罪得處也。又復如前引鈔出家學本受戒篇令開",
    "X59n1109_002:0742b24": "妙解。懺篇無生明唯識觀。今疏圓宗。融會受隨。意使",
    "X59n1109_002:0742c01": "以唯識妙理。為安心之處。若得此處。則法法皆圓。行",
    "X59n1109_002:0742c02": "行皆妙。念念皆常。頭頭合道。無能所相。無因果相。無",
    "X59n1109_002:0742c03": "染淨相。無聖凡相。清淨圓明。微妙廓徹。方得稱之。微",
    "X59n1109_002:0742c04": "妙大乘。是謂究竟域心之處。前云常思此行即攝律",
    "X59n1109_002:0742c05": "儀。此云今識前緣。終與大乘。其語雖異。其義實同。不",
    "X59n1109_002:0742c06": "可纔逢此說。便向教相上求。葛蕂裏走。須知三聚大",
    "X59n1109_002:0742c07": "乘。全體是何。嗟乎學者。動經年﨟。無箇入頭。由於謹",
    "X59n1109_002:0742c08": "切提示之言。不能留心用意。甓鷄捕雀。徒自啾啾終",
    "X59n1109_002:0742c09": "無大見。沉屈己靈。抑絕宗旨。實可痛傷。問。言前緣者。",
    "X59n1109_002:0742c10": "指何為前。答。今決隨行。望受為前。問。前云境緣。今但",
    "X59n1109_002:0742c11": "云緣。未詳何意。答。前文論受。受必假境。今明隨行。唯",
    "X59n1109_002:0742c12": "指制法。故但云緣也。",
    "X59n1109_002:0742c13": "疏又云。大小俱心。律儀不異。上句即前智知境緣。本",
    "X59n1109_002:0742c14": "是心作。等義。下句。即前常思此行。即攝律儀等義。前",
    "X59n1109_002:0742c15": "決境緣。小法實唯一心。與大無別。又決此行即攝律",
    "X59n1109_002:0742c16": "儀。清淨心也。則顯大小教門。體無有異。疏指出家學",
    "X59n1109_002:0742c17": "本。即唯識妙觀。顯教觀相須。方成圓受。究竟一如。問。",
    "X59n1109_002:0742c18": "記云為成本宗分通義者。此意如何。答。本宗分通。亦",
    "X59n1109_002:0742c19": "通佛乘。與圓無別。但教囑小。不可混濫。故須別立。扶",
    "X59n1109_002:0742c20": "而成之。若爾。本宗分通。可立圓成。有宗無大。圓不可",
    "X59n1109_002:0742c21": "會耶。答。此文且據今受。又是所承。而云扶成本宗。通",
    "X59n1109_002:0742c22": "圓空有。諸文甚明。無足疑矣。又復纔成本宗。便成有",
    "X59n1109_002:0742c23": "部。何以故。蓋空能兼有故。嘉熈庚子冬。日山出。",
    "X59n1109_002:0742c24": "四諍要論",
    "X59n1109_002:0743a01": "問凡情迷倒。諍競千差。何為四種。而能攝盡。答。君子",
    "X59n1109_002:0743a02": "小人。諭義爭利。世分善惡。出家入道。與世懸殊。諍因",
    "X59n1109_002:0743a03": "名利。非教所被。縱有諍論。捨於教行。餘何所評。惑為",
    "X59n1109_002:0743a04": "教相而生。或因舉治而起。或犯罪懺評有濫。或秉法",
    "X59n1109_002:0743a05": "被事乖差。以斯四種。攝無不盡。察病立教。數極於此。",
    "X59n1109_002:0743a06": "問。四諍七滅。病小藥多。何相當之有。答。大聖觀病設",
    "X59n1109_002:0743a07": "藥。必無差濫。病分輕重。故九品之不同。藥有總通。故",
    "X59n1109_002:0743a08": "分對而無爽。戒疏贊云。病藥觀對。機用權儀。得非是",
    "X59n1109_002:0743a09": "乎。問。諸文或云七藥。或謂七滅。藥滅互舉。其義若何。",
    "X59n1109_002:0743a10": "答。藥從服食。調治得名。滅據藥行。病差立號。故義鈔",
    "X59n1109_002:0743a11": "云。毗尼名滅。以無為體。若對經文。現前等七。名藥也",
    "X59n1109_002:0743a12": "皆云。毗尼即滅也。問。七皆云藥。即法也。皆云毗尼。毗",
    "X59n1109_002:0743a13": "尼名滅。未審此二。與現前中法。與毗尼。何分同異。答。",
    "X59n1109_002:0743a14": "現前中法與毗尼。與下六同。諍起雖異。至於用滅。無",
    "X59n1109_002:0743a15": "非五現前三現。今更明下六中。藥法同異。憶念。不癡。",
    "X59n1109_002:0743a16": "罪處三種。藥即是法。如義鈔云。憶念等三。法藥同體。",
    "X59n1109_002:0743a17": "是也。自言治者。若對下品。藥只即法。但取自言。即滅",
    "X59n1109_002:0743a18": "於諍。無別法故。若對中品。法是揀人單白。藥即自言",
    "X59n1109_002:0743a19": "也。多人語者。法即羯磨。藥取多語。草覆一種。法藥同",
    "X59n1109_002:0743a20": "體。如下對品。更細明之。問。法藥同異。於斯略悉。法滅",
    "X59n1109_002:0743a21": "先後。其相如何。答。如前義中法藥同者。滅亦無異。法",
    "X59n1109_002:0743a22": "藥殊者。法先滅後。如言諍上中及犯諍中品法。是單",
    "X59n1109_002:0743a23": "白必在先作。後用教評。或取多語。或取自言。諍方滅",
    "X59n1109_002:0743a24": "也(上略決法藥滅三種。下詳示分品用藥及生事諍)。問。言覓犯三。約何分品。",
    "X59n1109_002:0743b01": "答。覓諍三品。能諍為下。狂犯為中。具犯為上。詳斯一",
    "X59n1109_002:0743b02": "諍。約境分三。言犯二諍。據在臨時。酙酌諍情。分上中",
    "X59n1109_002:0743b03": "下。用藥始之。如義鈔云。覓中三品。上中下定。言犯二",
    "X59n1109_002:0743b04": "諍。執情流轉。不定用藥無準。是也(上明分品。下示隨品用藥)。問。言",
    "X59n1109_002:0743b05": "諍三品。用藥如何。答。下品情輕。三現即滅。諍情既輕。",
    "X59n1109_002:0743b06": "不須集眾。但一二德人。喚兩諍人。面對各敘(人現)。德人",
    "X59n1109_002:0743b07": "引教證勸(法現)。既引教證。是非可見。諍情即息(毗尼現也)。由",
    "X59n1109_002:0743b08": "彼諍者。闇教成競。教旨既明。疑暗自遣。當知此中。法",
    "X59n1109_002:0743b09": "藥體一。義不無異。軌度不濫。名法。勸諭調治。名藥。若",
    "X59n1109_002:0743b10": "對法滅。軌用調諭。並囑於法。教明諍息。故為滅也。中",
    "X59n1109_002:0743b11": "品言諍。情是次重。須眾同詳。眾混智愚。或雜持毀。難",
    "X59n1109_002:0743b12": "伏前人。先作一白。揀集智人。後作一白。出彼破戒。不",
    "X59n1109_002:0743b13": "誦戒等。却喚兩爭。面聚各敘(人現)。德人引三藏教。詳而",
    "X59n1109_002:0743b14": "評之(并上單白并法現也)。引教明白。判息諍情(毗尼現也)。既須作法。",
    "X59n1109_002:0743b15": "六和無乖(僧現)。既秉羯磨。應須法地(界現)。問。戒疏云。法現",
    "X59n1109_002:0743b16": "須僧作法詳評。毗尼現前。須用羯磨有德同評。又義",
    "X59n1109_002:0743b17": "鈔云。五中法指羯磨。又云。羯磨判滅。名毗尼。疏鈔二",
    "X59n1109_002:0743b18": "文。法與毗尼。語似相濫。如何明之。答。若約進用。法先",
    "X59n1109_002:0743b19": "滅後。若以義詳。羯磨揀德。即兼滅義。後正滅時。乃彰",
    "X59n1109_002:0743b20": "法用。故得法滅。文義互舉。如義鈔。法與毗尼更無別",
    "X59n1109_002:0743b21": "體。軌用名作法。能滅名毗尼者是。若爾。法現一種。正",
    "X59n1109_002:0743b22": "指何法。答。準義鈔云。法者揀集智惠羯磨。藥者正用",
    "X59n1109_002:0743b23": "三藏教法判者是也。(文)據此法藥雖殊。義類是同。并",
    "X59n1109_002:0743b24": "囑法現。斯二力行。諍息無處。名為滅也。問。以滅是毗",
    "X59n1109_002:0743c01": "尼。分判為毗尼。今五現中。正取何義。答。戒疏云。毗尼",
    "X59n1109_002:0743c02": "現前。有德同評等。斯取分判義也。義鈔云。毗尼者。勿",
    "X59n1109_002:0743c03": "不皆是。諍無之處。此取滅義也。義鈔又云。羯磨判滅。",
    "X59n1109_002:0743c04": "名毗尼者。此雙取判滅義也。上品言諍。兩朋相援。應",
    "X59n1109_002:0743c05": "集屏處。先作一白。揀集智人。破戒無德。作法出之。評",
    "X59n1109_002:0743c06": "量兩諍。誰是誰非。然後公集一處(僧現前也)。喚兩爭人。面",
    "X59n1109_002:0743c07": "對迷情(人現)。白二羯磨。差行壽人(法現)。顯露覆耳。三種隨",
    "X59n1109_002:0743c08": "時。籌有二種。一完一破。如法捉完。非法捉破。如法人",
    "X59n1109_002:0743c09": "多。道理應是(此多人語藥也)。諍情即息(毗尼現前界現可知)。又義鈔云。",
    "X59n1109_002:0743c10": "如法多者。彼應作白言。諍事已滅(準此應更作一單白滅方究竟)。若",
    "X59n1109_002:0743c11": "如法少。應作亂起去。待如法人多。後更與滅。問。正行",
    "X59n1109_002:0743c12": "籌時。是非無語。何為多人語耶。答。行籌之人。應先告",
    "X59n1109_002:0743c13": "之。如是語人捉完籌。如是語人捉破籌。後但數籌。以",
    "X59n1109_002:0743c14": "籌表語也。問。此言諍中。但爭教理。未必有犯戒。經何",
    "X59n1109_002:0743c15": "云多滅罪相。答。諍之既多。身口乖違。豈非犯耶。問。覓",
    "X59n1109_002:0743c16": "諍三品。用藥如何。答。下品覓諍。清人被謗。或有錯舉。",
    "X59n1109_002:0743c17": "數詰不止。而生競諍。上座德人。喚兩爭人。各取自言。",
    "X59n1109_002:0743c18": "清淨無犯(人現)。與白四法(法現)。憶記無犯(藥也)諍情即息(毗尼",
    "X59n1109_002:0743c19": "現也。僧界可見)。問。用揀人單白否。答。據義鈔云。憶念不癡罪",
    "X59n1109_002:0743c20": "處所中。僧應揀取具不愛等四(文)。準此應須揀人。諸",
    "X59n1109_002:0743c21": "文未見用法。若論中品。狂時曾犯。狂止無違眾。謂有",
    "X59n1109_002:0743c22": "犯數。誥舉覓遂生其諍。眾中德人。喚取自言。狂犯無",
    "X59n1109_002:0743c23": "心。狂止無犯。故與白四。證彼不癡。實無有犯。上品多",
    "X59n1109_002:0743c24": "犯。德人詰舉。前後語逸。遂生其諍。僧作白四。徵取處",
    "X59n1109_002:0744a01": "所。諍情方息。未伏本罪。又彼剛戾。觸惱僧多。白二羯",
    "X59n1109_002:0744a02": "磨。更重治。奪七五事。待彼伏順。方與解也。問。何以此",
    "X59n1109_002:0744a03": "中。亦云自言。答。義鈔云。不現前。不自言。皆不如法。正",
    "X59n1109_002:0744a04": "謂憶念等也。況自言乃治懺常法。但非正滅諍。故不",
    "X59n1109_002:0744a05": "在藥數也。問。犯諍三品用藥如何。答。下品諍輕。三現",
    "X59n1109_002:0744a06": "滅之。能懺所懺。議犯悞濫。而生其諍。上座德人。喚兩",
    "X59n1109_002:0744a07": "爭人。面對各敘(人現)問。取所懺。自言著實(法現也亦藥也)。自言",
    "X59n1109_002:0744a08": "無隱。諍即息也(毗尼)。問。自言是藥。何云法現。答。如義鈔",
    "X59n1109_002:0744a09": "云。或自言懺法。名法者。是此即法藥體同。約義分異。",
    "X59n1109_002:0744a10": "軌用名法。調治名藥也。問。何以自言。為毗尼現。答。義",
    "X59n1109_002:0744a11": "鈔云。或以自言懺滅。名為毗尼者。是斯亦體同義異。",
    "X59n1109_002:0744a12": "有軌用義。名為法。具決判義為毗尼。問。自言是藥。藥",
    "X59n1109_002:0744a13": "但滅諍。何云懺法。答。所言懺者。無非彰露已犯。斷相",
    "X59n1109_002:0744a14": "續心。今既自言。情無私隱。知過自悔。必無續念。如義",
    "X59n1109_002:0744a15": "鈔云。自言草覆。罪諍俱滅。是應單提下。可作此懺。上",
    "X59n1109_002:0744a16": "三不得。問。單提已下。可一向自言懺否。答。不然。聖人",
    "X59n1109_002:0744a17": "立法。各有其旨。此因滅諍。情念決徹。可云但淨。餘非",
    "X59n1109_002:0744a18": "因諍。還須依法。中品次重。五現滅之。應須集眾(僧現)。兩",
    "X59n1109_002:0744a19": "爭面述(人現)。單白和僧(法現)。其所懺者。自言引過(藥也)。情既",
    "X59n1109_002:0744a20": "無隱。諍自息也(毗尼)。問。中品自言。亦滅罪否。答。如前已",
    "X59n1109_002:0744a21": "示。提下可示。已上不得。問。如鈔云。若罪在一比丘前",
    "X59n1109_002:0744a22": "懺。應至一清淨比丘所。而作懺法。二三四等。皆亦如",
    "X59n1109_002:0744a23": "是。(文)據此。一人前懺。單提已下為下品。二三四等。捨",
    "X59n1109_002:0744a24": "墮已下。為中品耶。答。此文通敘起諍。不明分品。當智",
    "X59n1109_002:0744b01": "分品。須約諍情。且如雖懺單提。若能懺所懺。各有朋",
    "X59n1109_002:0744b02": "黨。諍競情深。可作三現。而得滅耶。雖懺上篇。起諍情",
    "X59n1109_002:0744b03": "輕。無黨相援。何須五現。故義鈔云。言犯二諍。得通多",
    "X59n1109_002:0744b04": "少人起。此言通於中下二品。又前引云。言犯二諍。執",
    "X59n1109_002:0744b05": "情流轉。不定。用藥無準。義可見也。上品兩朋鬪諍。歷",
    "X59n1109_002:0744b06": "爭情重。過犯亦多。故用五現。草覆滅之。用與如經註",
    "X59n1109_002:0744b07": "及記文可見(已上決三單諍。已下決三事諍)。",
    "X59n1109_002:0744b08": "問三種單諍。義可粗悉。各生事諍。未知的論。古來章",
    "X59n1109_002:0744b09": "藻。或云用藥殄諍。評議此藥。是非成諍。為藥上生病",
    "X59n1109_002:0744b10": "也。或云用藥殄諍。秉法雖己。仍諍前事。此病上生病",
    "X59n1109_002:0744b11": "也。並引疏鈔評量已起羯磨等文證之。未如孰是。答。",
    "X59n1109_002:0744b12": "偏局之見。未合教意。如前略敘。入道之人。凡有諍論。",
    "X59n1109_002:0744b13": "悉從一切犯制教行上起。佛立四諍。攝盡教行。如疏",
    "X59n1109_002:0744b14": "鈔列敘四諍。前一通化制。後三局制教。四種文相。敘",
    "X59n1109_002:0744b15": "事述義。四皆不同。攝教被機。無不整足。若為從藥生",
    "X59n1109_002:0744b16": "病。則攝教不盡。如義鈔云。評量已起百一羯磨。又云。",
    "X59n1109_002:0744b17": "爭其一切已作羯磨為事諍。若如彼云。除七藥外。爭",
    "X59n1109_002:0744b18": "餘羯磨。何諍所収耶。若從病生病。則被機不足。如用",
    "X59n1109_002:0744b19": "藥已。前諍雖息。同和理難。別生諍競。或因其餘羯磨。",
    "X59n1109_002:0744b20": "而起紛諍。又囑何耶。願窮諍教意。不可情裁。問。謂事",
    "X59n1109_002:0744b21": "諍者。從何得名。答。義鈔云。言覓約因。犯事從境。斯可",
    "X59n1109_002:0744b22": "見也。泛論羯磨。若不秉行被事。只囑於教。今諍已秉。",
    "X59n1109_002:0744b23": "縱爭餘緣。還歸事攝。如秉羯磨。名為行事。又翻羯磨。",
    "X59n1109_002:0744b24": "為之辨事。從境立名。義亦明矣。問。上云四諍各立。事",
    "X59n1109_002:0744c01": "義皆殊。復觀疏中三種事諍。與三單諍。文義亦別。既",
    "X59n1109_002:0744c02": "各不同。有何意故。収歸上三。而云言事。覓事。犯事。耶。",
    "X59n1109_002:0744c03": "答。一則以類相從。二則用藥無別。戒疏總敘三事云。",
    "X59n1109_002:0744c04": "羯磨被事。義在順明。乃至各執一見。事法成壞。由斯",
    "X59n1109_002:0744c05": "致諍。故曰事諍。義鈔總敘云評佗已起百一羯磨。彼",
    "X59n1109_002:0744c06": "此不和。故名事諍。(文)但將一切羯磨僧法。三類分之。",
    "X59n1109_002:0744c07": "一切懺罪羯磨。則歸犯事。一切治舉羯磨。如七治法。",
    "X59n1109_002:0744c08": "並為覔事。除此二種。其餘羯磨。並囑言事。但言事則",
    "X59n1109_002:0744c09": "通。一通生善滅惡。一切僧法。二通人法事處。四緣是",
    "X59n1109_002:0744c10": "非。三通本眾佗人。皆成言事。覔犯則局。一局所被一",
    "X59n1109_002:0744c11": "緣。二則覓局能舉所舉。犯局能懺所懺。如義鈔云。但",
    "X59n1109_002:0744c12": "使爭其一切已作。百一羯磨。道理是非。事同見異者。",
    "X59n1109_002:0744c13": "是言中事作。若爭治人舉罪(治人則四羯磨舉罪則三舉也)。能舉證",
    "X59n1109_002:0744c14": "犯所舉諍犯。不肯引過者。是覔中事作。若前人羯磨。",
    "X59n1109_002:0744c15": "惡心懈怠心者。是犯中事作。文詳此鈔文。豈非言事",
    "X59n1109_002:0744c16": "則通。覓犯則局。通局之義。下更點顯。問。九品單諍。除",
    "X59n1109_002:0744c17": "言犯下品。不秉羯磨。爭餘七品。殄諍之藥。歸何諍攝。",
    "X59n1109_002:0744c18": "答。義鈔既云百一羯磨。百一之言。如何不収。古人所",
    "X59n1109_002:0744c19": "謂。藥與非藥。皆生事諍。即斯義也。如三單諍。用藥殄",
    "X59n1109_002:0744c20": "除。仍諍不已。能舉所舉。能懺所懺。唯爭所被。則歸覔",
    "X59n1109_002:0744c21": "犯二事。若餘僧人。爭於四緣。並歸言事。若能所爭餘",
    "X59n1109_002:0744c22": "三緣。亦歸言事。如疏鈔中。覔事只爭治舉。三根虗實。",
    "X59n1109_002:0744c23": "犯事則爭定罪輕重。若爭餘緣。乃囑法相。道理是非。",
    "X59n1109_002:0744c24": "豈非言事。前云言事通者。是也。問。前破古人。藥病生",
    "X59n1109_002:0745a01": "事。皆是偏局。今何取用。答。非無此義。但古人唯就藥",
    "X59n1109_002:0745a02": "病生事。故成偏局。前謂攝教不盡。被機不定。豈不明",
    "X59n1109_002:0745a03": "耶。問。若爭言犯下品用藥。及爭墮等。對首懺法。并袈",
    "X59n1109_002:0745a04": "裟等別法。何爭所収。答。並囑單諍。準疏鈔中。事諍唯",
    "X59n1109_002:0745a05": "據僧法羯磨。行宗云。若非羯磨。並歸上三(上通決三事。下別決",
    "X59n1109_002:0745a06": "三事)。問。言諍之言。為說示教理之言。為諍論之言耶。答。",
    "X59n1109_002:0745a07": "乃說示教理之言。化制教門。理事行相。假言以顯。因",
    "X59n1109_002:0745a08": "爭此言。為之言諍。故義鈔云。理不自斑。藉言以顯者。",
    "X59n1109_002:0745a09": "是也。問。若評羯磨。何亦云言。答。表彰法事。唯據言音。",
    "X59n1109_002:0745a10": "豈非言事。以類相從。得非是乎。問。覓犯事三。亦由言",
    "X59n1109_002:0745a11": "起。何不云言。答。各有起因。何得混濫。言諍因言。覔諍",
    "X59n1109_002:0745a12": "因覔。犯諍因犯故也。問。若不因被事。餘時泛論羯磨",
    "X59n1109_002:0745a13": "四緣。為囑何諍。答。此諍法相是非。囑草言也。問。疏云。",
    "X59n1109_002:0745a14": "同和理難。各執一見。(文)此據本眾。若有別眾。或外二",
    "X59n1109_002:0745a15": "比丘。爭此所秉之法。何諍所収。答。亦歸言事。如義鈔",
    "X59n1109_002:0745a16": "云。若二比丘。爭尼羯磨。成與不成。在言中事。可例明",
    "X59n1109_002:0745a17": "也。問。覓諍生事。其相如何。答。謂三舉四羯磨法因前",
    "X59n1109_002:0745a18": "人有犯。或不見罪。或見犯不懺。或惡邪不捨。或比丘",
    "X59n1109_002:0745a19": "俗人前倒說四事。或污家惡行。犯該五篇。三根顯露。",
    "X59n1109_002:0745a20": "眾中具五德人。舉來詣僧。若聞便伏從。此不勞治。或",
    "X59n1109_002:0745a21": "有拒逆應須治罸。於七治中。隨用何法。而治罸之。前",
    "X59n1109_002:0745a22": "人諱舉。不肯引過。與五德人。遂生諍競。未治前諍。則",
    "X59n1109_002:0745a23": "囑單覓。若經治法。則歸覓事。若能舉所舉爭餘三緣。",
    "X59n1109_002:0745a24": "或有餘人。爭於四緣。並囑言事。下犯事中。通局亦爾。",
    "X59n1109_002:0745b01": "如前所謂。言事通生善滅惡者。是也。",
    "X59n1109_002:0745b02": "問。犯事之相。可得聞乎。答。犯中事諍。乃目懺罪。能懺",
    "X59n1109_002:0745b03": "所懺。爭其輕重。若二三人懺法。及上篇未羯磨前忽",
    "X59n1109_002:0745b04": "有諍競。即囑單犯。或懺上篇。僧作羯磨。其所懺者。忽",
    "X59n1109_002:0745b05": "生惡心懈怠。爭云犯輕或犯輕罪。眾中惡心懈怠心",
    "X59n1109_002:0745b06": "生非法羯磨。定罪行懺。所懺諍爭。故囑犯事。問。餘時",
    "X59n1109_002:0745b07": "泛諍五篇輕重。為囑何収。答雖爭罪聚。只囑教相。還",
    "X59n1109_002:0745b08": "歸單言。不因行懺。能所評諍。故非單犯。既非羯磨。又",
    "X59n1109_002:0745b09": "非犯事。略此敘之。餘見疏鈔。嘉熈庚子季夏在丹丘",
    "X59n1109_002:0745b10": "日山出",
    "X59n1109_002:0745b12": "終南家業卷中(本)"
}