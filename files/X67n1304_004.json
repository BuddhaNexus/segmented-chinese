{
    "X67n1304_004:0350b03": "林泉老人評唱丹霞淳禪師頌古&#x8657;堂集卷四",
    "X67n1304_004:0350b05": "後學性一閱",
    "X67n1304_004:0350b06": "生生道人梓",
    "X67n1304_004:0350b07": "第五十則 二鼠侵藤(飛走)",
    "X67n1304_004:0350b08": "[0350b08] 示眾云。潛續命根故有生而有滅。圓成道果本無去",
    "X67n1304_004:0350b09": "以無來。任伊利齒靈牙。一任橫囓&#x7AEA;咬。正當此時與",
    "X67n1304_004:0350b10": "解腕者麼。",
    "X67n1304_004:0350b11": "[0350b11] 舉僧問龍牙遁禪師。二鼠侵藤時如何(禍不單行)。牙云",
    "X67n1304_004:0350b12": "須有隱身處始得(指示分明)。僧云如何是隱身處(聞風便颺)。",
    "X67n1304_004:0350b13": "牙云還見儂家麼(眼巧不如樣子比)。",
    "X67n1304_004:0350b14": "[0350b14] 師舉賓頭盧為優填王說法經云。我今為王略說譬",
    "X67n1304_004:0350b15": "喻。王志心聽。昔日有人於曠路中逢大惡象之所馳。",
    "X67n1304_004:0350b16": "逐狂懼走。突無所依怙。見一丘井。即時尋樹入。井中",
    "X67n1304_004:0350b17": "藏有黑白二鼠牙囓樹根。此井四邊有四毒蛇欲螫",
    "X67n1304_004:0350b18": "其人。而此井下有三毒龍。旁畏四蛇下畏毒龍。所攀",
    "X67n1304_004:0350b19": "之樹其根動搖。樹上有蜜兩三滴墮其口中。於時動",
    "X67n1304_004:0350b20": "搖敲擊蜂窩。眾蜂散飛唼螫其人。有野火起復來燒",
    "X67n1304_004:0350b21": "樹。大王。當知此人苦惱不可稱計。而彼得味甚少。苦",
    "X67n1304_004:0350b22": "患甚多。大王。曠野者喻於生死。彼男子者喻於凡夫。",
    "X67n1304_004:0350b23": "象喻於無常。井喻於人身。樹喻於人命。黑白二鼠喻",
    "X67n1304_004:0350b24": "於晝夜。樹根者喻念念滅。四毒蛇者喻於四大。蜜者",
    "X67n1304_004:0350c01": "喻於五欲。眾蜂喻惡覺。野火者喻於老邁。下三毒龍",
    "X67n1304_004:0350c02": "喻於死亡墮三惡道。是故當知。欲味甚少。苦患甚多。",
    "X67n1304_004:0350c03": "這僧既知是事。怎不著忙而求決擇。牙亦不負來問。",
    "X67n1304_004:0350c04": "具實指示道須有隱身處始得。這僧的的欲離生死。",
    "X67n1304_004:0350c05": "聞斯一語怎不根尋道如何是隱身處。牙不惜情劈",
    "X67n1304_004:0350c06": "面便道還見儂家麼。昔鹽官會下有一主事僧。忽見",
    "X67n1304_004:0350c07": "一鬼使來追。僧告曰。某甲身為主事。未暇修行。乞容",
    "X67n1304_004:0350c08": "七日得否。使曰待為白王。若許七日後來。不然須&#x3B30;",
    "X67n1304_004:0350c09": "便至。言訖不見。至七日後復來。覓其僧了不可得。後",
    "X67n1304_004:0350c10": "有人舉問一僧。若被覓著時如何抵擬他。洞山代云",
    "X67n1304_004:0350c11": "被他覓得也。林泉道。曹司易勘。一&#x6B35;便招。這僧雖是",
    "X67n1304_004:0350c12": "臨渴掘井。一鍬便見黃泉。儻能如此隱身。何必慞惶",
    "X67n1304_004:0350c13": "怖懼。頌曰。",
    "X67n1304_004:0350c14": "[0350c14] 寒月依依上遠峰(光分萬象)。平湖萬頃練光封(影散千波)。漁",
    "X67n1304_004:0350c15": "歌驚起汀洲鷺(已往不咎)。飛出蘆花不見蹤(許伊具眼)。",
    "X67n1304_004:0350c16": "[0350c16] 師云。團團離海嶠。漸漸出雲衢。此夜一輪滿。清光何",
    "X67n1304_004:0350c17": "處無。趙州云。至道無難。唯嫌揀擇。纔有語言。是揀擇",
    "X67n1304_004:0350c18": "是明白。老僧不在明白裏。是汝還護惜也無。時有僧",
    "X67n1304_004:0350c19": "問。和尚既不在明白裏。護惜箇甚麼。州云我亦不知。",
    "X67n1304_004:0350c20": "僧云。既不知。為甚麼不在明白裏。州云。問事即得。禮",
    "X67n1304_004:0350c21": "拜了退。林泉道。莫承言。休滯句。行則行。住則住。不應",
    "X67n1304_004:0350c22": "頻爇返魂香。直須斫倒栴檀樹。況平湖萬頃絕點純",
    "X67n1304_004:0350c23": "清。巨浪千尋真當流注。泛釣舡於峽口。停短棹於灘",
    "X67n1304_004:0350c24": "頭。漁歌驚起鷺雙飛。蘆葦岸邊尋不見。轉功就位。月",
    "X67n1304_004:0351a01": "臨洲渚而&#x8E08;影微分。借位明功。&#x70DF;&#x93BB;沙汀而寒光獨",
    "X67n1304_004:0351a02": "耀。具眼禪人若為回互。隱顯全該如委悉。正偏兼帶",
    "X67n1304_004:0351a03": "自分明。",
    "X67n1304_004:0351a04": "第五十一則 白水聲色(示眾)",
    "X67n1304_004:0351a05": "[0351a05] 示眾云。琴瑟箜篌。聽他何礙汝。青黃碧綠。識得不為",
    "X67n1304_004:0351a06": "冤。任伊&#x7AEA;判橫批。看我嘲三&#x651E;四。莫有知音可嘉者",
    "X67n1304_004:0351a07": "麼。試請辨看。",
    "X67n1304_004:0351a08": "[0351a08] 舉白水仁禪師上堂云。老僧不欲向聲前句後鼓",
    "X67n1304_004:0351a09": "弄人家男女(此處無金二兩。俗人沽酒三升)。何故。聲且不是聲。色",
    "X67n1304_004:0351a10": "且不是色(&#x98DC;&#x88E9;倒&#x88B4;任汝裁劃)。時有僧問。如何是聲不是聲",
    "X67n1304_004:0351a11": "(莫是聾麼)。水云喚作色得麼(多虛不如少實)。僧云如何是色不",
    "X67n1304_004:0351a12": "是色(莫是瞎麼)。水云喚作聲得麼(巧說不如直道)。水復云。且道",
    "X67n1304_004:0351a13": "對闍黎話。為闍黎說(老老大大。顛言倒語)。若向這裏會得。許",
    "X67n1304_004:0351a14": "你有個入路(和尚還曾出麼)。",
    "X67n1304_004:0351a15": "[0351a15] 師云。溈山一日餧&#x9D76;生飯。回頭見仰山曰。今日為伊",
    "X67n1304_004:0351a16": "上堂一上。仰云某甲隨例得聞。曰聞底事作麼生。云",
    "X67n1304_004:0351a17": "&#x9D76;作&#x9D76;鳴雀作雀噪。曰爭奈聲色何。云和尚適來道",
    "X67n1304_004:0351a18": "甚麼。曰我道為伊上堂一上。云為甚麼喚作聲色。曰",
    "X67n1304_004:0351a19": "雖然如是。驗過也無妨。云大事因緣又作麼生驗。溈",
    "X67n1304_004:0351a20": "&#x7AEA;起拳云終是指東畫西。曰汝適來問甚麼。云問和",
    "X67n1304_004:0351a21": "尚大事因緣。曰為甚麼喚作指東畫西。云為著聲色",
    "X67n1304_004:0351a22": "故某甲所以問過。曰並未曉了此事。云和尚得曉了",
    "X67n1304_004:0351a23": "此事。曰寂子聲色老僧東西。云一月千江體不分水。",
    "X67n1304_004:0351a24": "曰應須恁麼始得。云如金與金終無異色豈有異名。",
    "X67n1304_004:0351b01": "曰作麼生是無異名底道理。云瓶盤釵釧&#x52B5;盂盆。云。",
    "X67n1304_004:0351b02": "寂子說禪如獅子吼。驚散狐狼野干之&#x5C5E;。林泉道。父",
    "X67n1304_004:0351b03": "聞子&#x5FA4;恨不殺身。想來肐膞豈肯外屈。只如仰山聲",
    "X67n1304_004:0351b04": "色與&#x8E08;山聲色是同是別。一法雖無異。三人乃見差。",
    "X67n1304_004:0351b05": "溈仰酬酢廝殺無過父子兵。&#x8E08;山這僧一言道斷處。",
    "X67n1304_004:0351b06": "千古意分明。為人手段盡在於斯。更看丹霞盡情出",
    "X67n1304_004:0351b07": "理。頌曰。",
    "X67n1304_004:0351b08": "[0351b08] 色自色兮聲自聲(要不悶守本分)。新鶯啼處柳&#x70DF;輕(一併拈出)。",
    "X67n1304_004:0351b09": "門門有路通京國(七通八達)。三島斜橫海月明(一心不生萬法",
    "X67n1304_004:0351b10": "無咎)。",
    "X67n1304_004:0351b11": "[0351b11] 師舉三平頌云。祇此見聞非見聞。更無聲色可呈君。",
    "X67n1304_004:0351b12": "箇中若了全無事。體用何妨分不分。恁麼看來。新鶯",
    "X67n1304_004:0351b13": "啼處任喉舌巧轉笙篁。嫩柳搖時儘&#x70DF;靄輕籠翡翠。",
    "X67n1304_004:0351b14": "楞嚴經云。見聞如幻翳。三界若空花。聞復翳根除。塵",
    "X67n1304_004:0351b15": "消覺圓淨。會至於此。門門有路。家家門外透長安。件",
    "X67n1304_004:0351b16": "件無私。處處綠楊堪繫馬。論甚十洲三島四海五湖。",
    "X67n1304_004:0351b17": "橫片月於晴空。攢三星於秋月。直得心心無間念念",
    "X67n1304_004:0351b18": "無差。若色若聲盡聞盡見。似電光石火兔角龜毛。畢",
    "X67n1304_004:0351b19": "竟待干他甚事。何也。司空見慣。應為尋常。",
    "X67n1304_004:0351b20": "第五十二則 白馬法身(法身)",
    "X67n1304_004:0351b21": "[0351b21] 示眾云。北斗似杓。南斗似瓢。任伊斟酌。暖日涼&#x98C8;。冬",
    "X67n1304_004:0351b22": "至寒食一百五。須知節氣不相饒。到此莫有解吞吐",
    "X67n1304_004:0351b23": "者麼。",
    "X67n1304_004:0351b24": "[0351b24] 舉僧問洛京白馬儒禪師。如何是法身向上事(高高",
    "X67n1304_004:0351c01": "標不出)。儒云井底蝦蟆吞&#x5374;月(非思量處。識情難測)。",
    "X67n1304_004:0351c02": "[0351c02] 師舉&#x8E08;山問溈山云。法身之理。理絕玄微。不奪是非",
    "X67n1304_004:0351c03": "之境。猶是法身邊事。如何是法身向上事。溈舉起拂",
    "X67n1304_004:0351c04": "子。&#x8E08;云此猶是法身邊事。溈曰如何是法身向上事。",
    "X67n1304_004:0351c05": "&#x8E08;奪拂子摺折擲向地上便歸眾。溈曰。龍蛇易辨。衲",
    "X67n1304_004:0351c06": "子難謾。林泉道。知音方委悉。僧問黃龍。如何是井底",
    "X67n1304_004:0351c07": "蝦蟆吞&#x5374;月。龍曰不奈何。僧云恁麼則吞&#x5374;去也。龍",
    "X67n1304_004:0351c08": "曰一任吞。僧云吞後如何。曰好蝦蟆。林泉道。莫向言",
    "X67n1304_004:0351c09": "中取則。直須句外明宗。若肯恁麼會去。方知無說說。",
    "X67n1304_004:0351c10": "始信不聞聞。所以杜順和尚亦有頌曰。懷州牛喫禾。",
    "X67n1304_004:0351c11": "益州馬腹脹。天下覓醫人。灸&#x732A;左膞上。汝等諸人稍",
    "X67n1304_004:0351c12": "知痛痒。必不倚官挾勢番悔藥錢。何也。近日王令稍",
    "X67n1304_004:0351c13": "嚴。誰敢妄傳消息。頌曰。",
    "X67n1304_004:0351c14": "[0351c14] 九重深密視聽難(端拱無為)。玉殿瓊樓宿霧攢(仰望不及)。&#x7215;",
    "X67n1304_004:0351c15": "理盡歸臣相事(須假傍來)。輪王不戴寶花冠(天然尊貴)。",
    "X67n1304_004:0351c16": "[0351c16] 師云。八識心王號至尊。四臣不昧理乾坤。法身向上",
    "X67n1304_004:0351c17": "無餘地。枉近重圍望五門。既九重深密。必視聽應難。",
    "X67n1304_004:0351c18": "故經云。若以色見我。以音聲求我。是人行邪道。不能",
    "X67n1304_004:0351c19": "見如來。所以玉殿瓊樓攢濛濛之宿霧。龍庭鳳闕生",
    "X67n1304_004:0351c20": "裊裊之祥&#x70DF;。洞山道。夜明簾外古鏡徒輝。空王殿中",
    "X67n1304_004:0351c21": "千光那照。垂衣至治拱密威嚴。皇化無為理當朝賀。",
    "X67n1304_004:0351c22": "內紹外紹須明劫外今時。念茲在茲休背這邊那畔。",
    "X67n1304_004:0351c23": "調停鼎鼐&#x7215;理陽陰。儻能我國晏然。自是心城寧謐。",
    "X67n1304_004:0351c24": "輪王何必戴七寶之花冠。冢宰應須酬一人之寶位。",
    "X67n1304_004:0352a01": "恁麼奉重。少分相應。幸勿時中辜恩負德。還能盡忠",
    "X67n1304_004:0352a02": "盡孝依而行之麼。但辦肯心。必不相賺。",
    "X67n1304_004:0352a03": "第五十三則 九峰舉一(示眾)",
    "X67n1304_004:0352a04": "[0352a04] 示眾云。恰待南山起雲。&#x5374;早北山下雨。捉住東海鯉",
    "X67n1304_004:0352a05": "魚。走了西巖猛虎。有敢當賭者麼。",
    "X67n1304_004:0352a06": "[0352a06] 舉九峰虔禪師示眾云。舉一不得。舉二放過。一著",
    "X67n1304_004:0352a07": "落在第二(將謂狐鬚赤)。雲門出眾云。昨日有人從天台",
    "X67n1304_004:0352a08": "來。&#x5374;往徑山去(更有赤鬚狐)。峰云來日不得普請。便下",
    "X67n1304_004:0352a09": "座(姦不廝謾。壯不廝欺)。",
    "X67n1304_004:0352a10": "[0352a10] 師云。普慧雲興。百問脫脫而出自胸中。普賢瓶瀉。千",
    "X67n1304_004:0352a11": "酬滾滾而演於舌上。凡愚莫並。今古無儔。不意像季",
    "X67n1304_004:0352a12": "以來英傑間出。於問答之際切瑳其間。越凡情超聖",
    "X67n1304_004:0352a13": "解。沒窠臼絕滲漏。短小明白者無如乾峰雲門而已",
    "X67n1304_004:0352a14": "哉。此則公案非九峰虔禪師示眾之語。乃洞山法嗣",
    "X67n1304_004:0352a15": "越州乾峰和尚之語也。峰一日上堂云。法身有三種",
    "X67n1304_004:0352a16": "病二種光。須是一一透得。始解歸家穩坐。須知更有",
    "X67n1304_004:0352a17": "向上一竅。雲門出問。庵內人為甚麼不知庵外事。峰",
    "X67n1304_004:0352a18": "呵呵大笑。門曰猶是學人疑處。峰云子是甚麼心行。",
    "X67n1304_004:0352a19": "門曰也要和尚相委。峰云直須與麼始解穩坐。門應",
    "X67n1304_004:0352a20": "喏喏。又一日上堂云。舉一不得。舉二放過。一著落在",
    "X67n1304_004:0352a21": "第二。雲門出眾云。昨日有人從天台來。&#x5374;往徑山去。",
    "X67n1304_004:0352a22": "林泉道。無孔笛逢氈拍板。這般曲破少知音。峰云來",
    "X67n1304_004:0352a23": "日不得普請便下座。林泉道。得法旨。雲門於禪悅中",
    "X67n1304_004:0352a24": "得大自在遊戲三昧。未必不由乾峰．睦州切瑳琢磨",
    "X67n1304_004:0352b01": "之力者邪。只如未開口時還有道得者麼。頌曰。",
    "X67n1304_004:0352b02": "[0352b02] 聲前一句口如眉(言清行濁)。佛祖從來總不知(&#x5374;最親切)。昨",
    "X67n1304_004:0352b03": "夜&#x5D10;崙閑說夢(休寱語)。白頭生得黑頭兒(有甚奇特)。",
    "X67n1304_004:0352b04": "[0352b04] 師云。大辯若訥大智如愚。幾人於此能較錙銖。所以",
    "X67n1304_004:0352b05": "道有緣不是余朋友。無用雙眉&#x5374;弟兄。莫道聲前無",
    "X67n1304_004:0352b06": "句。自是闍黎不聞。於此若聞甚生次第。不見道萬籟",
    "X67n1304_004:0352b07": "有心聞不得。孤巖無耳&#x5374;知音。莫&#x6060;佛佛祖祖從本",
    "X67n1304_004:0352b08": "以來總不知有。南泉亦云。三世諸佛不知有。狸奴白",
    "X67n1304_004:0352b09": "牯&#x5374;知有。宗門有四知有。一知有。二不知有。三知有",
    "X67n1304_004:0352b10": "了不知有。四不知有後真知有。不意昨夜崑&#x5D18;閑來",
    "X67n1304_004:0352b11": "說夢。雖是詐惺惺。不如粧&#x77D2;[目*董]。他若識破伊。看你甚",
    "X67n1304_004:0352b12": "眼孔。又道。白頭生得黑頭兒。養子不及父。家門一世",
    "X67n1304_004:0352b13": "衰。莫貪尋意路。枉使惹塵埃。畢竟合作麼生商量。燈",
    "X67n1304_004:0352b14": "籠逢露柱。拍手笑呵呵。",
    "X67n1304_004:0352b15": "第五十四則 天童應用(心眼)",
    "X67n1304_004:0352b16": "[0352b16] 示眾云。反常合道。上乘菩薩信無疑。即物明心。中下",
    "X67n1304_004:0352b17": "聞之必生&#x6060;。端的為人處在甚麼處。",
    "X67n1304_004:0352b18": "[0352b18] 舉僧問天童啟禪師。如何是應用無虧的眼(不見一法",
    "X67n1304_004:0352b19": "即如來。方得名為觀自在)。童云恰如瞎一般(便吐肝&#x8193;說與伊)。",
    "X67n1304_004:0352b20": "[0352b20] 師云。凡所有相皆是&#x8657;妄。若見諸相非相即見如來。",
    "X67n1304_004:0352b21": "況如來者無所從來亦無所去故名如來。若向這裏",
    "X67n1304_004:0352b22": "&#x89B7;得破認得真。事理圓融遮照無礙。體用互興正偏",
    "X67n1304_004:0352b23": "兼帶。無一法而不周。無一法而不遍。豈非應用無虧",
    "X67n1304_004:0352b24": "者邪。祖燈錄云。寶應省念禪師上堂曰。諸尚座不得",
    "X67n1304_004:0352c01": "盲喝亂喝。尋常向汝道。賓則始終賓。主則始終主。賓",
    "X67n1304_004:0352c02": "無二賓。主無二主。若有二賓二主。即是兩箇瞎漢。林",
    "X67n1304_004:0352c03": "泉道。若非法花。誰能窺透。萬松贊湛然真云。大悲千",
    "X67n1304_004:0352c04": "臂。俱胝一指。錯認湛然手中拂子。瞎。林泉道。轉見分",
    "X67n1304_004:0352c05": "明。且道此瞎彼瞎是一是二。還道得麼。撥開妙淨圓",
    "X67n1304_004:0352c06": "明眼。識取吉祥安樂人。頌曰。",
    "X67n1304_004:0352c07": "[0352c07] 盲聾瘖&#x7602;&#x9008;天真(無用處成真用處)。眼似眉毛道始&#x96A3;(不風",
    "X67n1304_004:0352c08": "流處轉風流)。昨夜東君潛布令(遠近咸知)。黃鶯啼處綠楊春",
    "X67n1304_004:0352c09": "(高低普應)。",
    "X67n1304_004:0352c10": "[0352c10] 師云。跛挈痿羸。盲聾瘖&#x7602;。百不可取。一無所堪。眾中",
    "X67n1304_004:0352c11": "如百拙。一世作閑人。樂天知命去偽存真。李屏山有",
    "X67n1304_004:0352c12": "詩云。君不見。嚴子陵掉頭千戶侯。釣臺霜冷一羊裘。",
    "X67n1304_004:0352c13": "又不見。龐居士家財千萬貫。西江月冷夜沉舟。近得",
    "X67n1304_004:0352c14": "南華真人之四印。貴莫貴於無所屈。富莫富於無所",
    "X67n1304_004:0352c15": "求。樂莫樂於無所苦。喜莫喜於無所憂。若能任此天",
    "X67n1304_004:0352c16": "真。不枉持聾作&#x7602;。只可見如不見聞似不聞。妄境若",
    "X67n1304_004:0352c17": "消除真心自不昧。此豈不是眼似眉毛道始&#x96A3;者哉。",
    "X67n1304_004:0352c18": "雖然恁麼。忘蹤滅跡洞達玄微。應須曲為今時潛通",
    "X67n1304_004:0352c19": "劫外。免使靜沉死水滯在一邊。幸遇東君布令和氣",
    "X67n1304_004:0352c20": "氤氳。適當化母垂慈韶光煒燁。故命金衣公子出幽",
    "X67n1304_004:0352c21": "谷遷喬木。綠楊枝上喉舌調叔夜之焦桐。紅杏園中",
    "X67n1304_004:0352c22": "毛羽刷陶潛之嫩菊。非無賞鑒。自有知音。論至於斯",
    "X67n1304_004:0352c23": "若為話會。還知麼。七處徵心心不有。八還辨見見非",
    "X67n1304_004:0352c24": "無。",
    "X67n1304_004:0353a01": "第五十五則 清淨行者(經教)",
    "X67n1304_004:0353a02": "[0353a02] 示眾云。有心用處還應錯。因果難評無意看。時&#x5374;宛",
    "X67n1304_004:0353a03": "然。聖凡莫測。有箇秦不收魏不管的衲僧。未審向甚",
    "X67n1304_004:0353a04": "麼處安排則是。",
    "X67n1304_004:0353a05": "[0353a05] 舉僧問洞山詮禪師。清淨行者不上天堂。破戒比",
    "X67n1304_004:0353a06": "丘不入地獄時如何(直待別時來。分明向汝說)。山云。度盡無遺",
    "X67n1304_004:0353a07": "影。還他越涅槃(言語道斷。非去來今)。",
    "X67n1304_004:0353a08": "[0353a08] 師云。真淨界中無異念。浮塵堆裏有殊途。&#x811A;跟點地",
    "X67n1304_004:0353a09": "英雄漢。凡聖應知總不拘。舍利弗言。犯重比丘不墮",
    "X67n1304_004:0353a10": "地獄。清淨行者不入涅槃。非應供非不應供。非盡漏",
    "X67n1304_004:0353a11": "非不盡漏。於法平等住故。是知無天堂可欣。無地獄",
    "X67n1304_004:0353a12": "可怖。李留後．端愿問達觀禪師曰。人死。識當何所歸。",
    "X67n1304_004:0353a13": "答曰未知生焉知死。對曰生則端愿已知。曰生從何",
    "X67n1304_004:0353a14": "來。李留後擬議。達觀揕其胸曰。只在這裏。思量箇甚",
    "X67n1304_004:0353a15": "麼。對曰會也。只知貪程不覺蹉路。達觀拓開曰。百年",
    "X67n1304_004:0353a16": "一夢。又問地獄畢竟是有是無。答曰諸佛向無中說",
    "X67n1304_004:0353a17": "有。眼見空花。太尉就有中&#x8994;無。手[據-豕+旦]水月。堪笑眼前",
    "X67n1304_004:0353a18": "見牢獄。不避心外見天堂。欲生殊不知欣怖在心善",
    "X67n1304_004:0353a19": "惡成就。太尉但了自心。自然無惑。進曰心如何了。答",
    "X67n1304_004:0353a20": "曰善惡都莫思量。又問不思量後心歸何所。達觀曰",
    "X67n1304_004:0353a21": "且請太尉歸衙。林泉道。不因師指示。幾乎錯商量。洞",
    "X67n1304_004:0353a22": "山答處可謂忘言絕慮。越聖超凡。擊碎玄關掣開金",
    "X67n1304_004:0353a23": "&#x93BB;。何天堂地獄而可收係者也。故丹霞不惜唇皮為",
    "X67n1304_004:0353a24": "伊頌出。頌曰。",
    "X67n1304_004:0353b01": "[0353b01] 相好巍巍大丈夫(不勞贊歎)。一生無智恰如愚(肚裏非常俏措)。",
    "X67n1304_004:0353b02": "從來佛祖猶難望(瞻仰不及)。地獄天堂豈可拘(兩頭坐斷獨露",
    "X67n1304_004:0353b03": "真常)。",
    "X67n1304_004:0353b04": "[0353b04] 師云。三十二相八十種好。妙體如如聲光浩浩。磊磊",
    "X67n1304_004:0353b05": "落落巍巍堂堂。具丈夫相堪紹法王。此豈非一切眾",
    "X67n1304_004:0353b06": "生具有如來智慧德相者邪。雖則一生閑散百事無",
    "X67n1304_004:0353b07": "成。縮德露疵內憨外俏。大巧若拙大智如愚。古德有",
    "X67n1304_004:0353b08": "語云。我見持齋守戒者亦不敬。我見破齋犯戒者亦",
    "X67n1304_004:0353b09": "不輕。何也。持齋守戒者出家本分事也。破齋犯戒者",
    "X67n1304_004:0353b10": "凡夫地面也。所以道不敬持戒不輕初學。若能愛惡",
    "X67n1304_004:0353b11": "情忘。持犯自然平等。既佛祖尚難窺窬。想地獄天堂",
    "X67n1304_004:0353b12": "決莫得而拘束者也。若然則因果何在。還知麼。了則",
    "X67n1304_004:0353b13": "業障本來空。未了應須償宿債。",
    "X67n1304_004:0353b14": "第五十六則 北院牛頭(佛祖)",
    "X67n1304_004:0353b15": "[0353b15] 示眾云。窮玄究妙。好肉剜瘡。絕學無為。靈龜曳尾。超",
    "X67n1304_004:0353b16": "情離見處。有道得的麼。",
    "X67n1304_004:0353b17": "[0353b17] 舉僧問北院靜禪師。牛頭未見四祖時如何(曙色未分",
    "X67n1304_004:0353b18": "人盡望)。院云。異境靈枝。&#x89A9;者皆羨(鮓瓮乍開蠅咂咂)。僧云見",
    "X67n1304_004:0353b19": "後如何(及乎天曉也尋常)。院云。葉落已枝摧。風來不得韻",
    "X67n1304_004:0353b20": "(底穿蕩盡冷湫湫)。",
    "X67n1304_004:0353b21": "[0353b21] 師云。京兆府永安院善靜禪師。謁洛浦。浦器之。容入",
    "X67n1304_004:0353b22": "室。乃典園務。力營眾事。一日有僧辭浦。浦曰。四面是",
    "X67n1304_004:0353b23": "山。闍黎向甚麼處去。僧無對。浦曰限汝十日。下語得",
    "X67n1304_004:0353b24": "中即從汝去。其僧冥搜。偶入園中。師問曰。上座既是",
    "X67n1304_004:0353c01": "辭去。今何在此。僧具陳所以。堅請代語。師曰。竹密不",
    "X67n1304_004:0353c02": "妨流水過。山高那礙野雲飛。其僧喜踊。師囑之曰不",
    "X67n1304_004:0353c03": "得道是某甲語。僧遂白浦。浦曰誰語。云某甲語。曰非",
    "X67n1304_004:0353c04": "汝語。僧具言園頭見教。浦至晚上堂謂眾曰。莫輕園",
    "X67n1304_004:0353c05": "頭。他日座下有五百人在。後住永安眾餘五百。果符",
    "X67n1304_004:0353c06": "洛浦之記。住後僧遂問此牛頭未見四祖因緣。牛頭",
    "X67n1304_004:0353c07": "法融禪師。居牛頭山幽棲寺北巖之石室。有百鳥銜",
    "X67n1304_004:0353c08": "花之異。唐貞觀中四祖遙觀氣象。知彼山有奇異之",
    "X67n1304_004:0353c09": "人。乃躬自尋訪。問寺僧此間有道人否。云出家兒那",
    "X67n1304_004:0353c10": "箇不是道人。曰那箇是道人。僧無對。別僧曰。此去山",
    "X67n1304_004:0353c11": "十里許有一懶融。見人不起亦不合掌。莫是道人麼。",
    "X67n1304_004:0353c12": "祖遂入山。見融端坐自若曾無所&#x980B;。祖問曰在此作",
    "X67n1304_004:0353c13": "甚麼。融曰觀心。祖云。觀是何人。心是何物。融無對。或",
    "X67n1304_004:0353c14": "作禮云大師高棲何所。祖曰。貧道不決所止。或東或",
    "X67n1304_004:0353c15": "西。云還識道信禪師否。曰何以問他。云嚮德滋久冀",
    "X67n1304_004:0353c16": "一禮謁。曰道信禪師貧道是也。云因何降此。曰特來",
    "X67n1304_004:0353c17": "相訪。莫更有宴息之處否。融指後面曰別有一小庵。",
    "X67n1304_004:0353c18": "遂引祖至庵所。遶庵唯見虎狼之類。祖乃舉兩手作",
    "X67n1304_004:0353c19": "怖勢。融云猶有這箇在。曰這箇是甚麼。融無語。少選",
    "X67n1304_004:0353c20": "祖&#x5374;於融宴坐石上書一佛字。融&#x89A9;之竦然。祖曰猶",
    "X67n1304_004:0353c21": "有這箇在。融未曉乃稽首請說真要。祖以頓教法門",
    "X67n1304_004:0353c22": "而開發之。後嗣四祖之道。這僧敏而好學不恥下問。",
    "X67n1304_004:0353c23": "北院不負初心具實酬對。幸勿向皆羨不得韻處情",
    "X67n1304_004:0353c24": "識卜度死在句下。頌曰。",
    "X67n1304_004:0354a01": "[0354a01] 寶杖親&#x643A;挂翠纓(曲為今時)。徘徊常遶玉&#x5826;行(左右逢原)。轉",
    "X67n1304_004:0354a02": "身就父無標的(同氣連枝)。拈&#x5374;花冠不得名(誰敢觸諱)。",
    "X67n1304_004:0354a03": "[0354a03] 師云。永嘉道。降龍&#x9262;。解虎錫。兩鈷金環鳴歷歷。不是",
    "X67n1304_004:0354a04": "標形&#x8657;事持。如來寶杖親蹤跡。由是常徘徊於今時",
    "X67n1304_004:0354a05": "路上。兼彷徨於建化門中。利道拔生應緣施設。雖處",
    "X67n1304_004:0354a06": "玉&#x5826;金[一/(尸@(〡/巳))]翠幙珠簾。有時隱而彌彰。有時顯而不露。",
    "X67n1304_004:0354a07": "既解轉身就父。必然不墮偏方。雖無標的。甚有來由。",
    "X67n1304_004:0354a08": "拈&#x5374;花冠是何名姓。還知麼。有名呼不得。無位可安",
    "X67n1304_004:0354a09": "排。",
    "X67n1304_004:0354a10": "第五十七則 青峰大事(對機)",
    "X67n1304_004:0354a11": "[0354a11] 示眾云。未到無心須要到。切切咨參。既到無心無也",
    "X67n1304_004:0354a12": "休。&#x6B35;&#x6B35;放下。若也情存一念悟。寧越昔時迷。不涉迷",
    "X67n1304_004:0354a13": "悟一句合作麼生道。",
    "X67n1304_004:0354a14": "[0354a14] 舉僧問青峰楚禪師。大事已明為甚麼亦如喪考",
    "X67n1304_004:0354a15": "妣(雖盡情塵猶存法愛)。峰云。不得春風花不開。及至花開又",
    "X67n1304_004:0354a16": "吹落(成也蕭何。敗也蕭何)。",
    "X67n1304_004:0354a17": "[0354a17] 師云。鳳翔府青峰傳楚禪師。嗣洛浦。一日浦問曰院",
    "X67n1304_004:0354a18": "主甚處去來。師云掃雪來。浦曰雪深多少。云樹上總",
    "X67n1304_004:0354a19": "是。曰。得即得。汝向後住箇雪窟定矣。林泉道。靈山授",
    "X67n1304_004:0354a20": "記也不似今日。僧問大事已明為甚麼亦如喪考妣。",
    "X67n1304_004:0354a21": "師云。不得春風花不開。及至花開又吹落。青峰答處",
    "X67n1304_004:0354a22": "比興連類不捨慈悲。方信道過河須用筏到岸不須",
    "X67n1304_004:0354a23": "舡。故經云。汝等比丘知我說法如筏喻者。法尚應捨",
    "X67n1304_004:0354a24": "何況非法。如或不爾。雖然撥盡黃金屑猶撒塵沙在",
    "X67n1304_004:0354b01": "眼中。儻能就路還家。何必傳消寄信。頌曰。",
    "X67n1304_004:0354b02": "[0354b02] 家山歸到莫因循(草鞋錢還了也未)。竭力寅昏奉二親(不得",
    "X67n1304_004:0354b03": "不然)。機盡功忘恩義斷(罄快平生)。便成不孝闡提人(家醜外揚)。",
    "X67n1304_004:0354b04": "[0354b04] 師云。貧子喻中曾指注。&#x7ADB;竮辛苦枉蹉跎。曲垂方便",
    "X67n1304_004:0354b05": "親分付。&#x8F19;莫因循使左科。所以道孝當竭力。忠則盡",
    "X67n1304_004:0354b06": "命何止寅&#x662C;而可奉重。當盡形慎終追遠而已。吾佛",
    "X67n1304_004:0354b07": "以無緣慈憫念眾生輪&#x5EFB;六道迷昧三身。縱貪嗔癡",
    "X67n1304_004:0354b08": "恣身口意。辜負己靈埋沒家寶。幾不似貧子&#x7ADB;竮辛",
    "X67n1304_004:0354b09": "苦者歟。儻能一念回光便同本得。於十二時中佇意",
    "X67n1304_004:0354b10": "勤修及善保護。不忘佛祖莫大深恩。幾不似寅&#x662C;奉",
    "X67n1304_004:0354b11": "親者歟。湧泉忻禪師上堂云。我四十九年在這裏尚",
    "X67n1304_004:0354b12": "自有時走作。汝等諸人莫開大口。見解人多行解人",
    "X67n1304_004:0354b13": "少萬中無一。見解言語總要知通。若識不盡敢道輪",
    "X67n1304_004:0354b14": "回去在。為何如此。&#x76D6;為識漏未盡。汝但盡&#x5374;今時始",
    "X67n1304_004:0354b15": "得成立。亦喚作立中功轉功就他去。亦喚作就中功",
    "X67n1304_004:0354b16": "親他去。我所以道親人不得度。渠不度親人。恁麼譬",
    "X67n1304_004:0354b17": "喻汝尚不會薦取。渾侖底但管取性亂動舌頭。不見",
    "X67n1304_004:0354b18": "洞山道相續也大難。汝須知有此事。若不知有。啼哭",
    "X67n1304_004:0354b19": "有日在。林泉道。當可前思免勞後悔。若不如是。迷真",
    "X67n1304_004:0354b20": "執妄逐句尋言背親向&#x8E08;外好裏弱。幾不為無性闡",
    "X67n1304_004:0354b21": "提不孝者歟。雖然如是。還有知恩報恩者麼。一氣不",
    "X67n1304_004:0354b22": "言含有象。萬靈何處謝無私。",
    "X67n1304_004:0354b23": "第五十八則 木平一漚(舟楫)",
    "X67n1304_004:0354b24": "[0354b24] 示眾云。聲前薦得浩渺難窮。句後承當奔波不已。未",
    "X67n1304_004:0354c01": "審截流之機合作麼生漏泄。",
    "X67n1304_004:0354c02": "[0354c02] 舉木平道禪師問洛浦。一漚未發時如何辨其水",
    "X67n1304_004:0354c03": "&#x8109;(看破了也)。浦云。移舟諳水勢。舉棹別波瀾(具眼禪人子細看)。",
    "X67n1304_004:0354c04": "平不契(話不投機一句多)。乃參蟠龍還問前話(一狐疑了一狐疑)。",
    "X67n1304_004:0354c05": "龍云。移舟不辨水。舉棹即迷源(但有纖毫即是塵)。",
    "X67n1304_004:0354c06": "[0354c06] 師云。袁州木平山善道禪師。初謁洛浦問一漚未發",
    "X67n1304_004:0354c07": "已前如何辨其水&#x8109;。此豈非待要向空劫前時暗通",
    "X67n1304_004:0354c08": "一線。不想洛浦假今時易知易曉處對他道。移舟諳",
    "X67n1304_004:0354c09": "水勢舉棹別波瀾。決不可作合頭語繫驢橛會。就中",
    "X67n1304_004:0354c10": "慈悲太甚誘進初機。木平終是英靈衲子倜儻禪和。",
    "X67n1304_004:0354c11": "不受磨礱再買草鞋。復參蟠龍理前語問。果是蟠龍",
    "X67n1304_004:0354c12": "觀根授道說法投機。用威音王佛無孔鐵槌向頂門",
    "X67n1304_004:0354c13": "上擊道。移舟不辨水舉棹即迷源。果然認痛。從茲悟",
    "X67n1304_004:0354c14": "入。其後僧問如何是木平。曰不勞斤斧。云為甚麼不",
    "X67n1304_004:0354c15": "勞斤斧。曰木平。林泉道。若能不守玄關。省人多少心",
    "X67n1304_004:0354c16": "力。斯事且止。只如看客兩停處且看丹霞如何裁斷。",
    "X67n1304_004:0354c17": "頌曰。",
    "X67n1304_004:0354c18": "[0354c18] 金烏玉兔兩交輝(日出連山。月圓當戶)。照破威音未兆時(一點",
    "X67n1304_004:0354c19": "靈光不覆藏)。若謂青霄別有路(枉費盤纏)。木人依舊皺雙眉",
    "X67n1304_004:0354c20": "(多愁早老)。",
    "X67n1304_004:0354c21": "[0354c21] 師云。無影林中高懸日月。不萌枝上暗辨春秋。若非",
    "X67n1304_004:0354c22": "天眼龍睛怎&#x89B7;透威音那畔。禪天恢廓縱鵰鶚以優",
    "X67n1304_004:0354c23": "遊。性海汪洋任鯤鯨而變化。師資緣會針芥相投。差",
    "X67n1304_004:0354c24": "之毫釐失之千里。或即理之事或即俗明真。倒用顛",
    "X67n1304_004:0355a01": "拈無可不可。所以道如王秉&#x5292;由王意。殺活臨時得",
    "X67n1304_004:0355a02": "自由。或依實際不受纖塵。或住化門不捨一法。雖然",
    "X67n1304_004:0355a03": "萬別千差。到底終歸一揆。青霄有路終須到。金榜無",
    "X67n1304_004:0355a04": "名誓不歸。可賞木平得遂斯志。還知別有奇特處麼。",
    "X67n1304_004:0355a05": "石火光中成聖道。木人何用皺雙眉。",
    "X67n1304_004:0355a06": "第五十九則 潼泉相傳(骨董)",
    "X67n1304_004:0355a07": "[0355a07] 示眾云。歧分派列皆從阿耨達池。葉墜花聯不離耆",
    "X67n1304_004:0355a08": "闍山內。波及靈鷲蔓衍楞伽。後來留至少林。果遇神",
    "X67n1304_004:0355a09": "光立雪。莫有同氣連枝者麼。",
    "X67n1304_004:0355a10": "[0355a10] 舉僧問潼泉禪師。如何是相傳底事(徒勞話會)。泉云。龍",
    "X67n1304_004:0355a11": "吐長生水。魚吞無盡漚(切忌咬嚼)。僧云請師挑剔(誰敢蹺手",
    "X67n1304_004:0355a12": "亂下)。泉云。&#x6502;鼓轉舡頭。棹穿波底月(將心用心轉見病深)。",
    "X67n1304_004:0355a13": "[0355a13] 師云。郢州潼泉山(或作桐泉)禪師參黃山。山問。天門一合",
    "X67n1304_004:0355a14": "十方無路。有人道得擺手出漳江。師曰。蟄戶不開。龍",
    "X67n1304_004:0355a15": "無龍句。山云是你恁麼道。曰。是即直言是。不是直言",
    "X67n1304_004:0355a16": "不是。云擺手出漳江。山復問。卞和到處荊山秀。玉印",
    "X67n1304_004:0355a17": "從教天下傳時如何。曰。靈鵲不於林下憩。野老不重",
    "X67n1304_004:0355a18": "太平。年山深肯之。住後僧問如何是相傳底事。莫向",
    "X67n1304_004:0355a19": "拈花處會。休於微笑時猜。面壁九年終難訴說。立雪",
    "X67n1304_004:0355a20": "齊腰將勤補拙。其實相傳一事唯佛與佛乃能知之。",
    "X67n1304_004:0355a21": "這僧既垂此問。怎便乾休。故以龍吐長生水魚吞無",
    "X67n1304_004:0355a22": "盡漚為酬。雖指魚龍暫時吞吐。休似這僧吞吐不得。",
    "X67n1304_004:0355a23": "不免調三幹四更請挑剔。是他潼泉隨流得妙慣釣",
    "X67n1304_004:0355a24": "滄浪。信手拈來信口便道。&#x6502;鼓轉舡頭棹穿波底月。",
    "X67n1304_004:0355b01": "若遇知心可腹伶俐衲僧。何必丹霞重宣此義。頌曰。",
    "X67n1304_004:0355b02": "[0355b02] 依依半月沉寒水(用心撈摸)。耿耿三星碧落攢(&#x7740;意參詳)。昔",
    "X67n1304_004:0355b03": "日雲巖曾漏泄(一人傳虛)。金輪王子寶花冠(萬人傳實)。",
    "X67n1304_004:0355b04": "[0355b04] 師云。慶喜被徵曾不見。神光追究卒難忘。三星半月",
    "X67n1304_004:0355b05": "橫空處。方寸無由得較量。莫便於寒水中尋。休漫向",
    "X67n1304_004:0355b06": "碧落邊&#x8994;。枉費神思及勞心力。妙有不有還如陽焰",
    "X67n1304_004:0355b07": "&#x98DC;波。真空不空何似旋嵐偃嶽。若能向即心自性成",
    "X67n1304_004:0355b08": "就慧身處見諦明白。甚生次第。昔日僧問雲巖。二十",
    "X67n1304_004:0355b09": "年在百丈巾缾。為甚麼心燈不續。巖云頭上寶花冠。",
    "X67n1304_004:0355b10": "還知丹霞重&#x98DC;舊案的意麼。寸心如不昧。萬法自分",
    "X67n1304_004:0355b11": "明。一&#x6B35;便招處。方知不隱情。",
    "X67n1304_004:0355b12": "第六十則 問百巖禪(禪定)",
    "X67n1304_004:0355b13": "[0355b13] 示眾云。攝境歸心爭肯靜沉死水。應緣利物寧教動",
    "X67n1304_004:0355b14": "落今時。儻能定亂兩融。自解真俗一致。向鋪眉苫眼",
    "X67n1304_004:0355b15": "處合作麼生指示。",
    "X67n1304_004:0355b16": "[0355b16] 舉僧問百巖禪師。如何是禪(&#x7A93;前〔骨〕侖眠)。巖云古塚不",
    "X67n1304_004:0355b17": "為家(爭肯鬼窟裏作活計)。",
    "X67n1304_004:0355b18": "[0355b18] 師云。新羅國百巖禪師。嗣谷山藏。藏嗣石霜諸。青原",
    "X67n1304_004:0355b19": "七世之孫也。這僧問處深窮妙理欲辨根源。百巖答",
    "X67n1304_004:0355b20": "時不&#x6061;慈悲分明指示。若認癡&#x732B;守窟以為至道。遠",
    "X67n1304_004:0355b21": "之遠矣。故曰古塚不為家。昔林泉住萬壽時上堂示",
    "X67n1304_004:0355b22": "眾云。禪禪。非正非偏。無意路。有玄淵。超今邁古。絕後",
    "X67n1304_004:0355b23": "光先。但能忘影&#x8FF9;。何必守&#x7F64;筌。直指人心見性。須憑",
    "X67n1304_004:0355b24": "祖意通玄。九年面壁真消息。端的其中有祕傳。至元",
    "X67n1304_004:0355c01": "九年秋奉韶入內臨大殿對御及帝師。即命講禪。遂",
    "X67n1304_004:0355c02": "舉圭峰禪源詮曰。梵語禪那。此云思惟修。亦名靜慮。",
    "X67n1304_004:0355c03": "皆定慧之通稱也。禪為萬法之源故名法性。花嚴經",
    "X67n1304_004:0355c04": "說亦是眾生迷悟之源。故名如來藏。楞伽經說亦是",
    "X67n1304_004:0355c05": "諸佛萬德之源。故名佛性。涅槃等經說然禪者有淺",
    "X67n1304_004:0355c06": "有深階級殊等。謂帶異計。欣上猒下而修者是外道",
    "X67n1304_004:0355c07": "禪。正信因果亦以欣猒而修者是凡夫禪。悟我空偏",
    "X67n1304_004:0355c08": "真之理而修者是小乘禪。悟我法二空所顯真理而",
    "X67n1304_004:0355c09": "修者是大乘禪。若悟自心本來清淨。元無煩惱無偏。",
    "X67n1304_004:0355c10": "智性本自具足。依此而修者是[宋-木+取]上乘禪。亦名如來",
    "X67n1304_004:0355c11": "清淨禪。達摩以來遞代相傳者是此如來清淨禪也。",
    "X67n1304_004:0355c12": "上曰。在先有問皆言無說。汝今云何&#x5374;有說邪。進云。",
    "X67n1304_004:0355c13": "理本無說。今且約事而言。上曰何故理無言說。進云。",
    "X67n1304_004:0355c14": "理與神會如人食蜜。若問蜜之色相。紫白可言。若論",
    "X67n1304_004:0355c15": "味之形容。實難訴說。上問帝師。此語是耶非耶。帝師",
    "X67n1304_004:0355c16": "曰此與教中甚深般若了無異也。復問祖師公案。乃",
    "X67n1304_004:0355c17": "舉六祖風幡因緣。非風旛動仁者心動。帝師曰。實風",
    "X67n1304_004:0355c18": "幡動。何名心動。進云。一切唯心。萬法唯識。豈非心動",
    "X67n1304_004:0355c19": "邪。折辨抵暮。出內而散。或曰林泉答禪何太纖廉乎。",
    "X67n1304_004:0355c20": "但向道。捏聚放開全在我。廣敷略說更由誰。復看丹",
    "X67n1304_004:0355c21": "霞如何折合。頌曰。",
    "X67n1304_004:0355c22": "[0355c22] 故國清平久有年(阿誰不知)。白頭猶自戀生緣(老不歇心)。牧",
    "X67n1304_004:0355c23": "童&#x5374;解忘功業(人不得〔莫想〕)。懶放牛兒不把鞭(且莫麤心大膽)。",
    "X67n1304_004:0355c24": "[0355c24] 師云。長安雖是&#x9599;。我國本翛然。歷劫常如是。休云久",
    "X67n1304_004:0356a01": "有年。不見石霜道。休去歇去。一念萬年去。若然則正",
    "X67n1304_004:0356a02": "是鬼窟裏作活計。從始至末自少及老並不遺時失",
    "X67n1304_004:0356a03": "候。雖是念茲在茲。大似不捨生緣而已。所以太白山",
    "X67n1304_004:0356a04": "明和尚作十牛圖具明斯事。故云。人牛俱不見。正是",
    "X67n1304_004:0356a05": "月明時。直饒物我一如心法無二。更索向林泉門下",
    "X67n1304_004:0356a06": "參三十年。何故如斯。不見僧問英州大容殊禪師。如",
    "X67n1304_004:0356a07": "何是禪。曰。秋風臨古渡。落日不堪聞。云不問這箇蟬。",
    "X67n1304_004:0356a08": "曰你問那蟬。云祖師禪。曰南華塔畔松陰裏。飲露吟",
    "X67n1304_004:0356a09": "風又更多。恁麼舉似將來。還會得也麼。休於言下覓。",
    "X67n1304_004:0356a10": "莫向句中求。",
    "X67n1304_004:0356a11": "第六十一則 問百&#x5D53;道(大道)",
    "X67n1304_004:0356a12": "[0356a12] 示眾云。長亭側畔擬心則鷂過新羅。單堠傍邊動念",
    "X67n1304_004:0356a13": "則帆歸遠浦。莫有縱橫得妙不涉纖塵的衲僧麼。",
    "X67n1304_004:0356a14": "[0356a14] 舉僧問百巖和尚。如何是道(步步踏&#x7740;)。巖云徒勞車馬",
    "X67n1304_004:0356a15": "跡(香輪莫輾青青破。留與遊人一醉眠)。",
    "X67n1304_004:0356a16": "[0356a16] 師云。履踐明白處。高低總一如。不勞重話會。何必哭",
    "X67n1304_004:0356a17": "窮途。若是七通八達一了百當的衲僧。向枯木巖前",
    "X67n1304_004:0356a18": "差路多處。正好縱橫得妙左右逢原。即物明心反常",
    "X67n1304_004:0356a19": "合道。何必窮玄究妙探賾搜微。漫費草鞋錢空償口",
    "X67n1304_004:0356a20": "業債。欲達無上菩提之道。遠之遠矣。所以百巖道徒",
    "X67n1304_004:0356a21": "勞車馬跡。知汝口頭取辦不肯實行。所以不惜唇皮",
    "X67n1304_004:0356a22": "劈面便道。只如沒巴鼻處你還知麼。休教情窒礙。莫",
    "X67n1304_004:0356a23": "被舌頭謾。頌曰。",
    "X67n1304_004:0356a24": "[0356a24] 曹溪古路綠苔生(頭上漫漫&#x811A;下漫漫)。車馬登臨已涉程(舉步",
    "X67n1304_004:0356b01": "即錯)。野老痿羸兼跛挈(粧昏撒呆人莫曉)。手&#x643A;玉杖夜深行",
    "X67n1304_004:0356b02": "(密移一步幾人知)。",
    "X67n1304_004:0356b03": "[0356b03] 師舉洞山新豐吟云。古路坦然誰措足。無人解唱還",
    "X67n1304_004:0356b04": "鄉曲。清風月下守株人。&#x51C9;兔漸遙春草綠。恁麼看來。",
    "X67n1304_004:0356b05": "正是石霜道的出門便是草。以至車馬登臨往來無",
    "X67n1304_004:0356b06": "間。觸途成滯已涉芊綿。雖然乘興優游。何似歸家穩",
    "X67n1304_004:0356b07": "坐。痿羸跛挈抹搭[監*毛]毿。倚老賣老而混俗和光。將錯",
    "X67n1304_004:0356b08": "就錯而流行坎止。手&#x643A;玉杖袖褪金風。夜深舉步下",
    "X67n1304_004:0356b09": "層巔。詰旦轉身別華嶽。方信道向道莫去歸來背父。",
    "X67n1304_004:0356b10": "是知不踏今時路常遊劫外春。入廛垂手處。不免且",
    "X67n1304_004:0356b11": "同塵。還有築&#x7740;磕&#x7740;的衲僧麼。相識滿天下。知心有",
    "X67n1304_004:0356b12": "幾人。",
    "X67n1304_004:0356b13": "第六十二則 問百巖教(經教)",
    "X67n1304_004:0356b14": "[0356b14] 示眾云。離念見佛且恁弄假像真。破塵出經不免將",
    "X67n1304_004:0356b15": "無做有。只如舒不到頭展不到尾的。還有受持讀誦",
    "X67n1304_004:0356b16": "分也無。",
    "X67n1304_004:0356b17": "[0356b17] 舉僧問百巖。如何是教(諦聽諦聽。善思念之)。巖云貝葉收不",
    "X67n1304_004:0356b18": "盡(此義文長。付在來日)。",
    "X67n1304_004:0356b19": "[0356b19] 師云。始從鹿野苑。終至跋提河。於其二中間。未&#x751E;說",
    "X67n1304_004:0356b20": "一字。恁麼看來。半滿之教何可區分。大小之乘安能",
    "X67n1304_004:0356b21": "並務。雲門一日上堂道。三乘十二分教橫說&#x7AEA;說。天",
    "X67n1304_004:0356b22": "下老和尚縱橫十字說。與我拈針鋒許說底道理來",
    "X67n1304_004:0356b23": "看。恁麼道早是作死馬醫。雖然如是。且有幾箇到此",
    "X67n1304_004:0356b24": "境界。不敢望汝言中有響句裏藏鋒。&#x77B9;目千差風恬",
    "X67n1304_004:0356c01": "浪靜伏惟尚饗。所以百巖道貝葉收不盡。雖恁麼道。",
    "X67n1304_004:0356c02": "怎免丹霞自揚家醜。頌曰。",
    "X67n1304_004:0356c03": "[0356c03] 四十九年成露布(言言見諦言非有)。五千餘軸盡言詮(句句",
    "X67n1304_004:0356c04": "超宗句本無)。妙明一句威音外(口欲談而辭喪)。折角泥牛雪裏",
    "X67n1304_004:0356c05": "眠(心欲緣而慮亡)。",
    "X67n1304_004:0356c06": "[0356c06] 師云。世尊自成正覺以來。開闡化門不慳法施。於四",
    "X67n1304_004:0356c07": "十九年搖廣長舌談無礙辯。出一人口入萬人耳。自",
    "X67n1304_004:0356c08": "古至今廣宣教法。西乾東震莫不流通傳布而已哉。",
    "X67n1304_004:0356c09": "僧問同安察禪師。如何是四十九年前事。曰千聖排",
    "X67n1304_004:0356c10": "不出。云如何是正四十九年事。曰萬機稱不得。云如",
    "X67n1304_004:0356c11": "何是四十九年後事。曰善惡業不墜。故云四十九年",
    "X67n1304_004:0356c12": "成露布。露布者。天子不封之書名為露布。佛滅度後",
    "X67n1304_004:0356c13": "迦葉阿難優波黎結集經藏論藏律藏。之後祕隱龍",
    "X67n1304_004:0356c14": "宮。末世眾生未易得而聞邪。自漢歷唐。摩騰竺法唱",
    "X67n1304_004:0356c15": "之於前。玄奘義淨等和之於後。累朝已來&#x98DC;譯入藏",
    "X67n1304_004:0356c16": "者唯五千餘卷而已。吾佛所說雖形於言而本非言。",
    "X67n1304_004:0356c17": "然詮於文而本忘詮。得之者言言般若。失之者句句",
    "X67n1304_004:0356c18": "瘡疣。妙明一句。非飽參衲子超情離見叱妙呵玄者",
    "X67n1304_004:0356c19": "莫出其彀。不意向空劫之際威音以前&#x8D82;折角泥牛",
    "X67n1304_004:0356c20": "來今時路上。任情[跳-兆+孛]跳恣意咆哮。觝突&#x70DF;中閑眠雪",
    "X67n1304_004:0356c21": "裏。還有解牧者麼。吽。",
    "X67n1304_004:0356c22": "第六十三則 泐潭碓搗(器用)",
    "X67n1304_004:0356c23": "[0356c23] 示眾云。雪後始知松&#x6822;操。本非看面逐情。事難方表",
    "X67n1304_004:0356c24": "丈夫心。莫道頑皮癩肉。不咩邪有紀綱者且道是誰。",
    "X67n1304_004:0357a01": "[0357a01] 舉僧問泐潭明禪師。碓搗磨磨不得忘&#x5374;時如何",
    "X67n1304_004:0357a02": "(塵中能作主。化外自來賓)。潭云虎口裏活雀兒(再得完全能幾箇)。",
    "X67n1304_004:0357a03": "[0357a03] 師云。泐潭明禪師一日下到客位。眾請歸方丈。師曰",
    "X67n1304_004:0357a04": "道得即去。時牟和尚對曰。大眾請。師乃上法堂。僧問",
    "X67n1304_004:0357a05": "非思量處識情難測時如何。師曰我不欲違古人。云",
    "X67n1304_004:0357a06": "不違古人意作麼生。曰也合消得汝三拜。林泉道。深",
    "X67n1304_004:0357a07": "謝和尚慈悲。僧又問碓搗磨磨不得忘&#x5374;此意如何。",
    "X67n1304_004:0357a08": "這僧於今時路上色塵堆裏。拗闕把節處賣弄精細",
    "X67n1304_004:0357a09": "靈利不隨他去。故泐潭答以虎口裏活雀兒。雖是弄",
    "X67n1304_004:0357a10": "險。死裏逃生。也甚奇&#x6060;。雀王經云。虎食肉。骨刺齒。雀",
    "X67n1304_004:0357a11": "啄骨出。虎活。口生瘡。雀上樹戒殺。虎怒曰始離吾口",
    "X67n1304_004:0357a12": "而敢多言。雀知難化而便飛去。雀者佛也。虎乃調達",
    "X67n1304_004:0357a13": "者也。然恁比並將來。莫便乘言滯句認影迷頭。須知",
    "X67n1304_004:0357a14": "意不在言。大抵言非有意。如鏡對像若谷傳聲。恁麼",
    "X67n1304_004:0357a15": "會去還肯諾否。頌曰。",
    "X67n1304_004:0357a16": "[0357a16] 一念蕭蕭不記年(古今無間)。皮膚脫落自完全(一物常靈)。長",
    "X67n1304_004:0357a17": "天夜夜清如鏡(一點分明)。萬里無雲孤月圓(照鑑無私)。",
    "X67n1304_004:0357a18": "[0357a18] 師云。張拙秀才因禪月大師指參石霜。霜問秀才是",
    "X67n1304_004:0357a19": "何姓名。云姓張名拙。曰。&#x8994;巧尚不可得。拙自何來。公",
    "X67n1304_004:0357a20": "忽有省乃呈偈云。光明寂照&#x5FA7;河沙。凡聖含靈共我",
    "X67n1304_004:0357a21": "家。一念不生全體現。六根才動被雲遮。斷除煩惱重",
    "X67n1304_004:0357a22": "增病。趣向真如亦是邪。隨順世緣無罣礙。涅槃生死",
    "X67n1304_004:0357a23": "是空花。恁麼看來。是記年是不記年。況藥山云。皮膚",
    "X67n1304_004:0357a24": "脫落盡。唯有一真實。是認完全之大意也。此之一事",
    "X67n1304_004:0357b01": "非止彼我本具。十方法界六道四生。大圓鏡智洞然",
    "X67n1304_004:0357b02": "明白。若無雲之皎月。孤&#x9008;&#x9008;。圓陀陀。靈光獨耀遍照",
    "X67n1304_004:0357b03": "根塵。既云不在明白裏。問汝諸人護惜無。",
    "X67n1304_004:0357b04": "第六十四則 同安人師(佛祖)",
    "X67n1304_004:0357b05": "[0357b05] 示眾云。形興未質。塑&#x7575;難成。名起無名。追呼莫得。不",
    "X67n1304_004:0357b06": "有同風。焉能指注。",
    "X67n1304_004:0357b07": "[0357b07] 舉僧問同安察禪師。如何是天人師(高&#x7740;眼看)。安云。頭",
    "X67n1304_004:0357b08": "上角不全。身上毛不出(&#x51B3;難摸索)。",
    "X67n1304_004:0357b09": "[0357b09] 師云。洪州鳳棲山同安院當察禪師。嗣九峰虔禪師。",
    "X67n1304_004:0357b10": "這僧以教乘門中如來十號之一勘當同安言外玄",
    "X67n1304_004:0357b11": "旨。故同安不負來問。轉劫外機放風前箭。凡情聖解",
    "X67n1304_004:0357b12": "一齊穿&#x5374;。何止劈筈奪窩紅心中的。設使這僧手親",
    "X67n1304_004:0357b13": "眼辨亦難摸索。祖燈錄載其僧又問。如何是頭上角",
    "X67n1304_004:0357b14": "不全。同安曰不擎戴。林泉道。已太崢嶸。云如何是身",
    "X67n1304_004:0357b15": "上毛不出。曰寸絲不挂。林泉道。猶有赤骨立在。恁麼",
    "X67n1304_004:0357b16": "舉來。一則佛事門中不捨一法。一則實際理地不受",
    "X67n1304_004:0357b17": "纖塵。一則混俗和光人天普應。一則拱密威嚴全提",
    "X67n1304_004:0357b18": "正令。怕伊不信。試看丹霞若為朝賀。頌曰。",
    "X67n1304_004:0357b19": "[0357b19] 祕殿重幃曉高寒(一天和氣未氛氳)。丹墀苔潤未排班(六國",
    "X67n1304_004:0357b20": "來朝難輻&#x8F2D;)。寶香鳳燭&#x70DF;雲合(瞻仰不及)。寂寂簾垂不露顏",
    "X67n1304_004:0357b21": "(本來尊貴)。",
    "X67n1304_004:0357b22": "[0357b22] 師云。法身無為不墮諸數。若至尊至貴萬乘明君。權",
    "X67n1304_004:0357b23": "輿造化掌握乾坤。六國來賓四臣不昧。雖重幃祕殿",
    "X67n1304_004:0357b24": "深隱紫微。奈禁苑玄門稍通皇化。望龍庭而盻曉。依",
    "X67n1304_004:0357c01": "鳳闕以猶寒。時時仰奉心王。念念肅清我國。丹墀苔",
    "X67n1304_004:0357c02": "潤未容取次排斑。碧落霜飛那許因循退位。寶香才",
    "X67n1304_004:0357c03": "爇鳳燭初明。合靄靄之&#x70DF;雲。降騰騰之祥瑞。悄悄寂",
    "X67n1304_004:0357c04": "寂。簌篩月之珠簾。杳杳冥冥。&#x6244;約風之&#x7D89;戶。莫&#x89A9;堯",
    "X67n1304_004:0357c05": "眉舜目。難瞻鳳彩龍顏。其由至化無為。所以聖情靡",
    "X67n1304_004:0357c06": "測。門外不遺金帝履。家中那挂玉人冠。",
    "X67n1304_004:0357c07": "第六十五則 谷山祖意(祖教)",
    "X67n1304_004:0357c08": "[0357c08] 示眾云。雲無心而出岫。舒卷自由。鳥倦飛而知還。去",
    "X67n1304_004:0357c09": "來自在。不必張筋努&#x8109;。何消運智操籌。省心愛力處",
    "X67n1304_004:0357c10": "試敁詳看。",
    "X67n1304_004:0357c11": "[0357c11] 舉僧問谷山緣禪師。如何是祖師西來意(但能無是無非。",
    "X67n1304_004:0357c12": "較得分皮分髓)。山云。半夜烏兒頭戴雪。天明&#x7602;子抱頭歸",
    "X67n1304_004:0357c13": "(偏處不曾逢。玄中亦不失)。",
    "X67n1304_004:0357c14": "[0357c14] 師云。釋迦東出。有意氣時添意氣。達摩西來。不風流",
    "X67n1304_004:0357c15": "處轉風流。蓋為一切眾生業識茫茫無本可據。迷己",
    "X67n1304_004:0357c16": "逐物枉沉生死。所以遽辭西域力泛南溟。一屆金陵",
    "X67n1304_004:0357c17": "機緣不契。故復渡江航葦得至少林。面壁九年全身",
    "X67n1304_004:0357c18": "放下。於無說中令知有說。於有說中使解無言。轉山",
    "X67n1304_004:0357c19": "河大地能歸自己。知自己不異大地山河。故經云。若",
    "X67n1304_004:0357c20": "能轉物即同如來。是知頭頭上顯物物上明。唯怕常",
    "X67n1304_004:0357c21": "人不具正眼。谷山向黑白初分之際。正去偏來輕輕",
    "X67n1304_004:0357c22": "拈過道。半夜烏兒頭戴雪。天明&#x7602;子抱頭歸。若也於",
    "X67n1304_004:0357c23": "斯會得。偏正不曾離本位。無生那涉語因緣。其或未",
    "X67n1304_004:0357c24": "明。更看丹霞別通消息。頌曰。",
    "X67n1304_004:0358a01": "[0358a01] 瑞霧祥&#x70DF;&#x93BB;玉樓(半明半暗)。妙年王子恣優游(縱橫自在)。琉",
    "X67n1304_004:0358a02": "璃殿上騎金馬(神通廣大)。明月堂前輥&#x7D89;毬(變化多端)。",
    "X67n1304_004:0358a03": "[0358a03] 師云。古人借黑為正。假白為偏。復引尊貴一路。欲明",
    "X67n1304_004:0358a04": "向上玄微。非凡愚庸俗而能履踐。唯上根大智方可",
    "X67n1304_004:0358a05": "參窮。儻能事理雙明真俗不二。於瑞霧祥&#x70DF;&#x93BB;玉樓",
    "X67n1304_004:0358a06": "處。正不居正偏不垂偏。如妙年王子向禁苑重圍中",
    "X67n1304_004:0358a07": "優游自在。不為情識所礙意緒縈纏。復來琉璃殿上",
    "X67n1304_004:0358a08": "能騎金馬。或於明月堂前閑輥&#x7D89;毬。不唯踢跳縱橫",
    "X67n1304_004:0358a09": "況乃偏圓宛轉。向祖師意趣中獲此三昧正受神通。",
    "X67n1304_004:0358a10": "不枉磨牙飽喫他人飯。展&#x811A;橫眠自己床。若不然。則",
    "X67n1304_004:0358a11": "二六時中&#x8657;勞心力。三千里外轉沒交涉。莫笑林泉",
    "X67n1304_004:0358a12": "心太切。恐伊不解入廛來。",
    "X67n1304_004:0358a13": "第六十六則 白雲深處(對機)",
    "X67n1304_004:0358a14": "[0358a14] 示眾云。法海汪洋窮玄喪本。心源浩渺究妙失宗。若",
    "X67n1304_004:0358a15": "能水到渠成。管取功多業就。有解探拔者麼。",
    "X67n1304_004:0358a16": "[0358a16] 舉僧問白雲藏禪師。如何是深深處(紅稻啄殘鸚鵡粒)。雲",
    "X67n1304_004:0358a17": "云矮子渡深溪(碧梧栖老鳳凰枝)。",
    "X67n1304_004:0358a18": "[0358a18] 師云。問在答處答在問處。或借事顯理或即俗明真。",
    "X67n1304_004:0358a19": "或談言外之玄或唱無中之旨。一期應對皆有淵源。",
    "X67n1304_004:0358a20": "麤言細語尚歸第一義諦。松長&#x6822;短豈非不二玄門。",
    "X67n1304_004:0358a21": "此皆入&#x22305;垂手曲為今時之所設也。僧問金峰志禪",
    "X67n1304_004:0358a22": "師。是身無知如土木瓦石此意如何。師下禪床扭僧",
    "X67n1304_004:0358a23": "耳朵。僧負痛作聲。師曰今日始捉著箇無知漢。僧作",
    "X67n1304_004:0358a24": "禮出去。師召闍黎。僧回首。師曰若到堂中不可舉著。",
    "X67n1304_004:0358b01": "云何故。曰大有人笑金峰老婆心。次日上堂云。老僧",
    "X67n1304_004:0358b02": "二十年前有老婆心。二十年後無老婆心。僧問如何",
    "X67n1304_004:0358b03": "是二十年前有老婆心。曰。問凡答凡。問聖答聖。云如",
    "X67n1304_004:0358b04": "何是二十年後無老婆心。曰。問凡不答凡。問聖不答",
    "X67n1304_004:0358b05": "聖。林泉道。總是婆心切。何消誇有無。且道與白雲答",
    "X67n1304_004:0358b06": "矮子渡深溪之語是同是別。還定奪得麼。莫向淺深",
    "X67n1304_004:0358b07": "求妙旨。休於長短究玄元。頌曰。",
    "X67n1304_004:0358b08": "[0358b08] 白頭童子智尤長(人不得邈相)。半夜三更渡渺茫(不&#x980B;拖泥",
    "X67n1304_004:0358b09": "帶水)。任運往來無間斷(隨流得妙)。不消舡艇與浮囊(直超彼岸)。",
    "X67n1304_004:0358b10": "[0358b10] 師云。父少兒子老。舉世皆不信。反常合道時。寧免稱",
    "X67n1304_004:0358b11": "英俊。是知機智尤長謀略超卓。才過半夜恰到三更。",
    "X67n1304_004:0358b12": "須知未至真覺。果然長處夢中。渡愛河欲浪。渺渺茫",
    "X67n1304_004:0358b13": "茫。任運往來了無間斷。所以道高高山頂立。深深海",
    "X67n1304_004:0358b14": "底行。若非鼻孔遼天。爭解&#x811A;跟點地。況衲僧作略出",
    "X67n1304_004:0358b15": "格英雄。順生死流超煩惱海。不勞舡艇豈假浮囊。六",
    "X67n1304_004:0358b16": "度悠悠五濁役役。豈介意哉。雖舉如筏之法喻。想來",
    "X67n1304_004:0358b17": "豈不墮功勳。要知矮子之賢能。須信白雲之出沒。還",
    "X67n1304_004:0358b18": "委悉麼。要會萬年千載意。當存四海五湖心。",
    "X67n1304_004:0358b19": "第六十七則 大嶺清淨(珍寶)",
    "X67n1304_004:0358b20": "[0358b20] 示眾云。普天匝地無比無儔。會古通今一模一樣。心",
    "X67n1304_004:0358b21": "性既非染汙。根塵定是純真。休同&#x993B;謎摶猜。致使雲",
    "X67n1304_004:0358b22": "泥間隔。有道得的麼。",
    "X67n1304_004:0358b23": "[0358b23] 舉僧問新羅大嶺禪師。如何是一切處清淨(至道無難。",
    "X67n1304_004:0358b24": "唯嫌揀擇)。嶺云。截瓊枝寸寸是寶。折栴檀片片皆香(但不",
    "X67n1304_004:0358c01": "憎愛。洞然明白)。",
    "X67n1304_004:0358c02": "[0358c02] 師舉般若經云。一切智智清淨。無二無二分。無別無",
    "X67n1304_004:0358c03": "斷故。根身器世大地山河。五陰六入十二處十八界。",
    "X67n1304_004:0358c04": "乃至正等菩提無非爾爾。這僧既知此之境界。故作",
    "X67n1304_004:0358c05": "問端以詢知識。故大嶺不免順情說話。看窟籠著楔",
    "X67n1304_004:0358c06": "道。截瓊枝寸寸是寶。折栴檀片片皆香。子細點檢將",
    "X67n1304_004:0358c07": "來。大嶺只解順水推船。不解逆風把柂。而豈知塵埃",
    "X67n1304_004:0358c08": "滓穢總是家殄。瓦礫荊榛無非至寶。不見道。糞埽堆",
    "X67n1304_004:0358c09": "頭清淨土。干戈叢裏太平年。所以丹霞向混融一致",
    "X67n1304_004:0358c10": "淨穢無分處為伊頌出。",
    "X67n1304_004:0358c11": "[0358c11] 乾坤盡是黃金骨(大無不包)。萬有全彰淨妙身(細無不入)。玉",
    "X67n1304_004:0358c12": "女背風無巧拙(省心愛力)。靈苗花秀不知春(大智如愚)。",
    "X67n1304_004:0358c13": "[0358c13] 師云。況此一事。如天普覆似地普擎。無毫忽差殊。無",
    "X67n1304_004:0358c14": "絲髮間隔。以無分別智。運爍迦羅眼。一&#x89B7;&#x89B7;透。莫不",
    "X67n1304_004:0358c15": "渾金璞玉脫塵離俗。既能稱為一家。何用分為六國。",
    "X67n1304_004:0358c16": "骨之一字極不穩順。言國者。句&#x5FA4;意圓格高調古。何",
    "X67n1304_004:0358c17": "必以骨肉相連成對偶也。萬有者。萬類之別稱也。不",
    "X67n1304_004:0358c18": "見道山河及大地。全露法王身。此豈非全彰淨妙者",
    "X67n1304_004:0358c19": "也。其奈無形玉女不滯今時。既背玄風必無巧拙。況",
    "X67n1304_004:0358c20": "無陰陽地花秀靈苗。劫外壺春了無交涉。只如根深",
    "X67n1304_004:0358c21": "蒂固續焰聯芳處。還知有也無。侵陵雪色還萱草。漏",
    "X67n1304_004:0358c22": "泄春光有柳條。",
    "X67n1304_004:0358c23": "第六十八則 同安家風(家風)",
    "X67n1304_004:0358c24": "[0358c24] 示眾云。門庭施設萬緒千端。入理深談一了百當。且",
    "X67n1304_004:0359a01": "道誰能具此三昧。",
    "X67n1304_004:0359a02": "[0359a02] 舉僧問同安丕禪師。如何是和尚家風(住持千嶂月。衣&#x9262;一",
    "X67n1304_004:0359a03": "溪雲)。安云。金&#x9DC4;抱子歸霄漢。玉兔懷胎入紫微(休於言下",
    "X67n1304_004:0359a04": "&#x8994;。莫向句中求)。僧云忽遇客來如何祗待(雲門胡餅趙州茶)。安云。",
    "X67n1304_004:0359a05": "金果早朝猿摘去。玉花晚後鳳銜來(承言者喪。滯句者迷)。",
    "X67n1304_004:0359a06": "[0359a06] 師云。問既有宗。答亦攸同。幸勿草草逐句研窮。況衲",
    "X67n1304_004:0359a07": "僧門下有收有放有縱有奪。不立文字不離文字。不",
    "X67n1304_004:0359a08": "&#x5F03;語言不著語言。出詞吐氣與修多羅合。故楞伽經",
    "X67n1304_004:0359a09": "云。佛語心為宗。無門為法門。楞嚴經云。但有言說都",
    "X67n1304_004:0359a10": "無實義。般若經云。無法可說是名說法。這僧擬問家",
    "X67n1304_004:0359a11": "長裏短好惡行藏。同安不免家醜外揚盡情吐露。將",
    "X67n1304_004:0359a12": "無做有指東畫西。假玄唱玄提明至極至理。雖則正",
    "X67n1304_004:0359a13": "偏互換。奈何意路難陳。這僧識情流落隨浪逐波。又",
    "X67n1304_004:0359a14": "問忽遇客來如何祗待。同安見恁低情下意取覆將",
    "X67n1304_004:0359a15": "來。須索大開東閤。拈空掇空縱意安排。豈容鄙&#x6061;。故",
    "X67n1304_004:0359a16": "云金果早朝猿摘去。玉花晚後鳳銜來。雖然如是。且",
    "X67n1304_004:0359a17": "休乾嚥唾。枉被舌頭謾。頌曰。",
    "X67n1304_004:0359a18": "[0359a18] 日午&#x70DF;凝山突兀(莫論高低)。夜央天淡月嬋娟(休誇皎潔)。混",
    "X67n1304_004:0359a19": "然寂照寒宵永(盻不到天明)。明暗圓融未兆前(黑白難分)。",
    "X67n1304_004:0359a20": "[0359a20] 師云。洞山初道。言無展事語不投機。承言者喪滯句",
    "X67n1304_004:0359a21": "者迷。恁麼向汝諸人挑耳剔塞吐膽傾心。為你徹困。",
    "X67n1304_004:0359a22": "何不忘情去息慮去。雖是日午煙凝千山突兀。莫便",
    "X67n1304_004:0359a23": "世情看冷暖人面逐高低。至若夜央天淡皎月嬋娟。",
    "X67n1304_004:0359a24": "亦不可光影中轉&#x5374;。不見道。清光照眼似迷家。明白",
    "X67n1304_004:0359b01": "轉身還墮位。到這裏直得混然寂照永夜蕭條。向半",
    "X67n1304_004:0359b02": "明半暗處行布圓融隨緣不變。只如眹兆未分之際。",
    "X67n1304_004:0359b03": "形名未啟之時。合作麼生體悉。清秋月轉霜輪後。半",
    "X67n1304_004:0359b04": "夜星河斗柄垂。"
}