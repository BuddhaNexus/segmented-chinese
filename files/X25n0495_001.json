{
    "X25n0495_001:0546c10": "No. 495-A",
    "X25n0495_001:0546c11": " 序",
    "X25n0495_001:0546c13": "[0546c13] 原夫般若功德不可思議者。由其照破世出世間諸",
    "X25n0495_001:0546c14": "相。洞見性源故也。眾生隨順無明。長居此岸。流轉生",
    "X25n0495_001:0546c15": "死。菩薩隨順般若。立登彼岸。高證涅槃。蓋般若者。度",
    "X25n0495_001:0546c16": "苦海之慈航。破長夜之明炬。諸佛所師。諸天敬奉。可",
    "X25n0495_001:0546c17": "不信哉。",
    "X25n0495_001:0546c18": "[0546c18] 世尊二十年中。為諸弟子。搜窮二我。直徹三空。微細",
    "X25n0495_001:0546c19": "淘汰。廣談般若。大般若經。凡四處一十六會。六百卷。",
    "X25n0495_001:0546c20": "金剛般若。當第二處。第九會。第五百七十七卷。傳至",
    "X25n0495_001:0546c21": "此土凡六譯。時所宗尚。皆弘秦本。天竺有無著菩薩。",
    "X25n0495_001:0546c22": "位登初地。因讀此經。罔測涯涘。乃入日光定。上昇兜",
    "X25n0495_001:0546c23": "率。親從慈氏。稟受八十行偈。以釋此經。又將此偈。轉",
    "X25n0495_001:0546c24": "授弟天親菩薩。各造論解釋。天親約斷疑執以釋。無",
    "X25n0495_001:0547a01": "著約顯行位以釋。唐圭&#x5CEF;宗密禪師。撮二論之精要。",
    "X25n0495_001:0547a02": "科經唯約天親。釋義即兼無著。亦傍求餘論。採集諸",
    "X25n0495_001:0547a03": "疏。題云疏論纂要。有宋長水法師子璿。又作刊定記",
    "X25n0495_001:0547a04": "七卷釋之。[0547a04] 此金剛般若經。真源的派。列聖相傳。&#x9061;流",
    "X25n0495_001:0547a05": "及源。長水宗圭&#x5CEF;。圭&#x5CEF;宗二論。二論宗兜率。兜率親",
    "X25n0495_001:0547a06": "稟靈山。言言有據。字字無差。如取家&#x52B5;而治祖業。復",
    "X25n0495_001:0547a07": "何疑哉。後學安於寡聞。此古疏記。有畢生未曾寓目",
    "X25n0495_001:0547a08": "者。甚至恣己臆見。&#x8F19;形註釋。毫釐之差。天地懸隔。疑",
    "X25n0495_001:0547a09": "誤將來。其害匪細。寒輝闍黎。禪晏之暇。以是經為印",
    "X25n0495_001:0547a10": "心之明鏡。涵泳古疏記有年。但其文簡古。不便初學。",
    "X25n0495_001:0547a11": "乃刪繁取要。又從而敷演挑剔之。名之曰演古。俾讀",
    "X25n0495_001:0547a12": "者。開卷瞭然。發四心而興萬行。破&#x7FA3;疑而徹三空。其",
    "X25n0495_001:0547a13": "有功於學般若者甚大。故樂為序諸卷首。[0547a13] &#x65F9;歲在丙",
    "X25n0495_001:0547a14": "辰正月燈節後三日",
    "X25n0495_001:0547a15": "[0547a15] 富沙釋道霈題",
    "X25n0495_001:0547a18": "No. 495-B",
    "X25n0495_001:0547a19": " 敘",
    "X25n0495_001:0547a21": "[0547a21] 金剛經。雖白衣士。有能誦之。即註解亦夥矣。若論般",
    "X25n0495_001:0547a22": "若大旨。無論誦者茫然。即註者亦未必盡得也。夷攷",
    "X25n0495_001:0547a23": "無著菩薩。位證初地。讀此經罔測其義。至升兜率。稟",
    "X25n0495_001:0547a24": "彌勒指授。復轉示天親。始各造論解釋。而唐之圭峰。",
    "X25n0495_001:0547b01": "宋之長水。乃循流溯源。互有宣發。然皆辭旨精妙。非",
    "X25n0495_001:0547b02": "宿學難知。則金剛般若。豈易言哉。博地凡夫。以愚癡",
    "X25n0495_001:0547b03": "柔暗。浮沉苦海。非般若不能津渡。然非自發菩提心。",
    "X25n0495_001:0547b04": "焉能直契般若。特人之不肯耳。且般若慧光。照破萬",
    "X25n0495_001:0547b05": "有。洞徹性源。不但盡掃凡情。抑且不存聖解。故金剛",
    "X25n0495_001:0547b06": "般若。以無住為宗。以摧壞一切為用。誦者說者。不悟",
    "X25n0495_001:0547b07": "妙旨。徒爾尋言。恐去經愈遠矣。余幼依上士。聞誦金",
    "X25n0495_001:0547b08": "剛而喜之。茲劇病更生。知生滅不常。用深儆策。方期",
    "X25n0495_001:0547b09": "一意法寶。闚測甚深。適寒輝禪師。以金剛演古示余。",
    "X25n0495_001:0547b10": "演古者。即二論以及纂要刊定諸書。演暢宣明。發古",
    "X25n0495_001:0547b11": "人未盡之秘。以成詮釋也。其中緒清意簡。理玄辭達。",
    "X25n0495_001:0547b12": "纔一展玩。意念&#x6C37;融。顧著書者。皆自成一家言。而禪",
    "X25n0495_001:0547b13": "師獨曰演古。正以禪師注經。不更自立意解。以註還",
    "X25n0495_001:0547b14": "古人。是注法不立也。則知從上聖賢論疏。即論疏法",
    "X25n0495_001:0547b15": "亦不立也。繇是而解。如來廣說般若。即般若法亦不",
    "X25n0495_001:0547b16": "立也。就演古而約經義。其有裨于發四心。證三空。破",
    "X25n0495_001:0547b17": "&#x7FA3;疑。嚴萬行。功德豈淺鮮哉。是書所在。皆應作禮圍",
    "X25n0495_001:0547b18": "繞。以諸華香。而散其處。",
    "X25n0495_001:0547b19": "[0547b19] 會稽如現范鋐和南撰",
    "X25n0495_001:0547c01": "No. 495-C",
    "X25n0495_001:0547c02": " 後序",
    "X25n0495_001:0547c04": "[0547c04] 金剛般若經者。乃佛祖傳心之秘要也。以著衣持&#x9262;",
    "X25n0495_001:0547c05": "為發起者。欲令知般若不離日用之間也。雖其中破",
    "X25n0495_001:0547c06": "相斷疑。而事行理觀。未嘗偏廢。其度生無度。無住生",
    "X25n0495_001:0547c07": "心。以無我等。修一切善法。非莊嚴。名莊嚴等。類皆正",
    "X25n0495_001:0547c08": "偏回互。不犯鋒芒。神而明之。存乎其人。故黃梅以是",
    "X25n0495_001:0547c09": "印心。曾溪聞而開悟。豈徒然哉。但此經義趣深遠。古",
    "X25n0495_001:0547c10": "今詮釋。殆且百家。惟西竺天親無著。稟承兜率。以住",
    "X25n0495_001:0547c11": "一十八處。密示階差。斷二十七疑。潛通血&#x8109;。允合世",
    "X25n0495_001:0547c12": "尊無相大乘之旨。而此土則有青龍．大雲．資聖．塵外．",
    "X25n0495_001:0547c13": "諸疏。或依或違。學者無所折衷。中唐圭峰宗密禪師。",
    "X25n0495_001:0547c14": "約無著七種義句以懸判。依天親斷疑問答以科釋。",
    "X25n0495_001:0547c15": "并採集諸疏。題曰疏論纂要。又為紀略以釋。上符聖",
    "X25n0495_001:0547c16": "旨。俯逗&#x7FA3;機。實像代之法匠也。五季石壁法師。襲用",
    "X25n0495_001:0547c17": "紀略。別為廣錄。辭或繁長。學者苦之。有宋天聖間。長",
    "X25n0495_001:0547c18": "水子璿法師。重為修治。剪煩削冗。黜偽存真。命名刊",
    "X25n0495_001:0547c19": "定記。真可謂內院之功臣。圭山之後裔也。斯文不墜。",
    "X25n0495_001:0547c20": "厥功懋哉。余以己酉之夏。叨陪清眾於石鼓選佛場。",
    "X25n0495_001:0547c21": "因同諸友。商摧大意。山居晝永。&#x65F9;或披尋。但纂要。文",
    "X25n0495_001:0547c22": "簡古而難通。刊定。語詳悉而莫記。因會合兩部。刪煩",
    "X25n0495_001:0547c23": "取要。而融通之。其間敷演挑剔。不悖古德之意。竊命",
    "X25n0495_001:0547c24": "名曰演古。聊以自備遺忘。朝夕玩繹。其發四心而修",
    "X25n0495_001:0547c25": "六度。破二我而徹三空。端有藉是為指南云。[0547c25] &#x65F9;",
    "X25n0495_001:0547c26": "己酉秋九月既望後學寂燄書於石鼓選佛場",
    "X25n0495_001:0548a02": "No. 495",
    "X25n0495_001:0548a03": "金剛般若經演古",
    "X25n0495_001:0548a05": "晉安後學釋 寂燄 述",
    "X25n0495_001:0548a06": "[0548a06] 金剛般若波羅蜜經",
    "X25n0495_001:0548a07": "[0548a07] 金剛。天上之寶也。帝釋有之。薄福者難見。具堅利",
    "X25n0495_001:0548a08": "明三義。其體極堅。一切物不能壞。其用極利。能壞",
    "X25n0495_001:0548a09": "一切物。其相極明。能炤一切。所以薩遮尼乾子經",
    "X25n0495_001:0548a10": "云。帝釋金剛寶。能滅阿修羅。智碎煩惱山。能壞亦",
    "X25n0495_001:0548a11": "如是。故佛以喻三種般若。梵語般若。此云智慧。其",
    "X25n0495_001:0548a12": "體即實相般若。乃吾人本有之性。真常清淨。今古",
    "X25n0495_001:0548a13": "恒然。雖經多劫流轉生死。而曾無所損。是極堅義。",
    "X25n0495_001:0548a14": "其用即觀炤般若。亦是本有心光。不發則已。發則",
    "X25n0495_001:0548a15": "能斷惑著。無始以來無明煩惱。無所不壞。是極利",
    "X25n0495_001:0548a16": "義。約其功能。稱波羅蜜。此云到彼岸。謂乘般若舟",
    "X25n0495_001:0548a17": "航。離生死此岸。度煩惱中流。到涅槃彼岸。涅槃。此",
    "X25n0495_001:0548a18": "翻圓寂。亦云滅度。一切眾生即寂滅相。不復更滅。",
    "X25n0495_001:0548a19": "但以迷倒。妄見生死。名在此岸。若悟生死本空。元",
    "X25n0495_001:0548a20": "來圓寂。名到彼岸。若兼般若迴文。應云到彼岸慧。",
    "X25n0495_001:0548a21": "上七字是所詮。經字是能詮。具貫攝常法四義。貫",
    "X25n0495_001:0548a22": "者。如線貫華。謂貫串所應知義。攝者。如經持緯。謂",
    "X25n0495_001:0548a23": "攝持所化眾生。常者。不易義。乃三世諸佛不易之",
    "X25n0495_001:0548a24": "常道。法者。軌則義。乃十方菩薩同遵之正軌。即文",
    "X25n0495_001:0548b01": "字般若。是極明義。學者苟能由文字般若而起觀",
    "X25n0495_001:0548b02": "炤。由觀炤般若而契實相。是謂金剛智慧到彼岸",
    "X25n0495_001:0548b03": "也。",
    "X25n0495_001:0548b04": "[0548b04] 釋經正文。准常三分。曰序．曰正．曰流通。蓋世尊將",
    "X25n0495_001:0548b05": "演般若。先彰由致。故曰序分。由致既彰。當機受法。",
    "X25n0495_001:0548b06": "全經旨趣。解行斯陳。故曰正宗。宗趣既明。務於開",
    "X25n0495_001:0548b07": "濟。近益當時。遠益未來。使傳芳千古。慧命不絕。故",
    "X25n0495_001:0548b08": "曰流通。",
    "X25n0495_001:0548b09": "[0548b09] ○初序分。有證信．發起之殊。今證信。有六種成就。",
    "X25n0495_001:0548b10": "[0548b10] 如是我聞。一時。佛在舍衛國祇樹給孤獨園。與大比",
    "X25n0495_001:0548b11": "丘眾千二百五十人俱。",
    "X25n0495_001:0548b12": "[0548b12] 如是。信成就也。信則所言之理順。順則師資之道",
    "X25n0495_001:0548b13": "成。佛法大海。信為能入。智為能度。故居首也。[0548b13] 我聞。",
    "X25n0495_001:0548b14": "聞成就也。我者。阿難自稱。然是隨世假立。不同凡",
    "X25n0495_001:0548b15": "夫外道所計之我。聞者。親聽。非是展轉傳聞。此方",
    "X25n0495_001:0548b16": "真教體。清淨在音聞。不假音聞。教何由立。[0548b16] 一時者。",
    "X25n0495_001:0548b17": "時成就也。世事合會。尚待昌期。大法弘宣。豈違嘉",
    "X25n0495_001:0548b18": "運。故曰法王啟運。嘉會之時也。然十方世界。天上",
    "X25n0495_001:0548b19": "人間。時分不同。今但取師資道合。說聽究竟之時。",
    "X25n0495_001:0548b20": "故云一時。[0548b20] 佛者。主成就也。梵語具云佛陀耶。此云",
    "X25n0495_001:0548b21": "覺者。具自覺覺他覺滿三義。故稱為佛。即本師釋",
    "X25n0495_001:0548b22": "迦牟尼佛。為說法之主。非大覺。孰能演斯大法。[0548b22] 舍",
    "X25n0495_001:0548b23": "衛國等者。處成就也。舍衛梵語。此云聞物。以人物",
    "X25n0495_001:0548b24": "富庶。聞於五天。此說法之處。在中天竺波斯匿王",
    "X25n0495_001:0548c01": "所都之國。城外東南五里許。乃祇陀太子之園。大",
    "X25n0495_001:0548c02": "臣須達多。此云善施。以常給濟國之窮民。人稱之",
    "X25n0495_001:0548c03": "為給孤獨長者。布金買園。太子捨樹。共造精舍。請",
    "X25n0495_001:0548c04": "佛說法。可見般若大法。非勝地亦不克宣也。[0548c04] 與大",
    "X25n0495_001:0548c05": "比丘眾等者。眾成就也。座無知音。說將誰聽。今機",
    "X25n0495_001:0548c06": "感盈前。不得不說。比丘含三義。一乞士。謂上乞法",
    "X25n0495_001:0548c07": "以資慧命。下乞食以養色身。亦云破惡。亦云怖魔。",
    "X25n0495_001:0548c08": "大者。數多。名重。德隆也。如憍陳那。三迦葉。舍利弗。",
    "X25n0495_001:0548c09": "目犍連。耶舍長者。并其眷屬等。俱在一時一處。共",
    "X25n0495_001:0548c10": "相和合。濟濟同聞。可謂盛矣。然此皆先事外道。艱",
    "X25n0495_001:0548c11": "辛累年。一無所證。纔得見佛。便登聖果。感佛恩深。",
    "X25n0495_001:0548c12": "故常隨侍。所以偏列其數。其餘天龍八部四眾人",
    "X25n0495_001:0548c13": "等。皆結於流通分中。首尾相望。蓋影略耳。",
    "X25n0495_001:0548c14": "[0548c14] 爾時世尊食時。著衣持&#x9262;。入舍衛大城乞食。於其城",
    "X25n0495_001:0548c15": "中次第乞已。還至本處。飯食訖。收衣&#x9262;。洗足已。敷座",
    "X25n0495_001:0548c16": "而坐。",
    "X25n0495_001:0548c17": "[0548c17] 此發起序。將說般若。而以著衣持&#x9262;為發起者。顯",
    "X25n0495_001:0548c18": "般若不離日用之間也。爾時者。大眾雲集之時也。",
    "X25n0495_001:0548c19": "食時者。辰巳之間也。我釋迦世尊。既現相人中。示",
    "X25n0495_001:0548c20": "同人法。亦於食時。著僧伽黎衣。持紺琉璃&#x9262;。嚴整",
    "X25n0495_001:0548c21": "威儀。肅恭齊法。出祇園而入舍衛。躬行三世諸佛",
    "X25n0495_001:0548c22": "乞食之法。以內證平等理。外空貧富相。故於城中。",
    "X25n0495_001:0548c23": "無問淨穢。不揀貴賤。次第而乞。佛心既等。使施者",
    "X25n0495_001:0548c24": "獲福亦等。既得食已。仍出大城而還至本處。本處",
    "X25n0495_001:0549a01": "者。事則祇桓精舍。理則實相真空也。佛凡所得食。",
    "X25n0495_001:0549a02": "分為四分。一與同梵行者。二施貧病乞人。三施水",
    "X25n0495_001:0549a03": "陸眾生。四自食。食訖。乃收拾衣&#x9262;。而洗足焉。阿含",
    "X25n0495_001:0549a04": "經說。佛行時離地四指。蓮華承足。今洗足者。先跣",
    "X25n0495_001:0549a05": "足行乞。歸則洗濯塵汙。垂範後人也。敷座而坐者。",
    "X25n0495_001:0549a06": "他經侍者敷座。惟說般若。佛自敷座。以尊重般若",
    "X25n0495_001:0549a07": "故。著衣持&#x9262;表戒。敷座而坐表定。以戒定發起般",
    "X25n0495_001:0549a08": "若。令人觀象會意也。然此著衣持&#x9262;。洗足敷坐。般",
    "X25n0495_001:0549a09": "若真機。已漏洩無餘矣。故空生不待如來開口。便",
    "X25n0495_001:0549a10": "嘆希有。大似靈山拈華。迦葉微笑。二人默識心通。",
    "X25n0495_001:0549a11": "如出一律。覽者詳焉。上來序分竟。",
    "X25n0495_001:0549a12": "[0549a12] ○二正宗分。",
    "X25n0495_001:0549a13": "[0549a13] 時長老須菩提。在大眾中。即從座起。偏袒右肩。右膝",
    "X25n0495_001:0549a14": "著地。合掌恭敬。而白佛言。希有。世尊。如來善護念諸",
    "X25n0495_001:0549a15": "菩薩。善付囑諸菩薩。世尊。善男子．善女人。發阿耨多",
    "X25n0495_001:0549a16": "羅三藐三菩提心。云何應住。云何降伏其心。",
    "X25n0495_001:0549a17": "[0549a17] 此善現申請也。洪鐘在&#x7C34;。非扣不鳴。法施不&#x608B;。待",
    "X25n0495_001:0549a18": "問乃說。即此祇園一會。皆有樂法之心。未敢擅請。",
    "X25n0495_001:0549a19": "時有德長年老。號須菩提者。此云空生。亦名善現。",
    "X25n0495_001:0549a20": "解空第一。於如來著衣持&#x9262;敷座而坐之次。頓然",
    "X25n0495_001:0549a21": "發明般若心體。遂知機知時。即從法空之座。而起",
    "X25n0495_001:0549a22": "悲智之用。袒右肩。屈右膝。皆云右者。表順也。合掌。",
    "X25n0495_001:0549a23": "表智與理冥也。此上結集家敘其請法之儀。[0549a23] 下善",
    "X25n0495_001:0549a24": "現讚請。先讚。然如來日用妙處。他人不知。而空生",
    "X25n0495_001:0549b01": "獨知之。乃讚言希有。蓋曠劫難逢。大千唯一。豈多",
    "X25n0495_001:0549b02": "得哉。善護念者。以大慈護念根熟諸菩薩。乃三賢",
    "X25n0495_001:0549b03": "已上者。護念。即加被與力也。與根本智力。令成就",
    "X25n0495_001:0549b04": "佛法。與後得智力。令教化眾生。善付囑者。以大悲",
    "X25n0495_001:0549b05": "付囑根未熟菩薩。已得大乘者。令其不捨。未得大",
    "X25n0495_001:0549b06": "乘者。令其勝進。故慈氏頌云。巧護義應知。加彼身",
    "X25n0495_001:0549b07": "同行。不退得未得。是名善付囑。[0549b07] 後請者。然圓頓因",
    "X25n0495_001:0549b08": "地。總有三重。初了悟本性。次發菩提心。後修菩薩",
    "X25n0495_001:0549b09": "行。故華嚴善財先陳已發。方問行門。而此經全重",
    "X25n0495_001:0549b10": "在發菩提心。以是修行根本故。空生既悟此心。遂",
    "X25n0495_001:0549b11": "請真修之行。不但為己。兼為一切眾生申請。若人",
    "X25n0495_001:0549b12": "不發世間人天之心。及出世聲聞緣覺之心。而發",
    "X25n0495_001:0549b13": "於無上正等正覺之心。極為難得。即入如來護念",
    "X25n0495_001:0549b14": "付囑之中。可不教以修行之法乎。敢問。昔未發心。",
    "X25n0495_001:0549b15": "住六塵境。今既發心。應安住何地。昔未發心。隨逐",
    "X25n0495_001:0549b16": "妄念。今既發心。當妄念起時。應云何降伏。誠得如",
    "X25n0495_001:0549b17": "來開示。使其知住知降。則修行不錯。不至於妄失",
    "X25n0495_001:0549b18": "菩提心矣。此一問。是一經關鍵。按魏譯有三問。應",
    "X25n0495_001:0549b19": "云何住。云何修行。云何降伏其心。佛答令安住四",
    "X25n0495_001:0549b20": "心。修六度行。不令著相。是降伏義。秦譯略去修行",
    "X25n0495_001:0549b21": "者。意謂住道降心。即是修行。不可離此。別有所修",
    "X25n0495_001:0549b22": "也。",
    "X25n0495_001:0549b23": "[0549b23] 佛言。善哉。善哉。須菩提。如汝所說。如來善護念諸菩",
    "X25n0495_001:0549b24": "薩。善付囑諸菩薩。汝今諦聽。當為汝說。善男子．善女",
    "X25n0495_001:0549c01": "人。發阿耨多羅三藐三菩提心。應如是住。如是降伏",
    "X25n0495_001:0549c02": "其心。唯然。世尊。願樂欲聞。",
    "X25n0495_001:0549c03": "[0549c03] 重言善哉者。讚其所問。以善現讚請。玅契佛心。故",
    "X25n0495_001:0549c04": "印可云。須菩提下二句。牒其所讚。汝今諦聽二句。",
    "X25n0495_001:0549c05": "誡聽許說。說箇什麼。說發菩提心者如是安住如",
    "X25n0495_001:0549c06": "是降心之法。即指下所答之文也。又如是二字。直",
    "X25n0495_001:0549c07": "捷指出。若不如是而住。則是非住。若不如是降伏。",
    "X25n0495_001:0549c08": "轉成妄心。又安能得無上菩提哉。時空生聞教。即",
    "X25n0495_001:0549c09": "應之曰唯。乃領略之辭。如曾參聞一貫之道。應之",
    "X25n0495_001:0549c10": "以唯者。其心固已渙然無滯矣。而復云願樂欲聞",
    "X25n0495_001:0549c11": "者。蓋為眾而發起爾。",
    "X25n0495_001:0549c12": "[0549c12] 佛告須菩提。諸菩薩摩訶薩應如是降伏其心。所有",
    "X25n0495_001:0549c13": "一切眾生之類。若卵生．若胎生．若濕生．若化生。若有",
    "X25n0495_001:0549c14": "色．若無色。若有想．若無想．若非有想。非無想。我皆令",
    "X25n0495_001:0549c15": "入無餘涅槃而滅度之。如是滅度無量無數無邊眾",
    "X25n0495_001:0549c16": "生。實無眾生得滅度者。何以故。須菩提。若菩薩有我",
    "X25n0495_001:0549c17": "相．人相．眾生相．壽者相。則非菩薩。",
    "X25n0495_001:0549c18": "[0549c18] 此如來正答所問。二。一答安住降心問。謂應住四",
    "X25n0495_001:0549c19": "心。降伏其有我度生之心也。問雖有二。答乃互顯。",
    "X25n0495_001:0549c20": "故先標降伏其心。後結如所教住。圭峰準魏譯三",
    "X25n0495_001:0549c21": "問。舉降伏為總。住修為別。然詳經文。無別答降伏",
    "X25n0495_001:0549c22": "之處。則知降伏在住修中。皆令離相。是答降心之",
    "X25n0495_001:0549c23": "問。是以舉降伏。則攝安住矣。[0549c23] 前問云。善男子．善女",
    "X25n0495_001:0549c24": "人。今答言菩薩者。已發大心。故受菩薩之稱。菩薩。",
    "X25n0495_001:0550a01": "此云覺有情。謂以智上求覺道。以悲下化有情也。",
    "X25n0495_001:0550a02": "摩訶薩。此云大道心眾生。應如是降伏其心者。即",
    "X25n0495_001:0550a03": "指下安住四心。修行六度。降伏其住相之心也。發",
    "X25n0495_001:0550a04": "菩提心者。以度生為急務。凡所有一切眾生之類。",
    "X25n0495_001:0550a05": "悉應度脫。此總相說也。[0550a05] 若卵生等者。以受生差別",
    "X25n0495_001:0550a06": "言之。天獄化生。鬼通胎化。人畜各四。諸餘微細水",
    "X25n0495_001:0550a07": "陸空行。不可具分品類。以依止差別言之。有色。四",
    "X25n0495_001:0550a08": "禪也。以色蘊為身。無色。四空也。以受想行識四蘊",
    "X25n0495_001:0550a09": "為身。依止。即身義。以境界差別言之。有想者。無色",
    "X25n0495_001:0550a10": "界中。空無邊。識無邊。二天也。無想者。無所有處天",
    "X25n0495_001:0550a11": "也。非有想非無想者。非想非非想處天也。如是則",
    "X25n0495_001:0550a12": "包括三界無遺。發菩提心者。必應度盡而後已。[0550a12] 故",
    "X25n0495_001:0550a13": "彌勒頌云。廣大第一常。其心不顛倒。利益深心住。",
    "X25n0495_001:0550a14": "此乘功德滿。度盡三界一切眾生。則住廣大心也。",
    "X25n0495_001:0550a15": "皆令入如來究竟無餘涅槃而滅度之。此住第一",
    "X25n0495_001:0550a16": "心也。滅度無量者。牒前受生差別也。無數者。牒前",
    "X25n0495_001:0550a17": "依止差別也。無邊者。牒前境界差別也。無眾生得",
    "X25n0495_001:0550a18": "滅度者。謂若見有眾生可度。即存度生之相。必生",
    "X25n0495_001:0550a19": "於疲勞。不能常度。須知眾生性空故。同體故。即寂",
    "X25n0495_001:0550a20": "滅相。不待更滅故。無念故。法界故。故云實無眾生",
    "X25n0495_001:0550a21": "得滅度者。論云。平等真法界。佛不度眾生。此住常",
    "X25n0495_001:0550a22": "心也。何以故者。徵意云。夫既度生矣。乃曰無度者。",
    "X25n0495_001:0550a23": "何耶。謂若見有眾生可度。則有我為能度。若見有",
    "X25n0495_001:0550a24": "我。則有人眾生壽者四相。與顛倒凡夫何異。反顯",
    "X25n0495_001:0550b01": "實無眾生得滅度。則無我人眾生壽者四相。是住",
    "X25n0495_001:0550b02": "不顛倒心也。[0550b02] ○大珠和尚曰。九類眾生。一心具足。",
    "X25n0495_001:0550b03": "隨造隨成。是故無明為卵生。煩惱包褁為胎生。愛",
    "X25n0495_001:0550b04": "水浸潤為濕生。&#x5010;起煩惱為化生。悟即是佛。迷號",
    "X25n0495_001:0550b05": "眾生。菩薩只以念念心為眾生。若了念念心體空。",
    "X25n0495_001:0550b06": "名為度眾生也。智者於自本際上度於未形。未形",
    "X25n0495_001:0550b07": "既空。即知實無眾生得滅度者。",
    "X25n0495_001:0550b08": "[0550b08] 復次須菩提。菩薩於法。應無所住。行於布施。所謂不",
    "X25n0495_001:0550b09": "住色布施。不住聲香味觸法布施。須菩提。菩薩應如",
    "X25n0495_001:0550b10": "是布施。不住於相。何以故。若菩薩不住相布施。其福",
    "X25n0495_001:0550b11": "德不可思量。須菩提。於意云何。東方&#x8657;空可思量不。",
    "X25n0495_001:0550b12": "不也。世尊。須菩提。南西北方。四維上下&#x8657;空。可思量",
    "X25n0495_001:0550b13": "不。不也。世尊。須菩提。菩薩無住相布施。福德亦復如",
    "X25n0495_001:0550b14": "是不可思量。須菩提。菩薩但應如所教住。",
    "X25n0495_001:0550b15": "[0550b15] 二答修行降心問。謂不住相修六度。降伏其取相",
    "X25n0495_001:0550b16": "之心也。所言不住相者。非是滅相令無。蓋相本自",
    "X25n0495_001:0550b17": "無。心不住著。華嚴經云。凡夫見諸法。但隨於相轉。",
    "X25n0495_001:0550b18": "不了法無相。以是不見佛。然不著相。即降心之法。",
    "X25n0495_001:0550b19": "須約行以明之。於法者。總標諸法。應無下。正明修",
    "X25n0495_001:0550b20": "行。然行具六度。而獨云布施者。以布施該攝六度。",
    "X25n0495_001:0550b21": "所以彌勒頌云。檀義攝於六。資生無畏法。於中一",
    "X25n0495_001:0550b22": "二三。是名修行住。[0550b22] 此頌以三種布施。該攝六度。資",
    "X25n0495_001:0550b23": "生攝施。無畏攝戒忍。法攝進禪慧。所謂一攝一。二",
    "X25n0495_001:0550b24": "攝二。三攝三。是也。所言不住者。謂不住六塵。乃至",
    "X25n0495_001:0550c01": "佛果菩提。八十一科。俱不可住著。今但言六塵。舉",
    "X25n0495_001:0550c02": "一以該之耳。何以故者。徵意云。均一布施也。住相",
    "X25n0495_001:0550c03": "何劣。不住相何優。釋曰。有相之福小。無相之福大。",
    "X25n0495_001:0550c04": "若菩薩果能以般若真智炤破幻相。而行布施修",
    "X25n0495_001:0550c05": "六度。其所得之福德。殆超於常情之外。不可得而",
    "X25n0495_001:0550c06": "思量者矣。故舉十方&#x8657;空。廣大無盡不可思量以",
    "X25n0495_001:0550c07": "喻之。但應如所教住者。結其所問。謂但應如我所",
    "X25n0495_001:0550c08": "教無住相。而修行於六度。即是住處。是住於無所",
    "X25n0495_001:0550c09": "住也。[0550c09] 於上答空生正問。謂發菩提心者。應住四心。",
    "X25n0495_001:0550c10": "修六度行。而降伏其有我之心。則正宗已竟。可入",
    "X25n0495_001:0550c11": "流通矣。恐後來學般若者。於如來答處。不能無疑。",
    "X25n0495_001:0550c12": "故躡前語&#x8FF9;。假善現發起。斷彼疑情。展轉相生。遂",
    "X25n0495_001:0550c13": "有二十七段。故慈氏頌云。調伏彼事中。遠離取相",
    "X25n0495_001:0550c14": "心。及斷種種疑。亦防生成心。是也。",
    "X25n0495_001:0550c15": "[0550c15] ○初伏疑云。本為求佛果行施。即是住所求佛相。",
    "X25n0495_001:0550c16": "云何無住。又無相為因。求三十二相佛果。因果若",
    "X25n0495_001:0550c17": "是不相類乎。此疑從前文不住相布施而來。以聲",
    "X25n0495_001:0550c18": "聞人取丈六相好為佛。不知無相法身真佛。故對",
    "X25n0495_001:0550c19": "前不住相起疑之因問答。欲令除斷。",
    "X25n0495_001:0550c20": "[0550c20] 須菩提。於意云何。可以身相見如來不。不也。世尊。不",
    "X25n0495_001:0550c21": "可以身相得見如來。何以故。如來所說身相。即非身",
    "X25n0495_001:0550c22": "相。佛告須菩提。凡所有相。皆是&#x8657;妄。若見諸相非相。",
    "X25n0495_001:0550c23": "即見如來。",
    "X25n0495_001:0550c24": "[0550c24] 此斷求佛行施住相疑也。[0550c24] 空生既疑以無相為因。",
    "X25n0495_001:0551a01": "求佛三十二相之果。故反詰之曰。於汝意中云何",
    "X25n0495_001:0551a02": "思惟。為可以丈六身相而見法身如來不耶。空生",
    "X25n0495_001:0551a03": "一承慈問。便領佛意。即答曰。不也。世尊。伶利衲僧。",
    "X25n0495_001:0551a04": "一撥便轉。下皆倣此。又自徵而釋之曰。所以不可",
    "X25n0495_001:0551a05": "以身相見如來者。以丈六身相。特平等性智赴機",
    "X25n0495_001:0551a06": "所現之影。如水中月。似有非實。豈是如來法身真",
    "X25n0495_001:0551a07": "體乎。蓋法身無為。不墮諸數。故不可執相以求之",
    "X25n0495_001:0551a08": "也。空生既知此旨。佛遂印可而廣之曰。非但佛身",
    "X25n0495_001:0551a09": "無相。但是一切凡聖依正有為之相。盡是&#x8657;妄。以",
    "X25n0495_001:0551a10": "從妄念所變現故。妄念本空。所變何實。若見諸相",
    "X25n0495_001:0551a11": "二句。遮離色觀空也。恐聞相是&#x8657;妄。別求無相佛",
    "X25n0495_001:0551a12": "身。故云相即非相。若見非相。即見法身如來。何者。",
    "X25n0495_001:0551a13": "蓋相本自盡。真本自現故也。洵乎發菩提心者。不",
    "X25n0495_001:0551a14": "應住相而行施矣。",
    "X25n0495_001:0551a15": "[0551a15] ○第二疑者。空生聞上兩節。無住行施。因深也。無",
    "X25n0495_001:0551a16": "相見佛。果深也。誠恐未來之世。於此甚深道理。難",
    "X25n0495_001:0551a17": "於生信。則空說何益。此節顯有疑辭。與前後伏疑",
    "X25n0495_001:0551a18": "不同。",
    "X25n0495_001:0551a19": "[0551a19] 須菩提白佛言。世尊。頗有眾生。得聞如是言說章句。",
    "X25n0495_001:0551a20": "生實信不。佛告須菩提。莫作是說。如來滅後。後五百",
    "X25n0495_001:0551a21": "歲。有持戒修福者。於此章句。能生信心。以此為實。當",
    "X25n0495_001:0551a22": "知是人。不於一佛二佛三四五佛而種善根。已於無",
    "X25n0495_001:0551a23": "量千萬佛所。種諸善根。聞是章句。乃至一念生淨信",
    "X25n0495_001:0551a24": "者。須菩提。如來悉知悉見是諸眾生。得如是無量福",
    "X25n0495_001:0551b01": "德。",
    "X25n0495_001:0551b02": "[0551b02] 此斷因果俱深無信疑也。文三。初約無信呈疑。空",
    "X25n0495_001:0551b03": "生聞上因果俱深。謂是難信之法。遂疑世無信者。",
    "X25n0495_001:0551b04": "[0551b04] 二呵疑顯信。佛因呵止之曰。汝莫作是無有實信",
    "X25n0495_001:0551b05": "之說。豈但如來在日。即使如來滅後。後五百歲。當",
    "X25n0495_001:0551b06": "&#x9B2C;諍堅固之時。去聖愈遙。人根愈劣。亦有修戒定。",
    "X25n0495_001:0551b07": "而於此因果俱深之章句。能生實信之心者。[0551b07] 三明",
    "X25n0495_001:0551b08": "能信所以。又二。[0551b08] 初．明歷事多佛以顯信因。謂此非",
    "X25n0495_001:0551b09": "聊爾人。此人豈止於一二佛所而種善根。乃是於",
    "X25n0495_001:0551b10": "無量千萬佛所發菩提心。種植無貪等諸善根者。",
    "X25n0495_001:0551b11": "夫一念生淨信者。其善根廣大深固已如此。況永",
    "X25n0495_001:0551b12": "信不退者乎。[0551b12] 二．明諸佛攝受成就信德。亦二。初明",
    "X25n0495_001:0551b13": "諸佛攝受顯福德門。呼須菩提告之曰。如來悉以",
    "X25n0495_001:0551b14": "現量而知。佛眼而見。是諸淨信眾生。於行住所作",
    "X25n0495_001:0551b15": "中。得如是無量之福德。如是二字。即指上廣大無",
    "X25n0495_001:0551b16": "盡善根。",
    "X25n0495_001:0551b17": "[0551b17] 何以故。是諸眾生無復我相．人相．眾生相．壽者相。無",
    "X25n0495_001:0551b18": "法相。亦無非法相。何以故。是諸眾生若心取相。則為",
    "X25n0495_001:0551b19": "著我人眾生壽者。若取法相。即著我人眾生壽者。何",
    "X25n0495_001:0551b20": "以故。若取非法相。則著我人眾生壽者。",
    "X25n0495_001:0551b21": "[0551b21] 二．明攝受所以顯智慧門。初總徵云。夫一念淨信",
    "X25n0495_001:0551b22": "無幾矣。以何義故。得諸佛悉知悉見耶。釋意云。無",
    "X25n0495_001:0551b23": "淨信人。固執五蘊身心內作主宰。名為我相。以計",
    "X25n0495_001:0551b24": "我故。起惑造業。展轉趣於餘趣。曰補特迦羅。此云",
    "X25n0495_001:0551c01": "數取趣。名為人相。計我盛衰苦樂變異。相續而生。",
    "X25n0495_001:0551c02": "名眾生相。計一報命根。識暖息三事。相連不斷而",
    "X25n0495_001:0551c03": "住。名壽者相。此四。總一我相也。今淨信者。不於五",
    "X25n0495_001:0551c04": "蘊身心執著四相。則我空矣。亦不於五蘊身心起",
    "X25n0495_001:0551c05": "法執分別。則法空矣。又不住法空。故云亦無非法",
    "X25n0495_001:0551c06": "相。以真空不斷。非法亦無。如是離二執。成就淨信。",
    "X25n0495_001:0551c07": "蒙諸佛知見攝受。為得福之本也。[0551c07] 次何以故下。重",
    "X25n0495_001:0551c08": "釋上三義。初徵云。何以知淨信者斷我法二執耶。",
    "X25n0495_001:0551c09": "釋意謂。夫淨信者。若有我執。而心取諸相。則著我",
    "X25n0495_001:0551c10": "等四相。既不取相。則知無我執矣。若有法執。而心",
    "X25n0495_001:0551c11": "取法相。亦著我等四相。蓋法。根也。我。苗也。有根必",
    "X25n0495_001:0551c12": "有苗。有法執必有我執。既無我等。則知無法執矣。",
    "X25n0495_001:0551c13": "後又徵云。法執但是法相。何故便著我等。釋意謂。",
    "X25n0495_001:0551c14": "取非法亦著我等。何況取法。以後釋前也。是知纖",
    "X25n0495_001:0551c15": "毫取著。便落法塵。具我等四相。故淨信者。尤當法",
    "X25n0495_001:0551c16": "與非法俱盡也。",
    "X25n0495_001:0551c17": "[0551c17] 是故不應取法。不應取非法。以是義故。如來常說。汝",
    "X25n0495_001:0551c18": "等比丘。知我說法。如筏喻者。法尚應捨。何況非法。",
    "X25n0495_001:0551c19": "[0551c19] 是故者。由前取法非法皆為著我之故。所以誡令",
    "X25n0495_001:0551c20": "不應。即入中道也。謂不應取法而著有。亦不應取",
    "X25n0495_001:0551c21": "非法而著空。以此不著義故。如來常說。汝等比丘",
    "X25n0495_001:0551c22": "須知我所說之法。皆是假言顯義。學者須得義而",
    "X25n0495_001:0551c23": "忘言。如渡河捨筏之喻。筏者。過河之具。到岸則捨。",
    "X25n0495_001:0551c24": "如來說非法。乃渡法之筏耳。法尚應捨。何況非法",
    "X25n0495_001:0552a01": "而不捨哉。河已渡而猶戀於筏。與未渡河者何異。",
    "X25n0495_001:0552a02": "法既捨而猶住於非法。與未捨法者無以異也。不",
    "X25n0495_001:0552a03": "住法。不墮於有。不住非法。不墮於空。入中道之玄",
    "X25n0495_001:0552a04": "門。乃能與無住之因。無相之果相應。是謂稱實淨",
    "X25n0495_001:0552a05": "信者矣。",
    "X25n0495_001:0552a06": "[0552a06] ○第三疑云。上說不可以相見佛。佛非有為。即不",
    "X25n0495_001:0552a07": "合有所得有所說。何以如來得菩提而說法耶。",
    "X25n0495_001:0552a08": "[0552a08] 須菩提。於意云何。如來得阿耨多羅三藐三菩提耶。",
    "X25n0495_001:0552a09": "如來有所說法耶。須菩提言。世尊。如我解佛所說義。",
    "X25n0495_001:0552a10": "無有定法。名阿耨多羅三藐三菩提。亦無有定法。如",
    "X25n0495_001:0552a11": "來可說。何以故。如來所說法。皆不可取．不可說．非法．",
    "X25n0495_001:0552a12": "非非法。所以者何。一切賢聖。皆以無為法。而有差別。",
    "X25n0495_001:0552a13": "[0552a13] 此斷無相云何得說疑也。有二段。先．問答斷疑。次．",
    "X25n0495_001:0552a14": "較量顯勝。[0552a14] 今初斷疑。佛問。於汝意中。將謂如來於",
    "X25n0495_001:0552a15": "菩提樹下得菩提耶。又將謂如來於前後諸會有",
    "X25n0495_001:0552a16": "所說法耶。空生即領其意。答云。世人皆謂如來有",
    "X25n0495_001:0552a17": "所得。有所說。如來解佛所說義則不然。蓋必有法",
    "X25n0495_001:0552a18": "名菩提而後得。今無定實之法。將何所得耶。可見",
    "X25n0495_001:0552a19": "菩提樹下。乃是隨機化現。非法身真佛也。必有定",
    "X25n0495_001:0552a20": "法而後可說。今無定實之法。將何所說耶。可見前",
    "X25n0495_001:0552a21": "後諸會。皆隨機方便。無實法也。此一向約勝義邊",
    "X25n0495_001:0552a22": "答。所以慈氏偈云。應化非真佛。亦非說法者。說法",
    "X25n0495_001:0552a23": "不二取。無說離言相。意謂俗有真無。應化之相。依",
    "X25n0495_001:0552a24": "俗乃有。答中依真。故言無有定法。所以云。始從得",
    "X25n0495_001:0552b01": "道夜。終至般泥洹。於是二中間。未嘗說一字。何以",
    "X25n0495_001:0552b02": "故者。徵意云。何以無定法可說耶。釋意謂。如來所",
    "X25n0495_001:0552b03": "說之法。無非第一義諦。離心緣相。故不可取。離言",
    "X25n0495_001:0552b04": "說相。故不可說。無法相。故云非法。無非法相。故云",
    "X25n0495_001:0552b05": "非非法。所謂夫說法者。無說無示。其聽法者。無聞",
    "X25n0495_001:0552b06": "無得。是也。後所以者何。徵意謂。夫無得無說。是無",
    "X25n0495_001:0552b07": "為法。無為法者。法身之理。本無名相。不涉言思。何",
    "X25n0495_001:0552b08": "有三乘賢聖差別哉。釋意云。三乘賢聖差別。皆於",
    "X25n0495_001:0552b09": "無為無差別法中而有差別。如三獸渡河之喻。河",
    "X25n0495_001:0552b10": "無淺深。而淺深在獸。無為法無差別。而差別在三",
    "X25n0495_001:0552b11": "乘能證之智。有大小淺深之不同耳。",
    "X25n0495_001:0552b12": "[0552b12] 二較量顯勝。上明無為之法。不涉取說。恐人便欲",
    "X25n0495_001:0552b13": "一向毀廢言教。豈知法雖不可取說。亦可藉言而",
    "X25n0495_001:0552b14": "入。而受持者福德不空。故較量顯勝。令人受持演",
    "X25n0495_001:0552b15": "說。以趣菩提。",
    "X25n0495_001:0552b16": "[0552b16] 須菩提。於意云何。若人滿三千大千世界七寶。以用",
    "X25n0495_001:0552b17": "布施。是人所得福德。寧為多不。須菩提言。甚多。世尊。",
    "X25n0495_001:0552b18": "何以故。是福德即非福德性。是故如來說福德多。若",
    "X25n0495_001:0552b19": "復有人。於此經中受持。乃至四句偈等。為他人說。其",
    "X25n0495_001:0552b20": "福勝彼。何以故。須菩提。一切諸佛。及諸佛阿耨多羅",
    "X25n0495_001:0552b21": "三藐三菩提法。皆從此經出。須菩提。所謂佛法者。即",
    "X25n0495_001:0552b22": "非佛法。",
    "X25n0495_001:0552b23": "[0552b23] 佛先舉世福問之。謂若有人。盛滿大千世界七寶",
    "X25n0495_001:0552b24": "為施。得福多不。三千大千者。俱舍偈云。四大洲日",
    "X25n0495_001:0552c01": "月。蘇迷盧欲天。梵世各一千。名一小千界。此小千",
    "X25n0495_001:0552c02": "千倍。說名一中千。此千倍大千。皆同一成壞。空生",
    "X25n0495_001:0552c03": "意謂。七寶最珍。三千世界又最廣。七錢施佛。獲福",
    "X25n0495_001:0552c04": "無量。況多寶乎。故云甚多。又自徵云。所以云多者。",
    "X25n0495_001:0552c05": "以不約勝義諦而論其福德之性。乃約世俗諦說",
    "X25n0495_001:0552c06": "耳。然既約俗諦說。特世間福不如持經出世之福",
    "X25n0495_001:0552c07": "為勝。故佛言。若復有人。於此經中。如前所說。無我",
    "X25n0495_001:0552c08": "度生也。不住相行施也。佛不可以相見也。法不可",
    "X25n0495_001:0552c09": "以言說也。一念淨信志心領受。拳拳奉持。或全持。",
    "X25n0495_001:0552c10": "或分持。乃至四句偈等。且兼為他人演說其義趣。",
    "X25n0495_001:0552c11": "其所得福。更勝於彼。[0552c11] 夫持經四句。何以&#x8F19;勝大千",
    "X25n0495_001:0552c12": "寶施之福。意謂寶施雖多。但是世間有為之福。終",
    "X25n0495_001:0552c13": "不能趣無上菩提。若夫此經四句偈等。則一切諸",
    "X25n0495_001:0552c14": "佛之報身化身。及諸佛無上菩提之法身。無不從",
    "X25n0495_001:0552c15": "是而生。何者。法身雖不生滅。而煩惱覆之則隱。智",
    "X25n0495_001:0552c16": "慧了之則顯。此經單闡玅慧。於法身不為了因乎。",
    "X25n0495_001:0552c17": "報化二身萬行所致。此經以妙慧導妙行。於報化",
    "X25n0495_001:0552c18": "不為生因乎。其功如是。故獨勝於大千寶施之福",
    "X25n0495_001:0552c19": "也。然所謂佛法從此經出者。約世諦有耳。若於第",
    "X25n0495_001:0552c20": "一義諦求於迷悟聖凡之相。了不可得。即非所謂",
    "X25n0495_001:0552c21": "佛法從此經出也。所以圓覺經云。一切如來圓覺",
    "X25n0495_001:0552c22": "妙心。本無菩提。及與涅槃。亦無成佛。及不成佛。始",
    "X25n0495_001:0552c23": "之以不得菩提。終之以即非佛法。前後炤應。而經",
    "X25n0495_001:0552c24": "旨愈明矣。",
    "X25n0495_001:0553a01": "[0553a01] ○第四疑云。聖人無為之法。既不可取說。何以聲",
    "X25n0495_001:0553a02": "聞人。各取自果。如其所證而說耶。四果分四節。",
    "X25n0495_001:0553a03": "[0553a03] 須菩提。於意云何。須陀洹能作是念。我得須陀洹果",
    "X25n0495_001:0553a04": "不。須菩提言。不也。世尊。何以故。須陀洹名為入流。而",
    "X25n0495_001:0553a05": "無所入。不入色聲香味觸法。是名須陀洹。",
    "X25n0495_001:0553a06": "[0553a06] 此斷聲聞得果是取疑也。[0553a06] 先．舉初果問之。須陀洹。",
    "X25n0495_001:0553a07": "此云入流。已斷三界貪嗔痴慢等八十八使見惑。",
    "X25n0495_001:0553a08": "預入聖人之流也。謂彼作是念曰。我得須陀洹果",
    "X25n0495_001:0553a09": "不。空生答言。彼不作是念也。何以故。彼須陀洹。已",
    "X25n0495_001:0553a10": "斷三界分別麤惑。名為入聖流。而實別無一法為",
    "X25n0495_001:0553a11": "其所入。秪由不取色香味觸六塵境界。名為須陀",
    "X25n0495_001:0553a12": "洹也。豈別有法為所入耶。是正以不取為得果。何",
    "X25n0495_001:0553a13": "疑其有取耶。苟猶有分別我能得果之心。即為著",
    "X25n0495_001:0553a14": "我之凡夫。何名入聖流之初果。",
    "X25n0495_001:0553a15": "[0553a15] 須菩提。於意云何。斯陀含能作是念。我得斯陀含果",
    "X25n0495_001:0553a16": "不。須菩提言。不也。世尊。何以故。斯陀含名一往來。而",
    "X25n0495_001:0553a17": "實無往來。是名斯陀含。",
    "X25n0495_001:0553a18": "[0553a18] 次．舉二果問之。斯陀含。此云一來。已斷欲界九品",
    "X25n0495_001:0553a19": "思惑前六品。更三品殘思未盡。須一往來欲界受",
    "X25n0495_001:0553a20": "生也。謂彼作是念曰。我得斯陀含果不。空生答言。",
    "X25n0495_001:0553a21": "彼不作是念也。何以故。彼斯陀含。名一往來。而實",
    "X25n0495_001:0553a22": "無往來。蓋已悟我空。是誰往來。使其猶見有往來",
    "X25n0495_001:0553a23": "之者。是我相未除。安得名為二果一往來耶。以此",
    "X25n0495_001:0553a24": "觀之。斯陀含於自果亦不取矣。",
    "X25n0495_001:0553b01": "[0553b01] 須菩提。於意云何。阿那含能作是念。我得阿那含果",
    "X25n0495_001:0553b02": "不。須菩提言。不也。世尊。何以故。阿那含。名為不來。而",
    "X25n0495_001:0553b03": "實無不來。是故名阿那含。",
    "X25n0495_001:0553b04": "[0553b04] 又．舉三果問之。阿那含。此云不來。蓋欲界九品思",
    "X25n0495_001:0553b05": "惑已盡。不復還來欲界受生也。謂彼作是念曰。我",
    "X25n0495_001:0553b06": "得阿那含果不。空生答言。彼不作是念也。何以故。",
    "X25n0495_001:0553b07": "阿那含於欲界九品習氣。俱時滅盡。下無卜居。名",
    "X25n0495_001:0553b08": "為不來。而實無不來。蓋已悟無我。是誰不來。使其",
    "X25n0495_001:0553b09": "猶見有不來之者。則我相猶在。安得名為不來耶。",
    "X25n0495_001:0553b10": "以此觀之。阿那含於自果亦不取矣。",
    "X25n0495_001:0553b11": "[0553b11] 須菩提。於意云何。阿羅漢能作是念。我得阿羅漢道",
    "X25n0495_001:0553b12": "不。須菩提言。不也。世尊。何以故。實無有法。名阿羅漢。",
    "X25n0495_001:0553b13": "世尊。若阿羅漢作是念。我得阿羅漢道。即為著我人",
    "X25n0495_001:0553b14": "眾生壽者。世尊。佛說我得無諍三昧。人中最為第一。",
    "X25n0495_001:0553b15": "是第一離欲阿羅漢。我不作是念。我是離欲阿羅漢。",
    "X25n0495_001:0553b16": "世尊。我若作是念。我得阿羅漢道。世尊則不說須菩",
    "X25n0495_001:0553b17": "提是樂阿蘭那行者。以須菩提實無所行。而名須菩",
    "X25n0495_001:0553b18": "提是樂阿蘭那行。",
    "X25n0495_001:0553b19": "[0553b19] 後．舉四果問之。阿羅漢此云無生。以三界煩惱已",
    "X25n0495_001:0553b20": "盡。不受後有也。謂彼作是念曰。我得阿羅漢道不",
    "X25n0495_001:0553b21": "耶。空生答言。彼不作是念也。何以故。阿羅漢者。秪",
    "X25n0495_001:0553b22": "是三界見思淨盡。證我空真如。實無有法可得名",
    "X25n0495_001:0553b23": "阿羅漢。若使意下作是念言。我得阿羅漢道。即為",
    "X25n0495_001:0553b24": "著我等四相。與凡夫無異。安得名為阿羅漢耶。又",
    "X25n0495_001:0553c01": "引己況之曰。佛昔曾說須菩提得無諍三昧。無諍",
    "X25n0495_001:0553c02": "三昧者。以無我故。不惱於人。若嫌坐則立。不較人",
    "X25n0495_001:0553c03": "我是非。令人不起煩惱。此行最高。故云人中最為",
    "X25n0495_001:0553c04": "第一。[0553c04] 羅什云。無諍有二。一以三昧力。將護眾生。令",
    "X25n0495_001:0553c05": "不起諍心。二隨順法性。無違無諍也。一切羅漢。皆",
    "X25n0495_001:0553c06": "離三界貪欲煩惱。名離欲阿羅漢。我以無諍故。於",
    "X25n0495_001:0553c07": "諸離欲羅漢之中。稱為第一也。雖蒙佛如是印許。",
    "X25n0495_001:0553c08": "而我不作是念曰。我是離欲阿羅漢。若作是念。是",
    "X25n0495_001:0553c09": "有我也。諸諍皆起於有我。世尊則不說須菩提是",
    "X25n0495_001:0553c10": "樂阿蘭那行之者。阿蘭那。此云寂靜。即無諍也。諍",
    "X25n0495_001:0553c11": "則喧&#x9599;。謂非樂修寂靜行之人也。以須菩提實無",
    "X25n0495_001:0553c12": "所行之故。而名須菩提曰是樂阿蘭那行者。須菩",
    "X25n0495_001:0553c13": "提既爾。則諸聲聞得果無取。何疑耶。",
    "X25n0495_001:0553c14": "[0553c14] ○第五疑云。釋迦因中為善慧仙人。蒙然燈如來",
    "X25n0495_001:0553c15": "授記。然燈為釋迦說法。云何言不可取說耶。",
    "X25n0495_001:0553c16": "[0553c16] 佛告須菩提。於意云何。如來昔在然燈佛所。於法有",
    "X25n0495_001:0553c17": "所得不。不也。世尊。如來在然燈佛所。於法實無所得。",
    "X25n0495_001:0553c18": "[0553c18] 此斷釋迦然燈取說疑也。[0553c18] 恐疑有所得。故乃審問",
    "X25n0495_001:0553c19": "空生曰。如來昔在然燈佛所授記時。於法有所得",
    "X25n0495_001:0553c20": "不。空生直答曰。無所得。何也。授記者。但是語言。非",
    "X25n0495_001:0553c21": "是證智。然則何以得記耶。得記者。但以自無分別",
    "X25n0495_001:0553c22": "智。證自無差別理。智與理冥。境與神會而已。豈有",
    "X25n0495_001:0553c23": "所說所得耶。",
    "X25n0495_001:0553c24": "[0553c24] ○第六疑云。若法不可取。諸菩薩修六度行。莊嚴",
    "X25n0495_001:0554a01": "淨土。豈不是取於所莊嚴之佛土耶。此而非取。則",
    "X25n0495_001:0554a02": "孰為取耶。",
    "X25n0495_001:0554a03": "[0554a03] 須菩提。於意云何。菩薩莊嚴佛土不。不也。世尊。何以",
    "X25n0495_001:0554a04": "故。莊嚴佛土者。即非莊嚴。是名莊嚴。是故須菩提。諸",
    "X25n0495_001:0554a05": "菩薩摩訶薩。應如是生清淨心。不應住色生心。不應",
    "X25n0495_001:0554a06": "住聲香味觸法生心。應無所住。而生其心。",
    "X25n0495_001:0554a07": "[0554a07] 此斷嚴土違於不取疑也。[0554a07] 佛土有二。一法性土。二",
    "X25n0495_001:0554a08": "形相土。佛意欲顯法性真土。故問取形相莊嚴土",
    "X25n0495_001:0554a09": "不。空生乃以不取形相莊嚴答之。何也。蓋莊嚴佛",
    "X25n0495_001:0554a10": "土者。唯修習無分別智。通達於唯識真實之性。以",
    "X25n0495_001:0554a11": "智契如。名為莊嚴。非形相莊嚴。故云即非莊嚴。是",
    "X25n0495_001:0554a12": "第一義莊嚴。故云是名莊嚴。形相。即法相土。謂金",
    "X25n0495_001:0554a13": "地寶池等。第一義。即法性土。乃真如不變之性。然",
    "X25n0495_001:0554a14": "諸佛身土。必須性相具足。方為了義。今既唯言於",
    "X25n0495_001:0554a15": "性。豈不闕於相耶。蓋身土之相。唯心之影。即相亡",
    "X25n0495_001:0554a16": "相。非謂棄相取性。但以經宗無相。此義稍增耳。若",
    "X25n0495_001:0554a17": "人分別佛土。是有為形相。而言我成就者。彼住於",
    "X25n0495_001:0554a18": "色等境中。為遮此故。云應如是生清淨心。不應住",
    "X25n0495_001:0554a19": "色等也。而生其心者。此是真心。若都無心。便同空",
    "X25n0495_001:0554a20": "見。真心而云生者。所謂顯發。非&#x524F;然而生。故大般",
    "X25n0495_001:0554a21": "若經云。一切法不生。是般若波羅蜜生。以有住之",
    "X25n0495_001:0554a22": "心。悉是妄識分別。一切無住。真心即顯。契於般若",
    "X25n0495_001:0554a23": "心體也。故嵩岳安國師云。應無所住者。乃不住善。",
    "X25n0495_001:0554a24": "不住惡。不住迷。不住悟。不住體。不住用。而生其心",
    "X25n0495_001:0554b01": "者。即一切法。而顯其一心。若住善生心。即善現。住",
    "X25n0495_001:0554b02": "惡生心。則惡現。本心即隱沒。若無所住。則十方世",
    "X25n0495_001:0554b03": "界。唯是一心。若能如是了悟。是真莊嚴。何有佛土",
    "X25n0495_001:0554b04": "而不清淨耶。",
    "X25n0495_001:0554b05": "[0554b05] ○第七疑云。無為法中。應化非真。故無有取。報身",
    "X25n0495_001:0554b06": "是實。應有取心。此躡彼第三而來也。",
    "X25n0495_001:0554b07": "[0554b07] 須菩提。譬如有人。身如須彌山王。於意云何。是身為",
    "X25n0495_001:0554b08": "大不。須菩提言。甚大。世尊。何以故。佛說非身。是名大",
    "X25n0495_001:0554b09": "身。",
    "X25n0495_001:0554b10": "[0554b10] 此斷受得報身有取疑也。[0554b10] 佛知後世學般若者有",
    "X25n0495_001:0554b11": "此疑。故設喻為問。文二。一問答斷疑。此以須彌明",
    "X25n0495_001:0554b12": "報身也。須彌山王。勢力高遠。故名為大。而不取我",
    "X25n0495_001:0554b13": "是山王。以無分別故。報佛亦如是。以得無上法王",
    "X25n0495_001:0554b14": "體。故名為大。而不取我是法王。以無分別故。善現",
    "X25n0495_001:0554b15": "乃就法而答曰。甚大。復自徵釋其大之所以曰。以",
    "X25n0495_001:0554b16": "非有漏有為之身。乃是無漏無為之法身。故名大",
    "X25n0495_001:0554b17": "身也。慈氏偈云。如山王無取。受報亦復然。遠離於",
    "X25n0495_001:0554b18": "諸漏。及有為法故。問。此說報身。云何言法。答。茲法",
    "X25n0495_001:0554b19": "報合說。二身不殊。以實教理智無二。故得云耳。至",
    "X25n0495_001:0554b20": "此理極情亡。信此法者。福德難量。是以下文如來",
    "X25n0495_001:0554b21": "舉福較勝。",
    "X25n0495_001:0554b22": "[0554b22] 須菩提。如恒河中所有沙數。如是沙等恒河。於意云",
    "X25n0495_001:0554b23": "何。是諸恒河沙。寧為多不。須菩提言。甚多。世尊。但諸",
    "X25n0495_001:0554b24": "恒河。尚多無數。何況其沙。須菩提。我今實言告汝。若",
    "X25n0495_001:0554c01": "有善男子．善女人。以七寶滿爾所恒河沙數。三千大",
    "X25n0495_001:0554c02": "千世界。以用布施。得福多不。須菩提言。甚多。世尊。佛",
    "X25n0495_001:0554c03": "告須菩提。若善男子．善女人。於此經中。乃至受持四",
    "X25n0495_001:0554c04": "句偈等。為他人說。而此福德。勝前福德。",
    "X25n0495_001:0554c05": "[0554c05] 二較量顯勝。又二。一約外財較量廣顯經勝。二約",
    "X25n0495_001:0554c06": "內財較量倍顯經勝。[0554c06] 今初．呼空生審定其數。初約",
    "X25n0495_001:0554c07": "多河以辨沙。如來說法。多近恒河。故舉為喻。恒河",
    "X25n0495_001:0554c08": "周四十里。沙細如麵。不可以數計。今以一沙為一",
    "X25n0495_001:0554c09": "河。有如是無數沙等之恒河。河各有沙。是諸沙等",
    "X25n0495_001:0554c10": "恒河之沙。寧為多不。空生答言。甚多。何者。但舉沙",
    "X25n0495_001:0554c11": "數之河。尚多無量。何況多河中所有之沙。可盡算",
    "X25n0495_001:0554c12": "數乎。[0554c12] 次．約多沙以彰福曰。我今實言告汝。設若有",
    "X25n0495_001:0554c13": "人。於外財無所&#x608B;惜。以七寶之最珍者。布滿爾所",
    "X25n0495_001:0554c14": "恒河之沙數。一沙為一大千世界。以之布施。其所",
    "X25n0495_001:0554c15": "得之福。寧為多不。空生意謂。前一大千寶施。已為",
    "X25n0495_001:0554c16": "無量。況此沙界寶施。寧有量乎。[0554c16] 後．約多福以顯經",
    "X25n0495_001:0554c17": "勝。謂寶施之福雖多。若人於此經中。受持四句偈",
    "X25n0495_001:0554c18": "等。自行之餘。為他人說。其所得福。更勝於前沙界",
    "X25n0495_001:0554c19": "寶施之福德。以施福有漏。猶屬生死。經趣菩提。顧",
    "X25n0495_001:0554c20": "可同日而語哉。次釋勝之所以。有五節。",
    "X25n0495_001:0554c21": "[0554c21] 復次。須菩提。隨說是經。乃至四句偈等。當知此處一",
    "X25n0495_001:0554c22": "切世間．天．人．阿修羅。皆應供養。如佛塔廟。何況有人。",
    "X25n0495_001:0554c23": "盡能受持讀誦。須菩提。當知是人。成就最上第一希",
    "X25n0495_001:0554c24": "有之法。若是經典所在之處。即為有佛。若尊重弟子。",
    "X25n0495_001:0555a01": "[0555a01] 一尊處歎人勝。謂豈唯是說經之人難得。當知此",
    "X25n0495_001:0555a02": "說經之處亦甚希有。宜為一切世間若天若人恭",
    "X25n0495_001:0555a03": "敬供養。猶如佛之塔廟然。藏佛舍利之處謂之塔。",
    "X25n0495_001:0555a04": "奉佛形像之處謂之廟。人覲塔廟。不期敬而自敬。",
    "X25n0495_001:0555a05": "如天帝釋。常於善法堂中。為諸天說般若。向後諸",
    "X25n0495_001:0555a06": "天到善法堂。帝釋未至。皆尚空座作禮。為重法故。",
    "X25n0495_001:0555a07": "乃尊其處也。夫說四句之處尚爾。何況有人。於此",
    "X25n0495_001:0555a08": "全經。盡能受持讀誦。當知是持說之人。成就最上",
    "X25n0495_001:0555a09": "第一希有之法也。最上者。法身也。無漏無為。最上",
    "X25n0495_001:0555a10": "上故。第一者。報身也。眾聖中尊。更無過故。希有者。",
    "X25n0495_001:0555a11": "化身也。曠世奇逢。難遭遇故。意明受持讀誦。具獲",
    "X25n0495_001:0555a12": "三身功德也。又顯在處有佛。謂經是如來法身。依",
    "X25n0495_001:0555a13": "法則有報化。又一切賢聖。皆以無為得名。經顯無",
    "X25n0495_001:0555a14": "為。必有賢聖尊重弟子而輔化矣。",
    "X25n0495_001:0555a15": "[0555a15] 爾時須菩提白佛言。世尊。當何名此經。我等云何奉",
    "X25n0495_001:0555a16": "持。佛告須菩提。是經名為金剛般若波羅蜜。以是名",
    "X25n0495_001:0555a17": "字。汝當奉持。所以者何。須菩提。佛說般若波羅蜜。即",
    "X25n0495_001:0555a18": "非般若波羅蜜。是名般若波羅蜜。",
    "X25n0495_001:0555a19": "[0555a19] 二約義辨名勝。空生疑念&#x6C37;釋。又聞經功德之勝。",
    "X25n0495_001:0555a20": "遂希慕奉持。而請經名焉。所以名者。金剛有能壞",
    "X25n0495_001:0555a21": "之義。般若有觀照之功。名實相稱。法喻雙彰。故云",
    "X25n0495_001:0555a22": "金剛般若。世尊又自徵釋曰。佛雖說般若。勝義諦",
    "X25n0495_001:0555a23": "中本無名字可得。故云即非般若。為受持故。於無",
    "X25n0495_001:0555a24": "名中而強立之。故云是名般若。",
    "X25n0495_001:0555b01": "[0555b01] 須菩提。於意云何。如來有所說法不。須菩提白佛言。",
    "X25n0495_001:0555b02": "世尊。如來無所說。",
    "X25n0495_001:0555b03": "[0555b03] 三佛無異說勝。此躡前云。非唯立此經名。名即非",
    "X25n0495_001:0555b04": "名。凡有所說。皆悉如此。故云如來無所說。謂無別",
    "X25n0495_001:0555b05": "異增減之說。但如所證。第一義諦而說。說即無說",
    "X25n0495_001:0555b06": "也。",
    "X25n0495_001:0555b07": "[0555b07] 須菩提。於意云何。三千大千世界所有微塵是為多",
    "X25n0495_001:0555b08": "不。須菩提言。甚多。世尊。須菩提。諸微塵。如來說非微",
    "X25n0495_001:0555b09": "塵。是名微塵。如來說世界。非世界。是名世界。",
    "X25n0495_001:0555b10": "[0555b10] 四施福劣塵勝。此節乃是躡前施寶得福而來。謂",
    "X25n0495_001:0555b11": "前寶施得福雖多。然不能離相。則是貪等煩惱染",
    "X25n0495_001:0555b12": "因。有為福報爾。故此遂以微塵世界為喻。塵界乃",
    "X25n0495_001:0555b13": "無情之物。由不生貪等煩惱。不為染因。故能勝寶",
    "X25n0495_001:0555b14": "施。況持說此經。是遠離煩惱因。能趣菩提。而不勝",
    "X25n0495_001:0555b15": "耶。非微塵非世界者。非貪等煩惱塵。非煩惱染因",
    "X25n0495_001:0555b16": "界也。是名微塵世界者。是無記地塵世界也。無記",
    "X25n0495_001:0555b17": "猶無情。謂不起善惡也。意云碎界為塵。塵不起煩",
    "X25n0495_001:0555b18": "惱。寶施得福。苟無般若力。來世必感大福報。起貪",
    "X25n0495_001:0555b19": "嗔癡。五欲自娛。無惡不造。故云布施是第三生怨。",
    "X25n0495_001:0555b20": "所以塵界勝於寶施。且塵界無記。不起煩惱。尚得",
    "X25n0495_001:0555b21": "為勝。況受持此經。定招佛果。其功德殊勝。何可量",
    "X25n0495_001:0555b22": "乎。由是相望。便有三重勝劣。謂寶施不及塵界。塵",
    "X25n0495_001:0555b23": "界不及持經。是以持經尚勝於塵界。豈得不如寶",
    "X25n0495_001:0555b24": "施乎。",
    "X25n0495_001:0555c01": "[0555c01] 須菩提。於意云何。可以三十二相見如來不。不也。世",
    "X25n0495_001:0555c02": "尊。不可以三十二相得見如來。何以故。如來說。三十",
    "X25n0495_001:0555c03": "二相。即是非相。是名三十二相。",
    "X25n0495_001:0555c04": "[0555c04] 五感果離相勝。恐施寶者云。我施求佛。誰言煩惱。",
    "X25n0495_001:0555c05": "然彼所求者。乃是色相佛。為破此執。故審問空生",
    "X25n0495_001:0555c06": "云。可以三十二相見如來否。空生答以不可。何以",
    "X25n0495_001:0555c07": "故者。徵意云。既得三十二相。何以不可。釋意云。三",
    "X25n0495_001:0555c08": "十二相非是法身無為之相。故云即是非相。以是",
    "X25n0495_001:0555c09": "施福色相佛身。故云是名三十二相。",
    "X25n0495_001:0555c10": "[0555c10] 須菩提。若有善男子．善女人。以恒河沙等身命布施。",
    "X25n0495_001:0555c11": "若復有人。於此經中。乃至受持四句偈等。為他人說。",
    "X25n0495_001:0555c12": "其福甚多。",
    "X25n0495_001:0555c13": "[0555c13] 二約內財較量倍顯經勝也。意恐人聞。寶施不及",
    "X25n0495_001:0555c14": "持經。便謂以是身外之財。所以劣於經福。若將身",
    "X25n0495_001:0555c15": "命布施。必勝受持。為破其見。故有此文。身布施者。",
    "X25n0495_001:0555c16": "或施眼為妙藥。或捨頭為飲器。或為執作。或為床",
    "X25n0495_001:0555c17": "座等。命布施者。割肉代鴿。捨身飼虎等。不唯一身",
    "X25n0495_001:0555c18": "命布施。乃以恒沙身命如是布施。則其福豈不超",
    "X25n0495_001:0555c19": "於持經耶。殊不知無般若力。事屬有為。功歸有漏。",
    "X25n0495_001:0555c20": "只成苦果。四句偈等。為他人說。發明妙慧。為成佛",
    "X25n0495_001:0555c21": "真因。用之較量。霄壤懸殊。以此觀之。捨身勝於寶",
    "X25n0495_001:0555c22": "施。持說又勝捨命。甚矣。經之功德。不可思議。四句",
    "X25n0495_001:0555c23": "猶然。況全經乎。所以空生領旨涕淚悲泣。良有以",
    "X25n0495_001:0555c24": "也。下釋勝之所以。有五節。",
    "X25n0495_001:0556a01": "[0556a01] 爾時須菩提。聞說是經。深解義趣。涕淚悲泣。而白佛",
    "X25n0495_001:0556a02": "言。希有。世尊。佛說如是甚深經典。我從昔來。所得慧",
    "X25n0495_001:0556a03": "眼。未曾得聞如是之經。",
    "X25n0495_001:0556a04": "[0556a04] 一泣歎未聞深法勝。空生理解已廓。述其所悟。感",
    "X25n0495_001:0556a05": "激未聞。謂捨身之苦。已感人心。何況更聞不及持",
    "X25n0495_001:0556a06": "說之勝。得聞此法。感佛恩深。喜極成悲。是故涕泣。",
    "X25n0495_001:0556a07": "慧眼者。謂我從昔以來所得者。僅人空慧眼而已。",
    "X25n0495_001:0556a08": "未曾得聞如是法空深理之經。今深解其義趣。故",
    "X25n0495_001:0556a09": "含悲感嘆也。",
    "X25n0495_001:0556a10": "[0556a10] 世尊。若復有人。得聞是經。信心清淨。即生實相。當知",
    "X25n0495_001:0556a11": "是人。成就第一希有功德。世尊。是實相者。即是非相。",
    "X25n0495_001:0556a12": "是故如來。說名實相。",
    "X25n0495_001:0556a13": "[0556a13] 二淨心契理具德勝。謂若人聞此經。能生真信之",
    "X25n0495_001:0556a14": "心。此信若生。不信諸法。故云清淨。諸法既泯。實相",
    "X25n0495_001:0556a15": "生焉。生字。即應無所住而生其心之生。乃顯發之",
    "X25n0495_001:0556a16": "義也。實相既生。當知是人。必成就第一希有功德。",
    "X25n0495_001:0556a17": "以超越凡小。無與等者。故云第一曠劫難聞。故云",
    "X25n0495_001:0556a18": "希有也。實相非相者。良以實相無相。言念不及。雖",
    "X25n0495_001:0556a19": "假言念。唯證相應。起念承當。但認影像。即非真信。",
    "X25n0495_001:0556a20": "故拂之也。說名實相者。不壞假名。隨俗而說耳。",
    "X25n0495_001:0556a21": "[0556a21] 世尊。我今得聞如是經典。信解受持。不足為難。若當",
    "X25n0495_001:0556a22": "來世。後五百歲。其有眾生。得聞是經。信解受持。是人",
    "X25n0495_001:0556a23": "即為第一希有。何以故。此人無我相．人相．眾生相．壽",
    "X25n0495_001:0556a24": "者相。所以者何。我相即是非相。人相眾生相壽者相。",
    "X25n0495_001:0556b01": "即是非相。何以故。離一切諸相。即名諸佛。佛告須菩",
    "X25n0495_001:0556b02": "提。如是。如是。",
    "X25n0495_001:0556b03": "[0556b03] 三信解三空同佛勝。意云。我登聖果。親稟佛言。得",
    "X25n0495_001:0556b04": "聞是經。信解受持。不足為難。若當來後五百歲。去",
    "X25n0495_001:0556b05": "聖時遙。目不&#x89A9;玉毫之彩。耳不聞金口之音。其有",
    "X25n0495_001:0556b06": "眾生。得聞是法空深理之經。覽遺教而興思。觸微",
    "X25n0495_001:0556b07": "言而啟悟。信無相法。解實相理。受而不忘。持而不",
    "X25n0495_001:0556b08": "失。依解起行。不亦難乎。是人則為第一希有者矣。",
    "X25n0495_001:0556b09": "[0556b09] 又徵云。何以希有耶。夫難莫難於破二執。證二空。",
    "X25n0495_001:0556b10": "此人當其信解之時。已無我等四相。而我空矣。我",
    "X25n0495_001:0556b11": "等四相即是非相。即法空矣。何以故爾。離一切諸",
    "X25n0495_001:0556b12": "相。即名諸佛。以執謝情亡。覺體顯露。而頓了諸佛",
    "X25n0495_001:0556b13": "法身。則此豈不為希有者乎。以上皆空生語也。唯",
    "X25n0495_001:0556b14": "其領悟之深。故言之切。悲淚涕泣。誠出肺腑。豈比",
    "X25n0495_001:0556b15": "世人之浮慕者乎。佛深嘉其言之當。意之切。故重",
    "X25n0495_001:0556b16": "言以印之曰。如是如是。",
    "X25n0495_001:0556b17": "[0556b17] 若復有人。得聞是經。不驚。不怖。不畏。當知是人。甚為",
    "X25n0495_001:0556b18": "希有。",
    "X25n0495_001:0556b19": "[0556b19] 四聞時不動希有勝。驚。謂愕然而&#x6060;。怖。則進退慞",
    "X25n0495_001:0556b20": "惶。畏。則一向恐懼。世尊於人天小乘教中。說空說",
    "X25n0495_001:0556b21": "有。不達意者。隨言而執。及說此非空非有中道之",
    "X25n0495_001:0556b22": "理。先所執者。聞之未免驚畏。&#x5374;以為非。今謂聞此",
    "X25n0495_001:0556b23": "深法。不生驚畏。直趣大道者。實為希有也。",
    "X25n0495_001:0556b24": "[0556b24] 何以故。須菩提。如來說。第一波羅蜜。即非第一波羅",
    "X25n0495_001:0556c01": "蜜。是名第一波羅蜜。",
    "X25n0495_001:0556c02": "[0556c02] 五大因清淨第一勝。徵意云。以何義故。聞而不驚",
    "X25n0495_001:0556c03": "為希有耶。謂六度前五。若無般若。不能到彼岸。以",
    "X25n0495_001:0556c04": "有般若。度度皆到。故般若為第一。若約勝義。則無",
    "X25n0495_001:0556c05": "可言。故云即非第一。約世諦。故云是名第一大因",
    "X25n0495_001:0556c06": "清淨。亦以此得名也。",
    "X25n0495_001:0556c07": "[0556c07] ○第八疑云。向說捨身。秪感有漏苦果。故福劣。且",
    "X25n0495_001:0556c08": "受持演說。修菩薩行。不憚勤勞。如昔薩陀波崙。賣",
    "X25n0495_001:0556c09": "心肝。求般若。及一句投火。半偈亡軀之髏。亦是苦",
    "X25n0495_001:0556c10": "行。云何不感苦果乎。如來曉以持經。達我法二空。",
    "X25n0495_001:0556c11": "誰受苦果。安可與滯相者。同日而語哉。",
    "X25n0495_001:0556c12": "[0556c12] 須菩提。忍辱波羅蜜。如來說非忍辱波羅蜜。何以故。",
    "X25n0495_001:0556c13": "須菩提。如我昔為歌利王割截身體。我於爾時。無我",
    "X25n0495_001:0556c14": "相．無人相．無眾生相．無壽者相。何以故。我於往昔節",
    "X25n0495_001:0556c15": "節支解時。若有我相．人相．眾生相．壽者相。應生嗔恨。",
    "X25n0495_001:0556c16": "須菩提。又念過去。於五百世。作忍辱仙人。於爾所世。",
    "X25n0495_001:0556c17": "無我相．無人相．無眾生相．無壽者相。",
    "X25n0495_001:0556c18": "[0556c18] 此斷持說未脫苦果疑也。二。初．明超忍以斷疑。又",
    "X25n0495_001:0556c19": "二。[0556c19] 初．明忍體。六波羅蜜中。忍是苦相。忍到彼岸。苦",
    "X25n0495_001:0556c20": "相已離。況彼岸非岸。誰苦誰忍。以勝義諦中。能所",
    "X25n0495_001:0556c21": "兩寂。無辱。無受辱者。安有忍乎。以此觀之。學般若",
    "X25n0495_001:0556c22": "菩薩。不獨忘辱。抑且忘忍矣。[0556c22] 次．明忍相。有二。一引",
    "X25n0495_001:0556c23": "一生證極苦忍。如是苦行。佛昔曾行。故引歌利之",
    "X25n0495_001:0556c24": "事以證之。謂世尊往劫作仙人。山中修道。被歌利",
    "X25n0495_001:0557a01": "王割截身體。歌利。此云極惡。同妃出獵。疲倦而寢。",
    "X25n0495_001:0557a02": "妃往禮仙。王起嗔恚。尋至仙處。問仙曰。得四果不。",
    "X25n0495_001:0557a03": "皆云不得。王言。汝既年少。又未得果。具有貪欲煩",
    "X25n0495_001:0557a04": "惱。云何恣意。觀我女人。仙言。我雖未斷欲結。然其",
    "X25n0495_001:0557a05": "內心。實無貪著。由繫念無常不淨故。王怒割截。天",
    "X25n0495_001:0557a06": "怒雨石。王懼懺悔。仙誓無嗔。四體平復。王乃免害。",
    "X25n0495_001:0557a07": "佛云。我於爾時。無我人等四相。又反顯曰。當支解",
    "X25n0495_001:0557a08": "時。若有我等四相。應生嗔恨。然我於爾時無嗔。是",
    "X25n0495_001:0557a09": "知無我也。[0557a09] 二引多生證相續忍。謂不獨一生。五百",
    "X25n0495_001:0557a10": "世中作忍辱仙人。無我等四相。不惟無苦。而且有",
    "X25n0495_001:0557a11": "樂。以與正定慈悲相應故。",
    "X25n0495_001:0557a12": "[0557a12] 是故須菩提。菩薩應離一切相。發阿耨多羅三藐三",
    "X25n0495_001:0557a13": "菩提心。不應住色生心。不應住聲香味觸法生心。應",
    "X25n0495_001:0557a14": "生無所住心。若心有住。則為非住。是故佛說菩薩心。",
    "X25n0495_001:0557a15": "不應住色布施。須菩提。菩薩為利益一切眾生故。應",
    "X25n0495_001:0557a16": "如是布施。如來說一切諸相。即是非相。又說一切眾",
    "X25n0495_001:0557a17": "生。即非眾生。",
    "X25n0495_001:0557a18": "[0557a18] 二．勸離相以安忍。論云。若有菩薩。不離我相。見苦",
    "X25n0495_001:0557a19": "行苦。亦欲捨菩提心。故勸離相。無著云。為對治不",
    "X25n0495_001:0557a20": "忍因緣。有三種苦。謂流轉苦。眾生相違苦。乏受用",
    "X25n0495_001:0557a21": "苦。有二。[0557a21] 初。總標離相發心。離一切相者。為離如是",
    "X25n0495_001:0557a22": "三苦相也。二。不應下。別顯亦有二。一。對治不忍流",
    "X25n0495_001:0557a23": "轉苦。流是集諦。轉是苦諦。即世間所繫六塵之境。",
    "X25n0495_001:0557a24": "故云不應住色等生心。應生於無住菩提之心。若",
    "X25n0495_001:0557b01": "使心有所住著。則於世間流轉苦中疲乏。菩提心",
    "X25n0495_001:0557b02": "不生。即非住於菩提心矣。是故佛於正答所問。行",
    "X25n0495_001:0557b03": "施降心中。說菩薩心。不應住色布施。是引前以證",
    "X25n0495_001:0557b04": "也。二菩薩為利益下。對治不忍相違苦。菩薩為利",
    "X25n0495_001:0557b05": "&#x7FA3;生故。應如是離相行施。眾生相違。不生疲乏。云",
    "X25n0495_001:0557b06": "何生嗔。隨於境緣而轉耶。故下遣著。顯示人法二",
    "X25n0495_001:0557b07": "無我。一切諸相。是法境。即是非相。顯法空。又說一",
    "X25n0495_001:0557b08": "切眾生是人境。即非眾生。顯人空。人法既空。何處",
    "X25n0495_001:0557b09": "見有眾生。乃因其相違而生疲乏耶。人法之相本",
    "X25n0495_001:0557b10": "空。眾生不了。妄執為有。是故勸離。離則內不見有",
    "X25n0495_001:0557b11": "人。外不見有法。則誰忍誰違乎。",
    "X25n0495_001:0557b12": "[0557b12] ○第九。因上較量。內外財施。不及持經。而得菩提。",
    "X25n0495_001:0557b13": "遂疑云。若然者。且言說是因。因即是道。以此證果。",
    "X25n0495_001:0557b14": "理則不成。何者。以果是無為。無為有體。因乃有為。",
    "X25n0495_001:0557b15": "有為無體。無體之道。不到果中。云何說此而為因",
    "X25n0495_001:0557b16": "耶。",
    "X25n0495_001:0557b17": "[0557b17] 須菩提。如來是真語者．實語者．如語者．不誑語者．不",
    "X25n0495_001:0557b18": "異語者。須菩提。如來所得法。此法無實無&#x8657;。",
    "X25n0495_001:0557b19": "[0557b19] 此斷能證無體非因疑也。[0557b19] 意云。如來之言。真實無",
    "X25n0495_001:0557b20": "異。皆如其事。不誑眾生。持說得菩提。何以疑而不",
    "X25n0495_001:0557b21": "信。菩提雖不在持說而持說。能為菩提之因。苟隨",
    "X25n0495_001:0557b22": "言生執。聞依持說得菩提。便謂言中有菩提。及聞",
    "X25n0495_001:0557b23": "言中無菩提。便謂畢竟無菩提。不達言空法實。故",
    "X25n0495_001:0557b24": "作斯執。今則遣之曰。汝豈知如來所得之法。本無",
    "X25n0495_001:0557c01": "實無&#x8657;者乎。何者。言說緣生。性本空寂。非實也。菩",
    "X25n0495_001:0557c02": "提體實。雖不在言說。不離言說之中。非&#x8657;也。若然",
    "X25n0495_001:0557c03": "者。則不應言中執有。離言執無。達此無實無&#x8657;之",
    "X25n0495_001:0557c04": "法。則永離諸執矣。",
    "X25n0495_001:0557c05": "[0557c05] ○第十疑。從第三中來。彼但云無為。此云真如。揀",
    "X25n0495_001:0557c06": "餘無為。以顯&#x5FA7;義。餘無為。有不&#x5FA7;故。謂此&#x5FA7;一切",
    "X25n0495_001:0557c07": "時。一切處。處則及乎塵塵。時則該乎念念。若然。即",
    "X25n0495_001:0557c08": "合皆得。何故有不得者。釋意云。若住法行施。則不",
    "X25n0495_001:0557c09": "得真如。如人入暗中。一無所見。若無住行施。則得",
    "X25n0495_001:0557c10": "真如。如太陽昇天。何所不&#x66EF;。得失在人。非關真如",
    "X25n0495_001:0557c11": "也。",
    "X25n0495_001:0557c12": "[0557c12] 須菩提。若菩薩。心住於法。而行布施。如人入闇。即無",
    "X25n0495_001:0557c13": "所見。若菩薩。心不住法。而行布施。如人有目。日光明",
    "X25n0495_001:0557c14": "炤。見種種色。",
    "X25n0495_001:0557c15": "[0557c15] 此斷如&#x5FA7;有得無得疑也。有二。初。舉喻斷疑。二。讚",
    "X25n0495_001:0557c16": "經功德。今初。謂真如雖&#x5FA7;。得失在人。譬如&#x8657;空。無",
    "X25n0495_001:0557c17": "所不遍。遍眾生。遍國土。&#x5FA7;一切時。而性中無量功",
    "X25n0495_001:0557c18": "德。如&#x8657;空中種種色。無所乏少。若菩薩無般若觀",
    "X25n0495_001:0557c19": "照之智。心住於法。執著色等六塵。而行布施。如是",
    "X25n0495_001:0557c20": "則心不清淨。為塵所染。正智不顯。不證真性。如人",
    "X25n0495_001:0557c21": "入闇冥之中。雖對物而不見物。雖在空何曾見空。",
    "X25n0495_001:0557c22": "[0557c22] 若菩薩有般若觀照之智。其心不住著於六塵等",
    "X25n0495_001:0557c23": "法而行布施。如是。則心清淨。不為塵染。智慧明發。",
    "X25n0495_001:0557c24": "真性廓周。自然明見。如人眼目清明。天色晴霽。日",
    "X25n0495_001:0558a01": "光普照。&#x8657;空中所有種種之色。無所不見。不但明",
    "X25n0495_001:0558a02": "時空無邊際。即迷暗之時。身在其中。未曾暫離。是",
    "X25n0495_001:0558a03": "知迷悟在人。非真如有&#x5FA7;不&#x5FA7;也。",
    "X25n0495_001:0558a04": "[0558a04] 須菩提。當來之世。若有善男子．善女人。能於此經。受",
    "X25n0495_001:0558a05": "持讀誦。則為如來。以佛智慧。悉知是人。悉見是人。皆",
    "X25n0495_001:0558a06": "得成就無量無邊功德。",
    "X25n0495_001:0558a07": "[0558a07] 二。讚經功德。此經似乎一周將終。故重讚之。先總",
    "X25n0495_001:0558a08": "讚。論云。為欲受故讀。為欲持故誦。又受持修行。依",
    "X25n0495_001:0558a09": "總持法故。讀誦修行。依聞慧廣故。是則從他聞法。",
    "X25n0495_001:0558a10": "內自思惟。得修行智。而三慧具矣。其所得無量無",
    "X25n0495_001:0558a11": "邊功德。除佛世尊。無能知見者矣。",
    "X25n0495_001:0558a12": "[0558a12] 須菩提。若有善男子．善女人。初日分。以恒河沙等身",
    "X25n0495_001:0558a13": "布施。中日分。復以恒河沙等身布施。後日分。亦以恒",
    "X25n0495_001:0558a14": "河沙等身布施。如是無量百千萬億劫。以身布施。若",
    "X25n0495_001:0558a15": "復有人。聞此經典。信心不逆。其福勝彼。何況書寫．受",
    "X25n0495_001:0558a16": "持讀誦．為人解說。",
    "X25n0495_001:0558a17": "[0558a17] 二別顯反覆讚揚。別有十段。[0558a17] 一捨命不如。前者一",
    "X25n0495_001:0558a18": "河沙身命布施。不及持經之福。今一日三時。以恒",
    "X25n0495_001:0558a19": "河沙等身布施。至於無量億劫。日日皆然。尚不及",
    "X25n0495_001:0558a20": "信心不逆之福。況從而書寫。受持讀誦。為人解說",
    "X25n0495_001:0558a21": "者乎。其功德利益不可思議者矣。",
    "X25n0495_001:0558a22": "[0558a22] 須菩提。以要言之。是經有不可思議．不可稱量無邊",
    "X25n0495_001:0558a23": "功德。",
    "X25n0495_001:0558a24": "[0558a24] 二餘乘莫測。以非餘者境界故。不可思議者。自覺",
    "X25n0495_001:0558b01": "聖智之境。唯證相應故。不可稱量者。無有等及勝",
    "X25n0495_001:0558b02": "故。",
    "X25n0495_001:0558b03": "[0558b03] 如來為發大乘者說。為發最上乘者說。",
    "X25n0495_001:0558b04": "[0558b04] 三為大機說。大乘猶濫權教。最上乘。乃佛乘也。",
    "X25n0495_001:0558b05": "[0558b05] 若有人。能受持讀誦。廣為人說。如來悉知是人。悉見",
    "X25n0495_001:0558b06": "是人。皆得成就。不可量．不可稱．無有邊．不可思議功",
    "X25n0495_001:0558b07": "德。如是人等。則為荷擔如來阿耨多羅三藐三菩提。",
    "X25n0495_001:0558b08": "[0558b08] 四具德能傳。謂唯能荷擔菩提。令佛種不斷者。能",
    "X25n0495_001:0558b09": "成就如上不可思議功德。餘不能也。",
    "X25n0495_001:0558b10": "[0558b10] 何以故。須菩提。若樂小法者。著我見．人見．眾生見．壽",
    "X25n0495_001:0558b11": "者見。則於此經。不能聽受讀誦．為人解說。",
    "X25n0495_001:0558b12": "[0558b12] 五樂小不堪。四諦緣生。名為小法。聲聞緣覺。是樂",
    "X25n0495_001:0558b13": "小之人。彼有法執。此顯三空。非其境界。故不能持",
    "X25n0495_001:0558b14": "說也。",
    "X25n0495_001:0558b15": "[0558b15] 須菩提。在在處處。若有此經。一切世間．天人阿修羅。",
    "X25n0495_001:0558b16": "所應供養。當知此處。則為是塔。皆應恭敬。作禮圍遶。",
    "X25n0495_001:0558b17": "以諸華香。而散其處。",
    "X25n0495_001:0558b18": "[0558b18] 六所在如塔。謂般若所在。即是法身。如塔廟然。常",
    "X25n0495_001:0558b19": "有八部恭敬。散華供養。不可輕褻也。",
    "X25n0495_001:0558b20": "[0558b20] 復次。須菩提。善男子．善女人。受持讀誦此經。若為人",
    "X25n0495_001:0558b21": "輕賤。是人先世罪業。應墮惡道。以今世人輕賤故。先",
    "X25n0495_001:0558b22": "世罪業。則為消滅。當得阿耨多羅三藐三菩提。",
    "X25n0495_001:0558b23": "[0558b23] 七轉罪成佛。持經者宜為人所尊敬。必無輕賤之",
    "X25n0495_001:0558b24": "事。若為輕賤。以是人先世。或未持經之先。作罪惡",
    "X25n0495_001:0558c01": "之業。來世應墮惡道受報。由今持經功德。遂轉重",
    "X25n0495_001:0558c02": "報令輕受。轉生報後報令現受。止以今世為人所",
    "X25n0495_001:0558c03": "輕賤之故。彼先世所有罪業。即為消滅。不唯滅罪。",
    "X25n0495_001:0558c04": "且以熏修般若之故。當來必得菩提。蓋持經無我。",
    "X25n0495_001:0558c05": "即煩惱障盡。罪業消滅。即業障盡。不墮。即報障盡。",
    "X25n0495_001:0558c06": "三障既盡。三德必圓。今雖未得。當來必得也。輕賤",
    "X25n0495_001:0558c07": "者。一切毀辱。總包其中。",
    "X25n0495_001:0558c08": "[0558c08] 須菩提。我念過去無量阿僧祗劫。於然燈佛前。得值",
    "X25n0495_001:0558c09": "八百四千萬億那由他諸佛。悉皆供養承事。無空過",
    "X25n0495_001:0558c10": "者。若復有人。於後末世。能受持讀誦此經。所得功德。",
    "X25n0495_001:0558c11": "於我所供養諸佛功德。百分不及一。千萬億分．乃至",
    "X25n0495_001:0558c12": "算數譬喻所不能及。",
    "X25n0495_001:0558c13": "[0558c13] 八超事多佛。十億為洛叉。十洛叉為俱胝。十俱胝",
    "X25n0495_001:0558c14": "為那由他。意明持說此經。速證菩提之法。所以超",
    "X25n0495_001:0558c15": "過如來事多尊之福。",
    "X25n0495_001:0558c16": "[0558c16] 須菩提。若善男子．善女人。於後末世。有受持讀誦此",
    "X25n0495_001:0558c17": "經。所得功德。我若具說者。或有人聞。心則狂亂。狐疑",
    "X25n0495_001:0558c18": "不信。",
    "X25n0495_001:0558c19": "[0558c19] 九具聞則疑。謂此經功德。雖多次較量。未敢具足",
    "X25n0495_001:0558c20": "而說。若具足說者。本欲令人生信。其如非其境界。",
    "X25n0495_001:0558c21": "聞之心則狂惑瞀亂反致狐疑不信。謂世間那有",
    "X25n0495_001:0558c22": "此事。按前十疑。邐迤次第。五番較量。謂外財兩度。",
    "X25n0495_001:0558c23": "內財兩度。佛因一度。且第一。一大千界寶施。第二。",
    "X25n0495_001:0558c24": "無量大千界寶施。第三。一恒沙身命。第四。無量恒",
    "X25n0495_001:0559a01": "沙身命。三時布施至無量劫。是較量之極。更無譬",
    "X25n0495_001:0559a02": "喻可以比況。後所較量。但是別意。隨時略舉。一大",
    "X25n0495_001:0559a03": "千界寶。或須彌聚寶。或阿僧祗寶。非同前說。五重",
    "X25n0495_001:0559a04": "次第也。",
    "X25n0495_001:0559a05": "[0559a05] 須菩提。當知是經義不可思議。果報亦不可思議。",
    "X25n0495_001:0559a06": "[0559a06] 十總結幽邃。至此讚較都絕。望前數段。故總結云。",
    "X25n0495_001:0559a07": "是經義不可思議。則持經果報。亦不可思議矣。",
    "X25n0495_001:0559a08": "[0559a08] ○第十一疑。以上來一周已竟。又疑云。住修降伏",
    "X25n0495_001:0559a09": "已徹三空。既無有我。然住修降伏。及斷上十種疑",
    "X25n0495_001:0559a10": "執者。畢竟是誰乎。故重請問。以斷微細執情。所謂",
    "X25n0495_001:0559a11": "了了了時無可了。玄玄玄處更須呵。是也。問答不",
    "X25n0495_001:0559a12": "異前。而所明之理。所斷之惑。&#x9008;異于前也。讀者詳",
    "X25n0495_001:0559a13": "之。",
    "X25n0495_001:0559a14": "[0559a14] 爾時。須菩提白佛言。世尊。善男子．善女人。發阿耨多",
    "X25n0495_001:0559a15": "羅三藐三菩提心。云何應住。云何降伏其心。佛告須",
    "X25n0495_001:0559a16": "菩提。若善男子．善女人。發阿耨多羅三藐三菩提心",
    "X25n0495_001:0559a17": "者。當生如是心。我應滅度一切眾生。滅度一切眾生",
    "X25n0495_001:0559a18": "已。而無有一眾生實滅度者。何以故。若菩薩有我相．",
    "X25n0495_001:0559a19": "人相．眾生相．壽者相。即非菩薩。所以者何。須菩提。實",
    "X25n0495_001:0559a20": "無有法。發阿耨多羅三藐三菩提心者。",
    "X25n0495_001:0559a21": "[0559a21] 此斷住修降伏是我疑也。[0559a21] 空生承上正答。及斷十",
    "X25n0495_001:0559a22": "種疑。如來所以開示無我者至矣。苟無有我。是誰",
    "X25n0495_001:0559a23": "發心住修降伏。故重請問住修降伏之義。以斷前",
    "X25n0495_001:0559a24": "住修降伏是我之疑也。如來所答亦不異前。謂發",
    "X25n0495_001:0559b01": "菩提心者。當生如是心。我應滅度一切眾生。實無",
    "X25n0495_001:0559b02": "眾生得滅度者。是無所度之境。若謂我能度眾生。",
    "X25n0495_001:0559b03": "則有我人四相。即非菩薩。是無能度之心。故慈氏",
    "X25n0495_001:0559b04": "頌云。若內心修行。存我為菩薩。此即障於心。違於",
    "X25n0495_001:0559b05": "不住道。次徵云。所以必外無生。內無我者。何也。以",
    "X25n0495_001:0559b06": "實無有法。名發菩提心者。法字。能所俱攝。謂能所",
    "X25n0495_001:0559b07": "俱寂。方是發無上菩提心者。此宛轉搜剔有我之",
    "X25n0495_001:0559b08": "疑也。",
    "X25n0495_001:0559b09": "[0559b09] ○第十二疑云。若無菩薩。云何釋迦因地於然燈",
    "X25n0495_001:0559b10": "佛所。行菩薩行耶。",
    "X25n0495_001:0559b11": "[0559b11] 須菩提。於意云何。如來於燃燈佛所。有法得阿耨多",
    "X25n0495_001:0559b12": "羅三藐三菩提不。不也。世尊。如我解佛所說義。佛於",
    "X25n0495_001:0559b13": "燃燈佛所。無有法。得阿耨多羅三藐三菩提。佛言。如",
    "X25n0495_001:0559b14": "是。如是。須菩提。實無有法。如來得阿耨多羅三藐三",
    "X25n0495_001:0559b15": "菩提。須菩提。若有法。如來得阿耨多羅三藐三菩提",
    "X25n0495_001:0559b16": "者。燃燈佛則不與我授記。汝於來世當得作佛。號釋",
    "X25n0495_001:0559b17": "迦牟尼。以實無有法。得阿耨多羅三藐三菩提。是故",
    "X25n0495_001:0559b18": "燃燈佛與我授記。作是言。汝於來世。當得作佛。號釋",
    "X25n0495_001:0559b19": "迦牟尼。",
    "X25n0495_001:0559b20": "[0559b20] 此斷佛因是有菩薩疑也。[0559b20] 昔降怨王請佛入城。城",
    "X25n0495_001:0559b21": "中長幼盡迎。路泥。善慧布髮。佛與授記。故舉此問。",
    "X25n0495_001:0559b22": "空生答無有法得菩提者。以善慧彼時。都無所得。",
    "X25n0495_001:0559b23": "離諸分別。由無法故得記。若有法者。是有心相。不",
    "X25n0495_001:0559b24": "順菩提。佛不與記。佛遂印可曰。如是如是。實無有",
    "X25n0495_001:0559c01": "法。如來於燃燈佛所得菩提者。又呼空生反覆釋",
    "X25n0495_001:0559c02": "之曰。若有法得菩提。燃燈佛則不與我授記曰。汝",
    "X25n0495_001:0559c03": "於來世。當得作佛。號釋迦牟尼。[0559c03] 釋迦。翻能仁。牟尼。",
    "X25n0495_001:0559c04": "翻寂默。以寂默冥理。不住生死。能仁利物。不住涅",
    "X25n0495_001:0559c05": "槃。以實無有一法得菩提。是故燃燈佛。於人天眾",
    "X25n0495_001:0559c06": "前與我授記曰。善慧。汝於來世。當得作佛。號釋迦",
    "X25n0495_001:0559c07": "牟尼。授記之時。智與理冥。境與神會。何有一法可",
    "X25n0495_001:0559c08": "得耶。",
    "X25n0495_001:0559c09": "[0559c09] ○第十三疑云。果法號曰菩提。證得始名為佛。既",
    "X25n0495_001:0559c10": "菩提不可得。豈有能證如來耶。",
    "X25n0495_001:0559c11": "[0559c11] 何以故。如來者。即諸法如義。若有人言如來得阿耨",
    "X25n0495_001:0559c12": "多羅三藐三菩提。須菩提。實無有法。佛得阿耨多羅",
    "X25n0495_001:0559c13": "三藐三菩提。須菩提。如來所得阿耨多羅三藐三菩",
    "X25n0495_001:0559c14": "提。於是中無實無&#x8657;。是故如來說一切法。皆是佛法。",
    "X25n0495_001:0559c15": "須菩提。所言一切法者。即非一切法。是故名一切法。",
    "X25n0495_001:0559c16": "須菩提。譬如人身長大。須菩提言。世尊。如來說人身",
    "X25n0495_001:0559c17": "長大。即非大身。是名大身。",
    "X25n0495_001:0559c18": "[0559c18] 此斷無因則無佛法疑也。[0559c18] 即躡上章而來。徵意云。",
    "X25n0495_001:0559c19": "若無菩提。則無有佛。何以得有如來耶。釋中先斷",
    "X25n0495_001:0559c20": "無佛疑。若言無佛。於四句中墮損減謗。是真謗佛。",
    "X25n0495_001:0559c21": "夫如來者。非他。即諸法如義。如者。真如。通於凡聖。",
    "X25n0495_001:0559c22": "但以眾生垢染。故名如去。佛位清淨。故名如來。若",
    "X25n0495_001:0559c23": "無真如。則無有佛。今真如本有。復何疑乎。此顯真",
    "X25n0495_001:0559c24": "如是佛。故非無也。[0559c24] 次斷無法疑。佛與菩提。義分人",
    "X25n0495_001:0560a01": "法。體無二源。由是唐言。總名為覺。始疑無佛。乃以",
    "X25n0495_001:0560a02": "如義釋之。次疑無法。謂菩提有得。是有執。菩提無",
    "X25n0495_001:0560a03": "得。是無執。如來雙遣之曰。如來所得菩提。於是中",
    "X25n0495_001:0560a04": "無實。以菩提無彼色聲等相故。亦無&#x8657;。以無色聲",
    "X25n0495_001:0560a05": "等相處。即無相是菩提相故。既無實之可指。亦無",
    "X25n0495_001:0560a06": "&#x8657;之可言。一如而已。[0560a06] 是故如來說一切凡聖依正",
    "X25n0495_001:0560a07": "之法。並以真如為體。皆是佛法。又言一切法即非",
    "X25n0495_001:0560a08": "一切法者。以即是真如。非色等法故。是故名一切",
    "X25n0495_001:0560a09": "法者。是真如法自性故。[0560a09] 如來又顯真佛真法之體",
    "X25n0495_001:0560a10": "曰。譬如人身長大者。謂真如法身也。即非大身者。",
    "X25n0495_001:0560a11": "離諸相也。是名大身者。有真如體也。",
    "X25n0495_001:0560a12": "[0560a12] ○第十四疑云。若無菩薩者。諸佛不成菩提。眾生",
    "X25n0495_001:0560a13": "不入涅槃。亦無清淨佛土。何故諸菩薩發心。欲令",
    "X25n0495_001:0560a14": "眾生入涅槃。起心修行清淨佛土耶。",
    "X25n0495_001:0560a15": "[0560a15] 須菩提。菩薩亦如是。若作是言。我當滅度無量眾生。",
    "X25n0495_001:0560a16": "則不名菩薩。何以故。須菩提。實無有法。名為菩薩。是",
    "X25n0495_001:0560a17": "故佛說一切法。無我．無人．無眾生．無壽者。須菩提。若",
    "X25n0495_001:0560a18": "菩薩作是念。我當莊嚴佛土。是不名菩薩。何以故。如",
    "X25n0495_001:0560a19": "來說莊嚴佛土者。即非莊嚴。是名莊嚴。須菩提。若菩",
    "X25n0495_001:0560a20": "薩通達無我．法者。如來說名真是菩薩。",
    "X25n0495_001:0560a21": "[0560a21] 此斷無人度生嚴土疑也。[0560a21] 此疑亦從第十二佛因",
    "X25n0495_001:0560a22": "中來。起則同時。斷須次第。[0560a22] 先斷度生疑。謂若言我",
    "X25n0495_001:0560a23": "當滅度無量眾生。則不名菩薩。何以不名菩薩。以",
    "X25n0495_001:0560a24": "實無法名菩薩。豈有我度眾生耶。是故佛常宣說。",
    "X25n0495_001:0560b01": "一切諸法。本無我人等相。但違之則是眾生。順之",
    "X25n0495_001:0560b02": "則是菩薩。[0560b02] 次斷嚴土疑。准上可知。偈云。不達真法",
    "X25n0495_001:0560b03": "界。起度眾生意。及清淨國土。生心即是倒。問。此與",
    "X25n0495_001:0560b04": "第六皆言嚴土。義何別耶。答。前對無取疑有取。此",
    "X25n0495_001:0560b05": "對無人疑有人。佛意但是拂於我人之心。非是泯",
    "X25n0495_001:0560b06": "於菩薩。所以空生起疑之處。云無菩薩。如來斷疑",
    "X25n0495_001:0560b07": "之處。則言無人。彼此媕含。未嘗顯說。直至此處。方",
    "X25n0495_001:0560b08": "乃決通。特言通達無我．法者。如來說名真是菩薩。",
    "X25n0495_001:0560b09": "謂人無我。法無我也。",
    "X25n0495_001:0560b10": "[0560b10] ○第十五疑云。若菩薩不見彼是眾生。我為菩薩。",
    "X25n0495_001:0560b11": "不見所嚴淨之佛土。若爾。則諸佛不見諸法。都無",
    "X25n0495_001:0560b12": "智眼耶。",
    "X25n0495_001:0560b13": "[0560b13] 須菩提。於意云何。如來有肉眼不。如是。世尊。如來有",
    "X25n0495_001:0560b14": "肉眼。須菩提。於意云何。如來有天眼不。如是。世尊。如",
    "X25n0495_001:0560b15": "來有天眼。須菩提。於意云何。如來有慧眼不。如是。世",
    "X25n0495_001:0560b16": "尊。如來有慧眼。須菩提。於意云何。如來有法眼不。如",
    "X25n0495_001:0560b17": "是。世尊。如來有法眼。須菩提。於意云何。如來有佛眼",
    "X25n0495_001:0560b18": "不。如是。世尊。如來有佛眼。",
    "X25n0495_001:0560b19": "[0560b19] 此斷諸佛不見諸法疑也。文二。一約能見五眼以",
    "X25n0495_001:0560b20": "明見淨。諸佛雖不見諸法。非無了境之智。蓋諸佛",
    "X25n0495_001:0560b21": "知見淨勝。具於五眼淨用。肉眼見障內色。佛具諸",
    "X25n0495_001:0560b22": "根。豈無肉眼。天眼者。於肉眼邊。引淨天眼。見障外",
    "X25n0495_001:0560b23": "色。淨名云。唯佛世尊。得真天眼。慧眼以根本智照",
    "X25n0495_001:0560b24": "真理。法眼。以後得智說法度生。佛眼者。前四在佛。",
    "X25n0495_001:0560c01": "總名佛眼。又見佛性圓極。名為佛眼。古德偈云。天",
    "X25n0495_001:0560c02": "眼通非礙。肉眼礙非通。法眼唯觀俗。慧眼了知空。",
    "X25n0495_001:0560c03": "佛眼如千日。照異體還同。",
    "X25n0495_001:0560c04": "[0560c04] 須菩提。於意云何。如恒河中所有沙。佛說是沙不。如",
    "X25n0495_001:0560c05": "是。世尊。如來說是沙。須菩提。於意云何。如一恒河中",
    "X25n0495_001:0560c06": "所有沙。有如是沙等恒河。是諸恒河所有沙數。佛世",
    "X25n0495_001:0560c07": "界如是。寧為多不。甚多。世尊。佛告須菩提。爾所國土",
    "X25n0495_001:0560c08": "中。所有眾生。若干種心。如來悉知。何以故。如來說。諸",
    "X25n0495_001:0560c09": "心。皆為非心。是名為心。所以者何。須菩提。過去心不",
    "X25n0495_001:0560c10": "可得。現在心不可得。未來心不可得。",
    "X25n0495_001:0560c11": "[0560c11] 二就所知諸心以明智淨。凡五段。從狹至廣。展轉",
    "X25n0495_001:0560c12": "而數。謂數沙。數河。數界。數生。數心。今先約一箇恒",
    "X25n0495_001:0560c13": "河以數沙。次約一恒河中沙以數河。三約沙河中",
    "X25n0495_001:0560c14": "沙以數界。四約爾所界中所有生。五約一一眾生",
    "X25n0495_001:0560c15": "所有心。何以故者。徵悉知所以。非心者。妄識本空。",
    "X25n0495_001:0560c16": "是名心者。真心不滅也。又徵者。釋非心所以。謂三",
    "X25n0495_001:0560c17": "際求心不可得。故云非心。三際者。過去已滅。現在",
    "X25n0495_001:0560c18": "不住。未來未至。古德偈云。三際求心心不有。心不",
    "X25n0495_001:0560c19": "有處妄元無。妄元無處即菩提。生死涅槃本平等。",
    "X25n0495_001:0560c20": "[0560c20] ○第十六疑。即躡上章而來。謂福德依心而成。諸",
    "X25n0495_001:0560c21": "心既倒。妄不可得。則福德亦是倒妄。何名善法。既",
    "X25n0495_001:0560c22": "非善法。修福何益耶。",
    "X25n0495_001:0560c23": "[0560c23] 須菩提。於意云何。若人滿三千大千世界七寶。以用",
    "X25n0495_001:0560c24": "布施。是人以是因緣。得福多不。如是。世尊。此人以是",
    "X25n0495_001:0561a01": "因緣。得福甚多。須菩提。若福德有實。如來不說得福",
    "X25n0495_001:0561a02": "德多。以福德無故。如來說得福德多。",
    "X25n0495_001:0561a03": "[0561a03] 此斷福德例心顛倒疑也。[0561a03] 福德多者。以是離相行",
    "X25n0495_001:0561a04": "施。福成無漏。離於二障。故得福德多。佛為反覆以",
    "X25n0495_001:0561a05": "明之曰。若使認福德有實。則是取相之福。如來則",
    "X25n0495_001:0561a06": "不說其得福德多。何者。以是有漏之福。僅為人天",
    "X25n0495_001:0561a07": "小果。不趣菩提故也。若達福德無性。以佛智慧為",
    "X25n0495_001:0561a08": "本。是離相福。則如來乃說得福德多耳。故偈云。佛",
    "X25n0495_001:0561a09": "智慧為本。非顛倒功德。問。福性空故福多者。前說",
    "X25n0495_001:0561a10": "妄心性空。妄亦應多。答。福以佛智為本。順於性空。",
    "X25n0495_001:0561a11": "故悟性空。福則甚多。心識顛倒。違於性空。苟悟性",
    "X25n0495_001:0561a12": "空。則心識都盡。",
    "X25n0495_001:0561a13": "[0561a13] ○第十七疑。從第三來。向說一切賢聖。皆以無為",
    "X25n0495_001:0561a14": "法而有差別。無為者。法身也。法身無相。云何諸佛",
    "X25n0495_001:0561a15": "必具足相好。始名為佛乎。",
    "X25n0495_001:0561a16": "[0561a16] 須菩提。於意云何。佛可以具足色身見不。不也。世尊。",
    "X25n0495_001:0561a17": "如來不應以具足色身見。何以故。如來說。具足色身。",
    "X25n0495_001:0561a18": "即非具足色身。是名具足色身。須菩提。於意云何。如",
    "X25n0495_001:0561a19": "來可以具足諸相見不。不也。世尊。如來不應以具足",
    "X25n0495_001:0561a20": "諸相見。何以故。如來說。諸相具足。即非具足。是名諸",
    "X25n0495_001:0561a21": "相具足。",
    "X25n0495_001:0561a22": "[0561a22] 此斷無為何有相好疑也。[0561a22] 法身固非相好。而相好",
    "X25n0495_001:0561a23": "未始不是法身。正由無相好。能現相好。如鏡中無",
    "X25n0495_001:0561a24": "物。方能現物。鏡若有物。安能現物。眾生皆具法身。",
    "X25n0495_001:0561b01": "不能現相好者。以其有物故也。物即&#x8657;妄身心之",
    "X25n0495_001:0561b02": "執。此義借須菩提發之。有兩段。初．明無身現身。次．",
    "X25n0495_001:0561b03": "明無相現相。初。即隨形好。次。即三十二相。論云。法",
    "X25n0495_001:0561b04": "身畢竟非色身。非諸相。然相好二種。亦非不佛。此",
    "X25n0495_001:0561b05": "二不離法身故。是故此二。亦得言無。故說非身。亦",
    "X25n0495_001:0561b06": "得言有。故說具足。",
    "X25n0495_001:0561b07": "[0561b07] ○第十八疑云。若如來色身相好不可得見。云何",
    "X25n0495_001:0561b08": "言如來說法耶。",
    "X25n0495_001:0561b09": "[0561b09] 須菩提。汝勿謂如來作是念。我當有所說法。莫作是",
    "X25n0495_001:0561b10": "念。何以故。若人言如來有所說法。即為謗佛。不能解",
    "X25n0495_001:0561b11": "我所說故。須菩提。說法者。無法可說。是名說法。",
    "X25n0495_001:0561b12": "[0561b12] 此斷無身何以說法疑也。[0561b12] 初遮錯解云。莫作是念。",
    "X25n0495_001:0561b13": "次徵釋所以。謂如來達諸法空。畢竟無執。今言有",
    "X25n0495_001:0561b14": "說。是謗佛執法。不解如來所說之義也。後示正見",
    "X25n0495_001:0561b15": "云。無法可說。是名說法。譬鐘因人扣擊。遂有響答。",
    "X25n0495_001:0561b16": "鐘雖答響。而無答響之念。佛雖說法。而無說法之",
    "X25n0495_001:0561b17": "心也。問。第三。第五。第七。及此。四處皆言無說。豈不",
    "X25n0495_001:0561b18": "重耶。答。言各有旨。未可雷同。第三疑化身有說。第",
    "X25n0495_001:0561b19": "五疑證智可說。第七明佛無異說。此文疑無身何",
    "X25n0495_001:0561b20": "說。四處皆&#x8109;路深細。應須甄別也。",
    "X25n0495_001:0561b21": "[0561b21] 爾時。慧命須菩提白佛言。世尊。頗有眾生。於未來世。",
    "X25n0495_001:0561b22": "聞說是經。生信心不。佛言。須菩提。彼非眾生。非不眾",
    "X25n0495_001:0561b23": "生。何以故。須菩提。眾生眾生者。如來說非眾生。是名",
    "X25n0495_001:0561b24": "眾生。",
    "X25n0495_001:0561c01": "[0561c01] 記云。諸疏於十八九之間。約魏本經文。皆出一疑。",
    "X25n0495_001:0561c02": "秦經既無其文。疏亦不敘其解。今乃略敘而釋。名",
    "X25n0495_001:0561c03": "為所說甚深無信疑。[0561c03] 須菩提解空第一。與般若空",
    "X25n0495_001:0561c04": "慧相應。故以慧命為稱。白言。頗有眾生。於未來世。",
    "X25n0495_001:0561c05": "聞說是法。生信心不。此疑甚深無信以問也。蓋眾",
    "X25n0495_001:0561c06": "生有聖有凡。而凡夫眾生。於此般若。不能生信。聖",
    "X25n0495_001:0561c07": "體眾生。乃能生信。佛答意云。實有眾生能信此法。",
    "X25n0495_001:0561c08": "但彼能信者。非是凡夫眾生。非不是聖性眾生。聖",
    "X25n0495_001:0561c09": "性眾生。即大乘根器人也。豈可視為凡夫眾生不",
    "X25n0495_001:0561c10": "能生信哉。尚恐未悟。又徵釋之。以何義故。說非眾",
    "X25n0495_001:0561c11": "生。又名眾生耶。眾生眾生者。雙牒上是非二種眾",
    "X25n0495_001:0561c12": "生也。如來說非眾生者。非凡小異生也。是名眾生",
    "X25n0495_001:0561c13": "者。結成能信之人也。[0561c13] 此章六十二言。唐大興善寺",
    "X25n0495_001:0561c14": "釋靈幽。於長慶二年暴亡。冥王問所作。曰。一生持",
    "X25n0495_001:0561c15": "金剛經。王命坐朗誦。地獄諸苦。一時停息。王曰。經",
    "X25n0495_001:0561c16": "中尚少一章。真本在濠州鐘離寺石&#x7891;上。師算合",
    "X25n0495_001:0561c17": "終。增壽十年。歸勸世人持誦。幽還魂。具奏。&#x52C5;中使",
    "X25n0495_001:0561c18": "往濠視&#x7891;。果然。考之二論。皆有釋文。遂增入流通。",
    "X25n0495_001:0561c19": "此段秦本雖無。魏本則有。況二論具釋。又有冥報",
    "X25n0495_001:0561c20": "之緣。宜可信也。",
    "X25n0495_001:0561c21": "[0561c21] ○第十九疑。從第三。十二。十三中來。以彼文中皆",
    "X25n0495_001:0561c22": "言無法得菩提。故論云。如來不得一法。云何如來",
    "X25n0495_001:0561c23": "離上上證。轉轉得菩提耶。",
    "X25n0495_001:0561c24": "[0561c24] 須菩提白佛言。世尊。佛得阿耨多羅三藐三菩提。為",
    "X25n0495_001:0562a01": "無所得耶。佛言。如是。如是。須菩提。我於阿耨多羅三",
    "X25n0495_001:0562a02": "藐三菩提。乃至無有少法可得。是名阿耨多羅三藐",
    "X25n0495_001:0562a03": "三菩提。復次。須菩提。是法平等。無有高下。是名阿耨",
    "X25n0495_001:0562a04": "多羅三藐三菩提。以無我．無人．無眾生．無壽者。修一",
    "X25n0495_001:0562a05": "切善法。則得阿耨多羅三藐三菩提。須菩提。所言善",
    "X25n0495_001:0562a06": "法者。如來說即非善法。是名善法。",
    "X25n0495_001:0562a07": "[0562a07] 此斷無法如何修證疑也。[0562a07] 空生問。佛於菩提。為有",
    "X25n0495_001:0562a08": "所得。無所得。答文有三段。[0562a08] 初．以無法可得為正覺。",
    "X25n0495_001:0562a09": "佛先印可其言曰。如是如是。我於菩提無有少法",
    "X25n0495_001:0562a10": "可得。名得菩提。[0562a10] 二．以平等為正覺。無高下者。謂在",
    "X25n0495_001:0562a11": "聖不增故無高。居凡不滅故無下。偈云。法界不增",
    "X25n0495_001:0562a12": "減故。[0562a12] 三．以正助修善成正覺。謂雖平等。非是不修。",
    "X25n0495_001:0562a13": "得成正覺。應以無我等。修諸善法。然後得成。[0562a13] 無我",
    "X25n0495_001:0562a14": "等。是了因。即正道也。修一切善法。是緣因。即助道",
    "X25n0495_001:0562a15": "也。阿耨菩提。是正覺也。所言善法者。如來說非住",
    "X25n0495_001:0562a16": "相有漏之善法。乃是離相無漏之善法耳。[0562a16] 問。第三。",
    "X25n0495_001:0562a17": "第十二。第十三。兼此一段。前後四處。皆說不得菩",
    "X25n0495_001:0562a18": "提。云何區別。答。前後文雖相似。義意不同。第三疑",
    "X25n0495_001:0562a19": "釋迦得果。第十二疑善慧成菩提因。第十三疑無",
    "X25n0495_001:0562a20": "法無佛。此十九疑有修有證。四義條然。無相濫也。",
    "X25n0495_001:0562a21": "[0562a21] ○第二十疑云。若修善法得菩提。云何前來頻言",
    "X25n0495_001:0562a22": "持說能成菩提。且所說之法。不離於名．句．文。是三",
    "X25n0495_001:0562a23": "皆無記性。無記之法。無有因果。豈成菩提耶。",
    "X25n0495_001:0562a24": "[0562a24] 須菩提。若三千大千世界中。所有諸須彌山王。如是",
    "X25n0495_001:0562b01": "等七寶聚。有人持用布施。若人以此般若波羅蜜經。",
    "X25n0495_001:0562b02": "乃至四句偈等。受持讀誦．為他人說。於前福德。百分",
    "X25n0495_001:0562b03": "不及一。千萬億分。乃至算數譬喻所不能及。",
    "X25n0495_001:0562b04": "[0562b04] 此斷所說無記非因疑也。[0562b04] 謂持說雖云無記。而是",
    "X25n0495_001:0562b05": "菩提正因。蓋經詮真理。因之悟解。依解起行。方得",
    "X25n0495_001:0562b06": "菩提。若無教門。安知所入。故法華云。以佛教門。出",
    "X25n0495_001:0562b07": "三界苦。故舉須彌寶施。不及一偈功德。慈氏偈云。",
    "X25n0495_001:0562b08": "雖言無記法。而說是彼因。是故一法寶。勝無量珍",
    "X25n0495_001:0562b09": "寶。彼。即菩提也。問。此與第九疑何別。答。彼約有為",
    "X25n0495_001:0562b10": "無體難。此約無記非因難。又彼唯據持說難。此兼",
    "X25n0495_001:0562b11": "對善法難。迢然不同也。",
    "X25n0495_001:0562b12": "[0562b12] ○第二十一疑云。既言是法平等。無有高下。云何",
    "X25n0495_001:0562b13": "如來度眾生耶。",
    "X25n0495_001:0562b14": "[0562b14] 須菩提。於意云何。汝等勿謂如來作是念。我當度眾",
    "X25n0495_001:0562b15": "生。須菩提。莫作是念。何以故。實無有眾生。如來度者。",
    "X25n0495_001:0562b16": "若有眾生如來度者。如來則有我人眾生壽者。須菩",
    "X25n0495_001:0562b17": "提。如來說有我者。即非有我。而凡夫之人以為有我。",
    "X25n0495_001:0562b18": "須菩提。凡夫者。如來說即非凡夫。是名凡夫。",
    "X25n0495_001:0562b19": "[0562b19] 此斷平等云何度生疑也。[0562b19] 初．遮錯解曰。汝勿謂如",
    "X25n0495_001:0562b20": "來度眾生。切莫作是念也。[0562b20] 次．示其正見曰。以何義",
    "X25n0495_001:0562b21": "故。謂實無眾生得滅度者。蓋平等真法界。佛不度",
    "X25n0495_001:0562b22": "眾生。以名共彼陰。不離於法界。論云。眾生假名與",
    "X25n0495_001:0562b23": "五陰實法。皆不離法界。故無眾生得滅度者。[0562b23] 三．反",
    "X25n0495_001:0562b24": "釋其所以曰。若如來有如是心。五陰中有眾生可",
    "X25n0495_001:0562c01": "度。則有我人等相。又展轉拂&#x8FF9;曰。佛雖說我。元來",
    "X25n0495_001:0562c02": "無我。執我者。蓋是凡夫。雖言凡夫亦無凡夫。譬之",
    "X25n0495_001:0562c03": "夢中見虎。虎與夢人。皆不可得。然凡夫執我。故云",
    "X25n0495_001:0562c04": "非我。恐執凡夫。故云非凡夫。邐迤除遣執情。故云",
    "X25n0495_001:0562c05": "展轉拂&#x8FF9;。然前後四處。皆說度生無度。文雖同而",
    "X25n0495_001:0562c06": "意異。最初令離我度生。十一疑能度者是我。十四",
    "X25n0495_001:0562c07": "疑無我而誰度。此二十一。疑真界平等。不合度生。",
    "X25n0495_001:0562c08": "同異昭然。應須甄別。",
    "X25n0495_001:0562c09": "[0562c09] ○第二十二疑。從十七中來。以前言。即非具足色",
    "X25n0495_001:0562c10": "身。即非諸相具足。又云。是名具足色身。是名諸相",
    "X25n0495_001:0562c11": "具足。意云。法身畢竟非相好。而相好未嘗不佛。由",
    "X25n0495_001:0562c12": "無身故現身。無相故現相。法身為根。相好為苗。便",
    "X25n0495_001:0562c13": "可因苗識根。即色相可以比知無相耳。佛以法身",
    "X25n0495_001:0562c14": "是真智境。非識所能比知也。",
    "X25n0495_001:0562c15": "[0562c15] 須菩提。於意云何。可以三十二相觀如來不。須菩提",
    "X25n0495_001:0562c16": "言。如是。如是。以三十二相觀如來。佛言。須菩提。若以",
    "X25n0495_001:0562c17": "三十二相觀如來者。轉輪聖王。則是如來。須菩提白",
    "X25n0495_001:0562c18": "佛言。世尊。如我解佛所說義。不應以三十二相觀如",
    "X25n0495_001:0562c19": "來。爾時。世尊而說偈言。若以色見我。以音聲求我。是",
    "X25n0495_001:0562c20": "人行邪道。不能見如來。",
    "X25n0495_001:0562c21": "[0562c21] 此斷以相比知真佛疑也。凡五段。[0562c21] 初佛審云。還可",
    "X25n0495_001:0562c22": "以三十二相比觀法身如來不。[0562c22] 次答意云。因苗知",
    "X25n0495_001:0562c23": "根。實可以相比觀法身。以法身既流出相好。即由",
    "X25n0495_001:0562c24": "此相好。知如來證得無相法身。[0562c24] 三世尊乃以凡聖",
    "X25n0495_001:0563a01": "不分難之曰。如來若可以相好比觀者。輪王亦有",
    "X25n0495_001:0563a02": "此相好。輪王應是如來。蓋約本望末則定。約末望",
    "X25n0495_001:0563a03": "本則不定。若不究法身之本。而但以三十二相之",
    "X25n0495_001:0563a04": "末。比觀如來者。且如來三十二相。依法身而現。輪",
    "X25n0495_001:0563a05": "王依業因而生。凡聖雲泥。復何準的。[0563a05] 四空生即悟",
    "X25n0495_001:0563a06": "佛非相見。[0563a06] 五世尊復曉以非見聞所及。偈意謂。若",
    "X25n0495_001:0563a07": "人不究法身之本。而但以三十二相見。或以說法",
    "X25n0495_001:0563a08": "音聲求。但見所見。聞所聞。是凡小偏邪之道。不能",
    "X25n0495_001:0563a09": "見正覺如來。何者。法身非識境。離一切相。乃真智",
    "X25n0495_001:0563a10": "境。唯證方知。魏譯經文。加後偈云。彼如來妙體。即",
    "X25n0495_001:0563a11": "法身諸佛。法身不可見。彼識不能知。餘譯亦多加",
    "X25n0495_001:0563a12": "者。論云。此說何義。故慈氏頌云。唯見色聞聲。是人",
    "X25n0495_001:0563a13": "不知佛。以真如法身。非是識境界。前二句釋秦偈。",
    "X25n0495_001:0563a14": "後二句釋魏偈也。按第一。第七。第十七。及此一段。",
    "X25n0495_001:0563a15": "皆云不以相見如來。義意皆別。初以對果疑因。次",
    "X25n0495_001:0563a16": "明感果離相。十七明依真現假。此明約假求真。故",
    "X25n0495_001:0563a17": "不同也。",
    "X25n0495_001:0563a18": "[0563a18] ○第二十三疑。從上不應以相觀佛而來。承上色",
    "X25n0495_001:0563a19": "見聲求是邪。法身不可以相比知。遂疑佛果一向",
    "X25n0495_001:0563a20": "無相無為。修福德之因。但成相果。相果既非佛果。",
    "X25n0495_001:0563a21": "是則佛果非關福相也。",
    "X25n0495_001:0563a22": "[0563a22] 須菩提。汝若作是念。如來不以具足相故。得阿耨多",
    "X25n0495_001:0563a23": "羅三藐三菩提。須菩提。莫作是念。如來不以具足相",
    "X25n0495_001:0563a24": "故。得阿耨多羅三藐三菩提。須菩提。汝若作是念。發",
    "X25n0495_001:0563b01": "阿耨多羅三藐三菩提心者。說諸法斷滅。莫作是念。",
    "X25n0495_001:0563b02": "何以故。發阿耨多羅三藐三菩提心者。於法不說斷",
    "X25n0495_001:0563b03": "滅相。須菩提。若菩薩以滿恒河沙等世界七寶布施。",
    "X25n0495_001:0563b04": "若復有人。知一切法無我。得成於忍。此菩薩勝前菩",
    "X25n0495_001:0563b05": "薩所得福德。何以故。須菩提。以諸菩薩不受福德故。",
    "X25n0495_001:0563b06": "須菩提白佛言。世尊。云何菩薩不受福德。須菩提。菩",
    "X25n0495_001:0563b07": "薩所作福德。不應貪著。是故說不受福德。",
    "X25n0495_001:0563b08": "[0563b08] 此斷佛果非關福相疑也。文四。[0563b08] 初遮毀相之念。華",
    "X25n0495_001:0563b09": "嚴經云。色身非是佛。音聲亦復然。亦不離色聲。見",
    "X25n0495_001:0563b10": "佛神通力。若言如來不具足相。是斷滅見。故佛止",
    "X25n0495_001:0563b11": "云。莫作是念。[0563b11] 二出毀相之過。謂毀相則墮斷滅。是",
    "X25n0495_001:0563b12": "損減謗。[0563b12] 三明福相不失。具足相。即福德相也。蓋大",
    "X25n0495_001:0563b13": "乘所修五度之因。所得福德之果。但離取著之相。",
    "X25n0495_001:0563b14": "不同小乘斷滅之見。故曰於法不說斷滅相。論云。",
    "X25n0495_001:0563b15": "此中為遮一向寂靜。故顯示不住涅槃。[0563b15] 四明不失",
    "X25n0495_001:0563b16": "所以。又二。先明得忍故不失。忍。即無生法忍。初住",
    "X25n0495_001:0563b17": "菩薩所證。得無我忍功德。勝恒沙寶施功德。無我",
    "X25n0495_001:0563b18": "者。無二種我也。次明不受故不失。無著云。此顯示",
    "X25n0495_001:0563b19": "不著生死故。若住生死。即受福德。又徵釋云。何以",
    "X25n0495_001:0563b20": "不受福德。以無貪著故。貪著即因成有漏。縱得三",
    "X25n0495_001:0563b21": "十二相。但同輪王。不生貪著。則因成無漏。所得三",
    "X25n0495_001:0563b22": "十二相。莊嚴法身。名之為佛。",
    "X25n0495_001:0563b23": "[0563b23] ○第二十四疑。從上不受福德而來。若諸菩薩不",
    "X25n0495_001:0563b24": "受福德。云何諸佛福德。與眾生受用。據佛壽量。合",
    "X25n0495_001:0563c01": "滿百年。至八十便入涅槃。意留二十年福。與後代",
    "X25n0495_001:0563c02": "弟子受用。又若供養承事於佛者。能令獲福無量。",
    "X25n0495_001:0563c03": "斯亦佛福。眾生得受用也。",
    "X25n0495_001:0563c04": "[0563c04] 須菩提。若有人言。如來若來若去．若坐若臥。是人不",
    "X25n0495_001:0563c05": "解我所說義。何以故。如來者。無所從來。亦無所去。故",
    "X25n0495_001:0563c06": "名如來。",
    "X25n0495_001:0563c07": "[0563c07] 此斷化身出現受福疑也。文二。[0563c07] 初斥錯解。謂若人",
    "X25n0495_001:0563c08": "言如來出現來入滅去等。皆不解佛所說義。[0563c08] 次示",
    "X25n0495_001:0563c09": "正見云。無所從來。亦無所去。故名如來也。偈云。去",
    "X25n0495_001:0563c10": "來化身佛。如來常不動。大雲云。眾生心水清淨。則",
    "X25n0495_001:0563c11": "見佛來。來無所從。濁見雙林示滅。則云佛去。去無",
    "X25n0495_001:0563c12": "可至。是以華嚴經云。如來不出世。亦無有涅槃。但",
    "X25n0495_001:0563c13": "以方便力。示現自在法。若然。尚無出現之佛。安有",
    "X25n0495_001:0563c14": "受福之事。但化身應機。見有出沒耳。",
    "X25n0495_001:0563c15": "[0563c15] ○第二十五疑。據前不可以化相比知法身。法身",
    "X25n0495_001:0563c16": "無去來坐臥。即似真化異。據遮斷滅之念。又顯不",
    "X25n0495_001:0563c17": "失福相。即似真化一。故成此疑也。佛約微塵世界。",
    "X25n0495_001:0563c18": "委釋非一異義。以斷此疑。",
    "X25n0495_001:0563c19": "[0563c19] 須菩提。若善男子．善女人。以三千大千世界。碎為微",
    "X25n0495_001:0563c20": "塵。於意云何。是微塵眾。寧為多不。甚多。世尊。何以故。",
    "X25n0495_001:0563c21": "若是微塵眾實有者。佛則不說是微塵眾。所以者何。",
    "X25n0495_001:0563c22": "佛說。微塵眾則非微塵眾。是名微塵眾。世尊。如來所",
    "X25n0495_001:0563c23": "說三千大千世界。即非世界。是名世界。何以故。若世",
    "X25n0495_001:0563c24": "界實有者。則是一合相。如來說。一合相。則非一合相。",
    "X25n0495_001:0564a01": "是名一合相。須菩提。一合相者。即是不可說。但凡夫",
    "X25n0495_001:0564a02": "之人貪著其事。",
    "X25n0495_001:0564a03": "[0564a03] 此斷法身化身一異疑也。文二。[0564a03] 初約塵界破一異。",
    "X25n0495_001:0564a04": "[0564a04] 二約止觀破我法。今初。又三。[0564a04] 初．標界塵一異以顯",
    "X25n0495_001:0564a05": "無性。言世界者。喻法身也。微塵者。喻應身也。碎界",
    "X25n0495_001:0564a06": "為塵。塵無異性。合塵為界。界無一性。喻全法起應。",
    "X25n0495_001:0564a07": "應無異性。全應即法。法無一性。然如來體用互融。",
    "X25n0495_001:0564a08": "所以能一能異。非一非異。自在無礙者矣。此依天",
    "X25n0495_001:0564a09": "親約斷疑釋之。而無著約破執釋云。為破名色身。",
    "X25n0495_001:0564a10": "故言界塵等。於中二種方便。一細末方便。二無所",
    "X25n0495_001:0564a11": "見方便。無所見者。即不念也。空生答云甚多者。是",
    "X25n0495_001:0564a12": "細末方便破麤色也。[0564a12] 二．釋微塵喻應身無異性。以",
    "X25n0495_001:0564a13": "何義故。說微塵耶。以無實體故。又徵云。所以說微",
    "X25n0495_001:0564a14": "塵空又說為微塵者。何謂也。釋意云。佛所說者。非",
    "X25n0495_001:0564a15": "實微塵。是空微塵也。塵碎為末。故非一。塵眾聚故。",
    "X25n0495_001:0564a16": "故非異。所以偈云。於是法界處。非一亦非異。無著",
    "X25n0495_001:0564a17": "云。此約不念方便破微塵也。[0564a17] 三．釋世界喻法身無",
    "X25n0495_001:0564a18": "一性。謂非唯所起微塵空。抑亦能起世界是空。無",
    "X25n0495_001:0564a19": "著云。此以不念方便破世界。此破名身。乃有情世",
    "X25n0495_001:0564a20": "間也。以心法無質。不可分析。但以不念方便破之。",
    "X25n0495_001:0564a21": "謂念之即有。不念即無。故起信云。心生法生。心滅",
    "X25n0495_001:0564a22": "法滅是也。又俱約塵界破和合。徵云。何以說世界",
    "X25n0495_001:0564a23": "空耶。釋云。若世界實有者。則是眾塵冥一。不可分",
    "X25n0495_001:0564a24": "之和合相矣。則不應有多。今如來說三千。明非冥",
    "X25n0495_001:0564b01": "然一矣。此約三千破一界也。一合非一合者。釋意",
    "X25n0495_001:0564b02": "云。佛說一合。非實有之一合。是空無之一合也。此",
    "X25n0495_001:0564b03": "一合相。無體可說。但為凡夫。妄生貪著。迷於事法。",
    "X25n0495_001:0564b04": "而起煩惱矣。",
    "X25n0495_001:0564b05": "[0564b05] 須菩提。若人言。佛說我見．人見．眾生見．壽者見。須菩",
    "X25n0495_001:0564b06": "提。於意云何。是人解我所說義不。不也。世尊。是人不",
    "X25n0495_001:0564b07": "解如來所說義。何以故。世尊說我見．人見．眾生見．壽",
    "X25n0495_001:0564b08": "者見。則非我見．人見．眾生見．壽者見。是名我見．人見．",
    "X25n0495_001:0564b09": "眾生見．壽者見。須菩提。發阿耨多羅三藐三菩提心",
    "X25n0495_001:0564b10": "者。於一切法。應如是知。如是見。如是信解。不生法相。",
    "X25n0495_001:0564b11": "須菩提。所言法相者。如來說即非法相。是名法相。",
    "X25n0495_001:0564b12": "[0564b12] 此約止觀破我法也。[0564b12] 破我法者。必得根本無分別",
    "X25n0495_001:0564b13": "智。而我法之見始除。欲得根本智。先修加行智為",
    "X25n0495_001:0564b14": "方便。止觀定慧等持。觀人法二無我。不起分別。至",
    "X25n0495_001:0564b15": "於親證真如。是為得根本智。忘緣入理。此修行要",
    "X25n0495_001:0564b16": "門也。先破我執。謂若言佛說我見等以為實有者。",
    "X25n0495_001:0564b17": "是人不解如來所說之義。何以不解。意謂佛說我",
    "X25n0495_001:0564b18": "人等見。非實我人等見。是假名我人等見。眾生不",
    "X25n0495_001:0564b19": "解。謂之為實。如蠅處見蛇。豈是實見。[0564b19] 次破法執。謂",
    "X25n0495_001:0564b20": "不但我見非有。且法相亦空。發無上菩提心者。當",
    "X25n0495_001:0564b21": "進觀法空。是以日用之中。於一切法。皆應以增上",
    "X25n0495_001:0564b22": "心。增上智。為方便。何等一切法。十法界中。若聖若",
    "X25n0495_001:0564b23": "凡。若依若正。下自眾生五蘊。上至諸佛相好。如是",
    "X25n0495_001:0564b24": "依奢摩他。屏息萬緣。唯心獨存。靈靈不昧而知。知",
    "X25n0495_001:0564c01": "一切法無我。如是依毗婆舍那。觀察一切。委細推",
    "X25n0495_001:0564c02": "求。歷歷分明而見。見諸相非相。如是依禪那。定慧",
    "X25n0495_001:0564c03": "等持。無礙自在。雖未能親證真如。已為無分別根",
    "X25n0495_001:0564c04": "本正智近方便。內變真如。而為信解。信心清淨。即",
    "X25n0495_001:0564c05": "生實相。此當地前四加行位。從是能引根本正智。",
    "X25n0495_001:0564c06": "離能所取。不生能所我人法相。證入初地。乃至佛",
    "X25n0495_001:0564c07": "地。雖分滿不固。皆用根本無分別智。親證真如。歸",
    "X25n0495_001:0564c08": "無所得。何則。所言法相者。凡夫不了。以之為實。在",
    "X25n0495_001:0564c09": "如來說。即非實有之法相。但是假名之法相。況約",
    "X25n0495_001:0564c10": "勝義而論。純一真如。彌滿清淨。中不容他。誰為能",
    "X25n0495_001:0564c11": "所我人之法相。誠能如是觀察。我即非我。法即非",
    "X25n0495_001:0564c12": "法。離名離相。證入真如三昧。始信十方諸佛。平等",
    "X25n0495_001:0564c13": "清淨。真即非真。化即非化。又何一異之有。此約止",
    "X25n0495_001:0564c14": "觀定慧破我法。以斷一異之疑也。",
    "X25n0495_001:0564c15": "[0564c15] ○第二十六疑云。化身法身。誠非一異。而化身示",
    "X25n0495_001:0564c16": "現。終無自體。其所說法。豈有實耶。縱使持說。當有",
    "X25n0495_001:0564c17": "何福。",
    "X25n0495_001:0564c18": "[0564c18] 須菩提。若有人。以滿無量阿僧祗世界七寶。持用布",
    "X25n0495_001:0564c19": "施。若有善男子．善女人。發菩薩心者。持於此經。乃至",
    "X25n0495_001:0564c20": "四句偈等。受持讀誦。為人演說。其福勝彼。云何為人",
    "X25n0495_001:0564c21": "演說。不取於相。如如不動。",
    "X25n0495_001:0564c22": "[0564c22] 此斷化身說法無福疑也。文二。[0564c22] 先．明說法功德。論",
    "X25n0495_001:0564c23": "云。雖諸佛化身作用。化身說法。有無量無盡無漏",
    "X25n0495_001:0564c24": "功德。云何為人演說下。二．明說法不染。謂若能不",
    "X25n0495_001:0565a01": "以生滅心行。說實相法。則如彼真如。故曰如如。又",
    "X25n0495_001:0565a02": "心如境如。故曰如如。不動者。正明無染義。無著云。",
    "X25n0495_001:0565a03": "為說法不染。故有如是大利益。",
    "X25n0495_001:0565a04": "[0565a04] ○第二十七疑云。若是。則化身如來。常為眾生說",
    "X25n0495_001:0565a05": "法。云何言如來無去來坐臥。常入涅槃耶。涅槃寂",
    "X25n0495_001:0565a06": "靜。說法喧動。動靜相反。云何兩存。釋意云。佛有妙",
    "X25n0495_001:0565a07": "智。觀諸法空如夢幻等。雖現說法。似有為相。而常",
    "X25n0495_001:0565a08": "住涅槃無作之理。復何疑哉。",
    "X25n0495_001:0565a09": "[0565a09] 何以故。一切有為法。如夢幻泡影。如露亦如電。應作",
    "X25n0495_001:0565a10": "如是觀。",
    "X25n0495_001:0565a11": "[0565a11] 此斷入寂如何說法疑也。[0565a11] 徵云。何故說法不礙涅",
    "X25n0495_001:0565a12": "槃耶。以如來有妙智。觀一切有為之法。皆非實有。",
    "X25n0495_001:0565a13": "如夢幻等。共有六喻。[0565a13] 一夢喻。人於日用見聞所熏。",
    "X25n0495_001:0565a14": "夜寐則宛然而現。悲歡萬狀。咸謂為真。不知是獨",
    "X25n0495_001:0565a15": "頭意識所變。全無實體。而好歹境界。夢時非無。及",
    "X25n0495_001:0565a16": "至於醒。了無所有。人生於世。亦復如是。以無始時",
    "X25n0495_001:0565a17": "來。熏習而住。故招感現在果報不爽。雖蝴蝶莊周。",
    "X25n0495_001:0565a18": "變化已極。然豈悟後始空。方在神遊。早無實際。不",
    "X25n0495_001:0565a19": "待覺而後知也。[0565a19] 二幻喻。世有幻師作幻術。&#x546A;巾可",
    "X25n0495_001:0565a20": "以為兔。草可以為馬。或作城郭男女。種種幻態。昧",
    "X25n0495_001:0565a21": "者惑焉。幻&#x546A;一止。寂然無有。[0565a21] 三泡喻。水本靜也。因",
    "X25n0495_001:0565a22": "風激動。而泡生焉。其體本&#x8657;。即之安在。[0565a22] 四影喻。鏡",
    "X25n0495_001:0565a23": "中日中。隨形現像。妍醜無遁。行止有待。捉之不可。",
    "X25n0495_001:0565a24": "無體可得。惟息陰悟本。庶不為其所惑。不然。終在",
    "X25n0495_001:0565b01": "燈影子下行耳。[0565b01] 此四喻。喻一切法。空無有實。凡夫",
    "X25n0495_001:0565b02": "皆執身世為常。不悟無常。故佛又說露喻。薤上露。",
    "X25n0495_001:0565b03": "何易晞。人之住世。少時耳。須臾變滅。焉得久停。[0565b03] 六",
    "X25n0495_001:0565b04": "電喻。露猶少停。電則不能以一瞬。即生即滅。曾不",
    "X25n0495_001:0565b05": "異時。凡有為之法皆爾。剎那變滅。人不自覺。佛以",
    "X25n0495_001:0565b06": "妙智觀空。故雖現說法。似有為相。而常住涅槃無",
    "X25n0495_001:0565b07": "作之理。所謂寂寥於萬化之域。動用於一&#x8657;之中。",
    "X25n0495_001:0565b08": "何喧寂之有。所以云。夢幻泡影。空理全彰。露電二",
    "X25n0495_001:0565b09": "喻。無常足顯。悟真空。則不住諸相。觀生滅。則警策",
    "X25n0495_001:0565b10": "修行。妙符破相之宗。巧示亡情之觀。了此六喻。則",
    "X25n0495_001:0565b11": "全經之旨。思過半矣。學者宜盡心焉。正宗分竟。",
    "X25n0495_001:0565b12": "[0565b12] ○三流通分。",
    "X25n0495_001:0565b13": "[0565b13] 佛說是經已。長老須菩提。及諸比丘．比丘尼．優婆塞．",
    "X25n0495_001:0565b14": "優婆夷．一切世間．天人阿修羅等。聞佛所說。皆大歡",
    "X25n0495_001:0565b15": "喜。信受奉行。",
    "X25n0495_001:0565b16": "[0565b16] 上來宗趣既陳。務於利濟。近益當時之會。遠被未",
    "X25n0495_001:0565b17": "來之機。使般若慧命。傳芳無壅。故曰流通。然般若",
    "X25n0495_001:0565b18": "宗趣。歸極於無住處涅槃。而以發菩提心為始。[0565b18] 菩",
    "X25n0495_001:0565b19": "提心者。本源自性清淨心也。心住於法。即不清淨。",
    "X25n0495_001:0565b20": "所以四相不住。六塵不住。聲聞自果不住。菩薩莊",
    "X25n0495_001:0565b21": "嚴佛土不住。乃至如來三十二相不住。說法不住。",
    "X25n0495_001:0565b22": "涅槃不住。應住者。極證於無住處涅槃矣。前正宗",
    "X25n0495_001:0565b23": "分中。空生有問。佛則有答。空生有疑。佛則有決。至",
    "X25n0495_001:0565b24": "此。慧日當空。&#x7FA3;疑&#x6C37;釋。善吉無問。能仁杜宣。長老",
    "X25n0495_001:0565c01": "須菩提。及諸四部弟子。出家而為除饉士。除饉女",
    "X25n0495_001:0565c02": "者。在家而為清信男。清信女者。乃至一切世間。三",
    "X25n0495_001:0565c03": "世間也。若天。梵王帝釋等。若人。國王大臣長者居",
    "X25n0495_001:0565c04": "士等。若阿修羅。八部護法等。俱在法會中。聞佛所",
    "X25n0495_001:0565c05": "說般若之法。皆各歡喜奉行。古德云。般若深經。三",
    "X25n0495_001:0565c06": "世佛母。聞經四句。已超惡趣之因。一念淨持。必獲",
    "X25n0495_001:0565c07": "菩提之果。是故欲圓無上菩提道。當學般若波羅",
    "X25n0495_001:0565c08": "蜜。"
}