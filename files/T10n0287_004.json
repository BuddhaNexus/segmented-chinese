{
    "T10n0287_004:0549c17": "佛說十地經卷第四",
    "T10n0287_004:0549c19": "大唐于闐三藏尸羅達摩",
    "T10n0287_004:0549c20": "於北庭龍興寺譯",
    "T10n0287_004:0549c21": "菩薩難勝地第五",
    "T10n0287_004:0549c22": " 菩薩聞此勝地行，  於法解悟心歡喜；",
    "T10n0287_004:0549c23": " 空中雨花讚歎言：  「善哉！大士金剛藏！",
    "T10n0287_004:0549c24": " 自在天王與天眾，  聞法踊躍住虛空；",
    "T10n0287_004:0549c25": " 普放種種妙光雲，  供養如來喜充遍。」",
    "T10n0287_004:0549c26": " 天諸婇女奏天樂，  亦以言詞歌讚佛；",
    "T10n0287_004:0549c27": " 悉以菩薩威神故，  於彼聲中發是言：",
    "T10n0287_004:0549c28": "「佛願久遠今乃滿，  佛道久遠今乃得，",
    "T10n0287_004:0549c29": " 釋迦文佛至天宮，  利天人者久乃見。",
    "T10n0287_004:0550a01": " 大海久遠今始動，  佛光久遠今乃放，",
    "T10n0287_004:0550a02": " 有情久遠始安樂，  大悲音聲久乃聞；",
    "T10n0287_004:0550a03": " 功德彼岸皆已到，  憍慢黑暗皆已滅。",
    "T10n0287_004:0550a04": " 尊極清淨如虛空，  不染世法如蓮花；",
    "T10n0287_004:0550a05": " 大牟尼尊現於世，  譬如須彌出巨海。",
    "T10n0287_004:0550a06": " 供養能盡一切苦，  供養必得諸佛智；",
    "T10n0287_004:0550a07": " 此應供處供無等，  是故歡心供養佛。」",
    "T10n0287_004:0550a08": " 如是無量諸天女，  發此言詞稱讚已；",
    "T10n0287_004:0550a09": " 一切恭敬喜充滿，  瞻仰如來默然住。",
    "T10n0287_004:0550a10": " 是時大士解脫月，  復請無畏金剛藏：",
    "T10n0287_004:0550a11": "「第五地中之行相，  願為佛子今演說。」",
    "T10n0287_004:0550a12": "[0550a12] 爾時，金剛藏菩薩告眾菩薩言：「唯諸佛子！若",
    "T10n0287_004:0550a13": "是菩薩，第四地道善圓滿已，欲入菩薩第五",
    "T10n0287_004:0550a14": "地中，當以十種平等清淨心意樂入。何等為",
    "T10n0287_004:0550a15": "十？所謂過去佛法平等清淨意樂，未來佛法",
    "T10n0287_004:0550a16": "平等清淨意樂，現在佛法平等清淨意樂，戒",
    "T10n0287_004:0550a17": "平等清淨意樂，定平等清淨意樂，除見疑惑",
    "T10n0287_004:0550a18": "平等清淨意樂，道非道智平等清淨意樂，斷",
    "T10n0287_004:0550a19": "智平等清淨意樂，一切菩提分法後後觀察",
    "T10n0287_004:0550a20": "平等清淨意樂，成熟一切有情平等清淨意",
    "T10n0287_004:0550a21": "樂，菩薩以是十種平等清淨意樂入第五地。",
    "T10n0287_004:0550a22": "唯諸佛子！菩薩已至此第五地，由善瑩飾覺",
    "T10n0287_004:0550a23": "分、道支，由善清淨增上意樂，復求後世殊勝",
    "T10n0287_004:0550a24": "道時，為如是事隨正行故，願力所持故，以大",
    "T10n0287_004:0550a25": "慈悲不捨一切諸有情故，積集福智二資糧",
    "T10n0287_004:0550a26": "故無休息故，引發善巧妙方便故，觀照後後",
    "T10n0287_004:0550a27": "地光明故，由常勤求佛加持故，念慧趣覺力",
    "T10n0287_004:0550a28": "所持故，得不退轉正作意已，如實了知此苦",
    "T10n0287_004:0550a29": "聖諦、此是苦集、此是苦滅、此能滅苦，正行聖",
    "T10n0287_004:0550b01": "諦皆如實知。又此菩薩於世俗諦而得善巧",
    "T10n0287_004:0550b02": "勝義諦，善巧相諦，善巧差別諦，善巧安立諦，",
    "T10n0287_004:0550b03": "善巧事諦，善巧生諦，善巧於盡無生智諦，善",
    "T10n0287_004:0550b04": "巧於趣入道智諦，善巧一切菩薩地，次第相",
    "T10n0287_004:0550b05": "續已成就故，乃至如來智集諦中而得善巧。",
    "T10n0287_004:0550b06": "[0550b06] 「復次，此菩薩令他有情如其意樂皆歡喜故，",
    "T10n0287_004:0550b07": "知世俗諦以能證入一切理趣故，知勝義諦",
    "T10n0287_004:0550b08": "覺法自相及共相故，善知相諦悟法差別安",
    "T10n0287_004:0550b09": "立義故，知差別諦解了蘊、界、處安立故，知安",
    "T10n0287_004:0550b10": "立諦了達身、心逼惱的故，名知事諦通達諸",
    "T10n0287_004:0550b11": "趣生相續故，能知生諦一切熱惱究竟滅故，",
    "T10n0287_004:0550b12": "名為知盡無生智諦引發無二故，知入道智",
    "T10n0287_004:0550b13": "諦遍以一切行相覺故；一切菩薩地次相續",
    "T10n0287_004:0550b14": "得成就已，乃至能知如來智集諦。此復但由",
    "T10n0287_004:0550b15": "勝解智力，非以究竟智而知之。菩薩如是以",
    "T10n0287_004:0550b16": "諦善巧所引正慧，如實了知一切有為，虛妄",
    "T10n0287_004:0550b17": "詐偽誑惑愚夫，即此菩薩轉復一切諸有情",
    "T10n0287_004:0550b18": "所，大悲現前大慈光明而得發生。菩薩如是",
    "T10n0287_004:0550b19": "智力所持，於有情界有所顧戀，希求佛智觀",
    "T10n0287_004:0550b20": "察一切諸有為行，前際後際如從前際，無明",
    "T10n0287_004:0550b21": "渴愛所生有情，隨生死流之所漂轉，從蘊執",
    "T10n0287_004:0550b22": "藏不勝進者增長苦蘊，無我、無壽、無養育者，",
    "T10n0287_004:0550b23": "無數取趣，離我、我所皆如實知，如其未來於",
    "T10n0287_004:0550b24": "無所有愚癡愛欲，究竟有斷邊際出離，或非",
    "T10n0287_004:0550b25": "有者亦如實知。即此菩薩作是思惟：『此諸迷",
    "T10n0287_004:0550b26": "倒異生之類甚為可愍，有無數身已滅、當滅，",
    "T10n0287_004:0550b27": "今亦滅沒，如是盡滅，不能於身而生厭離，轉",
    "T10n0287_004:0550b28": "更增長眾苦機關，隨生死流不能還返，不能",
    "T10n0287_004:0550b29": "棄捨諸蘊執藏，不能厭離大種毒蛇，不能拔",
    "T10n0287_004:0550c01": "出見慢箭鏃，不能息滅貪、恚、癡火，不能飄蕩",
    "T10n0287_004:0550c02": "無明黑闇，不能枯涸渴愛巨海，不求十力大",
    "T10n0287_004:0550c03": "聖導師，隨魔意樂稠林而行，常於無際生死",
    "T10n0287_004:0550c04": "溟渤種種尋伺波濤海獸，紛擾之中漂轉無",
    "T10n0287_004:0550c05": "息。我今為彼，如是無量眾苦所逼，孤獨、無救、",
    "T10n0287_004:0550c06": "無依、無宅、無洲、無道、盲無目者、無明卵[穀-禾+卵]厚",
    "T10n0287_004:0550c07": "膜纏裹昏闇所覆諸有情故，獨一無侶修集",
    "T10n0287_004:0550c08": "無量福智資糧，以是資糧令彼一切有情當",
    "T10n0287_004:0550c09": "證究竟清淨，乃至獲得如來十力無礙佛智。』",
    "T10n0287_004:0550c10": "菩薩如是以善觀察智所引慧、所修善根，皆",
    "T10n0287_004:0550c11": "為救護一切有情，為欲饒益一切有情，為欲",
    "T10n0287_004:0550c12": "安樂一切有情，為欲哀愍一切有情，為令有",
    "T10n0287_004:0550c13": "情無諸災患，為欲解脫一切有情，為欲引起",
    "T10n0287_004:0550c14": "一切有情，為令有情發起淨信，為欲調伏一",
    "T10n0287_004:0550c15": "切有情，為欲滅度一切有情而修集之。菩薩",
    "T10n0287_004:0550c16": "安住於此第五難勝地時，名具念者，不忘正法",
    "T10n0287_004:0550c17": "故；名具慧者，智善決了故；名具趣者，覺於經",
    "T10n0287_004:0550c18": "趣祕密教故；名慚愧者，護自他故；名堅持者，",
    "T10n0287_004:0550c19": "不捨律儀及戒行故；名為覺者，觀處、非處得",
    "T10n0287_004:0550c20": "善巧故；名隨智行者，非他所引故；名隨慧行",
    "T10n0287_004:0550c21": "者，於有義、無義二俱句中得善巧故；名為引",
    "T10n0287_004:0550c22": "發神通者，於修引發得善巧故；名為方便善",
    "T10n0287_004:0550c23": "巧者，隨世間而轉故；名為無厭足者，善集福",
    "T10n0287_004:0550c24": "德資糧故；名無休息精進者，訪求智慧資糧",
    "T10n0287_004:0550c25": "故；名無厭倦意樂者，集大慈愍資糧故；名為",
    "T10n0287_004:0550c26": "一切有情加行者，以能滅度諸有情故；名為",
    "T10n0287_004:0550c27": "不慢求加行者，求如來力無畏不共諸佛法",
    "T10n0287_004:0550c28": "故；名善引發作意行者，引發佛土諸莊嚴故；",
    "T10n0287_004:0550c29": "名造種種善業行者，集相好故；名為常恒善",
    "T10n0287_004:0551a01": "加行者，求佛身、語、意莊嚴故；名大尊重能承",
    "T10n0287_004:0551a02": "事者，於一切菩薩諸法師所如教行故；名為",
    "T10n0287_004:0551a03": "心無礙者，以大方便善巧相續入世間故；名",
    "T10n0287_004:0551a04": "為日夜離餘心者，唯為成熟一切有情而修行",
    "T10n0287_004:0551a05": "故。菩薩如是勤修行時，以依布施成熟有情，",
    "T10n0287_004:0551a06": "又以愛語、又以利行、又以同事，又以示現端",
    "T10n0287_004:0551a07": "嚴色身、又以說法、又以開示諸菩薩行、又以",
    "T10n0287_004:0551a08": "顯示如來大我、又以現示生死過失、又以稱",
    "T10n0287_004:0551a09": "讚佛智勝利，引發廣大神通遊戲，種種方便",
    "T10n0287_004:0551a10": "作用加行，成熟有情。而此菩薩如是精勤成",
    "T10n0287_004:0551a11": "熟有情，其心相續恒趣佛智，善根加行無有",
    "T10n0287_004:0551a12": "退轉求勝法故，而勤修學為欲饒益諸有情",
    "T10n0287_004:0551a13": "故，世間所有種種書論、印璽、算計，金性",
    "T10n0287_004:0551a14": "等論、諸醫方論謂：療乾痟、癲&#x764E;、鬼魅、損壞",
    "T10n0287_004:0551a15": "蠱毒，及起屍鬼&#x546A;詛和合，文筆讚詠歌",
    "T10n0287_004:0551a16": "舞妓樂，戲笑談說喜樂之處；國城、村邑、宮宅、",
    "T10n0287_004:0551a17": "園苑、泉流、陂池，花&#x83D3;、藥草叢林布列，顯示金、",
    "T10n0287_004:0551a18": "銀、摩尼、真珠、&#x7460;璃、貝玉、珊瑚等性，入於日、月、",
    "T10n0287_004:0551a19": "星宿、地震，諸鳥獸鳴夢相吉凶，所受遍身及",
    "T10n0287_004:0551a20": "支分相，律儀戒行靜慮神通，四無量心無色",
    "T10n0287_004:0551a21": "定處，及餘所有無惱害事，能引一切有情利",
    "T10n0287_004:0551a22": "樂無罪事業；如是一切皆能引發於諸有情",
    "T10n0287_004:0551a23": "有悲愍故，漸令安住無上佛法。[0551a23] 「菩薩住此難",
    "T10n0287_004:0551a24": "勝地中，由廣大見及由願力，現見多佛、多百",
    "T10n0287_004:0551a25": "佛、多千佛、多百千佛、多百千那庾多佛、多俱胝",
    "T10n0287_004:0551a26": "佛、多百俱胝佛、多千俱胝佛、多百千俱胝佛、多",
    "T10n0287_004:0551a27": "百千俱胝那庾多佛。菩薩見是如來、應供、正",
    "T10n0287_004:0551a28": "等覺已，悉以廣大增上意樂，恭敬、尊重、承事、",
    "T10n0287_004:0551a29": "供養，奉施衣服、飲食、臥具、病緣醫藥、諸資生",
    "T10n0287_004:0551b01": "具，奉獻菩薩諸妙樂具，於僧伽眾而作恭敬，",
    "T10n0287_004:0551b02": "以此善根迴向無上正等菩提，慇重承事諸",
    "T10n0287_004:0551b03": "佛如來，恭敬、尊重以希有想聽聞正法，聞已",
    "T10n0287_004:0551b04": "受持隨分修行多分。於彼諸佛聖教淨信出",
    "T10n0287_004:0551b05": "家，既出家已，便則能作聞持法師；此復多分",
    "T10n0287_004:0551b06": "以聞行相，逮得總持而為法師。菩薩住此難",
    "T10n0287_004:0551b07": "勝地者，於無量劫此諸善根，轉勝熾然而得",
    "T10n0287_004:0551b08": "明淨。無量百劫、無量千劫、無量百千劫、無量",
    "T10n0287_004:0551b09": "百千那庾多劫、無量俱胝劫，乃至無量百千俱",
    "T10n0287_004:0551b10": "胝那庾多劫，此諸善根轉勝熾然而得明淨。",
    "T10n0287_004:0551b11": "唯諸佛子！譬如金師，以所鍊金作莊嚴具，以",
    "T10n0287_004:0551b12": "車璩磨瑩轉更熾然轉復明淨。唯諸佛子！菩",
    "T10n0287_004:0551b13": "薩住此難勝地中，此諸善根亦復如是，以方",
    "T10n0287_004:0551b14": "便慧思惟觀察，更勝熾然轉復明淨，由智加",
    "T10n0287_004:0551b15": "行功德所引，思惟觀察不可映奪。又諸佛子！",
    "T10n0287_004:0551b16": "譬如日、月、星宿、宮殿所有光明，一切風輪不",
    "T10n0287_004:0551b17": "能映奪，亦非風共。唯諸佛子！菩薩住於難勝",
    "T10n0287_004:0551b18": "地中，於此善根亦復如是，以方便慧智思惟",
    "T10n0287_004:0551b19": "觀察隨所行故，一切聲聞、諸獨覺等不能映",
    "T10n0287_004:0551b20": "奪，亦非世間餘善根共。而此菩薩十到彼岸",
    "T10n0287_004:0551b21": "中，靜慮到彼岸而得增上，餘到彼岸隨力隨",
    "T10n0287_004:0551b22": "分非不修行。[0551b22] 「唯諸佛子！是名略說菩薩第五",
    "T10n0287_004:0551b23": "難勝智地。菩薩安住於此地中，受生多作珊",
    "T10n0287_004:0551b24": "&#x89A9;史多天王，能為自在善化有情令捨一切",
    "T10n0287_004:0551b25": "外道邪法，能令有情住實諦中。諸所作業，或",
    "T10n0287_004:0551b26": "以布施、或以愛語、或以利行、或以同事，此等",
    "T10n0287_004:0551b27": "一切悉皆不離佛作意、法作意、僧伽作意、菩",
    "T10n0287_004:0551b28": "薩作意、菩薩行作意、到彼岸作意、諸地作意、",
    "T10n0287_004:0551b29": "佛力作意、無所畏作意、佛不共法作意，乃至",
    "T10n0287_004:0551c01": "不離一切行相勝妙相應一切智智作意。常",
    "T10n0287_004:0551c02": "作願言：『我當一切諸有情中，為首、為勝、為殊",
    "T10n0287_004:0551c03": "勝、為妙、為微妙、為上、為無上、為導、為將、為帥，",
    "T10n0287_004:0551c04": "乃至願得一切智智所依止處。』若樂發起如",
    "T10n0287_004:0551c05": "是精進，由是精進一剎那頃瞬息須臾，證百",
    "T10n0287_004:0551c06": "俱胝諸三摩地，能見百俱胝佛，彼佛加持皆",
    "T10n0287_004:0551c07": "能解了，能動百俱胝世界，能往百俱胝諸佛",
    "T10n0287_004:0551c08": "剎土，能照百俱胝世界成熟百俱胝所化有",
    "T10n0287_004:0551c09": "情，能住壽量百俱胝劫，於前後際各皆能入",
    "T10n0287_004:0551c10": "百俱胝劫，能正思擇百俱胝法門，能示現百",
    "T10n0287_004:0551c11": "俱胝身，身身皆能現百俱胝菩薩眷屬圍遶。",
    "T10n0287_004:0551c12": "從此以上是諸菩薩有願力者，由勝願故，所",
    "T10n0287_004:0551c13": "有遊戲，或身、或光明、或神通、或眼、或境界、或",
    "T10n0287_004:0551c14": "音聲、或行、或莊嚴、或勝解、或所作，此等乃至",
    "T10n0287_004:0551c15": "爾所百千俱胝那庾多劫不易可數。」[0551c15] 爾時金",
    "T10n0287_004:0551c16": "剛藏菩薩欲重宣此義而說頌言：",
    "T10n0287_004:0551c17": "「菩薩第四焰慧地，  所修正行已清淨；",
    "T10n0287_004:0551c18": " 便悟三世佛平等，  謂由戒、定除見疑。",
    "T10n0287_004:0551c19": " 於道、非道并正行，  觀察後後覺分智；",
    "T10n0287_004:0551c20": " 成熟有情平等故，  通達此入第五地。",
    "T10n0287_004:0551c21": " 念處為弓、根利箭，  正勤為馬、神足車；",
    "T10n0287_004:0551c22": " 五力堅鎧破怨敵，  勇健得入第五地。",
    "T10n0287_004:0551c23": " 慚愧為衣、覺分鬘，  淨戒芬馥、定塗香；",
    "T10n0287_004:0551c24": " 善巧方便妙莊嚴，  遊總持林、等持苑。",
    "T10n0287_004:0551c25": " 神足為足、正念頸，  慈悲為眼、智慧牙；",
    "T10n0287_004:0551c26": " 人中師子無我吼，  殄滅惑獸入五地。",
    "T10n0287_004:0551c27": " 菩薩住此第五地，  轉修勝上清淨道；",
    "T10n0287_004:0551c28": " 志求佛法不退轉，  思念慈悲無厭倦。",
    "T10n0287_004:0551c29": " 積集福智勝功德，  精勤方便觀上地；",
    "T10n0287_004:0552a01": " 佛力所加具念慧，  了知四諦皆如實。",
    "T10n0287_004:0552a02": " 善知世諦、勝義諦，  相諦、差別、成立諦，",
    "T10n0287_004:0552a03": " 事諦、生盡及道諦，  乃至無礙佛智諦。",
    "T10n0287_004:0552a04": " 如是觀諦雖微妙，  未得無礙勝解脫；",
    "T10n0287_004:0552a05": " 以此能生大功德，  是故超過世間慧。",
    "T10n0287_004:0552a06": " 既觀諦已知有為，  體性虛偽無堅實；",
    "T10n0287_004:0552a07": " 得佛慈愍光明分，  為利有情求佛智。",
    "T10n0287_004:0552a08": " 觀諸有為前後際，  無明昏闇愛纏縛；",
    "T10n0287_004:0552a09": " 流轉遲迴苦趣中，  無我、有情及壽者。",
    "T10n0287_004:0552a10": " 愛取為因受來苦，  欲求邊際不可得；",
    "T10n0287_004:0552a11": " 迷妄漂流無返期，  此等可愍我應度。",
    "T10n0287_004:0552a12": " 蘊宅、界蛇、諸見箭，  欲火猛熾、無明闇；",
    "T10n0287_004:0552a13": " 愛河漂轉不假觀，  苦海淪湑闕明導。",
    "T10n0287_004:0552a14": " 如是知已勤精進，  所作皆為度有情；",
    "T10n0287_004:0552a15": " 名為具念、具慧者，  乃至覺解方便者。",
    "T10n0287_004:0552a16": " 習行福智無厭足，  恭敬多聞不疲倦；",
    "T10n0287_004:0552a17": " 莊嚴剎土引相好，  如是一切為有情。",
    "T10n0287_004:0552a18": " 為欲教化諸世間，  善知書論數印等；",
    "T10n0287_004:0552a19": " 亦能善解諸方藥，  療治眾病悉令愈。",
    "T10n0287_004:0552a20": " 文詞、歌舞皆巧妙，  布列宮宅、園池等；",
    "T10n0287_004:0552a21": " 種種寶性咸示人，  利益無量有情故。",
    "T10n0287_004:0552a22": " 日、月、星宿、地震動，  乃至身相亦觀察；",
    "T10n0287_004:0552a23": " 靜慮、等至及神通，  為益世間皆顯示。",
    "T10n0287_004:0552a24": " 智者住此難勝地，  供養諸佛及聽法；",
    "T10n0287_004:0552a25": " 如以車璩瑩真金，  善根轉淨亦如是。",
    "T10n0287_004:0552a26": " 譬如星宿宮殿光，  非為風輪所映奪；",
    "T10n0287_004:0552a27": " 如蓮處泥無染污，  菩薩於世行亦然。",
    "T10n0287_004:0552a28": " 多作&#x89A9;史多天王，  能摧異道諸邪見；",
    "T10n0287_004:0552a29": " 所修諸善為佛智，  願得十力濟群生。",
    "T10n0287_004:0552b01": " 此若發起大精進，  剎那見百俱胝佛；",
    "T10n0287_004:0552b02": " 得定至現身亦然，  願力所作過於是。",
    "T10n0287_004:0552b03": " 如是第五難勝地，  人天尊者真實道；",
    "T10n0287_004:0552b04": " 我以種種方便力，  為諸佛子宣說竟。」",
    "T10n0287_004:0552b05": "菩薩難勝地第五竟",
    "T10n0287_004:0552b06": "菩薩現前地第六之一",
    "T10n0287_004:0552b07": " 菩薩既聞諸勝行，  其心歡喜雨妙花；",
    "T10n0287_004:0552b08": " 放淨光明散寶珍，  供養如來稱善說。",
    "T10n0287_004:0552b09": " 百千天眾皆欣慶，  共在空中雨眾寶；",
    "T10n0287_004:0552b10": " 花鬘、纓珞及幢幡，  寶蓋、塗香咸供佛。",
    "T10n0287_004:0552b11": " 自在天王并眷屬，  心生歡喜在空中；",
    "T10n0287_004:0552b12": " 散寶成雲持供養，  讚言佛子快宣說。",
    "T10n0287_004:0552b13": " 無量天女空中住，  共以樂音歌讚佛；",
    "T10n0287_004:0552b14": " 聲中悉作如是言：  「佛語能除煩惱病，",
    "T10n0287_004:0552b15": " 法性本寂無諸相；  猶如虛空離分別，",
    "T10n0287_004:0552b16": " 超諸取著絕言道，  真實等品常清淨。",
    "T10n0287_004:0552b17": " 若能通達諸法性，  即於有無心不動；",
    "T10n0287_004:0552b18": " 為欲救世勤修行，  此佛口生真佛子。",
    "T10n0287_004:0552b19": " 不取眾相而行施，  本絕諸惡堅持戒，",
    "T10n0287_004:0552b20": " 解法無生常堪忍，  知法性離具精進，",
    "T10n0287_004:0552b21": " 煩惱已盡而入禪，  善達性空分別法，",
    "T10n0287_004:0552b22": " 具足智力能廣濟，  滅除眾惡稱大士。」",
    "T10n0287_004:0552b23": " 如是妙音千萬種，  讚已默然瞻仰佛；",
    "T10n0287_004:0552b24": " 解脫月言：「金剛藏！  以何行相入後地？」",
    "T10n0287_004:0552b25": "[0552b25] 爾時，金剛藏菩薩告眾菩薩言：「唯諸佛子！若",
    "T10n0287_004:0552b26": "是菩薩，第五地中所修之道善圓滿已，欲入",
    "T10n0287_004:0552b27": "菩薩第六地者，當以十種法平等性而入。何",
    "T10n0287_004:0552b28": "等為十？所謂：以一切法無相平等，以一切法",
    "T10n0287_004:0552b29": "無自相平等，以一切法無起平等，以一切法",
    "T10n0287_004:0552c01": "無生平等，以一切法寂淨平等，以一切法本",
    "T10n0287_004:0552c02": "來清淨平等，以一切法無戲論平等，以一切",
    "T10n0287_004:0552c03": "法不取、不捨平等，以一切法如幻、如夢、如影、",
    "T10n0287_004:0552c04": "如響、如水中月、如鏡中像、如陽焰水、如化平",
    "T10n0287_004:0552c05": "等，以一切法有無不二平等，以此十種法平",
    "T10n0287_004:0552c06": "等性入第六地。菩薩如是觀察隨瑩，隨順不",
    "T10n0287_004:0552c07": "逆一切諸法平等性故，通達第六現前智地。",
    "T10n0287_004:0552c08": "但以猛利須心而證，猶未現得無生忍門。菩",
    "T10n0287_004:0552c09": "薩隨行如是自性一切法時，以大悲愍為先",
    "T10n0287_004:0552c10": "導故，以大悲愍為增上故，為欲圓滿大悲愍",
    "T10n0287_004:0552c11": "故，觀諸世間合散生滅。菩薩觀此世生滅時，",
    "T10n0287_004:0552c12": "作是思惟：『世間所有受生施設，一切皆由我",
    "T10n0287_004:0552c13": "執而起，若離我執即無世間受生施設。』復作",
    "T10n0287_004:0552c14": "是念：『此諸異生愚癡無智執著於我，無明眩",
    "T10n0287_004:0552c15": "&#x7796;之所覆蔽，求有非有隨不如理，作意馳散，",
    "T10n0287_004:0552c16": "奔騖僻路隨邪而行，集福非福不動諸行，而",
    "T10n0287_004:0552c17": "彼有情諸行所植有漏有取心之種子，復續",
    "T10n0287_004:0552c18": "來世生及老死，中有、後有業田攝藏。無明闇",
    "T10n0287_004:0552c19": "覆、愛水滋潤、我慢溉灌、見網增盛，生名色種",
    "T10n0287_004:0552c20": "芽，生已增長，名色長已五根流轉，諸根轉已",
    "T10n0287_004:0552c21": "遞互與識相對有觸，由觸相對諸受發生，自",
    "T10n0287_004:0552c22": "後於受欣樂名愛，愛增長取，取增生有，由有",
    "T10n0287_004:0552c23": "生已五蘊發生，五蘊起已於五趣中漸漸衰",
    "T10n0287_004:0552c24": "變，衰已失壞，衰失壞故有諸熱惱，因熱惱故",
    "T10n0287_004:0552c25": "一切愁歎，及苦憂惱眾苦皆集，此之一切無",
    "T10n0287_004:0552c26": "有集者，任運而滅亦無滅者。』菩薩如是隨順",
    "T10n0287_004:0552c27": "行相觀察緣起。",
    "T10n0287_004:0552c28": "[0552c28] 「復次，菩薩作是思惟：『以勝義相於諦無知名",
    "T10n0287_004:0552c29": "為無明，無明所作業果名行，行為依止初心",
    "T10n0287_004:0553a01": "名識，與識俱生餘四取蘊說為名色，名色增",
    "T10n0287_004:0553a02": "長說為六處，根、境與識三事和合名有漏觸，",
    "T10n0287_004:0553a03": "俱生名受，於受味著名為渴愛，渴愛增長是",
    "T10n0287_004:0553a04": "名為取，從取起有漏業名為有，業等流諸蘊",
    "T10n0287_004:0553a05": "起名為生，蘊熟為老，蘊壞名死，臨死欲壞愚迷",
    "T10n0287_004:0553a06": "之者有貪戀故心熱名愁，由愁發語號&#x5637;喟",
    "T10n0287_004:0553a07": "歎，五根相對不悅名苦，意識相對不悅名憂，",
    "T10n0287_004:0553a08": "憂苦所生吁&#x55DE;名惱，純大苦對如是增成，於",
    "T10n0287_004:0553a09": "中永無作者、受者。』復作是念：『由執作者方有",
    "T10n0287_004:0553a10": "作用；既無作者，以勝義諦作用亦無。』即此菩",
    "T10n0287_004:0553a11": "薩作是思惟：所言三界，此唯是心，如來於此",
    "T10n0287_004:0553a12": "分別演說十二有支，皆依一心如是而立。何",
    "T10n0287_004:0553a13": "以故？若於事中貪欲相應，心起是識事即是",
    "T10n0287_004:0553a14": "行，於行迷惑是即無明，行與無明及心共生",
    "T10n0287_004:0553a15": "是謂名色，名色增長是謂六處，六處分是謂",
    "T10n0287_004:0553a16": "觸，觸共生是受，受用之時無厭是愛，愛逼攝",
    "T10n0287_004:0553a17": "受不捨是取，彼有支生起是有，有所起名生，",
    "T10n0287_004:0553a18": "生熟為老，老壞為死。此中無明有二種所作：",
    "T10n0287_004:0553a19": "一、所緣故迷惑有情；二、為諸行生起與因。諸",
    "T10n0287_004:0553a20": "行亦有二種所作：一、能生起未來異熟；二、為",
    "T10n0287_004:0553a21": "於識生起與因。識亦有二種所作：一、能續有；",
    "T10n0287_004:0553a22": "二、為名色生起與因。名色亦有二種所作：一、",
    "T10n0287_004:0553a23": "互相資助；二、為六處生起與因。六處亦有二",
    "T10n0287_004:0553a24": "種所作：一、能現示自境差別；二、為於觸生起",
    "T10n0287_004:0553a25": "與因。觸亦有二種所作：一、能觸所緣；二、為於",
    "T10n0287_004:0553a26": "受生起與因。受亦有二種所作：一、能領納愛、",
    "T10n0287_004:0553a27": "非愛境及二相違；二、為於愛生起與因。愛亦",
    "T10n0287_004:0553a28": "有二種所作：一、令可染事中染著；二、為於取",
    "T10n0287_004:0553a29": "生起與因。取亦有二種所作：一、能續雜染；二、",
    "T10n0287_004:0553b01": "為於有生起與因。有亦有二種所作：一、令後",
    "T10n0287_004:0553b02": "有異趣現前；二、為於生生起與因。生亦有二",
    "T10n0287_004:0553b03": "種所作：一、能起諸蘊；二、為於老生起與因。老",
    "T10n0287_004:0553b04": "亦有二種所作：一、令諸根有衰變異；二、共死",
    "T10n0287_004:0553b05": "會合生起與因。死亦有二種所作：一、能壞諸",
    "T10n0287_004:0553b06": "行；二、非遍知斷。",
    "T10n0287_004:0553b07": "[0553b07] 「復次，於中無明緣行者，無明緣性，謂行不斷",
    "T10n0287_004:0553b08": "復有扶助。行緣識者，於行緣性，謂識不斷復",
    "T10n0287_004:0553b09": "有扶助。識緣名色者，於識緣性，謂名色不斷",
    "T10n0287_004:0553b10": "復有扶助。名色緣六處者，名色緣性，謂六處",
    "T10n0287_004:0553b11": "不斷復有扶助。六處緣觸者，六處緣性，謂觸",
    "T10n0287_004:0553b12": "不斷復有扶助。觸緣受者，於觸緣性，謂受不",
    "T10n0287_004:0553b13": "斷復有扶助。受緣愛者，於受緣性，謂愛不斷",
    "T10n0287_004:0553b14": "復有扶助。愛緣取者，於愛緣性，謂取不斷復",
    "T10n0287_004:0553b15": "有扶助。取緣有者，於取緣性，謂有不斷復有",
    "T10n0287_004:0553b16": "扶助。有緣生者，於有緣性，謂生不斷復有扶",
    "T10n0287_004:0553b17": "助。生緣老死者，於生緣性，謂老死不斷復有",
    "T10n0287_004:0553b18": "扶助。無明滅故行滅者，由於無明緣性無故，",
    "T10n0287_004:0553b19": "諸行斷滅更無扶助。行滅故識滅者，由於諸",
    "T10n0287_004:0553b20": "行緣性無故，識亦斷滅更無扶助。識滅故名",
    "T10n0287_004:0553b21": "色滅者，由於識緣性無故，名色斷滅更無扶",
    "T10n0287_004:0553b22": "助。名色滅故六處滅者，由於名色緣性無故，",
    "T10n0287_004:0553b23": "六處斷滅更無扶助。六處滅故觸滅者，由於",
    "T10n0287_004:0553b24": "六處緣性無故，觸亦斷滅更無扶助。觸滅故",
    "T10n0287_004:0553b25": "受滅者，由於觸緣性無故，受亦斷滅更無扶",
    "T10n0287_004:0553b26": "助。受滅故愛滅者，由於受緣性無故，愛亦斷",
    "T10n0287_004:0553b27": "滅更無扶助。愛滅故取滅者，由於愛緣性無",
    "T10n0287_004:0553b28": "故，取亦斷滅更無扶助。取滅故有滅者，由於",
    "T10n0287_004:0553b29": "取緣性無故，有亦斷滅更無扶助。有滅故生",
    "T10n0287_004:0553c01": "滅者，由於有緣性無故，生亦斷滅更無扶助。",
    "T10n0287_004:0553c02": "生滅故老死滅者，由於生緣性無故，老死斷",
    "T10n0287_004:0553c03": "滅更無扶助。",
    "T10n0287_004:0553c04": "[0553c04] 「復次，於中無明、愛、取，是謂煩惱流不斷絕；行、",
    "T10n0287_004:0553c05": "有是業流不斷絕；餘支是苦流不斷絕。以差",
    "T10n0287_004:0553c06": "別故前後際滅，是流斷絕如是三流，悉是無",
    "T10n0287_004:0553c07": "我，離我、我所，自性生滅猶若束蘆。",
    "T10n0287_004:0553c08": "[0553c08] 「復次，所說無明緣行是前世觀待；識乃至受",
    "T10n0287_004:0553c09": "是現世觀待；愛乃至有是後世觀待，由是於",
    "T10n0287_004:0553c10": "後相續流轉。無明滅故行滅者是觀待斷絕。",
    "T10n0287_004:0553c11": "復由如是十二有支有三苦性：此中諸行乃",
    "T10n0287_004:0553c12": "至六處是行苦性；觸、受此二是苦苦性；所餘",
    "T10n0287_004:0553c13": "有支是壞苦性。無明滅故行滅者，是三苦性",
    "T10n0287_004:0553c14": "究竟斷滅。無明緣行者是則顯行，從因從緣",
    "T10n0287_004:0553c15": "所生之性，餘亦如是。無明滅故行滅者此則",
    "T10n0287_004:0553c16": "顯示，行無自性，餘亦如是。無明緣行者，是生",
    "T10n0287_004:0553c17": "連縛，餘亦如是。無明滅故行滅者，是滅連縛，",
    "T10n0287_004:0553c18": "餘亦如是。無明緣行者，是隨順有觀，餘亦如",
    "T10n0287_004:0553c19": "是。無明滅故行滅者，是隨順盡滅觀，餘亦如",
    "T10n0287_004:0553c20": "是。菩薩如是以十行相順逆觀察諸緣起法，",
    "T10n0287_004:0553c21": "所謂：有支相續故、入一心故、自業差別故、不",
    "T10n0287_004:0553c22": "相捨離故、三流不斷故、前今後世觀待理故、",
    "T10n0287_004:0553c23": "三苦集故、因緣所生故、生滅連縛故、觀有盡",
    "T10n0287_004:0553c24": "故。菩薩以是十種行相觀諸緣起，由以無我、",
    "T10n0287_004:0553c25": "無壽命者、無數取趣自性空寂，離作者、受者",
    "T10n0287_004:0553c26": "觀緣起故，空解脫門而現在前，即此菩薩彼",
    "T10n0287_004:0553c27": "諸有支自性滅故，究竟解脫現證住故，無少",
    "T10n0287_004:0553c28": "法相後生起者，由是無相解脫門而現在前。",
    "T10n0287_004:0553c29": "又此菩薩如是趣入空無相已，無餘願求唯",
    "T10n0287_004:0554a01": "除大悲，為先導故成熟有情，由是無願解脫",
    "T10n0287_004:0554a02": "門而現在前。菩薩如是修習此三解脫門時，",
    "T10n0287_004:0554a03": "離自、他想，遠離作者及受者想，離有、無想，大",
    "T10n0287_004:0554a04": "悲為首，於未修證諸覺分法為修證故，轉復",
    "T10n0287_004:0554a05": "修行，作是思惟：『由相應故有為法轉，由不相",
    "T10n0287_004:0554a06": "應不能流轉；由和合故有為流轉，若無和合",
    "T10n0287_004:0554a07": "則不流轉；我已解了諸有為法，如是多咎污",
    "T10n0287_004:0554a08": "染而轉，是故我今當斷相應及彼和合。然為",
    "T10n0287_004:0554a09": "成熟諸有情故，不應永滅一切有為。』唯諸佛",
    "T10n0287_004:0554a10": "子！菩薩如是，觀諸有為多咎污染，永無自性",
    "T10n0287_004:0554a11": "本性畢竟不生不滅。觀察此時興大悲故，不",
    "T10n0287_004:0554a12": "捨一切有情聚故，名無著智現前般若波羅",
    "T10n0287_004:0554a13": "蜜多住，以寄現故而現在前。菩薩成就如是",
    "T10n0287_004:0554a14": "智已，慧到彼岸住之所照，引發能引覺分眾",
    "T10n0287_004:0554a15": "緣，然非有住而住之。觀有為法自性寂滅不",
    "T10n0287_004:0554a16": "住，於彼菩提分法未圓滿。菩薩住此現前地",
    "T10n0287_004:0554a17": "中，名入空性三摩地而現在前。自性空性三",
    "T10n0287_004:0554a18": "摩地，勝義空性三摩地，最上空性三摩地，大",
    "T10n0287_004:0554a19": "空性三摩地，相應空性三摩地，引發空性三",
    "T10n0287_004:0554a20": "摩地，如理無分別空性三摩地，有顧戀空性",
    "T10n0287_004:0554a21": "三摩地，離不離空性三摩地，而悉現前。此菩",
    "T10n0287_004:0554a22": "薩如是上首於空性門，百萬三摩地而現在",
    "T10n0287_004:0554a23": "前，如是於無相門百萬三摩地，於無願門百",
    "T10n0287_004:0554a24": "萬三摩地皆現在前。"
}