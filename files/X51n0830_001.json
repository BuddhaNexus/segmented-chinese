{
    "X51n0830_001:0810b05": "No. 830",
    "X51n0830_001:0810b06": "觀所緣緣論會釋",
    "X51n0830_001:0810b08": "陳那菩薩 造",
    "X51n0830_001:0810b09": "唐三藏法師 玄奘 譯",
    "X51n0830_001:0810b10": "明蜀沙門 明昱 會釋",
    "X51n0830_001:0810b11": "[0810b11] 觀者察義。所緣者有境義。緣者能引生識義。謂觀",
    "X51n0830_001:0810b12": "察所緣之境。亦能引生於識。方是所緣緣也。故論",
    "X51n0830_001:0810b13": "中云。帶彼相起。及從彼生。釋論云。凡是境者。理須",
    "X51n0830_001:0810b14": "生其似自相識。隨境之識。彼是能生。彼是所緣。故",
    "X51n0830_001:0810b15": "知所緣緣者。唯一色等法。具足有境引生二義。而",
    "X51n0830_001:0810b16": "餘乘別執極微者。縱許引生。闕有境義。別執和合",
    "X51n0830_001:0810b17": "者。縱許有境。又無引生。故論主令彼觀察二義斯",
    "X51n0830_001:0810b18": "備。方可立宗。",
    "X51n0830_001:0810b19": "[0810b19] 諸有欲令眼等五識。以外色作所緣緣者。或執極微",
    "X51n0830_001:0810b20": "許有實體能生識故。或執和合以識生時。帶彼相故。",
    "X51n0830_001:0810b21": "[0810b21] 餘乘所執。心境兩分。謂離識外。別有色等五塵。與",
    "X51n0830_001:0810b22": "眼等識作所緣緣。非意識故。以彼意識。唯緣假故。",
    "X51n0830_001:0810b23": "釋論謂餘乘意云。縱許意識緣實事境。有其片分。",
    "X51n0830_001:0810b24": "亦能將識相似之相。離無其境。於眼等識。境不相",
    "X51n0830_001:0810c01": "離。是知彼執外色等法。唯與五識作所緣緣。或執",
    "X51n0830_001:0810c02": "下。彼許極微體無轉變。是實有義。體既實有。則能",
    "X51n0830_001:0810c03": "生識。故執極微作所緣緣。釋論云。或許極微。雖復",
    "X51n0830_001:0810c04": "極微。唯共聚已。而見生滅。然而實體。一一皆緣。不",
    "X51n0830_001:0810c05": "緣總聚。猶如色等。設自諸根悉皆現前。境不雜亂。",
    "X51n0830_001:0810c06": "彼根功能各決定故。而於實事。斷割有能。一一極",
    "X51n0830_001:0810c07": "微。成所緣境。彼因性故。彼眼等識之因性故。是彼",
    "X51n0830_001:0810c08": "生起親友分義。然而有說。其所緣境。是識生因。在",
    "X51n0830_001:0810c09": "諸緣故。引此以證極微為所緣緣也。或執和合者。",
    "X51n0830_001:0810c10": "彼許極微。合聚為相。而有所緣。所緣實有。必能生",
    "X51n0830_001:0810c11": "識。故識生時。帶彼相起。是執和合為所緣緣也。釋",
    "X51n0830_001:0810c12": "論云。或復於彼為總聚者。彼諸論者。執眾極微。所",
    "X51n0830_001:0810c13": "有合聚。為此所緣。相識生故。由於總聚而生其智。",
    "X51n0830_001:0810c14": "是故定知彼為所緣。如有說云。若識有彼相。彼是",
    "X51n0830_001:0810c15": "此之境。亦引此以證和合為所緣緣也。",
    "X51n0830_001:0810c16": "[0810c16] 二俱非理。所以者何。",
    "X51n0830_001:0810c17": " 極微於五識  設緣非所緣  彼相識無故",
    "X51n0830_001:0810c18": " 猶如眼根等",
    "X51n0830_001:0810c19": "[0810c19] 論主總破前執極微和合。為前五識所緣緣者。俱",
    "X51n0830_001:0810c20": "非理也。所以者何者。徵釋非理之義。極微下。立比",
    "X51n0830_001:0810c21": "量破之。極微是前陳有法。於五識設緣非所緣為",
    "X51n0830_001:0810c22": "宗。彼相識無故為因。猶如眼根等為喻。謂彼所執",
    "X51n0830_001:0810c23": "極微之體。無轉變故。許是實有。於五識上。設若許",
    "X51n0830_001:0810c24": "有生識之緣。非是所緣之境。以極微相。眼等識上",
    "X51n0830_001:0811a01": "無故。猶如眼等五根。於眼等五識上。無有所緣義",
    "X51n0830_001:0811a02": "故。以眼不自見。耳不自聞。鼻不自&#x9F45;。舌不自嘗。身",
    "X51n0830_001:0811a03": "不自觸。是謂五識上無五根之相。以喻五識上無",
    "X51n0830_001:0811a04": "極微相狀者。由彼極微。至極微細名色邊際。於眼",
    "X51n0830_001:0811a05": "等識。力不能對。故於極微。說有生識緣。而無所緣",
    "X51n0830_001:0811a06": "境也。",
    "X51n0830_001:0811a07": "[0811a07] 所緣緣者。謂能緣識。帶彼相起。及有實體。令能緣識。",
    "X51n0830_001:0811a08": "託彼而生。色等極微。設有實體。能生五識。容有緣義。",
    "X51n0830_001:0811a09": "然非所緣。如眼根等。於眼等識。無彼相故。如是極微。",
    "X51n0830_001:0811a10": "於眼等識。無所緣義。",
    "X51n0830_001:0811a11": "[0811a11] 將釋頌詞。先明所緣緣正義。謂能緣識。帶彼相起",
    "X51n0830_001:0811a12": "者。釋有所緣境也。及有實體。令能緣識託彼而生",
    "X51n0830_001:0811a13": "者。釋有生識緣也。以能緣見分。及所緣相分。同依",
    "X51n0830_001:0811a14": "自證分生。不前不後。同時起故。應知識不自生。生",
    "X51n0830_001:0811a15": "必帶相為所緣境。相不自起。起必引識作能緣心。",
    "X51n0830_001:0811a16": "由此一法。有二功能。一能引識。一作所緣。故名所",
    "X51n0830_001:0811a17": "緣。而又名緣也。色等下。正釋頌詞。色等極微。至然",
    "X51n0830_001:0811a18": "非所緣者。釋前二句所立之宗。如眼根等。至無彼",
    "X51n0830_001:0811a19": "相故者。釋後二句因喻之義。如是極微。至無所緣",
    "X51n0830_001:0811a20": "義者。結顯緣義容有。必無所緣境也。",
    "X51n0830_001:0811a21": " 和合於五識  設所緣非緣  彼體實無故",
    "X51n0830_001:0811a22": " 猶如第二月",
    "X51n0830_001:0811a23": "[0811a23] 論主立量。破第二執義。和合是前陳有法。於五識",
    "X51n0830_001:0811a24": "設所緣非緣為宗。彼體實無故為因。猶如第二月",
    "X51n0830_001:0811b01": "為喻。謂彼所執和合之法。合聚為相。形顯現故。說",
    "X51n0830_001:0811b02": "為有境。於五識上。設若許有所緣之境。非是生識",
    "X51n0830_001:0811b03": "之緣。以彼和合體無實故。如第二月者。以是&#x63D1;目",
    "X51n0830_001:0811b04": "錯亂現故。以喻和合元非實有。眾微合聚。有假相",
    "X51n0830_001:0811b05": "生。故說設許所緣。而非緣義。",
    "X51n0830_001:0811b06": "[0811b06] 色等和合於眼識等。有彼相故。設作所緣。然無緣義。",
    "X51n0830_001:0811b07": "如眼錯亂。見第二月。彼無實體。不能生故。如是和合",
    "X51n0830_001:0811b08": "於眼等識。無有緣義。",
    "X51n0830_001:0811b09": "[0811b09] 釋上頌意。謂執色等諸和合相。於眼識等。設許有",
    "X51n0830_001:0811b10": "彼和合相現。有是所緣。然而和合。其體非實。無有",
    "X51n0830_001:0811b11": "緣義。如於眼中錯亂。見有第二月相。彼非實有。以",
    "X51n0830_001:0811b12": "喻和合。亦非實有。不能生識。故無緣義。",
    "X51n0830_001:0811b13": "[0811b13] 故外二事。於所緣緣。互闕一支。俱不應理。",
    "X51n0830_001:0811b14": "[0811b14] 結成前執二義非理。外二事者。即前所執極微和",
    "X51n0830_001:0811b15": "合。離識別有。故云外事。於所緣緣。互闕一支者。謂",
    "X51n0830_001:0811b16": "於極微。闕所緣境。於彼和合。闕生識緣。故外二事。",
    "X51n0830_001:0811b17": "俱不應理。釋論云。離識之外。執有二種極微總聚。",
    "X51n0830_001:0811b18": "此皆闕其一分義故。自體相現。及能生性。具斯二",
    "X51n0830_001:0811b19": "分。方是所緣。於極微處。即闕初支(即前自體相現)。於第二",
    "X51n0830_001:0811b20": "通。便亡第二(即前及能生性)。若如是者。如向所論二種過",
    "X51n0830_001:0811b21": "失。重更收攝。令使無差。論釋記云。此乃警其勿犯",
    "X51n0830_001:0811b22": "耳。",
    "X51n0830_001:0811b23": "[0811b23] 有執色等。各有多相。於中一分。是現量境。故諸極微",
    "X51n0830_001:0811b24": "相資。各有一和集相。此相實有。各能發生似已相識。",
    "X51n0830_001:0811c01": "故與五識。作所緣緣。",
    "X51n0830_001:0811c02": "[0811c02] 由前論主於極微處。許能生識。於和合處。許作所",
    "X51n0830_001:0811c03": "緣。故餘乘轉計云。前許極微有生識緣。又許和合",
    "X51n0830_001:0811c04": "為所緣境。今推極微體中具和集義。故諸極微有",
    "X51n0830_001:0811c05": "和合相。即將極微。能引生識。體具和集。即作所緣。",
    "X51n0830_001:0811c06": "二義斯備。其必無失。今言有執色等者。等於聲香",
    "X51n0830_001:0811c07": "味觸五塵也。各有多相者。謂色有青黃等相。聲有",
    "X51n0830_001:0811c08": "清濁等相。香有好惡等相。味有甜苦等相。觸有冷",
    "X51n0830_001:0811c09": "煖等相。於中一分是現量境者。謂於五塵極微體",
    "X51n0830_001:0811c10": "中。各具一分和集。是現量境。故諸下。謂由極微體",
    "X51n0830_001:0811c11": "具和集。故諸極微。彼此相資。於五塵中。各有一分",
    "X51n0830_001:0811c12": "和集相現。此相實有。各能發生似已相識者。是說",
    "X51n0830_001:0811c13": "極微體具和集。能與五識作所緣緣。",
    "X51n0830_001:0811c14": "[0811c14] 此亦非理。所以者何。",
    "X51n0830_001:0811c15": " 和集如堅等  設於眼等識  是緣非所緣",
    "X51n0830_001:0811c16": " 許極微相故",
    "X51n0830_001:0811c17": "[0811c17] 論主復立比量。破彼轉計。和集是前陳有法。設於",
    "X51n0830_001:0811c18": "眼等識。是緣非所緣為宗。許極微相故為因。如堅",
    "X51n0830_001:0811c19": "等為喻。謂彼所執極微體具和集相者。猶如堅濕",
    "X51n0830_001:0811c20": "煖動等相。非眼所見。無所緣義。故立宗云。設於眼",
    "X51n0830_001:0811c21": "等識上。許是生識之緣。無所緣性。以許極微體具",
    "X51n0830_001:0811c22": "和集。元是極微一體相故。",
    "X51n0830_001:0811c23": "[0811c23] 如堅等相。雖是實有。於眼等識。容有緣義。而非所緣。",
    "X51n0830_001:0811c24": "眼等識上。無彼相故。色等極微。諸和集相。理亦應爾。",
    "X51n0830_001:0812a01": "彼俱執為極微相故。",
    "X51n0830_001:0812a02": "[0812a02] 釋上頌意。堅濕煖動。四大性也。地水火風。四大相",
    "X51n0830_001:0812a03": "也。堅等能造。地等方現。故知堅等性之相狀。是實",
    "X51n0830_001:0812a04": "有體。於眼等識。容有緣義。而非所緣。眼等識上。無",
    "X51n0830_001:0812a05": "彼堅等相狀性故者。以堅濕等。唯住性位。不同地",
    "X51n0830_001:0812a06": "等相貌顯現。色等下。以法合喻。謂非極微體具和",
    "X51n0830_001:0812a07": "集。許是實有。容有緣義。而非所緣。眼等識上。無極",
    "X51n0830_001:0812a08": "微體具和集相故。故云亦爾。由執和集不離極微。",
    "X51n0830_001:0812a09": "故復責云。彼俱執為極微相故。",
    "X51n0830_001:0812a10": "[0812a10] 執眼等識。能緣極微。諸和集相。復有別生。",
    "X51n0830_001:0812a11": "[0812a11] 由前轉計極微體具和集之相為所緣緣。論主以",
    "X51n0830_001:0812a12": "如堅等喻破之。謂彼所執俱是極微相狀性故。無",
    "X51n0830_001:0812a13": "所緣義。故復轉計和集之相。即是極微。相顯現故。",
    "X51n0830_001:0812a14": "有是所緣。體是極微。復能生識。今言執眼等識能",
    "X51n0830_001:0812a15": "緣極微諸和集相者。謂諸五塵。和集之相。皆是極",
    "X51n0830_001:0812a16": "微合聚為體。體能生識故。緣彼極微和集差別之",
    "X51n0830_001:0812a17": "相。復能引生差別識者。識生似境故。故云復有別",
    "X51n0830_001:0812a18": "生。",
    "X51n0830_001:0812a19": " 瓶甌等覺相  彼執應無別  非形別故別",
    "X51n0830_001:0812a20": " 形別非實故",
    "X51n0830_001:0812a21": "[0812a21] 論主說頌。破前執意。初句。牒彼執意。彼謂瓶甌等",
    "X51n0830_001:0812a22": "形有別。所生覺相亦有差別。第二句。總破。謂所緣",
    "X51n0830_001:0812a23": "瓶甌雖有差別。能緣覺相。應無有別。以前唯許極",
    "X51n0830_001:0812a24": "微能生識故。後二句。釋成。謂瓶甌之形既非實有。",
    "X51n0830_001:0812b01": "不能引生能緣覺相。故云。非形別故。覺相亦別。以",
    "X51n0830_001:0812b02": "彼形別。非實有故。",
    "X51n0830_001:0812b03": "[0812b03] 瓶甌等物。大小等者。能成極微。多少同故。緣彼覺相",
    "X51n0830_001:0812b04": "應無差別。若謂彼形物相別故。覺相別者。理亦不然。",
    "X51n0830_001:0812b05": "瓨等別形。唯在瓶等假法上有。非極微故。",
    "X51n0830_001:0812b06": "[0812b06] 釋上頌意。瓶甌等者。等物之多。大小等者。等形之",
    "X51n0830_001:0812b07": "別。此釋所緣有差別也。能成極微。多少同故者。多",
    "X51n0830_001:0812b08": "能成大。少能成小。極微本同。此釋生識緣無差別。",
    "X51n0830_001:0812b09": "緣彼覺相應無差別者。彼執和集為境。極微生識。",
    "X51n0830_001:0812b10": "極微既同。所生覺相。應無差別。若謂下。牒彼執意。",
    "X51n0830_001:0812b11": "以釋第三句為破詞。故云理亦不然。瓨等下。釋第",
    "X51n0830_001:0812b12": "四句。成上第三句義。瓨字音缸。長頸瓶也。譯師以",
    "X51n0830_001:0812b13": "瓨瓶二字互用。",
    "X51n0830_001:0812b14": "[0812b14] 彼不應執極微亦有差別形相。所以者何。",
    "X51n0830_001:0812b15": " 極微量等故  形別唯在假  析彼至極微",
    "X51n0830_001:0812b16": " 彼覺定捨故",
    "X51n0830_001:0812b17": "[0812b17] 恐彼轉計極微亦有差別形相。故先抑云。彼不應",
    "X51n0830_001:0812b18": "等。所以者何。徵釋極微無別之義。頌中初句。謂能",
    "X51n0830_001:0812b19": "成極微。隨有多少。其量皆等。無差別故。次句破彼",
    "X51n0830_001:0812b20": "形別唯假。不能生識。後二句。釋成次句。謂析彼形",
    "X51n0830_001:0812b21": "至於極微。緣彼別形所生覺相。決定捨故。",
    "X51n0830_001:0812b22": "[0812b22] 非瓶甌等。能成極微。有形量別。捨微圓相。故知別形。",
    "X51n0830_001:0812b23": "在假非實。又形別物。析至極微。彼覺定捨。非青等物。",
    "X51n0830_001:0812b24": "析至極微。彼覺可捨。由此形別。唯世俗有。非如青等。",
    "X51n0830_001:0812c01": "亦在實物。是故五識所緣緣體。非外色等。其理極成。",
    "X51n0830_001:0812c02": "[0812c02] 釋上頌意。謂非瓶甌有形量別。即捨能成極微圓",
    "X51n0830_001:0812c03": "滿之相。以彼極微。無轉變故。故知別形。在假非實",
    "X51n0830_001:0812c04": "者。釋次句。又形別物。析至極微。彼覺定捨者。釋後",
    "X51n0830_001:0812c05": "二句。非青等物。析至極微。彼覺可捨者。例顯。謂形",
    "X51n0830_001:0812c06": "猶可析。色不可分。猶可析故。應知是假。不可分故。",
    "X51n0830_001:0812c07": "亦在實物。是故下。結顯內色為所緣緣。其理極成。",
    "X51n0830_001:0812c08": "[0812c08] 彼所緣緣。豈全不有。非全不有。若爾云何。",
    "X51n0830_001:0812c09": " 內色如外現  為識所緣緣  許彼相在識",
    "X51n0830_001:0812c10": " 及能生識故",
    "X51n0830_001:0812c11": "[0812c11] 前破外執之非。此明內色為正。故復問云。彼前五",
    "X51n0830_001:0812c12": "識所緣緣法。豈全不有。答云。非全不有。若爾云何",
    "X51n0830_001:0812c13": "者。牒徵非全不有之義。頌中依內色立宗。顯示大",
    "X51n0830_001:0812c14": "乘所緣緣義。內色為前陳有法。為識所緣緣為宗。",
    "X51n0830_001:0812c15": "許彼相在識。及能生識故為因。如外現為喻。頌中",
    "X51n0830_001:0812c16": "前二句。謂內相分。如彼所執心外有法而顯現故。",
    "X51n0830_001:0812c17": "與前五識作所緣緣。釋論云。此中內聲。為顯不離",
    "X51n0830_001:0812c18": "於識。而有所緣。由諸世俗。共許於境。在外而住。應",
    "X51n0830_001:0812c19": "云如外。此不離識。應知色無內外。執者自外。以對",
    "X51n0830_001:0812c20": "外故。復有內名。若不執外。內亦不名。內外俱泯。成",
    "X51n0830_001:0812c21": "唯識義。後二句。如次釋成所緣緣義。許彼相在識",
    "X51n0830_001:0812c22": "者。有所緣也。及能生識故者。有緣義也。",
    "X51n0830_001:0812c23": "[0812c23] 外境雖無。而有內色似外境現。為所緣緣。許眼等識。",
    "X51n0830_001:0812c24": "帶彼相起。及從彼生。具二義故。",
    "X51n0830_001:0813a01": "[0813a01] 外境雖無者。牒前已破極微和合。理非有也。而有",
    "X51n0830_001:0813a02": "內色。似外境現。為所緣緣者。釋頌中前二句。許眼",
    "X51n0830_001:0813a03": "等識。帶彼相起。及從彼生者。釋後二句。帶彼相起。",
    "X51n0830_001:0813a04": "釋所緣。及從彼生。釋緣義。故云具二義故。",
    "X51n0830_001:0813a05": "[0813a05] 此內境相。既不離識。如何俱起能作識緣。",
    "X51n0830_001:0813a06": "[0813a06] 餘乘問。內境相分。既不離識。與識俱起。如何俱起。",
    "X51n0830_001:0813a07": "能作識緣。何則。要前引後。方有緣義。",
    "X51n0830_001:0813a08": " 決定相隨故  俱時亦作緣  或前為後緣",
    "X51n0830_001:0813a09": " 引彼功能故",
    "X51n0830_001:0813a10": "[0813a10] 論主答。謂境與識。決定相隨。雖俱時起。亦能作緣。",
    "X51n0830_001:0813a11": "引生於識。若不引生。不名俱起。及相隨義。後二句。",
    "X51n0830_001:0813a12": "就問中前後義答。謂或能引前識功能。即為引生",
    "X51n0830_001:0813a13": "後識緣故。如眼緣色。色中功能引識同起。識即緣",
    "X51n0830_001:0813a14": "色。前眼識滅。後識生時。亦是能引前識功能。即能",
    "X51n0830_001:0813a15": "引生後識緣境。故說前為後緣。引彼識起。是功能",
    "X51n0830_001:0813a16": "故。",
    "X51n0830_001:0813a17": "[0813a17] 境相與識。定相隨故。雖俱時起。亦作識緣。因明者說。",
    "X51n0830_001:0813a18": "若此與彼。有無相隨。雖俱時生。而亦得有因果相故。",
    "X51n0830_001:0813a19": "或前識相。為後識緣。引本識中。生似自果功能令起。",
    "X51n0830_001:0813a20": "不違理故。",
    "X51n0830_001:0813a21": "[0813a21] 境相下。釋頌中前二句。因明下。引證。謂彼說言。若",
    "X51n0830_001:0813a22": "此相分。與彼見分。有無相隨。雖俱時生。而亦得有",
    "X51n0830_001:0813a23": "相分為因。見分為果的義。言有無相隨者。有即相",
    "X51n0830_001:0813a24": "見二分住現行時。無即相見二分居種子時。住現",
    "X51n0830_001:0813b01": "行時。彼彼有用。種子位中。彼彼用無。此說相分見",
    "X51n0830_001:0813b02": "分。若現若種。決定相隨。是不離義。或前下。釋後二",
    "X51n0830_001:0813b03": "句。本識。即第八識。似自果者。謂眼根引生眼識。乃",
    "X51n0830_001:0813b04": "至身根引生身識。名為自果。是以眼等為因。生識",
    "X51n0830_001:0813b05": "為果。意謂引本識中生似自果者。乃是五根功能",
    "X51n0830_001:0813b06": "令起。不違理故。",
    "X51n0830_001:0813b07": "[0813b07] 若五識生。唯緣內色。如何亦說。眼等為緣。",
    "X51n0830_001:0813b08": "[0813b08] 餘乘問。謂若五識唯緣內色。即得生起。如何餘處。",
    "X51n0830_001:0813b09": "亦說眼等五根為緣。方得生識。",
    "X51n0830_001:0813b10": " 識上色功能  名五根應理  功能與境色",
    "X51n0830_001:0813b11": " 無始互為因",
    "X51n0830_001:0813b12": "[0813b12] 論主答。前二句。以明根境俱屬色故。故言色時。根",
    "X51n0830_001:0813b13": "境俱彰。謂本識上。有相分色。五識所緣。名五塵境。",
    "X51n0830_001:0813b14": "色中功能。引生五識名為五根。應當正理。後二句。",
    "X51n0830_001:0813b15": "明互為因。謂五根功能。與五境色。從無始來。更互",
    "X51n0830_001:0813b16": "為因。功能為因。引生境色。境色為因。引起功能。是",
    "X51n0830_001:0813b17": "更互為因的義。",
    "X51n0830_001:0813b18": "[0813b18] 以能發識。比知有根。此但功能。非外所造。故本識上。",
    "X51n0830_001:0813b19": "五色功能。名眼等根。亦不違理。功能發識。理無別故。",
    "X51n0830_001:0813b20": "在識在餘。雖不可說。而外諸法。理非有故。定應許此。",
    "X51n0830_001:0813b21": "在識非餘。此根功能。與前境色。從無始際。展轉為因。",
    "X51n0830_001:0813b22": "謂此功能。至成熟位。生現識上。五內境色。此內境色。",
    "X51n0830_001:0813b23": "復能引起。異熟識上。五根功能。根境二色。與識一異。",
    "X51n0830_001:0813b24": "或非一異。隨樂應說。如是諸識。唯內境相。為所緣緣。",
    "X51n0830_001:0813c01": "理善成立。",
    "X51n0830_001:0813c02": "[0813c02] 以能發識比知有根者。謂根非現量。唯比量可知。",
    "X51n0830_001:0813c03": "此但功能。非外所造者。謂根與境。不同處故。發識",
    "X51n0830_001:0813c04": "功能。名為內處。即是五根。所緣之境。名為外處。即",
    "X51n0830_001:0813c05": "是五塵。以外所造。名為塵義。故本下。正釋前二句。",
    "X51n0830_001:0813c06": "功能發識理無別故者。謂發識功能。名勝義根。但",
    "X51n0830_001:0813c07": "取發識。即名為根。更無別義。在識在餘雖不可說",
    "X51n0830_001:0813c08": "者。謂色不離識。名為在識。心外有法。名為在餘。不",
    "X51n0830_001:0813c09": "論內色外色。唯取發識。名勝義根。故云雖不可說。",
    "X51n0830_001:0813c10": "然而心外執有極微和合諸法。以理推之。既非實",
    "X51n0830_001:0813c11": "有。定應許此。發識之色。在識非餘。此根下。釋後二",
    "X51n0830_001:0813c12": "句。謂此下。釋成展轉為因的義。成熟位者。即此果",
    "X51n0830_001:0813c13": "報已熟位也。謂由五根功能。於果報位。生起現識",
    "X51n0830_001:0813c14": "體上五內境色。名相分色。由內境色。復能引起當",
    "X51n0830_001:0813c15": "來異熟果上五根功能。名勝義根。前云外所造。今",
    "X51n0830_001:0813c16": "云內境色者。前分根境。故說外造。此不離識。故名",
    "X51n0830_001:0813c17": "內境。釋論云。此中內聲。言不離識。本無其外。望誰",
    "X51n0830_001:0813c18": "為內。故知內外之名。隨情假立。根境下。顯示唯識",
    "X51n0830_001:0813c19": "義。謂根境識三。即相見分。同自證分。故名為一。色",
    "X51n0830_001:0813c20": "心各別。復名為異。同體用別。名為非一。用別體同。",
    "X51n0830_001:0813c21": "又名非異。諦了唯識隨樂應說。苟非諦了。逐觸成",
    "X51n0830_001:0813c22": "邪。如是下。結顯內色為所緣緣。理善成立。意破餘",
    "X51n0830_001:0813c23": "乘妄執心外極微和合為所緣緣。俱非理也。"
}