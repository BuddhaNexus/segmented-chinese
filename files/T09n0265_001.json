{
    "T09n0265_001:0197a03": "薩曇分陀利經一卷",
    "T09n0265_001:0197a05": "失譯人名今附西晉錄",
    "T09n0265_001:0197a06": "聞如是：佛在羅閱祇耆闍崛山中，與大比丘",
    "T09n0265_001:0197a07": "眾四萬二千人俱。三慢陀[颱台+犮]陀、文殊師利菩",
    "T09n0265_001:0197a08": "薩等，八萬四千人；彌勒菩薩等，拔陀劫中千",
    "T09n0265_001:0197a09": "人。釋王等，與忉利諸天不可復計；梵王，與諸",
    "T09n0265_001:0197a10": "梵不可復計。阿闍世王，與閻浮提人王眾多",
    "T09n0265_001:0197a11": "不可復計。佛在四輩弟子，比丘、比丘尼、優婆",
    "T09n0265_001:0197a12": "塞、優婆夷中，說《薩曇分陀利》(漢言法華)，佛說無央數",
    "T09n0265_001:0197a13": "偈。是時，七寶浮圖，涌從地出上至梵天。浮圖",
    "T09n0265_001:0197a14": "中央，有七寶大講堂，懸幢幡華蓋，名香清潔。",
    "T09n0265_001:0197a15": "姝好講堂中有金床，床上有坐佛，字抱休",
    "T09n0265_001:0197a16": "羅蘭(漢言大寶)，歎釋迦文佛言：「善哉！善哉！我般泥",
    "T09n0265_001:0197a17": "洹已來，過恒邊沙劫、恒邊沙佛剎，止於空",
    "T09n0265_001:0197a18": "中。恒邊沙佛以過去，我歷爾所劫，初不還彼",
    "T09n0265_001:0197a19": "剎。我見釋迦文佛，精進求佛道，用人民故，布",
    "T09n0265_001:0197a20": "施無厭足，不惜手、不惜眼、不惜頭、不惜妻子",
    "T09n0265_001:0197a21": "象馬車乘、不惜珍寶，無有貪愛心。我故來出，",
    "T09n0265_001:0197a22": "欲供養釋迦文佛并度諸下劣，願釋迦文佛，",
    "T09n0265_001:0197a23": "坐我金床，更說《薩曇分陀利經》。」於是釋迦文",
    "T09n0265_001:0197a24": "佛，上講堂就於金床而坐，便說《薩曇分陀利",
    "T09n0265_001:0197a25": "經》，復說無央數偈言：",
    "T09n0265_001:0197a26": "「聞樂寶佛，　　知名字者，　　不畏生死，",
    "T09n0265_001:0197a27": "　不復勤苦；　　聞藥王佛，　　知字名者，",
    "T09n0265_001:0197a28": "　不得愈病，　　自識宿命。」",
    "T09n0265_001:0197a29": "於是釋迦文佛，說無央數阿僧祇劫，復說無",
    "T09n0265_001:0197b01": "央數阿僧祇劫。「我行菩薩道時，求索《薩曇分",
    "T09n0265_001:0197b02": "陀利經》布施與人，在所求索，飯食衣被七寶",
    "T09n0265_001:0197b03": "妻子，初無愛戀心。「我為有國王時，是世極長",
    "T09n0265_001:0197b04": "壽，我便立太子為王，棄國事，撾鼓搖鈴，自衒",
    "T09n0265_001:0197b05": "身言：『誰欲持我作奴者？我求索《薩曇分陀利",
    "T09n0265_001:0197b06": "經》，我欲行供養。』時，有一婆羅門語我言：『與我",
    "T09n0265_001:0197b07": "作奴來，我有《薩曇分陀利經》。』我便隨婆羅門",
    "T09n0265_001:0197b08": "去，一心作奴，汲水、掃地、採花菓，飲食婆羅",
    "T09n0265_001:0197b09": "門，千歲不懈息。」佛於是說偈言：",
    "T09n0265_001:0197b10": "「撾鼓搖鈴願，　　自衒言誰欲？",
    "T09n0265_001:0197b11": "　持我作奴者，　　我欲行供養，",
    "T09n0265_001:0197b12": "　奴心善意行。」",
    "T09n0265_001:0197b13": "佛言：「是時，王者，我身是也；時，婆羅門者，調達",
    "T09n0265_001:0197b14": "是。誰恩令我得滿六波羅蜜者、三十二相八",
    "T09n0265_001:0197b15": "十種好？皆是調達福恩。調達是我善師，善",
    "T09n0265_001:0197b16": "師恩令我得滿六波羅蜜、三十二相八十種",
    "T09n0265_001:0197b17": "好，威神尊貴度脫十方，一切皆是調達恩。調",
    "T09n0265_001:0197b18": "達却後阿僧祇劫，當得作佛，號名提和羅耶",
    "T09n0265_001:0197b19": "(漢言天王佛)，當得十種力，三十二相八十種好。天",
    "T09n0265_001:0197b20": "王佛國，名提和越(漢言天地國)。天王佛當為人民",
    "T09n0265_001:0197b21": "說法，盡劫不懈止。第一說法，當度恒邊沙人",
    "T09n0265_001:0197b22": "得羅漢道，恒邊沙人辟支佛道，恒邊沙人發",
    "T09n0265_001:0197b23": "阿耨多羅三藐三菩提心。「爾時，天王佛壽二",
    "T09n0265_001:0197b24": "十劫，乃般泥洹後，法住二十劫。天王佛般",
    "T09n0265_001:0197b25": "泥洹後，不散舍利，起作一七寶塔，廣六十里，",
    "T09n0265_001:0197b26": "長八十里，一切閻浮人，悉往供養佛舍利。是",
    "T09n0265_001:0197b27": "時，無央數人得羅漢道，無央數人發辟支佛",
    "T09n0265_001:0197b28": "心，無央數人發阿耨多羅三藐三菩提心。「善",
    "T09n0265_001:0197b29": "男子！善女人！聞是法華之經，信不誹謗，除滅",
    "T09n0265_001:0197c01": "過去當來罪，閉三惡道門，開三善道門，生天",
    "T09n0265_001:0197c02": "上常第一，生人中常第一，生十方佛前，自然",
    "T09n0265_001:0197c03": "七寶蓮華中化生。」",
    "T09n0265_001:0197c04": "於是下方佛所從菩薩，名般若拘，自白其佛，",
    "T09n0265_001:0197c05": "早還本土。釋迦文佛謂：「般若拘！我有菩薩，字",
    "T09n0265_001:0197c06": "文殊師利，可與相見乃還本土。」即時，文殊師",
    "T09n0265_001:0197c07": "利，從沙曷龍王池中涌出，坐大蓮華，華如",
    "T09n0265_001:0197c08": "車輪，其華千葉，從諸菩薩其數甚多。文殊師",
    "T09n0265_001:0197c09": "利下大蓮華，為二佛作禮，還與般若拘菩薩",
    "T09n0265_001:0197c10": "相問訊。般若拘問文殊：「所入池中度云何數",
    "T09n0265_001:0197c11": "多少？」文殊答曰：「其數甚多，無能計者；若當口",
    "T09n0265_001:0197c12": "說，非心所信，自當有證。」其池即時涌華從下",
    "T09n0265_001:0197c13": "而出，盡是池中一切所散。本發菩薩心者，其",
    "T09n0265_001:0197c14": "華在空中，但說摩訶衍事；本發聲聞者，其華",
    "T09n0265_001:0197c15": "在空中，但說斷生死事。文殊師利見華如是，",
    "T09n0265_001:0197c16": "以偈答般若拘菩薩言：「以仁者之意，自分別",
    "T09n0265_001:0197c17": "其數。」般若拘菩薩復問文殊師利：「說何等法，",
    "T09n0265_001:0197c18": "所度乃爾？」文殊答曰：「於是池中，但說《薩曇",
    "T09n0265_001:0197c19": "分陀利》。」般若拘復問：「其法甚尊，無能及者，為",
    "T09n0265_001:0197c20": "有便可得佛者不？」文殊答曰：「沙曷龍王有女",
    "T09n0265_001:0197c21": "年八歲，智慧甚大，意願不輕，便可得佛。」般若",
    "T09n0265_001:0197c22": "拘菩薩謂文殊師利言：「我見仁者之師，求佛",
    "T09n0265_001:0197c23": "勤苦，積累功德，劫數甚多，不信此女便可得",
    "T09n0265_001:0197c24": "佛。」池中有女即時涌出，遶佛三匝，叉手而白",
    "T09n0265_001:0197c25": "佛言：「佛相好端正，功德巍巍，為諸天所奉，為",
    "T09n0265_001:0197c26": "一切龍鬼神人民薩和薩所敬，所說法甚尊，",
    "T09n0265_001:0197c27": "今我立願，便欲得佛。」舍利弗即謂女：「雖發是",
    "T09n0265_001:0197c28": "願，佛不可得，又汝女，行積功累，行未應菩",
    "T09n0265_001:0197c29": "薩。」女自持一摩尼珠，其價當一大國，女疾過",
    "T09n0265_001:0198a01": "與佛，佛亦疾受。女謂舍利弗及般若拘菩薩：",
    "T09n0265_001:0198a02": "「我與佛珠為遲疾？」答曰：「甚疾！」女復言：「佛受我",
    "T09n0265_001:0198a03": "珠為遲疾？」答曰：「甚疾！」女言：「我與佛珠為遲，",
    "T09n0265_001:0198a04": "佛受我珠復遲，我今取佛疾。」於是，即時女身",
    "T09n0265_001:0198a05": "變為菩薩，眾會皆驚，即變為佛身，相種好",
    "T09n0265_001:0198a06": "皆具足。國土、弟子，如佛所為。一切眾會，天龍、",
    "T09n0265_001:0198a07": "鬼神、無央數人，皆發無上正真道意；三千大",
    "T09n0265_001:0198a08": "千國土，六反震動；三萬須陀洹，得阿惟越致。",
    "T09n0265_001:0198a09": "薩曇分陀利經一卷"
}