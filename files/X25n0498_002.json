{
    "X25n0498_002:0618a11": "金剛經正解卷下",
    "X25n0498_002:0618a13": "○究竟無我分第十七[0618a13] (分為四節。究推究。竟窮盡也。無我即是無四相。而但云",
    "X25n0498_002:0618a14": "無我者。四相皆因我相而生。無我即無四相也。究竟無我有二義。一是自然體。直下究竟。本無我體是也。",
    "X25n0498_002:0618a15": "一是勉然法。詳究到盡處。只是無我是也。經因自然體。而示人以勉然法。與中庸明則誠義相似)。",
    "X25n0498_002:0618a16": "[0618a16] 爾時須菩提白佛言(至)阿耨多羅三藐三菩提心者。",
    "X25n0498_002:0618a17": "[0618a17] 【講】爾時須菩提。聞佛不可思議之言。復問佛云。是",
    "X25n0498_002:0618a18": "經所重者。發菩提心也。若善男子善女人。果能發",
    "X25n0498_002:0618a19": "此心究竟。云何應住而不遷。至於妄幻心。云何降",
    "X25n0498_002:0618a20": "伏而不動。佛告之曰。菩提心者。本來自有當體現",
    "X25n0498_002:0618a21": "成。原為人所同具。只因眾生蔽於塵染。不能滅度。",
    "X25n0498_002:0618a22": "而取捨人我。紛擾此心者多矣。當生如是滅度眾",
    "X25n0498_002:0618a23": "生心。我應滅度一切眾生。如煩惱妄想貪瞋癡心。",
    "X25n0498_002:0618a24": "種種四生之類。皆為點破。喚醒。一一。除滅。而度脫",
    "X25n0498_002:0618b01": "之。既滅度一切眾生已。則智慧觀照。息妄還真一",
    "X25n0498_002:0618b02": "切眾生。原非本性中所有。而我心中。一念不起。同",
    "X25n0498_002:0618b03": "歸寂滅。無有一眾生。實是我滅度之者。此何以故。",
    "X25n0498_002:0618b04": "蓋學道菩薩。一留度生之心。而不化。則四相未除。",
    "X25n0498_002:0618b05": "妄想現前迷惑本性。即非菩薩矣。所以然者何也。",
    "X25n0498_002:0618b06": "不惟度生非實。即發心亦非實法。求發心之我尚",
    "X25n0498_002:0618b07": "不可得。況度生之我耶。菩薩以發菩提心。得名心",
    "X25n0498_002:0618b08": "本空寂。其發菩提心。不過自悟自修自度度人。實",
    "X25n0498_002:0618b09": "無有法得發此阿耨多羅三藐三菩提心。可知發",
    "X25n0498_002:0618b10": "心是因眾生。而名無法發心乃真實義也。",
    "X25n0498_002:0618b11": "[0618b11] 須菩提於意云何(至)當得作佛號釋迦牟尼。",
    "X25n0498_002:0618b12": "[0618b12] 【註】如來佛自謂也。授付也。記誌也。佛以心印相傳",
    "X25n0498_002:0618b13": "曰授記。梵語釋迦。此云能仁。謂心性純全。含容一",
    "X25n0498_002:0618b14": "切也。梵語牟尼。此云寂默。謂心體本寂。動靜不遷",
    "X25n0498_002:0618b15": "也。寂默為體。即是如。能仁為用。即為來。先釋迦而",
    "X25n0498_002:0618b16": "後牟尼者。攝用以歸體也。先如而後來者。從體以",
    "X25n0498_002:0618b17": "起用也。總是一箇真性加號。則為釋迦牟尼通稱。",
    "X25n0498_002:0618b18": "則為如來。又為佛。佛者大覺也。不從形相言也。形",
    "X25n0498_002:0618b19": "相佛因設化眾生隨緣應&#x8FF9;耳。應化事詳首卷。",
    "X25n0498_002:0618b20": "[0618b20] 【講】佛呼須菩提反問云。汝聞我說實無有法發菩",
    "X25n0498_002:0618b21": "提心者。於汝意中云何。若菩提心有法可得。則如",
    "X25n0498_002:0618b22": "來宜先得之矣。昔日如來。為菩薩時。於然燈佛所。",
    "X25n0498_002:0618b23": "可曾有法得菩提不。須菩提言。不也世尊。如我解",
    "X25n0498_002:0618b24": "佛所說。實無有法發菩提心之義。則知佛於然燈",
    "X25n0498_002:0618c01": "佛所。無有法得無上菩提也。蓋佛於本師處。乃自",
    "X25n0498_002:0618c02": "性自悟。非有秘密之法傳授。而得佛深契。須菩提",
    "X25n0498_002:0618c03": "之言。故重許之云。如是如是。須菩提。果是實無有",
    "X25n0498_002:0618c04": "法如來得無上菩提也。若使有法而如來得無上",
    "X25n0498_002:0618c05": "菩提者。然燈佛當舉法以傳於我。則不與我止授",
    "X25n0498_002:0618c06": "記云。汝於來世。當得作佛。號為釋迦牟尼。以實無",
    "X25n0498_002:0618c07": "有法。而得無上菩提。是故然燈佛。與我授記。因作",
    "X25n0498_002:0618c08": "是言。汝於來世。當得作佛。號釋迦牟尼。此外更無",
    "X25n0498_002:0618c09": "付囑也。",
    "X25n0498_002:0618c10": "[0618c10] 何以故如來者即諸法如義(至)為非大身是名大身。",
    "X25n0498_002:0618c11": "[0618c11] 【註】如來者。真性之稱。遍&#x8657;空法界。而常自如隨所",
    "X25n0498_002:0618c12": "感而應現。是如來即諸法如義之謂。諸眾也。法者",
    "X25n0498_002:0618c13": "處事之方。如義者謂真性本來自如。其見之於諸",
    "X25n0498_002:0618c14": "法者。皆自然而然。來為應&#x8FF9;。去無留滯。如如不動",
    "X25n0498_002:0618c15": "之義也。[0618c15] 於是中者。謂菩提體中。即真性中也。",
    "X25n0498_002:0618c16": "[0618c16] 【講】此顯法身不屬因果也。佛恐須菩提執定如來",
    "X25n0498_002:0618c17": "是有修有得。未達法身不屬因果。既以無所得破",
    "X25n0498_002:0618c18": "之矣。猶恐未悟故。直示之曰。何故言菩提無所得",
    "X25n0498_002:0618c19": "耶。以如來者非有相之稱。乃是諸法常體如如之",
    "X25n0498_002:0618c20": "義耳。若有人。不知如來是諸法中之真如義。而言",
    "X25n0498_002:0618c21": "別有法名如來。得此無上菩提。須菩提。實無有法",
    "X25n0498_002:0618c22": "佛得無上菩提。蓋佛自得之。非有法以得之也。故",
    "X25n0498_002:0618c23": "如來所得無上菩提。其於是中。一法不立。無相可",
    "X25n0498_002:0618c24": "求。不可認以為實。無法不備。為諸相之體。不可認",
    "X25n0498_002:0619a01": "以為&#x8657;。唯是無實無&#x8657;之故。如來所說一切法。皆",
    "X25n0498_002:0619a02": "是不著四相。不染六塵。發明真性之理。用以修行。",
    "X25n0498_002:0619a03": "而成佛之法也。法豈可廢哉。然法固不可廢。而亦",
    "X25n0498_002:0619a04": "不可執也。即所言一切法者。不過指示迷途。除去",
    "X25n0498_002:0619a05": "四相。假此以修行。若真性既悟。能自得之。法亦何",
    "X25n0498_002:0619a06": "有。即非一切法。是&#x8657;名一切法耳。非真性中所有",
    "X25n0498_002:0619a07": "也。須菩提。所言一切法者。有而非實有。譬如人身",
    "X25n0498_002:0619a08": "長大。人身雖長且大。果真為長大乎。須菩提。深契",
    "X25n0498_002:0619a09": "佛旨。答云。如來說人身長大者。不過形軀色相。一",
    "X25n0498_002:0619a10": "時假合。即非真實大身。是&#x8657;名為大身而已。知大",
    "X25n0498_002:0619a11": "身非身。則知諸法非法。",
    "X25n0498_002:0619a12": "[0619a12] 須菩提菩薩亦如是(至)如來說名真是菩薩。",
    "X25n0498_002:0619a13": "[0619a13] 【註】梵語菩薩。此云覺眾生。亦如是者。指上文而言",
    "X25n0498_002:0619a14": "亦如大身之不實也。作是言者。指下文而言。謂我",
    "X25n0498_002:0619a15": "滅度眾生也。我當莊嚴佛土。此佛土謂佛剎。上如",
    "X25n0498_002:0619a16": "來說莊嚴佛土。此謂佛之心土。通達者。見得十分",
    "X25n0498_002:0619a17": "透徹也。無我者。無有我見也。法理也。真菩薩謂造",
    "X25n0498_002:0619a18": "到無我地位。即正等正覺。故云真也。",
    "X25n0498_002:0619a19": "[0619a19] 【講】佛說大身不為真實固矣。然不獨大身也。須菩",
    "X25n0498_002:0619a20": "提。菩薩之名。為覺眾生者。其不實亦如是也。蓋真",
    "X25n0498_002:0619a21": "性中。本無眾生。祇因業緣現相。由我相立。而成四",
    "X25n0498_002:0619a22": "相。則眾生並從業緣中現。反之真性。了無可見。若",
    "X25n0498_002:0619a23": "菩薩自言。我當滅度無量眾生。則是有心除滅。分",
    "X25n0498_002:0619a24": "別眾生。我相未離。而反自增障。即不得名為菩薩",
    "X25n0498_002:0619b01": "矣。此何以故。菩薩雖以佛法滅度眾生得名。但真",
    "X25n0498_002:0619b02": "性中。惟無上菩提。本無眾生可度。又何有背可據",
    "X25n0498_002:0619b03": "實無有法滅度眾生。以名為菩薩也。是故佛所說",
    "X25n0498_002:0619b04": "一切法。不過隨機順應。開導眾生。以悟本性。豈有",
    "X25n0498_002:0619b05": "法相之見哉。無我人眾生壽者之四相矣。不特法",
    "X25n0498_002:0619b06": "無相見也。夫上求佛果。下化眾生。皆菩薩事也。既",
    "X25n0498_002:0619b07": "求佛果。則當嚴佛土矣。然嚴土亦非實法也。若菩",
    "X25n0498_002:0619b08": "薩自言。我當以七寶五采。莊飾嚴整佛之剎土。是",
    "X25n0498_002:0619b09": "著於有相。豈足名為菩薩。何以故。如來所說莊嚴",
    "X25n0498_002:0619b10": "佛土者。非為外貌粉飾。乃即心佛土也。心土無相。",
    "X25n0498_002:0619b11": "本來清淨。云何莊嚴菩薩。六塵不染。清淨長存。不",
    "X25n0498_002:0619b12": "作莊嚴相。非莊嚴中。有妙莊嚴焉。是則名為莊嚴",
    "X25n0498_002:0619b13": "也度生嚴土。皆非實有。此真無我法也。我前言無",
    "X25n0498_002:0619b14": "上菩提。其說雖多。總是無我之法。夫法界本空。一",
    "X25n0498_002:0619b15": "有我便著形&#x8FF9;。人與眾生壽者。緣我而有勢。必執",
    "X25n0498_002:0619b16": "其有法有滅度有莊嚴。何得名為菩薩乎。若菩薩",
    "X25n0498_002:0619b17": "通達無我法者。我尚無有。何更有法。人法兩空。湛",
    "X25n0498_002:0619b18": "然清淨。此如來說。名真是菩薩矣。",
    "X25n0498_002:0619b19": "○一體同觀分第十八[0619b19] (佛具五眼。體非實有。惟常在真心。&#x8657;靈不昧。眼雖分五。照",
    "X25n0498_002:0619b20": "共一心。所謂萬法歸一。更無異觀。非眾生種種諸心。妄見所及)。[0619b20] (宋徵與曰。若有妄心。即有妄見。諸相成",
    "X25n0498_002:0619b21": "沙三際為限。五眼不通。若無妄心。則無三際可得。五眼一時開明。非諸沙相所能隔。故曰一體同觀)。",
    "X25n0498_002:0619b22": "[0619b22] 須菩提於意云何(至)現在心不可得未來心不可得。",
    "X25n0498_002:0619b23": "[0619b23] 【註】五眼者。以形論則為眼目。以理論則為心竅。眼",
    "X25n0498_002:0619b24": "通于心。凡人皆有曰與佛無異。但因四相六塵遮",
    "X25n0498_002:0619c01": "蔽。只有肉眼而已。佛有五眼。乃常住真心寂照。非",
    "X25n0498_002:0619c02": "過去未來現在妄心之觀見也。[0619c02] 肉眼以形相言。",
    "X25n0498_002:0619c03": "天眼以諸天言。慧眼以智慧言。法眼以了諸法言。",
    "X25n0498_002:0619c04": "佛眼以佛知見言。眼以囑照為義。五眼非實有五",
    "X25n0498_002:0619c05": "眼也。約所見以為眼耳。[0619c05] 如是世尊如是者。應承",
    "X25n0498_002:0619c06": "之辭。有如是沙等恒河。言恒河之多。如一恒河沙",
    "X25n0498_002:0619c07": "之多。佛世界又如眾恒河。沙之多。爾所指言恒河",
    "X25n0498_002:0619c08": "沙數之世界。若干若如也。于數也。猶言許多種心。",
    "X25n0498_002:0619c09": "謂眾生種種心也。[0619c09] 過去心已滅。現在心不住。未",
    "X25n0498_002:0619c10": "來心未生。故皆不可得。此指生滅妄心。即若干種",
    "X25n0498_002:0619c11": "心之心也。",
    "X25n0498_002:0619c12": "[0619c12] 【講】前說不見彼是眾生。不見我為菩薩。不見淨佛",
    "X25n0498_002:0619c13": "國土如是。則不見諸法。名為如來。將疑如來為無",
    "X25n0498_002:0619c14": "所知見者耶。然而如來具足五眼。豈果無所見耶。",
    "X25n0498_002:0619c15": "故問須菩提曰。人目中有。清淨眼根。能見形色者",
    "X25n0498_002:0619c16": "為肉眼。如來有否。答曰。如來雖不局於肉眼。而亦",
    "X25n0498_002:0619c17": "有肉眼也。又問。諸天能作觀行。見世界中所有者。",
    "X25n0498_002:0619c18": "謂之天眼。如來有否。答曰。如來雖不囿于天眼。而",
    "X25n0498_002:0619c19": "亦有天眼也。又問。以根本智。證真空理。謂之慧眼。",
    "X25n0498_002:0619c20": "二乘有之。如來有否。答曰。如來雖不同於二乘。而",
    "X25n0498_002:0619c21": "亦有慧眼也。又問以差別智。明一切法。謂之法眼。",
    "X25n0498_002:0619c22": "菩薩有之。如來有否。答曰。如來雖不等於菩薩。而",
    "X25n0498_002:0619c23": "亦有法眼也。又問諸佛覺性圓滿。見光周&#x5FA7;。謂之",
    "X25n0498_002:0619c24": "佛眼。如來有否。答曰。如來與諸佛同體。寂照自如。",
    "X25n0498_002:0620a01": "了無障礙。如來有佛眼也。疊舉五眼為問。須菩提",
    "X25n0498_002:0620a02": "皆以有是眼答。如來既具能見之眼。即具能知之",
    "X25n0498_002:0620a03": "智。故佛又以河沙為問。更舉河沙之多。以數佛之",
    "X25n0498_002:0620a04": "世界。果多不乎。須菩提亦以甚多答之。佛告須菩",
    "X25n0498_002:0620a05": "提。恒河沙等之恒河沙。一沙一世界國土中。所有",
    "X25n0498_002:0620a06": "眾生。各具一心。則其心有若干種。如來以清淨五",
    "X25n0498_002:0620a07": "眼。皆盡見而知之。所以悉知者。是何緣故。如來所",
    "X25n0498_002:0620a08": "說眾生諸心。總從六塵影現。皆識神顛倒之妄心。",
    "X25n0498_002:0620a09": "非真實常住之本心。是&#x8657;名為心耳。所以說非心",
    "X25n0498_002:0620a10": "者何也。須菩提。汝試觀既事之後。則為過去心。當",
    "X25n0498_002:0620a11": "時則有。事過便無。可能常留。而不滅乎。不可得也。",
    "X25n0498_002:0620a12": "過事之際。則為現在心。忽然著想。究竟成&#x8657;。可能",
    "X25n0498_002:0620a13": "實守。而不變乎。不可得也。未事之時。則為未來心。",
    "X25n0498_002:0620a14": "時事未臨。于何懸擬。可能豫設。而不失乎。不可得",
    "X25n0498_002:0620a15": "也。如來悉知者。知此不可得之心而已。三際覓心",
    "X25n0498_002:0620a16": "了不可得。識得他不可得處。故知諸心皆為非心。",
    "X25n0498_002:0620a17": "是名為心。然則如來。豈冥然一無所見乎。正以五",
    "X25n0498_002:0620a18": "眼。圓明洞見。到諸心非心。是以能一法不存法法。",
    "X25n0498_002:0620a19": "歸於無我耳。可見如來具足五眼。原無能見所見。",
    "X25n0498_002:0620a20": "而智眼亦歸無我也。[0620a20] 剩閒曰。三心不可得。佛只",
    "X25n0498_002:0620a21": "申明。得皆為非心。是名為心。二語如何。是真心不",
    "X25n0498_002:0620a22": "曾說破。講者只好隨佛言。繳明上文。於言外略為",
    "X25n0498_002:0620a23": "指示數語。補明真心之意。歸到一體同觀。乃為經",
    "X25n0498_002:0620a24": "文正義。若急於欲明真心。於上文是名為心。有作",
    "X25n0498_002:0620b01": "指點真心。於三不可得。下從佛口中添出。是名真",
    "X25n0498_002:0620b02": "心。以繳上是名為心。語意雖似深妙。與上下文勢",
    "X25n0498_002:0620b03": "欠合故。以皆為非心。是名為心。一直說下。不點破",
    "X25n0498_002:0620b04": "真心者。為正解也。",
    "X25n0498_002:0620b05": "○法界通化分第十九[0620b05] (佛身充法界。通達化無邊法界佛世界也。世界由心建立。",
    "X25n0498_002:0620b06": "心為萬化所從出。佛心能悟實性法身充滿法界。則變通莫測。神化無方。其福德之多。無有窮盡矣)。",
    "X25n0498_002:0620b07": "[0620b07] 須菩提於意云何若有人滿(至)如來說得福德多。",
    "X25n0498_002:0620b08": "[0620b08] 【註】因依也。藤蘿附木而生曰緣。因緣者。因其布施",
    "X25n0498_002:0620b09": "之功。而緣之。以得福德也。[0620b09] 福德有實者。取相也。",
    "X25n0498_002:0620b10": "福德無故。離相也。是人指以世界實施之人。取相",
    "X25n0498_002:0620b11": "之福德。雖甚多。而非實離相之福。雖似無而實有。",
    "X25n0498_002:0620b12": "故足言多。前云甚多。以俗見言之。即以甚多者。為",
    "X25n0498_002:0620b13": "不多以佛見言之也。",
    "X25n0498_002:0620b14": "[0620b14] 【講】七寶布施。佛以屢言之。而此復說者。以上文言。",
    "X25n0498_002:0620b15": "眾生心&#x8657;妄不可得。如是則福德依心而成。亦是",
    "X25n0498_002:0620b16": "&#x8657;妄六度萬行。俱非實法修福。又何益耶。故再發",
    "X25n0498_002:0620b17": "明無住相施之福德。以見因緣修福不可廢。但施",
    "X25n0498_002:0620b18": "相之不可不離也。因問須菩提曰。若有人。以滿三",
    "X25n0498_002:0620b19": "千大千世界之七寶。而為布施。此因眾生心發出",
    "X25n0498_002:0620b20": "之善行也。以是布施。廣結因緣。得福多不。須菩提",
    "X25n0498_002:0620b21": "言。果從因生。因從緣就。此人以是布施因緣。得福",
    "X25n0498_002:0620b22": "甚多也。如來說因緣二字。須菩提已深領此意。但",
    "X25n0498_002:0620b23": "未發明原故。所以又呼須菩提而言曰。所云福德",
    "X25n0498_002:0620b24": "多者。若以福德為有實。則妄識住相。取著能所。有",
    "X25n0498_002:0620c01": "違于本來空寂無為之體。即成顛倒心。如來說是",
    "X25n0498_002:0620c02": "有漏福德。其報有限。不足為多也。若以真智行慈。",
    "X25n0498_002:0620c03": "隨緣布施。能離于相。不見福德為實。有順於本來",
    "X25n0498_002:0620c04": "空寂無為之體。即非顛倒心。此乃無為淨福。等如",
    "X25n0498_002:0620c05": "&#x8657;空。所以如來。說得福德多耳。然則妄心住相之",
    "X25n0498_002:0620c06": "福。不當修智慧。離相之福。不當不修耶。福德無故",
    "X25n0498_002:0620c07": "福德多。則福德仍歸無我。修福原不礙菩提也。",
    "X25n0498_002:0620c08": "○離色離相分第二十[0620c08] (色者顏色。相者形體。離者不著。言求見如來者。離諸色相",
    "X25n0498_002:0620c09": "也)。",
    "X25n0498_002:0620c10": "[0620c10] 須菩提於意云何(至)即非足是名諸相具足。",
    "X25n0498_002:0620c11": "[0620c11] 【註】色身者。三十二相也。諸相者。謂種種變現神通",
    "X25n0498_002:0620c12": "之相。又不止三十二相矣。具足者。無少欠缺也。色",
    "X25n0498_002:0620c13": "身主離色言。諸相主離相言。",
    "X25n0498_002:0620c14": "[0620c14] 【講】前言身相非相。諸相非相。須菩提已知有法身",
    "X25n0498_002:0620c15": "法相。此承上福德無為福德多。佛恐須菩提。以如",
    "X25n0498_002:0620c16": "來色身。認為法身故。設問曰。佛可以具足色身見",
    "X25n0498_002:0620c17": "不。須菩提即解其意。遂答曰。不也世尊。覺性&#x8657;空。",
    "X25n0498_002:0620c18": "非形所囿。如來不應以具足色身見。何以故。如來",
    "X25n0498_002:0620c19": "所說。具足色身。乃是幻化應身。非真有具足色身",
    "X25n0498_002:0620c20": "也。是名為具足色身耳。而可以色身見如來也哉。",
    "X25n0498_002:0620c21": "佛又問須菩提曰。如來變現神通之相。諸相具足。",
    "X25n0498_002:0620c22": "可以具足諸相見不。須菩提亦答曰。不也世尊。蓋",
    "X25n0498_002:0620c23": "諸相亦形相耳。雖具足不應以見如來也。何以故。",
    "X25n0498_002:0620c24": "如來所說。諸相具足。乃外貌應現形相。非真有此",
    "X25n0498_002:0621a01": "諸相具足也。是名為諸相具足耳。其可以諸相見",
    "X25n0498_002:0621a02": "如來也哉。",
    "X25n0498_002:0621a03": "○非說所說分第二十一[0621a03] (分為二節。無上菩提。乃本來真性此非言語可說",
    "X25n0498_002:0621a04": "也。如來為覺悟眾生。只得以言語化導。演說般若。要知所說法。正為此非言語可說者。謂不可說恧說也)。",
    "X25n0498_002:0621a05": "[0621a05] 須菩提汝勿謂如來作是念(至)無法可說是名說法。",
    "X25n0498_002:0621a06": "[0621a06] 【註】勿謂莫。作皆禁止辭。言勿謂如來心中。自念云。",
    "X25n0498_002:0621a07": "我當有所說法度眾。蓋如來隨眾生根器。而覺悟",
    "X25n0498_002:0621a08": "之。初未嘗有說法之心也。若言有所說法。是不明",
    "X25n0498_002:0621a09": "說法之旨。與佛意違背。非謗而何。以本性真空。有",
    "X25n0498_002:0621a10": "何可說。今云說法亦名耳。非實有法可說也。",
    "X25n0498_002:0621a11": "[0621a11] 【講】佛告須菩提曰。汝勿謂。如來有心作此念頭。我",
    "X25n0498_002:0621a12": "當有所說法。以開示於人。汝切莫作是念。此何以",
    "X25n0498_002:0621a13": "故。設若有人。言如來有所說法。則是淺見寡識。滯",
    "X25n0498_002:0621a14": "在言辭之末。違背真空妙諦。即為謗佛。不能解會。",
    "X25n0498_002:0621a15": "我所說之義故也。又呼須菩提曰。當知所謂說法",
    "X25n0498_002:0621a16": "者。雖以言顯。猶以悟通。默識心源。非言語能到。無",
    "X25n0498_002:0621a17": "法可說。是名說法也。蓋無可說而說。名為說法。",
    "X25n0498_002:0621a18": "[0621a18] 爾時慧命須菩提白佛言(至)說非眾生是名眾生。",
    "X25n0498_002:0621a19": "[0621a19] 【註】爾時者。當啟問之時。慧智慧以德言。命壽命以",
    "X25n0498_002:0621a20": "齒言。謂有智慧而高年長老也。人至老耄。則昏聵",
    "X25n0498_002:0621a21": "者多。須菩提老而得慧眼。年高有德。表稱以動眾。",
    "X25n0498_002:0621a22": "[0621a22] 【講】爾時。具智慧通命源之須菩提。深契佛旨。恐無",
    "X25n0498_002:0621a23": "說之說。具佛慧者。方能知之。眾生未必知。不知又",
    "X25n0498_002:0621a24": "安能信。因白佛言。頗有眾生。於未來世。得聞如來",
    "X25n0498_002:0621b01": "所說無法可說之法。能生實信心。而無疑焉否。佛",
    "X25n0498_002:0621b02": "語須菩提曰。汝勿慮未來之世。無有信佛法的眾",
    "X25n0498_002:0621b03": "生。蓋佛與眾生。初非兩類。同具此心。彼為眾生。而",
    "X25n0498_002:0621b04": "真性原有。非可以眾生目之。彼雖非眾生。而業緣",
    "X25n0498_002:0621b05": "現在。又非可以不眾生目之。何以故也。眾生於眾",
    "X25n0498_002:0621b06": "生之中。不能超脫者。以其不悔悟。更新自暴自棄。",
    "X25n0498_002:0621b07": "遂為眾生耳。若如來所說。人性皆善。有何凡聖之",
    "X25n0498_002:0621b08": "殊。原非實有眾生。是假名為眾生也。本性自在。安",
    "X25n0498_002:0621b09": "得聞佛所說。而不生信心哉。",
    "X25n0498_002:0621b10": "○無法可得分第二十二[0621b10] (無上菩提。本是真空。我尚非有。何&#x51B5;於法。故曰無法",
    "X25n0498_002:0621b11": "可得)。",
    "X25n0498_002:0621b12": "[0621b12] 須菩提白佛言世尊(至)是名阿耨多羅三藐三菩提。",
    "X25n0498_002:0621b13": "[0621b13] 【講】須菩提白佛言曰。我佛妄盡覺滿。得此阿耨多",
    "X25n0498_002:0621b14": "羅三藐三菩提。豈非以萬法俱空。圓明寂照。不俟",
    "X25n0498_002:0621b15": "外求。正為無所得。乃為真得耶。佛深契須菩提之",
    "X25n0498_002:0621b16": "問。而重許之言。如是如是。我於阿耨多羅三藐三",
    "X25n0498_002:0621b17": "菩提。不從外得。乃我之真性也。真性&#x8657;空。神凝智",
    "X25n0498_002:0621b18": "泯。情絕思澄。不可以色相取。不可以言說求。無有",
    "X25n0498_002:0621b19": "少法可得。止為開導眾生。是以名為阿耨多羅三",
    "X25n0498_002:0621b20": "藐三菩提。使人知所歸依耳。豈有法可得哉。",
    "X25n0498_002:0621b21": "○淨心行善分第二十三[0621b21] (妙性空寂。固無法可得。然欲得無上菩提。又當何所",
    "X25n0498_002:0621b22": "修耶。必須淨其心。以行諸善事。借此法為入道之門。宗泐曰。淨心行善者。不著一法。于心而行此善法也)。",
    "X25n0498_002:0621b23": "[0621b23] 復次須菩提是法平等(至)即非善法是名善法。",
    "X25n0498_002:0621b24": "[0621b24] 【註】是法即指菩提覺體。無法之法。乃真法也。平等",
    "X25n0498_002:0621c01": "謂。凡有知者必同體也。無有高下者。非聖具而凡",
    "X25n0498_002:0621c02": "虧也。在聖不增故曰無高。在凡不減故曰無下。一",
    "X25n0498_002:0621c03": "切善法。如布施持戒忍辱精進之類是也。",
    "X25n0498_002:0621c04": "[0621c04] 【講】阿難復編次。佛告須菩提曰。是無可說無可得",
    "X25n0498_002:0621c05": "之菩提法。乃本然之性。原自平等。在眾生不減。在",
    "X25n0498_002:0621c06": "諸佛不增。無聖無凡。色身則有高下。而真性初無",
    "X25n0498_002:0621c07": "高下之分。所以名為阿耨多羅三藐三菩提也。何",
    "X25n0498_002:0621c08": "以為是名也。以真性中無有我人眾生壽者四相",
    "X25n0498_002:0621c09": "之妄。但見為平等故。有是名也。平等之法。不從性",
    "X25n0498_002:0621c10": "外得矣。然豈蓋廢修證哉。倘認本來現成。不假修",
    "X25n0498_002:0621c11": "行。此又廢法沉空。愚迷不返者也。唯依平等無相",
    "X25n0498_002:0621c12": "心。修一切六度萬行之善法。則&#x8657;己含真。從此明",
    "X25n0498_002:0621c13": "心見性。造至覺地。即得阿耨多羅三藐三菩提矣。",
    "X25n0498_002:0621c14": "此所謂自修自證。真無少法可得者。須菩提。不惟",
    "X25n0498_002:0621c15": "菩提無法可執。即一切善法。在所當修。而亦不可",
    "X25n0498_002:0621c16": "執泥。蓋所謂善法者。不過借此以接引眾生。開悟",
    "X25n0498_002:0621c17": "&#x7FA3;迷耳。及悟菩提善法。何有本性中。原無有此法",
    "X25n0498_002:0621c18": "也。如來說即非善法。是名善法。法非實有。而可執",
    "X25n0498_002:0621c19": "泥也哉。菩提之無少法可得也。益明矣。",
    "X25n0498_002:0621c20": "○福智無比分第二十四[0621c20] (福即福德。智即智慧住相實施。為人天有漏之因。只",
    "X25n0498_002:0621c21": "可言福。持經演說。為本性無量之功。不惟有福。兼為有智。此福與智合。等如&#x8657;空。無可比方者也)。",
    "X25n0498_002:0621c22": "[0621c22] 須菩提若三千大千世界中(至)算數譬喻所不能及。",
    "X25n0498_002:0621c23": "[0621c23] 【註】如是等七寶聚。言七寶所聚之多。等之于須彌",
    "X25n0498_002:0621c24": "山王之高大也。佛以性中福德。為最上者。皆為世",
    "X25n0498_002:0622a01": "人妄執因緣。要求福報之厚故。隨機逗教。反覆言",
    "X25n0498_002:0622a02": "之。以破人著相有為妄福。而勉人以修身修性耳",
    "X25n0498_002:0622a03": "【講】上言善法皆空。恐人又以經文為空談故。以福",
    "X25n0498_002:0622a04": "德較之。使知自修也。佛告須菩提云。須彌為眾山",
    "X25n0498_002:0622a05": "之王。可謂高大矣。若三千大千世界中。所有諸山。",
    "X25n0498_002:0622a06": "盡如須彌是高大。而且多也。若有人。積如是七寶。",
    "X25n0498_002:0622a07": "以成聚。用此布施。福德固為高大而多矣。然自性",
    "X25n0498_002:0622a08": "若迷。施福享盡。不免墮落。福何可救。于性何益。設",
    "X25n0498_002:0622a09": "若有人。以此般若波羅蜜經。乃至四句偈等。受持",
    "X25n0498_002:0622a10": "而有得於心。讀誦而演說其義。則不徒自度。且能",
    "X25n0498_002:0622a11": "度人。利益無窮。是修自性福德智慧。此七寶布施",
    "X25n0498_002:0622a12": "之福德。不及比持經福德百分之一。豈止百分之",
    "X25n0498_002:0622a13": "一。雖千萬億分。乃至算數之多。譬喻之廣。亦不能",
    "X25n0498_002:0622a14": "及此一分也。人可徒求布施福。而不修性福哉。",
    "X25n0498_002:0622a15": "○化無所化分第二十五[0622a15] (化者度眾生也。無所化者。實無眾生得滅度也。蓋佛",
    "X25n0498_002:0622a16": "雖設法以化眾。然法非強設。眾生本有佛性。原非凡夫。不過。隨其本性而導之。故有化。而歸於無所化也)。",
    "X25n0498_002:0622a17": "[0622a17] 須菩提於意云何(至)即非凡夫是名凡夫。",
    "X25n0498_002:0622a18": "[0622a18] 【註】未度曰眾生。度後非眾生。非眾生則無眾生相。",
    "X25n0498_002:0622a19": "故曰實無有眾生如來度者。[0622a19] 如來說有我者。就",
    "X25n0498_002:0622a20": "對凡夫而言耳。色身本空。我有何在。但凡夫不悟。",
    "X25n0498_002:0622a21": "妄認色身。以為我耳。",
    "X25n0498_002:0622a22": "[0622a22] 【講】如來度生。現無邊身。說無量法。實實見之行事。",
    "X25n0498_002:0622a23": "一一圓滿。非菩薩可及。豈可云無滅度乎。殊不知",
    "X25n0498_002:0622a24": "是法平等。則是眾生。本來寂滅。如來不過因其為",
    "X25n0498_002:0622b01": "眾生而設法以度之。如來不作度生念。所以能度",
    "X25n0498_002:0622b02": "生也。故呼須菩提。而告之曰。汝意云何。汝等學道。",
    "X25n0498_002:0622b03": "諸人勿謂。如來實有是念。我當用法。以化度眾生。",
    "X25n0498_002:0622b04": "汝等莫作是念可也。此何以故。蓋般若真性。人人",
    "X25n0498_002:0622b05": "具足。雖如來以法度之。然亦度其所。自有非益。其",
    "X25n0498_002:0622b06": "所本無化歸無化。實無有眾生。是如來度者。設若",
    "X25n0498_002:0622b07": "見有眾生。為如來度者。是如來見得我能度化即",
    "X25n0498_002:0622b08": "為有我人。因我度即為有人。度人離塵。登我法界。",
    "X25n0498_002:0622b09": "即有眾生。度人生死。不入輪迴。即有壽者。一念不",
    "X25n0498_002:0622b10": "忘。四相畢具。所謂平等真法界。佛不度眾生者。謂",
    "X25n0498_002:0622b11": "何而如來豈有此耶。如來既無四相。又何有我乎。",
    "X25n0498_002:0622b12": "然如來說有我者。是對眾生而言。即非實有我也。",
    "X25n0498_002:0622b13": "而凡夫之人。錯認幻相。以為有我。蓋未能見性。所",
    "X25n0498_002:0622b14": "以我相未忘也。佛又恐人分別凡夫。復呼須菩提",
    "X25n0498_002:0622b15": "言。凡夫者似與如來異。若論本性。真空自在。苟能",
    "X25n0498_002:0622b16": "了悟。隨入菩提故。如來說即非凡夫。是假名為凡",
    "X25n0498_002:0622b17": "夫耳。然則如來凡夫一而已矣。又豈有能度之如",
    "X25n0498_002:0622b18": "來。可度之眾生也哉。",
    "X25n0498_002:0622b19": "○法身非相分第二十六[0622b19] (如來清淨法身。乃從本性表出。即是真空。非屬相貌。",
    "X25n0498_002:0622b20": "無相可求者也。須心悟始得。不可以色相見。蓋色相總屬幻有所見。亦非真實故。曰法身非相)。",
    "X25n0498_002:0622b21": "[0622b21] 須菩提於意云何(至)不應以三十二相觀如來。",
    "X25n0498_002:0622b22": "[0622b22] 【註】轉輪聖王。是為四天正統攝四大部洲。正五九",
    "X25n0498_002:0622b23": "月照南閻浮提。二六十月照西瞿耶尼。三七十一",
    "X25n0498_002:0622b24": "月照北&#x9B31;單越。四八十二月照東佛婆提。常如輪",
    "X25n0498_002:0622c01": "轉。照察人間善惡。以治四天下。乃二地菩薩。寄居",
    "X25n0498_002:0622c02": "金輪王位修行。在天人道中。未出三界。以業報福",
    "X25n0498_002:0622c03": "德。亦具三十二相。是業力所成也。[0622c03] 觀與見不同。",
    "X25n0498_002:0622c04": "見者觀體之謂。觀者應作如是觀之觀。以心觀也",
    "X25n0498_002:0622c05": "【講】前分既言如來無我。無我則無相矣。佛恐眾生",
    "X25n0498_002:0622c06": "執相之見未除故。復問須菩提曰。如來容貌端莊。",
    "X25n0498_002:0622c07": "具足三十二相。汝之意云何。果可以三十二相觀",
    "X25n0498_002:0622c08": "如來不。須菩提順佛言而隨答之曰。如是如是。蓋",
    "X25n0498_002:0622c09": "認作以相觀如來。徵問須菩提也。如來不可以相",
    "X25n0498_002:0622c10": "見。可以相觀。因此有相。以觀無相之妙。未嘗不可。",
    "X25n0498_002:0622c11": "此答在須菩提不為錯。正是他深解進步處。但非",
    "X25n0498_002:0622c12": "佛發問意。令初發心人聞之。不知由無相方能現",
    "X25n0498_002:0622c13": "相。但見於相。昧於無相。未免執相以觀如來。誤入",
    "X25n0498_002:0622c14": "邪道故。佛轉詰以曉之曰。設若如來。可以三十二",
    "X25n0498_002:0622c15": "相觀之。則轉輪聖王。管四天下。周流不已。以福業",
    "X25n0498_002:0622c16": "多端。亦具三十二相。興如來相似。是轉輪聖王。即",
    "X25n0498_002:0622c17": "當為如來矣。須菩提深悟佛意。即應之曰。以我解",
    "X25n0498_002:0622c18": "佛所說義。自不應以三十二相觀如來也。",
    "X25n0498_002:0622c19": "[0622c19] 爾時世尊而說偈言至是人行邪道不能見如來。",
    "X25n0498_002:0622c20": "[0622c20] 【註】偈者發言成句。又四句為一偈也。色顏色。見親",
    "X25n0498_002:0622c21": "&#x89A9;也。音言音。聲聲氣。求索也。我者佛自謂。此指法",
    "X25n0498_002:0622c22": "身真常清淨之我。亦對人而言我也。邪道者。聲色",
    "X25n0498_002:0622c23": "乃是幻妄。惟真性方為正覺。如來謂真性法身也",
    "X25n0498_002:0622c24": "【講】爾時世尊。印證解義而說為偈言曰。如來之我",
    "X25n0498_002:0623a01": "本無色可見。無聲可求。若人以色見聲求。心遊性",
    "X25n0498_002:0623a02": "外。墮于識境。是人所行。名入邪道。決不能見如來",
    "X25n0498_002:0623a03": "矣。蓋求我於聲色。是以如來為有相也。欲見如來",
    "X25n0498_002:0623a04": "者。豈可以三十二相為哉。",
    "X25n0498_002:0623a05": "○無斷無滅分第二七[0623a05] (前分。既言不可以色見聲求。恐人疑如來斷絕諸法。",
    "X25n0498_002:0623a06": "消滅形相不知真空妙體。無斷滅相故。此分又發明之。蓋我以不可斷滅。一切諸法。起箇著無見也)。",
    "X25n0498_002:0623a07": "[0623a07] 須菩提汝若作是念至於法不說斷滅相。",
    "X25n0498_002:0623a08": "[0623a08] 【註】具足相。即前言具足諸相也。說諸法斷滅者。斷",
    "X25n0498_002:0623a09": "者不續。滅者不生。妙性本空。如明鏡纖塵不翳。任",
    "X25n0498_002:0623a10": "萬形之自起自滅。而鏡之明體。寂照如如。未嘗斷",
    "X25n0498_002:0623a11": "滅。若作是念。如鏡先自著翳。則光拚而有斷滅相",
    "X25n0498_002:0623a12": "矣。此蓋我言求菩提者。不可念著于無。非謂如來",
    "X25n0498_002:0623a13": "不以具足相得菩提為非也。",
    "X25n0498_002:0623a14": "[0623a14] 【講】承上文言。須菩提汝。雖知如來。不可以相見矣。",
    "X25n0498_002:0623a15": "設若作是念。謂如來不用具足色相之故。得此阿",
    "X25n0498_002:0623a16": "耨多羅三藐三菩提。將必舍去色相。別生見解。汝",
    "X25n0498_002:0623a17": "切莫作是念。而謂如來無形相無聲色。遂不以具",
    "X25n0498_002:0623a18": "足色相之故。而得此阿耨多羅三藐三菩提心也。",
    "X25n0498_002:0623a19": "佛又告之曰。汝若作是念云。諸相皆無。纔發此阿",
    "X25n0498_002:0623a20": "耨多羅三藐三菩提心。是說度人諸法。一切皆斷",
    "X25n0498_002:0623a21": "滅矣。如來雖脫塵緣。圓通無相。神化無方。而隨緣",
    "X25n0498_002:0623a22": "順應。原非斷滅者。法如斷滅。則心性何由發明。而",
    "X25n0498_002:0623a23": "真如亦幾乎熄矣。汝切莫作是念也。此何以故。凡",
    "X25n0498_002:0623a24": "發阿耨多羅三藐三菩提心者。必依諸法。以為修",
    "X25n0498_002:0623b01": "行之路。不得說法。俱捐生斷滅相也。",
    "X25n0498_002:0623b02": "○不受不貪分第二十八[0623b02] (菩薩所作福德。皆般若真空。直超彼岸。豈比世間布",
    "X25n0498_002:0623b03": "施之福德。受而貪之也哉。曰不受者。一塵不染。縱有向何處著。曰不貪者。心等&#x8657;空。欲愛從何處生也)。",
    "X25n0498_002:0623b04": "[0623b04] 須菩提若菩薩以滿恒河沙等(至)是故說不受福德。",
    "X25n0498_002:0623b05": "[0623b05] 【註】我者私己之心也。成者成就也。前於六波羅蜜",
    "X25n0498_002:0623b06": "中。揭出忍辱波羅蜜為言。可見忍之義大矣哉。人",
    "X25n0498_002:0623b07": "於一切萬事。執著一箇我心。就有四相。於六塵上",
    "X25n0498_002:0623b08": "見其可愛而受之。見其可欲而貪之。便不能忍耐。",
    "X25n0498_002:0623b09": "以降伏其心。而於菩提遠矣。[0623b09] 按。大般若經有安",
    "X25n0498_002:0623b10": "受忍。有觀察忍。修此二忍。便得無生法忍。此處知",
    "X25n0498_002:0623b11": "字是觀察忍。成字是安受忍。知一切法無我得成",
    "X25n0498_002:0623b12": "於忍。便是無生法忍。",
    "X25n0498_002:0623b13": "[0623b13] 【講】前分既言不著聲色相。不著斷滅相。真通達無",
    "X25n0498_002:0623b14": "我法矣。佛故呼須菩提而言曰。設若菩薩以滿恒",
    "X25n0498_002:0623b15": "河沙等世界之七寶。持用布施。可謂多而獲福勝",
    "X25n0498_002:0623b16": "矣。然未免有貪受之心。非自性功德也。若復有人。",
    "X25n0498_002:0623b17": "深知一切諸法。從心而生。湛若太&#x8657;。不住不著。都",
    "X25n0498_002:0623b18": "是平等。無有我相。雖以法施普度。而不自有其能",
    "X25n0498_002:0623b19": "得。以成就容忍之念。則此菩薩無我之功德。勝前",
    "X25n0498_002:0623b20": "菩薩寶施所得之功德矣。然所以勝之者。何以故。",
    "X25n0498_002:0623b21": "以諸菩薩心。本無我。既有法施功德。無有我施之",
    "X25n0498_002:0623b22": "心。誰其受之。惟此不受福德。無有邊際。故勝前菩",
    "X25n0498_002:0623b23": "薩所得功德也。須菩提未解不受之義。而白佛言。",
    "X25n0498_002:0623b24": "菩薩既如是。而得福德。宜受享矣。云何菩薩。不受",
    "X25n0498_002:0623c01": "福德也。佛答須菩提。菩薩所作布施福德。俱本真",
    "X25n0498_002:0623c02": "性無我之法。無有我相。無有能心。本為利益眾生。",
    "X25n0498_002:0623c03": "不是為自家受用。若起一念受用心。便成貪著。菩",
    "X25n0498_002:0623c04": "薩修福德。不應起貪著心。是故說不受福德也。",
    "X25n0498_002:0623c05": "○威儀寂靜分第二十九[0623c05] (如來行住坐臥。謂之四威儀。寂靜者。言威儀中。真性",
    "X25n0498_002:0623c06": "寂靜。無去無來如如。不動也)。[0623c06] (此從威儀中。指出寂靜。見性無染著無生滅。不可認作以威儀為寂靜也)。",
    "X25n0498_002:0623c07": "[0623c07] 須菩提若有人言(至)亦無所去故名如來。",
    "X25n0498_002:0623c08": "[0623c08] 【註】此分三言如來。皆謂真性也。真性無相。若以四",
    "X25n0498_002:0623c09": "威儀形容之。是人不解佛所說如來之義理也。故",
    "X25n0498_002:0623c10": "名如來者。言無去無來。乃是如來之實義。名曰如",
    "X25n0498_002:0623c11": "來者。以是故也。",
    "X25n0498_002:0623c12": "[0623c12] 【講】如來法身。遍&#x8657;空法界。無相無所。凡其應現。是",
    "X25n0498_002:0623c13": "隨眾生業緣而來。其實真性自如。未&#x751E;有去來之",
    "X25n0498_002:0623c14": "&#x8FF9;。人見如來應化威儀。得母謂既非斷滅落空。又",
    "X25n0498_002:0623c15": "非色相落有。即是可以觀如來乎。是仍在應身上",
    "X25n0498_002:0623c16": "落想。而不能於法身上洞徹也。故呼須菩提告之",
    "X25n0498_002:0623c17": "曰。若有人言如來者。若來而應感。若去而入寂。若",
    "X25n0498_002:0623c18": "坐而跏趺。若臥而偃息。以此四威儀。遂指名為如",
    "X25n0498_002:0623c19": "來。則是著於有相。徒&#x89A9;其形容。而未窺其真性。此",
    "X25n0498_002:0623c20": "人不能解我所如來之義矣。其解者。何以故。",
    "X25n0498_002:0623c21": "所謂如來者。不以應化為體。以法性為體。盡法界",
    "X25n0498_002:0623c22": "一如不動。本無來去止因與眾生同體。發起悲願",
    "X25n0498_002:0623c23": "度生。無量劫來。遍修諸行。熏成淨業。隨眾生心。應",
    "X25n0498_002:0623c24": "現救濟。謂其來也。眾生心淨。緣至即現。來無所從。",
    "X25n0498_002:0624a01": "謂其去也。眾生心垢。感畢即隱。去亦無所。是知法",
    "X25n0498_002:0624a02": "身真體。絕無來去。故名如來耳。若顯現而成四威",
    "X25n0498_002:0624a03": "儀。不過為化度眾生現出之&#x8FF9;偈。&#x8FF9;雖有動靜。而",
    "X25n0498_002:0624a04": "性實無動靜。豈可執是而言如來哉。夫無所從來。",
    "X25n0498_002:0624a05": "則非有。亦無所去。則非無。有無之見破盡。至是而",
    "X25n0498_002:0624a06": "色見聲求。諸法滅之疑。徹底消釋矣。",
    "X25n0498_002:0624a07": "○一合理相分第三十[0624a07] (宗泐曰。南唐石本新州六祖註本。並作一合相理分。如",
    "X25n0498_002:0624a08": "來之具足色者相也。真性之無去無來者理也無理則相無所攝。無相則理無所附。必真空之理。與外具",
    "X25n0498_002:0624a09": "之相。合而為一。則表裏俱融。精粗無二矣)。",
    "X25n0498_002:0624a10": "[0624a10] 須菩提若善男子善女人(至)但凡夫之人貪著其事。",
    "X25n0498_002:0624a11": "[0624a11] 【註】微塵世界。都非實有。悉是假名故。微塵在世界",
    "X25n0498_002:0624a12": "中。游氣飄揚。任其起滅。世界在太&#x8657;中。山河大地。",
    "X25n0498_002:0624a13": "任其聚散。猶如人身煩惱塵心。皆逐妄而生也。人",
    "X25n0498_002:0624a14": "人身中。俱有妄想。其微細雜念。猶如世界微塵。然",
    "X25n0498_002:0624a15": "非本性中物。不過影響&#x8657;幻而已。故云即非是名",
    "X25n0498_002:0624a16": "也。[0624a16] 一合相者。猶朱子云。氣以成形。而理亦賦之",
    "X25n0498_002:0624a17": "之意。一者不可分之以為二。合者。不可析之以為",
    "X25n0498_002:0624a18": "離。謂理與形合。而為一相也。以如來言應化身中",
    "X25n0498_002:0624a19": "有法身。以凡夫言四大身中有真性。推而言之。大",
    "X25n0498_002:0624a20": "而天地。小而萬物。有形者。即有理非形。無以顯理。",
    "X25n0498_002:0624a21": "非理無以現形。皆是一合相。經言一合相。止就人",
    "X25n0498_002:0624a22": "身言也。世界微塵。先以為喻耳。塵身假合。與塵界",
    "X25n0498_002:0624a23": "假合無異。塵界為器世界。塵身為有情世界。此以",
    "X25n0498_002:0624a24": "器世界。列有情世界。故從世界微塵說。到一合相。",
    "X25n0498_002:0624b01": "儒書云。人身一小天地。即此義也。如來說者。以佛",
    "X25n0498_002:0624b02": "曾言之也。言即非者。謂無實也。言是名者。謂&#x8657;名",
    "X25n0498_002:0624b03": "也。凡夫業緣中。現如來隨緣應化。名一合相。皆非",
    "X25n0498_002:0624b04": "實也。其實而無相者。則不可說也。不可說者。以真",
    "X25n0498_002:0624b05": "性無相不可言說也。相即無相。凡夫不知貪著相。",
    "X25n0498_002:0624b06": "事相乃無相。真性所現之形&#x8FF9;。凡夫貪戀執著。如",
    "X25n0498_002:0624b07": "目見色而愛色。耳聞聲而愛聲。泥此色身。誤認為",
    "X25n0498_002:0624b08": "我。故沉淪六道。無由解脫。此其所以為凡夫也。",
    "X25n0498_002:0624b09": "[0624b09] 【講】上文言無所從來。亦無所去。則知應身全是法",
    "X25n0498_002:0624b10": "身。不落有無一見。但恐人隨語生解。向有來有去",
    "X25n0498_002:0624b11": "處。見法身散為應身。便謂如來住於異處。向無來",
    "X25n0498_002:0624b12": "無去處。見應身攝歸法身。便謂如來住於一處。住",
    "X25n0498_002:0624b13": "於異處。則見一切法。實有一切法。而法不歸如。事",
    "X25n0498_002:0624b14": "相不得消亡。住於一處。則實相不能無相。而菩提",
    "X25n0498_002:0624b15": "有法。智照不得泯絕。彼如來於法界中。隨緣應化。",
    "X25n0498_002:0624b16": "融通無礙。非於一處住。亦非異處住。故舉世界微",
    "X25n0498_002:0624b17": "塵不實。喻法身應化非一非異。而結歸一合相以",
    "X25n0498_002:0624b18": "明之。佛告須菩提曰。若有善男子善女人。以三千",
    "X25n0498_002:0624b19": "大千。世界碎分為微塵。於汝意云何。是微塵眾。寧",
    "X25n0498_002:0624b20": "為多不。須菩提悟而言曰。若以世界。分而為微塵。",
    "X25n0498_002:0624b21": "甚多世尊。所以說者其義何耶。若是微塵聚而成",
    "X25n0498_002:0624b22": "眾果為實有者。人皆知之。何須佛說。佛即不說是",
    "X25n0498_002:0624b23": "微塵眾也。所以說者何。碎界為塵。妄塵幻聚。世人",
    "X25n0498_002:0624b24": "不知。故須佛說。佛所說微塵眾。即非實有微塵眾。",
    "X25n0498_002:0624c01": "是&#x8657;名為微塵眾耳。須菩提又呼世尊而言。不獨",
    "X25n0498_002:0624c02": "微塵非實。如來所說三千大千世界。皆由塵聚幻",
    "X25n0498_002:0624c03": "成。至劫數盡時。亦有變壞。比所以&#x8657;而不實。即非",
    "X25n0498_002:0624c04": "世界。是&#x8657;名為世界也。何以故。若以世界為實有",
    "X25n0498_002:0624c05": "者。世界凝合眾塵而成。即是一合相。而可執為實",
    "X25n0498_002:0624c06": "有哉。如來所說一合相則以四大五蘊。形質幻成。",
    "X25n0498_002:0624c07": "理氣凝聚。性相假合。非實有一合相。是&#x8657;名為一",
    "X25n0498_002:0624c08": "合相也。佛聞須菩提言。已知深悟其理故。呼而告",
    "X25n0498_002:0624c09": "之曰。是一合相者。實而不實。相而非相。即是不可",
    "X25n0498_002:0624c10": "以言說求之真性在焉。但凡夫之人。聞諸佛說。不",
    "X25n0498_002:0624c11": "能證悟。淺則貪著諸塵。而成緣競起。深則貪著色",
    "X25n0498_002:0624c12": "相。而幻境愈增。遂繫縛於生滅雜念。而不能解脫。",
    "X25n0498_002:0624c13": "豈知理相合一。即是不可說之妙哉。",
    "X25n0498_002:0624c14": "○知見不生分第三十一[0624c14] (本性原是真空清淨。無為真知。無不照徹。纔起知識",
    "X25n0498_002:0624c15": "見解。則所見無非四相。便難發無上菩提之心。必妄起之知見。盡滅不生。然後四相之見。自然不生而般",
    "X25n0498_002:0624c16": "若真知方露。可以證菩提。登彼岸矣)。[0624c16] (剩閒曰。真性本見不生。此言明真性者也。要知見不生也)。",
    "X25n0498_002:0624c17": "[0624c17] 須菩提若人言佛說我見(至)即非法相是名法相。",
    "X25n0498_002:0624c18": "[0624c18] 【註】前言四相。此言四見。相者法所現也。見者心所",
    "X25n0498_002:0624c19": "取也。然相粗而見精矣。四見謂作四相之見。三疊",
    "X25n0498_002:0624c20": "言之。是佛分別棄身見性之義。人無知見。即同頑",
    "X25n0498_002:0624c21": "石。佛豈無之。但知見有真妄耳。如法華經云。聞佛",
    "X25n0498_002:0624c22": "知見。示佛知見。悟佛知見。入佛知見。此知見之真",
    "X25n0498_002:0624c23": "也。楞嚴經云。知見立知即無明本。此知見之妄也。",
    "X25n0498_002:0624c24": "王日休曰。見者謂實有是見也。一泥于實。則多所",
    "X25n0498_002:0625a01": "貪著。而妄念滋長矣。法者事之法也。相者形&#x8FF9;也。",
    "X25n0498_002:0625a02": "不生法相者。於事法之形&#x8FF9;。如我人眾生壽者之",
    "X25n0498_002:0625a03": "見。皆不萌之於心也。如是知如是見者。即無上菩",
    "X25n0498_002:0625a04": "提之真知真見也。即非法身掃除名相之盡。是名",
    "X25n0498_002:0625a05": "法相顯著實相之盡也。",
    "X25n0498_002:0625a06": "[0625a06] 【講】前但破相。此乃破見。見心不破。一異分際不除。",
    "X25n0498_002:0625a07": "故合破之。蓋佛恐人執著妄見。障蔽真見。不能證",
    "X25n0498_002:0625a08": "悟真性故。呼須菩提而問曰。若人言佛所說者。實",
    "X25n0498_002:0625a09": "有我見人見眾生見壽者見。須菩提于汝意中云",
    "X25n0498_002:0625a10": "何。是人可能解我所說之義否耶。須菩提答曰。不",
    "X25n0498_002:0625a11": "也世尊。是人口雖能說。心非能悟。不能解如來所",
    "X25n0498_002:0625a12": "說之義也。其不能解者。何以故也。世尊所說我人",
    "X25n0498_002:0625a13": "眾生壽者之見。原是外現假象。不是性中真諦。即",
    "X25n0498_002:0625a14": "非實有此見也。因眾生滯於形&#x8FF9;之私。流為物化",
    "X25n0498_002:0625a15": "之累。乃假名四見。為眾生掃除執相。是名為我人",
    "X25n0498_002:0625a16": "眾生壽者爾。豈真有此見哉。佛因須菩提三疊四",
    "X25n0498_002:0625a17": "見之言。分剖明白。又呼其名。而告之曰。大凡發阿",
    "X25n0498_002:0625a18": "耨多羅三藐三菩提心者。不但四相宜空。即於一",
    "X25n0498_002:0625a19": "切諸法。皆是無相。識自本心。見自本性。應有如是",
    "X25n0498_002:0625a20": "之真知。如是之真見。如是之信受解悟。不生一毫",
    "X25n0498_002:0625a21": "法相。法相者。修行種種之法。一泥著則諸相生矣。",
    "X25n0498_002:0625a22": "不生則無上菩提。渾然天真。而在外之形&#x8FF9;。皆不",
    "X25n0498_002:0625a23": "是以為累。但初修行人。不假法相。其入無由須菩",
    "X25n0498_002:0625a24": "提。凡是所言法相者。皆為接引初學。令其漸進耳。",
    "X25n0498_002:0625b01": "若至了徹真性空寂。法相何有。故如來說即非實",
    "X25n0498_002:0625b02": "有法相也。是假名法相而已。夫法相非有必無我",
    "X25n0498_002:0625b03": "人眾生壽者之見。而般若真性。于此可悟。發菩提",
    "X25n0498_002:0625b04": "心者宜審於此。",
    "X25n0498_002:0625b05": "○應化非真分第三十二[0625b05] (分為三節。此分明凡應現。于事設化于外者。究非",
    "X25n0498_002:0625b06": "真實。惟本性自如。乃為真實。此經通章。反覆說來。總歸到真空無相即自性也。本&#x8657;空。不取于相。如如",
    "X25n0498_002:0625b07": "不動二句盡之。如如不動。乃真空也。全經為度生而發。故以演說終之。度歸無度說還無說。非真也)。",
    "X25n0498_002:0625b08": "[0625b08] 須菩提若有人以滿無量(至)不取於相如如不動。",
    "X25n0498_002:0625b09": "[0625b09] 【註】阿僧祇西土之數名。猶云無央數耳。無量阿僧",
    "X25n0498_002:0625b10": "祇。乃積數之極多。不可以數計也。發菩提心者。謂",
    "X25n0498_002:0625b11": "發廣大濟度眾生之心也。推明經義曰演。宣揚經",
    "X25n0498_002:0625b12": "義曰說。如如不動。上如字謂真如性。下如字謂自",
    "X25n0498_002:0625b13": "如之甚也。不動謂不逐相移動也。",
    "X25n0498_002:0625b14": "[0625b14] 【講】般若大意上已說完。如來欲後人持說此經。以",
    "X25n0498_002:0625b15": "傳慧命。所以又呼須菩提。而告之曰。若有人。以滿",
    "X25n0498_002:0625b16": "無量無央數世界七寶。持用布施。其得福可謂多",
    "X25n0498_002:0625b17": "矣。然不能離相布施財施。雖多福終有盡。至於般",
    "X25n0498_002:0625b18": "若波羅蜜經。全是法身妙諦。一切諸佛。及無上菩",
    "X25n0498_002:0625b19": "提法。皆從此出。只恐人以文字目之。不以心持。以",
    "X25n0498_002:0625b20": "樂小心持。而不以菩薩菩提心持耳。若有善男善",
    "X25n0498_002:0625b21": "女。發無上正覺度眾之心。實信奉持。不獨受持全",
    "X25n0498_002:0625b22": "經功德希有。於此經中。乃至四句偈等。不徒受持。",
    "X25n0498_002:0625b23": "于己自明其性。又為人演說。教人亦明其性。人己",
    "X25n0498_002:0625b24": "兼成。利益無盡。其所獲之福。勝彼七寶布施者矣。",
    "X25n0498_002:0625c01": "佛。又言曰。我所謂為人演說者。汝亦知云何為人",
    "X25n0498_002:0625c02": "演說乎。惟不取於相。如如不動。蓋我與眾生。都是",
    "X25n0498_002:0625c03": "色相假合。若論真性。不著四相。不住六塵。人法雙",
    "X25n0498_002:0625c04": "忘。情智俱泯。自無形&#x8FF9;可求。亦無聲色可見。本來",
    "X25n0498_002:0625c05": "真空。何有相之可取。惟真如之性。無不如意應現。",
    "X25n0498_002:0625c06": "但如如焉。神通乎法界。而定自然。妙化於無方。而",
    "X25n0498_002:0625c07": "體常寂。&#x5FA7;&#x8657;空界。常住自在。初何&#x751E;逐相遷移。而",
    "X25n0498_002:0625c08": "有所動于中哉。此真可以演說矣。",
    "X25n0498_002:0625c09": "[0625c09] 何以故一切有為法(至)如露亦如電應作如是觀。",
    "X25n0498_002:0625c10": "[0625c10] 【註】法者事之法也。有為者有所作為也。上自天地",
    "X25n0498_002:0625c11": "化育。下至人事造作。皆有為法也。夢者夢寐也。睡",
    "X25n0498_002:0625c12": "時似有覺了全無。幻者幻術也。如結巾成兔。結草",
    "X25n0498_002:0625c13": "為馬之類。皆&#x8657;幻不實。泡水泡也。外像雖有。其中",
    "X25n0498_002:0625c14": "實無。影形影也。光射則有。光滅則消。露者露水也。",
    "X25n0498_002:0625c15": "朝濕則存。日燥則乾。電者閃電也。忽有忽無。速于",
    "X25n0498_002:0625c16": "交睫。如是二字。指上六者而言。",
    "X25n0498_002:0625c17": "[0625c17] 【講】佛又自申說云。我所言不取于相如如不動者。",
    "X25n0498_002:0625c18": "何以故乎。蓋本性真空無相。原自如如。無所作為",
    "X25n0498_002:0625c19": "者也。故凡聖賢。皆以無為為法。而親證之。若有所",
    "X25n0498_002:0625c20": "作。為便&#x8657;妄不實。是以世間一切有為之法。皆如",
    "X25n0498_002:0625c21": "夢寐之非真。如幻術之假化。如水泡之&#x8657;浮。如身",
    "X25n0498_002:0625c22": "影之恍惚。如朝露之易乾。如閃電之易滅。當作如",
    "X25n0498_002:0625c23": "是六者觀看。可見世間之事。諸行無常。有生有滅。",
    "X25n0498_002:0625c24": "非真有也。惟如如不動之性。湛若太&#x8657;。超萬劫而",
    "X25n0498_002:0626a01": "常存。歷千變而不易。與之演說其福德。寧有量哉。",
    "X25n0498_002:0626a02": "[0626a02] 佛說是經已長老須菩提(至)皆大歡喜信受奉行。",
    "X25n0498_002:0626a03": "[0626a03] 【註】此段乃阿難之記詞。結經常規。所謂流通分也。",
    "X25n0498_002:0626a04": "流通者。流通般若。利益眾生。如水之不壅塞也。比",
    "X25n0498_002:0626a05": "丘比丘尼者。出家之男女二眾也優婆塞優婆夷",
    "X25n0498_002:0626a06": "者。在家之男女二眾也。天人阿修羅。六道中之三",
    "X25n0498_002:0626a07": "道也。經初但云與大比丘眾。今言四眾八部。顯前",
    "X25n0498_002:0626a08": "說經之初。非不在會也。凡所聞歡喜。必妙契於心。",
    "X25n0498_002:0626a09": "契則信之。真受之切。而奉行不&#x8657;矣。",
    "X25n0498_002:0626a10": "[0626a10] 【講】阿難因佛反復闡明般若之法。遂記而言曰。我",
    "X25n0498_002:0626a11": "佛說經已畢。首焉啟請之長老。而名須菩提者。頓",
    "X25n0498_002:0626a12": "悟真空。默領心印。其時同會之聽法者。則有比丘",
    "X25n0498_002:0626a13": "比丘尼焉。優婆塞優婆夷焉。一切世間之人。天上",
    "X25n0498_002:0626a14": "之天人。並阿修羅神。聞佛所說此經。各人言下見",
    "X25n0498_002:0626a15": "性。不驚不怖不畏。皆生大歡喜。幸正法之得遇。莫",
    "X25n0498_002:0626a16": "不信受其言。而持之於心。奉行其教。而演之於人。",
    "X25n0498_002:0626a17": "雖歷億萬劫。永證菩提。而人己兼度矣。此正我佛",
    "X25n0498_002:0626a18": "慈悲。廣作津梁。以度&#x7FA3;迷者。為功斯世。豈有量哉。"
}