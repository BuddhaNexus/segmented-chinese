{
    "X86n1611_002:0696c09": "叢林盛事卷下",
    "X86n1611_002:0696c11": "宋 沙門 道融 撰",
    "X86n1611_002:0696c12": "[0696c12] ○寶峰祥叉手為童子時。聞二老宿夜話。舉古德頌",
    "X86n1611_002:0696c13": "云。征輪軋軋過江南。暫把遺骸寄泐潭。秦嶺&#x70DF;沙猶",
    "X86n1611_002:0696c14": "未息。月明空&#x93BB;定僧菴。祥不覺感悟泣下。老宿問其",
    "X86n1611_002:0696c15": "故。祥云。某近夢中得此句。當是前身之所為者。宿云。",
    "X86n1611_002:0696c16": "審爾他日必居泐潭主人。祥後為僧。入眾有年。果出",
    "X86n1611_002:0696c17": "世泐潭。屢住名剎。續以靖康之亂避地天台。與高菴",
    "X86n1611_002:0696c18": "悟相繼示寂于蓮華峰。此地乃韶國師入定之所。前",
    "X86n1611_002:0696c19": "後皆如前頌所言。教中云。凡報土皆夙昔願力所現。",
    "X86n1611_002:0696c20": "舉有定分。豈偶然哉。世流庸妄。求院區區。苟合於聲",
    "X86n1611_002:0696c21": "利之域。雖老且死。而莫知安分者多矣。余昔在太白",
    "X86n1611_002:0696c22": "密菴會中。夜夢作一聯。書于壁間云。雪點欄干。寺在",
    "X86n1611_002:0696c23": "翠&#x7460;璃之下。雲橫霄漢。人歸紅菡萏之中。已彌年。猶",
    "X86n1611_002:0696c24": "世中轉圜。抑不知報土果現於何方耶。咄。切忌說夢。",
    "X86n1611_002:0697a01": "[0697a01] ○普慈聞禪師。豫章人。姿貌不凡。初見雪堂行于衢",
    "X86n1611_002:0697a02": "之烏巨。次入湖湘。見玅喜於回鴈峰前。備歷&#x70DF;瘴。與",
    "X86n1611_002:0697a03": "狀元汪聖錫厚善。汪。上饒人。舉以住懷玉。乃南禪師",
    "X86n1611_002:0697a04": "受業所。汪後帥閩。即以象骨招之。乾道間。奉詔尸雙",
    "X86n1611_002:0697a05": "徑。累詔入內。大悅龍顏。特賜慧日禪師。暮年。再奉旨",
    "X86n1611_002:0697a06": "歸雪峰。鼓山昇老次山作疏云。璇璣不動。斯須回天",
    "X86n1611_002:0697a07": "上風雲。大用現前。縱橫挂域中日月。喜百世一時之",
    "X86n1611_002:0697a08": "遇。冀千齡再會之亨。德又日新。人惟求舊。某人道在",
    "X86n1611_002:0697a09": "南閩二浙。緣符雪嶠五峰。前兄後弟而自得嘉聲。昔",
    "X86n1611_002:0697a10": "去今歸而皆奉詔旨。中興佛法。九州四海悉見天心。",
    "X86n1611_002:0697a11": "獨受主知。名公鉅卿咸尊師譽。方逐丹墀鳳翥。俄驚",
    "X86n1611_002:0697a12": "合浦珠還。好看白馬來東。何待青衫拂地。一千餘龍",
    "X86n1611_002:0697a13": "象衲子。&#x7ADA;觀象軾言旋。三百年祖師道&#x5872;。又見木毬",
    "X86n1611_002:0697a14": "再輥。請提密印。同副芹誠。聞福緣甚勝。近世罕及。但",
    "X86n1611_002:0697a15": "向上一著。叢林不全取信。抑身滅而名殞耳。",
    "X86n1611_002:0697a16": "[0697a16] ○鐵菴一大禪師。建昌人。與佛照曇道者俱同行。初",
    "X86n1611_002:0697a17": "見月菴果。次見應菴華。住歸宗時。&#x751E;為侍者。華頗喜",
    "X86n1611_002:0697a18": "之。其孤耿不與世接。&#x751E;題其頂相曰。掛拂豎拂。全機",
    "X86n1611_002:0697a19": "出沒。一喝耳聾。三日屈屈。且道是馬祖屈。百丈屈。宗",
    "X86n1611_002:0697a20": "一侍者但恁麼拈出。乾道間。出世住台之慶善。遷衢",
    "X86n1611_002:0697a21": "之祥符。竟嗣月菴。&#x8462;不忘所得也。有贊其像曰。揭翻",
    "X86n1611_002:0697a22": "四大五蘊。徹證向上一竅。傾心吐膽為人。暗裏返遭",
    "X86n1611_002:0697a23": "怪&#x54B2;。眼裏瞳人吹鐵&#x544C;。持蠡酌海謾勞神。熨斗煎茶",
    "X86n1611_002:0697a24": "不同銚。其後。自嘉禾遷&#x758E;山．仰山。兩住雪峰而終。",
    "X86n1611_002:0697b01": "[0697b01] ○雪堂行有法語示行者元友曰。雲居高菴老人在",
    "X86n1611_002:0697b02": "龍門作首座時。凡臨眾。必曰。須知有識者在。他日侍",
    "X86n1611_002:0697b03": "誨次。&#x751E;請聞其說。語曰。廣眾之中。鄙者常多。而識者",
    "X86n1611_002:0697b04": "常寡。鄙者易習。識者難親。自奮志於其間。如一人與",
    "X86n1611_002:0697b05": "萬人戰。庸鄙之習力盡。真挺特沒量漢也。余從是終",
    "X86n1611_002:0697b06": "身誦其言。氣勝志。則為小人。志勝氣。則為端人正士。",
    "X86n1611_002:0697b07": "惟志與氣齊。為得道賢聖。有人於剛狠不受諫曉者。",
    "X86n1611_002:0697b08": "氣使之然也。耆婆將死。百艸皆泣曰。耆婆在世。我等",
    "X86n1611_002:0697b09": "有用。耆婆死後。世間無有識我者。此喻世間諸法。未",
    "X86n1611_002:0697b10": "出家時。將冠之年。見獨居士&#x751E;謂余曰。中無主則不",
    "X86n1611_002:0697b11": "正。外無主則不行。余從是終身踐其言。在家立身。出",
    "X86n1611_002:0697b12": "家學道。以至終年撫眾。倚此如衡石之定輕重。規矩",
    "X86n1611_002:0697b13": "之成方圓。舍此則事事失準。元友其勉之。",
    "X86n1611_002:0697b14": "[0697b14] ○穎&#x6FF5;先生蘇子由。&#x751E;謫筠陽。與真淨道契。&#x751E;有頌",
    "X86n1611_002:0697b15": "寄香城順和尚曰。融&#x5374;無窮事。都成一片心。此心仍",
    "X86n1611_002:0697b16": "不有。從古至如今。又曰。如見復如亡。相逢&#x54B2;幾場。此",
    "X86n1611_002:0697b17": "間無首尾。尺寸不須量。欲識東坡老。堂堂一丈夫。近",
    "X86n1611_002:0697b18": "來知此事。也不讀文書。東坡亦在貶所。聞公深向此",
    "X86n1611_002:0697b19": "道。榜其所居曰東軒。以詩戲之。有盛取東軒長老來",
    "X86n1611_002:0697b20": "之句。子由答之曰。縱使盛來無用處。雪堂自有老師",
    "X86n1611_002:0697b21": "兄。又&#x751E;和淵明一詩云。佛法行中原。儒者&#x803B;論茲。功",
    "X86n1611_002:0697b22": "施冥冥中。而何負當時。此方舊染雜。渾渾無名緇。治",
    "X86n1611_002:0697b23": "生守家室。坐使斯人疑。未知酒肉非。寧與生死辭。熾",
    "X86n1611_002:0697b24": "然吾閩中。佛事不可思。生子多穎悟。得報不汝欺。時",
    "X86n1611_002:0697c01": "有正法眼。一出照曜之。誰謂邑中豪。請誦我此詩。",
    "X86n1611_002:0697c02": "[0697c02] ○晁光祿&#x9008;。精窮內外教典。晚年自著法藏碎金。流",
    "X86n1611_002:0697c03": "行儒釋中。其語甚敦教化。儒曰。士之有志。不可無學。",
    "X86n1611_002:0697c04": "故佛書云。無學者。其理無別。若會其語。因循自棄。猶",
    "X86n1611_002:0697c05": "可惜也。余觀三教之書。粗見必學之意。儒周易曰。君",
    "X86n1611_002:0697c06": "子進德修業。道教老聃曰。上士聞道。勤而行之。釋寶",
    "X86n1611_002:0697c07": "積經曰。猶如大龍所作已辦。捨於重擔。殆得己利。余",
    "X86n1611_002:0697c08": "因會同參究。雖知其文句不類。而必德從於學無疑",
    "X86n1611_002:0697c09": "矣。加以耆年之志深。流施至窮。最後一說。雖萬劫之",
    "X86n1611_002:0697c10": "不可易也。",
    "X86n1611_002:0697c11": "[0697c11] ○大圓智禪師。四明人。嗣道林一。一見祐山[宋-木+居]。[宋-木+居]見",
    "X86n1611_002:0697c12": "黃龍南。故其親得黃龍宗旨。有三關頌并拈古盛行",
    "X86n1611_002:0697c13": "叢林。初。玅喜聞其坦率。不事事。不甚樂之。及觀其拈",
    "X86n1611_002:0697c14": "古。乃撫几稱賞善曰。真黃龍正傳也。掇筆大書四句",
    "X86n1611_002:0697c15": "於後曰。七佛命脈。諸祖眼睛。但看此錄。一切現成。由",
    "X86n1611_002:0697c16": "是學者方知二師用處初無二致。然智&#x751E;謂人曰。杲",
    "X86n1611_002:0697c17": "玅喜作用。不減巖頭．死心。可謂百世之師也。但未與",
    "X86n1611_002:0697c18": "老僧商確那事。若見老僧一回。定教他光前絕後。然",
    "X86n1611_002:0697c19": "二師竟不相見。智終于石霜。預旬日受弟子生祭。就",
    "X86n1611_002:0697c20": "法座上端然化去。方知玅喜不輕肯人也。",
    "X86n1611_002:0697c21": "[0697c21] ○玅道道人。延平黃氏女也。&#x5FA7;見尊宿。後謁玅喜于",
    "X86n1611_002:0697c22": "徑山。因玅喜室中問僧。不是心。不是佛。不是物。是什",
    "X86n1611_002:0697c23": "麼。僧罔措。道立門外聞之。豁然明契。乃告喜。喜曰。桑",
    "X86n1611_002:0697c24": "樹著箭。楮樹出汁。因印其所解。後開堂於洪福。示眾",
    "X86n1611_002:0698a01": "曰。禪非意想。立意乖宗。道絕功勛。建功失分。聲外句",
    "X86n1611_002:0698a02": "不向意中求。持照用機關。握佛祖鉗鎚。有佛處互為",
    "X86n1611_002:0698a03": "賓主。無佛處風颯颯地。心寧意泰。響順聲和。似恁麼",
    "X86n1611_002:0698a04": "人。且道向什麼處安著。良久。曰。披簑側立千峰外。引",
    "X86n1611_002:0698a05": "水澆蔬五老前。又曰。貶上眉毛蹉過。大似開眼尿&#x7240;。",
    "X86n1611_002:0698a06": "現成公案放行。正是黠兒落節。恁麼不恁麼總不得。",
    "X86n1611_002:0698a07": "曳尾靈龜。不是心。不是佛。不是物。&#x8657;空釘橛。離得許",
    "X86n1611_002:0698a08": "多閑門破戶。猶是死水裏藏龍。傾湫倒嶽一句作麼",
    "X86n1611_002:0698a09": "生道。巨靈&#x64E1;手無多子。分破華山千萬重。後水菴見",
    "X86n1611_002:0698a10": "僧舉似。以手加額曰。箇事可謂非男女等相。多少丈",
    "X86n1611_002:0698a11": "夫漢十年五年在眾中討頭不著。他雖是箇女人。宛",
    "X86n1611_002:0698a12": "有丈夫之作。勝&#x5374;多少杜撰長老也。",
    "X86n1611_002:0698a13": "[0698a13] ○機簡堂。初住饒之筦山。十七年火種刀耕。備&#x751E;艱",
    "X86n1611_002:0698a14": "苦。其所住者。皆四方本有。故能同受寂寥。不以世間",
    "X86n1611_002:0698a15": "榮耀為事。而布素一節。故世謂之機道者。後居九江",
    "X86n1611_002:0698a16": "圓通。大行此菴之道。示眾有云。圓通不開生藥鋪。單",
    "X86n1611_002:0698a17": "單只賣死&#x732B;頭。不知那箇無思算。喫著通身冷汗流。",
    "X86n1611_002:0698a18": "自是遷太平之隱靜。眾雖多。堂&#x53A8;淡薄。兄弟罔敢言",
    "X86n1611_002:0698a19": "之者。凡請執事。必遵老黃龍之法。粥罷挂&#x9262;向堂。令",
    "X86n1611_002:0698a20": "侍者白槌曰。請某人執其職。兄弟靡不從之者。倘有",
    "X86n1611_002:0698a21": "違者。即叱之曰。簡堂這裏不做。爾向甚處做。噫。前輩",
    "X86n1611_002:0698a22": "道重。用人如此容易。豈若今時。七跪八拜。下情無任。",
    "X86n1611_002:0698a23": "猶被渠[跳-兆+孛]跳上三十三天去。苦哉佛陀耶。",
    "X86n1611_002:0698a24": "[0698a24] ○證西林。號老衲。長沙人。月菴之嗣。月菴居道林。證",
    "X86n1611_002:0698b01": "為寮元。已為兄弟挂牌入室。其為人至誠鄭重。雖處",
    "X86n1611_002:0698b02": "暗室。如臨大賓。兄弟見之。其容必莊。後居西林道行。",
    "X86n1611_002:0698b03": "有頌話隨公案曰。石火光中立問端。不能透脫幾多",
    "X86n1611_002:0698b04": "難。頂門若具金剛眼。肯被傍人把釣竿。&#x8462;其親得月",
    "X86n1611_002:0698b05": "菴說話。又且甚脫窠臼耳。始。保安封亦見月菴。見地",
    "X86n1611_002:0698b06": "尤別。亦&#x751E;頌曰。歲暮抱琴何處去。洛陽三十六峰西。",
    "X86n1611_002:0698b07": "生平未識先生面。不得一聽烏夜啼。可謂善學柳下",
    "X86n1611_002:0698b08": "惠。終不師其&#x8FF9;。頂門具爍迦羅眼者。分明辨取。",
    "X86n1611_002:0698b09": "[0698b09] ○詢罵天。見地明白。&#x751E;侍佛鑑。鑑以其形容醜黑而",
    "X86n1611_002:0698b10": "談天者。又曰其福寡。一日。偶謂詢云。可惜一顆明珠。",
    "X86n1611_002:0698b11": "被你者乞兒拾得。詢云。和尚且牢收取。又一日。謂曰。",
    "X86n1611_002:0698b12": "一切眾生何&#x751E;悟來。詢曰。一切眾生何&#x751E;迷來。忽有",
    "X86n1611_002:0698b13": "一行者面前過。鑑曰。如何是祖師西來意。行者罔措。",
    "X86n1611_002:0698b14": "鑑曰。何&#x751E;悟來。詢亟呼行者曰。放參也未。者曰。放參",
    "X86n1611_002:0698b15": "了也。詢曰。何&#x751E;迷來。鑑叱曰。業種。出去。詢曰。和尚且",
    "X86n1611_002:0698b16": "低聲。恐外人聞得我父子二人在此說送說悟。鑑大",
    "X86n1611_002:0698b17": "&#x54B2;。",
    "X86n1611_002:0698b18": "[0698b18] ○劍門分菴主。閩人。早歲於道自有發明。竟剃髮走",
    "X86n1611_002:0698b19": "鄉里。時人謂之狂僧。分不恤。初見懶菴需。後謁玅喜。",
    "X86n1611_002:0698b20": "雙徑聞其風顛。決不令參堂。分乃乘憤下山。將求歸",
    "X86n1611_002:0698b21": "計。因抵錢塘江上買舟。&#x7ADA;立於浙江亭畔。泣下曰。我",
    "X86n1611_002:0698b22": "波波吒吒出嶺來見玅喜。又不得預眾。是夙無般若",
    "X86n1611_002:0698b23": "緣也。忽聞喝遵者云。侍郎來。分豁然大悟。乃有頌云。",
    "X86n1611_002:0698b24": "幾年箇事挂胸懷。問盡諸方眼不開。今日肝腸忽然",
    "X86n1611_002:0698c01": "破。一聲江上侍郎來。徑歸洋嶼。依懶菴。懶菴印其所",
    "X86n1611_002:0698c02": "得。未幾。忽辭去。懶菴以偈送之曰。江頭風急浪華飛。",
    "X86n1611_002:0698c03": "南北相逢不展眉。獨有分禪英俊手。等閑奪得錦&#x5E56;",
    "X86n1611_002:0698c04": "歸。後徉狂七閩。或入酒肆。或在魚行。人莫能測。唯同",
    "X86n1611_002:0698c05": "參木菴永每見必以師事之。&#x751E;示眾云。這一片田地。",
    "X86n1611_002:0698c06": "汝等諸人且道天地未分已前在什麼處。直下徹去。",
    "X86n1611_002:0698c07": "已是鈍置分上座了也。更若擬議思量。何啻白雲千",
    "X86n1611_002:0698c08": "里萬里。驀拈拄杖。打散大眾。又曰。十五日已前。天上",
    "X86n1611_002:0698c09": "有星皆拱北。十五日已後。人間無水不朝東。已前已",
    "X86n1611_002:0698c10": "後總拈&#x5374;。到處鄉談名不同。乃以手指屈云。一．二．三．",
    "X86n1611_002:0698c11": "四．五．六．七．八．九．十．十一．十二．十三．十四。復云。諸兄弟。",
    "X86n1611_002:0698c12": "且道今日是幾。良久。云。本店賣買。分文不賒。",
    "X86n1611_002:0698c13": "[0698c13] ○伊菴權。臨安昌化人。嗣無菴全。出世萬年。一坐九",
    "X86n1611_002:0698c14": "年。法席大振。然權律身奉眾。言行俱有準繩。大率&#x52B9;",
    "X86n1611_002:0698c15": "佛智&#x2567F;．誰菴粹之為人。座下常安五百眾。有自贊云。",
    "X86n1611_002:0698c16": "鼻如鷹觜。對面千里。要識萬年。只這便是。叢林俱愛",
    "X86n1611_002:0698c17": "之。後遷常之華藏。結夏示眾云。今朝結&#x5374;布袋口。明",
    "X86n1611_002:0698c18": "眼衲僧休亂走。心行滅處解翻身。噴嚏也成獅子吼。",
    "X86n1611_002:0698c19": "栴檀林。任馳驟。剔起眉毛頂上生。剜肉成瘡露家醜。",
    "X86n1611_002:0698c20": "[0698c20] ○高宗．孝宗皆有彌勒大士贊。叢林有道之士無不",
    "X86n1611_002:0698c21": "和之者。少有愜二帝意者。贊曰。碧落片雲。長天孤月。",
    "X86n1611_002:0698c22": "能棲物外。玅兮幽絕。慣隱市廛。奇哉英傑。隨行兮惟",
    "X86n1611_002:0698c23": "有拄杖布袋。充飢兮何妨酒肉腥血。別。別。玉殿瓊樓",
    "X86n1611_002:0698c24": "更加雪。又云。袋貯乾坤。杖挑日月。藞藞苴苴聖中絕。",
    "X86n1611_002:0699a01": "憨憨癡癡僧中傑。令行兮一棒一條痕。逗機兮一摑",
    "X86n1611_002:0699a02": "一掌血。別。別。恰似紅爐一點雪。乾道間。直道者住保",
    "X86n1611_002:0699a03": "寧。&#x751E;和之曰。量包太&#x8657;。眼懸日月。往天宮兮天中之",
    "X86n1611_002:0699a04": "絕。居人間兮人中之傑。放下布袋兮坐斷四大部洲。",
    "X86n1611_002:0699a05": "拈起拄杖兮直得大地流血。別。別。明明有理難分雪。",
    "X86n1611_002:0699a06": "范使李公為奏上。孝宗大喜之。賜錢五百萬．米五百",
    "X86n1611_002:0699a07": "斛以助供眾。",
    "X86n1611_002:0699a08": "[0699a08] ○別峰印自金山遷乳峰。有毉生陸安者。夜夢神人",
    "X86n1611_002:0699a09": "報云。師即達觀穎之後身也。師天資閑暇。嗣華藏&#x73C9;。",
    "X86n1611_002:0699a10": "自出蜀。即抵雙徑見妙喜。喜問云。甚處來。印云。西川。",
    "X86n1611_002:0699a11": "喜云。未離&#x5292;關。與你三十棒。印云。合起動和尚。喜&#x8218;",
    "X86n1611_002:0699a12": "於楞伽室。待之甚厚。後歷居大剎。晚奉詔居徑山。一",
    "X86n1611_002:0699a13": "住九年。每以華嚴作佛事。紹興庚辰。示寂於菖蒲田。",
    "X86n1611_002:0699a14": "辭徑山塗毒。毒曰。和尚幾時行止。印曰。水到渠成。即",
    "X86n1611_002:0699a15": "更衣。端坐而逝。其年臘月八日也。臨行。門人&#x8994;偈。即",
    "X86n1611_002:0699a16": "大書曰。千偈萬偈。總是熱荒。我有一句。死後舉揚。塗",
    "X86n1611_002:0699a17": "毒亟捧龕返歸法堂正寢。七日以當代禮送之。時感",
    "X86n1611_002:0699a18": "之。後二年。塗毒示歸寂。人懷報德之心。印有山中書",
    "X86n1611_002:0699a19": "懷。一味林間飽黑甜。儘教氣焰日炎炎。不將無病自",
    "X86n1611_002:0699a20": "求病。多是解粘添得粘。粗有芋煨如懶瓚。更無錐卓",
    "X86n1611_002:0699a21": "似香嚴。枕邊留得青山在。雨後層層翠滴簷。又&#x751E;題",
    "X86n1611_002:0699a22": "農夫醉打圖一絕。農夫何事損天和。醉後依前擊壤",
    "X86n1611_002:0699a23": "歌。不似當年劉項飲。胸中各自有干戈。",
    "X86n1611_002:0699a24": "[0699a24] ○塗毒老人居鑑湖日。與放翁最厚。紹興壬午七月",
    "X86n1611_002:0699b01": "二十七日示寂。放翁以詩哭之曰。岌岌龍門萬仞傾。",
    "X86n1611_002:0699b02": "翩翩隻影又西行。塵侵白拂繩&#x7240;冷。露滴青松卵塔",
    "X86n1611_002:0699b03": "成。遙想再來非四大。應當相見是三生。放翁大欠修",
    "X86n1611_002:0699b04": "行在。未免人間愴別情。又贊其真云。骨格&#x749D;奇。精神",
    "X86n1611_002:0699b05": "瀟灑。貌肅而和。語盡而簡。畫得者。英氣逼人。畫不得",
    "X86n1611_002:0699b06": "者。頂門上一隻眼。",
    "X86n1611_002:0699b07": "[0699b07] ○石&#x7ABB;恭禪師。&#x5FA7;參諸方。久依黃龍忠道者。後依宏",
    "X86n1611_002:0699b08": "智。靖康中。自湖湘歸東越。忠以頌送之曰。閑思昔日",
    "X86n1611_002:0699b09": "戲沙洲。屈指于今四十秋。君到石&#x7ABB;閑借問。許多風",
    "X86n1611_002:0699b10": "月付誰&#x53CE;。恭出世越之報恩。後居瑞巖。其道大振。然",
    "X86n1611_002:0699b11": "克苦為人。布素以禦寒暑。事無細大必親臨之。叢林",
    "X86n1611_002:0699b12": "整齊。衲子望風而服。&#x751E;有佛生日頌曰。五天一隻蓬",
    "X86n1611_002:0699b13": "蒿箭。攪動支那百萬兵。不得雲門行正令。幾乎錯認",
    "X86n1611_002:0699b14": "定盤星。叢林沸傳之。有徹白頭者。三衢人。與恭同出",
    "X86n1611_002:0699b15": "宏智門。操履孤潔。不與世接。&#x751E;典賓於太白。玅喜見",
    "X86n1611_002:0699b16": "大俊敏。私喜之。以計誘其過玉几。徹秉志不渝。竟依",
    "X86n1611_002:0699b17": "老天童。乾道初。恭欲羅籠之以為嗣。退明之報恩。與",
    "X86n1611_002:0699b18": "之出世。住二年。四方龍象每歸之。然徹竟嗣宏智。恭",
    "X86n1611_002:0699b19": "以不樂。徹亦不卹。後遷婺之華藏。將發而示寂。臨行。",
    "X86n1611_002:0699b20": "書遺偈云。當陽一句。更無回互。月落寒潭。&#x70DF;迷古渡。",
    "X86n1611_002:0699b21": "是真得洞上之宗。惜其不久住世間耳。",
    "X86n1611_002:0699b22": "[0699b22] ○孝宗皇帝在位二十七年。每宣諸山長老論道。唯",
    "X86n1611_002:0699b23": "佛照禪師最為知遇。淳&#x7188;初。住冷泉。宣入選德殿論",
    "X86n1611_002:0699b24": "宗門事。五宿禁闈。從古未有也。故佛照&#x751E;奏曰。陛下",
    "X86n1611_002:0699c01": "前後宣諸山長老論道。如何。孝宗曰。難得似長老直",
    "X86n1611_002:0699c02": "捷。佛照又奏曰。臣生長山林。語言麤&#x758E;。伏乞陛下寬",
    "X86n1611_002:0699c03": "貸。孝宗曰。不妨這裏與長老忘懷論道。前後賜諸山",
    "X86n1611_002:0699c04": "偈語不為不多。賜佛照者最為尊敬。聖語曰。大暑流",
    "X86n1611_002:0699c05": "金石。寒風結凍雲。梅華香度遠。自有一枝春。佛照&#x751E;",
    "X86n1611_002:0699c06": "和之。一日。又批問佛照曰。世尊雪山修道六年。所成",
    "X86n1611_002:0699c07": "者何事。請師明說。時佛照坐施主家齋。天使忽到。便",
    "X86n1611_002:0699c08": "請回奏。照著語云。將謂陛下忘&#x5374;。可謂無師自然之",
    "X86n1611_002:0699c09": "智也。",
    "X86n1611_002:0699c10": "[0699c10] ○誰菴演。閩人。初參玅喜於回鴈峰下。洞明宗旨。喜",
    "X86n1611_002:0699c11": "曰。這猢猻子以後須聒搔人去在。後辭玅喜。偈曰。倒",
    "X86n1611_002:0699c12": "騎鐵馬度瀟湘。&#x78F5;艸巖華不覆藏。回鴈峰高親到頂。",
    "X86n1611_002:0699c13": "更無佛法可商量。後住江上龍翔。兄弟多依之。水菴",
    "X86n1611_002:0699c14": "有偈曰。江上如今得白眉。為人偏用截流機。然演善",
    "X86n1611_002:0699c15": "作偈語。宗眼端正。題新昌石佛曰。積念有年瞻石佛。",
    "X86n1611_002:0699c16": "今朝一見絕疑猜。都盧面目只如此。&#x5374;謂三生鑿出",
    "X86n1611_002:0699c17": "來。又題龍湫曰。詎羅坐斷大龍湫。伎倆&#x5374;無錯路頭。",
    "X86n1611_002:0699c18": "只見高巖傾瀑布。那知碧嶂外清幽。",
    "X86n1611_002:0699c19": "[0699c19] ○別峰雲。嗣少溪淨。淳&#x7188;間。住福之支提。江淛志道",
    "X86n1611_002:0699c20": "者。罔不依之。&#x751E;有善財南詢頌云。髽角分明者小兒。",
    "X86n1611_002:0699c21": "肚皮好待你聞知。賺他五十三知識。敗闕都盧納向",
    "X86n1611_002:0699c22": "伊。叢林競傳。後遷莆陽華嚴而終。",
    "X86n1611_002:0699c23": "[0699c23] ○洪首座。臨川人。嗣佛照。出世洪之光孝。&#x8462;應漕使",
    "X86n1611_002:0699c24": "尤延之之命。次任太守。旦望公參。須要諸山就公廳",
    "X86n1611_002:0700a01": "下長揖而退。洪聞之不樂。以謂天下無此道理。即擊",
    "X86n1611_002:0700a02": "鼓升堂。退院而去。頌曰。祖翁活計元來大。誰敢區區",
    "X86n1611_002:0700a03": "謾折腰。珍重豫章賢太守。芒鞋竹杖任逍遙。太守聞",
    "X86n1611_002:0700a04": "之慚甚。遣使再請。洪竟不回。江西諸山從此增氣。後",
    "X86n1611_002:0700a05": "住吉之祥符。遷開福而終。尤延之侍郎親為作傳。",
    "X86n1611_002:0700a06": "[0700a06] ○雪巢一和尚。自號村僧。嗣艸堂清。久住平田。後長蘆",
    "X86n1611_002:0700a07": "力命不赴。以皎如晦一疏而往。其詞曰。這般梵剎。固非",
    "X86n1611_002:0700a08": "些小叢林。箇樣村僧。豈是尋常種艸。要得門當戶對。",
    "X86n1611_002:0700a09": "還他境勝人奇。某人生鐵面皮。潑天聲價。盡大地&#x63D1;",
    "X86n1611_002:0700a10": "成院子。未稱全提。將河沙都做衲僧。不消一喝。且看",
    "X86n1611_002:0700a11": "光火菩薩面。掉&#x5374;跺距羅漢家。來&#x6491;沒底船。激起蘆",
    "X86n1611_002:0700a12": "華千尺浪。宜舉向上句。祝延玉葉萬年人。巢既住一",
    "X86n1611_002:0700a13": "葦。次年復歸萬年。未幾。示寂于觀音院。先自入龕落",
    "X86n1611_002:0700a14": "&#x93C1;。說偈曰。今年七十五。歸作菴中主。珍重觀世音。泥",
    "X86n1611_002:0700a15": "蛇吞石虎。居平田。眾常五百。時江西泐潭有化士修",
    "X86n1611_002:0700a16": "大寂塔。兄弟皆作頌。時有一座主。初更衣入眾。因成",
    "X86n1611_002:0700a17": "一頌曰。寄語江西老古錐。從他日炙與風吹。兒孫不",
    "X86n1611_002:0700a18": "是無料理。要見冰消瓦解時。又作冬日即事云。朔風",
    "X86n1611_002:0700a19": "也解知人意。吹落巖前古樹枝。惠我一爐深夜火。轉",
    "X86n1611_002:0700a20": "教心性懶趍時。雪巢見之。大稱賞曰。禪和子三十年",
    "X86n1611_002:0700a21": "在眾&#x5647;&#x98F0;。未必有此作。他日必成大器。後果如言。住",
    "X86n1611_002:0700a22": "東掖。大興南台之教。是謂神照師也。",
    "X86n1611_002:0700a23": "[0700a23] ○松源在東湖日。幹他殿者乞頌。源大書云。黃面瞿",
    "X86n1611_002:0700a24": "曇眼[目*荅]眵。千方百計討便宜。于今無著渾身處。&#x5374;要",
    "X86n1611_002:0700b01": "兒孫&#x76D6;覆伊。示官人云。說禪說道說文章。林下相逢",
    "X86n1611_002:0700b02": "&#x54B2;幾場。踏著吾家關&#x68D9;子。白衣拜相也尋常。湖海爭",
    "X86n1611_002:0700b03": "誦之。",
    "X86n1611_002:0700b04": "[0700b04] ○曇廣南者。久依密菴。後在佛照會中為寮元。有化",
    "X86n1611_002:0700b05": "鹽頌云。合水和泥一處烹。水泥盡處雪華生。便能索",
    "X86n1611_002:0700b06": "起遼天價。公驗分明誰敢爭。佛照喜曰。這廣南蠻也",
    "X86n1611_002:0700b07": "茆廣。後住霅之道場。其道將振。而為有力者攘之。未",
    "X86n1611_002:0700b08": "幾。終于冷泉。",
    "X86n1611_002:0700b09": "[0700b09] ○雷菴受首座。平江人。道貌脩偉。久依月堂．[仁-二+(ㄠ*刀)]堂諸",
    "X86n1611_002:0700b10": "老。曾集普燈三十卷。又註楞伽。菴于霅之曹氏菴。與",
    "X86n1611_002:0700b11": "抒山居士劉季高之姪平氏者最善。慶元初。復菴于",
    "X86n1611_002:0700b12": "西湖。劉公任丹丘。以巾子峰報恩招之。以頌謝云。結",
    "X86n1611_002:0700b13": "茆方喜倚長松。一枕清風睡正濃。禪道尚無心理會。",
    "X86n1611_002:0700b14": "肯將身入&#x9599;藍中。劉見大喜。再遣使迫之。亦和前韻",
    "X86n1611_002:0700b15": "云。昂藏骨相倚喬松。晚歲清陰只自濃。好向紅塵姑",
    "X86n1611_002:0700b16": "著&#x811A;。何妨都在&#x54B2;談中。竟不赴。時皆高之。當今搖尾",
    "X86n1611_002:0700b17": "乞憐之時。寧復有此人邪。",
    "X86n1611_002:0700b18": "[0700b18] ○大慧在雙徑時。一千七百龍象。有行者祖慶。為母",
    "X86n1611_002:0700b19": "設忌乞頌。慧見其骨相不凡。與之一頌曰。透過那一",
    "X86n1611_002:0700b20": "著。佛亦不能容。猛虎當路坐。狐兔自潛蹤。慶玅年而",
    "X86n1611_002:0700b21": "出世南源。移道林。一夕夢寶公以二十隻箸與之。既",
    "X86n1611_002:0700b22": "覺罔測。時劉樞密洪父帥金陵。以鍾山招之。一住二",
    "X86n1611_002:0700b23": "十年。中間因回祿復新之。豈偶然者哉。慶元初。佛照",
    "X86n1611_002:0700b24": "自五峰歸育王。慶遂繼踵。二年而沒。信玅喜之言不",
    "X86n1611_002:0700c01": "謬矣。",
    "X86n1611_002:0700c02": "[0700c02] ○晦菴光和尚。嗣雪堂行。住龜峰。遷泉之法石。&#x8462;赴",
    "X86n1611_002:0700c03": "參政周公葵之命。臨終。以頌授小師元聰曰。叢林毒",
    "X86n1611_002:0700c04": "種。元聰侍者。&#x5C00;耐吾宗。滅汝邊也。吾今高枕百無憂。",
    "X86n1611_002:0700c05": "聽汝時撾塗毒鼓。聰久依密菴。首眾於徑山。出世洪",
    "X86n1611_002:0700c06": "之報恩。遷雲居。隱靜雪峰。晚被旨居徑山。時謂晦菴",
    "X86n1611_002:0700c07": "不妄許可也。抑亦雪堂慈悲行門之所遺蔭邪。",
    "X86n1611_002:0700c08": "[0700c08] ○圓悟。初在成都講肆。范丞相伯才見其器質不凡。",
    "X86n1611_002:0700c09": "因作長篇。激其往南方行&#x811A;。其詞曰。觀水莫觀污池",
    "X86n1611_002:0700c10": "水。污池之水魚鱉卑。登山莫登逶邐山。逶邐之山艸",
    "X86n1611_002:0700c11": "木希。觀水直觀滄溟廣。登山直上泰山上。所得不少",
    "X86n1611_002:0700c12": "所見高。工夫用盡非徒勞。南方幸有選佛地。好向其",
    "X86n1611_002:0700c13": "中窮玅旨。他年成器整頹綱。不負男兒出家志。大丈",
    "X86n1611_002:0700c14": "夫兮休擬議。豈為&#x8657;名滅身計。歡諧時節苦無多。&#x5374;",
    "X86n1611_002:0700c15": "被光陰暗添歲。成都況是繁華國。打住只因華酒惑。",
    "X86n1611_002:0700c16": "吾師本是出塵人。肯隨齷齪同埋沒。吾師幸有虹蜺",
    "X86n1611_002:0700c17": "志。切莫蹉跎向泥水。君不見吞舟之魚不隱小流。合",
    "X86n1611_002:0700c18": "抱之木豈生丹丘。大鵬一展九萬里。肯同飛燕著沙",
    "X86n1611_002:0700c19": "鷗。何如急流千里驥。莫學鷦鷯戀一枝。直饒講得千",
    "X86n1611_002:0700c20": "經論。也落禪家第二機。白雲本自戀高臺。暮罩朝籠",
    "X86n1611_002:0700c21": "不暫開。為赴蒼生霖雨望。等閑猶自出山來。又不見",
    "X86n1611_002:0700c22": "荊山有玉名瓊瑤。良工未遇居蓬蒿。當時若不離荊",
    "X86n1611_002:0700c23": "楚。爭得連城價倍高。",
    "X86n1611_002:0700c24": "[0700c24] ○本朝士大夫與當代尊宿撰語錄序。語句斬絕者。",
    "X86n1611_002:0701a01": "無出山谷．無為．無盡三大老。今代有蜀人馮當可者。",
    "X86n1611_002:0701a02": "於宗門深有造入。與石頭回禪師撰語錄序。江湖沸",
    "X86n1611_002:0701a03": "傳之。其詞曰。五祖晚得南堂。糙暴生獰。凌跨懃遠。天",
    "X86n1611_002:0701a04": "遒地窄。投老大隋。回道者以運鎚攻石之手。仰擊堅",
    "X86n1611_002:0701a05": "高。出力既麤。一鎚便透。歸坐釣魚山上。乖崖峭壁十",
    "X86n1611_002:0701a06": "倍其師。狼毒砒礵不容下口。其徒彥聞更不瞥地。要",
    "X86n1611_002:0701a07": "收餘毒。散施諸方。余恐後人不著便宜。自取僵仆。故",
    "X86n1611_002:0701a08": "為標其荼毒。以示來者。縉雲野老序。",
    "X86n1611_002:0701a09": "[0701a09] ○無垢居士張九成。參玅喜。有大發明。而宗眼明白。",
    "X86n1611_002:0701a10": "&#x751E;此老大而又大。言三乘十二分教。八萬四千餘卷。",
    "X86n1611_002:0701a11": "到者漢面前不消一唾。十信．十住．十行．十回向．等覺．",
    "X86n1611_002:0701a12": "玅覺。到者漢面前不當一放。多年臘果養得五箇虎",
    "X86n1611_002:0701a13": "子。橫行四海。向大唐國裡．日本國裡．新羅國裡拋屎",
    "X86n1611_002:0701a14": "撒屙。直得乾坤漆黑。日月奔忙。須彌岌峇。四海揚波。",
    "X86n1611_002:0701a15": "慢調絲竹。打箇小坐。看渠面觜大似三家村裏田厙",
    "X86n1611_002:0701a16": "兒。而其用處猶如烏風黑雨。天雷閃電。霹靂聲中。觱",
    "X86n1611_002:0701a17": "栗撥剌。拖去一大猛火。咄。是甚閑公事。",
    "X86n1611_002:0701a18": "[0701a18] ○蔣山元。嗣慈明。元後得雪竇雅。雅得慈覺印。混融",
    "X86n1611_002:0701a19": "然實嗣之。乾道間。然住金陵天禧。時玅癡禪住保寧。",
    "X86n1611_002:0701a20": "明大禪住蔣山。明薄然。以其流派非黃龍．楊岐直下",
    "X86n1611_002:0701a21": "也。&#x751E;與廷諍。然口辯捷。明頗遭所困。竟得癡禪解之。",
    "X86n1611_002:0701a22": "然器量過人。但出世太早。不歷諸方門戶。宗眼混淆。",
    "X86n1611_002:0701a23": "故叢林多以此薄之。後住南華。滅於五羊。臨行脫灑。",
    "X86n1611_002:0701a24": "邦人積沈香以荼毗之。一段殊勝非小小。余與然生",
    "X86n1611_002:0701b01": "緣同處。恨不識其慈範。最愛其祭慈覺一文。甚佳。曰。",
    "X86n1611_002:0701b02": "建炎三年。我忽顛怪。拈下&#x5E5E;頭。把斷腰帶。夜盜師庭。",
    "X86n1611_002:0701b03": "遭師捉敗。既無一物。空禮三拜。自是退思。恨不小小。",
    "X86n1611_002:0701b04": "人或罵師。老不唧[口*留]。了無能解。我即舉首。仰天慶怪。",
    "X86n1611_002:0701b05": "人或譽師。道超佛祖。量廓滄海。我即持杖。擊其頭碎。",
    "X86n1611_002:0701b06": "如何若何。錯會者多。敬陳薄奠。師&#x54B2;婆娑。然有小師",
    "X86n1611_002:0701b07": "大驥者。淳&#x7188;間。住衢之靈曜。時朝廷方行役法。二浙",
    "X86n1611_002:0701b08": "江淮處&#x7ADD;差定。驥乃紏率衢．婺．處三州僧尼道士。造",
    "X86n1611_002:0701b09": "朝免之。今天下僧道由此獲安。不為國家之差役者。",
    "X86n1611_002:0701b10": "&#x8462;驥之力耶。後之圓頂方袍者。當知所自耳。驥後住",
    "X86n1611_002:0701b11": "天台平田而卒。",
    "X86n1611_002:0701b12": "[0701b12] ○肯堂充見卍菴顏。性識敏利。博達古今。前後所作",
    "X86n1611_002:0701b13": "語句甚多。送僧訪簡初居士尤侍郎求典牛和尚語",
    "X86n1611_002:0701b14": "錄序。其詞曰。岷峨山下三角虎。跳入南方誰敢侮。泐",
    "X86n1611_002:0701b15": "潭老準眼放光。背手暗發千鈞弩。一箭中的死復活。",
    "X86n1611_002:0701b16": "從此咬人齒不露。武寧山中四十年。豈獨坐斷江西",
    "X86n1611_002:0701b17": "路。徑山塗毒遭一口。至今有理無雪處。&#x5374;遣弟子往",
    "X86n1611_002:0701b18": "毗耶。問訊居士覓轉語。居士贊之口即啞。居士罵之",
    "X86n1611_002:0701b19": "目即瞽。居士贊罵不及處。請為渠作語錄序。",
    "X86n1611_002:0701b20": "[0701b20] ○公安殊。川人。亦嗣卍菴。為人骨骾。人莫能親&#x758E;。乾",
    "X86n1611_002:0701b21": "道間。道行湖湘。&#x751E;有自贊曰。月色照山谷。泉聲落斷",
    "X86n1611_002:0701b22": "崖。水光山色裡。一塊爛枯柴。又曰。老鶴入枯池。善解",
    "X86n1611_002:0701b23": "藏羽翮。點著背摩天。壺中天地窄。",
    "X86n1611_002:0701b24": "[0701b24] ○瑞巖順。嗣水菴。號葦堂。初在池之梅山。&#x751E;有上堂",
    "X86n1611_002:0701c01": "云。今朝五月十五。一夜淋淋下雨。不知林下道人相",
    "X86n1611_002:0701c02": "逢作麼生舉。舉得全。攔胸劈面拳。為甚麼如此。精金",
    "X86n1611_002:0701c03": "若不經爐冶。爭得光華徹底鮮。又。十日入室。五日陞",
    "X86n1611_002:0701c04": "堂。千醜百拙。無處埋藏。咄。相牽入鑊湯。後終於台之",
    "X86n1611_002:0701c05": "瑞巖。",
    "X86n1611_002:0701c06": "[0701c06] ○萬壽脩。閩人。初依應菴。後見或菴於常之無錫。出",
    "X86n1611_002:0701c07": "世霅之上方。遷雙塔。其道未振。因塗毒自鑑上能仁。",
    "X86n1611_002:0701c08": "持&#x76CB;過吳門。眾善友請小參。脩引坐云。正法眼藏向",
    "X86n1611_002:0701c09": "這瞎驢邊滅&#x5374;。直得盡大地人扶持不起。是以曹溪",
    "X86n1611_002:0701c10": "路上荊棘參天。少室峰前髑髏遍野。非盧扁不能起",
    "X86n1611_002:0701c11": "膏肓之疾。非孫吳不能全殺活之機。塗毒一撾。聞者",
    "X86n1611_002:0701c12": "皆喪。要津把斷。風骨旋生。既有如是宗師。佛法不怕",
    "X86n1611_002:0701c13": "爛&#x5374;。然雖與麼。且道因行掉臂。普照&#x7FA3;機一句作麼",
    "X86n1611_002:0701c14": "生道。三尺靈光摩竭令。滿城和氣暖如春。下座。塗毒",
    "X86n1611_002:0701c15": "握手云。將謂或菴其後無人。元來有吾姪在。自此道",
    "X86n1611_002:0701c16": "行吳中矣。",
    "X86n1611_002:0701c17": "[0701c17] ○&#x54B2;菴悟。蘇之常熟人。&#x5F03;俗出家。初見無菴全。後見",
    "X86n1611_002:0701c18": "密菴于衢之烏巨。淳&#x7188;間。首眾於冷泉。專以供養為",
    "X86n1611_002:0702a01": "心。時歲大飢。密菴持&#x76CB;未回。知事約束方來。悟坐在",
    "X86n1611_002:0702a02": "山門。一例放入。洎密菴回。知事沮之。密菴見悟似不",
    "X86n1611_002:0702a03": "悅。因辭云。有但得院子如揲大。盡情供養五湖僧之",
    "X86n1611_002:0702a04": "句。不逾時。住衢祥符。歷董數剎。果以供養為務。",
    "X86n1611_002:0702a05": "[0702a05] ○鴈山枯木元禪師。嗣玅喜。示眾頌曰。鴈山枯木實",
    "X86n1611_002:0702a06": "頭禪。不在尖新語句邊。背手驀然拈得著。長鯨吞月",
    "X86n1611_002:0702a07": "浪滔天。",
    "X86n1611_002:0702a08": "[0702a08] ○溈山寶。亦嗣大慧。叢林老成。晚居大溈。有頌云。八",
    "X86n1611_002:0702a09": "十翁翁輥繡毬。輥來輥云不知休。如今輥向千峰頂。",
    "X86n1611_002:0702a10": "坐看溈山水牯牛。",
    "X86n1611_002:0702a11": "[0702a11] ○空東山。福人。初見艸堂清。後見玅喜。喜見其姿氣",
    "X86n1611_002:0702a12": "超卓。意欲羅籠至。為頂相贊云。慧空抓著吾痒處。吾",
    "X86n1611_002:0702a13": "&#x751E;劄著他痛處。痛處痒。痒處痛。不與千聖同途。豈與",
    "X86n1611_002:0702a14": "衲僧共用。誰知掃帚竹裏無錢筒。蒿枝叢內無梁棟。",
    "X86n1611_002:0702a15": "如今各自不知己。一任畫出這般不唧[口*留]底老凍膿。",
    "X86n1611_002:0702a16": "從教挂向壁角落頭。使晝夜燒兜樓婆．畢力迦．沈水",
    "X86n1611_002:0702a17": "膠香。作七代祖翁之供。然空秉志不渝。竟嗣艸堂。叢",
    "X86n1611_002:0702a18": "林有識者輩皆仰羨之。空善作語句。有東山外集行",
    "X86n1611_002:0702a19": "于世。如曰。東山送人只一句。纔擬欽承喝出去。如今",
    "X86n1611_002:0702a20": "更向紙上求。大似蒼鷹拏狐兔。上人上人知不知。端",
    "X86n1611_002:0702a21": "坐守之無了期。&#x8D82;取秋風霜木落。泐潭百丈在江西。",
    "X86n1611_002:0702a22": "有昇次山住幽巖鏤空之集流于江浙。",
    "X86n1611_002:0702a23": "[0702a23] ○菴堂道號。前輩例無。但以所居處呼之。如南嶽．青",
    "X86n1611_002:0702a24": "原．百丈．黃檗是也。菴堂者。始自寶覺心禪師謝事黃",
    "X86n1611_002:0702b01": "龍。退居晦堂。人因以稱之。自後靈源．死心．艸堂皆其",
    "X86n1611_002:0702b02": "高弟。故遞相法之。真淨與晦堂同出黃龍之門。故亦",
    "X86n1611_002:0702b03": "以雲菴號之。覺範乃雲菴之子。故以寂音甘露滅自",
    "X86n1611_002:0702b04": "標。大抵道號有因名而召之者。有以生緣出處而號",
    "X86n1611_002:0702b05": "之者。有因做工夫有所契而立之者。有因所住道行",
    "X86n1611_002:0702b06": "而揚之者。前後皆有所據。豈苟云乎哉。今之兄弟。纔",
    "X86n1611_002:0702b07": "入眾來。未曾夢見向上一著子。早已各立道號。殊不",
    "X86n1611_002:0702b08": "原其本故。瞎堂遠禪師因結制次。問知事云。今夏俵",
    "X86n1611_002:0702b09": "扇多少。知事曰。五百來柄。遠曰。又造五百所菴也。&#x8462;",
    "X86n1611_002:0702b10": "禪和菴。纔得柄扇子。便寫箇菴名定也。聞者罔不大",
    "X86n1611_002:0702b11": "&#x54B2;。余以母氏夢梵僧頂一月而投之懷中。既覺遂育。",
    "X86n1611_002:0702b12": "因以古月自號。以安穩眠呼之。&#x8462;彷覺範甘露滅也。",
    "X86n1611_002:0702b13": "二號皆維摩．寶積所出。故橘洲曇公為余作古月說",
    "X86n1611_002:0702b14": "云。萬古長空。一朝風月。慚愧古人。模寫得成也。融禪",
    "X86n1611_002:0702b15": "未生之夕。其母夢得月。是為生子之祥。愧今人不去",
    "X86n1611_002:0702b16": "&#x5374;模子也。融禪不負其母。兼不忘古人。古月名菴。不",
    "X86n1611_002:0702b17": "為忝矣。塗毒老人亦有四句云。萬古長空月。何曾有",
    "X86n1611_002:0702b18": "晦明。此心元一體。隨處燭精靈。",
    "X86n1611_002:0702b19": "[0702b19] ○安定郡王。號超然居士。頃在東京時。即留意空宗。",
    "X86n1611_002:0702b20": "見長靈卓禪師。有打發處。後因事謫江西。及虜人陷",
    "X86n1611_002:0702b21": "東京。宗室諸王多隨二聖北陷。居士因此得免。乃居",
    "X86n1611_002:0702b22": "三衢。與馮侍郎至道并雪堂行禪師為方外友。衢人",
    "X86n1611_002:0702b23": "知信向佛乘。多自茲始。&#x751E;有南嶽法輪省行堂記最",
    "X86n1611_002:0702b24": "高玅。又撰戒欲文。今錄于此。&#x751E;謂世人無始時來。有",
    "X86n1611_002:0702c01": "大苦惱。惑亂身心。不求出離。所大苦者。淫欲之事也。",
    "X86n1611_002:0702c02": "此苦能昏塞精神。戕賊性命。障德敗道。妨廢修行。每",
    "X86n1611_002:0702c03": "念私心潛散。邪見動搖。不以境緣有無。不分去處淨",
    "X86n1611_002:0702c04": "穢。便起顛倒。恣行觸汙。淨眼觀之。有何快樂。且情塵",
    "X86n1611_002:0702c05": "流轉。慾火燒然。自古迨今。老幼貴賤。無不被其害也。",
    "X86n1611_002:0702c06": "&#x8462;世人廣貪財利。追求爵祿。如意之後。唯是耽著色",
    "X86n1611_002:0702c07": "欲。又有緇素之間。百念&#x7070;冷。惟此一事多為魔惱。至",
    "X86n1611_002:0702c08": "於造妖作竊。傾國亡家。或善和眷屬因此紛爭。或久",
    "X86n1611_002:0702c09": "遠夫婦因此乖離。信之。壞人根本。累人深重。奸&#x59AC;欺",
    "X86n1611_002:0702c10": "昧。不可名言。是故佛說諸業易斷。此苦難除。苟能滅",
    "X86n1611_002:0702c11": "盡。無不成道。大抵男女二根。初無分別。邪妄發生。互",
    "X86n1611_002:0702c12": "起愛染。結習牽纏。遂有思想驚夢之苦。&#x8827;費破散之",
    "X86n1611_002:0702c13": "苦。冤結離間之苦。遭刑染疾之苦。直到夭亡。終未省",
    "X86n1611_002:0702c14": "悟。明知穢汙非清淨因。如蛾投火。自受燋然。如來明",
    "X86n1611_002:0702c15": "誨。若不斷淫。欲求聖道。無有是處。當知情愛為災難",
    "X86n1611_002:0702c16": "之端。狐媚乃殺人之賊。起煩惱因。入地獄種。&#x609E;人損",
    "X86n1611_002:0702c17": "德。喪身失命。常於一切處泯絕男女相。究竟真實。誰",
    "X86n1611_002:0702c18": "受欲事。當知革囊臭穢。敗壞總成白骨。念欲境界。復",
    "X86n1611_002:0702c19": "有何樂。雖在夢中。亦生怖畏。普願一切含靈具識。盡",
    "X86n1611_002:0702c20": "生厭捨。如冤家想。當遠離也。如大火聚。不可近也。如",
    "X86n1611_002:0702c21": "毒蛇來。當急避也。果能一發悔念。俾得此纏縛自然",
    "X86n1611_002:0702c22": "消釋。變垢濁而獲法身。散婬火而為智慧。互相教化。",
    "X86n1611_002:0702c23": "同行淨道。證安樂行。",
    "X86n1611_002:0702c24": "[0702c24] ○傳曰。盡信書則不如無書。此語均然。何也。儒家經",
    "X86n1611_002:0703a01": "史。例有監本證據。語意已定。吾門廣眾。鄙者常眾。識",
    "X86n1611_002:0703a02": "者常寡。故多以臆見改易。遂失先聖玄玅之旨。可不",
    "X86n1611_002:0703a03": "哀哉。如紹興間。四明再開傳燈統要。乃雙溪庸僧思",
    "X86n1611_002:0703a04": "鑑幹。緣鑑者素無學識。誠謬故尊宿問答之言甚多。",
    "X86n1611_002:0703a05": "此真法門大罪人也。嗚呼。此書乃本朝楊文公太年",
    "X86n1611_002:0703a06": "奉詔為吳僧道原校定。一旦見易於妄庸之手。可謂",
    "X86n1611_002:0703a07": "水潦鶴也。叢林負志之士不可不知。當以橘州．湖州",
    "X86n1611_002:0703a08": "之學二本為正。",
    "X86n1611_002:0703a09": "[0703a09] ○癡禪玅禪師。婺州人。少在教庠。已有打發。即更衣",
    "X86n1611_002:0703a10": "遍見當代尊宿。久在石室光佛子會中。出世杭之靈",
    "X86n1611_002:0703a11": "石。遷中竺保寧。嗣石室。有石室真贊曰。我也不重你",
    "X86n1611_002:0703a12": "禪。我也不重你道。但重一雙手眼。別得儂家恰好。然",
    "X86n1611_002:0703a13": "稟性&#x8E08;逸無撿。凡陞座小參。必先青原白家之事。隆",
    "X86n1611_002:0703a14": "興乾道間。其道盛行。與玅喜爭抗。有得法子無學忱．",
    "X86n1611_002:0703a15": "巳菴深。皆叢林白眉。更有衷可菴。小年住徑山。大慧",
    "X86n1611_002:0703a16": "禪師示寂。即主其後事。時玅喜亦居東堂。卒以法衣．",
    "X86n1611_002:0703a17": "拄杖授之曰。三尺烏藤本現成。箇中毫髮不容情。佛",
    "X86n1611_002:0703a18": "魔凡聖俱搥殺。方顯金剛正眼睛。玅後入滅于嘉興",
    "X86n1611_002:0703a19": "之祥符。預定時日。親書遺偈。別時。官．道．俗翛然而往。",
    "X86n1611_002:0703a20": "有王梵志&#x97C8;已脫。一任橫拖倒拽之句。真得大自在",
    "X86n1611_002:0703a21": "也。",
    "X86n1611_002:0703a22": "[0703a22] ○保安封。七閩人。嗣月菴。幼年入眾。赫赫有聲。自首",
    "X86n1611_002:0703a23": "眾紫金。出世楊之建隆。遷常之保安山。乃赴大參周",
    "X86n1611_002:0703a24": "公之命。封與大參有夤緣。雖一時小剎。賓主相得。一",
    "X86n1611_002:0703b01": "居逾十五年。諸方大剎屢招不往。然封氣&#x76D6;諸方。開",
    "X86n1611_002:0703b02": "口即貶剝。間不容私。淳&#x7188;末。乃坐脫。頌曰。五十七年",
    "X86n1611_002:0703b03": "幸自好。無端破戒作長老。如今掘地且活埋。既向人",
    "X86n1611_002:0703b04": "前和亂掃。又有滑稽語。譏後世後生不求淡素。惟務",
    "X86n1611_002:0703b05": "衣裝。今併記于此曰。紡絲直裰毛段襖。打扮出來真",
    "X86n1611_002:0703b06": "箇。驀然問著祖師關。&#x5374;似東村王太嫂。呵呵。",
    "X86n1611_002:0703b07": "[0703b07] ○圓通永建上人。號&#x6822;庭。久依密菴。一翁．松源輩為",
    "X86n1611_002:0703b08": "伍。後以鄉人老居蔣山。永充座元。舉以出世。住長干",
    "X86n1611_002:0703b09": "天禧。與密菴在眾有隙。不令其承嗣。竟為其薙髮。師",
    "X86n1611_002:0703b10": "光晦菴拈香。未幾。遷信溪。遂卒。平日與無一居士侍",
    "X86n1611_002:0703b11": "郎王溉厚善。有唱酬語謄行于世。但來處不分曉。兄",
    "X86n1611_002:0703b12": "弟亦少有信之者。亦可為後輩幾間破屋。不原所得",
    "X86n1611_002:0703b13": "者為深誡。故松源&#x751E;有頌曰。林下相逢知幾年。好因",
    "X86n1611_002:0703b14": "緣是惡因緣。雖然不受靈山記。鼻孔依然著那邊。",
    "X86n1611_002:0703b15": "[0703b15] ○常樂和山主。三衢人。久依密菴。見處穩實。不在松",
    "X86n1611_002:0703b16": "源．曹源之下。有法華二十八品頌行于世。其在青山",
    "X86n1611_002:0703b17": "時。密菴&#x751E;以伽陀戲之曰。一拶當機伎倆窮。故鄉回",
    "X86n1611_002:0703b18": "首爛柯峰。人間天上誰知否。會見曹溪正脈通。然和",
    "X86n1611_002:0703b19": "一生辛苦。自知福&#x5C20;。諸郡多以名山招之。俱不赴。暮",
    "X86n1611_002:0703b20": "年。與居士汪公父子卜築於龜嶺之南。火種刀耕。恬",
    "X86n1611_002:0703b21": "然自樂。況味不減老龐．丹霞。亦一代奇事也。",
    "X86n1611_002:0703b22": "[0703b22] ○震山堂。昇州人。初見丹霞淳。明洞上宗旨。有頌云。",
    "X86n1611_002:0703b23": "白雲深覆古寒&#x5DD7;。異艸靈華彩鳳&#x8858;。夜半天明日當",
    "X86n1611_002:0703b24": "午。騎牛背上著靴衫。又抵大溈。作插鍬井頌曰。盡道",
    "X86n1611_002:0703c01": "溈山父子和。插鍬猶自帶干戈。至今一片明如鏡。時",
    "X86n1611_002:0703c02": "見無風匝匝波。後見艸堂於&#x8E08;山。師資道合。因稟承",
    "X86n1611_002:0703c03": "焉。初居百丈。後住黃龍。其道大振。是為龍峰四世也。",
    "X86n1611_002:0703c04": "[0703c04] ○崇野堂。四明人。久依天童宏智禪師。以大事不決。",
    "X86n1611_002:0703c05": "竟上江西見艸堂。未幾。果有所得。後住育王。乃拈香",
    "X86n1611_002:0703c06": "為艸堂之嗣。雪竇持以四句戲宏智曰。收得一宗(翠巖",
    "X86n1611_002:0703c07": "宗白頭也)。失&#x5374;一崇。面前合掌。背後搥胸。聞者莫不大&#x54B2;。",
    "X86n1611_002:0703c08": "崇幼年多攻詩。&#x751E;題廬山三峽橋曰。蕭蕭石徑蟠蒼",
    "X86n1611_002:0703c09": "松。山腰忽斷來悲風。坐寒欲作暮天雪。人靜似發山",
    "X86n1611_002:0703c10": "林鐘。落崖千古流寒玉。眩眼百丈飛長虹。倚欄深省",
    "X86n1611_002:0703c11": "十年夢。坐看雲吞五老峰。後安國按部見之。大加稱",
    "X86n1611_002:0703c12": "賞。遂徹去諸家詩牌。唯留此一篇。自茲。雖道譽不甚",
    "X86n1611_002:0703c13": "四馳。唯有詩名流于世。後進當以崇為戒。所謂齊己．",
    "X86n1611_002:0703c14": "貫休名重地也。",
    "X86n1611_002:0703c15": "[0703c15] ○龍丘法師慧仁。夜夢作偈曰。&#x88E9;既破&#x88B4;又迭。多少",
    "X86n1611_002:0703c16": "&#x6C37;清玉潔。一條藜杖劃斷。天地更無殘闕。別。別。不須",
    "X86n1611_002:0703c17": "擊胡蘆磬鐵。超然居士見之。大喜曰。鵲有巢而鳩居",
    "X86n1611_002:0703c18": "之。良可&#x54B2;也。雪堂曰。不然。從上尊宿多有自教乘中",
    "X86n1611_002:0703c19": "打發者。如百丈．大珠．洞上輩皆是也。超然點首。",
    "X86n1611_002:0703c20": "[0703c20] ○姑蘇有尼曰祖懃者。少依或菴咨決大事。旦暮精",
    "X86n1611_002:0703c21": "勤。久而有省。有俗官伸紙討偈。懃書之曰。終日為官",
    "X86n1611_002:0703c22": "不識官。終年多被吏人瞞。喝散吏人官自顯。掀翻北",
    "X86n1611_002:0703c23": "斗面南看。多處請出世。堅臥不赴。終于楓橋李氏菴。",
    "X86n1611_002:0703c24": "[0703c24] ○雲居舒和尚有垂誡文傳布叢林。專警諸方主法",
    "X86n1611_002:0704a01": "者。安存老病不應揀擇。少年挂搭大傷風化。所謂枯",
    "X86n1611_002:0704a02": "樹．老僧。山門景致也。因記得有一老僧抵吳門萬壽。",
    "X86n1611_002:0704a03": "時主者不肯挂搭。&#x5374;云。你老矣。何不小院裡去。若你。",
    "X86n1611_002:0704a04": "只是種一根樹。老僧對云。你當初若時緣不偶。不出",
    "X86n1611_002:0704a05": "住院。也須到處種樹始得。主&#x6159;無以對。其僧乃書偈",
    "X86n1611_002:0704a06": "而去。曰。江湖幾度氣吞牛。年老方知總是愁。奉勸後",
    "X86n1611_002:0704a07": "生宜勉勵。看看種樹在前頭。時太守王公佐聞已。下",
    "X86n1611_002:0704a08": "令諸山。挂搭僧人不得揀擇。所謂斷佛種子也。",
    "X86n1611_002:0704a09": "[0704a09] ○金沙灘頭菩薩像。有畫作梵僧肩拄杖挑髑髏回",
    "X86n1611_002:0704a10": "顧馬郎婦勢。前後所贊甚多。唯四明道全。號大同者。",
    "X86n1611_002:0704a11": "一贊最佳。其詞曰。等觀以慈。&#x920E;牽以欲。以楔出楔。以",
    "X86n1611_002:0704a12": "毒攻毒。三十二應。普門具足。只此一機。奪千聖目。雲",
    "X86n1611_002:0704a13": "&#x9B02;霧鬟。輕紗薄縠。大地橫陳。&#x8657;空摩觸。靈骨&#x93BB;金。寒",
    "X86n1611_002:0704a14": "沙埋玉。驚鴻縹渺銀漢斜。缺月東西挂&#x8E08;木。時余在",
    "X86n1611_002:0704a15": "丹丘見之。余&#x751E;為蛇畫足云。先以欲&#x920E;牽。後令入佛",
    "X86n1611_002:0704a16": "智。有利與無利。元不離行市。黃金靈骨再挑來。試問",
    "X86n1611_002:0704a17": "汝今何面觜。阿呵呵。囉囉哩。三箇之中那箇是。剔起",
    "X86n1611_002:0704a18": "眉毛塞耳觀。圓通門戶堂堂啟。吽。吽。隱山璨和尚贊",
    "X86n1611_002:0704a19": "云。丰姿窈窕鬢欹斜。賺盡郎君念法華。一把骨頭挑",
    "X86n1611_002:0704a20": "去後。不知明月落誰家。璨住泉之法石。木菴永之嗣",
    "X86n1611_002:0704a21": "也。",
    "X86n1611_002:0704a22": "[0704a22] ○黃龍．楊岐二宗皆出於石霜慈明。初。黃龍之道大",
    "X86n1611_002:0704a23": "振。子孫世之。皆班班不減馬大師之數。自真淨四傳",
    "X86n1611_002:0704a24": "而至塗毒。楊岐再世而得老演。演居海會。乃得南堂",
    "X86n1611_002:0704b01": "三佛以大其門戶。故今天下多楊岐之派。紹興末。塗",
    "X86n1611_002:0704b02": "毒既沒。而雙徑交代乃育王佛照禪師。入院之初。首",
    "X86n1611_002:0704b03": "詣巖主塔頭置祭。有義銛書記者為其文。兄弟甚推",
    "X86n1611_002:0704b04": "其公。因筆錄于此。使後之學者知祖宗流派其有自。",
    "X86n1611_002:0704b05": "云。昔慈明老人得黃龍．楊岐。猶一體之有左右手也。",
    "X86n1611_002:0704b06": "子孫派出。各世其家。典牛不負泐潭。其敬玅喜猶敬",
    "X86n1611_002:0704b07": "師也。德光實嗣玅喜。惟巖主因稟典牛。雖平生出處",
    "X86n1611_002:0704b08": "不仝。幸今日交承有在。道誼所在。存沒難忘。要源委",
    "X86n1611_002:0704b09": "其來。皆慈明屋裡人也。若巖主平日道德超邁。談辯",
    "X86n1611_002:0704b10": "軒豁。鉗鎚學者有大手段。江湖間特有定論。茲不事",
    "X86n1611_002:0704b11": "多語。以溷圓識。謹羞伊蒲。率大眾詣窣堵一奠。巖主",
    "X86n1611_002:0704b12": "其臨之。",
    "X86n1611_002:0704b13": "[0704b13] ○曇橘洲者。川人。乃別峰印和尚之法弟。學問該博。",
    "X86n1611_002:0704b14": "擅名天下。本朝自覺範後。獨推此人而已。住蜀之無",
    "X86n1611_002:0704b15": "為山。遭橫逆。來下江。丞相史公尊其學業。舉以住明",
    "X86n1611_002:0704b16": "之仗錫。初入院時。二相親送。其後史公復造竹院以",
    "X86n1611_002:0704b17": "延之。凡有質疑事必問。故別峰自金山來雪竇。諸山",
    "X86n1611_002:0704b18": "一疏。乃曇撰之。其詞曰。住雪竇好。住翠峰好。老子當",
    "X86n1611_002:0704b19": "斷自[月*匋]中。為法來耶。為&#x7240;座耶。此行殆出人意表。無",
    "X86n1611_002:0704b20": "愧乎東山直下四世。望之如西湖雪後諸峰。但得心",
    "X86n1611_002:0704b21": "同．道同．出處同。休問佛界．魔界．眾生界。新乳峰禪師。",
    "X86n1611_002:0704b22": "聲飛吳越。價重岷峨。住海門國逾一十有二年。肆瀾",
    "X86n1611_002:0704b23": "&#x98DC;口說八萬四千偈。如山屹屹。有陣堂堂。與其據滄",
    "X86n1611_002:0704b24": "波而擾蛟龍。孰若依蕙帳而友猿鶴。載念伊蘭之世。",
    "X86n1611_002:0704c01": "冀一現於優曇。計非師子之家。當盡摟其種類。歸來。",
    "X86n1611_002:0704c02": "及早慰我同門。此話江湖競傳之(時自得暉交代)。然曇賦性",
    "X86n1611_002:0704c03": "坦率。不事&#x6285;撿。在竹院日。復以酒事遭太守林侍郎",
    "X86n1611_002:0704c04": "追至。出對與之曰。酒曇過界。住無為而無所不為。&#x8462;",
    "X86n1611_002:0704c05": "曇曾住無為故也。而曇卒不能對。復為林流過丹丘。",
    "X86n1611_002:0704c06": "二年回寶奎。一日。沐浴更衣。請史魏公敘平日行紀。",
    "X86n1611_002:0704c07": "談&#x54B2;中而化。闔城士俗皆送之。荼毗。獲舍利無數。",
    "X86n1611_002:0704c08": "[0704c08] ○唐虞世南。通曆有問曰。梁武夷凶剪暴。克成帝業。",
    "X86n1611_002:0704c09": "南面君臨五十餘載。&#x8462;有文武之道焉。至于留心釋",
    "X86n1611_002:0704c10": "典桑門比行。以萬乘之君為匹夫之善。熏修不保。危",
    "X86n1611_002:0704c11": "亡已及。豈其之所非耶。何福謙之無&#x52B9;。先生對云。夫",
    "X86n1611_002:0704c12": "釋教者。出世之津梁。絕塵之軌躅。運於方寸之間。超",
    "X86n1611_002:0704c13": "於有無之表。塵累既盡。攀緣已息。然後入於解脫之",
    "X86n1611_002:0704c14": "門。至於化俗之法。則有布施．持戒．忍辱．精進．禪定．智",
    "X86n1611_002:0704c15": "慧。是為六波羅密。與夫仁．義．禮．智．信。亦何異哉。&#x8462;以",
    "X86n1611_002:0704c16": "所修為因。所報為果。人修此六行皆多不全。有一缺",
    "X86n1611_002:0704c17": "焉。果亦隨減。是以鬷明醜於貌。慧於心。趙一高於才。",
    "X86n1611_002:0704c18": "下於位。羅裒福而無義。原憲貧而有道。其不同也。如",
    "X86n1611_002:0704c19": "斯懸絕。興喪得失。咸必由之。下士庸失。見比干之剖",
    "X86n1611_002:0704c20": "心以為忠直。不必為也。聞偃王之亡國以為仁義。不",
    "X86n1611_002:0704c21": "足法也。若然者。盜跖高枕於東陵。莊蹻懸車於西蜀。",
    "X86n1611_002:0704c22": "老終厥命。良足貴乎。又問曰。周武帝毀滅二教。是耶",
    "X86n1611_002:0704c23": "非耶。先生曰。非耶。或曰。請問其說。先生曰。釋氏之法。",
    "X86n1611_002:0704c24": "則是空有無滯。人我兼忘。超出生死。歸於寂滅。此象",
    "X86n1611_002:0705a01": "外之談也。老氏之義。則谷神不死。玄牝長存長生。久",
    "X86n1611_002:0705a02": "視騰雲駕鶴。此區中之教也。至於止惡尚仁。勝殘去",
    "X86n1611_002:0705a03": "殺。&#x7ADD;有益於王化。無乖於俗典。今以常僧犯律。道士",
    "X86n1611_002:0705a04": "遺經。便謂其教可棄。其言可絕。何異責檮杌而廢堯。",
    "X86n1611_002:0705a05": "怨有苗而黜禹。見瓠子泛濫。遠塞河源。&#x89A9;崑嶽方偶。",
    "X86n1611_002:0705a06": "遽投金燧。曾不知潤下之德有利已深。變腥之用其",
    "X86n1611_002:0705a07": "功甚博。井蛙觀海。跼於所見。輪回長夜之迷。自貽沈",
    "X86n1611_002:0705a08": "溺之苦。疑&#x609E;後學。良可痛哉。",
    "X86n1611_002:0705a09": "[0705a09] ○雲居如。號雲中。受經於台之護國。在雲居最久。上",
    "X86n1611_002:0705a10": "堂云。山下熱如火。山間&#x51C9;似秋。得居山上者。知是幾",
    "X86n1611_002:0705a11": "生修。卓拄杖云。急著眼腦。",
    "X86n1611_002:0705a12": "[0705a12] ○佛印示眾云。莫挂袈裟便要閑。七條中有鐵圍山。",
    "X86n1611_002:0705a13": "幾多放逸縱橫者。失&#x5374;人身瞬息間。",
    "X86n1611_002:0705a14": "[0705a14] ○前輩贊佛祖偈句并自贊語。各有矜式。今之例多",
    "X86n1611_002:0705a15": "杜撰。如自贊亦如贊佛祖之語。良可&#x54B2;耶。唯密菴最",
    "X86n1611_002:0705a16": "得其體。贊云。在家不讀書。行&#x811A;不參禪。隨流閑打&#x95A7;。",
    "X86n1611_002:0705a17": "掘地&#x8994;青天。如今老矣空追悔。捻人痛處力加鞭。塗",
    "X86n1611_002:0705a18": "毒亦云。眼瞎耳恒聾。鼯鼠技已窮。要見&#x5DD7;中主。白雲",
    "X86n1611_002:0705a19": "千萬重。咄。具眼者宜辨之。",
    "X86n1611_002:0705a20": "[0705a20] ○佛心才示眾云。三千&#x5292;客。獨許莊周。百萬鳳毛。點",
    "X86n1611_002:0705a21": "也自肯。若也兩頭坐斷。中間不留。只是打淨潔毬子。",
    "X86n1611_002:0705a22": "未知向上一竅。若也隨波逐浪。帶水拖泥。孤負己靈。",
    "X86n1611_002:0705a23": "未具頂門正眼。總不恁麼。又作麼生。不入驚人浪。難",
    "X86n1611_002:0705a24": "逢稱意魚。又云。寶&#x5292;不失。&#x8657;舟不刻。朝游羅浮。暮歸",
    "X86n1611_002:0705b01": "檀特。若謂本光之地。理合如斯。正是坐井觀天。持蠡",
    "X86n1611_002:0705b02": "酌海。若謂言發非聲。色前非物。非唯迷宗。亦乃失旨。",
    "X86n1611_002:0705b03": "宗明旨的又作麼生。密把鴛鴦閑&#x7D89;出。從他人自&#x8994;",
    "X86n1611_002:0705b04": "金針。",
    "X86n1611_002:0705b05": "[0705b05] ○長蘆祖照禪師道和。莆陽人。初負篋至京。有中貴",
    "X86n1611_002:0705b06": "見之姿質不凡。以度牒與之。和不受。自謂同學曰。吾",
    "X86n1611_002:0705b07": "大丈夫。豈可出他黃門之下。苟一旦受其恩。則終身",
    "X86n1611_002:0705b08": "被其攔絆。吾佛幸有廣大法門。又國家開發人之路。",
    "X86n1611_002:0705b09": "吾當自勉勵。因銳志誦法華經。當年於試經得度為",
    "X86n1611_002:0705b10": "大僧。&#x5FA7;見諸方。後住長蘆。座下常滿千眾。真歇了自",
    "X86n1611_002:0705b11": "丹霞會下來。時年尚幼。和見其敏利。令首眾。後退院",
    "X86n1611_002:0705b12": "與之。意其承嗣。及拈衣。乃云。得法丹霞室。傳衣祖照",
    "X86n1611_002:0705b13": "庭。恩深轉無語。懷抱自分明。和不樂。下座抵奪其衣。",
    "X86n1611_002:0705b14": "了自此終身不搭法衣。竟嗣丹霞淳。江湖有識者皆",
    "X86n1611_002:0705b15": "雅其不忘本也。",
    "X86n1611_002:0705b16": "[0705b16] ○或菴示眾云。紹興初。山野色力強壯。所至撥艸瞻",
    "X86n1611_002:0705b17": "風。見善知識。懸囊挂&#x76CB;。擊節扣關。莫不忘&#x98E1;廢寢。寅",
    "X86n1611_002:0705b18": "夜不輟。又得偉人哲匠朝暮不倦。苦口點化錐劄。尚",
    "X86n1611_002:0705b19": "收拾舊貨不得上手。況當今之際。在處叢林據位禪",
    "X86n1611_002:0705b20": "師者。但占名字。陞堂入室。聊表不空。師家見學者。學",
    "X86n1611_002:0705b21": "者見師家。邪正不分。互相淈[泳-永+盾]。更說甚麼一言半句。",
    "X86n1611_002:0705b22": "超脫常情。到大不疑安樂田地。拈斷貫索。穿天下人",
    "X86n1611_002:0705b23": "鼻孔。大道相將滅也。間有負笈擔簦。寄人&#x70DF;焰之下。",
    "X86n1611_002:0705b24": "多是求飽暖溫和。游泳外典。圖資談柄而已。正宗下",
    "X86n1611_002:0705c01": "事杜口不講。加之尸席望剎。有福緣趍陪上位。結識",
    "X86n1611_002:0705c02": "貴人以為外護。得其自便之計。遂致習以成風。遞相",
    "X86n1611_002:0705c03": "倣傚。鮮有知非者。眾中本色黃面老衲雖證道果。密",
    "X86n1611_002:0705c04": "追古風。退步潛藏守分。不能親近權貴。無力救弊。冷",
    "X86n1611_002:0705c05": "處危坐。袖手想見。點頭咨嗟其荒寒薄伎紛紜耳。願",
    "X86n1611_002:0705c06": "得具眼正因有力量上人。努力猛省。圖遠不圖近。於",
    "X86n1611_002:0705c07": "己躬下了辨西來不傳之玅。施設凡聖不測之機。異",
    "X86n1611_002:0705c08": "日他時為後輩作則。免有&#x7ADB;竮道路千里之嘆耶。明",
    "X86n1611_002:0705c09": "眼人前吐露胸臆。亦望痛念祖道下衰。踊躍高舉六",
    "X86n1611_002:0705c10": "合之外。貴得英靈衲子光明於世。千古萬古之下。金",
    "X86n1611_002:0705c11": "剛王寶劍凜凜不墜矣。",
    "X86n1611_002:0705c12": "[0705c12] ○東坡到京口。佛印渡江謁見。坡云。趙州昔日不下",
    "X86n1611_002:0705c13": "禪&#x7240;。金山因甚今日渡江。佛印以頌答曰。趙州昔日",
    "X86n1611_002:0705c14": "欠謙光。不下禪&#x7240;接二王。爭似金山無量相。大千沙",
    "X86n1611_002:0705c15": "界是禪&#x7240;。",
    "X86n1611_002:0705c16": "[0705c16] ○曾文清公。贛州人。乃寶文侍郎天游之弟。於宗門",
    "X86n1611_002:0705c17": "甚進步。與心聞賁禪師為方外友。&#x751E;有世尊拈華一",
    "X86n1611_002:0705c18": "頌。江湖多賞之。頌曰。華枝拈起大家看。迦葉無端&#x5374;",
    "X86n1611_002:0705c19": "破顏。從此春光都漏泄。桃紅李白滿人間。又贊心聞",
    "X86n1611_002:0705c20": "像曰。是心聞叟。寂然無聲。非心聞叟。儼然其形。視之",
    "X86n1611_002:0705c21": "非無。聽之非有。能如是觀。非心聞叟。",
    "X86n1611_002:0705c22": "[0705c22] ○婺州靈應法淨講主。因被晚學攙其院事。告於葉",
    "X86n1611_002:0705c23": "丞相以求借援。葉回書云。專使辱書懃懃。知公與余",
    "X86n1611_002:0705c24": "先世之契。同里巷桑梓。詢之同袍。知公是本分講人。",
    "X86n1611_002:0706a01": "住靈應四十年。變瓦礫之場為輪奐。使魚鼓之聲歲",
    "X86n1611_002:0706a02": "晚不絕。可謂肯興供養。於寺庭出臂力。寶殿崇成之",
    "X86n1611_002:0706a03": "際。乃為破戒後學起貪癡心。巧計攘奪。怪公不得使",
    "X86n1611_002:0706a04": "終圓勝事。若以世情論來。鵲有巢而鳩居之。誠難堪",
    "X86n1611_002:0706a05": "處。若以公分上觀之。身非我有。萬法皆如夢幻。則靈",
    "X86n1611_002:0706a06": "應道場亦豈是公久居活計。所以古人道。住則孤鶴",
    "X86n1611_002:0706a07": "冷翹松頂。去則片雲忽過人間。去住灑然。何有&#x6285;礙。",
    "X86n1611_002:0706a08": "要當住而未&#x751E;不住。方知是去住底人。又況一飲一",
    "X86n1611_002:0706a09": "啄皆自前定。或行或止豈是人為。毋有意必同異。若",
    "X86n1611_002:0706a10": "如此境界不能洞然明白。則末後一著未免拖泥帶",
    "X86n1611_002:0706a11": "水。此去便好青松下明&#x7ABB;內安坐不動。了自家大事。",
    "X86n1611_002:0706a12": "因緣誠為得計。若欲借一言於五馬。有挾山超海之",
    "X86n1611_002:0706a13": "難。能悟萬法皆空。於公有變凡成聖之易。其或未然。",
    "X86n1611_002:0706a14": "快請腰包。急去訪他新婦底。",
    "X86n1611_002:0706a15": "[0706a15] ○混源密。台人。嗣龜山光狀元。俗素貧。然守分不自",
    "X86n1611_002:0706a16": "張大。自浮山遷大舍。道由俗舍。將見其弟昆。戒約人",
    "X86n1611_002:0706a17": "從。勿過其家。唯帶親隨一二人而已。又曰。若見我兄。",
    "X86n1611_002:0706a18": "切勿聲諾。恐驚他村人也。其顧分如此。有頌曰。托&#x8FF9;",
    "X86n1611_002:0706a19": "來蓬屋。三椽種不深。如何微賤質。也解震雷音。種粟",
    "X86n1611_002:0706a20": "不生豆。拈鉛&#x5374;是金。只因誤失&#x811A;。終不落沈吟。叢林",
    "X86n1611_002:0706a21": "皆服其識度高遠。與夫詐稱張王李趙。豈可同日而",
    "X86n1611_002:0706a22": "語哉。",
    "X86n1611_002:0706a23": "[0706a23] ○故監部甄公龍文。為龍翔疏。請密公曰。十三人透",
    "X86n1611_002:0706a24": "洋嶼之關。先為上首。二千里&#x8D82;黃梅之&#x76CB;。密在汝邊。",
    "X86n1611_002:0706b01": "可謂正法克膺。公選&#x53B6;人。&#x811A;跟峭措。眼腦玲瓏。起紫",
    "X86n1611_002:0706b02": "籜說洪福之禪。諸方山仰。過石橋持七閩之&#x76CB;。萬衲",
    "X86n1611_002:0706b03": "雲隨。唯六龍曾御於中州。故二淛獨誇於勝剎。次當",
    "X86n1611_002:0706b04": "補處。宜莫放公孤嶼而住兩峰。話頭在在。一句而涵",
    "X86n1611_002:0706b05": "三要。眾目團團。後被旨住西湖淨慈。",
    "X86n1611_002:0706b06": "[0706b06] ○紹興間。象田梵卿禪師。秀之華亭錢氏子。初參圓",
    "X86n1611_002:0706b07": "通秀．投子青。次見照覺總有契。上堂云。春已寒。落華",
    "X86n1611_002:0706b08": "紛紛下紅雨。南北行人歸不歸。千林萬林鳴杜宇。我",
    "X86n1611_002:0706b09": "無家兮何處歸。十方剎土奚相依。老夫有箇真消息。",
    "X86n1611_002:0706b10": "昨夜三更月在池。",
    "X86n1611_002:0706b11": "[0706b11] ○慈恩法師。唐尉遲將軍之子也。始年十歲。能造戰",
    "X86n1611_002:0706b12": "策。父賢之。玄&#x5F09;以計欲其出家以大教乘。密竊其所",
    "X86n1611_002:0706b13": "造戰策。教小行者諷之。攜訪遲。遲極口稱賞其子善",
    "X86n1611_002:0706b14": "能作文。&#x5F09;請一看而乃曰。此文者。小行童亦能誦之。",
    "X86n1611_002:0706b15": "遲驚呼來。誦之。果不差一字。遲大怒此子以古文謔",
    "X86n1611_002:0706b16": "戲。即欲誅之。&#x5F09;師告云。佛有救護眾生之說。若君不",
    "X86n1611_002:0706b17": "救。吾非佛弟子矣。可捨出家。何如。遲從。用是&#x5F09;師得",
    "X86n1611_002:0706b18": "之。即為大僧。眾莫能及。常對御講論。賜以玉環。見天",
    "X86n1611_002:0706b19": "子更不致禮。但入出有經論．酒食．婦女之三車隨行。",
    "X86n1611_002:0706b20": "宣公服而疑之。法師亦薄其小乘而疑其神供之說。",
    "X86n1611_002:0706b21": "一日訪宣。特求天供。語論終日而不見其供。法師歸",
    "X86n1611_002:0706b22": "後初至。宣公責之。非時而到。何也。神告曰。非懈怠也。",
    "X86n1611_002:0706b23": "今日師與大乘菩薩議論。毫光罩定&#x5FA7;界。竟無路得",
    "X86n1611_002:0706b24": "入。從此更傾心敬之。故知大乘所非小根之能測底",
    "X86n1611_002:0706c01": "也。",
    "X86n1611_002:0706c02": "[0706c02] ○遯菴演。閩人。初見元枯木。後參玅喜於徑山。與最",
    "X86n1611_002:0706c03": "菴印．同菴璉裒集大慧廣錄三十卷。盛行于世。慧既",
    "X86n1611_002:0706c04": "沒。演不復出遊。一衲寒暑。居經三十年。數董板首。閩",
    "X86n1611_002:0706c05": "帥趙汝愚待以福之秀峰。堅臥不起。別峰作疏勸請。",
    "X86n1611_002:0706c06": "有幽蘭林下。豈無人而不芳。至寶道中。&#x8462;具眼而始",
    "X86n1611_002:0706c07": "識之句。一時罔不高其清節。暮年。竟被塗毒推出",
    "X86n1611_002:0706c08": "於常之華藏。一坐十九年。法席盛興於三吳。其乃緣",
    "X86n1611_002:0706c09": "法有地耳。",
    "X86n1611_002:0706c10": "[0706c10] ○最菴印。川人。初依寂室。後參大慧。出世京口鶴林。",
    "X86n1611_002:0706c11": "自贊云。充體委羸。當行藞苴。袖手儼然。可知禮也。美",
    "X86n1611_002:0706c12": "惡猶來不自裁。參方分付俯觀也。",
    "X86n1611_002:0706c13": "[0706c13] ○滎陽郡王。初居嘉禾。官職未登。家居零落。時誰菴",
    "X86n1611_002:0706c14": "粹禪師住報恩。與王交遊。凡有所疑。靡不應對。及孝",
    "X86n1611_002:0706c15": "宗即位。王累開大藩。以諸方名剎多命粹主之。晚請",
    "X86n1611_002:0706c16": "何山為功德寺。亦命粹主之。特賜紫服。圓悟禪師其",
    "X86n1611_002:0706c17": "子孫亦為大法金湯。謂是互乘大願力來者也。",
    "X86n1611_002:0706c19": "叢林盛事(終)",
    "X86n1611_002:0706c21": "No. 1611-B",
    "X86n1611_002:0706c23": "[0706c23] 予昔首眾於五峰。時古月融禪師實典賓職。既叨同",
    "X86n1611_002:0706c24": "事。日數從遊。為山間水邊之樂。續以業緣。來居青山。",
    "X86n1611_002:0707a01": "逾十年矣。一日。翩然過我。坐間娓娓談前言往行。頗",
    "X86n1611_002:0707a02": "清老懷。徐出叢林盛事一編。皆命世宗師與賢士大",
    "X86n1611_002:0707a03": "夫酬酢更唱之語。誠可以警後學而補宗教。大率與",
    "X86n1611_002:0707a04": "先師武庫相類。殆將鋟梓以惠後世。其利豈不博哉。",
    "X86n1611_002:0707a05": "因援筆以題于後。慶元己未華藏遯菴宗演跋。",
    "X86n1611_002:0707a06": "[0707a06] 融見塗毒策。策見游典牛。是為黃龍六世孫也(于後",
    "X86n1611_002:0707a07": "次古本有此十八字)。",
    "X86n1611_002:0707a09": "No. 1611-C",
    "X86n1611_002:0707a10": " 跋新鋟叢林盛事",
    "X86n1611_002:0707a12": "[0707a12] 自野錄．紀譚至四明枯崖之作。裒收古佛祖潛行密",
    "X86n1611_002:0707a13": "機與賢士夫關于禪佛所洩於五燈者。貽之來昆。其",
    "X86n1611_002:0707a14": "為法施。為俾晚進履踐。知向上入路。而非為資今日",
    "X86n1611_002:0707a15": "胡講談柄矣。又至於宋丹丘融公叢林盛事。則一言",
    "X86n1611_002:0707a16": "一句。千古鐵案。其禪其道。大方龜鑑也。然宋本湮沒。",
    "X86n1611_002:0707a17": "祖述無憑。斯邦在在。禪房所藏。謄寫亥豕。承訛襲舛。",
    "X86n1611_002:0707a18": "竟亦無全本矣。茲東武源無生居士。擬穿過支桑先",
    "X86n1611_002:0707a19": "覺之鼻孔。捉住供&#x6B35;之際。偶獲古本盛事。使信歷查",
    "X86n1611_002:0707a20": "一遍。梓行于世。&#x8462;衛宗護法之志深也。夫於是校之．",
    "X86n1611_002:0707a21": "閱之。折之為二卷。遂付諸剞劂。或曰。此等禪冊於今",
    "X86n1611_002:0707a22": "之禪林亦何補之有。有一種禪流。絺章繪句以當平",
    "X86n1611_002:0707a23": "生。出世進院。此為梯媒。抵死不在一念。於乾屎橛上。",
    "X86n1611_002:0707a24": "或習取三經五論。以台宗．賢首教相雷同祖師話頭。",
    "X86n1611_002:0707b01": "且謂德山．臨濟陞三賢第幾階。趙州．雲門得六即第",
    "X86n1611_002:0707b02": "幾位。如此餖飣&#x63D1;合。收禪歸教。禪果作何狀。有甚禪",
    "X86n1611_002:0707b03": "可參。詎料祖師西來單傳。云真指。云亦是為教體文",
    "X86n1611_002:0707b04": "身。生箇駢指贅疣也。然則今之禪者與其據禪席。劫",
    "X86n1611_002:0707b05": "禪衣。不如削籍為座主奴。惜哉。古道祖師言句暗合",
    "X86n1611_002:0707b06": "修多羅。一喝能入五教者。與而今僻解&#x9008;別。殊不知",
    "X86n1611_002:0707b07": "佛法門中有一條活路。古錐舌頭別有落處矣。又有",
    "X86n1611_002:0707b08": "一等衲子。夙稟恰好。默照鬼眼。一世擔板。籍口教外。",
    "X86n1611_002:0707b09": "不欲觀半字。禪規不失在。不知本領何如。雖非近日",
    "X86n1611_002:0707b10": "荷一肚皮。謂佛法太容易。膠執現前流識。以為本分。",
    "X86n1611_002:0707b11": "幸凡百無皮下有血者。恣肆誣蠛先&#x5586;。認奴為郎。貢",
    "X86n1611_002:0707b12": "高自己。旁挾奇幻。蠱惑男女。教人人險些屈陷斷常",
    "X86n1611_002:0707b13": "坑之屬。除非眼不識丁。為禪和子．為善知識。自餘未",
    "X86n1611_002:0707b14": "免有寒蟬抱木之歎。一堂爛冬瓜之誚矣。更有一般",
    "X86n1611_002:0707b15": "禿驢。結識公候。狐媚檀越。名利躁競。莫有底極。甚之。",
    "X86n1611_002:0707b16": "則削落前脩。靠倒常住。以招提為舖店。廉&#x803B;掃地。規",
    "X86n1611_002:0707b17": "利婪貨。算盤為枕。&#x920E;索錙銖。但其一腔工夫。金穀是",
    "X86n1611_002:0707b18": "務。這般一隊。一非一是。走上走下。奈了不省&#x811A;下事。",
    "X86n1611_002:0707b19": "保安封公曰。紡絲直裰毛段襖。打扮出來真箇好。驀",
    "X86n1611_002:0707b20": "然問著祖師關。&#x5374;似東村王太嫂。此頌例為今日結",
    "X86n1611_002:0707b21": "末焉。今日盛事果行之乎。行之也是枉然。亡羊補牢。",
    "X86n1611_002:0707b22": "將何補之有。將何補之有。余曰。子之所具陳。非余所",
    "X86n1611_002:0707b23": "敢議也。叢林秋晚。五葉委地。八風切膚。魔毒慎胸。所",
    "X86n1611_002:0707b24": "到門庭。死人無數。雖然千箇萬箇中。倘得一個神毉。",
    "X86n1611_002:0707c01": "以此做還丹一粒。安患不回生返魂哉。應知此特起",
    "X86n1611_002:0707c02": "死方續命劑也。神醫可無靈丹。不可舍諸居士。意亦",
    "X86n1611_002:0707c03": "在其中。"
}