{
    "T25n1507_001:0030a19": "No. 1507",
    "T25n1507_001:0030a20": "分別功德論卷第一",
    "T25n1507_001:0030a22": "失譯人名附後漢錄",
    "T25n1507_001:0030a23": "[0030a23] 建初偈所說曰迦葉思惟正法本者，謂思惟",
    "T25n1507_001:0030a24": "經法言教甚多。何以知之？迦葉即以比較明",
    "T25n1507_001:0030a25": "其多少。較法從十驢始，云十驢力不如一凡",
    "T25n1507_001:0030a26": "駱駝力，十凡駱駝力不如一凡象力，十凡象",
    "T25n1507_001:0030a27": "不如一細腳象力，十細腳象不如一盜食象",
    "T25n1507_001:0030a28": "力，十盜食象不如一蓮華象力，十蓮華象不",
    "T25n1507_001:0030a29": "如一青蓮華象力，十青蓮華象不如一紅蓮",
    "T25n1507_001:0030b01": "華象力，十紅蓮華象不如一白蓮華象力，十",
    "T25n1507_001:0030b02": "白蓮華象不如一雪山象力，十雪山象不如",
    "T25n1507_001:0030b03": "一香象力。從驢至香象為一分，如是八萬四",
    "T25n1507_001:0030b04": "千香象，以較皮表裏，書經滿如是數香象比",
    "T25n1507_001:0030b05": "載。阿難所聞所知事，粗可都較知大數；欲",
    "T25n1507_001:0030b06": "一一演其文字者，畢壽不能暢也。[0030b06] 思惟經法",
    "T25n1507_001:0030b07": "甚為浩大，云何當使流布天下，千載眾生得",
    "T25n1507_001:0030b08": "蒙法澤耶？深思至理，誰能撰法？唯有阿難",
    "T25n1507_001:0030b09": "乃能集耳。迦葉即時鳴揵槌集眾。于時尋有",
    "T25n1507_001:0030b10": "八萬四千諸羅漢等承命來集，此等無漏皆",
    "T25n1507_001:0030b11": "是俱解脫人。所以召此諸賢聖者，以其盡能",
    "T25n1507_001:0030b12": "入滅盡定故也。諸有入滅盡定者，能使眾生",
    "T25n1507_001:0030b13": "現世得福、濟其苦厄。大千世界諸無著等其",
    "T25n1507_001:0030b14": "數難算，除諸三道，各各一倍。今但錄利根俱",
    "T25n1507_001:0030b15": "解脫，能以滅盡定度脫眾生，是故稱為福田。",
    "T25n1507_001:0030b16": "何以明之？昔日天帝釋福盡命終，時五瑞應",
    "T25n1507_001:0030b17": "至，心即恐懼欲求救護。正欲至佛所求救，",
    "T25n1507_001:0030b18": "念佛恩寬緩，懼不解命急。念舍利弗、目連等，",
    "T25n1507_001:0030b19": "亦恐不能濟命。唯有大迦葉，以滅盡定力尋",
    "T25n1507_001:0030b20": "濟危急，即往迦葉所。時迦葉適欲至貧家福",
    "T25n1507_001:0030b21": "度。諦念正欲現天身，懼恐不受我施。便於中",
    "T25n1507_001:0030b22": "路現作草屋，羸病在中。迦葉從乞，病人即",
    "T25n1507_001:0030b23": "申手施食。迦葉以&#x9262;受之，變成甘露。還現",
    "T25n1507_001:0030b24": "天身於虛空中。迦葉曰：「何以妄語誑我耶？」天",
    "T25n1507_001:0030b25": "答曰：「不妄語，我至誠施。我是天帝，五瑞至命",
    "T25n1507_001:0030b26": "欲終，故來求願。願濟我命。」迦葉即默然可之。",
    "T25n1507_001:0030b27": "天至佛所聽法，須臾便睡，睡即覺。佛語天帝：",
    "T25n1507_001:0030b28": "「汝向已死。今已還活，不復命終。」還復本身。",
    "T25n1507_001:0030b29": "此即是迦葉滅盡定力之所感也。迦葉所以",
    "T25n1507_001:0030c01": "用滅盡定力最勝者，以迦葉本是辟支佛故",
    "T25n1507_001:0030c02": "也。夫辟支佛法，不說法教化，專以神足感",
    "T25n1507_001:0030c03": "動三昧變現。大迦葉雖復羅漢取證，本識",
    "T25n1507_001:0030c04": "猶存。向所錄八萬四千眾，德能所感功齊迦",
    "T25n1507_001:0030c05": "葉。[0030c05] 難曰：迦葉以本是辟支佛，故稱其勝。此",
    "T25n1507_001:0030c06": "等羅漢復是辟支佛耶？答曰：雖非辟支佛，遍",
    "T25n1507_001:0030c07": "習滅盡定，其力是同。以是故言，迦葉、眾僧，",
    "T25n1507_001:0030c08": "眾生福田也。[0030c08] 偈云盡得羅漢心解脫者，俱解",
    "T25n1507_001:0030c09": "脫也。[0030c09] 偈云已脫縛著處福田者，謂迦葉所集",
    "T25n1507_001:0030c10": "八萬四千眾皆得俱解脫，以滅盡定能使",
    "T25n1507_001:0030c11": "眾生現世脫苦、後獲涅槃，故曰處福田也。[0030c11] 偈",
    "T25n1507_001:0030c12": "云集四部者，略也。理應四部，表更有八部。人、",
    "T25n1507_001:0030c13": "天：剎帝利、婆羅門、長者、沙門；四天王、三十",
    "T25n1507_001:0030c14": "三天、魔王、梵王，是為八部。凡有十二部，言",
    "T25n1507_001:0030c15": "四部者，粗舉其要耳。[0030c15] 諸法甚深者，謂十二因",
    "T25n1507_001:0030c16": "緣也。佛為阿難說十二因緣甚深微妙。阿難",
    "T25n1507_001:0030c17": "云：「此之因緣有何深妙耶？」佛語阿難：「勿言",
    "T25n1507_001:0030c18": "不深妙。汝乃前世時亦言不深。昔有阿須輪",
    "T25n1507_001:0030c19": "王，身長八千由旬，上下脣相去千由旬。",
    "T25n1507_001:0030c20": "王有小兒。常愛此兒，抱在膝上。海深三百",
    "T25n1507_001:0030c21": "三十六萬里，阿須輪立中正齊腹臍。兒見父",
    "T25n1507_001:0030c22": "謂海為淺，欲得入水。父語：『不可。海深沒汝。』",
    "T25n1507_001:0030c23": "故欲得入，父即放之，沒於海底，惶怖[口*彊]&#x5605;。父",
    "T25n1507_001:0030c24": "即申手還執出水，語曰：『語汝不可，而汝不信。",
    "T25n1507_001:0030c25": "今者何似？』爾時王者我身是。兒者汝是。昔",
    "T25n1507_001:0030c26": "日不信深，今故不信。汝但思無明緣行尚不",
    "T25n1507_001:0030c27": "能了，況了三十七品乎？」",
    "T25n1507_001:0030c28": "[0030c28] 如來所說四不可思議。何謂四？眾生不可思",
    "T25n1507_001:0030c29": "議、世界不可思議、龍不可思議、佛不可思議。",
    "T25n1507_001:0031a01": "所以世界不可思議，昔滿願子與梵志共論。",
    "T25n1507_001:0031a02": "梵志自云：「我曾至池水上思惟，見有四種兵",
    "T25n1507_001:0031a03": "眾來入蓮華孔中。即自驚怪，不知我眼華、為",
    "T25n1507_001:0031a04": "實有是？向人說之，人皆不信。遂至佛所云所",
    "T25n1507_001:0031a05": "見如是。佛語：『此是實事，非為虛妄。阿須輪",
    "T25n1507_001:0031a06": "興四種兵與諸天&#x9B2A;，阿須輪不如，退入此蓮",
    "T25n1507_001:0031a07": "華孔中自隱。』」此非思度所及，故曰世界不可",
    "T25n1507_001:0031a08": "思議。世界或云梵天所造、或云六天所造。梵",
    "T25n1507_001:0031a09": "志又云：「梵天誰造？」或云梵天有父、或云自造。",
    "T25n1507_001:0031a10": "言有父者，父即蓮華也。有云蓮華者何從",
    "T25n1507_001:0031a11": "出？曰憂陀延齊中出也。憂陀延從何出？曰",
    "T25n1507_001:0031a12": "從散嵯王出。又曰散嵯王出何姓？曰剎帝",
    "T25n1507_001:0031a13": "利種也。又曰梵天是婆羅門種，今言由剎帝",
    "T25n1507_001:0031a14": "利出？是何言歟？又曰劫燒時粗可得別。何",
    "T25n1507_001:0031a15": "以言之？曰劫燒時從地際已上，至十五天，蕩",
    "T25n1507_001:0031a16": "然焦盡。如似可知。然復有十六已上三十三",
    "T25n1507_001:0031a17": "天在，此間雖燒，他世界在。以此言之，復不可",
    "T25n1507_001:0031a18": "知。是為世界不可思議。",
    "T25n1507_001:0031a19": "[0031a19] 何謂眾生不可思議？或云劫燒後，水補火處，",
    "T25n1507_001:0031a20": "隨嵐吹造宮殿訖，下有地肥。光音天上諸天",
    "T25n1507_001:0031a21": "輩，遊戲至地，漸&#x751E;地肥，遂便身重不能復還。",
    "T25n1507_001:0031a22": "食多化為女。轉減至薄餅、粳米，失神足光",
    "T25n1507_001:0031a23": "明，還復為人。善行生天、惡行三塗，流轉五道",
    "T25n1507_001:0031a24": "無有常准。正使欲窮盡一人根本所由，尚不",
    "T25n1507_001:0031a25": "能知，況復一切眾生而可思度也。是為眾生",
    "T25n1507_001:0031a26": "不可思議也。",
    "T25n1507_001:0031a27": "[0031a27] 何謂龍不可思議？凡興雲致雨者皆由於龍",
    "T25n1507_001:0031a28": "雨之，從龍眼耳鼻口出。為從身出耶？為從心",
    "T25n1507_001:0031a29": "出乎？依須彌山止有五種天亦能降雨。何以",
    "T25n1507_001:0031b01": "別龍雨、天雨？天雨者，細霧下者是；&#x9E81;下是龍",
    "T25n1507_001:0031b02": "雨。何謂五種天？第一曲腳天、第二頂上天、",
    "T25n1507_001:0031b03": "第三放逸天、第四饒力天、第五四天王。阿",
    "T25n1507_001:0031b04": "須輪興兵上天&#x9B2A;時，先與曲腳天&#x9B2A;。得勝，然",
    "T25n1507_001:0031b05": "後次至頂上，次至放逸及與四天王乃至三",
    "T25n1507_001:0031b06": "十三天。下四天欲&#x9B2A;時，以雨&#x5374;敵，更無兵",
    "T25n1507_001:0031b07": "仗。有二種雨：有歡喜雨、有瞋恚雨。和調降雨",
    "T25n1507_001:0031b08": "是歡喜也，雷雹霹靂是瞋恚也。阿須輪亦",
    "T25n1507_001:0031b09": "降雨，天亦下雨，龍亦降雨。各各致雨，理不可",
    "T25n1507_001:0031b10": "定。故曰龍雨不可思議。",
    "T25n1507_001:0031b11": "[0031b11] 佛不可思議者，昔時佛在靜室，諸梵天如恒",
    "T25n1507_001:0031b12": "邊沙來至佛所，欲知佛在何三昧，而不能",
    "T25n1507_001:0031b13": "知在何定中三昧。如是神足變現祕密之事，",
    "T25n1507_001:0031b14": "二乘所不能思議，豈況復凡庶。[0031b14] 阿難推先迦",
    "T25n1507_001:0031b15": "葉云：「耆年堪任為眾演法。所以然者，尊長",
    "T25n1507_001:0031b16": "舊學多識世尊所委，為將來眾生故，欲使正",
    "T25n1507_001:0031b17": "法久存於世，是以如來半坐相命。仁尊既是",
    "T25n1507_001:0031b18": "眾僧上座，又復智慧包博，唯垂慈愍時宣",
    "T25n1507_001:0031b19": "法寶。」外國師云：迦葉所以不說法者，於四辯",
    "T25n1507_001:0031b20": "中無有辭辯。又云：本是辟支佛，但以神足",
    "T25n1507_001:0031b21": "現化，初不演法。迦葉答讓，自云朽邁、情闇多",
    "T25n1507_001:0031b22": "忘。答曰：四諦真法豈可衰亡耶？喻如金剛",
    "T25n1507_001:0031b23": "不可虧損，生死四大乃有增減耳。薩婆多家",
    "T25n1507_001:0031b24": "又云：九種羅漢有退轉者，以幾事退？有四事：",
    "T25n1507_001:0031b25": "年在衰邁、疾病苦逼、好遠行遊、服藥不順。以",
    "T25n1507_001:0031b26": "此四事乃有誤忘耳。真諦妙慧豈可忘乎？迦",
    "T25n1507_001:0031b27": "葉勸阿難曰：「汝今年在盛時，加復有聞智等",
    "T25n1507_001:0031b28": "智，總持強記。佛每說經常囑累汝。以是故汝",
    "T25n1507_001:0031b29": "當宣布經法。」何以知阿難有等智？昔舍衛城",
    "T25n1507_001:0031c01": "東有尼拘類大樹，蔭五百乘車。城中有梵志，",
    "T25n1507_001:0031c02": "明於算術，於九十五種中最為第一。在此樹",
    "T25n1507_001:0031c03": "下與阿難相遇，謂阿難曰：「人云：『瞿曇弟子智",
    "T25n1507_001:0031c04": "慧第一。頗有此不？』」答曰：「所知少耳。」曰：「少欲",
    "T25n1507_001:0031c05": "問一事。此樹莖節枝葉凡有幾枚？」阿難舉頭",
    "T25n1507_001:0031c06": "視樹，便答之曰：「此樹莖節枝葉各有若干。」即",
    "T25n1507_001:0031c07": "便捨去。梵志在後思惟：「此沙門必不知數，其",
    "T25n1507_001:0031c08": "於見答乃爾。今當試之。」即處處取葉六十",
    "T25n1507_001:0031c09": "枚，藏之土中。阿難乞食還，復問曰：「我向忘數，",
    "T25n1507_001:0031c10": "更與我說。」阿難舉頭視之再遍，答曰：「此樹",
    "T25n1507_001:0031c11": "葉何以少耶？」又曰：「少幾枚？」答曰：「少六十枚。」",
    "T25n1507_001:0031c12": "梵志即叉手謝曰：「未曾有也。」又問曰：「君是",
    "T25n1507_001:0031c13": "羅漢耶？」答曰：「非也。」「是阿那含、斯陀含耶？」曰：「非",
    "T25n1507_001:0031c14": "也。」「是須陀洹耶？」曰：「何以問耶？」又曰：「有師耶？」",
    "T25n1507_001:0031c15": "答曰：「有。真淨王子出家得佛，即是我師。」心念",
    "T25n1507_001:0031c16": "曰：「此假師智，非己所知。」即隨至佛所，求為沙",
    "T25n1507_001:0031c17": "門，即得羅漢。以是知阿難有等智。",
    "T25n1507_001:0031c18": "[0031c18] 阿難所以推先迦葉者，既是上座又是所尊。",
    "T25n1507_001:0031c19": "昔五百世常為其父，宿識尊仰憑仗情深也。",
    "T25n1507_001:0031c20": "迦葉所以慇懃於阿難者，以其曩積厚緣遺",
    "T25n1507_001:0031c21": "恩末嗣，加復聞等智彊記於眾為上。屬集",
    "T25n1507_001:0031c22": "遺典八萬莫先。二人相須，猶盲跛相賴也。互",
    "T25n1507_001:0031c23": "相為利。若二人卒遇千斤段金，正欲相并，",
    "T25n1507_001:0031c24": "力所不勝；正欲分割，不可加功。於是共議",
    "T25n1507_001:0031c25": "并勢持歸，遂得大用。可謂俱智，迦葉、阿難其",
    "T25n1507_001:0031c26": "喻如是。二人齊契，法寶長存。",
    "T25n1507_001:0031c27": "[0031c27] 時阿難說經無量，誰能備具為一聚？(經無量者，十二",
    "T25n1507_001:0031c28": "部經浩漫甚多，適時而說不論次緒，或說一事也)乃云十事。或說十事乃",
    "T25n1507_001:0031c29": "論二事，或說三事乃說十一事，上下不次",
    "T25n1507_001:0032a01": "不得為一聚。或有說者，如來說法，或說教",
    "T25n1507_001:0032a02": "誡、或說斷結、或說生天人中。以是言之，復不",
    "T25n1507_001:0032a03": "得為一聚。阿難思惟，一便從一、二從二、三四",
    "T25n1507_001:0032a04": "五六乃至十，各令事類相著。或有說者理不",
    "T25n1507_001:0032a05": "可爾，按如佛語不可次比也。阿難復思惟：「經",
    "T25n1507_001:0032a06": "法浩大，當分作三聚。」阿難獨生此念，首陀",
    "T25n1507_001:0032a07": "會天密告阿難曰：「正當作三分耳。」即如天",
    "T25n1507_001:0032a08": "所告，判作三分：一分契經；二分毘尼；三分阿",
    "T25n1507_001:0032a09": "毘曇。契經者佛所說法。或為諸天帝王、或為",
    "T25n1507_001:0032a10": "外道異學，隨事分別，各得開解也。契者，猶",
    "T25n1507_001:0032a11": "線，連屬議理使成行法，故曰契也。毘尼者，",
    "T25n1507_001:0032a12": "禁律也。為二部僧說撿惡歛非，或二百五",
    "T25n1507_001:0032a13": "十、或五百事，引法防姦。猶王者祕藏，非外官",
    "T25n1507_001:0032a14": "所司，故曰內藏也。此戒律藏者亦如是，非沙",
    "T25n1507_001:0032a15": "彌、清信士女所可聞見，故曰律藏也。阿毘曇",
    "T25n1507_001:0032a16": "者，大法也。所以言大者，四諦大慧諸法牙旗，",
    "T25n1507_001:0032a17": "斷諸邪見無明洪癡，故曰大法也。亦名無比",
    "T25n1507_001:0032a18": "法。八智十慧無漏正見，越三界閡無與等",
    "T25n1507_001:0032a19": "者，故曰無比法也。迦旃延子撰集眾經，抄撮",
    "T25n1507_001:0032a20": "要慧呈佛印可，故名大法藏也。[0032a20] 阿難復思惟：",
    "T25n1507_001:0032a21": "「此三藏義與三脫相應。何者？契經妙慧理與",
    "T25n1507_001:0032a22": "空合，毘尼制惡玄齊無相，大法正見&#x8FF9;同無",
    "T25n1507_001:0032a23": "願。」故曰三藏三脫冥&#x8FF9;玄會。阿難復思惟：「契",
    "T25n1507_001:0032a24": "經大本，義分四段。何者？文義混雜，宜當以事",
    "T25n1507_001:0032a25": "理相從、大小相次。第一增一，次名曰中，第",
    "T25n1507_001:0032a26": "三名長，第四名曰雜。以一為本，次至十，一",
    "T25n1507_001:0032a27": "二三隨事增上，故曰增一。中者，不大不小不",
    "T25n1507_001:0032a28": "長不短，事處中適，故曰中也。長者，說久遠",
    "T25n1507_001:0032a29": "事歷劫不絕本末源由，事經七佛、聖王七寶，",
    "T25n1507_001:0032b01": "故曰長也。雜者，諸經斷結，難誦難憶，事多雜",
    "T25n1507_001:0032b02": "碎&#x6199;令人忘，故曰雜也。」[0032b02] 阿難撰三藏訖，錄",
    "T25n1507_001:0032b03": "十經為一偈。所以爾者，為將來誦習者懼其",
    "T25n1507_001:0032b04": "忘誤，見名憶本思惟自寤，故以十經為一偈",
    "T25n1507_001:0032b05": "也。",
    "T25n1507_001:0032b06": "[0032b06] 所謂雜藏者，非一人說，或佛所說、或弟子說、",
    "T25n1507_001:0032b07": "或諸天讚誦，或說宿緣三阿僧祇菩薩所生，",
    "T25n1507_001:0032b08": "文義非一多於三藏，故曰雜藏也。佛在世時，",
    "T25n1507_001:0032b09": "阿闍世王問佛菩薩行事。如來具為說法。設",
    "T25n1507_001:0032b10": "王問佛：「何謂為法？」答：「法即菩薩藏也。諸方等",
    "T25n1507_001:0032b11": "正經，皆是菩薩藏中事。」先佛在時已名大士",
    "T25n1507_001:0032b12": "藏。阿難所撰者，即今四藏是也。合而言之，為",
    "T25n1507_001:0032b13": "五藏也。[0032b13] 或有一法義，亦深難持難誦不可憶",
    "T25n1507_001:0032b14": "(一法者即空法也，無形無像不可護持)，寂無聲響、無心無念泊然無",
    "T25n1507_001:0032b15": "想，最第一空，義無二故。無容可測，故曰難",
    "T25n1507_001:0032b16": "持；無言可詶，故曰難誦；無意可思，故言叵憶",
    "T25n1507_001:0032b17": "也。所謂深義，其事如此。又復一法者，眾數之",
    "T25n1507_001:0032b18": "本。一者數之始，十者數之終。終於十，復從一",
    "T25n1507_001:0032b19": "起。正至千萬，常始於一。如是諸一不可窮",
    "T25n1507_001:0032b20": "盡。諸經之中，或一義一法一行一事各各相",
    "T25n1507_001:0032b21": "從，不失其緒也，故曰一一相從不失緒也。[0032b21] 二",
    "T25n1507_001:0032b22": "法就二者，或云善惡、或云止觀、或云名色。",
    "T25n1507_001:0032b23": "止者虛也，觀者實也。止者三昧定，泊然滅想",
    "T25n1507_001:0032b24": "冥爾亡懷，故曰虛也。觀所以言實，以其分",
    "T25n1507_001:0032b25": "別有行，是非好惡識別明了意不惑亂，故曰",
    "T25n1507_001:0032b26": "實也。[0032b26] 三法就三，三者布施也、功德也、思惟",
    "T25n1507_001:0032b27": "也。此三行世俗生天法，三脫門行至涅槃法",
    "T25n1507_001:0032b28": "也。諸有三法，三行、三福、三分法身，三三相",
    "T25n1507_001:0032b29": "從，喻如連珠也。四法就四，五亦然。五法次六，",
    "T25n1507_001:0032c01": "六次七，八法義廣，九次第十。法從十至十一，",
    "T25n1507_001:0032c02": "如是諸數皆同二三事類相從。[0032c02] 阿難即時昇",
    "T25n1507_001:0032c03": "于座。座者，師子座也。經所以喻師子座者，師",
    "T25n1507_001:0032c04": "子獸中之王，常居高地不處卑下，故喻高座",
    "T25n1507_001:0032c05": "也。又取其無畏，阿難無量博聞，於聲聞中",
    "T25n1507_001:0032c06": "獨步無畏，故曰無畏座也(阿難昇高座如此也)。彌勒稱善",
    "T25n1507_001:0032c07": "快哉說。(彌勒所以下者，懼阿難合菩薩法在三藏，大小不別也)&#x936E;金同貫。是以",
    "T25n1507_001:0032c08": "慇懃，勸請分部。昔大天聖王具四梵堂，展",
    "T25n1507_001:0032c09": "轉相紹，乃至八萬四千王皆有梵堂。唯大",
    "T25n1507_001:0032c10": "天一人是大士，其餘皆是小節。以是言之，大",
    "T25n1507_001:0032c11": "乘難辯多趣聲聞。彌勒亦知阿難部分三藏，",
    "T25n1507_001:0032c12": "然猶懼後學專習空法斷結取證，是以顯揚",
    "T25n1507_001:0032c13": "大乘，分為別藏。故說六度諸行，大士目要",
    "T25n1507_001:0032c14": "也。[0032c14] 云施有二種：有信施、有恐怖施。立根得",
    "T25n1507_001:0032c15": "忍，則曰信施。威力逼迫不由本心，則名恐怖",
    "T25n1507_001:0032c16": "施。信則成度，畏則求福，道俗之殊不待言而",
    "T25n1507_001:0032c17": "自別也。其人云：頭目施者，七住已上；財物施",
    "T25n1507_001:0032c18": "者，六住已下。從此退者，不墮生死，要至涅槃",
    "T25n1507_001:0032c19": "耳。何以明之？大品本無說，中云六十菩薩",
    "T25n1507_001:0032c20": "得羅漢道，此其事。[0032c20] 戒如金剛者，大乘戒也。戒",
    "T25n1507_001:0032c21": "如坏瓶者，小乘戒。何者？金剛者不可沮壞。昔",
    "T25n1507_001:0032c22": "者菩薩比丘端正無比，出行乞食，路遇一端",
    "T25n1507_001:0032c23": "正女人。女視菩薩便起欲意，願為夫婦。覆",
    "T25n1507_001:0032c24": "自思惟：「此同叵得。但共坐者，我便發無上意。」",
    "T25n1507_001:0032c25": "菩薩知女心，便前共坐。有頃便前牽之，比丘",
    "T25n1507_001:0032c26": "默然不答。復重近之，如故寂然。比丘即與",
    "T25n1507_001:0032c27": "說空法：「眼本從何來？去至何所？欲言從父母",
    "T25n1507_001:0032c28": "來耶？未會之時亦無此眼。至後壞時，復到何",
    "T25n1507_001:0032c29": "所？以是言之，眼無所有。五情亦然。」豁然解空，",
    "T25n1507_001:0033a01": "得須陀洹。應與說有乃更說空，菩薩法當入",
    "T25n1507_001:0033a02": "有而說空，是以不全本意。阿難時見此比丘",
    "T25n1507_001:0033a03": "與女坐，犯比丘儀。即還白佛：「向見比丘與",
    "T25n1507_001:0033a04": "女人共坐。」佛以先知便默然。比丘知阿難白",
    "T25n1507_001:0033a05": "世尊，曰：「念我正不往，恐誹謗者墮罪。」正欲",
    "T25n1507_001:0033a06": "現變，佛所不許，直飛至佛所。佛語阿難：「向所",
    "T25n1507_001:0033a07": "見犯律比丘者，今此飛來比丘是。汝頗見犯",
    "T25n1507_001:0033a08": "欲人能飛不也？此比丘向者與女人共坐，時",
    "T25n1507_001:0033a09": "以女人心念：『是比丘與我共坐者，我當發無",
    "T25n1507_001:0033a10": "上意。』此比丘知女人意，便與共坐。即與說",
    "T25n1507_001:0033a11": "空法，分別眼空，五情亦爾。女即恐畏，便得道",
    "T25n1507_001:0033a12": "&#x8FF9;。以其恐懼心生，畏生死故得小乘。若此",
    "T25n1507_001:0033a13": "比丘向者與說有行者，還成本心。」以此事知，",
    "T25n1507_001:0033a14": "是菩薩未成不退，於觀人心未盡善也，所謂",
    "T25n1507_001:0033a15": "金剛戒也。[0033a15] 所謂忍度者，見罵見毀默受不報。",
    "T25n1507_001:0033a16": "菩薩行忍，常以慈等等於彼我。彼我既齊，怨",
    "T25n1507_001:0033a17": "親不二。故經曰：「小乘之慈慈猶肌膚，大士之",
    "T25n1507_001:0033a18": "慈徹於骨髓。」何以明之？若人割截菩薩手足，",
    "T25n1507_001:0033a19": "變成為乳者，即是慈證也。羼提比丘便是",
    "T25n1507_001:0033a20": "其事也。喻若母人生子，便有乳出。此慈念所",
    "T25n1507_001:0033a21": "感，自然變成也。大士如是入慈三昧，故能",
    "T25n1507_001:0033a22": "感乳也。行慈之至，雖執弓矢，眾生反來附己。",
    "T25n1507_001:0033a23": "慈之不徹，雖不執杖，見皆捨走。以是證故，大",
    "T25n1507_001:0033a24": "小之殊有自來矣。[0033a24] 作善惡行者，謂精進作諸",
    "T25n1507_001:0033a25": "善功德。惡行者，猶昔火鬘童子誹迦葉佛言：",
    "T25n1507_001:0033a26": "「禿頭沙門何有道？道難得，能得道也？」由是後",
    "T25n1507_001:0033a27": "受六年勤苦方乃得道。遺法之中，諸比丘常",
    "T25n1507_001:0033a28": "諍，此猶口不可言而言報也。六年苦行者，不",
    "T25n1507_001:0033a29": "可行而行報也。是為菩薩身口惡行也。[0033a29] 禪定",
    "T25n1507_001:0033b01": "入寂，泊然不動。[0033b01] 智慧知塵數及江河沙數，億",
    "T25n1507_001:0033b02": "載不可計，慧明所了不可窮盡。[0033b02] 此六度無極",
    "T25n1507_001:0033b03": "事盡在菩薩藏，不應與三藏合。阿難欲使大",
    "T25n1507_001:0033b04": "小殊因緣，彼不相知。其理自空，難可明了。大",
    "T25n1507_001:0033b05": "士疑空者，不取證故，云狐疑也。◎"
}