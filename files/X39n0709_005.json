{
    "X39n0709_005:0369a09": "毗尼止持會集卷第五",
    "X39n0709_005:0369a11": "金陵寶華山弘律沙門 讀體 集",
    "X39n0709_005:0369a12": "三不定法",
    "X39n0709_005:0369a13": "[0369a13] 此不定有二條。律攝云。不定法者。言此罪體無定",
    "X39n0709_005:0369a14": "相故。容有多罪。不可定言。",
    "X39n0709_005:0369a15": "[0369a15] 薩婆多毗婆沙云。佛坐道場時。已決定五篇戒。輕",
    "X39n0709_005:0369a16": "重通塞。無法不定。此所以言不定者。直以可信人",
    "X39n0709_005:0369a17": "不識罪相。輕重亦不識罪名字。設見共女人一處",
    "X39n0709_005:0369a18": "坐。不知為作何事。為共行婬。為作觸摩。為作惡語。",
    "X39n0709_005:0369a19": "為過五六語。故言不定。(文)然中犯相。若以五篇收",
    "X39n0709_005:0369a20": "之。則前攝初二。後准單墮所起煩惱。及歸根本種",
    "X39n0709_005:0369a21": "類。皆屬婬故。其泥犁受報。歲月極苦。一一准罪可",
    "X39n0709_005:0369a22": "知。",
    "X39n0709_005:0369a23": "初三不定法",
    "X39n0709_005:0369a24": "[0369a24] 若比丘共女人獨在屏覆處障處。可作婬處坐。說非",
    "X39n0709_005:0369b01": "法語。有住信優婆私。於三法中。一一法說。若波羅夷。",
    "X39n0709_005:0369b02": "若僧伽婆尸沙。若波夜提。是坐比丘自言我犯是罪。",
    "X39n0709_005:0369b03": "於三法中。應一一治。若波羅夷。若僧伽婆尸沙。若波",
    "X39n0709_005:0369b04": "夜提。如住信優婆私所說。應如法治。是比丘是名不",
    "X39n0709_005:0369b05": "定法。",
    "X39n0709_005:0369b06": "[0369b06] 緣起 佛在舍衛國祗桓精舍。迦留陀夷未出家",
    "X39n0709_005:0369b07": "時有親友婦。名齋優婆私。顏貌端正。迦留陀夷亦",
    "X39n0709_005:0369b08": "顏貌端正。互相繫意。於乞食時。往詣其家。在屏覆",
    "X39n0709_005:0369b09": "處。與共獨坐。說非法語。時毗舍佉母有小緣事往",
    "X39n0709_005:0369b10": "彼。毗舍佉母遙聞迦留陀夷語聲。意為說法。信樂",
    "X39n0709_005:0369b11": "心生。即就壁聽。[闚-夫+矢]其所以。往禮世尊。具白上事。佛",
    "X39n0709_005:0369b12": "知訶責迦留陀夷。已集十句義。與諸比丘結戒。此",
    "X39n0709_005:0369b13": "是性罪。由婬煩惱制。初不定。",
    "X39n0709_005:0369b14": "[0369b14] 薩婆多論問云。毗舍佉聰明利根。大德重人。知比",
    "X39n0709_005:0369b15": "丘與女人屏處坐。何故往答。是人已入道跡(已得阿那",
    "X39n0709_005:0369b16": "含道)。深樂佛法。佛常自說。聽法有五事。一得聞未曾",
    "X39n0709_005:0369b17": "聞法。二已曾聞清淨堅固。三除邪見。四得正見。五",
    "X39n0709_005:0369b18": "解甚深法。是以毗舍佉樂法情深。不以嫌疑。自礙",
    "X39n0709_005:0369b19": "佛說。種種法者。在家人未入道。亦多為說布施功",
    "X39n0709_005:0369b20": "德。出家人已入道跡。多為說持戒功德。與諸比丘",
    "X39n0709_005:0369b21": "結此戒者。一為止誹謗故。二為除&#x9B2C;諍故。三為增",
    "X39n0709_005:0369b22": "上法故。比丘出家。&#x8FF9;絕俗穢。為人天所宗。以道化",
    "X39n0709_005:0369b23": "物。而與女人屏處。私曲鄙碎。上違聖意。下失人天。",
    "X39n0709_005:0369b24": "宗尚信敬。四為斷惡業次第法故。初既屏處。漸染",
    "X39n0709_005:0369c01": "纏綿。無所不至。是以防之。",
    "X39n0709_005:0369c02": "[0369c02] 釋義 文分三節。共女人獨在屏覆處下。明所犯",
    "X39n0709_005:0369c03": "之境。有住信優婆私下。明見聞有根。是坐比丘下。",
    "X39n0709_005:0369c04": "正明所犯。律云。女人者。人女有智未命終。獨者。一",
    "X39n0709_005:0369c05": "比丘一女人。屏覆二種。一者見屏覆。若塵若霧若",
    "X39n0709_005:0369c06": "黑暗中不相見。二者聞屏覆乃至常語。不聞聲處",
    "X39n0709_005:0369c07": "障處者。若樹若牆壁。若籬若衣。及餘物障可作婬",
    "X39n0709_005:0369c08": "處者。謂其處堪作不淨事坐者(謂身所居。若&#x7240;若坐。乃至地敷得容",
    "X39n0709_005:0369c09": "二身)。說非法語者。說婬欲法。住信優婆私者。信佛法",
    "X39n0709_005:0369c10": "僧。歸依三寶。受持五戒。善憶持事。不錯不妄(薩婆多論",
    "X39n0709_005:0369c11": "云。可信優婆夷者。若人語言。汝若妄語不害汝命。若不妄語當害汝命。即思我不妄語。害此肉身。滅此一",
    "X39n0709_005:0369c12": "身。若妄語者滅無量身。兼害法身。誓不妄語。又復語言。汝若妄語。活汝父母兄弟姊妹一切親族。若不妄",
    "X39n0709_005:0369c13": "語。一切殺之。尋思我不妄語。害此一世生死親族。我若妄語流轉三惡。永失人天累世親族眷屬。又失出",
    "X39n0709_005:0369c14": "世賢聖眷屬。誓不妄語。又復語言。汝若妄語。與汝珍寶種種財利。若不妄語。即不與汝。即思我不妄語。失",
    "X39n0709_005:0369c15": "此俗財。我若妄語。失聖法財。誓不妄語。是名可信優婆夷 僧祗律云。成就十六法。名可信優婆夷。歸佛",
    "X39n0709_005:0369c16": "歸法歸僧。於佛不壞淨。於法不壞淨。於僧不壞淨。僧未得利能令得已得利。能令增僧未有名稱。能令名",
    "X39n0709_005:0369c17": "聞遠著。僧有惡名。能令速滅。不隨愛瞋。怖癡離欲。向成就聖果)。於三法中。一一法",
    "X39n0709_005:0369c18": "說等者。 (謂於四棄十三僧殘九十墮中。隨一一法而陳說也。三法皆云若者。若乃不定之義)",
    "X39n0709_005:0369c19": "是坐比丘自言。我犯是罪等者(謂以所為之事。據實自說。即如其言",
    "X39n0709_005:0369c20": "治之。若其言與優婆私。語不相當。即應如優婆私言而治之)。",
    "X39n0709_005:0369c21": "[0369c21] 律攝云。此中不定法。由事由處。由情由證。以為其",
    "X39n0709_005:0369c22": "體。若復苾芻獨與一女人者是事。在屏障者是處。",
    "X39n0709_005:0369c23": "堪行婬者是情。若有正信鄔波斯迦(即優婆夷也)。隨一",
    "X39n0709_005:0369c24": "而說者是證 又設是異生有忠信者。言行無濫。",
    "X39n0709_005:0370a01": "亦依其語 (異生者。以人倫異。於非人畜類。故名異生。則知一切人凡正直不妄之言。皆可",
    "X39n0709_005:0370a02": "准信)。",
    "X39n0709_005:0370a03": "[0370a03] 結罪 是中犯者。若比丘自言所趣向處。自言所",
    "X39n0709_005:0370a04": "到處。自言坐。自言臥。自言作。即應如比丘所語治。",
    "X39n0709_005:0370a05": "[0370a05] 若比丘自言所趣向處。自言所到處。自言坐。自言",
    "X39n0709_005:0370a06": "臥。不自言作應。如優婆私所說治。",
    "X39n0709_005:0370a07": "[0370a07] 若自言所趣向處。自言所到處。自言坐。不自言臥。",
    "X39n0709_005:0370a08": "不自言作應。如優婆私所說治。",
    "X39n0709_005:0370a09": "[0370a09] 若自言所趣向處。自言所到處。不自言坐。不自言",
    "X39n0709_005:0370a10": "臥。不自言作應。如優婆私所說治。",
    "X39n0709_005:0370a11": "[0370a11] 若自言所趣向處。不自言所到處。不自言坐。不自",
    "X39n0709_005:0370a12": "言臥。不自言作應。如優婆私所說治。",
    "X39n0709_005:0370a13": "[0370a13] 若不自言所趣向處。不自言所到處。不自言坐。不",
    "X39n0709_005:0370a14": "自言臥。不自言作應。如優婆私所說治。",
    "X39n0709_005:0370a15": "[0370a15] 會採 十誦律云。隨優婆夷所說事。應善急問(善謂",
    "X39n0709_005:0370a16": "稱量前境。急問謂據證速究)。是比丘善急問已。若言我不往無",
    "X39n0709_005:0370a17": "有是罪。應隨可信優婆夷語。故與是比丘作實覓。",
    "X39n0709_005:0370a18": "白四羯磨。作羯磨已。應隨順行不與他受大戒。乃",
    "X39n0709_005:0370a19": "至心常行恭敬禮拜(即奪三十五事也)。若不如法行者。盡",
    "X39n0709_005:0370a20": "形壽不得出是羯磨。",
    "X39n0709_005:0370a21": "[0370a21] 薩婆多論云。若比丘初言爾。後言不爾。或言我不",
    "X39n0709_005:0370a22": "往不作是罪。應隨可信人。語與實覓毗尼。所以爾",
    "X39n0709_005:0370a23": "者。欲令罪人折伏惡心。又令苦惱不覆藏罪。又令",
    "X39n0709_005:0370a24": "梵行者得安樂住。又肅將來令惡法不起。與作羯",
    "X39n0709_005:0370b01": "磨已者。說先罪。應解羯磨。隨事輕重治。若不說者。",
    "X39n0709_005:0370b02": "盡形壽不解羯磨(此實覓羯磨。與夫解法俱。於作持中明)。",
    "X39n0709_005:0370b03": "次二不定法",
    "X39n0709_005:0370b04": "[0370b04] 若比丘共女人在露現處。不可作婬處坐。作麤惡語。",
    "X39n0709_005:0370b05": "有住信優婆私。於二法中。一一法說。若僧伽婆尸沙。",
    "X39n0709_005:0370b06": "若波逸提。是坐比丘自言。我犯是罪。於二法中。應一",
    "X39n0709_005:0370b07": "一法治。若僧伽婆尸沙。若波逸提。如住信優婆私所",
    "X39n0709_005:0370b08": "說。應如法治。是比丘是名不定法。",
    "X39n0709_005:0370b09": "[0370b09] 緣起 此戒發起。亦由前人。其間別者。前據三事。",
    "X39n0709_005:0370b10": "是在屏處堪作婬處坐。此以二事。謂在露現不堪",
    "X39n0709_005:0370b11": "作婬處坐。其波羅夷罪。無由生故。以彼共在露處。",
    "X39n0709_005:0370b12": "或身相觸。或說非法麤惡語。或說索供等語。故得",
    "X39n0709_005:0370b13": "僧殘罪。若獨與女人露地坐。或過語說法。或向說",
    "X39n0709_005:0370b14": "實得上人法。或說他麤罪等。故得波逸提罪。此戒",
    "X39n0709_005:0370b15": "犯者。唯除共作為異。餘言趣向。所到坐臥。悉同於",
    "X39n0709_005:0370b16": "前。與實覓羯磨。奪三十五事。若說先罪與解。羯磨",
    "X39n0709_005:0370b17": "亦爾。比丘尼無此二不定法 (三不定法竟)。",
    "X39n0709_005:0370b18": "四尼薩耆波逸提法",
    "X39n0709_005:0370b19": "[0370b19] 此波逸提法比丘共有一百二十條。於中揀三十",
    "X39n0709_005:0370b20": "條。因財事生犯貪。慢心強制。捨入僧中。名曰尼薩",
    "X39n0709_005:0370b21": "耆波逸提。餘有九十事。無財可捨。但名波逸提。",
    "X39n0709_005:0370b22": "[0370b22] 出要律儀云。尼薩耆舊翻捨墮 聲論云。尼翻為",
    "X39n0709_005:0370b23": "盡。薩耆翻捨。波逸提翻墮。",
    "X39n0709_005:0370b24": "[0370b24] 十誦律云。墮在燒&#x7151;覆障地獄。八熱通為燒&#x7151;。八",
    "X39n0709_005:0370c01": "寒黑暗等通為覆障。",
    "X39n0709_005:0370c02": "[0370c02] 經云。犯波逸提如夜摩天。壽二千歲。墮泥&#x7282;中(人間",
    "X39n0709_005:0370c03": "二百年。彼天一晝夜)。於人間數一萬四千四百萬年。此泥犁",
    "X39n0709_005:0370c04": "即眾合地獄。謂以眾多苦具。熾然猛熱。合來逼惱",
    "X39n0709_005:0370c05": "故。",
    "X39n0709_005:0370c06": "第一衣過十日戒",
    "X39n0709_005:0370c07": "[0370c07] 若比丘衣已竟。迦絺那衣已出。畜長衣(長去聲餘也)經十",
    "X39n0709_005:0370c08": "日。不淨施得畜。若過十日。尼薩耆波逸提。",
    "X39n0709_005:0370c09": "[0370c09] 緣起 此戒有二制。時佛在舍衛國。聽諸比丘持",
    "X39n0709_005:0370c10": "三衣。不得長六&#x7FA3;畜長衣。或早起衣。或中時衣。或",
    "X39n0709_005:0370c11": "晡時衣。如來知已。訶責六&#x7FA3;。不聽畜長衣。集十句",
    "X39n0709_005:0370c12": "義。與諸比丘結戒也。時阿難得一貴價糞掃衣。欲",
    "X39n0709_005:0370c13": "以奉大迦葉。大迦葉常行頭陀。樂著糞掃衣故。而",
    "X39n0709_005:0370c14": "迦葉不在。畏犯畜長衣。乃往白佛。佛問迦葉。何時",
    "X39n0709_005:0370c15": "當還報言。&#x5374;後十日。因是開聽畜長衣。經十日不",
    "X39n0709_005:0370c16": "淨施得畜故。有第二結戒也。此是遮罪。由長衣事。",
    "X39n0709_005:0370c17": "多貪煩惱。制斯學處。",
    "X39n0709_005:0370c18": "[0370c18] 衣犍度云。佛見諸比丘。在路行多擔衣物。作是念。",
    "X39n0709_005:0370c19": "可為諸比丘制衣多少。不得過畜。時佛初夜在露",
    "X39n0709_005:0370c20": "地坐。著一衣。至中夜覺身寒。即著第二衣。至後夜",
    "X39n0709_005:0370c21": "覺身寒。復著第三衣。便安隱住。時佛念言。當來世。",
    "X39n0709_005:0370c22": "[0370c22] 善男子不忍寒者。聽畜三衣。不得過 又云。若作",
    "X39n0709_005:0370c23": "新衣。一重安陀會。一重&#x9B31;多羅僧。二重僧伽黎。若",
    "X39n0709_005:0370c24": "故衣聽二重安陀會。二重&#x9B31;多羅僧。四重僧伽黎。",
    "X39n0709_005:0371a01": "糞掃衣隨意多少重數。",
    "X39n0709_005:0371a02": "[0371a02] 僧祗律云。我諸弟子齊是三衣。足遮大寒大熱。防",
    "X39n0709_005:0371a03": "蠅蚊&#x8771;。覆障慚愧。不壞聖種。若性不堪寒者。聽故",
    "X39n0709_005:0371a04": "弊衣。隨意重納。",
    "X39n0709_005:0371a05": "[0371a05] 律攝云。應知三衣受用各別。若作務時。或道行時。",
    "X39n0709_005:0371a06": "及在寺內常用五條。若行禮敬。及食噉時。應披七",
    "X39n0709_005:0371a07": "條為遮寒。入聚落乞食噉食禮制底。應著大衣。後",
    "X39n0709_005:0371a08": "二衣割截作。若是貧人後必須截。為入聚落故。何",
    "X39n0709_005:0371a09": "故不割截衣不入聚落。然苾芻衣有其二種。與俗",
    "X39n0709_005:0371a10": "不同。謂彩色形狀。俗人純白不截。苾芻壞色而截",
    "X39n0709_005:0371a11": "(若是貧人後必須截者。謂僧伽黎必須割截衣持也。以三衣大衣在後。故曰後必須截)。",
    "X39n0709_005:0371a12": "[0371a12] 釋義 文分三節。衣已竟下。明其創制。畜長衣下。",
    "X39n0709_005:0371a13": "明其隨開。若過十日下。結成所犯。律云。衣竟者。三",
    "X39n0709_005:0371a14": "衣迦絺那衣已出。 (僧祗律云。比丘三衣已成。是名衣竟。不受迦絺那衣。亦名衣竟。",
    "X39n0709_005:0371a15": "已捨迦絺那衣。亦名衣竟。洗染衣訖。亦名衣竟 迦絺那衣。此翻云功德衣。為坐夏有功五利賞德賞。前",
    "X39n0709_005:0371a16": "安居人後安居人不得此衣。於七月十六日受同。眾僧受已。若畜長衣。離衣宿。受別請展轉食。前食後食",
    "X39n0709_005:0371a17": "不囑餘比丘入聚落。此五戒聽開不犯。至臘月十五日。僧集羯磨。捨迦絺那衣已。若畜長衣等五事則犯。",
    "X39n0709_005:0371a18": "捨即出也。後安居人雖不得受衣。其五事亦開聽一月。此法於作持中明)衣者有十種。",
    "X39n0709_005:0371a19": "憍&#x8CD6;耶衣(此翻云野蠶衣。如此方紬綾絹帛之類)。劫貝衣(此翻云木綿衣。如此",
    "X39n0709_005:0371a20": "方細布之類)。欽婆羅衣(此翻云細毛衣。西域王臣長者多以上好極細羊毛。織成其財。",
    "X39n0709_005:0371a21": "名曰上妙&#x6C0E;也。如此方絨褐之類)。芻摩衣(此翻云麻衣。乃似麻之類。亦名芻摩。翻云細&#x8F2D;",
    "X39n0709_005:0371a22": "衣)。讖摩衣(此翻云麤布衣)。扇那衣(或云奢那衣。乃樹名也。此樹皮似麻。取以織衣。",
    "X39n0709_005:0371a23": "體如麤布。此方無有)。麻衣(西域麻有多種。自然青黃赤色。不以染成)。讖夷羅衣。鳩",
    "X39n0709_005:0371a24": "夷羅衣。讖羅半尼衣(此三無翻譯 雖聽十種衣者。非謂比丘畜十衣也。以世",
    "X39n0709_005:0371b01": "人所著之衣財。不出此十。若有施此十種衣財者。比丘皆可納取。染成壞色。割截縫作三衣受持 衣犍",
    "X39n0709_005:0371b02": "度云。佛在鹿野苑。時憍陳如五比丘頂禮白佛言。我等當持何等衣。佛言聽持糞掃衣及十種衣。應作袈",
    "X39n0709_005:0371b03": "裟色持。斯乃創制。後因無悲愍心。起世譏嫌。如下第十一戒中憍&#x8CD6;耶衣不聽著用)。長衣者。",
    "X39n0709_005:0371b04": "若長如來八指。若廣四指是(佛一指有二寸。則長一尺六寸。闊八寸。儘",
    "X39n0709_005:0371b05": "可作大衣。條隔用也。除三衣及百一衣物外。餘者皆名長衣 摩得勒伽論云。何得長衣。謂若入手。若在",
    "X39n0709_005:0371b06": "膝上肩上作想。此是我衣)。不淨施者(衣揵度云。淨施有二。一真實淨施。謂真實施與一比",
    "X39n0709_005:0371b07": "丘也。二展轉淨施。謂對一比丘作法已。然後。畜也。異此二種。故名不淨施。此法於作持中明)。",
    "X39n0709_005:0371b08": "[0371b08] 結罪 是中犯者。若比丘一日得衣畜。二日得衣",
    "X39n0709_005:0371b09": "畜。乃至十日得衣畜。至十一日明相出。一切尼薩",
    "X39n0709_005:0371b10": "耆波逸提 (言一日者。即以從他得衣入手之日。名為一日。非謂月之初一日也。此乃十日",
    "X39n0709_005:0371b11": "中。日日相續得衣皆犯。故云一切)。",
    "X39n0709_005:0371b12": "[0371b12] 若於十日內。或間日得衣。或唯一日得衣。至十一",
    "X39n0709_005:0371b13": "日明相出。隨所得衣。盡捨墮。",
    "X39n0709_005:0371b14": "[0371b14] 若比丘一日得衣不淨施。二日得衣淨施。三日得",
    "X39n0709_005:0371b15": "衣。乃至十日得衣不淨施。至十一日明相出。九日",
    "X39n0709_005:0371b16": "中所得衣。盡捨墮 (此十日中所得衣。唯除第二日得者。已作淨施。故不犯。其餘九",
    "X39n0709_005:0371b17": "日不作淨施者。盡犯)。",
    "X39n0709_005:0371b18": "[0371b18] 若於十日內。或間日得衣。或唯一日得衣。至十一",
    "X39n0709_005:0371b19": "日明相出。隨所得衣。若作淨施者。不犯。若不淨施",
    "X39n0709_005:0371b20": "者。盡捨墮。",
    "X39n0709_005:0371b21": "[0371b21] 若十日內。或日日得衣。或間日得衣。或唯一日得",
    "X39n0709_005:0371b22": "衣。至十一日明相出。若不遣與人。若不失衣。若不",
    "X39n0709_005:0371b23": "故壞。若不作非衣。若不作親厚意取。若不忘去。盡",
    "X39n0709_005:0371b24": "捨墮 (遣與人。即送與人也。失衣謂被他盜去。及離衣宿等。故壞謂鼠咬蟲殘水漬火燒等。作非",
    "X39n0709_005:0371c01": "衣謂別作餘用。作親厚意取謂作一往久相知親友取去。忘去謂有緣事他往忘其作淨施)。",
    "X39n0709_005:0371c02": "[0371c02] 若捨墮衣不捨持。更貿餘衣。一捨墮。一突吉羅。此",
    "X39n0709_005:0371c03": "捨墮衣。應捨與僧(僧者。謂若四若五。若十二十。乃至數百比丘)。若眾多",
    "X39n0709_005:0371c04": "人(謂若二若三比丘)。若一人不得別眾捨。若捨不成捨。突",
    "X39n0709_005:0371c05": "吉羅。",
    "X39n0709_005:0371c06": "[0371c06] 是比丘捨衣竟。不還者。突吉羅 若還時。有人言。",
    "X39n0709_005:0371c07": "莫還者。突吉羅 若作淨施。若遣與人。若持作三",
    "X39n0709_005:0371c08": "衣。若作波利迦羅衣(善見律云。朱羅波利迦羅衣。漢言雜碎衣也)。若故",
    "X39n0709_005:0371c09": "壞。若燒。若作非衣(謂作餘用)。若數數著壞者。盡突吉羅",
    "X39n0709_005:0371c10": "(已上突吉羅皆反治能作法者。由不遵聖制。違越毗尼故)。",
    "X39n0709_005:0371c11": "[0371c11] 此戒捨懺還衣等法。於作持中。一一詳明。",
    "X39n0709_005:0371c12": "[0371c12] 此戒必具四緣。方成本罪。一時非開聽。二有貪慢",
    "X39n0709_005:0371c13": "心。三畜三衣及衣財。四過十日不受持不說淨。",
    "X39n0709_005:0371c14": "[0371c14] 兼制 比丘尼捨墮(同制同學)。式叉摩那沙彌沙彌尼",
    "X39n0709_005:0371c15": "突吉羅。是為犯。",
    "X39n0709_005:0371c16": "[0371c16] 隨開 不犯者。齊十日內。若轉淨施。若遣與人。若",
    "X39n0709_005:0371c17": "賊奪想。若失想。若燒想。若漂想。不淨施。不遣與人。",
    "X39n0709_005:0371c18": "若奪衣失衣燒衣漂衣取著。若他與著。若他與作",
    "X39n0709_005:0371c19": "彼。不犯 若彼受付囑衣者。若命終。若為賊盜惡",
    "X39n0709_005:0371c20": "獸水火等難。不作淨施。不遣與人。及最初未制戒",
    "X39n0709_005:0371c21": "等。是為不犯。",
    "X39n0709_005:0371c22": "[0371c22] 會採 僧祗律云。一日得衣。即日作淨。乃至十日",
    "X39n0709_005:0371c23": "得衣。十日作淨。十一日得衣。十一日作淨。犯越毗",
    "X39n0709_005:0371c24": "尼罪。以無間故 間者。一日得衣。得更停九日。二",
    "X39n0709_005:0372a01": "日得衣。更停八日。三日得衣。更停七日。乃至九日",
    "X39n0709_005:0372a02": "得衣。更停一日。十日得衣。即十日作淨。十一日得",
    "X39n0709_005:0372a03": "衣。不應受。是名間也 若二比丘共物未分過十",
    "X39n0709_005:0372a04": "日。不犯 若居士舍請僧食。并施衣物。有病比丘",
    "X39n0709_005:0372a05": "囑人取衣分。是比丘持衣分。雖久未與。不犯 若",
    "X39n0709_005:0372a06": "師若弟子送衣。與未得雖久。不犯 若令織師織",
    "X39n0709_005:0372a07": "衣。衣竟雖久。不犯 若比丘買衣。雖價決了。未得",
    "X39n0709_005:0372a08": "衣。不犯 若為佛為僧供養故求物。集在一處。雖",
    "X39n0709_005:0372a09": "久未用。不犯 若路行恐畏處藏衣而去。過十日",
    "X39n0709_005:0372a10": "取者犯。若人取來與者。亦犯 若為賊逐。便捨衣",
    "X39n0709_005:0372a11": "走。過十日已。有人持來。還者。無犯 於佛生處。得",
    "X39n0709_005:0372a12": "道處。轉法輪處。阿難設會處。羅云設會處。五歲會",
    "X39n0709_005:0372a13": "處。大得布施諸衣物。是物入僧。未分者。雖久不犯",
    "X39n0709_005:0372a14": " 是物已分。多人共得一分中。有善毗尼人。能為",
    "X39n0709_005:0372a15": "眾人。同意作淨。無犯(此方雖無如是聖&#x8FF9;。凡遇諸佛菩薩勝會道場。所有施物。",
    "X39n0709_005:0372a16": "如法分已。准斯例行。可謂持律)。",
    "X39n0709_005:0372a17": "[0372a17] 律攝云。若為三寶畜衣。非犯 或施主作如是言。",
    "X39n0709_005:0372a18": "此是我物。仁當受用。雖不分別(即說淨也)。用之。無犯",
    "X39n0709_005:0372a19": "或是己物寄他。或作未得想。斯皆無犯。",
    "X39n0709_005:0372a20": "[0372a20] 根本律云。若犯捨墮不捨。或雖捨不說悔。或雖說",
    "X39n0709_005:0372a21": "悔不經宿(謂間也)。隨有所得。並成捨墮。由前染故。",
    "X39n0709_005:0372a22": "[0372a22] 若捨衣說悔。經宿已得。皆無犯。",
    "X39n0709_005:0372a23": "[0372a23] 五分律云。不得捨與餘人及非人(餘人謂下三眾與夫近事男女)。",
    "X39n0709_005:0372a24": "捨已然後悔過。若不捨而悔者。罪益深。除長三衣。",
    "X39n0709_005:0372b01": "若長餘衣。乃至手巾過十日。皆突吉羅。若淨施不",
    "X39n0709_005:0372b02": "犯(此謂十三資具。守持用者。一僧伽胝。二喎呾羅僧伽。三安呾婆娑。四尼師但那。五裙。六副裙。七僧&#x811A;",
    "X39n0709_005:0372b03": "崎。八副僧&#x811A;崎。九拭身巾。十拭面巾。十一剃髮衣。十二覆瘡衣。十三藥直衣。言藥直衣者。於所得衣中。取",
    "X39n0709_005:0372b04": "一貴價者。以預備為藥直)。",
    "X39n0709_005:0372b05": "[0372b05] 薩婆多毗婆沙云。若初日得衣二日捨(此中凡言捨。即作淨",
    "X39n0709_005:0372b06": "也)。如是乃至九日得衣十日捨。十日所得衣若不",
    "X39n0709_005:0372b07": "捨。不受持。不作淨。至十一日地了時捨墮。謂前九",
    "X39n0709_005:0372b08": "日所得衣盡捨作淨。但十日所得一衣。以前次續",
    "X39n0709_005:0372b09": "因緣故。得捨墮罪 若初日得衣初日捨。二日得",
    "X39n0709_005:0372b10": "衣。以相續故。此二日衣。次第更得十日 若初日",
    "X39n0709_005:0372b11": "得衣二日捨。二日更不得衣。三日得衣。此三日次",
    "X39n0709_005:0372b12": "第得至十日。以不相續故。此中衣以日次第相續",
    "X39n0709_005:0372b13": " 若初日得衣。即不見擯不作擯(此乃犯罪不懺悔。僧為作舉白",
    "X39n0709_005:0372b14": "四羯磨擯治也)。惡邪不除擯。若狂心亂心病壞心。若不解",
    "X39n0709_005:0372b15": "擯。不得本心。乃至命終。不犯此戒。後解擯得本心。",
    "X39n0709_005:0372b16": "還計日。成罪 若初日得衣上天宮。北至&#x9B31;單越",
    "X39n0709_005:0372b17": "住。彼至命終。不犯此戒。後歸本處。計日成罪 若",
    "X39n0709_005:0372b18": "初日得衣。至五日不見擯不作擯。惡邪不除擯。若",
    "X39n0709_005:0372b19": "狂亂病壞心。上天宮。北至&#x9B31;單越。後還解擯。若得",
    "X39n0709_005:0372b20": "本心。若歸本處。取前五日。數後五日。然後成犯。",
    "X39n0709_005:0372b21": "[0372b21] 又云。九十六種無淨施法。佛大慈悲方便力故。教",
    "X39n0709_005:0372b22": "令淨施。令諸弟子得畜長財。而不犯戒。問曰。佛何",
    "X39n0709_005:0372b23": "不直聽畜長財。而強與結戒。設此方便。答曰。佛法",
    "X39n0709_005:0372b24": "以少欲為本。是故結戒。不畜長財。而眾生根性不",
    "X39n0709_005:0372c01": "同。或有多預畜積。而後行道得證聖法。是故如來",
    "X39n0709_005:0372c02": "先為結戒。而後設方便。於法無礙。眾生有益。",
    "X39n0709_005:0372c03": "[0372c03] 此戒大乘同學。菩薩六度以檀施為首。利濟眾生。",
    "X39n0709_005:0372c04": "雖許畜者。亦須如法說淨。",
    "X39n0709_005:0372c05": "[0372c05] 引證 緇門警訓云。地持論言。菩薩先於一切所",
    "X39n0709_005:0372c06": "畜資具。為非淨故。以清淨心。捨與十方諸佛菩薩。",
    "X39n0709_005:0372c07": "如比丘將現前衣物捨與和尚阿闍黎等。涅槃經",
    "X39n0709_005:0372c08": "云。雖聽受畜。要須淨施篤信檀越。是也。今時講學",
    "X39n0709_005:0372c09": "專務利名。不&#x803B;五邪。多畜八穢。但隨浮俗。豈念聖",
    "X39n0709_005:0372c10": "言。自下壇場。經多夏臘。至於淨法。一未霑身。寧知",
    "X39n0709_005:0372c11": "日用所資無非穢物。箱囊所積並是犯財。慢法欺",
    "X39n0709_005:0372c12": "心。自貽伊戚。學律者知而故犯。餘宗者固不足言。",
    "X39n0709_005:0372c13": "誰知報逐心成。豈信果由因結。現前袈裟離體。當",
    "X39n0709_005:0372c14": "來鐵葉纏身。為人則生處貧窮。衣裳垢穢。為畜則",
    "X39n0709_005:0372c15": "墮於不淨。毛羽腥臊。況大小兩乘通名淨法。儻懷",
    "X39n0709_005:0372c16": "深信。豈憚奉行。",
    "X39n0709_005:0372c17": "第二離衣異宿戒",
    "X39n0709_005:0372c18": "[0372c18] 若比丘衣已竟。迦絺那衣已出。三衣中離一一衣。異",
    "X39n0709_005:0372c19": "處宿。除僧羯磨。尼薩耆波逸提。",
    "X39n0709_005:0372c20": "[0372c20] 緣起 此戒有二制。佛在舍衛國給孤獨園。時六",
    "X39n0709_005:0372c21": "&#x7FA3;比丘持衣付囑親友比丘。往人間遊行。受付囑",
    "X39n0709_005:0372c22": "比丘得此衣。數數在日中曬。諸比丘見已。問知白",
    "X39n0709_005:0372c23": "佛。此乃初結戒也。後時一乾痟病比丘。有糞掃僧",
    "X39n0709_005:0372c24": "伽黎患重。因逢緣事遠行。不堪隨持。啟白世尊。除",
    "X39n0709_005:0373a01": "僧羯磨。乃第二結戒也。此是遮罪。由不善護身離",
    "X39n0709_005:0373a02": "衣故。及慢教煩惱。制斯學處。",
    "X39n0709_005:0373a03": "[0373a03] 釋義 文分三節。衣已竟下明其創制。三衣中下",
    "X39n0709_005:0373a04": "顯所違犯。除僧下明其隨聞。律云。衣已竟。迦絺那",
    "X39n0709_005:0373a05": "衣已出。如上三衣者。一安陀會(此云下著衣)。二&#x9B31;多羅",
    "X39n0709_005:0373a06": "僧(此二上著衣)。三僧伽黎(此云重複衣。又云大衣。然此三衣。西國總名支伐羅。以色",
    "X39n0709_005:0373a07": "稱之。並名袈裟。所以作此三名者。欲顯未曾有法以異外道故。為少欲知足故。以三衣不多不少。足得資",
    "X39n0709_005:0373a08": "身行道。大寒亦可以禦之。故制三衣)。衣有十種(如上)。離者(謂衣不隨身也)。一一",
    "X39n0709_005:0373a09": "衣者(謂守持三衣中隨離一衣也)。異處宿者(謂異界而宿)。不失衣者。",
    "X39n0709_005:0373a10": "僧伽藍裏有一界。樹有一界(謂樹與人等足。陰覆跏趺坐)。場有",
    "X39n0709_005:0373a11": "一界(謂於中治五穀處)。車有一界(謂若車迴轉處)。船有一界(謂船迴轉",
    "X39n0709_005:0373a12": "處)。村有一界(村有四種如上)。舍有一界。堂有一界(堂舍謂多敞露)。",
    "X39n0709_005:0373a13": "庫有一界(庫謂儲積諸物)。倉有一界(倉謂儲積五穀)。 失衣者。則",
    "X39n0709_005:0373a14": "僧伽藍裏有若干界。乃至倉有若干界。而此僧伽",
    "X39n0709_005:0373a15": "藍界非彼僧伽藍界。乃至非彼倉界 又此僧伽",
    "X39n0709_005:0373a16": "藍界非彼樹界。乃至非彼倉界 又此樹界非彼",
    "X39n0709_005:0373a17": "僧伽藍界。乃至非彼倉界 又此場界非彼僧伽",
    "X39n0709_005:0373a18": "藍界。乃至非彼倉界(謂界互非作句亦爾)。在僧伽藍邊。以中",
    "X39n0709_005:0373a19": "人若用石若&#x750E;擲所及處。是名為界。乃至倉界亦",
    "X39n0709_005:0373a20": "如是(而人言中者。以顯氣力不太大。其所擲之&#x750E;石。亦去不太遠也)。",
    "X39n0709_005:0373a21": "[0373a21] 結罪 是中犯者。若比丘置衣在僧伽藍內。在樹",
    "X39n0709_005:0373a22": "下宿。至明相未出。若不捨衣。若不手捉衣。若不至",
    "X39n0709_005:0373a23": "擲石所。及處明相出。隨所離衣。捨墮 除三衣。若",
    "X39n0709_005:0373a24": "離餘衣。突吉羅(若明相未出。可以得入界。至衣處者。須以手捉衣。若衣界寬。恐明相",
    "X39n0709_005:0373b01": "未出。行不到衣處者。但至擲石所及處立。即名不離衣。已到衣界故。若不能捉衣。又不能至擲石所及處",
    "X39n0709_005:0373b02": "立。須趁明相未出時。且速速作心念法。捨所離之衣。寧于壞威儀之突吉羅作對首懺悔。&#x8FEF;其離衣之捨",
    "X39n0709_005:0373b03": "墮。免勞眾中羯磨)。若比丘留衣樹下往場處。乃至往倉處。",
    "X39n0709_005:0373b04": "僧伽藍處宿。亦如是 若阿蘭若處無界。八樹中",
    "X39n0709_005:0373b05": "間。一樹間七弓。遮摩梨國作弓法。長中人四肘(弓肘",
    "X39n0709_005:0373b06": "之數明於卷末)。若比丘留衣著此八樹間異處宿。明相未",
    "X39n0709_005:0373b07": "出。若不捨衣。若不手捉衣。若不至擲石所及處。明",
    "X39n0709_005:0373b08": "相出。捨墮。",
    "X39n0709_005:0373b09": "[0373b09] 除三衣。若離餘衣。突吉羅(餘衣即臥具等)。",
    "X39n0709_005:0373b10": "[0373b10] 此捨墮衣應捨與僧。若眾多人若一人不得別眾",
    "X39n0709_005:0373b11": "捨。若捨不成捨。突吉羅。",
    "X39n0709_005:0373b12": "[0373b12] 若僧中捨衣竟。不還者。突吉羅 若還時。有人言",
    "X39n0709_005:0373b13": "莫還者。突吉羅 若轉作淨施。若遣與人。若持作",
    "X39n0709_005:0373b14": "三衣。若作波利迦羅衣。若故壞。若燒。若作非衣。若",
    "X39n0709_005:0373b15": "數數著壞者。盡突吉羅 此戒捨懺還衣等法。於",
    "X39n0709_005:0373b16": "作持中詳明。",
    "X39n0709_005:0373b17": "[0373b17] 此戒具六緣。方成本罪。一心不敬教。二所離是受",
    "X39n0709_005:0373b18": "持。三衣三時非開聽。四非羯磨聽許。五不作心念",
    "X39n0709_005:0373b19": "法捨。六已經明相。未至衣所。",
    "X39n0709_005:0373b20": "[0373b20] 兼制 比丘尼捨墮(同制同學)。式叉摩那沙彌沙彌尼",
    "X39n0709_005:0373b21": "突吉羅。是為犯。",
    "X39n0709_005:0373b22": "[0373b22] 隨開 不犯者。僧與作羯磨。明相未出。手捉衣。若",
    "X39n0709_005:0373b23": "捨衣。若至擲石所及處。若劫奪失燒漂壞。如是等",
    "X39n0709_005:0373b24": "想。若水道斷路險難。若賊惡獸。渠水漲。強力者所",
    "X39n0709_005:0373c01": "執。若繫縛。或梵行難。若不捨衣。不手捉衣。不至擲",
    "X39n0709_005:0373c02": "石所及處。及最初未制戒等。是為不犯。",
    "X39n0709_005:0373c03": "[0373c03] 會採 善見律云。羯磨者隨病未瘥。得離宿。若僧",
    "X39n0709_005:0373c04": "為羯磨已。離衣往餘方。病瘥欲還。道路險難。不得",
    "X39n0709_005:0373c05": "還。恒作還意。雖病瘥不失衣 若決作不還意。失",
    "X39n0709_005:0373c06": "衣過十日。犯長衣罪 若往餘方。病瘥。還至衣所。",
    "X39n0709_005:0373c07": "病復發。更欲往餘方。承先羯磨。不須更羯磨。",
    "X39n0709_005:0373c08": "[0373c08] 律攝云。有三種離衣。一舉處離。謂在障難處。而舉",
    "X39n0709_005:0373c09": "其衣。不得重觀。或因失落。二失念離。於安衣處。更",
    "X39n0709_005:0373c10": "不重憶。三受用離。謂暫安衣。即遇緣隔不得受用。",
    "X39n0709_005:0373c11": "雖復離衣。若明相未出還得者。無犯。",
    "X39n0709_005:0373c12": "[0373c12] 根本雜事云。若暫向餘處即擬還者。任不將去。復",
    "X39n0709_005:0373c13": "有暫出擬還。至彼日暮。即侵夜歸。被蟲賊害。當於",
    "X39n0709_005:0373c14": "彼宿不應夜行。所守持衣。應心念捨。可於同梵行",
    "X39n0709_005:0373c15": "邊。借餘三衣。守持充事。",
    "X39n0709_005:0373c16": "[0373c16] 薩婆多論云。若重縫三衣。設有因緣。擿分持行。名",
    "X39n0709_005:0373c17": "不離衣。",
    "X39n0709_005:0373c18": "[0373c18] 第三分云。汝諸比丘隨所住處。常俱三衣持&#x9262;乞",
    "X39n0709_005:0373c19": "食。譬如鳥之兩翼。恒與身俱。汝等捨本族姓。以信",
    "X39n0709_005:0373c20": "出家。應當如是。所到之處。法衣隨身。不應離宿。",
    "X39n0709_005:0373c21": "[0373c21] 此戒大乘同制。梵網經云。而菩薩行頭陀時。及遊",
    "X39n0709_005:0373c22": "方時。行來百里千里。此十八種物常隨其身。故知",
    "X39n0709_005:0373c23": "衣&#x9262;鳥翼兩乘同也。",
    "X39n0709_005:0373c24": "[0373c24] 附考 緇門警訓引事鈔云。諸部並制隨身。今時",
    "X39n0709_005:0374a01": "但護離宿。不應教矣 又會正記云。今時希有護",
    "X39n0709_005:0374a02": "宿。何況常隨。多有畢生身無法服。是則末世護宿。",
    "X39n0709_005:0374a03": "猶為勝矣。但內無淨信。慢法輕衣。真出家兒。願遵",
    "X39n0709_005:0374a04": "聖制 業疏云。所以衣&#x9262;常隨身者。由出家人&#x8657;",
    "X39n0709_005:0374a05": "懷為本。無有住著。有益便停。故制隨身。若任留者",
    "X39n0709_005:0374a06": "更增餘習。於彼道分。曾無思擇。故有由也。唐無著",
    "X39n0709_005:0374a07": "禪師遊五臺。因往金剛窟隨喜。遇文殊化為老翁。",
    "X39n0709_005:0374a08": "引入般若寺。寺地盡是&#x7460;璃。堂舍皆輝金色。翁居",
    "X39n0709_005:0374a09": "白牙&#x7240;。指金墩令著坐之對談。著欲求寓一宿。翁",
    "X39n0709_005:0374a10": "曰。持三衣不。答曰。受戒已來持之。翁曰。此是封執",
    "X39n0709_005:0374a11": "處。著曰亦有聖教在。若許住宿。心念捨之。或有強",
    "X39n0709_005:0374a12": "緣。佛故聽許。翁曰。無難不得捨衣。宜從急護。噫今",
    "X39n0709_005:0374a13": "人不以離衣宿為咎者。&#x89A9;此可自思之。",
    "X39n0709_005:0374a14": "第三衣過一月戒",
    "X39n0709_005:0374a15": "[0374a15] 若比丘衣已竟。迦絺那衣已出。若比丘得非時衣。欲",
    "X39n0709_005:0374a16": "須便受。受已疾疾成衣。若足者善。若不足者。得畜一",
    "X39n0709_005:0374a17": "月。為滿足故。若過畜。尼薩耆波逸提。",
    "X39n0709_005:0374a18": "[0374a18] 緣起 佛在舍衛國。有比丘僧伽梨弊壞。十日中",
    "X39n0709_005:0374a19": "更不能辦。恐犯畜長衣戒。彼同伴者為白世尊。因",
    "X39n0709_005:0374a20": "聽畜長衣。乃至滿足故。時六&#x7FA3;比丘聞開聽畜長",
    "X39n0709_005:0374a21": "衣乃至滿足。彼有糞掃衣及餘種衣。同者不足。取",
    "X39n0709_005:0374a22": "中糞掃衣浣染。四角頭點作淨。持寄親友比丘已。",
    "X39n0709_005:0374a23": "人間遊行。受寄者以其行久不還。便出曬之。諸比",
    "X39n0709_005:0374a24": "丘問知白佛結戒。此由廢修正業。制斯學處。",
    "X39n0709_005:0374b01": "[0374b01] 釋義 文分三節。衣已竟下明其創制。得非時衣",
    "X39n0709_005:0374b02": "下明其隨開。若過畜下結成所犯。律云衣已竟迦",
    "X39n0709_005:0374b03": "絺那衣已出如上。時者。無迦絺那衣。自恣後一月。",
    "X39n0709_005:0374b04": "若有迦絺那衣。自恣後五月。非時者。若過此限(此謂",
    "X39n0709_005:0374b05": "後安居人無功德衣者。從七月十六日。至八月十五日。於此一月。畜長等五事開聽。前安居人有功德衣",
    "X39n0709_005:0374b06": "者。從七月十六日。至臘月十五日。於此五月。五利許開。若過其一月五月。皆非畜長之時。凡所得衣。名曰",
    "X39n0709_005:0374b07": "非時衣也)。衣有十種。如上欲須便受者(欲須謂希樂得衣。便受謂合畜",
    "X39n0709_005:0374b08": "也)。受已疾疾成衣者(謂既得衣財。於三衣中。隨所闕壞者。當速造成。如法受持)。",
    "X39n0709_005:0374b09": "若足者善(謂同樣衣財量已滿足。堪成一衣。而不缺少)。若不足者聽畜",
    "X39n0709_005:0374b10": "一月(謂同樣衣財或欠少。不能作一衣。是以開聽如僧祇律云。阿那律得一小段衣。與諸比",
    "X39n0709_005:0374b11": "丘。河邊灑水。引令長廣。佛至河邊。知而故問。彼答云。為衣財不足。是以灑水引令長廣。佛言汝頗有更得",
    "X39n0709_005:0374b12": "衣望處不。答云有。佛問何時可得。答言一月。佛言從今聽不足衣有望處者。停一月。為滿足故)。",
    "X39n0709_005:0374b13": "[0374b13] 結罪 是中犯者。若十日同衣足者。應裁割。若線",
    "X39n0709_005:0374b14": "拼。若縫作衣。若作淨施。若遣與人。若不裁割。若不",
    "X39n0709_005:0374b15": "線拼。若不作衣。不淨施。不遣與人。十一日明相出。",
    "X39n0709_005:0374b16": "隨衣多少。捨墮。",
    "X39n0709_005:0374b17": "[0374b17] 若同衣不足。至十一日同衣足。即十一日應裁割",
    "X39n0709_005:0374b18": "縫作衣。若線拼。若不裁割縫作衣。若不線拼。若不",
    "X39n0709_005:0374b19": "淨施不遣與人。至十二日明相出。隨衣多少。盡捨",
    "X39n0709_005:0374b20": "墮。乃至二十九日同衣足。亦如是。",
    "X39n0709_005:0374b21": "[0374b21] 若同衣不足。三十日若足若不足。若同衣若不同",
    "X39n0709_005:0374b22": "衣。應即日裁割縫作衣。乃至遣與人。若不裁割。乃",
    "X39n0709_005:0374b23": "至若不遣與人。至三十一日明相出。捨墮 此捨",
    "X39n0709_005:0374b24": "墮衣應捨與僧。若眾多人若一人。不應別眾捨。若",
    "X39n0709_005:0374c01": "捨不成捨。突吉羅。",
    "X39n0709_005:0374c02": "[0374c02] 若僧中捨衣竟不還。還時若有人教莫還。若不還",
    "X39n0709_005:0374c03": "轉作淨施。若遣與人。若持作三衣。若作波利迦羅",
    "X39n0709_005:0374c04": "衣。若故壞。若燒。若作非衣。若數數著壞者。盡突吉",
    "X39n0709_005:0374c05": "羅 此戒捨懺還衣等法。於作持中詳明。",
    "X39n0709_005:0374c06": "[0374c06] 此戒具四緣。方成本罪。一心存貪慢。二衣財滿足。",
    "X39n0709_005:0374c07": "三時非開聽。四不縫受持。及不淨施而過期。",
    "X39n0709_005:0374c08": "[0374c08] 兼制 比丘尼捨墮(同制同學)。式叉摩那沙彌沙彌尼",
    "X39n0709_005:0374c09": "突吉羅。是為犯。",
    "X39n0709_005:0374c10": "[0374c10] 隨開 不犯者。若十日內同衣足。若裁割。若線拼。",
    "X39n0709_005:0374c11": "若縫作衣。若同衣不足。至十一日足。應裁割等。乃",
    "X39n0709_005:0374c12": "至二十九日亦如是。至三十日。若足不足。若同不",
    "X39n0709_005:0374c13": "同。即日應裁割等。若奪衣失衣。燒衣漂衣。而取著。",
    "X39n0709_005:0374c14": "若他與著。若作彼。若受寄衣比丘命終。或遠行。若",
    "X39n0709_005:0374c15": "有難緣。若不裁割等。及最初未制戒等。是為不犯。",
    "X39n0709_005:0374c16": "[0374c16] 會採 十誦律云。若比丘得不足衣。停更望多衣",
    "X39n0709_005:0374c17": "故。即得衣日。不得所望。亦不斷望非望。而許復勤",
    "X39n0709_005:0374c18": "求。所望是望。亦斷非望。更得是衣。十日應作衣。若",
    "X39n0709_005:0374c19": "足者善。不足者留。乃至三十日。亦復如是。",
    "X39n0709_005:0374c20": "[0374c20] 善見律云。若二十九日得所望衣。細先衣。麤先衣。",
    "X39n0709_005:0374c21": "說淨新得衣。復得一月。為望同故。若望得衣麤。復",
    "X39n0709_005:0374c22": "得停一月。如是展轉隨意所樂。為欲同故。莫過一",
    "X39n0709_005:0374c23": "月。",
    "X39n0709_005:0374c24": "[0374c24] 此戒大乘為利益眾生故。不禁畜持。若自為己畜。",
    "X39n0709_005:0375a01": "不惠施他者。亦犯慳貪多積之咎。",
    "X39n0709_005:0375a02": "第四從尼取衣戒",
    "X39n0709_005:0375a03": "[0375a03] 若比丘從非親里比丘尼取衣。除貿易。尼薩耆波逸",
    "X39n0709_005:0375a04": "提。",
    "X39n0709_005:0375a05": "[0375a05] 緣起 此戒有三制。佛在王舍城耆闍崛山中。有",
    "X39n0709_005:0375a06": "一比丘著弊故補衲僧伽黎。蓮華色比丘尼見已。",
    "X39n0709_005:0375a07": "發慈愍心。即脫身所著貴價僧伽黎與之。易彼弊",
    "X39n0709_005:0375a08": "故僧伽黎自著。異時往禮世尊。世尊知而故問。汝",
    "X39n0709_005:0375a09": "所著衣。何以弊故。彼以因緣白佛。佛言不應如是。",
    "X39n0709_005:0375a10": "聽汝畜持五衣完堅者。餘衣隨意淨施。若與人。何",
    "X39n0709_005:0375a11": "以故。婦人著上衣服。猶尚不好。何況弊衣。乃集眾",
    "X39n0709_005:0375a12": "僧。初為結戒也。於後諸比丘皆畏慎。不敢從親里",
    "X39n0709_005:0375a13": "比丘尼取衣。佛言若非親里。亦不能籌量。知其可",
    "X39n0709_005:0375a14": "取不可取。若好惡新舊。若是親里籌量。知其有無",
    "X39n0709_005:0375a15": "可取不可取好惡舊新故。聽從親里尼取衣。是第",
    "X39n0709_005:0375a16": "二結戒也。又祇桓中二部僧得施衣。其分時。比丘",
    "X39n0709_005:0375a17": "錯得尼衣。尼錯得比丘衣。尼持衣至僧伽藍中相",
    "X39n0709_005:0375a18": "易。比丘更白世尊。故聽貿易。乃第三結戒也。此是",
    "X39n0709_005:0375a19": "遮罪。由貪著心。制斯學處。",
    "X39n0709_005:0375a20": "[0375a20] 釋義 文分二節。從非親里下。明其所犯。除貿易。",
    "X39n0709_005:0375a21": "明其隨開。律云。非親里者。非父母親里。乃至七世",
    "X39n0709_005:0375a22": "非親也。親里者父母親里。乃至七世有親(里者。五家為鄰。",
    "X39n0709_005:0375a23": "五鄰為里。又云里者止也。五十家共居止也。父有六親。謂伯叔兄弟子孫。母有六親。謂姑姨兄弟兒孫。七",
    "X39n0709_005:0375a24": "世者謂高曾祖父子孫玄孫也)衣有十種如上。貿易者。以衣貿衣。",
    "X39n0709_005:0375b01": "以衣易非衣。或以非衣貿衣。或以鍼。或鍼筒刀線",
    "X39n0709_005:0375b02": "小段物。乃至一丸藥等貿衣。",
    "X39n0709_005:0375b03": "[0375b03] 結罪 是中犯者。除貿易。若比丘取非親里比丘",
    "X39n0709_005:0375b04": "尼衣。捨墮。",
    "X39n0709_005:0375b05": "[0375b05] 此戒捨懺還衣等法。於作持中明。若捨衣竟不還",
    "X39n0709_005:0375b06": "等。得罪如上。",
    "X39n0709_005:0375b07": "[0375b07] 此戒具五緣。方成本罪。一有貪好慢教心。二是非",
    "X39n0709_005:0375b08": "親里比丘尼。三作非親里比丘尼想。四物非貿易。",
    "X39n0709_005:0375b09": "五衣財應量。",
    "X39n0709_005:0375b10": "[0375b10] 兼制 比丘尼突吉羅(同制不同學)。式叉摩那沙彌沙",
    "X39n0709_005:0375b11": "彌尼突吉羅。是為犯。",
    "X39n0709_005:0375b12": "[0375b12] 隨開 不犯者。從親里尼邊取衣。若貿易為僧為",
    "X39n0709_005:0375b13": "佛圖者。及最初未制戒等。是為不犯。",
    "X39n0709_005:0375b14": "[0375b14] 會採 僧祗律云。若比丘從非親里比丘尼取衣。",
    "X39n0709_005:0375b15": "許貿易。自不與。不教他人與。不自語尼言後爾許",
    "X39n0709_005:0375b16": "時當與汝衣。不教人如是語尼。若還尼先衣。是不",
    "X39n0709_005:0375b17": "應與。應與餘衣 截本衣還。是不名貿(謂將尼衣割截已。仍",
    "X39n0709_005:0375b18": "復還之)。得彼全衣已。與減少衣。是不名與。應與全足",
    "X39n0709_005:0375b19": "衣 取彼衣已與&#x9262;。若小&#x9262;。若鍵鎡。若以飲食及",
    "X39n0709_005:0375b20": "餘物與。是不名貿。應與衣也 若比丘取非親里",
    "X39n0709_005:0375b21": "比丘尼衣已不與直。不教與。不自語。不教人語捨",
    "X39n0709_005:0375b22": "去。離見聞處。波夜提罪 若取衣已不與直。乃至",
    "X39n0709_005:0375b23": "不教人語。若坐。若臥。若入定。皆波夜提罪 若非",
    "X39n0709_005:0375b24": "親里比丘尼。與知識沙彌衣。作是言。沙彌。我與汝",
    "X39n0709_005:0375c01": "是衣。汝持是衣。與某甲比丘。可得福德。比丘取者。",
    "X39n0709_005:0375c02": "無罪 如是與知識沙彌尼式叉尼優婆塞優婆",
    "X39n0709_005:0375c03": "夷言。我與汝此衣。汝持此衣。施與尊者某甲比丘。",
    "X39n0709_005:0375c04": "可得功德。比丘取者。無罪。",
    "X39n0709_005:0375c05": "[0375c05] 五分律云。從非親里式叉摩那沙彌尼取衣。突吉",
    "X39n0709_005:0375c06": "羅 若親里犯戒邪見從取衣。突吉羅。",
    "X39n0709_005:0375c07": "[0375c07] 根本律云。非親里親里想。非親里非親里疑。皆捨",
    "X39n0709_005:0375c08": "墮 親里非親里想。親里非親里疑。得惡作罪。",
    "X39n0709_005:0375c09": "[0375c09] 若尼將衣施僧。或為說法。或為受具時施。或見被",
    "X39n0709_005:0375c10": "賊故施。或尼多獲利養。持衣物到苾芻所。置地求",
    "X39n0709_005:0375c11": "受棄之而去。取亦無犯。",
    "X39n0709_005:0375c12": "[0375c12] 薩婆多論云。取應量衣。捨墮 不應量衣物等。突",
    "X39n0709_005:0375c13": "吉羅。",
    "X39n0709_005:0375c14": "[0375c14] 此戒大乘不論親里非親里。但觀可取不可取。然",
    "X39n0709_005:0375c15": "在末世。慎護法門。尤宜避其嫌疑。",
    "X39n0709_005:0375c16": "第五使尼浣衣戒",
    "X39n0709_005:0375c17": "[0375c17] 若比丘令非親里比丘尼浣故衣。若染若打。尼薩耆",
    "X39n0709_005:0375c18": "波逸提。",
    "X39n0709_005:0375c19": "[0375c19] 緣起 此戒有二制。佛在舍衛國。時尊者迦留陀",
    "X39n0709_005:0375c20": "夷與偷蘭難陀比丘尼。露形而坐。彼此欲心相視。",
    "X39n0709_005:0375c21": "尊者尋失不淨。污安陀會。尼請浣之。得此衣已。即",
    "X39n0709_005:0375c22": "於屏處。以爪扴取不淨。著口中及小便道中。後遂",
    "X39n0709_005:0375c23": "有娠。諸尼詰知其故。曰諸比丘。轉白世尊。訶責黑",
    "X39n0709_005:0375c24": "光。此初結戒也。於是諸比丘各各畏慎。不敢令親",
    "X39n0709_005:0376a01": "里尼浣染打故衣。佛慈開聽。更增非親里之言。是",
    "X39n0709_005:0376a02": "第二結戒也。由除婬染煩惱制斯學處。乃初篇婬",
    "X39n0709_005:0376a03": "根本種類。",
    "X39n0709_005:0376a04": "[0376a04] 釋義 律云。非親里如上。故衣者。乃至一經身著",
    "X39n0709_005:0376a05": "(五分律云。經體有垢膩名故衣)。衣有十種如上(善見律云。得使出家女乃至孫女浣。",
    "X39n0709_005:0376a06": "不得使出家婦兒婦浣。非親故)。浣染打者(律攝云。浣者下至以水一浸。即名為浣。染者乃",
    "X39n0709_005:0376a07": "至一入染汁。打者下至將手一打一拍)。",
    "X39n0709_005:0376a08": "[0376a08] 結罪 是中犯者。若比丘令非親里比丘尼浣故",
    "X39n0709_005:0376a09": "衣。若染。若打。三捨墮 彼浣染不打。二捨墮。一突",
    "X39n0709_005:0376a10": "吉羅 彼浣不染而打。二捨墮。一突吉羅 彼不",
    "X39n0709_005:0376a11": "浣而染打。二捨墮。一突吉羅 彼不浣染打。三突",
    "X39n0709_005:0376a12": "吉羅(衣但一捨。即淨墮罪。隨有三二須悔)。若使非親里尼浣染打",
    "X39n0709_005:0376a13": "新衣。突吉羅。",
    "X39n0709_005:0376a14": "[0376a14] 此戒捨懺還衣等法。於作持中明。若捨衣竟不還",
    "X39n0709_005:0376a15": "等。得罪如上。",
    "X39n0709_005:0376a16": "[0376a16] 此戒具四緣。方成本罪。一是非親里尼。二有欲染",
    "X39n0709_005:0376a17": "心。三是已故衣。四浣染打竟。",
    "X39n0709_005:0376a18": "[0376a18] 兼制 比丘尼突吉羅(同制不同學)。式叉摩那沙彌沙",
    "X39n0709_005:0376a19": "彌尼突吉羅。是為犯。",
    "X39n0709_005:0376a20": "[0376a20] 隨開 不犯者。與親里尼。故衣浣染。打。若病浣染",
    "X39n0709_005:0376a21": "打。若為僧為佛圖浣染打。若借他衣浣染打。及最",
    "X39n0709_005:0376a22": "初未制戒等。是為不犯。",
    "X39n0709_005:0376a23": "[0376a23] 會採 五分律云。若令非親里浣染打。而親里浣",
    "X39n0709_005:0376a24": "染打 若令非親里浣染打。而親里非親里共浣",
    "X39n0709_005:0376b01": "染打 若令親里非親里共浣染打。而親里浣染",
    "X39n0709_005:0376b02": "打 若令親里非親里共浣染打。而非親里浣染",
    "X39n0709_005:0376b03": "打 若令親里非親里共浣染打。而親里非親里",
    "X39n0709_005:0376b04": "共浣染打。皆犯捨墮 若衣未可浣染打。而令非",
    "X39n0709_005:0376b05": "親里浣染打。突吉羅 若令親里浣染打。而非親",
    "X39n0709_005:0376b06": "里浣染打。不犯。",
    "X39n0709_005:0376b07": "[0376b07] 根本律云。若非親族尼。作非親族想。令浣染打犯。",
    "X39n0709_005:0376b08": "捨墮 若非親族尼疑。亦捨墮 若是親族尼作",
    "X39n0709_005:0376b09": "非親族想。若是親族尼而起疑心。皆得惡作罪。",
    "X39n0709_005:0376b10": "[0376b10] 僧祗律云。若為和尚阿闍黎持衣使尼浣。越毗尼",
    "X39n0709_005:0376b11": "罪。",
    "X39n0709_005:0376b12": "[0376b12] 十誦律云。先自小浣。更令浣染打。皆突吉羅。",
    "X39n0709_005:0376b13": "[0376b13] 薩婆多論云。此戒應量不應量衣。一切犯。",
    "X39n0709_005:0376b14": "[0376b14] 摩得勒伽云。使非親里尼浣。尼師壇捨墮。浣褥枕",
    "X39n0709_005:0376b15": "等。突吉羅。",
    "X39n0709_005:0376b16": "[0376b16] 律攝云。若是老病無力。或苾芻尼恭敬尊重。情樂",
    "X39n0709_005:0376b17": "為浣。及是門徒。悉皆無犯。",
    "X39n0709_005:0376b18": "[0376b18] 此戒大乘同學。內護僧制。外息世譏。",
    "X39n0709_005:0376b19": "[0376b19] 附考 律攝云。若衣須洗者。或時自洗。或遣門徒",
    "X39n0709_005:0376b20": "勿不用心令衣。有損凡洗。浣衣有五種利。除臭穢",
    "X39n0709_005:0376b21": "氣。蟣虱不生。身無瘙癢。能受染色。堪久受用。不洗",
    "X39n0709_005:0376b22": "衣者翻成五失 著染色衣亦有五利。順聖形儀",
    "X39n0709_005:0376b23": "故。令離傲慢故。不受塵垢故。不生蟣虱故。觸時柔",
    "X39n0709_005:0376b24": "&#x8F2D;易將護故 過分浣衣有五種失。能令疾破故。",
    "X39n0709_005:0376c01": "不堪苦用故。受用勞心故。無益煩勞故。障諸善品",
    "X39n0709_005:0376c02": "故 著好染色衣亦有五失。自長驕恣生他嫉心",
    "X39n0709_005:0376c03": "故。令他知是冶容好色故。能令求時多勞苦故。能",
    "X39n0709_005:0376c04": "障善品事故。過染損衣用不牢故。過打亦有五失。",
    "X39n0709_005:0376c05": "同此 又難陀苾芻過打衣故。佛言受用衣者不",
    "X39n0709_005:0376c06": "應打不極打。若於施主得極打衣(謂細心搥打。必致光亮)。有",
    "X39n0709_005:0376c07": "好光色。揉壞而用。或置露中。摩使光失。或可以水",
    "X39n0709_005:0376c08": "灑浸而用。故知遮其過打(過打即極打)。不遮其打。",
    "X39n0709_005:0376c09": "第六非親乞衣戒",
    "X39n0709_005:0376c10": "[0376c10] 若比丘從非親里居士。若居士婦乞衣。除餘時。尼薩",
    "X39n0709_005:0376c11": "耆波逸提。餘時者。若比丘奪衣失衣燒衣漂衣。是謂",
    "X39n0709_005:0376c12": "餘時。",
    "X39n0709_005:0376c13": "[0376c13] 緣起 此戒有六制。佛在舍衛國城中。有長者晨",
    "X39n0709_005:0376c14": "朝詣園。遊觀已。迴車詣祗桓精舍。見跋難陀釋子",
    "X39n0709_005:0376c15": "禮敬聽法。跋難陀說法開化。勸令歡喜。長者問云。",
    "X39n0709_005:0376c16": "欲何所須。願見告語。報言無所須。長者固問。若有",
    "X39n0709_005:0376c17": "所須莫有疑難。報言止止。即使我有所須。不能見",
    "X39n0709_005:0376c18": "與。長者復請。乃言汝所著者可與我。長者身著貴",
    "X39n0709_005:0376c19": "價廣長白&#x6C0E;衣。長者報言。明日來至我家中。我當",
    "X39n0709_005:0376c20": "相與。跋難陀言。我先語汝。正使所須。汝俱不能與",
    "X39n0709_005:0376c21": "我。今果如是。長者云。非為不與。但明日來。若與此",
    "X39n0709_005:0376c22": "衣。或更好者。若即脫此衣與汝。我不能無衣入城。",
    "X39n0709_005:0376c23": "難陀固求不止。長者不悅。脫衣與之。乘車著一衣",
    "X39n0709_005:0376c24": "入城。守門者疑被賊劫。長者具說其由。居士譏嫌。",
    "X39n0709_005:0377a01": "謂檀越雖施。無厭而受者。應知足佛知。故制不得",
    "X39n0709_005:0377a02": "從居士索衣。此初結戒也。於是諸比丘畏慎不敢",
    "X39n0709_005:0377a03": "從親里居士索衣。世尊復聽從乞。是第二結戒也。",
    "X39n0709_005:0377a04": "後有眾多比丘。在拘薩羅國。安居竟。持衣&#x9262;往世",
    "X39n0709_005:0377a05": "尊所。晝日熱不可行。夜行遂失正道。為賊所劫。露",
    "X39n0709_005:0377a06": "形立祗桓門外。諸比丘疑為尼犍子。報優波離。問",
    "X39n0709_005:0377a07": "知其故。即借衣著見佛。佛慰問已。具白因緣。佛乃",
    "X39n0709_005:0377a08": "制裸形而行者。突吉羅。若爾時當以軟草。若樹葉",
    "X39n0709_005:0377a09": "覆形。應往寺邊。若先有長衣應取著。若無者。諸知",
    "X39n0709_005:0377a10": "友比丘有長衣應取著。若知友無衣。應問僧中有",
    "X39n0709_005:0377a11": "何等衣可分。若有者當與。若無者。應問有臥具不。",
    "X39n0709_005:0377a12": "若有者當與。若不與應自開庫看。若有褥。若地敷。",
    "X39n0709_005:0377a13": "若&#x6C0E;若被。應擿解取裁作衣。以自覆形出外乞衣",
    "X39n0709_005:0377a14": "時。諸比丘不敢持此處物往彼處。佛言聽時。諸比",
    "X39n0709_005:0377a15": "丘奪衣失衣。燒衣漂衣。畏慎不敢著僧衣。佛言聽",
    "X39n0709_005:0377a16": "著。彼得衣已。僧衣不還本處。佛言不應爾。若得衣",
    "X39n0709_005:0377a17": "已。應浣染縫治安本處。若不爾。如法治時。有比丘",
    "X39n0709_005:0377a18": "奪衣失衣。燒衣漂衣。皆畏慎不敢從非親里居士。",
    "X39n0709_005:0377a19": "居士婦乞衣。佛言聽乞。故有除餘時等緣。是故此",
    "X39n0709_005:0377a20": "戒初則創制。遂復隨開共有六翻結戒也。由生煩",
    "X39n0709_005:0377a21": "惱。令他不樂。長自貪求。因譏嫌事。制斯學處。",
    "X39n0709_005:0377a22": "[0377a22] 釋義 文分二節。從非親里下明其所犯。除餘時",
    "X39n0709_005:0377a23": "下明其緣開。律云。親里非親里如上居士。如上乞",
    "X39n0709_005:0377a24": "者(謂從彼乞求而得 前第四戒制不從出家人乞。出家人中唯取尼結戒。此戒制不從在家人",
    "X39n0709_005:0377b01": "乞。其在家人中無論男女。凡是非親里者。悉皆不聽)。衣有十種。如上除餘時",
    "X39n0709_005:0377b02": "者(謂在難緣聽允從乞)。奪衣者(僧祗律云。若王奪。若賊奪。若女人起欲心奪。若父母親里",
    "X39n0709_005:0377b03": "欲令罷道故奪)。失衣者(謂自失落。或自藏衣。後忘憶處所。或藏久朽壞。不可被著)。燒衣",
    "X39n0709_005:0377b04": "者(謂被火焚燒)。漂衣者(謂被水漂也)。",
    "X39n0709_005:0377b05": "[0377b05] 結罪 是中犯者。比丘捨墮。",
    "X39n0709_005:0377b06": "[0377b06] 此戒捨懺還衣等法。於作持中明。若捨衣竟不還",
    "X39n0709_005:0377b07": "等。得罪如上。",
    "X39n0709_005:0377b08": "[0377b08] 此戒具五緣。方成本罪。一貪好慢教。二無難乞求。",
    "X39n0709_005:0377b09": "三主非親里。四價色量如己所囑。五衣已入手。",
    "X39n0709_005:0377b10": "[0377b10] 兼制 比丘尼捨墮(同制同學)。式叉摩那沙彌沙彌尼",
    "X39n0709_005:0377b11": "突吉羅。是為犯。",
    "X39n0709_005:0377b12": "[0377b12] 隨開 不犯者。奪衣失衣燒衣漂衣。得從非親里",
    "X39n0709_005:0377b13": "居士。若居士婦乞。若從親里乞。若從同出家人乞",
    "X39n0709_005:0377b14": "(言同出家者。揀非異道出家)。或為他乞。他為己乞。不求而得。及",
    "X39n0709_005:0377b15": "最初未制戒等。是為不犯。",
    "X39n0709_005:0377b16": "[0377b16] 會採 僧祗律云。若比丘從非親里乞衣。若身往",
    "X39n0709_005:0377b17": "乞。若遣人往乞。若作寒熱相乞。云何寒相。若比丘",
    "X39n0709_005:0377b18": "冬分夜雨雪時(而云夜者。西域時分不以日言。但以夜論其時分也)。著弊故",
    "X39n0709_005:0377b19": "衣。詣檀越家。現寒顫相。爾時檀越禮足。問言。阿闍",
    "X39n0709_005:0377b20": "黎無有時衣耶。何以寒凍。報言。無有汝父母。在時",
    "X39n0709_005:0377b21": "恒為我作時衣。今汝父母去世。誰當為我作者。非",
    "X39n0709_005:0377b22": "但汝父母死。亦是我父母無常。檀越即言。莫怨恨。",
    "X39n0709_005:0377b23": "我當為作時衣。是名寒相乞。若得衣者。捨墮 云",
    "X39n0709_005:0377b24": "何熱相。若比丘五六月大熱時。著厚納衣流汗。詣",
    "X39n0709_005:0377c01": "檀越家現熱相。亦如上言。若得衣者。捨墮 若說",
    "X39n0709_005:0377c02": "法乞。云何說法。是比丘為衣。故與檀越說偈言。",
    "X39n0709_005:0377c03": " 得生最勝處  若人以衣施  以樂布施者",
    "X39n0709_005:0377c04": " 人天受福報  生天得好色  天寶冠莊嚴",
    "X39n0709_005:0377c05": " 衣施比丘故  生生自然衣",
    "X39n0709_005:0377c06": "[0377c06] 是名說法乞。若得者。捨墮 若乞漉水囊。若小補",
    "X39n0709_005:0377c07": "衣物。若繫頭物。若裹瘡物。若衣褋。若衣中一條。皆",
    "X39n0709_005:0377c08": "不犯 若為和尚乞。為阿闍黎乞。越毗尼罪 若",
    "X39n0709_005:0377c09": "為&#x5896;僧。不犯。",
    "X39n0709_005:0377c10": "[0377c10] 十誦律云。犯有三種。謂價色量價者。若比丘語居",
    "X39n0709_005:0377c11": "士。與我好價衣。若得衣者。捨墮不得。突吉羅。乃至",
    "X39n0709_005:0377c12": "直二百三百錢價衣。犯亦如是(此以西域大錢而言。如前盜戒中說)。",
    "X39n0709_005:0377c13": "色者。若比丘語居士。與我青色衣。若黃赤白黑衣。",
    "X39n0709_005:0377c14": "乃至劫貝等衣。犯亦如是 量者。若比丘語居士。",
    "X39n0709_005:0377c15": "與我四肘衣。五肘六肘。乃至十八肘衣。犯亦如是",
    "X39n0709_005:0377c16": " 如是色量衣。若索此得彼。皆突吉羅。",
    "X39n0709_005:0377c17": "[0377c17] 根本律云。乞時得惡作罪。所得衣物。若價。若色。若",
    "X39n0709_005:0377c18": "量。與所乞相應者。捨墮。不相應者。無犯。",
    "X39n0709_005:0377c19": "[0377c19] 毗婆沙論云。二人共乞一衣。突吉羅 從親里貧",
    "X39n0709_005:0377c20": "乏者索。突吉羅。與少更索多。突吉羅 若非親里",
    "X39n0709_005:0377c21": "先請與衣(言請者。謂不往乞而彼自發心)後貧乏從索。突吉羅。與",
    "X39n0709_005:0377c22": "少更索多。突吉羅。為他索。亦突吉羅(本律若為他求不犯。原出",
    "X39n0709_005:0377c23": "自心。不受他囑 若准薩婆多。皆突吉羅。由見他貧乏。不生慈愍。欲他為我。而作方便。所謂聖制從緣推",
    "X39n0709_005:0377c24": "因開遮)。",
    "X39n0709_005:0378a01": "[0378a01] 此戒大乘為眾生故。雖不同學。然須籌量施主堪",
    "X39n0709_005:0378a02": "與不堪與可受不可受。善護他心。增長淨信可也。",
    "X39n0709_005:0378a03": "[0378a03] 附考 僧祗律云。若比丘三由延內有衣者。若失",
    "X39n0709_005:0378a04": "僧伽黎&#x9B31;多羅僧在不應乞。若失僧伽黎&#x9B31;多羅",
    "X39n0709_005:0378a05": "僧安陀會在不應乞。若失三衣。若覆瘡衣。在不應",
    "X39n0709_005:0378a06": "乞。若失三衣覆瘡衣。若雨浴衣在不應乞。若失三",
    "X39n0709_005:0378a07": "衣覆瘡衣雨浴衣。若覆臥褥具在不應乞。若失三",
    "X39n0709_005:0378a08": "衣。乃至褥具若任衣在(任衣謂堪造衣之餘財也)。長兩肘。廣一",
    "X39n0709_005:0378a09": "肘。不應乞。何以故。是比丘應著。是下衣往。三由延",
    "X39n0709_005:0378a10": "受先衣。若道中有諸難事。不得往趣衣者得乞。無",
    "X39n0709_005:0378a11": "罪。",
    "X39n0709_005:0378a13": "毗尼止持會集卷第五",
    "X39n0709_005:0378a15": "音義",
    "X39n0709_005:0378a16": "夜摩天[0378a16] 夜摩此翻善時。亦名時分。謂其時時唱",
    "X39n0709_005:0378a17": "快樂故。以蓮花開合。分其晝夜。此天依空而居。按",
    "X39n0709_005:0378a18": "論云。人間二百年。為此天一晝夜。則人間七萬二",
    "X39n0709_005:0378a19": "千年。方為此天一年。若此天壽二千歲。則當人間",
    "X39n0709_005:0378a20": "一十四億四百萬年矣。",
    "X39n0709_005:0378a21": "屏覆[0378a21] 屏者所以蔽也。覆者蓋也。",
    "X39n0709_005:0378a22": "齋優婆私[0378a22] 齋者是其名也。或是受八戒齋者。優",
    "X39n0709_005:0378a23": "婆私或作優婆斯。即優婆夷也。奘師云。鄔波斯迦。",
    "X39n0709_005:0378a24": "唐言近事女。謂親近承事佛法僧故。若是在家女",
    "X39n0709_005:0378b01": "人受三皈五戒已。則能親事佛法比丘尼眾也。舊",
    "X39n0709_005:0378b02": "云優婆斯優婆夷。皆&#x8B4C;也。有云。受八戒者名近住",
    "X39n0709_005:0378b03": "女。為近阿羅漢住也。涅槃疏云。一日一夜受八戒",
    "X39n0709_005:0378b04": "者。名為善宿女。是人善心。離破戒宿故。",
    "X39n0709_005:0378b05": "毗舍佉母[0378b05] 或作吠舍佉。此譯為別枝。即是氐宿。",
    "X39n0709_005:0378b06": "以生日所值宿為名也。五分律云。毗舍佉&#x58FB;名鹿",
    "X39n0709_005:0378b07": "子。鹿子敬毗舍佉。猶敬母。時人遂名為毗舍佉鹿",
    "X39n0709_005:0378b08": "子母。賢愚經云。此是波斯匿王弟。曇摩訶羨女也。",
    "X39n0709_005:0378b09": "羨昔因罪&#x8FEF;奔。得叉尸利國。便於彼土。安家納娶。",
    "X39n0709_005:0378b10": "而生此女。此女辯才智慧。後嫁舍衛國梨耆彌大",
    "X39n0709_005:0378b11": "臣。第七兒為婦。波斯匿王聞其智辯。即拜為王妹。",
    "X39n0709_005:0378b12": "後生三十二卵。卵各出一兒。顏貌端嚴。勇健無雙。",
    "X39n0709_005:0378b13": "一人之力能敵千夫。時毗舍佉信心開解。請佛及",
    "X39n0709_005:0378b14": "僧。佛為說法。合家得須陀洹道。佛後為說法。即得",
    "X39n0709_005:0378b15": "阿那含道。於優婆夷中。智慧辯才最為第一。",
    "X39n0709_005:0378b16": "闚[0378b16] 音恢。傾頭門中邪視也。",
    "X39n0709_005:0378b17": "明相[0378b17] 梵語阿樓那。善見律云。阿留那漢言明相。",
    "X39n0709_005:0378b18": "明了論云。東方已赤。通慧指歸云。此方約日未出",
    "X39n0709_005:0378b19": "前二刻為曉。此為明相也。又以觀見掌文為限也。",
    "X39n0709_005:0378b20": "十誦律名地了時。謂見地色明了故也。[0378b20] 復此閻",
    "X39n0709_005:0378b21": "浮提地北有大樹王。名閻浮檀金。若日照彼樹則",
    "X39n0709_005:0378b22": "有黑色。若照彼樹葉則有青色。若過樹照閻浮界",
    "X39n0709_005:0378b23": "則有白色。於三色中。白色為正也。",
    "X39n0709_005:0378b24": "自貽伊戚[0378b24] 謂憂戚皆自造而成。非關他事。猶云",
    "X39n0709_005:0378c01": "自作孽。不可活之謂也。",
    "X39n0709_005:0378c02": "六&#x7FA3;比丘[0378c02] 或云六眾。謂聚集成眾。作諸非威儀",
    "X39n0709_005:0378c03": "事。&#x7FA3;出隊入故也。一難陀。二跋難陀。三迦留陀夷。",
    "X39n0709_005:0378c04": "四闡陀。五馬宿。六滿宿。此之六人無法不曉。通達",
    "X39n0709_005:0378c05": "三藏內教。精諳五明百藝之術。難陀跋難陀二人",
    "X39n0709_005:0378c06": "多貪。亦云多瞋。善解算數陰陽變運說法論議。",
    "X39n0709_005:0378c07": "[0378c07] 迦留陀夷多欲深通。射道善解。阿毗曇後得漏盡。",
    "X39n0709_005:0378c08": "證阿羅漢果。[0378c08] 闡陀多瞋。亦云多癡。亦通射道。解",
    "X39n0709_005:0378c09": "阿毗曇。後得漏盡。成阿羅漢。[0378c09] 馬宿滿宿多癡。亦",
    "X39n0709_005:0378c10": "云多瞋。善於音樂。種種戲笑。事事皆能亦巧說法",
    "X39n0709_005:0378c11": "論議。亦解阿毗曇。此六人俱是豪族。共相影響。契",
    "X39n0709_005:0378c12": "交為友。宣通佛教。內為法門之棟梁。外作佛教之",
    "X39n0709_005:0378c13": "大護。所謂大權示現也。人各弟子。九人共為六十。",
    "X39n0709_005:0378c14": "故號六&#x7FA3;比丘也。",
    "X39n0709_005:0378c15": "乾痟[0378c15] 謂渴病也。又云乾枯病。以其肌膚痟瘦故。",
    "X39n0709_005:0378c16": "僧祗律云。消盡病。正法念經云。有虫名咬脂。住在",
    "X39n0709_005:0378c17": "身中脂&#x8109;之內。若食有過。若多睡眠。此虫則瞋。不",
    "X39n0709_005:0378c18": "消飲食。或生疥瘙。或乾痟等病。",
    "X39n0709_005:0378c19": "八樹中間[0378c19] 西域種樹之法。相間七弓。方植一樹。",
    "X39n0709_005:0378c20": "八樹但有七間。七七該四十九弓。以中人四肘為",
    "X39n0709_005:0378c21": "一弓。一尺八寸為一肘。七尺二寸為一弓。七七四",
    "X39n0709_005:0378c22": "十九弓。總該三十五丈二尺八寸。若無界蘭。若周",
    "X39n0709_005:0378c23": "圍四十九丈。一尺二寸是為界也。根本部以中人",
    "X39n0709_005:0378c24": "二十四指為一肘。此當笏尺。一尺五寸為一肘。七",
    "X39n0709_005:0379a01": "弓之量。准數可知。肘者從臂節至指端。",
    "X39n0709_005:0379a02": "蓮華色比丘尼[0379a02] 根本律云。得叉尸羅城。有一長",
    "X39n0709_005:0379a03": "者。娶妻未久便生一女。身有三德。如青嗢&#x9262;羅華。",
    "X39n0709_005:0379a04": "一者身黃金色。猶如華鬘。二者目紺青色。猶如華",
    "X39n0709_005:0379a05": "葉。三者香氣氛馥。猶如華香。因此立字。名青蓮華。",
    "X39n0709_005:0379a06": "婆沙論云。容貌端正。色作優&#x9262;羅華色。此人前世",
    "X39n0709_005:0379a07": "久遠劫時。作婆羅門女。父母家人入海採寶。是女",
    "X39n0709_005:0379a08": "在後。不能自活。便與諸婬女。共住一處。賣色自供。",
    "X39n0709_005:0379a09": "此女色貌不豐。無人往來。常自咎責。何以獨爾。時",
    "X39n0709_005:0379a10": "世有辟支佛。一切敬仰。有人語言。汝能供養辟支",
    "X39n0709_005:0379a11": "佛者。隨心所欲。世世如願。因辦美好飲食。以優&#x9262;",
    "X39n0709_005:0379a12": "羅華覆上。奉辟支佛。即發願言。令我世世常得女",
    "X39n0709_005:0379a13": "人。端正無雙。為人所敬。又願得如沙門所得功德。",
    "X39n0709_005:0379a14": "令我得之。是故今世作女。顏貌第一。以本願故。今",
    "X39n0709_005:0379a15": "得漏盡。佛所稱讚。於比丘尼中。有大神通力。最為",
    "X39n0709_005:0379a16": "第一也。",
    "X39n0709_005:0379a17": "畜持五衣[0379a17] 比丘尼五衣者。准根本律云。一僧伽",
    "X39n0709_005:0379a18": "胝。即僧伽黎。二嗢怛羅僧伽。即&#x9B31;多羅僧。三安怛",
    "X39n0709_005:0379a19": "婆娑。即安陀會。四厥蘚洛迦。即僧祗支下裙也。五",
    "X39n0709_005:0379a20": "僧&#x811A;踦。即覆肩衣。名掩腋襯衣。",
    "X39n0709_005:0379a21": "會正記[0379a21] 乃唐允堪律師所著。而緇門警訓常引",
    "X39n0709_005:0379a22": "其文。然全本未見。想已失矣。",
    "X39n0709_005:0379a23": "偷蘭難陀比丘尼[0379a23] 亦云偷羅難陀。或云吐羅難",
    "X39n0709_005:0379a24": "陀。按偷蘭是大。亦名麤。麤即大義。難陀此云歡喜。",
    "X39n0709_005:0379b01": "是比丘尼解通三藏。善閑說法。六&#x7FA3;比丘尼中之",
    "X39n0709_005:0379b02": "最者。是種種女。分別功德經云。是阿難妹也。",
    "X39n0709_005:0379b03": "爪扴[0379b03] 扴音甲。謂以爪扴括取不淨也。",
    "X39n0709_005:0379b04": "娠[0379b04] 婦懷孕也。",
    "X39n0709_005:0379b05": "祗桓精舍[0379b05] 祗桓者即祗陀之訛也。此翻勝精舍",
    "X39n0709_005:0379b06": "者。釋迦譜云。息心所棲。故曰精舍。又云非麤。暴者",
    "X39n0709_005:0379b07": "所居。故云精舍。藝文類云。非由其舍精妙。良由精",
    "X39n0709_005:0379b08": "練行者所居。故云精舍。按感通記云。祗桓寺之基",
    "X39n0709_005:0379b09": "址。有八十頃地一百二十院。准約東西。近有十里。",
    "X39n0709_005:0379b10": "南北七百餘步。祗陀須達二人共造。涅槃經云。須",
    "X39n0709_005:0379b11": "達取金。隨集布地。一日之中唯五百步金。未周祗",
    "X39n0709_005:0379b12": "陀。即語須達。餘未&#x5FA7;者。不復須金。請以見與。我自",
    "X39n0709_005:0379b13": "為佛造立門樓。常使如來經由出入。祗陀長者自",
    "X39n0709_005:0379b14": "造門樓。須達長者七日之中成立大房。足三百口。",
    "X39n0709_005:0379b15": "禪坊靜處六十三所。冬室夏堂。各各別異。凡所應",
    "X39n0709_005:0379b16": "用。無不備足。法顯傳云。出舍衛城南門千二百步",
    "X39n0709_005:0379b17": "道西。長者須達起精舍處也。",
    "X39n0709_005:0379b18": "拘薩羅國[0379b18] 大論云。憍薩羅國。是佛生地。如佛答",
    "X39n0709_005:0379b19": "頻婆娑羅王偈云。有妙好國土。在於雪山邊。豐樂",
    "X39n0709_005:0379b20": "多異寶。名曰憍薩羅。日種釋諸子。我在是中生。心",
    "X39n0709_005:0379b21": "厭老病死。出家求佛道。諸經中說。佛生迦毗羅國。",
    "X39n0709_005:0379b22": "何以論云生於憍薩羅國。然憍薩羅是都城也。以",
    "X39n0709_005:0379b23": "彼此相鄰同。是中印土境。",
    "X39n0709_005:0379b24": "尼犍子[0379b24] 尼犍此翻離繫。是外道之都名也。或云",
    "X39n0709_005:0379c01": "尼乾。或云尼乾陀。應云泥健連他。而譯為不繫也。",
    "X39n0709_005:0379c02": "其外道拔髮露形。無所貯畜。以手乞食。隨得即噉",
    "X39n0709_005:0379c03": "者也。",
    "X39n0709_005:0379c04": "由延[0379c04] 亦云由旬。亦云踰繕那。天竺里數名也。大",
    "X39n0709_005:0379c05": "論云。由旬三別。大者八十里。中者六十里。下者四",
    "X39n0709_005:0379c06": "十里。根本羯磨註曰。言踰繕那者。既無正翻。義當",
    "X39n0709_005:0379c07": "東夏一驛。可三十餘里。舊云由旬者。訛也。若准西",
    "X39n0709_005:0379c08": "域俗法。四俱盧舍為一踰繕那。計一俱盧舍。可有",
    "X39n0709_005:0379c09": "八里。四共三十二里故。今作一驛之程。庶無遠滯。",
    "X39n0709_005:0379c10": "[0379c10] 業疏云。此無正翻。乃是輪王巡狩。一停之舍。如",
    "X39n0709_005:0379c11": "此方&#x8218;驛也。"
}