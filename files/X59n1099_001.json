{
    "X59n1099_001:0601c05": "No. 1099",
    "X59n1099_001:0601c06": "新受戒比丘六念五觀法(并序)",
    "X59n1099_001:0601c08": "沙門釋 允堪 撰錄",
    "X59n1099_001:0601c09": "[0601c09] 夫釋之設律教也猶儒之有禮制焉禮不備君子謂",
    "X59n1099_001:0601c10": "之不成人律不遵沙門謂之無發足脩斯二者儒可",
    "X59n1099_001:0601c11": "得矣釋可得矣今上皇帝昔受佛記歲度緇伍常欲",
    "X59n1099_001:0601c12": "使能仁之道與夫周孔之教皆布護於天下也圓顱",
    "X59n1099_001:0601c13": "方服之徒又安可弗慎於厥德弗勵於清修乎且六",
    "X59n1099_001:0601c14": "念五觀者實苾芻日用之常軌也或始登具棄而不",
    "X59n1099_001:0601c15": "奉者往往有之矣或專於誦語而不本其義者亦有",
    "X59n1099_001:0601c16": "之矣嘻苟於此不了脫至皓首誠恐涉道太遠哉繇",
    "X59n1099_001:0601c17": "是憑南山行事採掇正教一為注焉俾新學之流無",
    "X59n1099_001:0601c18": "困躓於發足耳。",
    "X59n1099_001:0601c19": "晨朝六念法",
    "X59n1099_001:0601c20": "[0601c20] 出僧祇文每日清旦普禮三寶修五悔法後誦六念",
    "X59n1099_001:0601c21": "互跪合掌己口自陳辭令耳聞之六是數義念以明",
    "X59n1099_001:0601c22": "記為性。",
    "X59n1099_001:0601c23": "第一念知日月",
    "X59n1099_001:0601c24": "[0601c24] 應言今朝白月一日至十五日以純大故不云大小",
    "X59n1099_001:0602a01": "若黑月有大小故須兩分之今朝黑月大一日至十",
    "X59n1099_001:0602a02": "五日或云今黑月小一日至十四日此謂識去布薩",
    "X59n1099_001:0602a03": "遠近出家日月法式如此若據律文為俗人問令使",
    "X59n1099_001:0602a04": "識知若入聚落先知日月數法準此方土不論黑白",
    "X59n1099_001:0602a05": "若答俗人唯得通相云正月小今是某日此則道俗",
    "X59n1099_001:0602a06": "通知為允。",
    "X59n1099_001:0602a07": "第二念知食處",
    "X59n1099_001:0602a08": "[0602a08] 於中有三○若全不受請者云我今自食已食有言",
    "X59n1099_001:0602a09": "食僧常食有言我常乞食○若受請者云我今自食",
    "X59n1099_001:0602a10": "無請處又云我今食僧食無請處又云我今乞食無",
    "X59n1099_001:0602a11": "請處○若有請者有背不背且不背者應云今有請",
    "X59n1099_001:0602a12": "處念自去若背者謂有迦提月緣病緣施衣等緣也",
    "X59n1099_001:0602a13": "應云今有某緣得背請若無緣一日有眾多請者應",
    "X59n1099_001:0602a14": "對人捨請云今日有多請自受一請餘者施與長老",
    "X59n1099_001:0602a15": "在某處應覓五眾捨之若無人時心念捨云我某甲",
    "X59n1099_001:0602a16": "今朝檀越施我正食迴施比丘某甲檀越於我不計",
    "X59n1099_001:0602a17": "我得自恣食三說。",
    "X59n1099_001:0602a18": "第三念知受戒時夏臘",
    "X59n1099_001:0602a19": "[0602a19] 云我於某年月日某時一尺木若干影時受具戒我",
    "X59n1099_001:0602a20": "今無夏後若有者隨夏言之今此方既不量影但云",
    "X59n1099_001:0602a21": "某年歲次某某月某朔某日某辰某時上中下分受",
    "X59n1099_001:0602a22": "具足戒。",
    "X59n1099_001:0602a23": "第四念知衣&#x9262;有無受淨",
    "X59n1099_001:0602a24": "[0602a24] 云我三衣&#x9262;具有長已說淨或三衣中有闕者則云",
    "X59n1099_001:0602b01": "闕某衣今受持某衣又長衣制十日說淨或未說者",
    "X59n1099_001:0602b02": "則云未說淨。",
    "X59n1099_001:0602b03": "第五念同別食",
    "X59n1099_001:0602b04": "[0602b04] 云我今依眾食必有別眾緣者謂病等九緣隨開云",
    "X59n1099_001:0602b05": "我今有某緣應別眾食。",
    "X59n1099_001:0602b06": "第六念康羸",
    "X59n1099_001:0602b07": "[0602b07] 云我無病堪行道有病念療治之。",
    "X59n1099_001:0602b08": "食時五觀法",
    "X59n1099_001:0602b09": "[0602b09] 然衣食房藥四事供養能施捨慳受施除貪此則能",
    "X59n1099_001:0602b10": "所俱淨生福廣利今且約食時立觀以開心道略作",
    "X59n1099_001:0602b11": "五門明了論如此分之梵語毗&#x9262;舍那此翻為觀謂",
    "X59n1099_001:0602b12": "此五種皆須意識心王與慧相應推求觀察也今或",
    "X59n1099_001:0602b13": "有出聲誦者為識者所嗤案智論云若不觀食法嗜",
    "X59n1099_001:0602b14": "美心堅著墮不淨蟲中洋銅灌口等毗尼母云若利",
    "X59n1099_001:0602b15": "根比丘得食時口口作念(念即觀也)得衣時著著作念若",
    "X59n1099_001:0602b16": "入房時入入作念若鈍根者初得衣食房舍總作一",
    "X59n1099_001:0602b17": "念佛藏云從聚落中乞食得已從聚而出往至水邊",
    "X59n1099_001:0602b18": "可修道處置食一面結加趺坐當觀其食種種可惡",
    "X59n1099_001:0602b19": "及觀自身極是惡器傳云凡食不得過三匙為斷一",
    "X59n1099_001:0602b20": "切惡故進初匙為修一切善故進中匙為度一切眾",
    "X59n1099_001:0602b21": "生故進後匙乃至迴向佛道進餘菜茹等。",
    "X59n1099_001:0602b22": "一計功多少量彼來處",
    "X59n1099_001:0602b23": "[0602b23] 智論云思惟此食墾植耘除收穫蹂治舂磨洮沙炊",
    "X59n1099_001:0602b24": "&#x7151;乃成用功甚多計一&#x9262;之食作夫流汗集合量之",
    "X59n1099_001:0602c01": "食少汗多須臾變惡我若貪心當墮地獄噉燒鐵丸",
    "X59n1099_001:0602c02": "從地獄出作諸畜生償其宿債或作&#x732A;狗常噉糞除",
    "X59n1099_001:0602c03": "故於食中應生厭想僧祗云告諸比丘計此一粒米",
    "X59n1099_001:0602c04": "用百功乃成奪其妻子之分求福故施云何棄之又",
    "X59n1099_001:0602c05": "淨心誡觀云計一&#x9262;食出一&#x9262;汗汗在皮肉即是其",
    "X59n1099_001:0602c06": "血一食功力出於作者一&#x9262;之血況復一生凡受幾",
    "X59n1099_001:0602c07": "食始從耕種乃至入口傷殺無數雜類小蟲是以佛",
    "X59n1099_001:0602c08": "戒日受一食支持性命寄過一生。",
    "X59n1099_001:0602c09": "二自忖己德行全缺多減",
    "X59n1099_001:0602c10": "[0602c10] 毗尼母云若不坐禪誦經不營佛法僧事受人信施",
    "X59n1099_001:0602c11": "為施所墮若無三業知故而施俱為施墮比丘強飽",
    "X59n1099_001:0602c12": "食施主食生憍慢意或自食已食強飽過分為施所",
    "X59n1099_001:0602c13": "墮以其食亦從施主得故佛長夜中常歎最後限食",
    "X59n1099_001:0602c14": "謂末後減口食也足食已更強食者不加色力但增",
    "X59n1099_001:0602c15": "其患故不應無度食又戒德全容可多受德缺宜應",
    "X59n1099_001:0602c16": "減受。",
    "X59n1099_001:0602c17": "三防心顯過不過三毒",
    "X59n1099_001:0602c18": "[0602c18] 明了論疏云律中說出家人受食先須觀食後方得",
    "X59n1099_001:0602c19": "噉凡食有三種○上食起貪應離四事一喜樂過貪",
    "X59n1099_001:0602c20": "著香味身心安樂縱情取適故二離食醉過食竟身",
    "X59n1099_001:0602c21": "心力強不計於他故三離求好顏色過食畢樂於光",
    "X59n1099_001:0602c22": "悅勝常不須此心四離求莊嚴身過食者樂得充滿",
    "X59n1099_001:0602c23": "肥圓故○二者下食便生嫌瞋多墮餓鬼永不見食",
    "X59n1099_001:0602c24": "○三者中膳不分心眼多起癡捨死墮畜生中作諸",
    "X59n1099_001:0603a01": "噉糞樂糞等蟲反此三毒成三善根生三善道。",
    "X59n1099_001:0603a02": "四正事良藥取濟形苦",
    "X59n1099_001:0603a03": "[0603a03] 為除故病飢渴不治交廢道業不生新病食飲減約",
    "X59n1099_001:0603a04": "宿食消滅又以二事為譬初如油膏(去聲呼)車但得轉",
    "X59n1099_001:0603a05": "載焉問油之美惡二欲度險道有子既死飢窮餓急",
    "X59n1099_001:0603a06": "便食子肉必無貪味。",
    "X59n1099_001:0603a07": "五為成道業世報非意",
    "X59n1099_001:0603a08": "[0603a08] 凡有三意一為令身久住故欲界之身必假摶食若",
    "X59n1099_001:0603a09": "無不得久住道緣無託故二為相續壽命假此報身",
    "X59n1099_001:0603a10": "假命成法身慧命故三為修戒定慧伏滅煩惱故持",
    "X59n1099_001:0603a11": "世云若不除我倒此是外道不聽受人一杯之水佛",
    "X59n1099_001:0603a12": "藏亦爾必厭我倒於納衣麤食不應生著又得食資",
    "X59n1099_001:0603a13": "身不為求人天樂果也其有不盡廣如南山大師所",
    "X59n1099_001:0603a14": "撰行事鈔淨心誡觀教誡儀等明之厥或根銳性敏",
    "X59n1099_001:0603a15": "拳拳然就有道而學之幾乎數稔則戒律之淵可入",
    "X59n1099_001:0603a16": "矣定慧之府可至矣聖賢之奧可造矣苟不然者經",
    "X59n1099_001:0603a17": "云既非道人又非白衣無所名也儒曰雖有嘉肴弗",
    "X59n1099_001:0603a18": "食不知其旨也雖有至道弗學不知其善也不其然",
    "X59n1099_001:0603a19": "哉又上所出五觀與先印行別者蓋據南山之正文",
    "X59n1099_001:0603a20": "也。",
    "X59n1099_001:0603a21": "出眾生食法(附見)",
    "X59n1099_001:0603a22": "[0603a22] 南山云或在食前唱等得已出之或在食後經論無",
    "X59n1099_001:0603a23": "文隨情安置凡出生食須事事如法不得雜以所棄",
    "X59n1099_001:0603a24": "物涅槃因曠野鬼為受不殺戒已告鬼言我今當&#x52C5;",
    "X59n1099_001:0603b01": "聲聞弟子隨有佛法處悉施汝食若有住處不能施",
    "X59n1099_001:0603b02": "者即是天魔徒黨非我弟子四分僧伽藍中立鬼神",
    "X59n1099_001:0603b03": "廟屋傳云中國僧寺設鬼廟伽藍神廟賓頭盧廟每",
    "X59n1099_001:0603b04": "至二食皆僧家送三處食餘比丘不出愛道尼經令",
    "X59n1099_001:0603b05": "出如指甲大教誡議云凡所出生餅當如半錢大飯",
    "X59n1099_001:0603b06": "不過七粒自餘飯食亦不得多出時說偈云汝等鬼",
    "X59n1099_001:0603b07": "神眾我今施汝供七粒&#x5FA7;十方一切鬼神共智論云",
    "X59n1099_001:0603b08": "鬼神得人一口食而千萬倍出也若欲多出須以己",
    "X59n1099_001:0603b09": "直納常住中不爾則犯盜僧食矣或自乞得能節食",
    "X59n1099_001:0603b10": "減與則可故寶雲經云凡乞得食分為四分一分與",
    "X59n1099_001:0603b11": "同梵行者第二分與窮下乞丐者第三分與諸鬼神",
    "X59n1099_001:0603b12": "第四分自供身食準此若欲運心普施者案南嶽食",
    "X59n1099_001:0603b13": "法隨自意中云所得食應云此食色香味上供十方",
    "X59n1099_001:0603b14": "佛中奉諸賢聖下及六道品等施無差別隨感皆飽",
    "X59n1099_001:0603b15": "滿令諸施主得無量波羅蜜又云念食色香如檀栴",
    "X59n1099_001:0603b16": "風一時普熏十方世界凡聖有感各得上味六道聞",
    "X59n1099_001:0603b17": "香發菩提心於食能生六波羅蜜如此運心亦大矣",
    "X59n1099_001:0603b18": "又寄歸傳佛與大眾受他毒藥佛令唱三&#x9262;羅佉多",
    "X59n1099_001:0603b19": "然後方食所有毒藥變成美味乃秘密之言耳又應",
    "X59n1099_001:0603b20": "知食有三德六味涅槃經云三德者一輕耎二淨潔",
    "X59n1099_001:0603b21": "三如法六味一苦二酸三甘四辛五鹹六淡新入道",
    "X59n1099_001:0603b22": "者務在速知勉之勉之。"
}