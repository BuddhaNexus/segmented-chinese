{
    "T21n1340_017:0735c02": "大法炬陀羅尼經卷第十七",
    "T21n1340_017:0735c04": "隋天竺三藏闍那崛多譯",
    "T21n1340_017:0735c05": "說無住品第四十二",
    "T21n1340_017:0735c06": "說聽功德品第四十三",
    "T21n1340_017:0735c07": "諸菩薩證相品第四十四",
    "T21n1340_017:0735c08": "說無住品第四十二",
    "T21n1340_017:0735c09": "[0735c09] 阿難。時諸菩薩摩訶薩眾於放光如來前。陳",
    "T21n1340_017:0735c10": "白己心所念六事向如來說。爾時彼佛知諸",
    "T21n1340_017:0735c11": "菩薩心有所念。即復告言。摩那婆。汝等意念",
    "T21n1340_017:0735c12": "所入境界寬大無量。汝於是中莫生厭倦。摩",
    "T21n1340_017:0735c13": "那婆。如彼大地所依住者。求其邊際終不可",
    "T21n1340_017:0735c14": "得。諸菩薩言。世尊。如是等句說何義理而如",
    "T21n1340_017:0735c15": "來說。所有依彼大地住者無有邊際。世尊此",
    "T21n1340_017:0735c16": "說。謂何等法住於大地。又世尊先說一切諸",
    "T21n1340_017:0735c17": "法無有住處。我於是中欲問如來此微密義。",
    "T21n1340_017:0735c18": "如來今乃說彼諸法一切皆住。或言無住是",
    "T21n1340_017:0735c19": "義云何。",
    "T21n1340_017:0735c20": "[0735c20] 阿難。時放光如來復告諸菩薩摩訶薩言。摩",
    "T21n1340_017:0735c21": "那婆。諸眾生等凡有如是八種住處。一切眾",
    "T21n1340_017:0735c22": "生住此八處轉諸行輪無有窮已。何等為八。",
    "T21n1340_017:0735c23": "一者斷常。所謂著我。不捨我等諸事業故。摩",
    "T21n1340_017:0735c24": "那婆。是為第一世間眾生之所住處。二者眷",
    "T21n1340_017:0735c25": "屬。所謂父母兄弟姊妹妻妾男女。如是乃至",
    "T21n1340_017:0735c26": "宗族親戚等。摩那婆。是為第二世間眾生之",
    "T21n1340_017:0735c27": "所住處。三者生處。所謂三界五道所生之處。",
    "T21n1340_017:0735c28": "直就人中自有三品。上者王公尊貴。中者豪",
    "T21n1340_017:0735c29": "族富勝。下者貧窮下賤。餘亦如是生家因緣",
    "T21n1340_017:0736a01": "具足我想故。摩那婆。是為第三世間眾生之",
    "T21n1340_017:0736a02": "所住處。四者資財。所謂奴婢作使。象馬駝騾",
    "T21n1340_017:0736a03": "牛羊&#x732A;狗。倉庫穀米綾羅綿罽。金銀琉璃摩",
    "T21n1340_017:0736a04": "尼真珠。乃至世間種種眾寶。如是一切貪愛",
    "T21n1340_017:0736a05": "保著故。摩那婆。是為第四世間眾生之所住",
    "T21n1340_017:0736a06": "處。五者容貌。所謂身體端正色澤光花。氣力",
    "T21n1340_017:0736a07": "雄猛威儀具足。諸如是等為我財故。摩那婆。",
    "T21n1340_017:0736a08": "是為第五世間眾生之所住處。六者種類。所",
    "T21n1340_017:0736a09": "謂四族。即彼剎利婆羅門毘舍首陀等。咸有",
    "T21n1340_017:0736a10": "種習氣類風俗。各以為能我心成就故。摩那",
    "T21n1340_017:0736a11": "婆。是為第六世間眾生之所住處。七者作業",
    "T21n1340_017:0736a12": "所謂習禮修仁。力農勤圃工巧眾技商賈往",
    "T21n1340_017:0736a13": "來。諸如是等世間作業。久習精便增長我慢",
    "T21n1340_017:0736a14": "故。摩那婆。是為第七世間眾生之所住處。八",
    "T21n1340_017:0736a15": "者尊重。所謂守護。即是天龍夜叉阿修羅乾",
    "T21n1340_017:0736a16": "闥婆迦樓羅緊那羅摩&#x777A;羅伽羅剎毘舍闍鳩",
    "T21n1340_017:0736a17": "槃茶薜荔多。山神樹神地水火風乃至種種",
    "T21n1340_017:0736a18": "諸鬼神等。皆來承事禮拜防護。此亦世間凡",
    "T21n1340_017:0736a19": "夫事業摩那婆。是為第八世間眾生之所住",
    "T21n1340_017:0736a20": "處。摩那婆。當如是知。此八種事一切世間諸",
    "T21n1340_017:0736a21": "眾生等皆具足住。摩那婆。何因緣故名為住",
    "T21n1340_017:0736a22": "處。當知彼等皆依無明我慢結使而生住著。",
    "T21n1340_017:0736a23": "故言住也。復次摩那婆。彼諸眾生長夜熏修",
    "T21n1340_017:0736a24": "增長如是無明我慢諸結使故。彼既熏習增",
    "T21n1340_017:0736a25": "長是事已。終不捨離顛倒妄心。以心倒故。更",
    "T21n1340_017:0736a26": "於是中思惟分別作定實想。云何實想。於受",
    "T21n1340_017:0736a27": "想時即生實想。然復於此四大之中著如實",
    "T21n1340_017:0736a28": "相。而實不知真實之處。而復於中作大我想。",
    "T21n1340_017:0736a29": "作眾生想。亦作常想。生常想已即住此想。彼",
    "T21n1340_017:0736b01": "以癡故墮於無明極深闇處。而不自覺。我等",
    "T21n1340_017:0736b02": "今日常沒惡胎不能自出。摩那婆。若諸智人",
    "T21n1340_017:0736b03": "於生滅中無如是想。何以故。如是智人已滅",
    "T21n1340_017:0736b04": "我想故。是故智者常應勤作如是思惟。是中",
    "T21n1340_017:0736b05": "無有生滅及生滅者。但是世間愚癡人等。不",
    "T21n1340_017:0736b06": "捨如是顛倒事故。縛著迷惑終不覺知。一切",
    "T21n1340_017:0736b07": "諸法本性空寂。凡夫於中妄生我想。以我想",
    "T21n1340_017:0736b08": "故。彼因具足初顛倒法。而復於是受想聚中。",
    "T21n1340_017:0736b09": "不正觀察不善思惟。不知是身無常臭穢。更",
    "T21n1340_017:0736b10": "於其中生清淨想。以是因緣。彼復具足第二",
    "T21n1340_017:0736b11": "顛倒。以先成就常我想故。即生淨想。起淨想",
    "T21n1340_017:0736b12": "已。復於苦中而生樂想。以是因緣。復當具足",
    "T21n1340_017:0736b13": "第三顛倒。以於諸苦根本之中生樂想故。何",
    "T21n1340_017:0736b14": "謂苦本。云何生樂。摩那婆。所謂名色初生是",
    "T21n1340_017:0736b15": "苦根本。名色具故。即為父母兄弟姊妹宗親",
    "T21n1340_017:0736b16": "眷屬之所圍繞。復為妻妾男女恩愛之所纏",
    "T21n1340_017:0736b17": "縛。復為朋友儕類諸知識等之所牽連。復為",
    "T21n1340_017:0736b18": "良家大姓形容色貌等之所亂惑。復為奴婢",
    "T21n1340_017:0736b19": "僕使供侍左右等之所煩擾。復為象馬駝騾",
    "T21n1340_017:0736b20": "牛羊&#x732A;狗。穀米倉庫生熟&#x53A8;宰。金銀摩尼種",
    "T21n1340_017:0736b21": "種財寶之所妨礙。或復後時果報離散。於如",
    "T21n1340_017:0736b22": "是等大苦聚中。愛著我心而生樂想。然彼終",
    "T21n1340_017:0736b23": "無暫時生念。我今住是大險難中。我常為彼",
    "T21n1340_017:0736b24": "生老病死之所摧辱。我今被壞被破被滅。而",
    "T21n1340_017:0736b25": "我現前所有眾具競來圍繞。盡是我賊能劫",
    "T21n1340_017:0736b26": "害我。彼諸癡人應作是念。此所圍繞甚於虎",
    "T21n1340_017:0736b27": "豹豺狼野干。鵂鶹&#x9D44;梟烏鵲異鳥。及諸怪類",
    "T21n1340_017:0736b28": "為我眷屬。我今住此大恐怖處。常溺如是眾",
    "T21n1340_017:0736b29": "苦輪中。以我愚癡反生樂想。摩那婆。譬如世",
    "T21n1340_017:0736c01": "間蜜塗利劍愚人貪味舌受其殃。如是摩那",
    "T21n1340_017:0736c02": "婆。凡夫亦爾。以愚癡故。於彼大苦無常法中",
    "T21n1340_017:0736c03": "獲得是身。生常樂想。是故住彼四顛倒中。住",
    "T21n1340_017:0736c04": "顛倒已。於不實中生於實想。而不能知昔施",
    "T21n1340_017:0736c05": "因緣今日得報為眾苦本。摩那婆。此是眾生",
    "T21n1340_017:0736c06": "世間住處。彼諸眾生皆悉住著此破壞中滅",
    "T21n1340_017:0736c07": "九種分。摩那婆。一切凡夫皆悉共有如是住",
    "T21n1340_017:0736c08": "處。然此住處非真住處。是諸凡夫但以不正",
    "T21n1340_017:0736c09": "思惟邪想相續顛倒住。此非真住處。摩那婆。",
    "T21n1340_017:0736c10": "汝若復問不住法者。云何解釋。摩那婆。不住",
    "T21n1340_017:0736c11": "法者即一切法。無住處故。",
    "T21n1340_017:0736c12": "[0736c12] 復次摩那婆。於意云何。彼迦羅邏時。所有諸",
    "T21n1340_017:0736c13": "大有住處耶。不也。彼成就業有住處耶。不也。",
    "T21n1340_017:0736c14": "彼名色時有住處耶。不也。初入胎時有從來",
    "T21n1340_017:0736c15": "處耶。不也。彼迦羅邏諸大所有支節名色。如",
    "T21n1340_017:0736c16": "是一切有從來處而受胎耶。不也。彼那婆。世",
    "T21n1340_017:0736c17": "間所有一切四大有住處耶。不也。彼五受蔭",
    "T21n1340_017:0736c18": "成就諸根有住處耶。不也。摩那婆。如是乃至",
    "T21n1340_017:0736c19": "往昔所有一切布施。因彼受此和合業果皆",
    "T21n1340_017:0736c20": "有住耶。不也世尊。佛言。如是如是。摩那婆。",
    "T21n1340_017:0736c21": "彼一切住即是非住。但是思想移來次第相",
    "T21n1340_017:0736c22": "續。故有生耳。若有人問。當云何答此但名字",
    "T21n1340_017:0736c23": "成就。集聚諸物不是造作。於彼無常破壞事",
    "T21n1340_017:0736c24": "中。不能觀察正思惟故。何故不觀。以依顛倒。",
    "T21n1340_017:0736c25": "造諸業故。云何不得正思惟者。不說諸有皆",
    "T21n1340_017:0736c26": "因緣生不依住故。若正思惟一切皆是無住",
    "T21n1340_017:0736c27": "住也。如是觀者名為正觀。若能如是順正見",
    "T21n1340_017:0736c28": "時。於所生色身。即自能知來處去處。於所住",
    "T21n1340_017:0736c29": "二著法中得解脫時。次第捨離而心不亂。心",
    "T21n1340_017:0737a01": "不亂已更復得具大歡喜心。得喜心已如前",
    "T21n1340_017:0737a02": "次第分別文字得文字智。名入阿字宮殿法",
    "T21n1340_017:0737a03": "門。如是次第皆當覺知。摩那婆。彼於入時無",
    "T21n1340_017:0737a04": "有煩惱。能成就者觀本不生。然後得入是宮",
    "T21n1340_017:0737a05": "殿處。摩那婆。以能如是正思惟。故入彼宮殿。",
    "T21n1340_017:0737a06": "爾時方得明了證知其心本來迷沒之處。既",
    "T21n1340_017:0737a07": "得證知心亂處故。爾時便得真見純直。既得",
    "T21n1340_017:0737a08": "純直見心量故即得光明。得光明故於諸因",
    "T21n1340_017:0737a09": "緣無有住想。無住想故即得諸法無住真處。",
    "T21n1340_017:0737a10": "大法炬陀羅尼經說聽功德品第四十三",
    "T21n1340_017:0737a11": "[0737a11] 復次摩那婆。是諸法師不應住彼一切法也。",
    "T21n1340_017:0737a12": "應作不住一切法想。應如是入。如是入已。則",
    "T21n1340_017:0737a13": "當覺知無量名字所說諸法。彼名字法應當",
    "T21n1340_017:0737a14": "自然而得增長。如是法師住幾種法幾種名",
    "T21n1340_017:0737a15": "字。當能觀察諸法次第。乃至文句種種次第。",
    "T21n1340_017:0737a16": "然彼法師還應如是護持是法念常現前。住",
    "T21n1340_017:0737a17": "是法中不失不忘句義次第。以不亂心住句",
    "T21n1340_017:0737a18": "義中。雖住其中住無住處。摩那婆。譬如妙巧",
    "T21n1340_017:0737a19": "織師善用絲縷。於織作時或失其縷。是人但",
    "T21n1340_017:0737a20": "以善巧方便。次第尋求不用多功。眾縷百頭",
    "T21n1340_017:0737a21": "一時俱得。如是摩那婆。若諸法師當說法時。",
    "T21n1340_017:0737a22": "或失法門章句次第。法師爾時應當念是入",
    "T21n1340_017:0737a23": "宮殿門。何以故。摩那婆。若彼法師登即憶此",
    "T21n1340_017:0737a24": "宮殿法門。所忘句義不明了者。無有是處。摩",
    "T21n1340_017:0737a25": "那婆。又如善磨清淨明鏡隨所現像。若一若",
    "T21n1340_017:0737a26": "二若五若十乃至眾多。皆悉明了。摩那婆。此",
    "T21n1340_017:0737a27": "宮殿門亦復如是。法門章句不可但以一相",
    "T21n1340_017:0737a28": "二相三五十相。若百若千或復億數乃至無",
    "T21n1340_017:0737a29": "量。諸相名字而可得也。何以故。是中所可宣",
    "T21n1340_017:0737b01": "說。但為凡夫分別諸法。斯皆安住如實相",
    "T21n1340_017:0737b02": "中。欲令知此諸法生處滅處。既得觀知生滅",
    "T21n1340_017:0737b03": "處已。爾乃得知虛空少分。終無有人能遍知",
    "T21n1340_017:0737b04": "空。而諸凡夫以我想故。於法師所及法門中",
    "T21n1340_017:0737b05": "生少分想。然而此想不知是義。何以故。是阿",
    "T21n1340_017:0737b06": "字門宮殿處所能有如是無量光明。照曜開",
    "T21n1340_017:0737b07": "顯方便宣說。法師既得如是無量光明法門。",
    "T21n1340_017:0737b08": "其所說法或經一劫。或減一劫乃至盡其壽",
    "T21n1340_017:0737b09": "命。如是成就具足說是法門終不能盡。",
    "T21n1340_017:0737b10": "[0737b10] 復次摩那婆。是中五字義次第說。應當受持。",
    "T21n1340_017:0737b11": "若於如是方便言說得證知者。彼三言教次",
    "T21n1340_017:0737b12": "第得說。摩那婆。云何持此五字法門。或說初",
    "T21n1340_017:0737b13": "一。五字法門或時盡說。阿難。爾時彼諸菩薩",
    "T21n1340_017:0737b14": "復白放光如來應供正遍覺言。世尊。云何說",
    "T21n1340_017:0737b15": "一。佛言。摩那婆。所言一者。即是先說初五字",
    "T21n1340_017:0737b16": "法。能令一一文句相續。其阿字者。初不亂心",
    "T21n1340_017:0737b17": "相續次第和合。囉字法門相會。其迦字門行",
    "T21n1340_017:0737b18": "行別觀相續不斷。遮字法門種種行中。應知",
    "T21n1340_017:0737b19": "摩那婆。猶如四方各有一人。是四種人欲觀",
    "T21n1340_017:0737b20": "須彌。并觀四海及以四洲。如是四洲繞須彌",
    "T21n1340_017:0737b21": "山。自須彌外無第五洲。應當知此邊際境界。",
    "T21n1340_017:0737b22": "作如是想。彼中多有眾生住處。摩那婆。當知",
    "T21n1340_017:0737b23": "是說通數須彌以為五洲。其間所有皆是大",
    "T21n1340_017:0737b24": "海。應如是觀。何以故。若攝住處。彼之五洲如",
    "T21n1340_017:0737b25": "是次第。當知如是五字法門。其事亦爾。月於",
    "T21n1340_017:0737b26": "其間增減往來。當知此即五字門義。其阿字",
    "T21n1340_017:0737b27": "者無所偏著。猶如山王四面周匝。有彼四洲",
    "T21n1340_017:0737b28": "四海圍繞。其間所有日月光輪及諸星宿等",
    "T21n1340_017:0737b29": "一切皆是無所依著。運繞須彌為眾生用。以",
    "T21n1340_017:0737c01": "是因緣諸眾生等作如是想。此晝此夜此是",
    "T21n1340_017:0737c02": "晝夜。摩那婆。今者世間有如是法。日月星宿",
    "T21n1340_017:0737c03": "繞須彌山輪迴而行。以日月故。言是晝夜半",
    "T21n1340_017:0737c04": "月一月半年一年。以有如是次第故作如是覺",
    "T21n1340_017:0737c05": "知。覺已安置世間事相。亦即參會諸佛語言",
    "T21n1340_017:0737c06": "法行不合。若不能知。應請法師問其可不。以",
    "T21n1340_017:0737c07": "不問故毀謗正法無有信根。以不信故諸佛",
    "T21n1340_017:0737c08": "世尊徒出世耳。摩那婆。自從昔來無量百千",
    "T21n1340_017:0737c09": "諸眾生等在於眾中。不能信受如是經法。於",
    "T21n1340_017:0737c10": "是法中乃至不能請問一字一句一偈。心不",
    "T21n1340_017:0737c11": "清淨惟有疑惑。毀謗法師及如是法。以是因",
    "T21n1340_017:0737c12": "緣墮於惡道。我今為汝說彼癡人。以毀謗故",
    "T21n1340_017:0737c13": "墮於地獄畜生餓鬼。備受眾苦輪轉往來無",
    "T21n1340_017:0737c14": "有邊際。摩那婆。我今語汝。此大眾中。若有如",
    "T21n1340_017:0737c15": "是不信心者。速須放棄不得停留。何以故。",
    "T21n1340_017:0737c16": "摩那婆。於佛法中無如是事。諸如來法無量",
    "T21n1340_017:0737c17": "寬大不可思議。摩那婆。若如來住世經無量",
    "T21n1340_017:0737c18": "億那由他劫者。能為眾生說種種法義。何以",
    "T21n1340_017:0737c19": "故。摩那婆。諸佛如來見有受持是正法者。必",
    "T21n1340_017:0737c20": "欲令其不顛倒故。",
    "T21n1340_017:0737c21": "[0737c21] 復次摩那婆。我今略說一切菩薩摩訶薩利",
    "T21n1340_017:0737c22": "益法者。於此法中一切世間無有諍事。何以",
    "T21n1340_017:0737c23": "故。摩那婆。諸眾生等長夜憶念富伽羅想。思",
    "T21n1340_017:0737c24": "惟分別漸當寬大而作常想常著有想。於三",
    "T21n1340_017:0737c25": "界中心生顛倒。住顛倒故不知觀此諸行無",
    "T21n1340_017:0737c26": "常。是中我心顛倒迷惑不能如實觀於無常。",
    "T21n1340_017:0737c27": "而作常想即成常見。住是見已。熏修種種煩",
    "T21n1340_017:0737c28": "惱眾結增長嫉&#x59AC;。嫉&#x59AC;盛時即生斷見。住著",
    "T21n1340_017:0737c29": "如是常斷見故。入諸見林熏習不已。墜墮空",
    "T21n1340_017:0738a01": "曠大黑闇中。惡見成故即此生中於諸如來",
    "T21n1340_017:0738a02": "應供正遍覺所無有信心。何由能有敬心聽",
    "T21n1340_017:0738a03": "法及知法師說法處所。乃至聞說起隨喜心。",
    "T21n1340_017:0738a04": "摩那婆。汝應當知是中平等無有二也。若諸",
    "T21n1340_017:0738a05": "法師講宣法時。有人聽受如是法門。彼說法",
    "T21n1340_017:0738a06": "師及聞受者。二人獲福等無差異。但當教彼",
    "T21n1340_017:0738a07": "如法住也。摩那婆。如來說法有無量種。而愚",
    "T21n1340_017:0738a08": "癡人等不知思惟如來所說法門句義隨諸眾",
    "T21n1340_017:0738a09": "生根宜而說。如是法義隨聞信受長獲大利。",
    "T21n1340_017:0738a10": "摩那婆。如來於法終無祕藏。如眾生界無有",
    "T21n1340_017:0738a11": "藏處。如來如是為諸眾生降注法雨無有斷",
    "T21n1340_017:0738a12": "絕。摩那婆。如來若知惟說一句眾生則解。",
    "T21n1340_017:0738a13": "終不重說。摩那婆。如來既知是諸眾生心無",
    "T21n1340_017:0738a14": "藏處。是故如來常注如是不藏法雨。摩那婆。",
    "T21n1340_017:0738a15": "如來若不為諸眾生常注法雨。爾時世間應",
    "T21n1340_017:0738a16": "大憂怖。何以故。諸眾生等喪失法故。摩那",
    "T21n1340_017:0738a17": "婆。如來若知億百千數諸大眾中有一眾生",
    "T21n1340_017:0738a18": "於功德門一法句義少證知者。如來為彼一",
    "T21n1340_017:0738a19": "眾生故。住世宣說過恒沙劫。何以故。摩那婆。",
    "T21n1340_017:0738a20": "能受如是法器眾生世間難值故。摩那婆。汝",
    "T21n1340_017:0738a21": "今不應起驚怪心。若諸如來說一法句而眾",
    "T21n1340_017:0738a22": "生等不能解者。假使聞說諸餘法門亦不能",
    "T21n1340_017:0738a23": "解。何以故。摩那婆。以其久於煩惱生死流轉",
    "T21n1340_017:0738a24": "之中造作如是無量無邊諸不善行。當知悉",
    "T21n1340_017:0738a25": "由放逸根故。摩那婆。汝於是中莫生變退。若",
    "T21n1340_017:0738a26": "諸眾生聞說斯法能受行者。當知是等久集",
    "T21n1340_017:0738a27": "信根及大智業力。摩那婆。是故汝今應當學",
    "T21n1340_017:0738a28": "彼過去丈夫名曰善賢。",
    "T21n1340_017:0738a29": "[0738a29] 復次摩那婆。汝等應觀阿迦那等三字法門。",
    "T21n1340_017:0738b01": "云何觀此三字門也。何因緣故。彼阿字門為",
    "T21n1340_017:0738b02": "十四句。中間分齊。摩那婆。是三言教方便生",
    "T21n1340_017:0738b03": "處。以阿字門方得入故。何因緣故。彼迦字門",
    "T21n1340_017:0738b04": "以二十一字為境。而得說三言教故。乃至彼",
    "T21n1340_017:0738b05": "那字門於七句中而為境界。通達業藏盡攝",
    "T21n1340_017:0738b06": "取故。摩那婆。彼章所有四十二字義句門者。",
    "T21n1340_017:0738b07": "此即名為世間心中出入息事。是中丈夫四",
    "T21n1340_017:0738b08": "十二息。從一一息依數取之。智者應當分別",
    "T21n1340_017:0738b09": "解釋。何故言阿。云何名息。摩那婆。若諸眾生",
    "T21n1340_017:0738b10": "息往來時彼眾生等壽命得住。往而不還是",
    "T21n1340_017:0738b11": "名息滅。當知爾時則為命盡。摩那婆。彼既滅",
    "T21n1340_017:0738b12": "盡復何應觀。以息滅故得知如是諸眾生命。",
    "T21n1340_017:0738b13": "摩那婆。息若滅時云何應觀。息若存時復何",
    "T21n1340_017:0738b14": "應觀。摩那婆。汝等當觀彼阿字句心為根本",
    "T21n1340_017:0738b15": "無有文字。初方便故應如是觀。汝應知彼心",
    "T21n1340_017:0738b16": "業和合及與氣息出入往來。始從阿字乃至",
    "T21n1340_017:0738b17": "叉字。摩那婆。云何叉字為盡句數。此虛空數",
    "T21n1340_017:0738b18": "勝出入息若有觀者當應善觀不得增減。於",
    "T21n1340_017:0738b19": "中若能知叉字相不斷不亂。至於第十出入",
    "T21n1340_017:0738b20": "息中亦當不斷。若如是數至第十息相續不",
    "T21n1340_017:0738b21": "斷次第不亂。當知爾時則得住也。既得住已。",
    "T21n1340_017:0738b22": "即觀諸法生滅破壞。爾時既滅出入息故即",
    "T21n1340_017:0738b23": "生安想。得安想故。復得無量身心歡喜。既住",
    "T21n1340_017:0738b24": "歡喜復得樂想。不離功德及以方便。即得入",
    "T21n1340_017:0738b25": "彼阿字宮殿。入宮殿已還得如是隨順之法",
    "T21n1340_017:0738b26": "任心所行。摩那婆。於是法中既無思想。云",
    "T21n1340_017:0738b27": "何名識。復於何時心住一處。即於爾時思惟",
    "T21n1340_017:0738b28": "彼心。非滅非非滅。何以故。摩那婆。彼人爾時",
    "T21n1340_017:0738b29": "心想若滅。誰復能入彼虛空者。但彼心想既",
    "T21n1340_017:0738c01": "住一處。所有法門自然現前。一切文義無隱",
    "T21n1340_017:0738c02": "藏者。意欲多說隨意則能。摩那婆。復於何時",
    "T21n1340_017:0738c03": "出入息住。云何眾生作如是想。此人存活此",
    "T21n1340_017:0738c04": "人退墮。此人始生此人終死摩那婆。出入息",
    "T21n1340_017:0738c05": "者即是風氣。於何時中知彼風住。復於何時",
    "T21n1340_017:0738c06": "知彼風滅。摩那婆。所言風者即是攝在出入",
    "T21n1340_017:0738c07": "息中。此但是我方便言說。云何名為方便說",
    "T21n1340_017:0738c08": "也。譬如一切出入息滅則名為死。如是摩那",
    "T21n1340_017:0738c09": "婆。說法息滅。當知即是正法滅也。法不轉故",
    "T21n1340_017:0738c10": "說言法滅。眾生惟見此諸法滅言正法滅。然",
    "T21n1340_017:0738c11": "是正法實無滅也。摩那婆。汝等不應憶想分",
    "T21n1340_017:0738c12": "別謂正法滅。汝等於此正法之中。莫生疑惑",
    "T21n1340_017:0738c13": "當如是知。",
    "T21n1340_017:0738c14": "[0738c14] 復次摩那婆。於意云何。後身菩薩坐於道場",
    "T21n1340_017:0738c15": "將成阿耨多羅三藐三菩提時。如是菩薩假",
    "T21n1340_017:0738c16": "師教不。不也世尊。菩薩爾時無有人教。自然",
    "T21n1340_017:0738c17": "得成阿耨多羅三藐三菩提。摩那婆。應如是",
    "T21n1340_017:0738c18": "知。菩薩爾時無有師教自然證知。何以故。爾",
    "T21n1340_017:0738c19": "時將為一切世間作自然師。誰復當堪為彼",
    "T21n1340_017:0738c20": "師者。是故汝等當如是知。又復由證第三明",
    "T21n1340_017:0738c21": "已。爾乃得名阿耨多羅三藐三佛陀。於一切",
    "T21n1340_017:0738c22": "眾生大眾之中最勝最上。於說法時若有沙",
    "T21n1340_017:0738c23": "門婆羅門。若人若天若魔若梵。一切來問是",
    "T21n1340_017:0738c24": "般若波羅蜜無能勝者。於諸法門無有障礙。",
    "T21n1340_017:0738c25": "若說一句經恒沙劫終無窮盡。以是義故稱",
    "T21n1340_017:0738c26": "言如來。又復摩那婆。無有等故名為如來。一",
    "T21n1340_017:0738c27": "切世間難可得知。云何而言此是如來。夫如",
    "T21n1340_017:0738c28": "來者既不可以眼根知故。云何可見。摩那",
    "T21n1340_017:0738c29": "婆。當知此乃一切諸法虛空處也。",
    "T21n1340_017:0739a01": "大法炬陀羅尼經諸菩薩證相品第四十四",
    "T21n1340_017:0739a02": "[0739a02] 阿難。爾時放光如來為諸菩薩摩訶薩眾。說",
    "T21n1340_017:0739a03": "是虛空宮殿門。時有四那由他眾生。於諸漏",
    "T21n1340_017:0739a04": "法中心得解脫。時彼億數諸菩薩眾。皆得入",
    "T21n1340_017:0739a05": "是大宮殿三昧。阿難。彼諸菩薩摩訶薩眾。以",
    "T21n1340_017:0739a06": "皆入是三昧力故。令彼佛土一切無有山陵",
    "T21n1340_017:0739a07": "堆阜石沙瓦礫荊棘惡草及諸坑&#x7A7D;。地平如",
    "T21n1340_017:0739a08": "掌。阿難。爾時放光如來應供正遍覺告天帝",
    "T21n1340_017:0739a09": "釋言。憍尸迦。汝宜觀此億數菩薩摩訶薩眾。",
    "T21n1340_017:0739a10": "皆得入是大宮殿三昧生歡喜心。以是菩薩",
    "T21n1340_017:0739a11": "三昧力故。令此佛剎一切成就。猶如三十三",
    "T21n1340_017:0739a12": "天宮殿。阿難。彼放光佛住世久近。及佛剎莊",
    "T21n1340_017:0739a13": "嚴亦復如是。阿難。爾時天帝釋白放光如來",
    "T21n1340_017:0739a14": "應供正遍覺言。希有世尊為獨由此諸菩薩",
    "T21n1340_017:0739a15": "摩訶薩等大精進力及其三昧威神力故。令",
    "T21n1340_017:0739a16": "此佛土一切成就如是莊嚴。為由世尊道德",
    "T21n1340_017:0739a17": "威神加持力故。致得如是。阿難。爾時放光如",
    "T21n1340_017:0739a18": "來告天帝釋言。憍尸迦。汝意云何。此三十三",
    "T21n1340_017:0739a19": "天及其眷屬微妙莊嚴。各處己宮自在受樂。",
    "T21n1340_017:0739a20": "此時為但天王威力能令若是。為彼諸天往",
    "T21n1340_017:0739a21": "業因緣今受斯報。阿難。時天帝釋答彼佛言。",
    "T21n1340_017:0739a22": "世尊。我已知也。我已知也。阿難。爾時放光如",
    "T21n1340_017:0739a23": "來欲具宣此諸菩薩等往昔因緣故。復告天",
    "T21n1340_017:0739a24": "帝釋言。憍尸迦。我憶過去無量世時有一大",
    "T21n1340_017:0739a25": "劫名善行路。彼劫有佛號曰山上如來應供",
    "T21n1340_017:0739a26": "正遍覺。出於世間。其佛壽命於彼劫數四分",
    "T21n1340_017:0739a27": "之一。過是已後入般涅槃。佛滅度已。有一菩",
    "T21n1340_017:0739a28": "薩出生其剎。名曰明相。成就諸根身漸長大。",
    "T21n1340_017:0739a29": "聞山上如來入涅槃。後於此三千大千世界",
    "T21n1340_017:0739b01": "一切住處。皆悉興起舍利寶塔。為是事故躬",
    "T21n1340_017:0739b02": "自遍行閻浮提中。盡於海際。從閻浮提次欲",
    "T21n1340_017:0739b03": "往詣第二洲處。多諸海難無由得過。即復停",
    "T21n1340_017:0739b04": "住如是思惟。我今發趣求大利益。方將遍觀",
    "T21n1340_017:0739b05": "大千國土。甫此洲間少許留難尚不能度。況",
    "T21n1340_017:0739b06": "餘天下無量洲渚及大鐵圍所有巨難云何可",
    "T21n1340_017:0739b07": "過。且亦無有世間眾生輕微身力。率爾即能",
    "T21n1340_017:0739b08": "從此至彼。亦無有能從彼來者。今日如是自",
    "T21n1340_017:0739b09": "餘洲渚如來寶塔。云何可得往彼供養。復作",
    "T21n1340_017:0739b10": "是念。而我今者惟以神通。移此洲中懈惰",
    "T21n1340_017:0739b11": "眾生安置餘洲。觀諸寶塔隨有何供。所在遍",
    "T21n1340_017:0739b12": "奉無令有乏。又此三千大千世界所有如來",
    "T21n1340_017:0739b13": "舍利寶塔。以我三昧神通力故。皆成琉璃眾",
    "T21n1340_017:0739b14": "寶莊嚴。令此世界皆悉平正。無諸瓦石荊棘",
    "T21n1340_017:0739b15": "毒刺。乃至無有如芥子許沙礫瓦石。亦無毛",
    "T21n1340_017:0739b16": "髮溝坎坑塹。若諸眾生居此土者。一切所有",
    "T21n1340_017:0739b17": "功德果報莊嚴樂事。皆悉如彼忉利天宮。又",
    "T21n1340_017:0739b18": "復願令諸寶塔中。咸有五種天妙音聲。娛樂",
    "T21n1340_017:0739b19": "供養無有斷絕。如是乃至三千大千世界所",
    "T21n1340_017:0739b20": "有舍利寶塔。彼諸供具亦令常有五種音樂",
    "T21n1340_017:0739b21": "無斷絕時。又願此世界遍佛剎土眾寶所成",
    "T21n1340_017:0739b22": "亦常雨天曼陀羅花。憍尸迦。時彼菩薩如是",
    "T21n1340_017:0739b23": "念已。於彼洲間即便入於火住三昧。入三昧",
    "T21n1340_017:0739b24": "已。彼界所有悉如心願一切成就。憍尸迦。彼",
    "T21n1340_017:0739b25": "佛剎中諸菩薩等。咸&#x89A9;如是不可思議世間",
    "T21n1340_017:0739b26": "希有殊特之事。彼佛剎中乃至所有百億日",
    "T21n1340_017:0739b27": "月百億須彌山百億四大海百億四大洲。彼",
    "T21n1340_017:0739b28": "諸洲渚晝夜常見佛剎土中。是諸如來舍利",
    "T21n1340_017:0739b29": "寶塔亦皆得見。彼諸塔中所有舍利殊妙莊",
    "T21n1340_017:0739c01": "嚴。是諸眾生見此事已皆生歡喜。踊躍無量",
    "T21n1340_017:0739c02": "各作是念。今此境界誰所作也。憍尸迦。爾時",
    "T21n1340_017:0739c03": "閻浮提中有一比丘。是阿羅漢具六神通諸",
    "T21n1340_017:0739c04": "漏已盡。時諸眾生各作是念。我等今應問此",
    "T21n1340_017:0739c05": "比丘。如是境界誰之所作。憍尸迦。爾時閻浮",
    "T21n1340_017:0739c06": "提一切大眾皆共往詣彼比丘所。到已白言。",
    "T21n1340_017:0739c07": "尊者大德。今何因緣忽見如是未曾有瑞。此",
    "T21n1340_017:0739c08": "閻浮提嚴淨若是。惟願為我解釋斯事。如此",
    "T21n1340_017:0739c09": "奇妙誰之所為。憍尸迦。時彼比丘告眾人言",
    "T21n1340_017:0739c10": "諸人當知。此閻浮提有一菩薩名曰明相。能",
    "T21n1340_017:0739c11": "發如是大精進力。云何當令一切眾生得受",
    "T21n1340_017:0739c12": "安樂。如是念已即於洲間入於三昧住大神",
    "T21n1340_017:0739c13": "通。神通因緣現如是事。憍尸迦。時諸眾生於",
    "T21n1340_017:0739c14": "比丘處聞是言已。皆即共詣彼菩薩所。到已",
    "T21n1340_017:0739c15": "恭敬禮菩薩足。右繞七匝生大尊重。更復頂",
    "T21n1340_017:0739c16": "禮住菩薩前。",
    "T21n1340_017:0739c17": "[0739c17] 復次憍尸迦。時彼菩薩摩訶薩端身正念從",
    "T21n1340_017:0739c18": "三昧起。告大眾言。諸仁者。汝今可來與我遊",
    "T21n1340_017:0739c19": "歷行此三千大千世界遍觀如來舍利寶塔。",
    "T21n1340_017:0739c20": "憍尸迦。時彼菩薩摩訶薩將諸大眾從洲至",
    "T21n1340_017:0739c21": "洲。觀如來塔禮敬供養。時彼諸洲所有眾生。",
    "T21n1340_017:0739c22": "以尊重心隨從菩薩。而彼菩薩所將大眾。隨",
    "T21n1340_017:0739c23": "諸所須皆令充足終無闕少。憍尸迦。如汝於",
    "T21n1340_017:0739c24": "三十三天中隨諸天眾。所須之具皆令充足",
    "T21n1340_017:0739c25": "亦復如是。彼諸眾生當爾之時。一切無有耕",
    "T21n1340_017:0739c26": "墾田疇商賈求利行諸惡事不淨活者。彼時",
    "T21n1340_017:0739c27": "眾生因菩薩故具足皆受如意快樂。憍尸迦。",
    "T21n1340_017:0739c28": "爾時明相菩薩摩訶薩周行遍歷三千世界觀",
    "T21n1340_017:0739c29": "如來塔。令諸眾生咸起殷重尊敬之心供養",
    "T21n1340_017:0740a01": "寶塔。自亦興造種種供養。因即教彼三千世",
    "T21n1340_017:0740a02": "界所有眾生。皆悉趣求無上菩提。乃至盡壽",
    "T21n1340_017:0740a03": "修菩薩行。憍尸迦。彼菩薩摩訶薩有如是等",
    "T21n1340_017:0740a04": "大願威力。憍尸迦。明相菩薩摩訶薩去此佛",
    "T21n1340_017:0740a05": "土過千億世界。有佛世尊號娑羅王。處眾說",
    "T21n1340_017:0740a06": "法。如是菩薩今現在彼。然是菩薩亦於將來",
    "T21n1340_017:0740a07": "過四十阿僧祇劫得成正覺。名無量壽如來",
    "T21n1340_017:0740a08": "應供正遍覺。時彼菩薩得菩提已。諸有眾生",
    "T21n1340_017:0740a09": "得聞名者。皆悉隨意得般涅槃。皆各於彼所",
    "T21n1340_017:0740a10": "住世界成就本願證阿耨多羅三藐三菩提。",
    "T21n1340_017:0740a11": "憍尸迦。以是因緣汝當知此諸菩薩等自有",
    "T21n1340_017:0740a12": "三昧力無畏等。非如來與威神德力。憍尸迦。",
    "T21n1340_017:0740a13": "若有菩薩欲學諸佛行。欲入佛境界。或時值",
    "T21n1340_017:0740a14": "遇如來現前。時彼菩薩即應諮問彼佛如來。",
    "T21n1340_017:0740a15": "而彼如來為彼菩薩為將為導如法而說教令",
    "T21n1340_017:0740a16": "修行。憍尸迦。諸菩薩等更作何事而於諸佛",
    "T21n1340_017:0740a17": "如來法中不欲學行。憍尸迦。諸菩薩等必當",
    "T21n1340_017:0740a18": "勤學。若欲求學心自在者。不於一切諸佛法",
    "T21n1340_017:0740a19": "中學幻化相。云何當得為於世間。是故應當",
    "T21n1340_017:0740a20": "善自學已然後為人。憍尸迦。一切世間外道",
    "T21n1340_017:0740a21": "神仙。彼等但以少持戒行。清苦攝心尚具五",
    "T21n1340_017:0740a22": "通。隨所應作如意得成。何況菩薩多劫具行",
    "T21n1340_017:0740a23": "六波羅蜜滿四神足。而更不能作如是等少",
    "T21n1340_017:0740a24": "分變化。憍尸迦。汝於是中何所驚怪。且即斯",
    "T21n1340_017:0740a25": "事無有神通。所以者何。一切諸法皆如幻化。",
    "T21n1340_017:0740a26": "憍尸迦。汝於是處勿復生疑。何以故。憍尸迦。",
    "T21n1340_017:0740a27": "如來弟子見諸世間。猶如幻化無有疑網。所",
    "T21n1340_017:0740a28": "以者何。彼信如來即自見法。是故自信不惟",
    "T21n1340_017:0740a29": "信他。何以故。若世間人既自見已。彼人終不",
    "T21n1340_017:0740b01": "更取他言。憍尸迦。如人裸露在道而行。設有",
    "T21n1340_017:0740b02": "一人語眾人言。此人希有錦衣覆身。憍尸迦。",
    "T21n1340_017:0740b03": "於意云何。彼雖有言。自餘眾人信此言不。不",
    "T21n1340_017:0740b04": "也世尊。何以故。眼親見故。佛言。如是如是。",
    "T21n1340_017:0740b05": "憍尸迦。諸佛如來諸有弟子。自見法故不取",
    "T21n1340_017:0740b06": "他言。其義亦爾。"
}