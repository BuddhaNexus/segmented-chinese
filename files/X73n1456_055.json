{
    "X73n1456_055:0847a06": "憨山老人夢遊集卷第五十五",
    "X73n1456_055:0847a08": "虞山私淑弟子 毛晉 編較",
    "X73n1456_055:0847a09": "附錄",
    "X73n1456_055:0847a10": "大明廬山五乳峰法雲禪寺前中興曹溪嗣",
    "X73n1456_055:0847a11": "法憨山大師塔銘(有序)",
    "X73n1456_055:0847a12": "[0847a12] 余小子廣淪賓之在中秘也。偕同參數子。請益牢山",
    "X73n1456_055:0847a13": "憨公於龍華精舍。蕭宗伯玄圃。暨吾家司馬體中與",
    "X73n1456_055:0847a14": "焉。所聞非帝網之十玄。則祖燈之五葉。而師特以體",
    "X73n1456_055:0847a15": "究念佛為露地兩輪。後十年入&#x7CA4;。而皖江之素復我。",
    "X73n1456_055:0847a16": "又後二十年入吳。因體中而浮渡之鼓振我。於是余",
    "X73n1456_055:0847a17": "始能游師之籓。悉秘現湧沒順逆種種影事。又七年。",
    "X73n1456_055:0847a18": "玄圃徑曹溪而北。及送師於懸崖。明年。而余得請幕",
    "X73n1456_055:0847a19": "府何公。克以師蛻還五乳也。又明年。上首福善瑩石",
    "X73n1456_055:0847a20": "為楮。而奉師自著年譜。使余吐舌為筆。余受卒業者",
    "X73n1456_055:0847a21": "三。而龍華浮渡之會。儼然未散矣。師法諱德清。慕清",
    "X73n1456_055:0847a22": "涼法界之玄。故字澄印。別號憨山。乃選於五臺之奇。",
    "X73n1456_055:0847a23": "以喻狂性之歇者也。系出金陵蔡氏。考諱彥高。妣洪",
    "X73n1456_055:0847a24": "氏夢觀音抱送而孕。誕於嘉靖丙午孟冬之旬有二",
    "X73n1456_055:0847b01": "日。白衣重包。十年辭家。依報恩寺主西林和尚使法",
    "X73n1456_055:0847b02": "孫俊公為之師。十九禮棲霞雲谷大師。薙髮受具。二",
    "X73n1456_055:0847b03": "十六北游。出入燕晉。得自在三昧於臺山。三十八遯",
    "X73n1456_055:0847b04": "蹟東海之那羅延窟。久之得六種就。踰五十放於嶺",
    "X73n1456_055:0847b05": "南。而以出家優婆塞。大振曹溪之鐸。 覃恩洊逮。袈",
    "X73n1456_055:0847b06": "裟著身。而師年六十有九矣。又三年反自吳。營菟裘",
    "X73n1456_055:0847b07": "於廬山五乳峰下。剎曰法雲。以養十方之老。居數歲。",
    "X73n1456_055:0847b08": "復如曹溪。當年之七十有八。臘之六十。是為天啟癸",
    "X73n1456_055:0847b09": "亥。先於懸弧者一日而示寂焉。師丰儀慈滿。神情凝",
    "X73n1456_055:0847b10": "定。望之似阿羅漢。初就外塾。而母督之嚴。徐而察焉。",
    "X73n1456_055:0847b11": "知非池中物也。從臾若翁以裂愛網。而師之酬罔極",
    "X73n1456_055:0847b12": "也。&#x5374;十鎰之供。於山陰藩邸。獨拜 孝定皇后之賜。",
    "X73n1456_055:0847b13": "泥金和血。以塗&#x894D;華。攝二老於香幢光蕊。其省覲也。",
    "X73n1456_055:0847b14": "閒於報恩藏輪三宿子舍。有法喜而無情怛。君子曰。",
    "X73n1456_055:0847b15": "生之成之。是謂聖善。熏之變之。是謂潔白。世閒慈孝。",
    "X73n1456_055:0847b16": "其海之一漚而已矣。北講之涉天&#x58CD;也。自無極之說",
    "X73n1456_055:0847b17": "華嚴玄談昉也。南禪之反故鼎也。自雲谷之付念佛",
    "X73n1456_055:0847b18": "公案昉也。兩大士口光。交灌師頂。不驚不溢。身恒晏",
    "X73n1456_055:0847b19": "坐華藏道場。而清泰法王。若二法王子。入於淨念猛",
    "X73n1456_055:0847b20": "心。如形斯鑑。其養之專也。乃至行於都市。不見一人。",
    "X73n1456_055:0847b21": "知其解者。以為密雲尚往。他日更於肇公似昔人非",
    "X73n1456_055:0847b22": "昔人義。得未曾有。所謂旋嵐常靜。江河不流。證之目",
    "X73n1456_055:0847b23": "前。一一諦了。而七歲時生來死去之疑。渙然&#x6C37;釋。其",
    "X73n1456_055:0847b24": "偈曰。生死晝夜。水流花謝。今日乃知。鼻孔向下。得宗",
    "X73n1456_055:0847c01": "通之相一。卓錫臺山。略杓岸頭。聞機數反。久乃不聞",
    "X73n1456_055:0847c02": "吹萬之諠。雪窟頭陀。酬對以目。菜&#x7FAE;米汁。旬啖一升。",
    "X73n1456_055:0847c03": "念息塵忘。立而喪我者。不知幾旦暮也。其偈曰。瞥然",
    "X73n1456_055:0847c04": "一念狂心歇。內外根塵俱洞徹。翻身觸破太&#x8657;空。萬",
    "X73n1456_055:0847c05": "象森羅從起滅。得宗通之相二。牢山之會心也。海天",
    "X73n1456_055:0847c06": "雪月。互影交光。三昧現前。無入無出。其偈曰。海湛空",
    "X73n1456_055:0847c07": "澄雪月光。此中凡聖絕行藏。金剛眼突空華落。大地",
    "X73n1456_055:0847c08": "都歸寂滅場。得宗通之相三。又後三年。靜中機發。不",
    "X73n1456_055:0847c09": "因心念。意在舌端。其偈曰。&#x70DF;波日日浸寒空。魚鳥同",
    "X73n1456_055:0847c10": "游一鏡中。夜半忽沉天外月。孤明應自混驪龍。所謂",
    "X73n1456_055:0847c11": "月落後相見。是耶非耶。得宗通之相四。蓋自是迴真",
    "X73n1456_055:0847c12": "入俗。而有省覲之游。妙喜大悟十八。小悟無數。箇中",
    "X73n1456_055:0847c13": "冷煖。惟師自知。意者菩薩根力。次第增上。明妙安樂。",
    "X73n1456_055:0847c14": "恒與王所相應。故華嚴之在筆端也。六字佛名。心手",
    "X73n1456_055:0847c15": "相得。即一點無空過者。而客主周旋。語不愆忘。文無",
    "X73n1456_055:0847c16": "亥豕。妙法蓮華。回向 慈聖。亦若是則已矣。臺山無",
    "X73n1456_055:0847c17": "遮之會。日更供具。席以半千。坐滿萬人。皆師陰為擘",
    "X73n1456_055:0847c18": "畫。如時而給。剝啄無聲。所與首事妙峰登公。了不知",
    "X73n1456_055:0847c19": "其來處。當事之嚴。不交睫者九旬。以水代&#x98F1;者七日。",
    "X73n1456_055:0847c20": "其去以匝月息者也。借曰壯齡。則耄期而徑余邑屋",
    "X73n1456_055:0847c21": "矣。雲興瓶瀉。脅罕至席。不睹其倦於勤也。嘗閒行海",
    "X73n1456_055:0847c22": "南。訪子瞻寂音故蹟。而望郡城生氣。獨據西隅。趣行",
    "X73n1456_055:0847c23": "北渡。而瓊州地震。存毀具如師言。永嘉詮定。初曰引",
    "X73n1456_055:0847c24": "起。後曰辦事。師其二之中乎。臺山之悟。四顧無所咨",
    "X73n1456_055:0848a01": "決。而以現量寓目首楞嚴王。八閱月無用心處。其在",
    "X73n1456_055:0848a02": "那羅延窟。則楞嚴懸鏡。半燭而成。亦無用心處。門人",
    "X73n1456_055:0848a03": "曰。盍使一一文句。消歸觀心。師頷之。楞嚴之有通議。",
    "X73n1456_055:0848a04": "自此昉也。嘗以四法界觀。說法華于嶺南。至現寶塔",
    "X73n1456_055:0848a05": "品。喟然嘆曰。佛意要指娑婆人人目前即華藏。然須",
    "X73n1456_055:0848a06": "三變淨土者。曲為鈍根漸示一班耳。從是法華之有",
    "X73n1456_055:0848a07": "擊節。有品節。有通議。自此昉也。折蘆孤唱。楞伽握符。",
    "X73n1456_055:0848a08": "栽松代興。金剛司契。而師照以楞嚴之鏡。則無門之",
    "X73n1456_055:0848a09": "門。無住之住。皆若有啟其鐍者。以故楞伽筆記。和人",
    "X73n1456_055:0848a10": "目為流徵之音。而金剛決疑。則雖空生再來。固當相",
    "X73n1456_055:0848a11": "視而笑。華嚴一宗。往往迷清涼之廣。而耽方山之略。",
    "X73n1456_055:0848a12": "不知廣之可以略也。五乳一關。三周寒暑。疏之綱要。",
    "X73n1456_055:0848a13": "其將與合論並珍。如是種種說通之相。布在方策。&#x89A9;",
    "X73n1456_055:0848a14": "&#x70DF;悟火。宗通歷然。誰謂與不傳者俱往。而法雲之漏。",
    "X73n1456_055:0848a15": "刻之以香。課佛名日至數萬。圓頓交參。禪土雙妙。兩",
    "X73n1456_055:0848a16": "大士最初結束。撩起便行。直向山眉海目。繞錫三周。",
    "X73n1456_055:0848a17": "作一宿覺。豈不真勇邁終古大丈夫哉。韋編珠笈。初",
    "X73n1456_055:0848a18": "以為前茅。中以為副乘。卒以為輔車。於是作中庸直",
    "X73n1456_055:0848a19": "指。大學決疑。著春秋左氏心法。道德南華內篇。為智",
    "X73n1456_055:0848a20": "度善巧。而鬼神情狀表章。丘明曰。夫夫冥參魯竺之",
    "X73n1456_055:0848a21": "心法也。東奧周參知。舉大易通乎晝夜之道而知以",
    "X73n1456_055:0848a22": "質師。曰是吾宗所謂不屬生死一著子也。參知躍然。",
    "X73n1456_055:0848a23": "更為諸弟子暢其玄義。而師以西伯為東諸侯主矣。",
    "X73n1456_055:0848a24": "蓋西林翁嘗鈍置師以世諦使侍&#x7690;比。故於二酉多",
    "X73n1456_055:0848b01": "所漁獵。法書韻語。少作功力。美秀夙成。事辭之文。居",
    "X73n1456_055:0848b02": "然良史。而非滿字莊嚴。一乘鼓吹。無述也。王大司徒",
    "X73n1456_055:0848b03": "弇州。屬以慧業建[索-糸+((處-虍)/木)]。得其所謂夷然不屑。厥仲奉嘗",
    "X73n1456_055:0848b04": "贈以晤言曰。可知王逸少。名理讓支公。而汪左司馬",
    "X73n1456_055:0848b05": "南溟。則悲五宗衰相。聲輓力推。岌岌乎為徑山中峰",
    "X73n1456_055:0848b06": "之室佹得之矣。伏牛法光和尚。師目之宗門香象。自",
    "X73n1456_055:0848b07": "慶小穴小友畜師。勉以離心意識參。出聖凡路學。而",
    "X73n1456_055:0848b08": "師時已得肇公意旨。北臺□影師言庶幾。獨怪其吟",
    "X73n1456_055:0848b09": "哦不停以為魔著。閒而請焉。報言驟發悟機。而有物",
    "X73n1456_055:0848b10": "據我舌本。爾時恨不遭鉗錘毒手痛棒。熟眠以至此",
    "X73n1456_055:0848b11": "耳。師心識焉。&#x8218;於胡臬憲順菴之署。強可覓句。遂不",
    "X73n1456_055:0848b12": "得休。念光師之魔。且至寢不成寐。跏趺坐忘。起問居",
    "X73n1456_055:0848b13": "諸。而數盈於把矣。故終其身於無礙辯才而得自在。",
    "X73n1456_055:0848b14": "師之升聞於 慈聖也。為 聖躬禱也。其作無遮道",
    "X73n1456_055:0848b15": "場也。為 皇儲禱也。居一年。 貞皇應河清之瑞而",
    "X73n1456_055:0848b16": "誕。唱導之侶。妙峰大方。咸被寵錫。而獨師逃之海&#x6FF5;。",
    "X73n1456_055:0848b17": "求華嚴菩薩住處。所謂那羅延窟而谷隱焉。 慈聖",
    "X73n1456_055:0848b18": "多之。建寶坊於西山。以召而弗之敢往也。 賜金百",
    "X73n1456_055:0848b19": "五十鎰。以繕阿蘭。而弗之敢拜也。無已。請如漢汲黯",
    "X73n1456_055:0848b20": "矯制事。果山以東。緇黃鰥寡。囚繫之腹。而有司者策",
    "X73n1456_055:0848b21": "書以報。 慈聖愈益多之。藏函 寶璽。有隕自天。以",
    "X73n1456_055:0848b22": "草昧故庋於他。已又 &#x52C5;宮婇之勝任者。布金有差。",
    "X73n1456_055:0848b23": "而觀音菴之廢墟。 賜額尚方。稱海印禪寺矣。於是",
    "X73n1456_055:0848b24": "有挾隆隆而耽視茲土者。號無賴黃冠百餘輩。稱引",
    "X73n1456_055:0848c01": "宋七真故宇。以為訟端。萊守有聞於李中丞。將致辟。",
    "X73n1456_055:0848c02": "而首難者。露刃偪師。談笑道之立解。偕行數百武。其",
    "X73n1456_055:0848c03": "黨疑與師購。將倒戈。師更與入市。啖以瓜果。一郡盡",
    "X73n1456_055:0848c04": "讙。謂方士殺僧矣。師乃明其不然。即渠魁無使滅耳。",
    "X73n1456_055:0848c05": "[0848c05] 第盡驅越境而已。其以德報怨類此。而往者報恩殿",
    "X73n1456_055:0848c06": "廊之燼也。師與雪浪恩公。矢以一期戮力。及奉 &#x52C5;",
    "X73n1456_055:0848c07": "藏還寺。而舍利窣堵。出光明橋以迎貝[疊*毛]。師因入謝。",
    "X73n1456_055:0848c08": "請 慈聖日減膳饈。需隆棟。久之事有端矣。戒於島",
    "X73n1456_055:0848c09": "夷。遂不果。而中貴人之與轉藏輪者。嘗以&#x7726;睚得過。",
    "X73n1456_055:0848c10": " 上左右眾鑠之。謂其監緣飾佛事。多壑帑金。而詐",
    "X73n1456_055:0848c11": "稱黃冠。摭己事鳴登聞以訟。有 旨逮師。及中貴人",
    "X73n1456_055:0848c12": "對簿 詔獄。師內空其心。而外侃侃言事。請覈內府。",
    "X73n1456_055:0848c13": "則賑饑之籍固在。而他無所得其漏卮。釋憾於中貴",
    "X73n1456_055:0848c14": "人者。本不欲患師。更以所稔顛末具廣貞狀。 上意",
    "X73n1456_055:0848c15": "浸解。坐私建梵剎。戌之雷陽。而諸剎之蒙悉檀於",
    "X73n1456_055:0848c16": " 慈聖者。雖往來厲而億無喪矣。故相張洪陽先生。稱",
    "X73n1456_055:0848c17": "其難棄能棄。難忍能忍。以能幽贊 神廟之孝。為",
    "X73n1456_055:0848c18": " 社稷功。亮夫。師於般若香光。固是雲谷老人。安上鼻",
    "X73n1456_055:0848c19": "孔。臨岐偪拶。亦自不無妙峰恩公一臂。臺山遂作。暮",
    "X73n1456_055:0848c20": "雲春樹。清風匝地。何之非早歲塤[壉-豕+巾]。而師所描邈於",
    "X73n1456_055:0848c21": "飛雪之鑪。運風之斤。狎主之歃。亦不啻三鎧甲龍。從",
    "X73n1456_055:0848c22": "涅槃起矣。紫柏大師。於世罕所許可。而獨輕千里之",
    "X73n1456_055:0848c23": "駕於堅牢。晉琬公塔院之會。送難通理。一坐四旬於",
    "X73n1456_055:0848c24": "宇內。法喜無兩。其示寂圜扉。雖魍魎輩毒於含沙。而",
    "X73n1456_055:0849a01": "本所懷來。固未嘗不在雷陽棨戟之下也。雙徑之遊",
    "X73n1456_055:0849a02": "雖微上首鎧公。固當己事遄往。愆期有待。而適會紫",
    "X73n1456_055:0849a03": "柏。以舍利遷。爰及闍維。銘諸堅白。其斯以為方外素",
    "X73n1456_055:0849a04": "交。揚厲雲棲。證知吾師蓮祖。為法華地湧中人。而浮",
    "X73n1456_055:0849a05": "山朗目智公。亦以旋陀羅尼。與作點睛手。則予小子",
    "X73n1456_055:0849a06": "賓。竊負法壘蝥弧。漸騰而附青雲上矣。師謂紫柏瀾",
    "X73n1456_055:0849a07": "之濁矣。維泉之昧。及吾兩人之未髦也。左提右挈。以",
    "X73n1456_055:0849a08": "為曹溪滌除。宗門其有興乎。左股既夷。壯馬是急。故",
    "X73n1456_055:0849a09": "紫柏自曹溪如燕。而師度嶺已還。乃心罔不在祖窟。",
    "X73n1456_055:0849a10": "筮之以周臬憲海門。而曹溪志成。鎮之以戴制臺。而",
    "X73n1456_055:0849a11": "屠沽之肆一灑。狙獪虎冠。兵奴我苾&#x84AD;。蠶食我疆里",
    "X73n1456_055:0849a12": "者。令不崇朝。烏散鬼匿。招提改觀。於是乎範之以律",
    "X73n1456_055:0849a13": "儀。經之以出入。守之以典籍。潤之以法流。育之以義",
    "X73n1456_055:0849a14": "學。如是者數年。寶坊輪奐。浸假若新。最後有事於大",
    "X73n1456_055:0849a15": "雄寶殿。而一二黠悍師&#x8827;。惡其害己。歙張&#x7FA3;譟。將以",
    "X73n1456_055:0849a16": "一矢加遺。而師方晏坐。誦金剛般若。深解義趣。愉愉",
    "X73n1456_055:0849a17": "如也。譟者心怍。已退而不釋然。乃因制府之罷。誣師",
    "X73n1456_055:0849a18": "掠用常住物。愬御史臺。流寓二年。司理錫之鞶帶。直",
    "X73n1456_055:0849a19": "指弗是也。下郡徵典守節符會之。秋毫無爽。乃褫訟",
    "X73n1456_055:0849a20": "者服以竄。而曹溪之蠱裕矣。師之少也。受遺西林翁。",
    "X73n1456_055:0849a21": "獨以心計償兩世逋負緡至千。於無遮之會。而竣籍",
    "X73n1456_055:0849a22": "其羨。以[田/廾]塔院寺主大方貲至萬。知以恬養。勞以謙",
    "X73n1456_055:0849a23": "牧。發機於所不得已。而藏用於所不可知。驥稱其德。",
    "X73n1456_055:0849a24": "而力倍凡馬無算矣。雖報恩之籌以師命輟。海印之",
    "X73n1456_055:0849b01": "績以城社隳。南華之墉以裨販圮。而師惟心之土。悲",
    "X73n1456_055:0849b02": "智妙嚴。豈復有乏少耶。貴璫之濫於榷也。藪盜叢姦。",
    "X73n1456_055:0849b03": "不可嚮邇。差幸有浮慕於福田。而師受戴制臺請。與",
    "X73n1456_055:0849b04": "為嬰兒。其應如響。於是稅使者窘於至期。迫不得所",
    "X73n1456_055:0849b05": "欲。而黃白之冶。受成有司。民不知有履尾之咥。白艚",
    "X73n1456_055:0849b06": "遺粟食民而騰粵糴。邦人患之。而戴公胤子。將歸溫",
    "X73n1456_055:0849b07": "陵。其行也。與白艚會。於時榷使有憾於將軍。則多族",
    "X73n1456_055:0849b08": "市井豪讙以媚&#x7AC8;。冑士之告急於師者再矣。師方安",
    "X73n1456_055:0849b09": "居。扉為之啟。從容諭眾。而欲得賤糴耶。今罪在大辟。",
    "X73n1456_055:0849b10": "糴雖賤。誰當食者。眾怒少怠。而急白榷使者出令。寧",
    "X73n1456_055:0849b11": "反側心。且明非胤子之過。匡圉&#x95B4;然。蓋師輕身以先",
    "X73n1456_055:0849b12": "持戟。使師&#x6D96;大鑒宗盟。而師脫載鬼之弧。納用缶之",
    "X73n1456_055:0849b13": "牖無烈俠氣。有烈俠功。所謂動刀甚微。謋然已解。進",
    "X73n1456_055:0849b14": "乎技矣。師毗尼純白。廉而不劌。門庭在雲棲紫柏之",
    "X73n1456_055:0849b15": "閒。德充之符。逅之而慢幢折。疑城頹。瞋劍墮。出要咨",
    "X73n1456_055:0849b16": "諏。不惜四楞著地。惻乎惟恐人之不有之也。蹤蹟半",
    "X73n1456_055:0849b17": "天下。所至登羯摩之壇。升白椎之座。以數十會計。東",
    "X73n1456_055:0849b18": "齊南越。法化久湮。佛種幾斷。而自其得師也。若醯雞",
    "X73n1456_055:0849b19": "之&#x89A9;天地。熏於二嚴。誓於九品。乃至盂蘭放生。諸白",
    "X73n1456_055:0849b20": "淨行。無冠笄童耄翕如也。別傳之宗。時復為利根者",
    "X73n1456_055:0849b21": "賈勇而齒牙無畏。投芥於鍼。使清涼之區。乃得遵",
    "X73n1456_055:0849b22": " 累朝憲章。弛於任土。而大木終其天年。為官家佛法",
    "X73n1456_055:0849b23": "僧物。寺主取大邑人。無災用脫桎梏。居然五天之郛",
    "X73n1456_055:0849b24": "一郟鄏矣。 今上毓於青宮。 詔戍士之老疾詿誤",
    "X73n1456_055:0849c01": "者。陳情而宥。師有二焉。首尾覈奏。凡六年。乃聽自恣。",
    "X73n1456_055:0849c02": "而 慈聖之為 孝定也。臨於湘東。大作佛事。然後",
    "X73n1456_055:0849c03": "免妙喜之冠。反棲賢之圉。而師初行&#x811A;時。所銘一&#x9262;",
    "X73n1456_055:0849c04": "一衲。雖豐城之與延津弗若矣。師所莫逆。海內賢豪。",
    "X73n1456_055:0849c05": "無慮百數。而天隨風負。則北之胡。南之戴為尤。湖東",
    "X73n1456_055:0849c06": "練若以曾儀部金簡。為三年淹。五乳十檀。則汪少司",
    "X73n1456_055:0849c07": "馬靜峰。執其牛耳。是時名剎之&#x8657;左者。桐鄉之浮渡",
    "X73n1456_055:0849c08": "以堂。金沙之東禪以構。其曰麈尾是瞻。武陵雲棲。則",
    "X73n1456_055:0849c09": "萃通國之懽。以請禪講勝流。刳心[目*匿]就。美盡東南。而",
    "X73n1456_055:0849c10": "竟為廬阜之岑寂所&#x6244;。已復為曹溪之謳吟所吸。人",
    "X73n1456_055:0849c11": "以為疲於津梁。而師固未嘗下臺山之座也。縱其樂",
    "X73n1456_055:0849c12": "說無礙之辯。曲示單傳。而鎔入一塵法界。似圭峰。解",
    "X73n1456_055:0849c13": "脫於文字般若。而多得世閒障難。似覺範。森羅萬行。",
    "X73n1456_055:0849c14": "以宗一心。而嚴無生往生之土。又似永明。雖正令寂",
    "X73n1456_055:0849c15": "寥。稍似婆心太熱。亦或觀時逗根。不忍法堂前草深",
    "X73n1456_055:0849c16": "一丈耳。先甲曰辛。以革其面。後甲曰丙。以蔚其文。二",
    "X73n1456_055:0849c17": "十年以來。飲光之華。往往於吳楚閒振其夕秀。瀹曹",
    "X73n1456_055:0849c18": "源者。豈曰無庸。師可報紫柏於淨土矣。書華嚴時。夢",
    "X73n1456_055:0849c19": "與登公謁清涼國師於金剛之窟。而慈氏法王。亦乘",
    "X73n1456_055:0849c20": "率陀樓閣。影現夢心。錫以策文曰。分別是識。不分別",
    "X73n1456_055:0849c21": "是智。依識染。依智淨。染有生死。淨無諸佛。佩斯印也。",
    "X73n1456_055:0849c22": "以游世閒。所謂善能分別一切法。於第一義而不動。",
    "X73n1456_055:0849c23": "蓋師之所從來深遠矣。年譜之筆。絕於癸亥。而專以",
    "X73n1456_055:0849c24": "法施為心。六字其末後句也。前化及之三旬。&#x5FA7;謝申",
    "X73n1456_055:0850a01": "警。若將遠行。且各留楮墨為別眾以師眷眷法雲也。",
    "X73n1456_055:0850a02": "判袂玄圃。而小不豫矣。侍者以遺教請。至心念佛而",
    "X73n1456_055:0850a03": "外。無他囑也。初度欲臨。而張韶州奉紫叵羅衣為壽。",
    "X73n1456_055:0850a04": "清言浹日。歡若生平。日中而驪駒叱馭。日晡而白牛",
    "X73n1456_055:0850a05": "說駕矣。二時暖於頂。三日汗濡於鼻。&#x89A9;貌如生。而遙",
    "X73n1456_055:0850a06": "&#x66EF;其瑞相者。謂招提且火。最後供通曰。內外諸法。空",
    "X73n1456_055:0850a07": "洞一如。何去來之足問。然則參雲谷時。所&#x89A9;三聖。對",
    "X73n1456_055:0850a08": "現色身。漚滅空澄。了無所得。永明有言。生則決定生。",
    "X73n1456_055:0850a09": "去則實不去。剎那際中。去齊而送者徙市。去越而慕",
    "X73n1456_055:0850a10": "者傾都。去震旦而哀者撼丘陵。榮者雕金石。如夢乍",
    "X73n1456_055:0850a11": "醒。不消一咄矣。緣熏習影。重重無盡。而出纏弟子曰。",
    "X73n1456_055:0850a12": "福善某某等。在纏弟子曰。即墨黃生納善某某等。五",
    "X73n1456_055:0850a13": "羊馮生昌歷某某等。服勤請事。助轉法輪。皆其盛者",
    "X73n1456_055:0850a14": "也。於師臺山願文四攝眾中。固是恒河沙一數。而黃",
    "X73n1456_055:0850a15": "生剜臂為燈。以蘄反錫。痂瘢作大悲形。衣髮皆具。首",
    "X73n1456_055:0850a16": "楞嚴觀。晝夜一蒲。勤勇坐脫。可謂奇中倍人。下逮余",
    "X73n1456_055:0850a17": "小子賓。啖法乳於名字之初。灑心血於窣堵之後。雖",
    "X73n1456_055:0850a18": "步趨未也。共相與力。倘亦有不可思議者焉。師瑰意",
    "X73n1456_055:0850a19": "奇行。著於年譜。不可殫書。所著復有心經直說。圓覺",
    "X73n1456_055:0850a20": "經解。起信疏略。起信直解。百法規矩直解。性相通說。",
    "X73n1456_055:0850a21": "肇論註。八十八祖傳贊。方便語。參禪切要。觀老莊影",
    "X73n1456_055:0850a22": "響論。憨山緒言。夢遊集若干卷。並行於世。銘曰。 &#x89A9;",
    "X73n1456_055:0850a23": "師舌相。渝三紀而不能挈其廣長。摸師眉毛。&#x4E98;三旬",
    "X73n1456_055:0850a24": "而不能知其在亡。聽之以心兮。失嚬呻之師子。游之",
    "X73n1456_055:0850b01": "以目兮。得迴旋之象王。其語無聲。其默孔揚。其形不",
    "X73n1456_055:0850b02": "疲。其神不傷。璞三刖而為璽。金百煉而彌剛。禮師塔",
    "X73n1456_055:0850b03": "也。皮相者以為化城之幻&#x8FF9;。而心服者以為寶所之",
    "X73n1456_055:0850b04": "慈航。 賜進士出身左春坊。左諭德兼翰林院侍讀。",
    "X73n1456_055:0850b05": "菩薩戒弟子皖舒廣瀹吳應賓頓首拜譔。",
    "X73n1456_055:0850b06": "大明海印憨山大師廬山五乳峰塔銘",
    "X73n1456_055:0850b07": "[0850b07] 我 神宗顯皇帝。握金輪以御世。推 慈聖皇太后",
    "X73n1456_055:0850b08": "之志。崇奉三寶。以隆顧養。 上春秋鼎盛。前星未耀。",
    "X73n1456_055:0850b09": " 慈聖以為憂。建祈儲道場於五臺山。妙峰登公。與",
    "X73n1456_055:0850b10": "憨山大師。實主其事。 光宗貞皇帝。遂應期而生。於",
    "X73n1456_055:0850b11": "是二公名聞九重。如優曇&#x9262;華。應現天際。妙峰不出",
    "X73n1456_055:0850b12": "王舍城。大作佛事。而大師有雷陽之行。其機緣所至。",
    "X73n1456_055:0850b13": "橫見側出。固非凡情之可得而測也。大師之遷化於",
    "X73n1456_055:0850b14": "曹溪也。大宗伯宣化蕭公。親見其異。為余道之。已而",
    "X73n1456_055:0850b15": "南海陳迪祥。以行狀來謁余表塔。余曰。有吾師宣化",
    "X73n1456_055:0850b16": "公在。他日請為第二&#x7891;。又明年乙丑。其弟子居廬山",
    "X73n1456_055:0850b17": "者曰福善。奉全身。歸五乳。而留爪髮於曹溪。走書來",
    "X73n1456_055:0850b18": "告曰。大師東遊。得子而&#x6199;曰。剎竿不憂倒&#x5374;矣。燈&#x70A7;",
    "X73n1456_055:0850b19": "月落。晤言亹亹。所以付囑者甚至。塔前之銘。非子誰",
    "X73n1456_055:0850b20": "宜為。余何敢復辭。謹按師諱德清。族蔡氏。全椒人也。",
    "X73n1456_055:0850b21": "父彥高。母洪氏。夢大士抱送而生。七歲。叔父死。屍於",
    "X73n1456_055:0850b22": "&#x7240;。問母從何處去。即抱死生去來之疑。九歲。能誦普",
    "X73n1456_055:0850b23": "門品。年十二。辭親入報恩寺。依西林和尚。內江趙文",
    "X73n1456_055:0850b24": "肅公。摩其頂曰。兒他日人天師也。十九祝髮。受具戒",
    "X73n1456_055:0850c01": "於無極某公。聽講華嚴玄談。至十玄門。海印森羅常",
    "X73n1456_055:0850c02": "住處。悟法界圓融無盡之旨。慕清涼之為人。字曰澄",
    "X73n1456_055:0850c03": "印。從雲谷會公縛禪於天界寺。發憤參究。疽發於背。",
    "X73n1456_055:0850c04": "禱護伽藍神。願誦華嚴十部。乞假三月以畢禪期。禱",
    "X73n1456_055:0850c05": "已熟寐。晨起而病良已。三月之內。恍在夢中。出行市",
    "X73n1456_055:0850c06": "中。儼如禪坐。不見市有一人也。雪浪恩公。長於師一",
    "X73n1456_055:0850c07": "歲。相依如無著天親。嘉靖丙寅。寺燬於火。誓相與畜",
    "X73n1456_055:0850c08": "德俟時。以期興復。師既巋然出世。而雪浪卒為大論",
    "X73n1456_055:0850c09": "師修治故塔。稍酬誓願焉。師嘗聽講於天界。廁溷清",
    "X73n1456_055:0850c10": "除。了無人蹟。意主東淨者。非常人也。訪之。一黃面病",
    "X73n1456_055:0850c11": "僧。目光激射。遂與定參訪之約。質明則已行矣。即妙",
    "X73n1456_055:0850c12": "峰登公也。師以江南習氣&#x8F2D;暖。宜入冬&#x6C37;夏雪。苦寒",
    "X73n1456_055:0850c13": "不可耐之地。以痛自摩厲。遂飄然北邁。天大雪。乞食",
    "X73n1456_055:0850c14": "廣陵市中曰。吾一&#x9262;足以輕萬鍾矣。抵京師。妙峰衣",
    "X73n1456_055:0850c15": "褐來訪。須髮鬖娑。如河朔估客。師望其眸子識之。相",
    "X73n1456_055:0850c16": "視一笑。參&#x5FA7;融貞公。融無語。惟張目直視。又參笑巖。",
    "X73n1456_055:0850c17": "巖問何方來。曰南方來。巖曰。記得來時路否。曰。一過",
    "X73n1456_055:0850c18": "便休。巖曰。子&#x5374;來處分明。遊盤山至千像峰石室。見",
    "X73n1456_055:0850c19": "不語僧。遂相與樵汲度夏。時萬歷元年癸酉也。明年。",
    "X73n1456_055:0850c20": "偕妙峰結冬蒲&#x5742;。閱物不遷論。至梵志出家。頓了旋",
    "X73n1456_055:0850c21": "嵐偃嶽之旨。作偈曰。死生晝夜。水流花謝。今日方知。",
    "X73n1456_055:0850c22": "鼻孔向下。峰一見遽問師何所得。師曰。夜來見河中",
    "X73n1456_055:0850c23": "兩鐵牛。相&#x9B2C;入水去。至今絕消息。峰曰。且喜有住山",
    "X73n1456_055:0850c24": "本錢矣。遇牛山法光禪師。坐參請益。法光發音如天",
    "X73n1456_055:0851a01": "鼓。師深契之。送師遊五臺詩云。雪中師子騎來看。洞",
    "X73n1456_055:0851a02": "裏潛龍放去休。且曰。知此意否。要公不可捉死蛇耳。",
    "X73n1456_055:0851a03": "師居北臺之龍門。老屋數椽。在萬山&#x6C37;雪中。春夏之",
    "X73n1456_055:0851a04": "交。流澌衝擊。靜中如萬馬馳驟之聲。以問妙峰。峰舉",
    "X73n1456_055:0851a05": "古人三十年聞水聲。不轉意根。當證觀音圓通語。師",
    "X73n1456_055:0851a06": "然之。日尋緣溪橫彴。危坐其上。初則水聲宛然。久之",
    "X73n1456_055:0851a07": "忽然忘身。眾籟&#x95B4;寂。水聲不復聒耳矣。一日粥罷經",
    "X73n1456_055:0851a08": "行。忽立定。光明如大圓鏡。山河大地。影現其中。既覺。",
    "X73n1456_055:0851a09": "身心湛然。了不可得。說偈以頌之。遊雁門。兵使胡君",
    "X73n1456_055:0851a10": "請賦詩。甫搆思。詩句逼塞喉吻。從前記誦見聞。一瞬",
    "X73n1456_055:0851a11": "現前。渾身是口。不能盡吐。師曰。此法光所謂禪病也。",
    "X73n1456_055:0851a12": "惟睡熟可以消之。擁衲跏趺。一坐五晝夜。胡君撼之",
    "X73n1456_055:0851a13": "不動。鳴擊子數聲。乃出定。默坐&#x5374;觀。如出入息。住山",
    "X73n1456_055:0851a14": "行&#x811A;。皆夢中事。其樂無以喻也。還山。刺血書華嚴經。",
    "X73n1456_055:0851a15": "點筆念佛。不廢應對。口誦手畫。歷然分明。&#x96A3;僧異之。",
    "X73n1456_055:0851a16": "率徒眾來相嬲。已皆讚歎而去。嘗夢與妙峰夾侍清",
    "X73n1456_055:0851a17": "涼大師開示。初入法界圓融觀境。隨所演說。其境即",
    "X73n1456_055:0851a18": "現。又夢登彌勒樓閣聞說法。曰。分別是識。無分別是",
    "X73n1456_055:0851a19": "智。依識染。依智淨。染有生死。淨無諸佛。自此識智之",
    "X73n1456_055:0851a20": "分。了然心目也。師既建祈儲道場。遂遠遁東海之牢",
    "X73n1456_055:0851a21": "山。 慈聖命龍華寺僧瑞菴行求得之。遣使再徵不",
    "X73n1456_055:0851a22": "能致。賜內帑三千金。復固辭。使者不敢復命。師曰。古",
    "X73n1456_055:0851a23": "有矯詔賑饑之事。山東歲凶。以此廣 聖慈於饑民。",
    "X73n1456_055:0851a24": "不亦可乎。使者持賑籍還報。 慈聖感歎。率闔宮布",
    "X73n1456_055:0851b01": "金造寺。賜額曰海印。師詣京謝恩。為報恩寺請藏。",
    "X73n1456_055:0851b02": " 上命師齎送。因以便歸省父母。寺塔放光累日。迎經",
    "X73n1456_055:0851b03": "之日。光如浮橋北度。經在塔光中行也。師還。以報恩",
    "X73n1456_055:0851b04": "本末具奏。曰。願日減&#x994D;羞百金。十年工可舉也 慈",
    "X73n1456_055:0851b05": "聖許之。歲乙未。而黃冠之難作。師住山十三年。方便",
    "X73n1456_055:0851b06": "說法。東海彌離車地。咸向三寶。而黃冠以侵占道院。",
    "X73n1456_055:0851b07": "飛章誣奏。有旨逮赴詔獄。先是 慈聖崇信佛乘。敕",
    "X73n1456_055:0851b08": "使四出。中人讒搆。動以煩費為言。 上弗問也。而其",
    "X73n1456_055:0851b09": "語頗聞於外庭。所司遂以師為奇貨。欲因以株連",
    "X73n1456_055:0851b10": " 慈聖左右。并按前後檀施。帑金以數十萬計。拷掠備",
    "X73n1456_055:0851b11": "至。師一無所言。己乃從容仰對曰。公欲某誣服易耳。",
    "X73n1456_055:0851b12": "獄成。將置 聖母何地乎。公所按數十萬在縣官錙",
    "X73n1456_055:0851b13": "銖耳。 主上純孝。度不以錙銖故。傷 聖母心。獄成",
    "X73n1456_055:0851b14": "之後。懼無以謝 聖母。公窮竟此獄。將安歸乎。主者",
    "X73n1456_055:0851b15": "舌吐不能收。乃具獄上。所列惟賑饑三千金。有內庫",
    "X73n1456_055:0851b16": "籍可考。 慈聖及 上皆大喜。坐私造寺院。遣戍雷",
    "X73n1456_055:0851b17": "州。非 上意也。達觀可公。急師之難。將走都門。遇於",
    "X73n1456_055:0851b18": "江上。師曰。君命也。其可違乎。為師作逐客說而別。師",
    "X73n1456_055:0851b19": "度庾嶺。入曹溪。抵五羊。赭衣見&#x7CA4;帥。就編伍於雷州。",
    "X73n1456_055:0851b20": "歲大疫。死者相枕籍。率眾掩薶。作廣薦法會。大雨平",
    "X73n1456_055:0851b21": "地三尺。癘氣立解。參政周君。率學子來扣擊。舉通乎",
    "X73n1456_055:0851b22": "晝夜之道而知發問。師曰。此聖人指示人。要悟不屬",
    "X73n1456_055:0851b23": "生死一著耳。周君憮然擊節。&#x7CA4;之孝秀馮昌歷輩。聞",
    "X73n1456_055:0851b24": "風來歸。師擬大慧冠巾說法。搆禪室於壁壘閒。說法",
    "X73n1456_055:0851c01": "華。至寶塔示現。娑婆華藏。涌現目前。開悟者甚眾。居",
    "X73n1456_055:0851c02": "粵五年。乃克住錫曹溪。歸侵田。斥僦舍。屠門酒肆。蔚",
    "X73n1456_055:0851c03": "為寶坊。緇白坌集。攝折互用。大鑒之道。勃焉中興。甲",
    "X73n1456_055:0851c04": "寅夏。師在湖東。 慈聖賓天。詔至慟哭。披剃返僧服。",
    "X73n1456_055:0851c05": "又二年。念達觀法門死生之誼。赴葬於雙徑。為作茶",
    "X73n1456_055:0851c06": "毗佛事。箴吳越禪人之病。作擔板歌。弔蓮池宏公於",
    "X73n1456_055:0851c07": "雲棲。發揮其密行。以示學者。自吳門返廬山。結庵五",
    "X73n1456_055:0851c08": "乳峰下。效遠公六時刻漏。專修淨業。居四年。復往曹",
    "X73n1456_055:0851c09": "溪。天啟三年癸亥。宣化公赴召來訪。劇談信宿。公謂",
    "X73n1456_055:0851c10": "師色力不難百歲。更坐二十餘夏。如彈指耳。師笑曰。",
    "X73n1456_055:0851c11": "老僧世緣將盡。幻身豈足把翫哉。別五日。果示微疾。",
    "X73n1456_055:0851c12": "韶陽守張君來問。師力辭醫藥。坐語如平時。既別。沐",
    "X73n1456_055:0851c13": "浴焚香。集眾告別。危坐而逝。十月之十一日也。曹溪",
    "X73n1456_055:0851c14": "水忽涸。百鳥哀鳴。夜有光燭天。三日入龕。面顏發紅。",
    "X73n1456_055:0851c15": "鬚髮皆長。鼻端微汗。手足如綿。僧徒驚告。謂師復生。",
    "X73n1456_055:0851c16": "蕭公語余衰老赴闕。跋涉二萬里。何所為哉。天殆使",
    "X73n1456_055:0851c17": "為師作末後證明耳。嗚呼知言哉。師長身魁碩。氣宇",
    "X73n1456_055:0851c18": "堂堂。所至及物利生。機用善巧。如日晅雨潤。加被而",
    "X73n1456_055:0851c19": "人不知。山東再饑。師盡發其囷。親泛舟至遼東糴豆。",
    "X73n1456_055:0851c20": "以賑旁山之民。咸免捐瘠。稅使與粵帥有隙。嗾市民",
    "X73n1456_055:0851c21": "以白艚作難。&#x7FA3;噪圍帥府。師緩頰諭稅使解圍。不動",
    "X73n1456_055:0851c22": "聲色。會城以寧。珠船千艘。罷採不歸。剽掠海上。而開",
    "X73n1456_055:0851c23": "礦之役。繹騷尤甚。採使謁曹溪。師以佛法攝受。徐為",
    "X73n1456_055:0851c24": "言開採利害。由是珠船罷採不入海。而礦額令有司",
    "X73n1456_055:0852a01": "歲解。制府戴公詒書謝曰。吾乃今知佛祖慈悲之廣",
    "X73n1456_055:0852a02": "大也。師為余言居北臺。大雪高於屋數丈。昏夜可鑑",
    "X73n1456_055:0852a03": "毛髮。堅坐待盡。身心瑩然。遲明塔院僧穴雪以入。相",
    "X73n1456_055:0852a04": "攜行雪洞中里許乃出。當詔獄拷治時。忽入禪定。榜",
    "X73n1456_055:0852a05": "箠刺爇。若陷木石。逾年在雷陽。聞侍者趣呼。逮繫毒",
    "X73n1456_055:0852a06": "楚卒發。幾無完膚。此楞伽筆記所由作也。師東遊至",
    "X73n1456_055:0852a07": "嘉興楞嚴寺。萬眾圍繞。有&#x96B7;人如狂易狀。搏顙不已。",
    "X73n1456_055:0852a08": "曰我寺西仲秀才也。身死尚在中陰。聞肉身菩薩出",
    "X73n1456_055:0852a09": "世附&#x96B7;人身求解脫耳。師為說三歸五戒。問解脫否。",
    "X73n1456_055:0852a10": "曰解脫竟。懵然而覺。師之樹大法幢。為人天眼目。豈",
    "X73n1456_055:0852a11": "偶然哉。師世壽七十八。僧臘五十九。前後得度弟子",
    "X73n1456_055:0852a12": "甚眾。從師於獄。職納橐饘者。福善也。終始相依於粵",
    "X73n1456_055:0852a13": "者。善與通&#x70F1;超逸通岸也。貴介子弟。剜臂然燈。以求",
    "X73n1456_055:0852a14": "師道。現大士像於瘡痂中。而坐脫以去者。即墨黃納",
    "X73n1456_055:0852a15": "善也。粵士歸依者。馮昌歷為上首。御史王安舜孝廉",
    "X73n1456_055:0852a16": "劉起相陳迪祥歐文起梁四相龍璋。皆昌歷之徒也。",
    "X73n1456_055:0852a17": "師所著有楞伽筆記。華嚴綱要。楞嚴懸鏡。法華擊節。",
    "X73n1456_055:0852a18": "楞嚴法華通議起信唯識解若干卷。觀老莊影響論。",
    "X73n1456_055:0852a19": "道德經解。大學中庸直指。春秋左氏心法。夢遊集又",
    "X73n1456_055:0852a20": "若干卷。嗟乎。師於世閒文字。豈必不逮古人。有不逮",
    "X73n1456_055:0852a21": "焉。亦糟粕耳。師於出世閒義諦。豈必不合古人。有不",
    "X73n1456_055:0852a22": "合焉。亦皮毛耳。惟師夙乘願輪。以大悲智。入煩惱海。",
    "X73n1456_055:0852a23": "以無畏力。處生死流。隨緣現身。應機接物。末後一著。",
    "X73n1456_055:0852a24": "全體呈露。後五百年。使人知有一大事因緣。是豈可",
    "X73n1456_055:0852b01": "以語言情見。擬議其短長者哉。是故讀師之書。不若",
    "X73n1456_055:0852b02": "聽師之言。聽師之言。又不若周旋瓶錫。夷考其生平。",
    "X73n1456_055:0852b03": "而有以知其願力之所存也。謙益下劣鈍根。荷師記",
    "X73n1456_055:0852b04": "&#x8382;。援据年譜行狀。以書茲石。其詞寧繁而不殺者。欲",
    "X73n1456_055:0852b05": "以示末法之儀的。啟眾生之正信也。銘曰。人生出沒。",
    "X73n1456_055:0852b06": "五濁世閒。生死之涂。屹立重關。重關峻復。誰不退墮。",
    "X73n1456_055:0852b07": "師子奮迅。一擲而過。濟河焚舟。縣車束馬。一&#x9262;飛渡。",
    "X73n1456_055:0852b08": "誰我禦者。&#x6C37;山蟄伏。雪窖沉埋。&#x6C37;解凍釋。水流花開。",
    "X73n1456_055:0852b09": "光明四照。上徹帝閽。榮名利養。匪我思存。震霆赫怒。",
    "X73n1456_055:0852b10": "我性不遷。桁楊木索。說法熾然。覺範朱&#x5D15;。妙喜梅州。",
    "X73n1456_055:0852b11": "雷陽萬里。謂我何求。軍持應器。橫戈杖錫。毀形壞衣。",
    "X73n1456_055:0852b12": "古有遺則。大鑒重徽。靈照不昧。屈昫之衣。如施畫繢。",
    "X73n1456_055:0852b13": "師之示現。如雲出谷。觸石膚寸。雨不待族。雲歸雨藏。",
    "X73n1456_055:0852b14": "山川自如。孰執景光。以窺太&#x8657;。福德巍&#x5CE9;。文句璀璨。",
    "X73n1456_055:0852b15": "視此肉身。等一真幻。匡山不來。曹溪不去。塔光炳然。",
    "X73n1456_055:0852b16": "長照覺路 天啟七年丁卯九月朔常熟幅巾弟子",
    "X73n1456_055:0852b17": "錢謙益謹述。",
    "X73n1456_055:0852b18": "憨山大師傳",
    "X73n1456_055:0852b19": "[0852b19] 師諱德清。全椒人。姓蔡。母洪氏。夢大士攜童子入門。",
    "X73n1456_055:0852b20": "抱之遂娠。及誕。白衣重胞。居常不樂俗。年十二。聞西",
    "X73n1456_055:0852b21": "林和尚有大德。欲往從之。父不聽。母曰。養子從其志。",
    "X73n1456_055:0852b22": "迺送入寺。時無極講經西林。雪浪長師一歲。先依無",
    "X73n1456_055:0852b23": "極。見師如夙契。十九從無極聆華嚴玄談。至十玄門。",
    "X73n1456_055:0852b24": "海印森羅常住處。悟法界圓融無礙之旨。切慕清涼",
    "X73n1456_055:0852c01": "之為人。自字澄印。每於講會。密察方僧可為侶者。一",
    "X73n1456_055:0852c02": "日見後架潔清。思淨頭必非常人。比見乃黃腫病僧。",
    "X73n1456_055:0852c03": "每早起事必辦。不知何時灑埽也。故不寢以偵之。則",
    "X73n1456_055:0852c04": "當眾方放參時。已糞除畢。數日淨頭病。師問安否。答",
    "X73n1456_055:0852c05": "曰。業障身病已難支。而饞病又難當。每見行齋食。恨",
    "X73n1456_055:0852c06": "不俱放下。師袖果餌親之。問其號曰妙峰。蒲州人。因",
    "X73n1456_055:0852c07": "相期結伴為遠遊。既數日則已去矣。更六年。師至長",
    "X73n1456_055:0852c08": "安。有稱鹽客相訪者。長鬚髮。衣褐衣。入門即問認否。",
    "X73n1456_055:0852c09": "師視其兩目。忽記昔天界病淨頭也。云為山陰王請",
    "X73n1456_055:0852c10": " 內藏來。師追妙師至河東。山陰王留結冬。訂刻肇",
    "X73n1456_055:0852c11": "論。向於不遷論。未明旋嵐偃嶽之旨。忽閱梵志自幼",
    "X73n1456_055:0852c12": "出家。白首而歸。鄰人曰。昔人猶在耶。志曰。吾似昔人。",
    "X73n1456_055:0852c13": "非昔人也。豁然了悟。初師方七歲。叔死。叔母撫尸而",
    "X73n1456_055:0852c14": "哭。曰天耶。那裡去也。師愕然。問叔身在此。又往何處。",
    "X73n1456_055:0852c15": "曰死矣。意死向何處去。疑之。未幾次嬸舉子。隨母往",
    "X73n1456_055:0852c16": "視見嬰兒。問母何從入嬸腹中。母拍一掌云。爾從何",
    "X73n1456_055:0852c17": "入爾母腹中耶。又切疑之。自此死去生來之故。耿耿",
    "X73n1456_055:0852c18": "於懷。至是如&#x6C37;澌泮矣。明日妙師問所得。師曰。夜來",
    "X73n1456_055:0852c19": "見河邊兩個鐵牛。相&#x9B2C;入水中去也。至今絕消息。妙",
    "X73n1456_055:0852c20": "師笑曰。且喜有住山本錢矣。時伏牛山法光禪師在",
    "X73n1456_055:0852c21": "王所。示以離心意識參。出凡聖路學。師深領其旨。每",
    "X73n1456_055:0852c22": "歎曰。光師談論。如天鼓音。一日搜師詩讀之。笑曰。何",
    "X73n1456_055:0852c23": "自得此佳句。復笑曰。佳則佳矣。那一竅欠通在。師問",
    "X73n1456_055:0852c24": "和尚通否。曰三十年來。拏龍捉虎。今日草裡走出兔",
    "X73n1456_055:0853a01": "子來下一跳。師曰。和尚不是拏龍捉虎手。光拈拄杖",
    "X73n1456_055:0853a02": "作打勢。師把住以手捋其鬚曰。說是兔子。恰是蝦蟆。",
    "X73n1456_055:0853a03": "光笑休去。一日謂公不必他往。願同老伏牛。是相望",
    "X73n1456_055:0853a04": "也。師同妙師登五臺。光以詩送云。雪中獅子騎來看。",
    "X73n1456_055:0853a05": "洞裏潛龍放去休。問其意曰。要公不捉死蛇耳。師言",
    "X73n1456_055:0853a06": "禪道久無師匠。比見光師。始知有宗門作略。大方主",
    "X73n1456_055:0853a07": "人為卜居北臺之龍門。大風時作。萬竅怒號。意喧之。",
    "X73n1456_055:0853a08": "問妙師。師曰。境自心生。非從外來。古人云。三十年聞",
    "X73n1456_055:0853a09": "水聲。不轉意根。當證觀音耳根圓通。初師日坐溪橋。",
    "X73n1456_055:0853a10": "水聲宛然。久之動念即聞。不動念即不聞。一日忽然",
    "X73n1456_055:0853a11": "忘身。音聲俱寂。自此眾響&#x95B4;然。不復為擾矣。人餉師",
    "X73n1456_055:0853a12": "米三斗。日食麥麩和菜以合米為飲送之。半載有餘",
    "X73n1456_055:0853a13": "糧。偶粥罷經行。忽入定。不見身心。唯一大光明藏。圓",
    "X73n1456_055:0853a14": "滿湛寂。如大圓鏡。山河大地。影現其中。及覺說偈曰。",
    "X73n1456_055:0853a15": "瞥然一念狂心歇。內外根塵俱洞徹。翻身觸破太&#x8657;",
    "X73n1456_055:0853a16": "空。萬象森羅從起滅。時年三十也。悟後無可請益。乃",
    "X73n1456_055:0853a17": "展印楞伽經既夙所未講。但以現量照之。少起識心。",
    "X73n1456_055:0853a18": "即不容思量。如是者八閱月。全經旨趣。了然量中。一",
    "X73n1456_055:0853a19": "夕夢入金剛窟。石門榜大般若寺。見清涼大師。倚臥",
    "X73n1456_055:0853a20": "床上。妙師左侍。師趨入禮拜右立。大師開示初入法",
    "X73n1456_055:0853a21": "界圓融觀境。謂佛剎互入。主伴交參。往來不動之相。",
    "X73n1456_055:0853a22": "纔說其境。其境即現。自知身心交參涉入。妙師問曰。",
    "X73n1456_055:0853a23": "此何境界。大師笑曰。無境界境界。又夢履空上昇。入",
    "X73n1456_055:0853a24": "廣大樓閣。瞻禮彌勒。聞其說曰。分別是識。無分別是",
    "X73n1456_055:0853b01": "智。依識染。依智淨。染有生死。淨無諸佛。自此識智之",
    "X73n1456_055:0853b02": "分。了然心目。萬歷辛巳。 神宗皇帝遣官祈 皇嗣",
    "X73n1456_055:0853b03": "於武當。 皇太后遣官於五臺。就本寺建道場。訖癸",
    "X73n1456_055:0853b04": "未。師以臺山&#x8657;聲難久居。遂蹈東海之上。易號憨山。",
    "X73n1456_055:0853b05": "尋清涼疏。所謂那羅延窟者。即東海牢山也。 聖母",
    "X73n1456_055:0853b06": "以五臺祈嗣之勞。訪求三人。大方妙峰俱至。命龍華",
    "X73n1456_055:0853b07": "寺住持至海上喻師尋建寺西山。期以必往。又發三",
    "X73n1456_055:0853b08": "千金為師建庵。師俱辭。丙戌。 敕頒十五藏經。散施",
    "X73n1456_055:0853b09": "天下名山。 慈聖以其一送東海牢山。無可供奉。命",
    "X73n1456_055:0853b10": "合宮布金修寺。 賜額曰海印。是冬禪室成靜坐。夜",
    "X73n1456_055:0853b11": "起見海。忽身心世界。當下消落。偈曰。海湛空澄雪月",
    "X73n1456_055:0853b12": "光。此中凡聖絕行藏。金剛眼突空花落。大地都歸寂",
    "X73n1456_055:0853b13": "滅場。入室取楞嚴證之。開卷。見汝身汝心。外及山河",
    "X73n1456_055:0853b14": "&#x8657;空大地。咸是妙明真心中物。全經觀境。了然心目。",
    "X73n1456_055:0853b15": "述楞嚴懸鏡一卷。丁亥開堂說戒。四方衲子日益至。",
    "X73n1456_055:0853b16": "作心經直說。以懸鏡文簡。學者不易入。始創意述楞",
    "X73n1456_055:0853b17": "嚴通議。己丑為報恩寺請藏。齋送至龍江。便道省親。",
    "X73n1456_055:0853b18": "且欲重修本寺。師出家處也。乞 聖母日減膳羞百",
    "X73n1456_055:0853b19": "兩。積之三年可舉。 慈聖俞之。甲午冬。入賀 聖節。",
    "X73n1456_055:0853b20": "命說戒於慈壽寺。再請舉修報恩寺。 上命徐俟明",
    "X73n1456_055:0853b21": "年。乙未逮師。先是 上數惡內使。以佛事請用太煩。",
    "X73n1456_055:0853b22": "偶以他故觸 聖怒。有忌送經使者。因之發難。遂假",
    "X73n1456_055:0853b23": "前方士流言。擊登聞鼓以進。下鎮撫司獄。望風旨者。",
    "X73n1456_055:0853b24": "盡令疏向所出諸名山施資十數萬計嚴訊之。師曰。",
    "X73n1456_055:0853c01": "媿為僧無以報 國恩。今安惜一死。以傷 皇上之",
    "X73n1456_055:0853c02": "大孝乎。即曲意妄承奉。非臣子所以愛君之心也。有",
    "X73n1456_055:0853c03": "死而已。止供前施七百餘金。而前所辭建庵金。使者",
    "X73n1456_055:0853c04": "不敢復命。師曰。古人矯詔濟饑。今歲凶何不廣 聖",
    "X73n1456_055:0853c05": "慈饑民乎。令僧與使者遍散之。僧道孤老獄囚。各取",
    "X73n1456_055:0853c06": "所司印籍以復。至是請覈內支籍。代賑之外無他。",
    "X73n1456_055:0853c07": " 上意解。時相國洪陽張公。暨諸當事。營救甚力。後張",
    "X73n1456_055:0853c08": "語人曰。人知憨公為大善知識。不知有社稷陰功也。",
    "X73n1456_055:0853c09": "眾聞之悚然。出獄戍雷州。侍御樊公繼謫。問雷陽風",
    "X73n1456_055:0853c10": "景何如。師方註楞伽經。拈卷示之曰。此雷陽風景也。",
    "X73n1456_055:0853c11": "督府命住曹溪。闢堂濬源。行化之外。普潤枯瘠。癸卯",
    "X73n1456_055:0853c12": "達觀在京師。適妖書發難。下 詔獄訊。以為師之故。",
    "X73n1456_055:0853c13": "檄還戍所。因憶達師云。楞嚴說七趣因果。世書無對",
    "X73n1456_055:0853c14": "解者。師云。春秋乃明明因果之書耳。遂著春秋左氏",
    "X73n1456_055:0853c15": "心法。乙巳渡瓊海。夜望郡城氣索然。遂行。謂眾曰。瓊",
    "X73n1456_055:0853c16": "城將有災。行後。地大震。陷城東隅暨官民廬舍。仆明",
    "X73n1456_055:0853c17": "昌塔。壓碎師所寓樓。先時郡士大夫競留師。師不止",
    "X73n1456_055:0853c18": "故免。丙午遇赦。癸丑至衡陽。遊南嶽。禮八十八祖道",
    "X73n1456_055:0853c19": "影。丙辰登匡山。避暑金竹坪。註肇論。僧某以五乳貽。",
    "X73n1456_055:0853c20": "師喜其境幽。將投老焉。為達觀茶毗。手拾靈骨。藏於",
    "X73n1456_055:0853c21": "文殊臺。丁巳下山。弔雲棲說法淨慈之宗鏡堂。日遶",
    "X73n1456_055:0853c22": "千指。歸閉關謝眾。效遠公六時刻香代漏。專心淨業。",
    "X73n1456_055:0853c23": "著華嚴綱要。重述圓覺起信直解。莊子內篇註。&#x7CA4;方",
    "X73n1456_055:0853c24": "伯吳公暨諸弟子。固請。復至曹溪者三。壬戌冬至為",
    "X73n1456_055:0854a01": "弟子戒期。講楞嚴起信諸經論。晚參示眾云。老人穩",
    "X73n1456_055:0854a02": "坐匡廬。今日踰河越嶺。為著甚麼。爾曹慎毋作容易",
    "X73n1456_055:0854a03": "想也。癸亥冬十月。示微疾。韶陽太守挾醫問疾。師不",
    "X73n1456_055:0854a04": "御。侍者請垂一言。師曰。金口所演。尚成故紙。我又何",
    "X73n1456_055:0854a05": "為。自後不語。端坐而逝。初。外道羅清。以其教遍行東",
    "X73n1456_055:0854a06": "方。絕不知有佛法。師居東漸久。其長率眾來歸。開講",
    "X73n1456_055:0854a07": "大化。遂遍東海。嶺南佛法久廢。海門周公攝南韶。集",
    "X73n1456_055:0854a08": "諸子問道於師。周鼎石問通乎晝夜之道而知。師答",
    "X73n1456_055:0854a09": "此聖人指人要悟。不屬生死一著。公擊節歎服。有龍",
    "X73n1456_055:0854a10": "璋者。聞師論心異之。歸謂其友馮昌歷曰。北來禪師。",
    "X73n1456_055:0854a11": "說法甚奇特。因共請益。師開示以向上事。諦信不疑。",
    "X73n1456_055:0854a12": "自是王侍御安舜歐文起梁四相等。相率歸依。士人",
    "X73n1456_055:0854a13": "向慕。法化大行。雖上下崇禮。奉為法王。而有為之事。",
    "X73n1456_055:0854a14": "雀角至再。然當事有結轖。則必乞師解之。稅使者惡",
    "X73n1456_055:0854a15": "大將軍因粵苦閩艚運米。新督席閩人也。公子舟次",
    "X73n1456_055:0854a16": "白艚之旁。藉口以大將軍資。公子行。鬨士民數千人。",
    "X73n1456_055:0854a17": "沉公子舟。持戈圍帥府甚急。帥令中軍詣關。涕泣求",
    "X73n1456_055:0854a18": "救。師遂破關往謁。從容開曉。使者悟。俾散亂民。師先",
    "X73n1456_055:0854a19": "往大言於眾曰。諸君所為。欲食賤米耳。今犯大法。當",
    "X73n1456_055:0854a20": "取死。即有賤米。誰食之耶。圍乃解。會城以寧復甦採",
    "X73n1456_055:0854a21": "珠之擾。其在東海。 敕賜殿成。勢家冀奪道場。搆方",
    "X73n1456_055:0854a22": "外黃冠。稱侵其道院事。下菜州。無賴數百。喧競合圍。",
    "X73n1456_055:0854a23": "師令侍者他往。獨。徐行其中。首一人舞銅牌利刃。出",
    "X73n1456_055:0854a24": "其鞘。擬殺師。師笑視之曰。爾殺人何以自處。其人氣",
    "X73n1456_055:0854b01": "索。收牌刀。圍行城外二里許。將東西行。師躊躇。請首",
    "X73n1456_055:0854b02": "者同至寓處。閉門解衣磅&#x7934;。談笑自若。取瓜果共噉",
    "X73n1456_055:0854b03": "之。一市喧云。方士殺僧矣。太守遣多役捕之。彼眾惶",
    "X73n1456_055:0854b04": "懼。皆叩首求解。師曰。爾勿懼。亦勿辯。第聽吾言。太守",
    "X73n1456_055:0854b05": "問狂徒殺僧耶。師曰。未也。來捕時。僧方與彼同食瓜",
    "X73n1456_055:0854b06": "果耳。太守曰。何鬨。曰。市鬨耳。太守命三木。師曰。將欲",
    "X73n1456_055:0854b07": "散之。乃故拘之耶。太守悟。但令地方驅之。不三日盡",
    "X73n1456_055:0854b08": "解散。師於詩文天才駿發。少年入長安。王元美諄諄",
    "X73n1456_055:0854b09": "誨以詩法。師不答。瞠目視之。敬美一見笑曰。阿哥輸",
    "X73n1456_055:0854b10": "&#x5374;維摩了也。 論曰。莊生云。以聖人之學。教聖人之",
    "X73n1456_055:0854b11": "才。其亦庶乎其可矣。余以辛酉入五乳。訪師者三。語",
    "X73n1456_055:0854b12": "甚洽。余謂師用世異才也。贈以詩曰。出世還應用世",
    "X73n1456_055:0854b13": "人。師不語。其意深自得。又謂師老矣。何不加意嗣人。",
    "X73n1456_055:0854b14": "答云。須其人精心求之。我求何益。初師在海上。即墨",
    "X73n1456_055:0854b15": "黃生納善。年十九。參究堅切。&#x8107;不至席。對大士破臂",
    "X73n1456_055:0854b16": "然燈。保師速還。火發瘡痛。日夜危坐。持觀音大士名。",
    "X73n1456_055:0854b17": "三月乃愈。痂痕結大士像。眉目身衣。宛然如畫。求隨",
    "X73n1456_055:0854b18": "師出家。師不許。生乃曰。弟子打箇觔斗來。師又何能",
    "X73n1456_055:0854b19": "止我乎。又明年。竟坐脫。此豈所謂其人耶。非耶。其在",
    "X73n1456_055:0854b20": "嶺南則馮昌歷。五乳之患難不二者為福善 賜進",
    "X73n1456_055:0854b21": "士出身廣東等處提刑按察司按察使會稽陸夢龍",
    "X73n1456_055:0854b22": "君啟撰。",
    "X73n1456_055:0854b23": "憨山大師塔院&#x7891;記",
    "X73n1456_055:0854b24": "[0854b24] 嶺南無佛。五祖所譏。而能大師出其無根之智。剖三",
    "X73n1456_055:0854c01": "光而&#x5257;五嶽。掃軌易嚮。以師百世。何其盛也。玄風既",
    "X73n1456_055:0854c02": "衰。法地亦墜。積劫之因。是為闢始。師與達觀滌源曹",
    "X73n1456_055:0854c03": "溪之盟。結想未紓。師乃被難。達觀聞之驚曰。憨公已",
    "X73n1456_055:0854c04": "矣。此願曷酬。而師以 主恩佛佑。流宥五刑。適赴其",
    "X73n1456_055:0854c05": "地。雖業累所纏。然亦因緣之願力也。初至解紛上將",
    "X73n1456_055:0854c06": "督府德之。願為護法。先時道場土宇。割裂侵并。流徒",
    "X73n1456_055:0854c07": "肆為屠沽。至是檄縣。期以三日盡之。因謂師六祖腥",
    "X73n1456_055:0854c08": "羶。已為滌然。生靈塗炭。請師救濟。其一珠船千艘。皆",
    "X73n1456_055:0854c09": "海上巨盜。資以 欽採之勢。踰期不歸。橫掠海上。吏",
    "X73n1456_055:0854c10": "不能制。其一礦役暴橫。掘墓破居。師乃徐動榷使。啟",
    "X73n1456_055:0854c11": "誘信心。嚴約珠船。徹所遣役。歸有司歲額解進。民自",
    "X73n1456_055:0854c12": "此安枕矣。遂闢祖庭。立義學。登壇說法。自宰官文士。",
    "X73n1456_055:0854c13": "下及[貝*古]販。咸遂歸依。改徑拓產。歸所侵田。以屠肆為",
    "X73n1456_055:0854c14": "十方旦過寮。設庫司。清規井然。如官府法。歲大饑疫。",
    "X73n1456_055:0854c15": "勸施掩骼。作濟渡道場。夫無著之機。棄絕聖智。有為",
    "X73n1456_055:0854c16": "之化。波潤津梁。大小精粗。至人畢貫。所以君子契其",
    "X73n1456_055:0854c17": "精玄。小人懷其樂利。沒而不忘。其在斯乎。玄圃蕭先",
    "X73n1456_055:0854c18": "生北上入訪。因遊次謂曰。已為師覓一片福地。問何",
    "X73n1456_055:0854c19": "在。曰天時岡。師戲云。天時岡宰相定穴。非吾法王。孰",
    "X73n1456_055:0854c20": "能居之。既別即示微疾。數日而逝。甲子春。廬山弟子",
    "X73n1456_055:0854c21": "福善等至。請龕還廬。嶺南弟子歐文起劉起相。暨山",
    "X73n1456_055:0854c22": "寺大眾議留。乃鬮卜之。三鬮皆得留字。韶太守張三",
    "X73n1456_055:0854c23": "星為建塔院。即所指天時岡也。然龕卒歸五乳。是為",
    "X73n1456_055:0854c24": "衣履之藏。銘曰。聰明聖智道不涉。焦金腐芥世喪裂。",
    "X73n1456_055:0855a01": "大師精神十方徹。撓挑風雷弄日月。波瀾不蕩光不",
    "X73n1456_055:0855a02": "滅。曹溪中流祖源遏。刊山滌源九州列。洪鍾在函無",
    "X73n1456_055:0855a03": "扣歇。水逝風行非續絕。曹溪五乳無蹟轍。與塔而三",
    "X73n1456_055:0855a04": "其&#x5DBB;嶪 天啟七年六月 賜進士出身廣東等處",
    "X73n1456_055:0855a05": "提刑按察司按察使會稽陸夢龍撰。",
    "X73n1456_055:0855a06": "本師憨山大和尚靈龕還曹溪供奉始末",
    "X73n1456_055:0855a07": "[0855a07] 謹按本師以萬歷丙申。逆緣入&#x7CA4;。生平履歷。備載於",
    "X73n1456_055:0855a08": "蕭玄圃吳觀我錢受之諸名公&#x7891;銘。亦既逗漏不少。",
    "X73n1456_055:0855a09": "今所紀者。自廬山迎靈龕。還曹溪。及開龕漆布始末",
    "X73n1456_055:0855a10": "也。吾師弘法。一生精神。半在曹溪。備載於中興錄。暮",
    "X73n1456_055:0855a11": "年歸休於廬之五乳。天啟壬戌。起相同堂主本昂等。",
    "X73n1456_055:0855a12": "堅請師南還。以癸亥冬。示寂於曹溪。五乳眷屬。知微",
    "X73n1456_055:0855a13": "善公欲迎靈龕歸廬。龕前拈鬮。三拈皆得留字。于時",
    "X73n1456_055:0855a14": "宗伯蕭公捐貲。會本道我齋夏公。韶府張公。暨遠近",
    "X73n1456_055:0855a15": "緇白弟子。及十房僧道。崇建塔院。善公者。本從師於",
    "X73n1456_055:0855a16": "患難九死之餘。孝誠篤摯。邀請吳越諸宰官。歸依師",
    "X73n1456_055:0855a17": "門者。具書當道。何制臺下令。強迎歸廬。乙丑之春正",
    "X73n1456_055:0855a18": "月也。崇禎庚辰。起相承乏司李瑞州。入山掃塔。始知",
    "X73n1456_055:0855a19": "形家異議。既入塔。復啟[歹*贊]卜地。因憶壬戌侍師於廬。",
    "X73n1456_055:0855a20": "師別詩云。一片遠心&#x9061;流水。相期端為不傳衣。又曾",
    "X73n1456_055:0855a21": "於眾中授記云。爾他日為兵部權要之官。當為我修",
    "X73n1456_055:0855a22": "蔡家先墳。二十年來。一官拓落。既難提石上之衣。又",
    "X73n1456_055:0855a23": "罔效包土之力。嘗懷內疚。忽猛省曰。師靈未妥。倘了",
    "X73n1456_055:0855a24": "此段公案。其於修墳。不既多乎。遂謀力任南迎之役。",
    "X73n1456_055:0855b01": "長男珵燁隨任。因力贊之。癸未秋。楚寇震鄰。兵燹是",
    "X73n1456_055:0855b02": "虞。嗣孫慈力廣成等。用予言龕前拈鬮。三鬮皆順。起",
    "X73n1456_055:0855b03": "相解任將南歸。遣男珵燁代迎。有晏生日瑞者。曾物",
    "X73n1456_055:0855b04": "色之。兩造中賞其膽智可任。渠亦堅請效勞。因命之",
    "X73n1456_055:0855b05": "往康郡糧館亦留。都人難之曰。大師吾梓里也。彼能",
    "X73n1456_055:0855b06": "迎。我獨不可留乎。相先托同鄉康郡司李廖公文英。",
    "X73n1456_055:0855b07": "為東道主。值廖奉臺檄。辦事准安。已在舟中矣。為風",
    "X73n1456_055:0855b08": "所留。幾八十日。晏生懇之。廖欣然許諾。一夕風轉南。",
    "X73n1456_055:0855b09": "遣人趣晏曰。風利不泊。遲則自誤。值晏痢病。動轉不",
    "X73n1456_055:0855b10": "得業。揚帆北渡。晏生已夫望矣。是夕石尤風大作。又",
    "X73n1456_055:0855b11": "逆遞廖舟還故處。晏生手額曰。大師之靈也。於是檄",
    "X73n1456_055:0855b12": "星子縣署篆。甯公主其事。牌行山中。眾莫敢抗。瑞郡",
    "X73n1456_055:0855b13": "守戎金國柱。康郡守戎胡宗聖。皆遣兵迎送。旗鼓導",
    "X73n1456_055:0855b14": "引出山。寇警日迫。河道梗澀。六舟南邁。途中值賊。客",
    "X73n1456_055:0855b15": "舟皆被邀截。獨靈龕船得風揚帆徑去。&#x920E;竿皆著手",
    "X73n1456_055:0855b16": "不得。如是屢經險阻。履險卒夷。川嶽助順。何莫非吾",
    "X73n1456_055:0855b17": "師之靈也。是年冬仲朔二日。靈龕到山。山中大眾。歡",
    "X73n1456_055:0855b18": "聲如雷。以為從天而下也。晏生及嗣孫慈力為余言",
    "X73n1456_055:0855b19": "龕靈異甚。初出山及度嶺皆四人[田/廾]之。比到濛裏登",
    "X73n1456_055:0855b20": "岸。夫力倍之猶勉強。此何說也。予謂老人家顯異。欲",
    "X73n1456_055:0855b21": "以肉身出現乎。擇吉入塔。在甲申九月。而荒盜頻仍。",
    "X73n1456_055:0855b22": "復值 燕都大變。崩心痛悼。欲先期入山省視未遑",
    "X73n1456_055:0855b23": "也。有宋總戎紀者。語僧遠蒼曰。大師名喧宇宙。豈同",
    "X73n1456_055:0855b24": "餘人。金剛之體。保無缺漏。請開瞻禮。於四月廿八。集",
    "X73n1456_055:0855c01": "眾拈鬮許開。開則道骨如生。儼然端坐。不傾不倚。髮",
    "X73n1456_055:0855c02": "甲皆長。衣服鮮潔。白綾坐褥。無半點瑕。數珠絨串若",
    "X73n1456_055:0855c03": "新。大眾歡呼。歸命頂禮。觀者如堵。後數日。前吏部尚",
    "X73n1456_055:0855c04": "書李公日宣。韶府黃公錕者。入山隨喜。共作證明。始",
    "X73n1456_055:0855c05": "信肉身大士。應緣度世。前有大鑒。今有本師。先是卓",
    "X73n1456_055:0855c06": "錫泉久竭。郡侯黃公。留心法門。百計搜剔。比靈龕既",
    "X73n1456_055:0855c07": "啟泉則自湧。應若影響。豈偶然也。起相與余宗元紏。",
    "X73n1456_055:0855c08": "本府長春社中。緇白善信。設闔山大齋。以重陽日入",
    "X73n1456_055:0855c09": "山。廿五日齋僧。十月初十日。漆布陞座。十房戶長。長",
    "X73n1456_055:0855c10": "老耆舊。塔主堂主。及長春社。護法居士。具僉帖請嗣",
    "X73n1456_055:0855c11": "孫慈力等。守奉塔院香燈。宋公首捐五十金。漆布且",
    "X73n1456_055:0855c12": "請李公撰募疏。謂塔院襟眉未舒。為修&#x524F;取香燈田",
    "X73n1456_055:0855c13": "產之費。制臺沈公業題百金。此皆與本師夙值般若",
    "X73n1456_055:0855c14": "之緣。故能於末後一著。各出手眼。為千秋&#x7AEA;光明幢",
    "X73n1456_055:0855c15": "也。起相綿力。何幸躬逢其盛。爰識其始末如此 崇",
    "X73n1456_055:0855c16": "禎十七年十月吉日原任江西瑞州府推官順德菩",
    "X73n1456_055:0855c17": "薩戒弟子劉起相頓首謹識。",
    "X73n1456_055:0855c18": "奉輓 憨翁禪師圓寂  蕭雲舉(少宰廣西人)",
    "X73n1456_055:0855c19": "[0855c19] 鼓棹雙林扣夕扉。故人把袂洽心期。一年契&#x6FF6;龍華",
    "X73n1456_055:0855c20": "會。萬里音書雁斷時。茅結牢山歸北海。花開庾嶺向",
    "X73n1456_055:0855c21": "南枝。衡陽地褊袈裟&#x6FF6;。匡嶽雲深杖錫移。臺鏡本空",
    "X73n1456_055:0855c22": "觀自性。風旛忽動想能師。幾回涼月倍清夢。一宿秋",
    "X73n1456_055:0855c23": "風對故知。隱几談天收密義。揮毫見地掃&#x7FA3;疑。久無",
    "X73n1456_055:0855c24": "粘縛心常定。空有慈悲首重垂。落葉秋深忘語倦。聽",
    "X73n1456_055:0856a01": "鍾夜半說心危。每嗟塵世心常苦。更到禪臺路轉岐。",
    "X73n1456_055:0856a02": "法語聽來堪唯唯。客程催去故遲遲。老知湖海應難",
    "X73n1456_055:0856a03": "遇。會囑機緣忽漫離。鴈過寒山秋影盡。馬嘶曹水去",
    "X73n1456_055:0856a04": "聲悲。尺素傳書人北面。闍黎聞訃淚交頤。法門摧棟",
    "X73n1456_055:0856a05": "材難得。覺海藏舟事莫追。睡蝶蘧蘧纔入夢。猶龍矯",
    "X73n1456_055:0856a06": "矯欲何之。晤來已是經千劫。化去何煩贊一辭。忘我",
    "X73n1456_055:0856a07": "非貪無相好。觀空莫詫有形奇。回看峰色林端寺。夢",
    "X73n1456_055:0856a08": "想潮音篋裏詩。圓寂那曾分去住。莊嚴不改舊威儀。",
    "X73n1456_055:0856a09": "秪愁法侶應稀少。託&#x9262;傳衣更屬誰。",
    "X73n1456_055:0856a10": "奉輓 憨翁大和尚(有敘) 吳中偉(左方伯海鹽人)",
    "X73n1456_055:0856a11": "[0856a11] 憨山大師。禪宗龍象。余治兵湖南。獲展參詣。庚申春。",
    "X73n1456_055:0856a12": "再承乏嶺表。道經曹溪。頂禮南華。 祖像僅蔽風雨。",
    "X73n1456_055:0856a13": "雖巨材山積。而龜曝鶴飛。丹青剝落。徘徊久之。慨然",
    "X73n1456_055:0856a14": "太息。詢厥所以。老比丘答言。此我 憨大師未竟業",
    "X73n1456_055:0856a15": "也。安禪七日。金地將完。讒搆三途。法輪中輟。言罷掩",
    "X73n1456_055:0856a16": "抑。悲不自勝。予重憐其意。語之曰。若等真思大師。予",
    "X73n1456_055:0856a17": "當為若招之。比丘輩咸各歡喜無量。投地稱謝。遂重",
    "X73n1456_055:0856a18": "趼千里。殷勤啟請。始於比年某月。再入曹溪。則僧輩",
    "X73n1456_055:0856a19": "已三詣大師。而予亦三致書師矣。卓錫之日。法訊見",
    "X73n1456_055:0856a20": "貽。薄宦紏縛。未遑酬次。每念他日北歸。庶幾從容化",
    "X73n1456_055:0856a21": "城。仰參心諦。而法臘已滿。遽登涅槃。俾予數年所懷。",
    "X73n1456_055:0856a22": "竟成&#x8657;想。夫金剛不壞。則大教常流。石電難延。則肉",
    "X73n1456_055:0856a23": "軀等盡。予悼宗風之永寂。哀玄義之將頹。感往多哀。",
    "X73n1456_055:0856a24": "傷今欲絕。攬筆成誅。情見乎詞矣。",
    "X73n1456_055:0856b01": "[0856b01] 歸盡天龍有大師。講壇華雨落遲遲。&#x53A8;中法膳慈宮",
    "X73n1456_055:0856b02": "出。嶺表恩流 聖主知。鷗鳥宰官疑玩世。旃檀海藏",
    "X73n1456_055:0856b03": "有經時。是誰高足如迦葉。把撰遺疏痛所思。",
    "X73n1456_055:0856b04": "[0856b04] 曹溪滴滴泣南華。當日親承坐具紗。心印獨傳無一",
    "X73n1456_055:0856b05": "字。地金重布有三車。林風月掩床頭火。穀雨煙消定",
    "X73n1456_055:0856b06": "後茶。末法中興還更墮。低徊雙樹獨長嗟。",
    "X73n1456_055:0856b07": "[0856b07] 讖記南宗歲已千。道場重此更安禪。法流心在無窮",
    "X73n1456_055:0856b08": "悟。祖去衣藏不再傳。泣斷比丘黃葉下。靈埋&#x93C1;子白",
    "X73n1456_055:0856b09": "雲邊。應留遺教經同佛。猶自中流得寶船。",
    "X73n1456_055:0856b10": "[0856b10] 滿月當年一試參。歸依初地憶湖南。衣從白[疊*毛]身常",
    "X73n1456_055:0856b11": "淨。教演青蓮舌再含。金版譯窮經幾部。銀&#x920E;書就祖",
    "X73n1456_055:0856b12": "千函(予曾刻師楞嚴通議師亦為予手書祖像贊傳)是誰檀越真師負。三度",
    "X73n1456_055:0856b13": "書招秪自慚。",
    "X73n1456_055:0856b14": "過匡山奉弔憨山大師  王思任(山陰人)",
    "X73n1456_055:0856b15": "[0856b15] 七峰絕頂□開巒。蘿葛窮時剩石攀。溪舌瓏玲難翦",
    "X73n1456_055:0856b16": "截。教人猶自聽憨山。",
    "X73n1456_055:0856b17": "[0856b17] 靈光作線一相牽。八里庄前二十年。今日拜師猶骨",
    "X73n1456_055:0856b18": "在。知師原是古金仙。",
    "X73n1456_055:0856b19": "[0856b19] 賜環炎海 主恩多。鱷浪蛇雲伏幾魔。遮莫靈山因",
    "X73n1456_055:0856b20": "道力。空餘好相聽彌陀。",
    "X73n1456_055:0856b21": "[0856b21] 治任千般為一龕。曹溪廬阜若何參。早知風月猶擎",
    "X73n1456_055:0856b22": "架。一火燒時沒得擔。",
    "X73n1456_055:0856b23": "奉輓五乳大師   博山後學大艤",
    "X73n1456_055:0856b24": "[0856b24] 象王蹟應瑞蓮開。五乳峰前吼若雷。今日樹煙何靉",
    "X73n1456_055:0856c01": "靆。紫雲旋入白雲推。",
    "X73n1456_055:0856c02": "[0856c02] 南華福地塔全身。&#x811A;底猶披五乳雲。柱杖攪渾清世",
    "X73n1456_055:0856c03": "界。不知得法幾多人。",
    "X73n1456_055:0856c04": "哭五乳大師     弟子福能",
    "X73n1456_055:0856c05": "[0856c05] 憶斷南華歸去來。那堪已脫舊蓮胎。人誰得髓應成",
    "X73n1456_055:0856c06": "笑。我未忘情自合哀。荷法從今皆弱質。論文視昔幾",
    "X73n1456_055:0856c07": "雄才。可憐孤客餘雙眼。遙對青山泣草萊。",
    "X73n1456_055:0856c08": "[0856c08] 乍得歸依雙徑山。師資可想鷲峰閒。幾堪玉樹蒼苔",
    "X73n1456_055:0856c09": "瘞。即使香臺末路還。語對石泉分哽哽。涕當風葉墮",
    "X73n1456_055:0856c10": "&#x6F98;&#x6F98;。印心四卷楞伽在。掉臂何人已出關。",
    "X73n1456_055:0856c11": "[0856c11] 泣對緘書轉不平。空於手澤訴歸盟。相逢未惜懸千",
    "X73n1456_055:0856c12": "載。自棄須知負一生。推古但云攜履去。臨哀誰解作",
    "X73n1456_055:0856c13": "驢鳴。蕭蕭客舍殘冬雪。點袂依人若有情。",
    "X73n1456_055:0856c14": "[0856c14] 淚灑天涯寄弟兄。先師遺囑太分明。鬚眉五老堪摩",
    "X73n1456_055:0856c15": "擬。腰脊三梁自現成。紅葉鄉人雙眼血。白雲弟子一",
    "X73n1456_055:0856c16": "心旌。於茲領取拳拳意。何必高談論死生。",
    "X73n1456_055:0856c17": "寄憨大師曹溪法眷書",
    "X73n1456_055:0856c18": "[0856c18] 海印白衣弟子虞山錢謙益。致書於憨大師曹溪塔",
    "X73n1456_055:0856c19": "院住持諸上座師兄。恭惟甲申之歲。大師真身。自五",
    "X73n1456_055:0856c20": "乳歸於曹溪。迄今十有三載矣。某洊經喪亂。萬死一",
    "X73n1456_055:0856c21": "生。視息僅存。草土自屏。既不能襆被腰包。躬埽塔院。",
    "X73n1456_055:0856c22": "又不克齋心頂禮。遙致瓣香。仰負劬勞。俛辜記&#x8382;。跼",
    "X73n1456_055:0856c23": "天蹐地。歎愧何已。唯是多生承事。畢世歸依。布髮未",
    "X73n1456_055:0856c24": "忘其宿因。失乳久思夫慈母。此則海墨難盡。劫火不",
    "X73n1456_055:0857a01": "&#x7070;。我大師固當於長寂光中。重加憐&#x615C;密為加被者",
    "X73n1456_055:0857a02": "也。粵自法幢傾倒。末劫凌夷。師子逝而野干鳴。龍象",
    "X73n1456_055:0857a03": "寢而妖狐熾。家家臨濟。箇箇德山。宗師如茨。付拂如",
    "X73n1456_055:0857a04": "葦。而又搆造妄語。侮慢聖僧。謗紫柏則曰本無師承",
    "X73n1456_055:0857a05": "毀大師則曰但稱義學。聚聾導瞽。惑世誣民。法門之",
    "X73n1456_055:0857a06": "敗壞。未有甚於此時者也。舉世飲狂井之藥。而有一",
    "X73n1456_055:0857a07": "人不狂。舉世怖曉鏡之頭。而有一人不怖。單&#x6491;孤立。",
    "X73n1456_055:0857a08": "風雪當門。此一人者。或者護世四王。密諦力士。假手",
    "X73n1456_055:0857a09": "是人。為如來使。使之屏除魔外。不斷佛種而我大師",
    "X73n1456_055:0857a10": "慈心悲愍。普施無畏。亦豈無厚望於後人。與諸上座",
    "X73n1456_055:0857a11": "與。某緇白不同。同出大師之門。並受遺囑。居今之世。",
    "X73n1456_055:0857a12": "隨波逐流。坐視斯人。中風狂走。搖手閉目。不為拯救。",
    "X73n1456_055:0857a13": "亦何以稱海印之真子與。魔強佛弱。俗重道輕。智眼",
    "X73n1456_055:0857a14": "無多。法城日倒。未上諸上座。能不河漢吾言否也。今",
    "X73n1456_055:0857a15": "所欲亟請於座右者。近代紫柏雲棲。皆有全集行世。",
    "X73n1456_055:0857a16": "大師夢遊集。嘉興藏函。但是法語一種。其他書記序",
    "X73n1456_055:0857a17": "傳之文。發明大法者。有其目而無其書。聞大師遺稿。",
    "X73n1456_055:0857a18": "藏貯曹溪。卷帙甚富。今特為啟請。倒囊相付。當訂其",
    "X73n1456_055:0857a19": "訛舛。削其繁蕪。使斯世得窺全壁。不恨半珠。人天眼",
    "X73n1456_055:0857a20": "目。剎塵瞻仰。斷不可遼緩後時。或貽湮沒之悔也。又",
    "X73n1456_055:0857a21": "大師著春秋左氏心法。乃發明因果之書。常自言曹",
    "X73n1456_055:0857a22": "溪削稿時。燈前燭下。徵求案斷。魂魄可追。毛髮皆&#x7AEA;。",
    "X73n1456_055:0857a23": "以今世時節因緣。正當開顯此書。用以革頑止殺。撈",
    "X73n1456_055:0857a24": "攏劫濁。追思大師往昔付託。良非聊爾。流通之責。胡",
    "X73n1456_055:0857b01": "可逭也。伏祈諸上座合力搜羅。悉心採集。片紙隻字。",
    "X73n1456_055:0857b02": "罔有闕遺。楗椎集眾。招告大師真身之前。舉授軺車。",
    "X73n1456_055:0857b03": "詔使鄭重郵致。俾某得藉手撰集。以告成事。此則法",
    "X73n1456_055:0857b04": "乘教海。千秋之耿光。非及門一人之私幸也。大師五",
    "X73n1456_055:0857b05": "乳塔院濫竽載筆。南海陳相公。曾為題識。勒石南華。",
    "X73n1456_055:0857b06": "甲申已後。歸龕事蹟。山門當有實錄。不揆蕪陋。願考",
    "X73n1456_055:0857b07": "覈作第二&#x7891;。以備僧史。某年七十有五。誓以西垂之",
    "X73n1456_055:0857b08": "歲。歸命佛門。會台賢之異同。破性相之岐執。闡揚遺",
    "X73n1456_055:0857b09": "教。弘護真乘。庶幾黽勉餘生。不負大師摩頂付囑至",
    "X73n1456_055:0857b10": "意。俟文集畢工。少有端緒。當為文一通。啟告大師冥",
    "X73n1456_055:0857b11": "機密感。念茲在茲。而今固未遑及也。遙望雙峰。焚香",
    "X73n1456_055:0857b12": "作禮。嶺海迢然。如在床席。天寒夜凍。琢&#x6C37;削牘。意滿",
    "X73n1456_055:0857b13": "楮&#x967F;。不盡所云。歲在丙申十一月長至前三日某和",
    "X73n1456_055:0857b14": "南奉啟。",
    "X73n1456_055:0857b15": "[0857b15] 右錢牧齋宗伯。訪求憨山大師遺稿。書以託龔孝",
    "X73n1456_055:0857b16": "升中丞者。頃攜至海幢。華首和尚觀之。彈指讚禮。",
    "X73n1456_055:0857b17": "蓋歎錢公能不負師。龔公能不負友。而兩公皆能",
    "X73n1456_055:0857b18": "不負佛所付囑也。使授諸梓。命今釋跋其後。嗚呼",
    "X73n1456_055:0857b19": "斯道凌夷。於今已極。良由信根輕鮮。忘法本而背",
    "X73n1456_055:0857b20": "佛恩。其視慧命斷續之閒。若越肥秦瘠。笑啼皆偽。",
    "X73n1456_055:0857b21": "起倒隨人。請以此書正告天下萬世之為法門後",
    "X73n1456_055:0857b22": "昆者。知錢公所以盡心於大師之心。與龔公所共",
    "X73n1456_055:0857b23": "弘護之心。與和尚所共流通之心。皆共出於三世",
    "X73n1456_055:0857b24": "諸佛大悲大願之心。皮下有血。人觸著便痛。不隔",
    "X73n1456_055:0857c01": "一絲。危涕既零。忘身非險。即生佛慧命。實嘉賴之。",
    "X73n1456_055:0857c02": "豈止為大師&#x7AEA;立光明法幢而已。時丁酉春正月",
    "X73n1456_055:0857c03": "穀日華首門下弟子比丘今釋跋。",
    "X73n1456_055:0857c04": "[0857c04] 台諭憨大師全集。泰處署中。搜羅咨訪。非力所及。",
    "X73n1456_055:0857c05": "適金道隱在此。知中丞傳台札於海幢法侶。其堂",
    "X73n1456_055:0857c06": "頭宗寶老人。歡喜讚歎。焚香設拜。屬道隱題跋付",
    "X73n1456_055:0857c07": "梓。布告諸方。俾凡有收藏大師法語者。單辭片紙。",
    "X73n1456_055:0857c08": "皆來聚集。現在數種。附中丞行笥。此外更有所得。",
    "X73n1456_055:0857c09": "泰當為續上也。門人萬泰頓首。",
    "X73n1456_055:0857c10": "憨山大師全集舊序",
    "X73n1456_055:0857c11": "[0857c11] 余嘗思維世聖賢。立身一代。或開創。或繼述。或守成。",
    "X73n1456_055:0857c12": "或重興。或救弊。其用心於制作之微。事無不周。義無",
    "X73n1456_055:0857c13": "不備。使千萬世下。有能尋其旨趣。皆可因之而振起",
    "X73n1456_055:0857c14": "也。此非古今之大經大法哉。於是更進而思之。夫經",
    "X73n1456_055:0857c15": "世聖賢。尚能以身盡一代之事。以道開萬世之心。況",
    "X73n1456_055:0857c16": "我佛祖出世為人。以超生死性命之法。而化凡聖迷",
    "X73n1456_055:0857c17": "悟之心。其示現普門。感應異類者。豈不能續三世之",
    "X73n1456_055:0857c18": "慧燈。傳大千之種智乎。余於憨山大師見之矣。大師",
    "X73n1456_055:0857c19": "悟門。與教化之廣大。已見於自己著述。與諸明眼傳",
    "X73n1456_055:0857c20": "記贊銘之詳。舉世莫不知為再來肉身大士矣。余何",
    "X73n1456_055:0857c21": "能贊一辭。蓋痛念法門而有感焉。大師當此宗門凋",
    "X73n1456_055:0857c22": "落之際。方與雲棲達觀二大師。相為鼎立。以悟宗門",
    "X73n1456_055:0857c23": "之人。不據宗門之位。是預知宗門將振。故為宗門大",
    "X73n1456_055:0857c24": "防。獨&#x8657;此位。而尊此宗。使其狂妄僭竊之徒。自生畏",
    "X73n1456_055:0858a01": "懼。而不敢眇視輕賤。此其心又奚啻程嬰杵臼哉。嗚",
    "X73n1456_055:0858a02": "呼。有三大師如此光明赫奕於前。而後世尚有僭竊。",
    "X73n1456_055:0858a03": "不恤為大師之罪人者。寧不大可慨與。雖然。孔子作",
    "X73n1456_055:0858a04": "春秋。正萬世名義。雖不能使萬世之名義皆正。而有",
    "X73n1456_055:0858a05": "不能正名義者。亦何能逃春秋之誅。余昔年見大師",
    "X73n1456_055:0858a06": "贊予壽昌先祖及撰塔銘。即突出大好山。千里遙相",
    "X73n1456_055:0858a07": "見。之句。已知與先祖把手共遊向上一路矣。至於平",
    "X73n1456_055:0858a08": "生說法著作。曲盡一代時教。始終本末。全體佛心。全",
    "X73n1456_055:0858a09": "行祖意。其提唱拈頌。及指示偈語。曾何減於古人。曾",
    "X73n1456_055:0858a10": "何讓今人。天下後世。自知師實祖位之人。不居祖位。",
    "X73n1456_055:0858a11": "豈可以師不自居。即為非祖位人乎。師沒後二十二",
    "X73n1456_055:0858a12": "年。而全身不壞。與曹溪六祖。開創重興。無有二義。其",
    "X73n1456_055:0858a13": "進於維世大經大法。而能續法身慧命。誠無不周。無",
    "X73n1456_055:0858a14": "不備也。茲大師法孫堅如。欲募刻師全集。乃特請為",
    "X73n1456_055:0858a15": "序而贊成之。予嘉其為法忘軀之誠。因述余所仰慕",
    "X73n1456_055:0858a16": "感慨之思云爾。天界後學道盛和南題。",
    "X73n1456_055:0858a17": "憨山大師口筏引",
    "X73n1456_055:0858a18": "[0858a18] 客歲龔中丞孝升入粵。虞山錢宗伯屬收憨山大師",
    "X73n1456_055:0858a19": "遺文。維時華首老人。與鼎湖棲壑和尚。裒集法語及",
    "X73n1456_055:0858a20": "諸論述。附星軺以往珠海。牟尼光已照映吳山淛水",
    "X73n1456_055:0858a21": "閒矣。余從友人黃秋聞又得遺言一則。乃師中興曹",
    "X73n1456_055:0858a22": "溪祖庭時。與鄧生敷說。所謂口筏者也。師信口說法。",
    "X73n1456_055:0858a23": "泚筆千言。文不加點。皆從不思議中流出。其示鄧生",
    "X73n1456_055:0858a24": "言下指點。縱橫穿漏。從來單提直指。未有如是之簡",
    "X73n1456_055:0858b01": "捷透快者。師與雲棲紫柏。同時稱三大宗師。弘皆親",
    "X73n1456_055:0858b02": "受記&#x8382;。雲棲以低眉作佛事。師與紫柏。以努目作佛",
    "X73n1456_055:0858b03": "事。而其作略大都從五臺水觀中來。故其楮墨所宣。",
    "X73n1456_055:0858b04": "莫不有千峰積雪。萬壑轟雷之雄概。此片紙亦具見",
    "X73n1456_055:0858b05": "一班矣。刻成仍寄宗伯。俾補入全集中。而敬書數語",
    "X73n1456_055:0858b06": "於後。丁酉蒲月中州曾弘合掌言。"
}