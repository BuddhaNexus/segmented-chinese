{
    "X64n1260_041:0300a13": "列祖提綱錄卷第四十一",
    "X64n1260_041:0300a15": "武林十八澗理安禪寺住持婁東行悅集",
    "X64n1260_041:0300a16": "立秋日提綱(七月)",
    "X64n1260_041:0300a17": "密庵傑禪師立秋上堂。一葉落。天下秋。風高雲淡。水",
    "X64n1260_041:0300a18": "碧空浮。達磨不會接手句。少林空坐冷啾啾。尀耐雲",
    "X64n1260_041:0300a19": "門垛根漢。復於頭上更安頭。記得僧問雲門。達磨九",
    "X64n1260_041:0300a20": "年面壁意旨如何。門云念七。師喝云。果然只在者裏。",
    "X64n1260_041:0300a21": "良久復云。勘破了也。",
    "X64n1260_041:0300a22": "法石空禪師立秋上堂。千家樓閣。一霎秋風。祇知襟",
    "X64n1260_041:0300a23": "袖凉生。不覺園林葉落。於斯薦得。觸處全真。其或未",
    "X64n1260_041:0300a24": "然。且作寒溫相見。",
    "X64n1260_041:0300b01": "斷橋倫禪師立秋上堂。德山低頭。夾山點頭。俱胝竪",
    "X64n1260_041:0300b02": "起手指頭。玄沙[祝/土]破脚指頭。提起拄杖云。都來不出",
    "X64n1260_041:0300b03": "山僧拄杖頭。何以見得。卓拄杖云。一葉落。天下秋。",
    "X64n1260_041:0300b04": "愚庵及禪師秋日示眾。叨據名藍海上洲。慙無道福",
    "X64n1260_041:0300b05": "繼芳猷。宗綱委地方堪憫。聖德如天未易酬。好把靈",
    "X64n1260_041:0300b06": "符懸肘後。莫將閒事涴心頭。金風昨夜飄梧葉。地北",
    "X64n1260_041:0300b07": "天南又早秋。",
    "X64n1260_041:0300b08": "開旦過提綱(八月)",
    "X64n1260_041:0300b09": "天目禮禪師上堂。諸方今日旦過堂開盡皆容受。福",
    "X64n1260_041:0300b10": "泉深山牢關把定一跡難登。且道放開即是把定即",
    "X64n1260_041:0300b11": "是。王郎衫袖濶。鄭老帽簷高。",
    "X64n1260_041:0300b12": "中秋日提綱",
    "X64n1260_041:0300b13": "真淨文禪師上堂。今朝八月中秋。正是月圓當戶。所",
    "X64n1260_041:0300b14": "謂盲者不見。非日月之咎。故經云。是法平等。無有高",
    "X64n1260_041:0300b15": "下。迷者自迷。悟者自悟。大眾當知。不得莽鹵。",
    "X64n1260_041:0300b16": "五祖演禪師中秋上堂。中秋月。中秋月。古今盡謂尋",
    "X64n1260_041:0300b17": "常別。別不別。皎皎清光徧大千。任從天下紜紜說。",
    "X64n1260_041:0300b18": "圓悟勤禪師中秋上堂。秋半西風急。當空月正圓。蕭",
    "X64n1260_041:0300b19": "蕭木葉落。湛湛露珠懸。嘹唳衝雲鴈。凄清抱樹蟬。頭",
    "X64n1260_041:0300b20": "頭渾漏泄。切忌覓幽玄。",
    "X64n1260_041:0300b21": "大慧杲禪師中秋上堂。人有心看月。月無心照人。有",
    "X64n1260_041:0300b22": "無成一片。方始得惺惺。驀拈拄杖卓一下云。者箇不",
    "X64n1260_041:0300b23": "可不惺惺。擲下云。若知撲落非他物。始信縱橫不是",
    "X64n1260_041:0300b24": "塵。",
    "X64n1260_041:0300c01": "中秋上堂。舉仰山與長沙翫月次。山以手指月云。人",
    "X64n1260_041:0300c02": "人盡有者箇。只是用不得。沙云却是請汝用。山云作",
    "X64n1260_041:0300c03": "麼生用。沙近前一踏踏倒仰山。山起來云直下是箇",
    "X64n1260_041:0300c04": "大蟲。師云。皎潔一輪。寒光萬里。靈利者葉落知秋。傝",
    "X64n1260_041:0300c05": "[(宋木+几)*辱]者忠言逆耳。休不休。已不已。小釋迦有陷虎之機。",
    "X64n1260_041:0300c06": "老大蟲却無牙齒。當時一踏豈造次。驀然倒地非偶",
    "X64n1260_041:0300c07": "爾。眾中還有緇素得二老出者麼。良久云。設有也是",
    "X64n1260_041:0300c08": "掉棒打月。",
    "X64n1260_041:0300c09": "或菴體禪師中秋上堂。天上中秋月。人間半夜燈。不",
    "X64n1260_041:0300c10": "辜黃面老。何媿黑衣卿。正按乾坤濶。旁提星斗明。朝",
    "X64n1260_041:0300c11": "昏門大啟。飲啄慶生平。",
    "X64n1260_041:0300c12": "壽寧道完禪師上堂。古人見此月。今人見此月。此月",
    "X64n1260_041:0300c13": "鎮常存。古今人還別。若人心似月。碧潭光皎潔。決定",
    "X64n1260_041:0300c14": "是心源。此說更無說。咄。",
    "X64n1260_041:0300c15": "法泉佛慧禪師中秋上堂。畫一圓相以手拓起云。諸",
    "X64n1260_041:0300c16": "仁者。還見麼。團團離海嶠。漸漸出雲衢。諸人若也未",
    "X64n1260_041:0300c17": "見。莫道南明長老措大。相却與寶華王座上念中秋",
    "X64n1260_041:0300c18": "月詩。若也見得。此夜一輪滿。清光何處無。",
    "X64n1260_041:0300c19": "投子普聰禪師中秋上堂。寂住峰頂葉落歸根。明月",
    "X64n1260_041:0300c20": "堂前金風玉露。且道深秋一句作麼生道。良久云。古",
    "X64n1260_041:0300c21": "往不知何處去。後夜依前月到窗。下座。",
    "X64n1260_041:0300c22": "泐潭景祥禪師中秋上堂。靈山話。曹谿指。放過初生",
    "X64n1260_041:0300c23": "斫頭底。未問龍眠老古錐。昨夜三更轉向西。正當恁",
    "X64n1260_041:0300c24": "麼時。有人問如何是月。向明暗未分處道得一句。便",
    "X64n1260_041:0301a01": "與古人共出隻手。如或未然。寶峰不免依樣畫樣應",
    "X64n1260_041:0301a02": "箇時節。乃打一圓相曰。清光萬古復千古。豈止人間",
    "X64n1260_041:0301a03": "一夜看。",
    "X64n1260_041:0301a04": "虎丘隆禪師中秋日上堂云。摩竭掩室。毗耶杜詞。斯",
    "X64n1260_041:0301a05": "皆理為神御。故口以之而默。豈曰無辯。辯所不能言",
    "X64n1260_041:0301a06": "也。放出陝府鐵牛。觸殺嘉州大象。撞透天關掀翻地",
    "X64n1260_041:0301a07": "軸。看看。磕破諸人髑髏。還有識痛痒者麼。良久云。萬",
    "X64n1260_041:0301a08": "山不隔今宵月。一片清光分外明。",
    "X64n1260_041:0301a09": "劍門分禪師中秋上堂。八月十五中秋節。月滿長空",
    "X64n1260_041:0301a10": "光皎潔。還見麼。拍禪床云。劍門者裏不是天機輕漏",
    "X64n1260_041:0301a11": "泄。葢是老婆心太切。大眾。尋光弄影沒交涉。下座。",
    "X64n1260_041:0301a12": "羅漢南禪師上堂。禪不禪。道不道。三寸舌頭胡亂掃。",
    "X64n1260_041:0301a13": "昨夜日輪飄桂花。今朝月窟生芝草。阿呵呵。萬兩黃",
    "X64n1260_041:0301a14": "金無處討。一句絕思量。諸法不相到。",
    "X64n1260_041:0301a15": "靈隱淳禪師中秋上堂。吾心似秋月。碧潭清皎潔。乃",
    "X64n1260_041:0301a16": "喝云。寒山子話墮了也。諸禪德。皎潔無塵。豈中秋之",
    "X64n1260_041:0301a17": "月可比。虗明絕待。非照世之珠可倫。獨露乾坤。光吞",
    "X64n1260_041:0301a18": "萬象。普天匝地。耀古騰今。且道是箇甚麼。良久云。此",
    "X64n1260_041:0301a19": "夜一輪滿。清光何處無。",
    "X64n1260_041:0301a20": "寓庵潛禪師中秋上堂。去年人看中秋月。今年人看",
    "X64n1260_041:0301a21": "中秋月。今年人是去年人。去年月是今年月。還有人",
    "X64n1260_041:0301a22": "向者裏著得一隻眼麼。若也著得。徑山分半院與伊",
    "X64n1260_041:0301a23": "住。其或未然。歸堂喫茶。(一作大慧)",
    "X64n1260_041:0301a24": "雪巖欽禪師中秋上堂。暈入靈犀。胎含老蚌。正好修",
    "X64n1260_041:0301b01": "行。正好供養。有人於此拂袖便行。脚跟下已喫三十",
    "X64n1260_041:0301b02": "拄杖。何以見得。禪歸海。經歸藏。",
    "X64n1260_041:0301b03": "中秋上堂。非闕不知圓。非圓不知闕。圓闕本相因。本",
    "X64n1260_041:0301b04": "無圓與闕。既無圓闕。是汝諸人向甚處見月。竪拂子",
    "X64n1260_041:0301b05": "云。團團離海嶠。漸漸出雲衢。打圓相。此夜一輪滿。清",
    "X64n1260_041:0301b06": "光何處無。",
    "X64n1260_041:0301b07": "中秋上堂。好供養。好修行。拂袖便去。也不多爭。何故。",
    "X64n1260_041:0301b08": "此夜一輪滿。清光何處無。",
    "X64n1260_041:0301b09": "中峰本禪師獅子巖東岡幻住庵中秋示眾云。天上",
    "X64n1260_041:0301b10": "月。水中月。光漾漾。與誰說。今宵幸遇中秋節。記得靈",
    "X64n1260_041:0301b11": "山話。曹溪指。南泉翫。寒山比。將謂廣寒殿裏別無。人",
    "X64n1260_041:0301b12": "元來總是弄巧翻成拙。竹影篩金。瑤堦積雪。盡謂一",
    "X64n1260_041:0301b13": "輪光皎潔。那知今夜圓。後夜缺。有箇譬喻試聽說。三",
    "X64n1260_041:0301b14": "十夜止有一夜圓。此圓時如諸禪德之精勤勇猛也。",
    "X64n1260_041:0301b15": "三百六十夜止有一夜是中秋。此中秋之月如諸禪",
    "X64n1260_041:0301b16": "德於精勤勇猛中打成一片之時也。柰何精勤時少",
    "X64n1260_041:0301b17": "懈怠時多。又奚止於一暴十寒而已哉。雖三百六十",
    "X64n1260_041:0301b18": "夜遇此良宵。其或癡雲驟起迷霧橫陳。覿體暗昏昏",
    "X64n1260_041:0301b19": "依舊沒交涉。無始時來總是恁麼蹉過。昔人有喝火",
    "X64n1260_041:0301b20": "口號。謂日間閙炒炒。夜間靜悄悄。可惜好光陰。一時",
    "X64n1260_041:0301b21": "都過了。照顧火燭時。聞者多有警。省本上座對此中",
    "X64n1260_041:0301b22": "秋之月亦有箇口號。勉為大眾舉似。天上月月月。二",
    "X64n1260_041:0301b23": "十九夜缺。只有今夜圓。莫教雲霧攝。攝不攝。眨得眼",
    "X64n1260_041:0301b24": "來天又明。寬著程途。且待三生六十劫。",
    "X64n1260_041:0301c01": "石屋珙禪師中秋上堂。初三月。十五月。缺時無圓。圓",
    "X64n1260_041:0301c02": "時無缺。圓缺不相干。清光常皎潔。昨夜蟾宮雨露多。",
    "X64n1260_041:0301c03": "天風吹落黃金屑。",
    "X64n1260_041:0301c04": "中秋上堂。黑月難見。白月易見。黑白未分已前。眼見",
    "X64n1260_041:0301c05": "何如心見。所以道。見見之時。見非是見。見猶離見。見",
    "X64n1260_041:0301c06": "不能及。卓拄杖云。昨夜蟾宮桂子開。好風吹下天香",
    "X64n1260_041:0301c07": "來。昭王白骨埋青草。無人為掃黃金臺。",
    "X64n1260_041:0301c08": "中秋謝藏主上堂。天上月正圓。人間月方半。諸人恐",
    "X64n1260_041:0301c09": "未知。打皷普請看。道是如來藏裏摩尼珠。又似賓頭",
    "X64n1260_041:0301c10": "盧尊者手中琉璃椀。比也不可比。辨也不可辨。天風",
    "X64n1260_041:0301c11": "吹露濕桂花。香浸雲邊廣寒殿。",
    "X64n1260_041:0301c12": "笑隱訢禪師中秋上堂。舉盤山道。心月孤圓。光吞萬",
    "X64n1260_041:0301c13": "象。光非照境。境亦非存。光境俱亡。復是何物。師云。盤",
    "X64n1260_041:0301c14": "山好箇心月孤圓。又道復是何物。惜乎話作兩橛。報",
    "X64n1260_041:0301c15": "國不是將官物作自己人情。也要諸人同一受用。玉",
    "X64n1260_041:0301c16": "露暗飄無景樹。金風微動夜明簾。木人鞭起泥牛吼。",
    "X64n1260_041:0301c17": "不許蒼龍臥碧潭。",
    "X64n1260_041:0301c18": "恕中慍禪師中秋謝侍者上堂。一痕未吐。千聖罔測。",
    "X64n1260_041:0301c19": "其由三五正圓。萬像莫逃其質。長沙與仰山一踏。南",
    "X64n1260_041:0301c20": "泉拂袖便行。諸人還會麼。犀牛扇子無頭角。拈起清",
    "X64n1260_041:0301c21": "風徧大千。",
    "X64n1260_041:0301c22": "古梅友禪師中秋上堂。衲僧家。沒來由。天不管。地不",
    "X64n1260_041:0301c23": "收。杖頭挑日月。隨處逞風流。業海深無底。隨流輥入",
    "X64n1260_041:0301c24": "流。還有得知時節底麼。莫問渠儂知不知。一輪明月",
    "X64n1260_041:0302a01": "挂中秋。",
    "X64n1260_041:0302a02": "南石琇禪師中秋上堂。有進有退有主有賓。有權有",
    "X64n1260_041:0302a03": "實有照有用。眼目人天綱維法社。者箇是衲僧分上",
    "X64n1260_041:0302a04": "事。三家村裏臭老婆左塗右抹。十字街頭廖胡子東",
    "X64n1260_041:0302a05": "倒西擂。且道是什麼人分上事。良久。此夜一輪滿。清",
    "X64n1260_041:0302a06": "光何處無。",
    "X64n1260_041:0302a07": "無文璨禪師中秋謝修造進嚴耆舊上堂。土木場中",
    "X64n1260_041:0302a08": "輥一回。平生己眼豁然開。廣寒宮殿無關鑰。撞破髑",
    "X64n1260_041:0302a09": "髏歸去來。",
    "X64n1260_041:0302a10": "中秋上堂。拍禪床云。山僧今日豁開廣寒宮殿。千門",
    "X64n1260_041:0302a11": "萬戶六通四闢。普請盡大地人穩步而升。操三寸戈",
    "X64n1260_041:0302a12": "與萬人敵。雖然。仙桂第一枝。畢竟誰折得。",
    "X64n1260_041:0302a13": "鐵關樞禪師中秋上堂。缺月圓月半明半暗。吞月吐",
    "X64n1260_041:0302a14": "月全放全收。拂子打圓相。一點光吞萬象秋。",
    "X64n1260_041:0302a15": "楚石琦禪師中秋上堂。天地未分時。高低覆載何在。",
    "X64n1260_041:0302a16": "日月不到處。光明照燭無偏。真箇是描不成畫不就。",
    "X64n1260_041:0302a17": "昨夜三更白如晝。",
    "X64n1260_041:0302a18": "中秋上堂。舉雲巖掃地次。道吾云何得大區區生。巖",
    "X64n1260_041:0302a19": "云須知有不區區者。吾云與麼則第二月也。巖竪起",
    "X64n1260_041:0302a20": "帚云者箇是第幾月。吾拂袖出去。雲門云奴見婢殷",
    "X64n1260_041:0302a21": "勤。師云。雲巖竪起帚道。吾便出去。總是第二月。那箇",
    "X64n1260_041:0302a22": "是不區區者。此夜一輪滿。清光何處無。",
    "X64n1260_041:0302a23": "中秋上堂。貴買朱砂畫月。筭來枉用工夫。純將白粉",
    "X64n1260_041:0302a24": "塗成。要且未是真月。文殊道。但一月真。中間自無是",
    "X64n1260_041:0302b01": "月非月。竪拂子云。本無偏照處。剛有不明時。",
    "X64n1260_041:0302b02": "中秋上堂。一月普現一切水。一切水月一月攝。盡大",
    "X64n1260_041:0302b03": "地是水。阿那箇是月。盡大地是月。阿那箇是水。你若",
    "X64n1260_041:0302b04": "不信。錢塘江裏少哩。",
    "X64n1260_041:0302b05": "中秋上堂。天上月圓。人間月半。古人道。赫日猶虧半。",
    "X64n1260_041:0302b06": "烏沉始得圓。且那一半落在甚麼處。更深夜靜。共伊",
    "X64n1260_041:0302b07": "商量。",
    "X64n1260_041:0302b08": "中秋上堂。鳳山說何似萬象說。八月十五夜。月最親",
    "X64n1260_041:0302b09": "切。八月十八日。潮更直截。聞不聞。瞥不瞥。嘉州大象",
    "X64n1260_041:0302b10": "喫蒺藜。陝府鐵牛流出血。",
    "X64n1260_041:0302b11": "了庵欲禪師中秋上堂。舉馬祖與西堂百丈南泉翫",
    "X64n1260_041:0302b12": "月公案。師云。言氣相投。機感相應。古今盡謂翫月話",
    "X64n1260_041:0302b13": "奇特。殊不知馬大師憐兒不覺醜。若也據令而行。者",
    "X64n1260_041:0302b14": "一隊弄光影漢總好與本分草料。免見門戶寂寥。拍",
    "X64n1260_041:0302b15": "禪床云。禹力不到處。河聲流向西。",
    "X64n1260_041:0302b16": "上堂。好箇中秋節。莫言無供養。風吹丹桂花。清香滿",
    "X64n1260_041:0302b17": "天上。諸人眼裏也飽。耳裏也飽。鼻裏也飽。只恐肚裏",
    "X64n1260_041:0302b18": "不飽。若得肚裏飽去。則不疑佛不疑祖不疑天下老",
    "X64n1260_041:0302b19": "和尚。拈出袖裏金鎚。打開光明寶藏。不涉凡聖路岐。",
    "X64n1260_041:0302b20": "便是渡河香象。喝一喝。",
    "X64n1260_041:0302b21": "中秋上堂。久矣不上堂。口邊生白醭。侍者來燒香請",
    "X64n1260_041:0302b22": "法。拈出秦時舊[車*度]轢。金剛腦後下一鎚。空裏磨盤生",
    "X64n1260_041:0302b23": "八角。寒山撫掌笑呵呵。夜來月向西邊落。喝一喝。",
    "X64n1260_041:0302b24": "中秋客至上堂。靈山指月。曹溪話月。馬祖百丈西堂",
    "X64n1260_041:0302c01": "南泉翫月。盤山道。心月孤圓。光吞萬象。光非照境。境",
    "X64n1260_041:0302c02": "亦非存。光境俱亡。復是何物。癩馬繫枯椿。洞山道。光",
    "X64n1260_041:0302c03": "境未亡復是何物。黑牛臥死水。育王師翁云。月在水",
    "X64n1260_041:0302c04": "中撈不上。徒勞[翟*支]碎水中天。夜深山寺開門睡。月自",
    "X64n1260_041:0302c05": "飛來在面前。用盡自己心。笑破他人口。本覺今日中",
    "X64n1260_041:0302c06": "秋。靈山上客垂訪。適值滿天風雨。既無可修行。又無",
    "X64n1260_041:0302c07": "可供養。終不拂袖便行。未免相與憑危欄倚曲檻。推",
    "X64n1260_041:0302c08": "出手面一輪。直是清光萬里。三關不立。開鑿人天。四",
    "X64n1260_041:0302c09": "句頓除。光揚祖道。擊拂子云。八萬四千非鳳毛。三十",
    "X64n1260_041:0302c10": "三人入虎穴。",
    "X64n1260_041:0302c11": "重陽日提綱(九月)",
    "X64n1260_041:0302c12": "真淨文禪師上堂。先上座煑黃栗粥供養禪眾。喫了",
    "X64n1260_041:0302c13": "總飽齁齁地。挂起鉢盂。知恩方解報恩。三十年後不",
    "X64n1260_041:0302c14": "得辜負趙州老。直饒當下見得倜儻分明。不隨古人",
    "X64n1260_041:0302c15": "言語所轉。各證無生法忍得大解脫。須知三年一閏",
    "X64n1260_041:0302c16": "九月重陽。是何宗旨。喝一喝下座。",
    "X64n1260_041:0302c17": "天童樸禪師重陽上堂。牛皮鞔露柱。露柱啾啾叫。鐙",
    "X64n1260_041:0302c18": "籠佯不知。虗明還自照。殿脊老鴟吻。聞得呵呵笑。三",
    "X64n1260_041:0302c19": "門側耳聽。就上打之遶。譬如十日菊。開徹阿誰要。阿",
    "X64n1260_041:0302c20": "呵呵。未必秋香一夜衰。熨斗煎茶不同銚。",
    "X64n1260_041:0302c21": "石門雅禪師重陽示眾。茱萸鮮嫩菊花香。暢殺陶家",
    "X64n1260_041:0302c22": "醉倒郎。我輩泛觴雖絕分。東籬閒玩也無妨。大眾。閒",
    "X64n1260_041:0302c23": "玩即不無。且道眼在什麼處。知有底。眉毛眼上橫。未",
    "X64n1260_041:0302c24": "諳者。紅黃裏亂走。阿呵呵。今日元來九月九。喝一喝。",
    "X64n1260_041:0303a01": "永泰覺禪師上堂。金風浙瀝。玉露凄清。菊解香苞。稻",
    "X64n1260_041:0303a02": "懸嘉穟。時清道泰。野老謳歌。處處登高。人人歡樂。諸",
    "X64n1260_041:0303a03": "禪德。祇如林間衲子豈不知時。若也燕默忘形。昧他",
    "X64n1260_041:0303a04": "光景。翠微深處不逐四時。一炷旃檀無恩不報。拍禪",
    "X64n1260_041:0303a05": "床下座。",
    "X64n1260_041:0303a06": "月頂輪禪師重陽上堂。重陽何物助僧家。籬菊枝枝",
    "X64n1260_041:0303a07": "盡發花。不學故侯將伴飲。為君泛出趙州茶。只此一",
    "X64n1260_041:0303a08": "盃醒大夢。盧仝七碗謾矜誇。良久曰。便請。卓拄杖一",
    "X64n1260_041:0303a09": "下。",
    "X64n1260_041:0303a10": "寓庵潛禪師菊旦上堂。今朝九月初九。天色半晴半",
    "X64n1260_041:0303a11": "雨。衲僧鼻孔眼睛。切忌和泥合水。廼顧視大眾。惺惺",
    "X64n1260_041:0303a12": "直是惺惺。伶俐不妨伶俐。等閒問著十人。五雙不知",
    "X64n1260_041:0303a13": "落處。不見道。事因叮嚀起。(一作大慧)",
    "X64n1260_041:0303a14": "羅漢南禪師示眾。[颱台+弗][颱台+弗]籬根菊正黃。妙談西祖意琅",
    "X64n1260_041:0303a15": "琅。不知誰解聞斯語。堪為宗門立紀綱。便見羅漢拂",
    "X64n1260_041:0303a16": "子展大神通。化作文殊普賢觀音勢至。穿過諸人髑",
    "X64n1260_041:0303a17": "髏。必也盡知來處。可謂於出入息中供養恒沙諸佛。",
    "X64n1260_041:0303a18": "若也不知。分付德山臨濟。擊一擊。",
    "X64n1260_041:0303a19": "愚庵及禪師九日上堂。舉大茅示眾云。欲識諸佛心。",
    "X64n1260_041:0303a20": "但向眾生心行中識取。欲識常住不遷義。但向萬物",
    "X64n1260_041:0303a21": "凋落處會取。師云。古人言不虗發。發必全真。眾生現",
    "X64n1260_041:0303a22": "行無明煩惱業識茫茫。作麼說箇諸佛心。秋變冬凋。",
    "X64n1260_041:0303a23": "春生夏長。萬物榮謝無有停息。又如何說箇不遷義。",
    "X64n1260_041:0303a24": "三玄三要事難分。得意忘言道易親。一句明明該萬",
    "X64n1260_041:0303b01": "象。重陽九日菊花新。拍禪床云。汾陽和尚來也。切忌",
    "X64n1260_041:0303b02": "錯下註脚。",
    "X64n1260_041:0303b03": "重陽上堂。舉真淨和尚云。九日無白醪。飽餐黃栗糕。",
    "X64n1260_041:0303b04": "十日有黃菊。催人打禾穀。五更鐘未鳴。隣鷄已數聲。",
    "X64n1260_041:0303b05": "相逢不下馬。各自奔前程。師云。逸格風流。通身文采。",
    "X64n1260_041:0303b06": "老雲庵美則美矣。若約衲僧分上。猶欠勦絕在。山僧",
    "X64n1260_041:0303b07": "效顰亦有一偈舉似大眾。非圖邁古超今。且要應時",
    "X64n1260_041:0303b08": "應節。九日無白醪。萸茶滿椀澆。十日有黃菊。凉飈動",
    "X64n1260_041:0303b09": "林麓。五更鐘未鳴。過鴈兩三聲。更欲求玄旨。迢迢十",
    "X64n1260_041:0303b10": "萬程。",
    "X64n1260_041:0303b11": "上堂。舉白雲示眾云。金蕊叢叢帶露新。采來烹茗賞",
    "X64n1260_041:0303b12": "佳辰。浮杯何必須宜酒。但有清香自醉人。開福道。白",
    "X64n1260_041:0303b13": "雲老人大似巧媳婦做出無麵餺飥。惜乎知味者少。",
    "X64n1260_041:0303b14": "開福效顰亦有一偈。重陽黃菊未成花。落帽無勞憶",
    "X64n1260_041:0303b15": "孟嘉。但得青山長在眼。不妨流水去無涯。師云。白雲",
    "X64n1260_041:0303b16": "開福大似徐六擔板各見一邊。徑山見處也要諸人",
    "X64n1260_041:0303b17": "共知。時移節換是尋常。過了重陽又一陽。人事自生",
    "X64n1260_041:0303b18": "今日意。黃花只作去年香。",
    "X64n1260_041:0303b19": "笑隱訢禪師重陽上堂。中峰用處沒疎親。道合寧論",
    "X64n1260_041:0303b20": "主與賓。却笑汾陽彊分別。重陽九日菊花新。",
    "X64n1260_041:0303b21": "鐵關樞禪師重九上堂。九月九。醭生口。茱萸茶。菊花",
    "X64n1260_041:0303b22": "酒。三世諸佛不知有。",
    "X64n1260_041:0303b23": "無文璨禪師重九上堂。天地一東籬。萬古一重九。黃",
    "X64n1260_041:0303b24": "花三兩枝。東湖隨分有。逢人不拈出。只麼空雙手。醉",
    "X64n1260_041:0303c01": "殺天下人。不是茱萸酒。",
    "X64n1260_041:0303c02": "千巖長禪師上堂。九月九。家家盡喫茱萸酒。堪笑山",
    "X64n1260_041:0303c03": "居道者家。兩枚豆糉塞却口。太寒酸。無可有。八角磨",
    "X64n1260_041:0303c04": "盤空裏走。却有些兒勝俗人。日日面南看北斗。",
    "X64n1260_041:0303c05": "了庵欲禪師重九客至上堂。兩兩不成雙。三三自成",
    "X64n1260_041:0303c06": "九。本色住山人。何處尋窠臼。卓拄杖云。離四句。絕百",
    "X64n1260_041:0303c07": "非。驢前馬後。莫亂針錐。",
    "X64n1260_041:0303c08": "九日上堂。三四五六七八九。碧眼胡僧不知有。三更",
    "X64n1260_041:0303c09": "收得夜明符。天曉起來成漏逗。籬下黃花爛熳開。龍",
    "X64n1260_041:0303c10": "山落帽霑風埃。令人長憶龐居士。天上人間不可陪。",
    "X64n1260_041:0303c11": "阿呵呵。會也麼。若也不會。山僧更道兩句去也。石頭",
    "X64n1260_041:0303c12": "一箇住山斧。古往今來稱獨步。馬師胡亂三十年。誰",
    "X64n1260_041:0303c13": "道少鹽還少醋。喝一喝。",
    "X64n1260_041:0303c14": "上堂。舉白雲示眾云。金蘂叢叢帶露新。采來烹茗賞",
    "X64n1260_041:0303c15": "佳辰。浮盃何必須宜酒。但有清香自醉人。師云。白雲",
    "X64n1260_041:0303c16": "老人大似巧媳婦做出無麵餺飥。惜乎知味者少。開",
    "X64n1260_041:0303c17": "福效顰亦有一偈。重陽黃菊未成花。落帽無勞憶孟",
    "X64n1260_041:0303c18": "嘉。但得青山常在眼。不妨流水去無涯。",
    "X64n1260_041:0303c19": "九日進退頭首上堂。今朝九月九。萬物隨時候。滿泛",
    "X64n1260_041:0303c20": "茱萸茶。何用菊花酒。畢竟醉兀兀。不似長醒醒。諸人",
    "X64n1260_041:0303c21": "若也信得及。便見堂中上座決有長處。知得堂中上",
    "X64n1260_041:0303c22": "座決有長處。便知釋迦老子橫說竪說直說曲說。四",
    "X64n1260_041:0303c23": "十九年重重敗闕。知得四十九年重重敗闕。便知興",
    "X64n1260_041:0303c24": "化堂前饡飯吹香。克賓維那全鋒敵勝。知得克賓維",
    "X64n1260_041:0304a01": "那全鋒敵勝。便知古雪竇抑揚有準。韓大伯笑裏藏",
    "X64n1260_041:0304a02": "刀。知得抑揚有準笑裏藏刀。便知國師三喚侍者三",
    "X64n1260_041:0304a03": "應。將謂我孤負汝却是汝孤負我。雖然。且道節文在",
    "X64n1260_041:0304a04": "什麼處。擊拂子云。閃電爍開千聖眼。好山多在太湖",
    "X64n1260_041:0304a05": "中。",
    "X64n1260_041:0304a06": "重陽永福子有和尚歸上堂。開甘露門。據甘露室。令",
    "X64n1260_041:0304a07": "諸眾生食甘露味。永福和尚即其人也。茲者龍歸舊",
    "X64n1260_041:0304a08": "窟。鳳返丹山。草木叢林頓增光彩。本覺法弟何幸如",
    "X64n1260_041:0304a09": "之。所謂物宜求新。人宜求舊。無端陳蒲鞋。手握赤梢",
    "X64n1260_041:0304a10": "鯉。倒跨三脚驢。跳出雲峰破桶篐中。揚聲大叫云。欲",
    "X64n1260_041:0304a11": "上座。你只見錐頭利。不見鑿頭方。豈不聞佛法大事",
    "X64n1260_041:0304a12": "靜退小節。山僧被渠一問。直得無言可對。無理可伸。",
    "X64n1260_041:0304a13": "只記得汾陽和尚道。三玄三要事難分。得意忘言道",
    "X64n1260_041:0304a14": "易親。一句明明該萬象。重陽九日菊花新。喝一喝下",
    "X64n1260_041:0304a15": "座。",
    "X64n1260_041:0304a16": "湛然澄禪師上堂。三玄三要事難分。得意忘言道易",
    "X64n1260_041:0304a17": "親。一句明明該萬象。重陽九日菊花新。此汾陽老人",
    "X64n1260_041:0304a18": "與臨濟大師共箇鼻孔毫毛竅穴一些子也不異。無",
    "X64n1260_041:0304a19": "端後來有箇老宿。將三玄三要逐句解說曰。體中玄。",
    "X64n1260_041:0304a20": "句中玄。玄中玄。雖則眉目活肖。以東墖看來。直是埋",
    "X64n1260_041:0304a21": "沒祖宗。賺誤後賢。何也。不見百丈云。六句內會取。三",
    "X64n1260_041:0304a22": "句外用得。若一句作一句說。長老自墮地獄。不干學",
    "X64n1260_041:0304a23": "人事。若三句作一句說。學人自墮地獄。不干長老事。",
    "X64n1260_041:0304a24": "驀拈拄杖云。喚作拄杖是人天有句。不喚作拄杖是",
    "X64n1260_041:0304b01": "聲聞無句。亦有亦無非有非無是菩薩中道句。若乃",
    "X64n1260_041:0304b02": "如是逐句指點。則拄杖子入地獄如箭射。然拄杖子",
    "X64n1260_041:0304b03": "還向你諸人曾道箇什麼來。以其無恁麼事。所以能",
    "X64n1260_041:0304b04": "穿過你諸人髑髏。透入你諸人眼睛。你諸人也須各",
    "X64n1260_041:0304b05": "各善知回互始得。復竪起拄杖云。看看。今日是重陽",
    "X64n1260_041:0304b06": "節。澄長老無可說。大家邀往煙雨樓。把手登高望秋",
    "X64n1260_041:0304b07": "色。遂以手作急招勢云。來來。欲窮千里目。更上一層",
    "X64n1260_041:0304b08": "樓。",
    "X64n1260_041:0304b09": "牧雲門禪師重九上堂。九月重陽節。風俗愛登高。登",
    "X64n1260_041:0304b10": "高必須山。登山須到頂。而今時節。祖庭秋晚叢林凋",
    "X64n1260_041:0304b11": "零。求箇到頂底絕少。你須知得上山路也得。若知得",
    "X64n1260_041:0304b12": "上山路。不向中路止息。要到頂也不難。設或連上山",
    "X64n1260_041:0304b13": "路也不解。儘你將常熟山繞百匝千匝千年萬年。每",
    "X64n1260_041:0304b14": "日只見撞牆撞壁。又烏知宇宙之寬天地之大。而今",
    "X64n1260_041:0304b15": "一眾幸同住。山中上山路最近。遂拈拄杖指云。若解",
    "X64n1260_041:0304b16": "驀直去。便可傲睨天外同賞重陽。其或未然。遙知兄",
    "X64n1260_041:0304b17": "弟登高處。徧插茱萸少一人。",
    "X64n1260_041:0304b18": "石雨方禪師上堂。操一葉之扁舟。是第一義。泛鑑湖",
    "X64n1260_041:0304b19": "之曉月。是第一義。拈妙香而氤氳。是第一義。散天花",
    "X64n1260_041:0304b20": "以怡悅。是第一義。法筵龍象眾在什麼處去也。移彤",
    "X64n1260_041:0304b21": "山向天華。天華不大。移天華向彤山。彤山不小。沒絃",
    "X64n1260_041:0304b22": "琴彈得者。頭頭合拍。籬邊菊賞得底。處處成歡。雖然。",
    "X64n1260_041:0304b23": "若是陶淵明。何須賦歸去。",
    "X64n1260_041:0304b24": "開爐提綱(十月)",
    "X64n1260_041:0304c01": "真淨文禪師開爐上堂。凡夫色礙。二乘空礙。菩薩色",
    "X64n1260_041:0304c02": "空無礙。目前萬象森羅。理事融通自在。僧堂又添煖",
    "X64n1260_041:0304c03": "火。十方高人共會。不必更分彼此。同是一真法界。喝",
    "X64n1260_041:0304c04": "一喝下座。",
    "X64n1260_041:0304c05": "保寧勇禪師開爐上堂。今朝十月一。爐簇無煙火。削",
    "X64n1260_041:0304c06": "髮披緇流。競向爐邊坐。霜清天乍寒。水冷氷未鎻。不",
    "X64n1260_041:0304c07": "知天上與人間。更有阿誰過似我。拍手大笑下座。",
    "X64n1260_041:0304c08": "法昌遇禪師開爐日以一力撾皷陞座曰。法昌今日",
    "X64n1260_041:0304c09": "開爐。行脚僧無一箇。唯有十八高人。緘口圍爐打坐。",
    "X64n1260_041:0304c10": "不是規矩嚴難。免見諸人話墮。直饒口似秤鎚。未免",
    "X64n1260_041:0304c11": "燈籠勘破。不知道絕功勳。枉用修因證果。喝一喝。但",
    "X64n1260_041:0304c12": "能一念回心。即脫二乘羈鎻。",
    "X64n1260_041:0304c13": "偃溪聞禪師開爐上堂。舉趙州和尚示眾云。老僧三",
    "X64n1260_041:0304c14": "十年前在南方火爐頭。有箇無賓主話。直至如今無",
    "X64n1260_041:0304c15": "人舉著。師云。森羅萬象。明闇色空。日夜舉揚。趙州古",
    "X64n1260_041:0304c16": "佛。不是不知。只為貪程太速。",
    "X64n1260_041:0304c17": "長翁淨禪師開爐上堂。召眾打圓相云。箇是天童火",
    "X64n1260_041:0304c18": "爐。近前則燒殺。退後則凍殺。忽有箇漢出來道。合作",
    "X64n1260_041:0304c19": "麼生。[囗@力]火爐動也。",
    "X64n1260_041:0304c20": "超化藻禪師開爐上堂。雪滿寒窻。燒盡丹霞木佛。氷",
    "X64n1260_041:0304c21": "交野渡。凍殺陝府鐵牛。直得寒灰發燄片雪不留。任",
    "X64n1260_041:0304c22": "運縱橫現成受用。諸禪德。要會麼。衲帔蒙頭坐。冷煖",
    "X64n1260_041:0304c23": "了無知。",
    "X64n1260_041:0304c24": "圓悟勤禪師開爐上堂。三世諸佛向火焰裏轉大法",
    "X64n1260_041:0305a01": "輪。熱發作什麼。火焰為三世諸佛說法。三世諸佛立",
    "X64n1260_041:0305a02": "地聽。也須照顧眉毛。若是聊聞徹骨徹髓。信得及見",
    "X64n1260_041:0305a03": "得徹。直下與三世諸佛同生同死。與火焰同起同滅。",
    "X64n1260_041:0305a04": "當處解脫得大安隱。衲被蒙頭便是箇清凉世界。苟",
    "X64n1260_041:0305a05": "或未然。只知事逐眼前過。不覺老從頭上來。",
    "X64n1260_041:0305a06": "開爐上堂。乾茆近火。理合先燋。滴水氷生。事不相涉。",
    "X64n1260_041:0305a07": "倘或透生死。明寒暑。融動靜。一去來。直得意遣情忘",
    "X64n1260_041:0305a08": "如癡似兀。然後乃可饑則喫飯健則經行。熱則乘凉",
    "X64n1260_041:0305a09": "寒則向火。雖然如是。趙州道。我在南方二十年。有箇",
    "X64n1260_041:0305a10": "無賓主句。直至如今無人舉得。且無賓主話火爐頭",
    "X64n1260_041:0305a11": "如何舉得。還委悉麼。衲被蒙頭萬事休。此時山僧都",
    "X64n1260_041:0305a12": "不會。",
    "X64n1260_041:0305a13": "瞎堂遠禪師開爐上堂。天無門。地無壁。葫蘆棚上種",
    "X64n1260_041:0305a14": "冬瓜。兩手扶犂水過膝。跳金圈。吞栗棘。氈拍板對無",
    "X64n1260_041:0305a15": "孔笛。屈屈。獨脚山魈解雙趯。去年冬裏無炭燒。今年",
    "X64n1260_041:0305a16": "定是無火炙。饑時饑到眼睛黃。窮時窮到赤骨立。屈",
    "X64n1260_041:0305a17": "屈。且道屈箇甚麼。尀耐監寺．副寺．維那．典座．直歲等",
    "X64n1260_041:0305a18": "却與泥水匠商量。放出兩頭鴟鶻。咬殺佛殿脊。",
    "X64n1260_041:0305a19": "或庵體禪師開爐上堂。暑往寒來十月朝。開爐著火",
    "X64n1260_041:0305a20": "擁雲袍。斷將不涉廉纖句。勘破當年噇酒糟。會麼。風",
    "X64n1260_041:0305a21": "頭稍硬暖室商量。漢語難明胡言易辨。妙峰孤頂犬",
    "X64n1260_041:0305a22": "競髑髏。善法堂前鬼爭漆桶。說甚面壁九年耳聾三",
    "X64n1260_041:0305a23": "日。胡餅是饅頭。烏龜成白鼈。東西十萬南北八千。元",
    "X64n1260_041:0305a24": "來只在鼻頭尖。摸著通身汗如雨。",
    "X64n1260_041:0305b01": "開爐上堂。舉五祖演和尚示眾云。難難幾多般。易易",
    "X64n1260_041:0305b02": "沒巴鼻。好好催人老。默默從此得。過得者四重關了。",
    "X64n1260_041:0305b03": "泗洲人見大聖。焦山老漢也有此說。難難放過軟頑。",
    "X64n1260_041:0305b04": "易易多添瞌睡。好好和衣便倒。默默有筋有骨。過得",
    "X64n1260_041:0305b05": "四重關了。屋裏販楊州。其或猶豫未決。更聽一頌。夤",
    "X64n1260_041:0305b06": "緣過夏又經冬。難易當知好惡同。肚裏饑瘡無括擾。",
    "X64n1260_041:0305b07": "爐中生炭滿空紅。挑灰弄土非相許。濶論高談豈相",
    "X64n1260_041:0305b08": "容。疊足跏趺描不就。眼空煙景振宗風。",
    "X64n1260_041:0305b09": "應庵華禪師開爐上堂。三世諸佛吞却火焰。火焰燒",
    "X64n1260_041:0305b10": "殺三世諸佛。一盲引眾盲相牽入火坑。棒打不碎底",
    "X64n1260_041:0305b11": "填溝塞壑。刀斫不入底臥雪眠霜。作世諦商量也得。",
    "X64n1260_041:0305b12": "作佛法流布也得。渾圇吞却。三十年後有人索飯錢",
    "X64n1260_041:0305b13": "在。直饒爛嚼白湯嚥下。未免粘牙帶齒。且道蔣山為",
    "X64n1260_041:0305b14": "人在什麼處。爛研巴豆三千顆。瀉盡諸方五味禪。",
    "X64n1260_041:0305b15": "雪巖欽禪師開爐上堂。死柴頭上有無煙火。水晶宮",
    "X64n1260_041:0305b16": "裏烈焰燒空。舜若多神眉鬚自墮。拈拄杖云。拄杖子",
    "X64n1260_041:0305b17": "聞與麼道。是信耶是不信耶。卓拄杖云。雙破。",
    "X64n1260_041:0305b18": "開爐上堂。不冷不熱爐鞴。半真半假金鍮。鑄作瓶盤",
    "X64n1260_041:0305b19": "釵釧。却成品字柴頭。且道與趙州無賓主話相去多",
    "X64n1260_041:0305b20": "少。疑則別參。",
    "X64n1260_041:0305b21": "開爐上堂。火冷灰寒炭又無。大家兀坐嘴盧都。冷灰",
    "X64n1260_041:0305b22": "堆裏忽豆爆。大地通紅火一爐。世界與麼濶。火爐與",
    "X64n1260_041:0305b23": "麼濶則不問。且道香匙火筯大小長短相去多少。不",
    "X64n1260_041:0305b24": "得動著。",
    "X64n1260_041:0305c02": "列祖提綱錄卷第四十一"
}