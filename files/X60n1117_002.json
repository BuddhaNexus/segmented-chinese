{
    "X60n1117_002:0217b17": "沙門日用卷下",
    "X60n1117_002:0217b19": "廣州南海寶象林沙門弘贊在&#x7299;編",
    "X60n1117_002:0217b20": "下篇資具門",
    "X60n1117_002:0217b21": "○三衣名相",
    "X60n1117_002:0217b22": "[0217b22] 一安陀會。梵語也。此云下著衣。亦云中宿衣。又云",
    "X60n1117_002:0217b23": "裏衣。又云內衣。謂近身而著。院內。行路。&#x894D;作衣也。",
    "X60n1117_002:0217b24": "二&#x9B31;多羅僧。此云上著衣。謂於常所服中。最在其",
    "X60n1117_002:0217c01": "上也。又云入眾時衣。謂禮敬。誦經。噉食。聽講。如是",
    "X60n1117_002:0217c02": "時著也。",
    "X60n1117_002:0217c03": "[0217c03] 三僧伽黎。此云重。又云合。謂割之合成。而重作也。",
    "X60n1117_002:0217c04": "又云&#x894D;碎衣。謂條數多故。又云重複衣。若入王宮。",
    "X60n1117_002:0217c05": "聚落。行乞。噉食。遮寒。說法。禮塔。應著此衣也。",
    "X60n1117_002:0217c06": "[0217c06] 然此三衣。天竺總名支伐羅。若以色稱之。並名袈",
    "X60n1117_002:0217c07": "裟。佛言。過去未來佛弟子。並著是衣。如我今日。刀",
    "X60n1117_002:0217c08": "截成衣。不為怨賊所劫。薩婆多論云。所以作此三",
    "X60n1117_002:0217c09": "衣名差別者。欲現未曾有法故。一切九十六種。無",
    "X60n1117_002:0217c10": "此三衣名。以異外道故。作此差別。功德論云。造三",
    "X60n1117_002:0217c11": "衣者。以三轉法輪故。又云。為三世故。又云。為三時",
    "X60n1117_002:0217c12": "故。冬則著重者。夏則著輕者。春則著中者。若大寒",
    "X60n1117_002:0217c13": "時重著三衣。可以障之。僧祗律佛言。三衣是沙門",
    "X60n1117_002:0217c14": "賢聖&#x5E56;幟。故我諸弟子。齊是三衣。足遮大寒。大熱。",
    "X60n1117_002:0217c15": "蠅虻。覆障慚愧。不壞聖種。若性不堪寒者。聽故弊",
    "X60n1117_002:0217c16": "衣。隨意重納。即是少欲少事。戒壇經云。五條下衣。",
    "X60n1117_002:0217c17": "斷貪身也。七條中衣。斷瞋口也。二十五條大衣。斷",
    "X60n1117_002:0217c18": "癡心也。其裁作法者。如根本律云。三衣總有三品。",
    "X60n1117_002:0217c19": "僧伽黎上者。用自肘量。豎三橫五。下者。各減半肘。",
    "X60n1117_002:0217c20": "二內名中。鬱多羅僧。安陀會。亦有三品。并同此量。",
    "X60n1117_002:0217c21": "身長大。而肘短者。依身為量。不依肘量。若翻此者。",
    "X60n1117_002:0217c22": "亦依身量。其條數壇隔法者。安陀會五條。一長一",
    "X60n1117_002:0217c23": "短。&#x9B31;多羅僧七條。兩長一短。其僧伽黎。條數九種",
    "X60n1117_002:0217c24": "不同。謂九條。十一條。十三條。十五條。十七條。十九",
    "X60n1117_002:0218a01": "條。二十一條。二十三條。二十五條。壇隔者。初三兩",
    "X60n1117_002:0218a02": "長一短。次三三長一短。後三四長一短。過此以上。",
    "X60n1117_002:0218a03": "便成破衲。不堪持故。其縫刺法。依稻田畦勢。而割",
    "X60n1117_002:0218a04": "截之。葉向兩邊。不應一靡。葉有三別。謂上中下。上",
    "X60n1117_002:0218a05": "者&#x6FF6;四指。狹齊兩指。二內名中。凡為小壇。當大壇",
    "X60n1117_002:0218a06": "半。然小壇。望大壇。裁割之時。更須增其半葉。一縫",
    "X60n1117_002:0218a07": "作了之後。方始明闇。正得相應。異此非也。內法傳",
    "X60n1117_002:0218a08": "云五天法服。任刺任縫。內葉外緣一寸。外緣有刺",
    "X60n1117_002:0218a09": "三道。內葉悉皆縫合。又西國三衣。並皆刺葉令合。",
    "X60n1117_002:0218a10": "唯獨東夏。開而不縫。詳觀律檢。實無開法。親問北",
    "X60n1117_002:0218a11": "方諸國。行四分律處。俱同刺葉。全無開者。西方若",
    "X60n1117_002:0218a12": "得神州法服。縫合乃披。諸部律文。皆云刺合。宣律",
    "X60n1117_002:0218a13": "師問天人云。比見西域僧來。多縫衣葉者何。答曰。",
    "X60n1117_002:0218a14": "此佛滅後。將二百年。北天竺僧。與外道同住。外道",
    "X60n1117_002:0218a15": "嫉之。密以利刀內衣葉中。同往王所。外道告王。沙",
    "X60n1117_002:0218a16": "門釋子。內藏利刀。欲將害王。因告檢獲。由此普誅",
    "X60n1117_002:0218a17": "一國比丘。時有耶舍阿羅漢。令諸比丘。權且縫合。",
    "X60n1117_002:0218a18": "為絕命難。此乃彼方因事權制。非佛所開也(按此二說。",
    "X60n1117_002:0218a19": "縫則準諸部。律文。不縫乃據天人所說。任取一法。依理無妨。又今。時開水路者。諸律無文。本非佛制。乃此",
    "X60n1117_002:0218a20": "方所造。或錯會南山之言。巧加制作。即如衣上安貼。杜撰云須彌山。日月。天王。之類是也)四分",
    "X60n1117_002:0218a21": "律云。新衣聽一重作安&#x9641;會。及&#x9B31;多羅僧。二重作",
    "X60n1117_002:0218a22": "僧伽黎。若故衣。聽二重作五條七條。四重作大衣。",
    "X60n1117_002:0218a23": "若糞掃衣。隨意多少重數。內法傳云。著衣及施[巾*勾]",
    "X60n1117_002:0218a24": "紐法者。可取五肘之衣。疊作三&#x8975;。肩頭疊處。去緣",
    "X60n1117_002:0218b01": "五指許。安其方貼可方五指。周刺四邊。當中穿為",
    "X60n1117_002:0218b02": "小孔。用安衣[巾*勾]。其[巾*勾]。或絛。或帛。麤細如衫[巾*勾]相似。",
    "X60n1117_002:0218b03": "可長兩指。結作固心。餘者截&#x5374;。將[巾*勾]穿孔。向外牽",
    "X60n1117_002:0218b04": "出。十字交繫。便成兩[巾*勾]。內紐此中。其胸前疊處。緣",
    "X60n1117_002:0218b05": "邊安紐。亦如衫紐。即其法也。衣之下畔。[巾*勾]紐亦施。",
    "X60n1117_002:0218b06": "隨意倒披。是聖開許。兩頭去角。可八指許。各施一",
    "X60n1117_002:0218b07": "[巾*勾]一紐。此為食時所須。反&#x8975;胸前。紐使相合。此成",
    "X60n1117_002:0218b08": "要也。凡在寺內。或時對眾。必無帶紐。及籠肩披法。",
    "X60n1117_002:0218b09": "若向外遊行。并入俗舍。方須帶紐。餘時但可搭肩",
    "X60n1117_002:0218b10": "而已。屏私執務。隨意反抄。若對尊容。事須齊整。以",
    "X60n1117_002:0218b11": "衣右角。寬搭左肩。垂之背後。勿安肘上。若欲帶紐。",
    "X60n1117_002:0218b12": "即須通肩披已。將紐內[巾*勾]。迴向肩後。勿令其脫。以",
    "X60n1117_002:0218b13": "角搭肩。衣便繞頸。雙手下出。一角前垂。阿育王像。",
    "X60n1117_002:0218b14": "正當其式。出行執傘。形儀可愛。即是依教齊整著",
    "X60n1117_002:0218b15": "上依也(著衣之法。失之久矣。故此略出其大綱。如樂正法者。當復本式)。律攝云。著",
    "X60n1117_002:0218b16": "大衣。不應作務。不在道行。不裹胯坐。及披而臥。不",
    "X60n1117_002:0218b17": "赤體披。禮拜之時。衣勿拂地。不裹膝頭。亦不於下",
    "X60n1117_002:0218b18": "二衣上坐臥。若無餘物。聽用。為襯坐臥。無犯。凡著",
    "X60n1117_002:0218b19": "衣服。應捨三種心。一喜好玩飾心。二輕賤受用心。",
    "X60n1117_002:0218b20": "三矯覓名稱心。詐著弊衣。欲令他知。有德有行。如",
    "X60n1117_002:0218b21": "是三心。皆不應作。但求壞色。趣得充身。順大師教。",
    "X60n1117_002:0218b22": "進修善品。應生五種心。一知量。度量而用。勿使傷",
    "X60n1117_002:0218b23": "損。二知間隙。不可頻著一衣。臭而疾破。三知思察。",
    "X60n1117_002:0218b24": "來處極難。作報恩心。受用之時。勿為非法。四知時。",
    "X60n1117_002:0218c01": "寒熱適時。受用合度。五知數。十三資具。足得資身。",
    "X60n1117_002:0218c02": "多畜貯衣。長貪廢業(十三者三衣。坐具。裙。副裙。掩腋衣。副掩腋衣。拭身巾。拭面",
    "X60n1117_002:0218c03": "巾。剃髮衣。覆瘡衣。藥直衣)。若衣緣斷壞者。應以物貼。或用線繚。",
    "X60n1117_002:0218c04": "若見有孔。應可補貼。如總爛壞。不堪料理者。應作",
    "X60n1117_002:0218c05": "燈炷。或可斬碎。和牛糞作泥。用塞柱孔。或泥墻壁。",
    "X60n1117_002:0218c06": "如是用時能令施主所捨福田。任運增長(如是爛壞之衣。",
    "X60n1117_002:0218c07": "佛猶不聽輕棄。今時有以亡比丘衣。於樹上掛之。云使鬼神鳥鵲沾益。縱是貴價上服。亦任風飄日暴自",
    "X60n1117_002:0218c08": "爛。掛搭盈樹。甚不雅觀。駭俗之目。訛謬相傳。一至於此。然亡人衣物。眾共羯磨分之。律有明文。何不詳檢",
    "X60n1117_002:0218c09": "自用己見。信行邪妄)。",
    "X60n1117_002:0218c10": "○僧祗支",
    "X60n1117_002:0218c11": "[0218c11] 僧祗支。或云僧&#x811A;崎。梵語也。此云覆膞。亦云掩腋。",
    "X60n1117_002:0218c12": "豎二肘。橫五肘。佛制恐污三衣。其披著法。應出右",
    "X60n1117_002:0218c13": "肩。交搭左膞。房中恒著。唯此與裙。出外禮尊。任加",
    "X60n1117_002:0218c14": "餘服。此是沙門本儀。自法流東土。僧皆如是。去聖",
    "X60n1117_002:0218c15": "時遙。乃類俗服。同著袖衣。其偏衫者。亦此方所制。",
    "X60n1117_002:0218c16": "因魏帝請僧入內供養。宮人見僧偏袒右肩。不以",
    "X60n1117_002:0218c17": "為善。遂作偏衫施僧。縫於左邊僧祗支上。因名偏",
    "X60n1117_002:0218c18": "衫。今隱祗支之名。而號兩袖者曰偏衫。若欲作者。",
    "X60n1117_002:0218c19": "須開後縫。截領。方存魏制元式也。",
    "X60n1117_002:0218c20": "○涅槃僧",
    "X60n1117_002:0218c21": "[0218c21] 涅槃僧。亦云泥伐散那。唐言裙。橫五肘。豎二肘。著",
    "X60n1117_002:0218c22": "時繞身既訖。&#x64E1;使過臍。右手牽其左邊上角在內。",
    "X60n1117_002:0218c23": "牽向腰之右邊。左邊上裙。取外邊而掩左畔。兩手",
    "X60n1117_002:0218c24": "兩畔。舉使正平。中間矗直。即成三&#x8975;。後以兩手各",
    "X60n1117_002:0219a01": "蹙至腰。俱將三疊。向後掩之。兩角各&#x64E1;三指。俱插",
    "X60n1117_002:0219a02": "向脊。使下入腰間可三指許。斯則縱未繫絛。亦乃",
    "X60n1117_002:0219a03": "著身不落。後以絛或帶。長五肘許。&#x920E;取正中。舉向",
    "X60n1117_002:0219a04": "臍下。抹裙上緣。向後雙排。交度前抽。傍牽左右。各",
    "X60n1117_002:0219a05": "以一手。勞壓兩邊。纏兩絛可令三度。有長截&#x5374;。少",
    "X60n1117_002:0219a06": "則更添。絛帶之頭。不合&#x7E19;綵。斯謂圓整著裙。成薩",
    "X60n1117_002:0219a07": "婆多部儀也。然四部之殊。以著裙表異。一切有部。",
    "X60n1117_002:0219a08": "則兩邊向外雙&#x8975;。大眾部。則右裙蹙在左邊。向內",
    "X60n1117_002:0219a09": "插之。不令其墮。西方婦女著裙。與大眾部無別。上",
    "X60n1117_002:0219a10": "座部。正量部。制亦同斯。但以向外直翻。傍插為異。",
    "X60n1117_002:0219a11": "尼則準部如僧。全無別體。故西域記云。既無帶襻。",
    "X60n1117_002:0219a12": "其將服也。集衣為&#x8975;。束帶以絛。&#x8975;則諸部各異。色",
    "X60n1117_002:0219a13": "乃黃赤不同。正言。泥縛些那。舊曰涅槃僧。訛也。",
    "X60n1117_002:0219a14": "○尼師壇",
    "X60n1117_002:0219a15": "[0219a15] 尼師壇。梵語也。此云坐具。亦云隨坐衣。又云隨足",
    "X60n1117_002:0219a16": "衣。謂將隨行。以便坐臥。不得離故。佛言。為身。為衣。",
    "X60n1117_002:0219a17": "為臥具。故制畜之。長佛二磔手。廣一磔手半。更增",
    "X60n1117_002:0219a18": "廣長各半磔手。佛一磔手。準有一尺八寸。又云佛",
    "X60n1117_002:0219a19": "一磔手。當中人三磔手。若準四分律。長當四尺五",
    "X60n1117_002:0219a20": "寸。廣當三尺六寸。根本部長當五尺四寸。廣當二",
    "X60n1117_002:0219a21": "尺七寸。其增長。不增廣也。五分律云。續一磔手者。",
    "X60n1117_002:0219a22": "截三分。續長頭。餘一分貼四角。不貼則已。今時緣",
    "X60n1117_002:0219a23": "四邊。貼四角。本此也。號四角為四天王者。謬之甚",
    "X60n1117_002:0219a24": "也。義淨三藏云。此中制意。本謂襯替臥具。恐有所",
    "X60n1117_002:0219b01": "損。不擬餘用。然其大量。與自身等。頂上餘有一磔",
    "X60n1117_002:0219b02": "手在。斯乃正與臥具相當。若其量小。不堪替臥。敷",
    "X60n1117_002:0219b03": "地禮拜。深乖本儀。若故違聖制。誰當代罪。內法傳",
    "X60n1117_002:0219b04": "云。禮拜敷其坐具。五天所不見行。其所須者。但擬",
    "X60n1117_002:0219b05": "眠臥之時。護他氈席。若用他物。新故並須安替。如",
    "X60n1117_002:0219b06": "其己物。故則不須。勿令污染。虧損信施。雜事律云。",
    "X60n1117_002:0219b07": "苾芻不應無坐具。&#x8F19;出外行。違者得越法罪。若其",
    "X60n1117_002:0219b08": "意。即擬還來。遇有他緣。不及歸者。當於彼處宿。不",
    "X60n1117_002:0219b09": "應夜行。可於同梵。行者。借替充事。如其無者。取七",
    "X60n1117_002:0219b10": "條衣。疊為四重。將替氈褥。少睡多覺。以至天明。凡",
    "X60n1117_002:0219b11": "為坐具。應作兩重。染令壞色。十誦律云。新者兩重。",
    "X60n1117_002:0219b12": "故者四重。不應單作。若先受者。不應捨。勤伽論云。",
    "X60n1117_002:0219b13": "若離宿。不須捨。但作吉羅悔過。若欲作新坐具。當",
    "X60n1117_002:0219b14": "取故者。縱廣一磔手。貼新者上。為壞色故。若無故",
    "X60n1117_002:0219b15": "者則已。戒因緣經云。取故者緣四邊。以亂其色。律",
    "X60n1117_002:0219b16": "攝云。所以貼者。為令牢故。若無全者。廣合集故物",
    "X60n1117_002:0219b17": "而貼之(既為牢故。帖中亦得也)。戒壇經云。尼師壇。如塔之有",
    "X60n1117_002:0219b18": "基也。汝今受戒。即五分法身之有基也。良以五分。",
    "X60n1117_002:0219b19": "由戒而成。若無坐具。以坐汝身。則五分定慧。無所",
    "X60n1117_002:0219b20": "從生。其餘作法。廣如律中。",
    "X60n1117_002:0219b21": "○&#x9262;多羅",
    "X60n1117_002:0219b22": "[0219b22] &#x9262;多羅。梵語也。此譯為&#x9262;。義云應器。謂體色量。三",
    "X60n1117_002:0219b23": "皆應法。體用瓦及鐵。色以麻子杏子等。熏作黑赤。",
    "X60n1117_002:0219b24": "或孔雀咽色。及鴿色也。量分大小。大者三斗。小者",
    "X60n1117_002:0219c01": "一斗半(準唐斗大&#x9262;受一斗。小&#x9262;受五升。按薩婆多諭。大&#x9262;受秦升三升。小&#x9262;受一升半)。",
    "X60n1117_002:0219c02": "&#x9262;上不得作卍字。及書己名字。不聽畜金銀銅錫",
    "X60n1117_002:0219c03": "等&#x9262;。是白衣器。不聽畜木&#x9262;。是外道器。聽作&#x9262;囊。",
    "X60n1117_002:0219c04": "應作帶。絡肩而行乞食。若在平時。應作&#x9262;龕。&#x9262;籠",
    "X60n1117_002:0219c05": "貯之。若有病。聽用匙箸。梵語云。俱夜羅。此云隨&#x9262;",
    "X60n1117_002:0219c06": "器。即匙箸鍵[金*咨]等。鍵[金*咨]者。淺鐵&#x9262;也。今呼為鐼子。",
    "X60n1117_002:0219c07": "訛也。律云。鍵[金*咨]入小&#x9262;。小&#x9262;入次&#x9262;。次&#x9262;入大&#x9262;。",
    "X60n1117_002:0219c08": "如是等。皆聽畜之。復聽畜歠粥器。飲水器。即碗甌",
    "X60n1117_002:0219c09": "等然過午後。必以&#x7070;揩淨洗。無食膩氣。方聽用之",
    "X60n1117_002:0219c10": "飲水(熏&#x9262;法。備載律中。鍵音虔。[金*咨]音咨。鐼音訓)。",
    "X60n1117_002:0219c11": "○濾囊",
    "X60n1117_002:0219c12": "[0219c12] 梵語。&#x9262;里薩羅伐拏。此云濾水羅。僧祗律云。受具",
    "X60n1117_002:0219c13": "足戒已。要當畜漉水囊。應法澡罐。行時應持漉囊。",
    "X60n1117_002:0219c14": "若無者。下至受持&#x9B31;多羅僧一角頭。觀水時。不應",
    "X60n1117_002:0219c15": "以天眼看。亦不得使闇眼人看。看時當至心。不得",
    "X60n1117_002:0219c16": "太速。不得太久。當如大象一迴頃。無蟲應用。有蟲",
    "X60n1117_002:0219c17": "應漉用。若蟲極細微者。不得就用洗手面。及大小",
    "X60n1117_002:0219c18": "行。律攝云。凡一觀水。始從日出。迄至明相未出已",
    "X60n1117_002:0219c19": "來。咸隨受用。應知濾物。有其五種。一謂方羅(須細密絹",
    "X60n1117_002:0219c20": "一尺二尺。隨時大小。若&#x8E08;薄物。元不堪用)。二謂法瓶(陰陽瓶也)。三謂君持迦。",
    "X60n1117_002:0219c21": "(此云瓶也。以絹鞔口。細繩繫項。沉放水中。&#x64E1;口出半。待滿引出。仍須察蟲。無乃方用)四酌水",
    "X60n1117_002:0219c22": "羅(以絹作小團羅子)。五衣角羅(取密絹方一磔許。或繫瓶口。或置碗口。濾濟時須。非",
    "X60n1117_002:0219c23": "袈裟角也。此等諸羅。皆是西方現用。大師悲憫。為濟含生。食肉尚斷大慈。殺生豈當成佛。行者特須存護。",
    "X60n1117_002:0219c24": "為自他之益也)。義淨三藏云。水羅是六物之數。不得不持。",
    "X60n1117_002:0220a01": "若行三五里。無羅不去。若知寺不濾水。不合[(歹*又)/食]食。",
    "X60n1117_002:0220a02": "渴死長途。足為龜鏡。如來聖教。慈悲為本。所制戒",
    "X60n1117_002:0220a03": "律。罪有性遮。遮則&#x51D6;事合輕。性乃理應從重。性罪",
    "X60n1117_002:0220a04": "之內。殺生最初。是故智人。特宜存護。若將此為輕",
    "X60n1117_002:0220a05": "者。更復何成重哉。設使學通三藏。坐證四禪。鎮想",
    "X60n1117_002:0220a06": "無生。澄心空理。若不護命。依教奉行。終亦不免佛",
    "X60n1117_002:0220a07": "所訶責。十惡初罪。誰代受之。復有令人耕田種植。",
    "X60n1117_002:0220a08": "規求小利。不見大尤。水陸俱傷。殺生無數。斯之罪",
    "X60n1117_002:0220a09": "咎。欲如之何。直如束手泉門。任他處分。故經云。殺",
    "X60n1117_002:0220a10": "生之人。當墮地獄。餓鬼。畜生。設得為人。短命多病。",
    "X60n1117_002:0220a11": "哀哉此苦。誰當受之。脫有能為。善哉甚善。可謂釋",
    "X60n1117_002:0220a12": "迦末法。共結慈念之因。彌勒初成。俱證無生之果",
    "X60n1117_002:0220a13": "(三衣&#x9262;具濾囊。是比丘際身之六物也)。",
    "X60n1117_002:0220a14": "○軍遲",
    "X60n1117_002:0220a15": "[0220a15] 軍遲。或作君持迦。皆梵語也。此云瓶。西域記云。即",
    "X60n1117_002:0220a16": "澡瓶也。尼畜軍持。僧畜澡罐。謂雙口澡罐。雜事律",
    "X60n1117_002:0220a17": "云。軍持著[此/束]。澡罐口開。寄歸傳云。瓶有二枚。淨者",
    "X60n1117_002:0220a18": "咸用瓦&#x7506;。擬非時飲用。淨手方持。必須安於淨處。",
    "X60n1117_002:0220a19": "觸者。任兼銅鐵。乃便利所須。觸手隨執。可於觸處",
    "X60n1117_002:0220a20": "置之。其作瓶法。&#x8462;須速口。頂出尖臺。可高兩指。上",
    "X60n1117_002:0220a21": "通小穴。麤如銅箸。飲水可在此中。傍邊則別開圓",
    "X60n1117_002:0220a22": "孔。罐口令上。豎高兩指。孔如錢許。添水宜於此處。",
    "X60n1117_002:0220a23": "可受二三升。小成無用。",
    "X60n1117_002:0220a24": "○錫杖",
    "X60n1117_002:0220b01": "[0220b01] 梵語。隙棄羅此言錫杖。由其振時作錫錫聲。故十",
    "X60n1117_002:0220b02": "誦律名聲杖。以聲立名。體任銅鐵。不局錫為。義淨",
    "X60n1117_002:0220b03": "三藏云。言錫杖者。梵語喫棄羅。即是鳴聲之義。古",
    "X60n1117_002:0220b04": "人譯為錫杖者。意取錫作聲鳴。杖錫任情稱就。目",
    "X60n1117_002:0220b05": "驗西方。所持錫杖。頭上唯有一股鐵圈。可容二三",
    "X60n1117_002:0220b06": "寸。安其錞管。長可四五指。其竿用木。麤細隨時。高",
    "X60n1117_002:0220b07": "與肩齊。下安鐵纂。可二寸許。其環或圓或匾屈合",
    "X60n1117_002:0220b08": "中間。可容大指。或六或八。穿安股上。銅鐵任情。元",
    "X60n1117_002:0220b09": "斯制意。為乞食時。防其牛犬。何用辛苦。擎奉勞心。",
    "X60n1117_002:0220b10": "而復通身是鐵。頭上復安四股。重滯將持。非常冷",
    "X60n1117_002:0220b11": "澀。非本制意也。錫杖經云。智杖。德杖。以彰顯聖智。",
    "X60n1117_002:0220b12": "行功德本。聖人之表幟。賢士之明記。趣道法之正",
    "X60n1117_002:0220b13": "幢。建念義之志。三世諸佛。皆執持之。二股六環是",
    "X60n1117_002:0220b14": "迦葉佛制。四股十二環是釋迦佛制。雖然如是種",
    "X60n1117_002:0220b15": "種分別表釋。虔恭奉持。悉非本制。按此一經。文異",
    "X60n1117_002:0220b16": "諸部。上古亦判之為偽。以其文非正譯。詞乖佛語。",
    "X60n1117_002:0220b17": "智者當捨一。而從諸也。雜事律云。不應以杖打狗。",
    "X60n1117_002:0220b18": "應舉怖之。怖時惡狗若瞋。應取一抄飯擲地令食。",
    "X60n1117_002:0220b19": "至乞食家。可一二度搖。無人出問。即須行去。不應",
    "X60n1117_002:0220b20": "久搖。五百問中。持錫有多事。能警惡蟲毒獸等。",
    "X60n1117_002:0220b21": "○數珠",
    "X60n1117_002:0220b22": "[0220b22] 梵語。&#x9262;塞莫。或云阿唎吒迦(二合)。此言數珠。木&#x69F5;子",
    "X60n1117_002:0220b23": "經云。若欲滅煩惱。當貫木&#x69F5;子一百八箇。常自隨",
    "X60n1117_002:0220b24": "身。至心稱南無佛&#x9641;。南無達磨。南無僧伽名。乃過",
    "X60n1117_002:0220c01": "一子。如是漸次。乃至千萬。能滿二十萬遍。身心不",
    "X60n1117_002:0220c02": "亂。除諂曲。捨命得生炎摩天。若滿百萬遍。當除百",
    "X60n1117_002:0220c03": "八結業。獲常樂果。瑜伽念珠經云。金剛手菩薩在",
    "X60n1117_002:0220c04": "世尊前。而說偈言。",
    "X60n1117_002:0220c05": " 珠表菩薩之勝果  於中間滿為斷漏",
    "X60n1117_002:0220c06": " 繩線貫串表觀音  母珠以表無量壽",
    "X60n1117_002:0220c07": " 慎莫驀過越法罪  皆由念珠積功德",
    "X60n1117_002:0220c08": " 硨磲念珠一倍福  木&#x69F5;念珠兩倍福",
    "X60n1117_002:0220c09": " 以鐵為珠三倍福  熟銅作珠四倍福",
    "X60n1117_002:0220c10": " 水精真珠及諸寶  此等念珠百倍福",
    "X60n1117_002:0220c11": " 千倍功德帝釋子  金剛子珠俱胝福",
    "X60n1117_002:0220c12": " 蓮子念珠千俱胝  菩提子珠無數福",
    "X60n1117_002:0220c13": " 佛部念珠菩提子  金剛部法金剛子",
    "X60n1117_002:0220c14": " 寶部念誦以諸寶  蓮華部珠用蓮子",
    "X60n1117_002:0220c15": " 羯磨部中為念珠  眾珠間雜應貫串",
    "X60n1117_002:0220c16": " 念珠分別有四種  上品最勝及中下",
    "X60n1117_002:0220c17": " 一千八百以為上  一百八珠為最勝",
    "X60n1117_002:0220c18": " 五十四珠以為中  二十七珠為下類",
    "X60n1117_002:0220c19": " 二手持珠當心上  靜慮離念心專注",
    "X60n1117_002:0220c20": " 本尊瑜伽心一境  皆得成就理事法",
    "X60n1117_002:0220c21": " 設安頂髻或掛身  或安頸上或安臂",
    "X60n1117_002:0220c22": " 所說言論成念誦  以此念誦淨三業",
    "X60n1117_002:0220c23": " 由安頂髻淨無間  由帶頸上淨四重",
    "X60n1117_002:0220c24": " 手持臂上除眾罪  能令行人速清淨",
    "X60n1117_002:0221a01": " 若修真言陀羅尼  念諸如來菩薩名",
    "X60n1117_002:0221a02": " 當獲無量勝功德  所求勝願皆成就",
    "X60n1117_002:0221a03": "○和南",
    "X60n1117_002:0221a04": "[0221a04] 和南。或云槃談。正梵音言。畔睇。或云畔憚南。此云",
    "X60n1117_002:0221a05": "敬禮。律云。年少比丘。應以五法。禮上座比丘。應偏",
    "X60n1117_002:0221a06": "露右肩。脫革屣。右膝著地。捉上座足。言。大德我和",
    "X60n1117_002:0221a07": "南。僧祗律云。禮拜不得如啞羊。當相問訊云。少病。",
    "X60n1117_002:0221a08": "少惱。安樂不。又和南有三種。謂身口心。身者。前人",
    "X60n1117_002:0221a09": "若坐若立。頭面禮足。是名身。口者。若前人遠遙。合",
    "X60n1117_002:0221a10": "掌低頭言。和南。是名口。心者。若彼背去。應合掌作",
    "X60n1117_002:0221a11": "敬。是名心恭敬。寄歸傳云。夫禮敬之法。須合其儀。",
    "X60n1117_002:0221a12": "若不順教。則平地顛蹶。故佛言。有二種污觸。不應",
    "X60n1117_002:0221a13": "受禮。亦不禮他。若違教者。拜拜皆招惡作之罪。一",
    "X60n1117_002:0221a14": "是飲食污。二是不淨污。若於大眾聚集齋會之次",
    "X60n1117_002:0221a15": "合掌即是致敬。故亦不勞全禮。禮便違教。或迮&#x9599;",
    "X60n1117_002:0221a16": "處。或不淨地。或途路中。禮亦同犯。若在餘時。即應",
    "X60n1117_002:0221a17": "全禮。如佛告鄔波離。凡是口云。我今敬禮。但是口",
    "X60n1117_002:0221a18": "業伸敬。或時曲躬口云畔睇。此雖是禮。而未具足。",
    "X60n1117_002:0221a19": "然有二種禮敬。一者五輪著地。二者兩手捉&#x8168;。口",
    "X60n1117_002:0221a20": "云我今敬禮。彼云無病。若不爾者。俱得越法罪。又",
    "X60n1117_002:0221a21": "凡禮拜者。意在敬上。自卑之儀。欲致敬時。及有請",
    "X60n1117_002:0221a22": "白。先整法衣。搭左肩上。&#x64EA;衣左腋。令使著身。即將",
    "X60n1117_002:0221a23": "左手向下掩攝衣之左畔。右手隨所掩之衣裙。既",
    "X60n1117_002:0221a24": "至下邊。卷衣向膝。兩膝俱掩。勿令現身。背後衣緣。",
    "X60n1117_002:0221b01": "急使近身。所掩衣裳。莫遣垂地。足跟雙豎。脊須平",
    "X60n1117_002:0221b02": "直。十指布地。方始叩頭。然其膝下。迥無衣物。復還",
    "X60n1117_002:0221b03": "合掌。復還叩地。慇懃致敬。如是至三。必也尋常一",
    "X60n1117_002:0221b04": "禮便罷。中間更無起義。西國見為三拜。人皆怪之。",
    "X60n1117_002:0221b05": "如經律云。來至佛所。禮佛雙足。在一邊坐。不云敷",
    "X60n1117_002:0221b06": "坐具禮三拜。在一邊立。斯其教矣。凡是坐者。皆足",
    "X60n1117_002:0221b07": "蹋地。曾無貼膝之法也。若雙膝著地。平身合掌。乃",
    "X60n1117_002:0221b08": "是香臺瞻仰。讚歎之容也(西國稱佛殿為香臺也。下明禮佛儀)。然西",
    "X60n1117_002:0221b09": "國禮敬。盛傳讚歎。但有才人。莫不於所敬之尊。而",
    "X60n1117_002:0221b10": "為稱說。震旦之地。自古相傳。但知禮佛題名。多不",
    "X60n1117_002:0221b11": "稱揚讚德。何者。聞名但聽其名。罔識智之高下。讚",
    "X60n1117_002:0221b12": "德。俱陳其德。名乃體德之弘深。即如西方制底畔",
    "X60n1117_002:0221b13": "睇(禮塔也)。及常途禮敬。每於晡後。或黃昏時。大眾出",
    "X60n1117_002:0221b14": "門。繞塔三&#x5E00;。香花具設。並悉蹲踞。令其能者。作哀",
    "X60n1117_002:0221b15": "雅聲。明徹弘朗。讚大師德。或十頌。或二十頌。次第",
    "X60n1117_002:0221b16": "還入寺中。令一經師。升獅子座。讀誦少經。所誦之",
    "X60n1117_002:0221b17": "經。多誦三啟。謂初讚三尊。次述正經。後陳迴向發",
    "X60n1117_002:0221b18": "願。經了之時。大眾皆云善哉。經師乃下座。大眾隨",
    "X60n1117_002:0221b19": "次第而禮獅子座。次禮上座。若其眾大。過三五人。",
    "X60n1117_002:0221b20": "餘皆一時望眾起禮隨情而去(餘如四分律標釋中廣明)。按齊",
    "X60n1117_002:0221b21": "代。西國三藏勒那法師。&#x89A9;此邊方。不閑禮法。情同",
    "X60n1117_002:0221b22": "猿馬。乃譯出七種禮法。一名我慢心禮。謂依位次。",
    "X60n1117_002:0221b23": "心無恭敬。情不殷重。意馳外境。五輪不具。三業馳",
    "X60n1117_002:0221b24": "散。如碓上下也。二名唱和求名禮。謂心無淨想。隨",
    "X60n1117_002:0221c01": "口稱名。麤整威儀。身心詐恭見人則身輕急禮。人",
    "X60n1117_002:0221c02": "去則身惰心疲。稍似恭敬。非真供養。&#x8462;心散而口",
    "X60n1117_002:0221c03": "唱也。三名身心恭敬禮。謂聞唱佛名。便念佛身相",
    "X60n1117_002:0221c04": "好具足。如在目前。情無厭足。心想現前。專注無昧。",
    "X60n1117_002:0221c05": "導利人天。功德雖大。猶未是智。後多退沒也。四名",
    "X60n1117_002:0221c06": "發智清淨禮。謂由達佛境界。自心&#x8657;通。知本無礙。",
    "X60n1117_002:0221c07": "隨心現量。禮一佛。即禮一切佛。一切佛。即是一佛。",
    "X60n1117_002:0221c08": "以佛法身。體用融通。故禮一拜。遍通法界。法僧加",
    "X60n1117_002:0221c09": "敬。體亦同然。雖三相別。性理無殊。故知一禮。則一",
    "X60n1117_002:0221c10": "切禮。乃至六道四生。同作佛想。供養禮拜。自淨身",
    "X60n1117_002:0221c11": "心。蕩蕩無礙。一禮一起。即是淨業無窮。果報無限",
    "X60n1117_002:0221c12": "也。五名通入法界禮。謂觀自身心等法。從本已來。",
    "X60n1117_002:0221c13": "不離法界。佛我自性平等。本無增減。今禮一佛。即",
    "X60n1117_002:0221c14": "遍禮諸佛。如一室懸百千鏡。鏡皆像現。遞相涉入。",
    "X60n1117_002:0221c15": "鏡無不照。影無不現。佛身清淨。明逾彼鏡。一身既",
    "X60n1117_002:0221c16": "爾。乃至一切法界凡聖之身悉同。又諸佛德用既",
    "X60n1117_002:0221c17": "齊。名號亦等。隨稱何名。名無不盡也。六名正觀修",
    "X60n1117_002:0221c18": "誠禮。謂明禮自身佛。不緣他佛。以一切眾生自有",
    "X60n1117_002:0221c19": "佛性。平等正覺。但為迷故。己身佛性。長認為惡。若",
    "X60n1117_002:0221c20": "謂己身極惡。無佛性者。縱敬他身。終成無益。若能",
    "X60n1117_002:0221c21": "返照本覺。則解脫有期。如涉遠途。要藉自身。欲見",
    "X60n1117_002:0221c22": "佛性。要觀己佛。法僧亦爾。同體無二也。七名實相",
    "X60n1117_002:0221c23": "平等禮。謂前猶存有禮有觀。自他兩異。今此一禮。",
    "X60n1117_002:0221c24": "無自無他。凡聖一如。體用無二。無聖可恭。無凡可",
    "X60n1117_002:0222a01": "慢。以實相離念。不可以心取。不可以相求。去高下。",
    "X60n1117_002:0222a02": "離尊卑。動靜一如。恭慢齊固。內行平等。外順修敬。",
    "X60n1117_002:0222a03": "內外合宜。是名平等禮也(前三約事。後四顯理。前三。初二非禮。後一。雖禮",
    "X60n1117_002:0222a04": "而非智。以未入理故也。後四。初三從理而入。心存凡聖。未是極智。後一。當體即真。離彼我念。冥凡聖見。全",
    "X60n1117_002:0222a05": "體實相。舉目真如也)。",
    "X60n1117_002:0222a06": "○附諸名相",
    "X60n1117_002:0222a07": "佛[0222a07] 梵音具足名佛陀。此云覺者。覺具三義。一自",
    "X60n1117_002:0222a08": "覺。謂悟性真常。了惑&#x8657;妄。二覺他。謂運無緣慈。度",
    "X60n1117_002:0222a09": "有情界。三覺行圓滿。謂窮源極底。行滿果圓也",
    "X60n1117_002:0222a10": "達磨[0222a10] 此言法。是執持之義。軌生物解。任持自性",
    "X60n1117_002:0222a11": "也",
    "X60n1117_002:0222a12": "僧[0222a12] 具云僧伽。此言眾。四比丘已上之稱。即清淨",
    "X60n1117_002:0222a13": "持戒和合之眾也",
    "X60n1117_002:0222a14": "比丘[0222a14] 有六義。一乞士。二破惡。三怖魔。四淨命。五",
    "X60n1117_002:0222a15": "除饉。六能持戒。新名苾芻",
    "X60n1117_002:0222a16": "苾芻[0222a16] 即比丘之別音也。古人取西國之草。具五",
    "X60n1117_002:0222a17": "德。以喻出家人也。一體性柔軟。喻能折伏身語麤",
    "X60n1117_002:0222a18": "獷。二引蔓傍布。喻傳法度人。連綿不絕。三馨香遠",
    "X60n1117_002:0222a19": "聞。喻戒德芬馥。為眾所聞。四能療疼痛。喻能斷煩",
    "X60n1117_002:0222a20": "惱毒害。五不背日光。喻常向佛日故",
    "X60n1117_002:0222a21": "和尚[0222a21] 亦云和上。正梵音云鄔波馱耶。此云親教",
    "X60n1117_002:0222a22": "師。謂親從受業。由能教出離法故。又云力生。謂入",
    "X60n1117_002:0222a23": "法門中。受微妙法。&#x8462;師之力。生長法身。出功德財。",
    "X60n1117_002:0222a24": "養智慧命。功莫人焉",
    "X60n1117_002:0222b01": "阿闍黎[0222b01] 此言軌範師。謂能教弟子法則也。有五",
    "X60n1117_002:0222b02": "種。一受十戒闍黎。二受大戒羯磨闍梨。三教授闍",
    "X60n1117_002:0222b03": "梨。四受經闍黎。五依止阿闍黎",
    "X60n1117_002:0222b04": "頭&#x9641;[0222b04] 新云杜多。此云抖擻。謂抖擻三界煩惱故",
    "X60n1117_002:0222b05": "也。其行十二法。一住阿蘭若。二常乞食。三納衣。四",
    "X60n1117_002:0222b06": "一座食。五節量食。六中後不飲果漿。七冢間住。八",
    "X60n1117_002:0222b07": "樹下宿。九露地住。十常坐不臥。十一次第乞食。十",
    "X60n1117_002:0222b08": "二但三衣",
    "X60n1117_002:0222b09": "沙門[0222b09] 此言功勞。謂修道有多勞也。亦云勤息。謂",
    "X60n1117_002:0222b10": "勤行眾善。止息諸惡。義訓勤行。謂勤行取涅槃故。",
    "X60n1117_002:0222b11": "此有四種。一勝道沙門。即佛等。二說道沙門。謂說",
    "X60n1117_002:0222b12": "正法者。三活道沙門。謂修諸善品者。四污道沙門。",
    "X60n1117_002:0222b13": "謂諸邪行者",
    "X60n1117_002:0222b14": "菩薩[0222b14] 具云菩提薩埵。此言導有情。上求佛道。下",
    "X60n1117_002:0222b15": "化眾生也。別名大士。又名開士。開眾生信心也。又",
    "X60n1117_002:0222b16": "名高士。高出凡夫小乘也",
    "X60n1117_002:0222b17": "辟支佛[0222b17] 此云緣覺。以觀十二緣生。而悟道故。亦",
    "X60n1117_002:0222b18": "云獨覺。謂出無佛世時。無師自悟故也",
    "X60n1117_002:0222b19": "阿羅漢[0222b19] 此言無著。又言不生。謂後世中。更不受",
    "X60n1117_002:0222b20": "生死果報故",
    "X60n1117_002:0222b21": "袈裟[0222b21] 韻作[(暇-日)/毛][沙/毛]。音加沙。至葛洪字苑。始改從衣。",
    "X60n1117_002:0222b22": "謂是法服也。然此是梵音。正云加沙野。又云迦羅",
    "X60n1117_002:0222b23": "沙曳。此云不正色。亦云壞色。即赤色也。此乃因色",
    "X60n1117_002:0222b24": "名衣。出家五眾。並皆著之。真諦雜記云。袈裟是外",
    "X60n1117_002:0222c01": "國三衣之名。名含多義。或名離塵服。由斷六塵故。",
    "X60n1117_002:0222c02": "或名消瘦服。由割煩惱故。或名忍辱鎧。或名蓮華",
    "X60n1117_002:0222c03": "服。服者離著故。或名間色服。以青黑赤三如法色。",
    "X60n1117_002:0222c04": "所成故。法苑云。夫袈裟為福田之服。如敬佛塔。涅",
    "X60n1117_002:0222c05": "槃僧。為襯身之衣。尊之如法。衣名消瘦。取能消瘦",
    "X60n1117_002:0222c06": "煩惱。鎧名忍辱。取能降伏眾魔。亦喻蓮華。不為污",
    "X60n1117_002:0222c07": "泥所染。亦名幢相。不為邪眾所傾。亦名田文之相。",
    "X60n1117_002:0222c08": "不為見者生惡。亦名救龍之服。不為金鳥所食。亦",
    "X60n1117_002:0222c09": "名降邪之服。不為外道所壞。亦名不正之色。不為",
    "X60n1117_002:0222c10": "俗染所貪。是以教有內外之別。人有道俗之異。在",
    "X60n1117_002:0222c11": "家則依乎外教。服先王之法服。順先王之法言上",
    "X60n1117_002:0222c12": "有事親敬君之禮。下有妻子官榮之戀。此則恭孝",
    "X60n1117_002:0222c13": "之躅。理&#x53F6;儒津。出家則依乎內教。服諸佛之法服。",
    "X60n1117_002:0222c14": "行諸佛之法行。上捨君親愛敬之重。下割妻子官",
    "X60n1117_002:0222c15": "榮之好。以禮誦之善。自資父母。行道之福。以報國",
    "X60n1117_002:0222c16": "恩之重。既許不以毀形易服為過。豈宜責以敬親",
    "X60n1117_002:0222c17": "事君之禮。是故剃髮之晨。天魔聞而遙怖。染衣之",
    "X60n1117_002:0222c18": "日。帝釋見而遠歡。戲女聊披。無漏遂滿。醉人暫前。",
    "X60n1117_002:0222c19": "惡緣即捨。龍子賴而息驚。象王見而止怯。故知三",
    "X60n1117_002:0222c20": "領法衣蔽身儉用。三種壞色伏我愛情。既倣稻田。",
    "X60n1117_002:0222c21": "自成應供之德。遠同先佛。實遵和敬之道。出塵反",
    "X60n1117_002:0222c22": "俗。所貴如斯者乎",
    "X60n1117_002:0222c23": "三聚淨戒[0222c23] 一攝律儀戒。謂無惡不斷。起正道行。",
    "X60n1117_002:0222c24": "是斷德因。終成法身。然止即是持。作便是犯。二攝",
    "X60n1117_002:0223a01": "善法戒。謂無善不修。起助道行。是智德因。終成報",
    "X60n1117_002:0223a02": "身。然作即是持。止便是犯。三攝眾生戒。謂無生而",
    "X60n1117_002:0223a03": "不度。起不住道行。是恩德因。終成應身。然作即是",
    "X60n1117_002:0223a04": "持。止便是犯",
    "X60n1117_002:0223a05": "持戒三心[0223a05] 一厭有為心。二求趣菩提心。三悲念",
    "X60n1117_002:0223a06": "有情心",
    "X60n1117_002:0223a07": "飯有三德[0223a07] 一輕軟。二淨潔。三如法",
    "X60n1117_002:0223a08": "食表三聚[0223a08] 初匙時。斷一切惡。中匙修一切善。後",
    "X60n1117_002:0223a09": "匙度一切眾生",
    "X60n1117_002:0223a10": "護三歸神[0223a10] 若人受三歸依。天帝敕九神衛護。歸",
    "X60n1117_002:0223a11": "依佛有三神。一名陀摩斯那。二名陀摩婆羅那。三",
    "X60n1117_002:0223a12": "名陀摩流支。歸依法有三神。一名法寶。二名訶責。",
    "X60n1117_002:0223a13": "三名辯意。歸依僧有三神。一名僧寶。二名護眾。三",
    "X60n1117_002:0223a14": "名安隱。若依灌頂經。則四天王遣三十六善神衛",
    "X60n1117_002:0223a15": "護之",
    "X60n1117_002:0223a16": "護五戒神[0223a16] 若人受持五戒。天帝敕四天王。遣二",
    "X60n1117_002:0223a17": "十五神營護其身。萬事吉祥。殺戒五神。一名波吒",
    "X60n1117_002:0223a18": "羅。二名摩那斯。三名婆&#x777A;那。四名呼奴吒。五名頗",
    "X60n1117_002:0223a19": "羅吒。盜戒五神。一名法善。二名佛奴。三名僧喜。四",
    "X60n1117_002:0223a20": "名廣頞。五名慈善。婬戒五神。一名貞潔。二名無欲。",
    "X60n1117_002:0223a21": "三名淨潔。四名無染。五名蕩滌。妄戒五神。一名美",
    "X60n1117_002:0223a22": "音。二名實語。三名質直。四名直答。五名和合語。酒",
    "X60n1117_002:0223a23": "戒五神。一名清素。二名不醉。三名不亂。四名無失。",
    "X60n1117_002:0223a24": "五名護戒。如是每戒五神。則二百五十戒。有千五",
    "X60n1117_002:0223b01": "百善神衛護之",
    "X60n1117_002:0223b02": "食有四時[0223b02] 一早起諸天食。二日中諸佛食。三日",
    "X60n1117_002:0223b03": "西畜生食。四日暮鬼神食",
    "X60n1117_002:0223b04": "一切眾生依四食住[0223b04] 一段食。謂飯&#x9EA8;豆肉等。二",
    "X60n1117_002:0223b05": "觸食。謂男女相對觸。則終日不食而自飽也。三思",
    "X60n1117_002:0223b06": "食。謂以意思。能資潤諸根壽命。如魚鱉&#x8675;蝦蟆等。",
    "X60n1117_002:0223b07": "四識食。如地獄。畜生。及無邊識處天等。皆用識持",
    "X60n1117_002:0223b08": "以為其食",
    "X60n1117_002:0223b09": "四利須食[0223b09] 一資身為道。二養身中蟲。三生施者",
    "X60n1117_002:0223b10": "福。四破自餓外道邪見",
    "X60n1117_002:0223b11": "乞食四意[0223b11] 一福利群生。二折伏憍慢。三知身有",
    "X60n1117_002:0223b12": "苦。四除去滯著",
    "X60n1117_002:0223b13": "乞食四分[0223b13] 一奉同梵行者。一與窮乞人。一與諸",
    "X60n1117_002:0223b14": "鬼神。一分自食",
    "X60n1117_002:0223b15": "毗尼四義[0223b15] 一是佛法中平地。萬善由之而生。二",
    "X60n1117_002:0223b16": "一切佛子皆依戒而住。一切眾生依戒而有。三是",
    "X60n1117_002:0223b17": "趣涅槃之初門。四是佛法瓔珞。能莊嚴佛法故",
    "X60n1117_002:0223b18": "謙下獲四德[0223b18] 一遠惡趣。不受旁生。二不被輕毀。",
    "X60n1117_002:0223b19": "三常為人天恭敬。四惡友怨敵。不能凌突",
    "X60n1117_002:0223b20": "食存五觀[0223b20] 一計功多少。量彼來處。謂一&#x9262;之飯。",
    "X60n1117_002:0223b21": "作夫汗流猶多。二忖己德行。全缺應供。謂全則宜",
    "X60n1117_002:0223b22": "受。缺則不可。二防心離過。貪等為宗。謂離貪瞋癡",
    "X60n1117_002:0223b23": "也。四正是良藥。為療形枯。謂饑渴病故。須食為藥。",
    "X60n1117_002:0223b24": "五為成道故。方受此食。謂不食即病。道業無成矣",
    "X60n1117_002:0223c01": "中後不食有五福[0223c01] 一少婬。二少睡。三得一心。四",
    "X60n1117_002:0223c02": "少下風。五身得安隱。亦不作病",
    "X60n1117_002:0223c03": "乞食遮五處[0223c03] 一唱令家。二旃陀羅家。三沽酒家。",
    "X60n1117_002:0223c04": "四官家。五婬女家",
    "X60n1117_002:0223c05": "入俗舍有五法[0223c05] 一入門小語。二攝身口意。三卑",
    "X60n1117_002:0223c06": "躬。四善護諸根。五威儀庠序。令人生善信",
    "X60n1117_002:0223c07": "嚼楊枝有五利[0223c07] 楊枝者亦云齒木。梵語彈多坭",
    "X60n1117_002:0223c08": "瑟搋。此云齒木。除漆樹。毒樹。菩提樹。不用。其祚條。",
    "X60n1117_002:0223c09": "楮。桃。槐。柳。蒼耳根。以苦&#x6F81;辛辣者為佳。長者一磔",
    "X60n1117_002:0223c10": "手。短者四指。有云長者尺二寸。短者六寸。大者如",
    "X60n1117_002:0223c11": "小指。小者如箸。嚼一頭半寸許如絮。徐刷牙關。以",
    "X60n1117_002:0223c12": "水再三淨&#x6F44;。棄之勿咽。不聽純嚼皮。及去皮者。不",
    "X60n1117_002:0223c13": "聽雜葉嚼。并二三條嚼。不嚼楊枝有五過失。一口",
    "X60n1117_002:0223c14": "氣臭。二不別味。三增益痰&#x764A;。四不引食。五眼不明。",
    "X60n1117_002:0223c15": "嚼有五利益。反上是也。寄歸傳云。每日旦朝。須嚼",
    "X60n1117_002:0223c16": "齒木。楷齒刮舌。務令如法。盥&#x6F44;清淨。方行禮敬。若",
    "X60n1117_002:0223c17": "其不然。受禮禮他。悉皆得罪。若其嚼時。逼近尊人。",
    "X60n1117_002:0223c18": "宜將左手掩口。用罷擘破屈而刮舌。既已。即可俱",
    "X60n1117_002:0223c19": "洗棄之屏處。凡棄齒木。若口中吐水。及以涕唾。皆",
    "X60n1117_002:0223c20": "須彈指經三。或時謦欬過兩若不爾者。棄便得罪。",
    "X60n1117_002:0223c21": "若牙中食在。舌上膩存。未將淨水重&#x6F44;已來。涎唾",
    "X60n1117_002:0223c22": "必須外棄。若日時過。更犯非時。然西國法。俗嚼齒",
    "X60n1117_002:0223c23": "木。自是恒事。三歲童子。咸即教為。聖教流俗。俱通",
    "X60n1117_002:0223c24": "利益。律云。若路行時。齒木卒求難得。應用澡豆土",
    "X60n1117_002:0224a01": "屑等。以水三&#x5FA7;淨&#x6F44;已。隨意餐食。若楊柳枝。及諸",
    "X60n1117_002:0224a02": "枝生種。須淨人以火淨。或去芽已。從彼受取。然後",
    "X60n1117_002:0224a03": "嚼之。方免壞生種罪也",
    "X60n1117_002:0224a04": "五法助戒[0224a04] 一信。二慚。三愧。四善知識。五宗敬戒",
    "X60n1117_002:0224a05": "持律人有五德[0224a05] 一戒品堅牢。二善勝諸怨。三眾",
    "X60n1117_002:0224a06": "中斷事無畏。四若疑悔。能開解。五善持毗尼。令正",
    "X60n1117_002:0224a07": "法久住",
    "X60n1117_002:0224a08": "破戒有五過失[0224a08] 一自害。二為智者所呵。三惡名",
    "X60n1117_002:0224a09": "流布。四臨終時悔恨。五死墮惡道",
    "X60n1117_002:0224a10": "破戒有五衰[0224a10] 一求財不得。二設得耗散。三眾不",
    "X60n1117_002:0224a11": "愛敬。四惡名流布。五死入地獄",
    "X60n1117_002:0224a12": "跏趺五利[0224a12] 一最安隱。二心不散。三魔王怖。四異",
    "X60n1117_002:0224a13": "外道。五心易定",
    "X60n1117_002:0224a14": "旋塔有五事[0224a14] 一低頭視地。二不得傷蟲。三不得",
    "X60n1117_002:0224a15": "左右視。四不得唾地。五不與人語",
    "X60n1117_002:0224a16": "旋塔得五福[0224a16] 一後世得端正好色。二得好音聲。",
    "X60n1117_002:0224a17": "三得生天上。四生王候家。五得涅槃道",
    "X60n1117_002:0224a18": "比丘以五事故經營[0224a18] 一報佛恩故。二長養佛法",
    "X60n1117_002:0224a19": "故。三滅凡劣眾。自貢高故。四將來弟子折伏憍豪",
    "X60n1117_002:0224a20": "故。五發啟將來福業故",
    "X60n1117_002:0224a21": "僧具六和[0224a21] 一身和同住。二口和無諍。三意和同",
    "X60n1117_002:0224a22": "悅。四戒和同修。五見和同解。六利和同均",
    "X60n1117_002:0224a23": "六度華梵[0224a23] 梵語檀那。華言布施。度慳貪障。梵語",
    "X60n1117_002:0224a24": "尸羅。華言清涼。謂息諸熱惱。度破戒障。梵語羼提。",
    "X60n1117_002:0224b01": "華言忍辱。度瞋恚障。梵語毗利耶。華言精進。度懈",
    "X60n1117_002:0224b02": "怠障。梵語禪那。華言靜慮。度散亂障。梵語般若。華",
    "X60n1117_002:0224b03": "言智慧。度愚癡障",
    "X60n1117_002:0224b04": "六味[0224b04] 苦。酸。甘。辛。鹹。淡",
    "X60n1117_002:0224b05": "七菩提分[0224b05] 一擇法。二精進。三喜。四除。五捨。六定。",
    "X60n1117_002:0224b06": "七念",
    "X60n1117_002:0224b07": "八聖道分[0224b07] 一正見。二正思惟。三正語。四正業。五",
    "X60n1117_002:0224b08": "正命。六正精進。七正念。八正定",
    "X60n1117_002:0224b09": "尼修八敬[0224b09] 善見律云。佛初不度女人出家。為滅",
    "X60n1117_002:0224b10": "正法五百年。後為說八敬。聽出家。依教行故。還得",
    "X60n1117_002:0224b11": "千年。今時不行。隨處法滅。會正記云。佛成道後十",
    "X60n1117_002:0224b12": "四年。姨母求出家。佛不許度。阿難為陳三請。佛令",
    "X60n1117_002:0224b13": "慶喜傳八敬向說。若能行者。聽汝出家。彼報言。頂",
    "X60n1117_002:0224b14": "戴侍。言八敬者。一者百歲比丘尼。見初受戒比丘。",
    "X60n1117_002:0224b15": "當起迎送。禮拜問訊。請令坐。二者比丘尼不得罵",
    "X60n1117_002:0224b16": "謗比丘。三者不得舉比丘罪。說其過失。比丘得說",
    "X60n1117_002:0224b17": "尼過。四者式叉摩那已學於戒。應從眾僧求受大",
    "X60n1117_002:0224b18": "戒。五者尼犯僧殘。應半月在二部僧中。行摩那埵。",
    "X60n1117_002:0224b19": "六者尼半月內。當於僧中求教授人。七者不應在",
    "X60n1117_002:0224b20": "無比丘處夏安居。八者夏訖。當詣僧中求自恣人。",
    "X60n1117_002:0224b21": "如此八法。應尊重恭敬讚歎。盡形壽不應違。今述",
    "X60n1117_002:0224b22": "頌曰。禮不罵謗不舉過。從僧受戒行摩那。半月僧",
    "X60n1117_002:0224b23": "中求教授。安居近僧請自恣",
    "X60n1117_002:0224b24": "菩薩應修八法[0224b24] 經云。菩薩成就八法。於諸佛前。",
    "X60n1117_002:0224c01": "蓮華化生。一乃至失命因緣。不說他過。二化人令",
    "X60n1117_002:0224c02": "歸依三寶。三安置一切於菩提心。四梵行不染。五",
    "X60n1117_002:0224c03": "造如來像。安於華座上。六能除眾生憂惱。七於貢",
    "X60n1117_002:0224c04": "高人。常自謙下。八不惱他人",
    "X60n1117_002:0224c05": "粥十利[0224c05] 一增色。二增力。三益壽。四安樂。五詞清。",
    "X60n1117_002:0224c06": "六語辨。七消宿食。八除風。九消饑。十消渴",
    "X60n1117_002:0224c07": "十纏[0224c07] 一忿恚。二覆罪。三睡。四眠。五嬉遊。六躁動。",
    "X60n1117_002:0224c08": "七無慚。八無愧。九慳。十嫉",
    "X60n1117_002:0224c09": "十使[0224c09] 即十煩惱。一身見。二邊見。三見取。四戒取。",
    "X60n1117_002:0224c10": "五邪見。六貪。七瞋。八癡。九慢。十疑。"
}