{
    "X14n0294_001:0614a02": "No. 294-A",
    "X14n0294_001:0614a03": " 楞嚴說約引語",
    "X14n0294_001:0614a05": "淮海參佛弟子蘊空居士陸西星長庚述",
    "X14n0294_001:0614a06": "[0614a06] 幽谷朽生。素無前識。因師覺悟。學讀&#x8602;編。晚討竺墳。",
    "X14n0294_001:0614a07": "刳心健相。質成魯誥。自信同源。竊以。虞傳精一。孔絕",
    "X14n0294_001:0614a08": "四母。子思指實相於未發。曾子以定慮易止觀。與彼",
    "X14n0294_001:0614a09": "軻書知性知天萬物備我之說。儒門宗旨。何異西來。",
    "X14n0294_001:0614a10": "乃緇衣之流。專為密藏。始自左於吾儒。互有諍論。豈",
    "X14n0294_001:0614a11": "其然乎。談性術者多矣。未提正印俱落下驂。或有羊",
    "X14n0294_001:0614a12": "亡於塞讀。踵垂於葛藤。戲論相持。卑當勿論。君子博",
    "X14n0294_001:0614a13": "學。而詳說之。將以反說約也。得其宗。一言而終。奚俟",
    "X14n0294_001:0614a14": "喋聒哉。夫庖丁解牛。未&#x751E;肯綮。騞然委土。善刀而藏",
    "X14n0294_001:0614a15": "之。斯了義之三昧也。是目也。剪去枝葉。直露本根。會",
    "X14n0294_001:0614a16": "筆受之旨趣。獨取衷於環師。間&#x751E;載之毫楮。以醒健",
    "X14n0294_001:0614a17": "忘。而一二同志。謂宜方便初機。請公剞劂。夫芹&#x7FAE;背",
    "X14n0294_001:0614a18": "[暻-京+恭]。野人之恒服。斯之用享。亦澹乎其無味哉。然人人",
    "X14n0294_001:0614a19": "各足。肯自承當。則取之無禁。至約在我。而言說可以",
    "X14n0294_001:0614a20": "盡捐。如來有所說法。不予欲無言。知者不言也。此無",
    "X14n0294_001:0614a21": "說之說。約中之至約者。三教聖人。曾二語哉。",
    "X14n0294_001:0614a22": "[0614a22] 萬曆丙申獻歲元日",
    "X14n0294_001:0614b04": "No. 294-B",
    "X14n0294_001:0614b05": " 刻楞嚴述旨．楞伽句義通說二經題辭",
    "X14n0294_001:0614b07": "[0614b07] 往不佞。釋褐時。筮仕揚之與化。則聞興邑有畸士。曰",
    "X14n0294_001:0614b08": "陸長庚氏者。譚性命之學。而歸極於仙禪於道。若有",
    "X14n0294_001:0614b09": "聞者。已而絕意進取。入山著書。寫其所得。始為南華",
    "X14n0294_001:0614b10": "副墨。則會合三家。而各極其趣。好事者業已付之剞",
    "X14n0294_001:0614b11": "劂。海內多歆&#x8276;之。家世儒術。或勸之卒業。公車而竟",
    "X14n0294_001:0614b12": "弗卒業也。長庚質敏而好學。或蚤夜以思歆。然有會",
    "X14n0294_001:0614b13": "於心。則起而授簡。其所領悟。有人不及知。而彼獨知",
    "X14n0294_001:0614b14": "之者。然非於世售奇也。感遇師資。身面言說。所見異",
    "X14n0294_001:0614b15": "故。所得當自別耳。夫大道無岐。殊途合轍。分為仙釋。",
    "X14n0294_001:0614b16": "始與吾儒。聖人之教。間有異同。不知出世用世之法。",
    "X14n0294_001:0614b17": "未始不相成也。聖人貴名教。老莊明自然。震旦之旨。",
    "X14n0294_001:0614b18": "不異西來。苟有見於同。即釋即儒。亦佛亦仙。但混濫",
    "X14n0294_001:0614b19": "則茫無適從。分別則疲勞神識。深造而實詣之。則觸",
    "X14n0294_001:0614b20": "處洞然。隨其所入。故長庚於二氏之旨。少以儒術文",
    "X14n0294_001:0614b21": "之。更覺圓融洞徹。方便初機。接引來學。非小補也。夫",
    "X14n0294_001:0614b22": "人之生也。莫不各正性命兼善。而並修之。則玄之又",
    "X14n0294_001:0614b23": "玄。眾妙出焉。故溟涬無光之先。宇宙可以在手。二五",
    "X14n0294_001:0614b24": "妙合之後。萬化可以生身。長庚蓋屢言之。然非長庚",
    "X14n0294_001:0614c01": "氏之私言也。不佞蓋深味乎其旨。所謂三家之學。一",
    "X14n0294_001:0614c02": "體共倫。非推附而紐合之也。長庚作方壺外史。千萬",
    "X14n0294_001:0614c03": "餘言。於彼契論經歌藏之盡矣。是刻為楞嚴述旨。楞",
    "X14n0294_001:0614c04": "伽句義通說。則迦譯也。述旨以宗古德。通說以為童",
    "X14n0294_001:0614c05": "蒙。皆如禪之要典。既又各於篇端。分章說約。以提挈",
    "X14n0294_001:0614c06": "綱維。開示蘊奧。用心亦良苦哉。庚子杪冬。遠會京邸。",
    "X14n0294_001:0614c07": "以質新得。不佞分&#x51C2;淮揚二守刻之。郡齋以公同志。",
    "X14n0294_001:0614c08": "蓋長庚遲莫之年。已耄期矣。莫逆之交。睽限南北。又",
    "X14n0294_001:0614c09": "得親見。其利益之及人。亦一大快也。",
    "X14n0294_001:0614c10": "[0614c10] 萬曆辛丑二月朔旦貞明道人中州對泉李戴仁",
    "X14n0294_001:0614c11": "夫題於端揆公署",
    "X14n0294_001:0614c15": "No. 294-C",
    "X14n0294_001:0614c16": " 楞嚴經述旨題辭",
    "X14n0294_001:0614c18": "[0614c18] 楞嚴述旨。述覺皇之旨。重宣其義。而說之也。既有說",
    "X14n0294_001:0614c19": "矣。復重宣之。得無贅乎。曰覺皇邈矣。其說吾不得而",
    "X14n0294_001:0614c20": "聞。當其祗園結集之時。記於阿難。則阿難之楞嚴也。",
    "X14n0294_001:0614c21": "譯之天竺。則般剌密諦之楞嚴也。再譯之烏萇。則彌",
    "X14n0294_001:0614c22": "伽釋迦之楞嚴也。傳之震旦。筆受於平章房公。則平",
    "X14n0294_001:0614c23": "章房公之楞嚴也。皆述也。番梵之語。詰以曲。震旦之",
    "X14n0294_001:0614c24": "文。明以簡。今其言。則如尚書。所謂王若曰。云爾已矣。",
    "X14n0294_001:0615a01": "若曰。亦述也。述則何俟於重宣曰。將以自便也。說是",
    "X14n0294_001:0615a02": "經者眾矣。類以己見。離經而說之。辭愈煩。而意愈晦。",
    "X14n0294_001:0615a03": "夫客浮於主。則傅不勝咻。況郢書而燕說之乎。經者",
    "X14n0294_001:0615a04": "徑也。循其文而徑人之得旨。斯已。不佞&#x751E;謂。釋經之",
    "X14n0294_001:0615a05": "法。如&#x643A;兒入市。十步一顧。猶恐失之。若荒度海。&#x89A7;兒",
    "X14n0294_001:0615a06": "去遠矣。且夫多言晦道。多聞溺心。以十證一。不如罕",
    "X14n0294_001:0615a07": "譬之喻也。子曰。予欲無言辭達而已矣。易則易知。簡",
    "X14n0294_001:0615a08": "則易了。易簡而天下之理得矣。覺皇之意。詎不然哉。",
    "X14n0294_001:0615a09": "大禹之行水也。行所無事而已矣。梓人之樹木也亦",
    "X14n0294_001:0615a10": "然。故剪其煩。則枝幹條達。疏其壅。則&#x8109;絡川流。又不",
    "X14n0294_001:0615a11": "觀庖丁之解牛乎。尋其肯綮。則游刃自利。吾宣楞嚴",
    "X14n0294_001:0615a12": "之義。而重說之。用以自便。而海內達尊。及以同志。謂",
    "X14n0294_001:0615a13": "當公之人人。以請印正。勉就剞劂。或謂。某章句腐儒",
    "X14n0294_001:0615a14": "素無前識。妄倚門牆。窺我室家之好。不亦淺乎。夫夫",
    "X14n0294_001:0615a15": "也。是大我慢。彼自以知識為善耶。不知吾無所知識",
    "X14n0294_001:0615a16": "之不為不善也。若乃騁雄辯。競機鋒。多其訊言。適滋",
    "X14n0294_001:0615a17": "語病。師心自用。轉益無明。安則為之。不復與語。",
    "X14n0294_001:0615a18": "[0615a18] 萬曆二十九年歲次辛丑夏五月八十二翁淮海",
    "X14n0294_001:0615a19": "陸西星庚書於潞河舟中",
    "X14n0294_001:0615b05": "No. 294",
    "X14n0294_001:0615b06": "楞嚴經說約品目",
    "X14n0294_001:0615b08": "淮海參佛弟子蘊空居士陸西星長庚述",
    "X14n0294_001:0615b09": "廣陵後學黃養正貞吉校",
    "X14n0294_001:0615b10": "第一卷淨字集",
    "X14n0294_001:0615b11": "徵心品第一",
    "X14n0294_001:0615b12": "[0615b12] 阿難初以見相愛樂之緣心。為舍身學道之原念。",
    "X14n0294_001:0615b13": "因地已不真矣。宜其魔境現前。不自解脫。斯皆緣",
    "X14n0294_001:0615b14": "念之妄。潛滋暗長。於隱微之中。使汝迷惑。心目為",
    "X14n0294_001:0615b15": "咎。佛為提獎阿難。使之直窮心目。阿難反覆思惟。",
    "X14n0294_001:0615b16": "終認識神。為自己性。佛與重重推破。謂此覺了能",
    "X14n0294_001:0615b17": "知之心。皆屬&#x8657;妄。皆非真心。此經起教之端。徵心",
    "X14n0294_001:0615b18": "第一。",
    "X14n0294_001:0615b19": "辨見品第二",
    "X14n0294_001:0615b20": "[0615b20] 阿難因前七徵。番番不得懇請。求詣真際。佛為決",
    "X14n0294_001:0615b21": "擇真妄。言汝今者執攀緣心。以為自性。如前見我",
    "X14n0294_001:0615b22": "勝相。便生愛樂。不知此是識精元明。攬於目。發於",
    "X14n0294_001:0615b23": "心。能緣諸物。緣物而迷。反遺真性。因舉掌飛光。問",
    "X14n0294_001:0615b24": "汝何見。阿難答言。我用眼見。是以能見在眼。能推",
    "X14n0294_001:0615c01": "為心。而不知皆是前塵緣影。&#x8657;妄想像。惑汝真心。",
    "X14n0294_001:0615c02": "幻起幻滅。故佛既咄其非真。且以八還破之言。此",
    "X14n0294_001:0615c03": "見精緣物。物過即還。譬如旅寓宿亭。終非久住。須",
    "X14n0294_001:0615c04": "知見有見性。非眼能見。見前塵者。塵滅亦滅。俱屬",
    "X14n0294_001:0615c05": "幻妄。了此緣塵。不受搖惑。自無輪轉。然且未指真",
    "X14n0294_001:0615c06": "心。權與辨見。",
    "X14n0294_001:0615c07": "第二卷極字集",
    "X14n0294_001:0615c08": "真性常住第三",
    "X14n0294_001:0615c09": "[0615c09] 阿難自知無始以來。失&#x5374;本心。妄認緣影。但以現",
    "X14n0294_001:0615c10": "前生滅。新新不住。云何得如常住真心不受變滅。",
    "X14n0294_001:0615c11": "佛因波斯匿王之問。權以河水之見。&#x7257;其所明。若",
    "X14n0294_001:0615c12": "謂童[髟/老]異年。見河如昨。此見不變。則不滅可知。阿",
    "X14n0294_001:0615c13": "難因言。此之見精。必我真性。即爾常住。云何謂我",
    "X14n0294_001:0615c14": "遺失。佛言。汝見顛倒。故遺失也。因以垂臂為喻。言",
    "X14n0294_001:0615c15": "臂體本一。因上下而改觀。則汝無同異中。熾然成",
    "X14n0294_001:0615c16": "異者。非汝顛倒之見致然乎。不知生佛法身本原",
    "X14n0294_001:0615c17": "不二。緣妄迷真。號稱顛倒。晦昧為空。結暗為色。結",
    "X14n0294_001:0615c18": "想成身。內搖外逸。昏擾擾相。局於色身之內者。今",
    "X14n0294_001:0615c19": "將認為自心。豈知妙明真心。圓褁十&#x8657;。如彼澄清",
    "X14n0294_001:0615c20": "百千大海。獨認一漚。以為全海。獨非迷邪。知是則",
    "X14n0294_001:0615c21": "心與緣心。真妄自判。其如阿難。見以緣心聽法。復",
    "X14n0294_001:0615c22": "請決疑。佛言。汝以緣心聽法。認為真心。必須離我",
    "X14n0294_001:0615c23": "聲塵。別有聞性。乃為真心。今因聲而有。離聲而無。",
    "X14n0294_001:0615c24": "終非旅亭長住不還之主人。正如天無二月。&#x63D1;日",
    "X14n0294_001:0616a01": "成者。&#x63D1;止則無。必非真月。是知諸可還者。自然非",
    "X14n0294_001:0616a02": "汝。不汝還者。非汝而誑。汝若不還。自然常住。",
    "X14n0294_001:0616a03": "分別外道品第四",
    "X14n0294_001:0616a04": "[0616a04] 阿難承上佛言。覺&#x5FA7;十方。真性常住。問。此何異外",
    "X14n0294_001:0616a05": "道所說之真我。我佛與大慧言。彼外道常說自然。",
    "X14n0294_001:0616a06": "我說因緣。非彼境界。今觀覺性自然。非生非滅。似",
    "X14n0294_001:0616a07": "非因緣與彼自然。云何開示。佛言。所謂自然者。言",
    "X14n0294_001:0616a08": "有自而然也。有自而然。則所謂自者。必有體性。唯",
    "X14n0294_001:0616a09": "此妙明真心。潛天而天。潛地而地。本無方所。亦非",
    "X14n0294_001:0616a10": "倚&#x7740;於物。而後能者。既無方所。其將以明為自乎。",
    "X14n0294_001:0616a11": "以空為自乎。既無倚&#x7740;。其將因物而有乎。其將緣",
    "X14n0294_001:0616a12": "物而住乎。是故非因非緣。亦非自然。非不自然。無",
    "X14n0294_001:0616a13": "非也。故不非。無是也。故非是。離一切相。而不容於",
    "X14n0294_001:0616a14": "斷滅。即一切法。而不容於執&#x7740;。性體如是。本非外",
    "X14n0294_001:0616a15": "道言說之所揣摩。而世間人謂。我於明暗空塞。皆",
    "X14n0294_001:0616a16": "能有見性。在是矣。不知皆屬緣塵。終非見體。必須",
    "X14n0294_001:0616a17": "離塵見見。亦復當知見見之時。見非是見。蓋見見",
    "X14n0294_001:0616a18": "之見。乃離物之見。而非&#x7740;物之見也。夫真見之體。",
    "X14n0294_001:0616a19": "尚自離見。又豈因緣自然和合等。諸言說之所能",
    "X14n0294_001:0616a20": "及哉。故下品遂言見妄。",
    "X14n0294_001:0616a21": "見妄品第五",
    "X14n0294_001:0616a22": "[0616a22] 覺緣諸物。而起分別。是謂見妄。如人目有眚病。而",
    "X14n0294_001:0616a23": "見燈光圓影。五色重疊。然目雖有眚。而能見其有",
    "X14n0294_001:0616a24": "眚病者。則我本覺明心。本來無病。不受眚病者也。",
    "X14n0294_001:0616b01": "眚病若除。真覺自復。然則汝見世間山河大地國",
    "X14n0294_001:0616b02": "土眾生種種&#x8657;妄。亦可謂無始見病之所成。何以",
    "X14n0294_001:0616b03": "故。同無實故。又以三種別業同分妄見。進退合明。",
    "X14n0294_001:0616b04": "一人目眚。燈影圓生。一國瘴惡。&#x707E;變同起。見影見",
    "X14n0294_001:0616b05": "&#x707E;。同歸無實。例彼大千世界。國土眾生。同自覺明",
    "X14n0294_001:0616b06": "無漏妙心。依真起妄。同歸見病。無能除者。若能遠",
    "X14n0294_001:0616b07": "離一切諸和合緣。及不和合法。則能除滅諸生死",
    "X14n0294_001:0616b08": "因。圓滿菩提不生滅性。而本覺為之常住矣。",
    "X14n0294_001:0616b09": "覺非和合品第六",
    "X14n0294_001:0616b10": "[0616b10] 阿難先悟本覺妙明。非因緣。非自然矣。而猶未明",
    "X14n0294_001:0616b11": "如是覺元。非和合生。非不和合。此為覺心。餘塵故",
    "X14n0294_001:0616b12": "復與辨覺元者。自本覺而出。乃證道之始覺也。離",
    "X14n0294_001:0616b13": "於根塵。故云妙淨見精。謂之和者。如水和土。無分",
    "X14n0294_001:0616b14": "別也。謂之合者。如蓋合函。無乖離也。一有和合。皆",
    "X14n0294_001:0616b15": "屬妄塵。即非妙淨。然而根境相對。非和則戾。非合",
    "X14n0294_001:0616b16": "則乖。一不和合。則見精雖淨。而不得謂之妙矣。不",
    "X14n0294_001:0616b17": "即不離。方為妙淨。故下顯示藏性。",
    "X14n0294_001:0616b18": "第三卷光字集",
    "X14n0294_001:0616b19": "顯示藏性品第七",
    "X14n0294_001:0616b20": "五陰六入十二處十八界七大",
    "X14n0294_001:0616b21": "[0616b21] 夫如來藏中。妙真如性。常住不還。非因緣。非自然。",
    "X14n0294_001:0616b22": "非和。非合。&#x9008;出外道思議之表。如上審其真妄。辨",
    "X14n0294_001:0616b23": "其邪正。其義明且盡矣。此復顯而示之。使知真如",
    "X14n0294_001:0616b24": "妙體。周&#x5FA7;法界。陰入處界。頭頭顯露。法法圓明。至",
    "X14n0294_001:0616c01": "後廣舉七大。隨應循發。莫非真如妙體性。一切而",
    "X14n0294_001:0616c02": "不遺。孟子曰。萬物皆備於我矣。於此造悟。然後知",
    "X14n0294_001:0616c03": "如來覺海。廣大無際。而不敢以一漚。窮盡溟渤矣。",
    "X14n0294_001:0616c04": "造悟讚謝品第八",
    "X14n0294_001:0616c05": "[0616c05] 說偈讚謝。總括前義。言自無始。迷真妄。認緣影。此",
    "X14n0294_001:0616c06": "想顛倒。何啻億劫。一蒙如來開示。乃知妙覺湛然。",
    "X14n0294_001:0616c07": "藏心周&#x5FA7;。常住不滅。妙明心元。體量如此。從此造",
    "X14n0294_001:0616c08": "悟。今我父母所生之身。何異空中微塵。若存若亡。",
    "X14n0294_001:0616c09": "巨海浮漚。幻起幻滅乎。造悟至此。可謂相悅以解",
    "X14n0294_001:0616c10": "嗒然喪我者矣。讚謝既已。復請掃除微細惑障。此",
    "X14n0294_001:0616c11": "為後經張本。蓋致廣大盡精微。乃修道之要務。前",
    "X14n0294_001:0616c12": "此發明心見。顯示藏性。方破見道粗惑。次須決通",
    "X14n0294_001:0616c13": "疑滯。開修證門。以斷修道細惑。詳審盡除。乃登上",
    "X14n0294_001:0616c14": "覺。",
    "X14n0294_001:0616c15": "第四卷通字集",
    "X14n0294_001:0616c16": "深窮萬法品第九",
    "X14n0294_001:0616c17": "[0616c17] 此卷以富那起教。富那說法第一。故藉講明。以通",
    "X14n0294_001:0616c18": "疑滯。蓋人道者。見性為本。了法次之。然雖見性。而",
    "X14n0294_001:0616c19": "不了萬法。則觸途成滯。故躡前發明心見。顯如來",
    "X14n0294_001:0616c20": "藏之後。復假富那。呈疑窮辯。山河大地。諸有為相",
    "X14n0294_001:0616c21": "使法法決了。一無疑滯。然後。進修可順造也。",
    "X14n0294_001:0616c22": "三種相續品第十",
    "X14n0294_001:0616c23": "[0616c23] 富那躡前七大之文。未達循發之旨。故有二問。一",
    "X14n0294_001:0616c24": "疑藏性清淨。諸相何生。二疑四大各&#x5FA7;。云何相容。",
    "X14n0294_001:0617a01": "佛答。山河大地。由妄覺生。以故世界&#x8657;空。眾生業",
    "X14n0294_001:0617a02": "果。次第遷流。終而復始。二答。色相真空。體非&#x7FA3;相。",
    "X14n0294_001:0617a03": "故能不拒諸相發揮。蓋觀相原妄。無可指陳。眾生",
    "X14n0294_001:0617a04": "背覺合塵。故以色空。相傾相奪。於如來藏中。觀性",
    "X14n0294_001:0617a05": "元真。惟覺妙明。妙覺明心。先非水火。云何責其不",
    "X14n0294_001:0617a06": "相容納。",
    "X14n0294_001:0617a07": "請窮妄因品第十一",
    "X14n0294_001:0617a08": "[0617a08] 世界眾生。業果相續。皆由妄覺而生。富那請問。此",
    "X14n0294_001:0617a09": "妄因何而起。自蔽妙明。受此淪溺。佛言。妙覺明圓。",
    "X14n0294_001:0617a10": "本圓明妙。既稱為妄。云何有因。譬彼達多怖頭狂",
    "X14n0294_001:0617a11": "走。了狂無因。無可滅者。汝但不隨世間眾生業果",
    "X14n0294_001:0617a12": "相續。三緣斷故。三因不生。則彼達多狂性自歇。歇",
    "X14n0294_001:0617a13": "即菩提。何藉劬勞。肯綮修證。",
    "X14n0294_001:0617a14": "外道因緣自然疑辯品第十二",
    "X14n0294_001:0617a15": "[0617a15] 阿難躡佛前語。終以多聞。而生見解。若謂三緣斷",
    "X14n0294_001:0617a16": "故。三因不生。明明有箇因緣。狂性自歇。歇即菩提。",
    "X14n0294_001:0617a17": "何藉劬勞。肯綮修證。則是外道自然之說。成第一",
    "X14n0294_001:0617a18": "義矣。蓄此疑辯。請佛開示。不知大修行人。直下明",
    "X14n0294_001:0617a19": "了。自然不復。再加忖度。凡有言說。均為戲論。故佛",
    "X14n0294_001:0617a20": "再以達多狂走之事。兩窮其辨。若謂因緣自然。二",
    "X14n0294_001:0617a21": "說自不相蒙。若謂頭本自然。為何因緣。而怖走狂。",
    "X14n0294_001:0617a22": "怖有因頭。又何&#x751E;不自然而有失乎。故知狂之無",
    "X14n0294_001:0617a23": "因者。狂歇即止。不復更論己頭。以是知因緣自然",
    "X14n0294_001:0617a24": "皆為戲論。",
    "X14n0294_001:0617b01": "訶責戲論品第十三",
    "X14n0294_001:0617b02": "[0617b02] 夫稱生之譚。如來是真語者。是實語者。安得更引",
    "X14n0294_001:0617b03": "人間戲論參合。以求是非是處。蓋此不二法門。非",
    "X14n0294_001:0617b04": "生滅法。若云生滅滅已。自然心生。此亦生滅。非菩",
    "X14n0294_001:0617b05": "提也。直使對待盡去。名言兩忘。此句方名無戲論",
    "X14n0294_001:0617b06": "法。若阿難者。雖爾多聞。祇益戲論。不修正定。安能",
    "X14n0294_001:0617b07": "解脫人間憎愛之苦乎。",
    "X14n0294_001:0617b08": "決定二義品第十四",
    "X14n0294_001:0617b09": "[0617b09] 阿難因責多聞無功。不逮修習。懇請初地因行。佛",
    "X14n0294_001:0617b10": "為決定二義。一者生死妄本。依於生滅。二者煩惱",
    "X14n0294_001:0617b11": "根本。起於根塵。汝等若以生滅妄心。而求大乘不",
    "X14n0294_001:0617b12": "生滅法者。無有是處。何者。汝身之中。見有四纏。水",
    "X14n0294_001:0617b13": "火風土。相識妄成。五重溷濁。分汝湛圓妙覺明心。",
    "X14n0294_001:0617b14": "是謂生死根本。須以湛圓性成。旋其&#x8657;妄生滅。以",
    "X14n0294_001:0617b15": "為因地。又當詳審煩惱根本。凡汝眾生。六根為賊。",
    "X14n0294_001:0617b16": "自劫家寶。織妄成業。今以身中貿遷。世界相涉。通",
    "X14n0294_001:0617b17": "計六根所作功德。各各具有一千二百。於中全缺",
    "X14n0294_001:0617b18": "優劣不等。更當選擇中間。誰為圓通。返窮無始。織",
    "X14n0294_001:0617b19": "妄業流。至不生滅。得循圓通。一門深入。一入無妄。",
    "X14n0294_001:0617b20": "彼六知根一時清淨。",
    "X14n0294_001:0617b21": "圓六湛品第十五",
    "X14n0294_001:0617b22": "[0617b22] 云何一門深入。能令六根一時清淨。佛言。汝觀現",
    "X14n0294_001:0617b23": "前六根。為一為六。然觀耳來聽法。口來問義。身起",
    "X14n0294_001:0617b24": "欽承。則又互相為用者。要知圓湛本然。非一非六。",
    "X14n0294_001:0617c01": "由汝無始有明。明覺黏湛發光。浮根流逸。奔於前",
    "X14n0294_001:0617c02": "塵。顛倒淪替。故於圓湛。六一義生。汝若不隨前塵",
    "X14n0294_001:0617c03": "所起知見。隨&#x39DE;一根。脫粘內伏。伏歸元真。發本明",
    "X14n0294_001:0617c04": "耀。耀性發明。諸餘五粘。應拔圓脫。是謂明不循根。",
    "X14n0294_001:0617c05": "寄根明發。則汝六根。互相為用。如是浮塵。應念化",
    "X14n0294_001:0617c06": "成無上知覺。",
    "X14n0294_001:0617c07": "究竟修因品第十六",
    "X14n0294_001:0617c08": "[0617c08] 阿難誤認六塵緣影。為自心性。故疑離塵入斷。將",
    "X14n0294_001:0617c09": "誰立因。求無上覺。佛使羅&#x777A;擊鐘使驗。根塵雖斷。",
    "X14n0294_001:0617c10": "聞性不斷。若能棄彼生滅根塵。獨守真常。常光現",
    "X14n0294_001:0617c11": "前。根塵識心應時銷落。云何不成無上知覺。以此",
    "X14n0294_001:0617c12": "為因。則七常住果。於是可獲。",
    "X14n0294_001:0617c13": "第五卷達字集",
    "X14n0294_001:0617c14": "見結知解品第十七",
    "X14n0294_001:0617c15": "[0617c15] 躡前二義。文中不見所結。云何知解。總示妄結。依",
    "X14n0294_001:0617c16": "根塵識起。但妄識不立。妄結自解。然根塵與識皆",
    "X14n0294_001:0617c17": "無自性。如彼交蘆。互相依倚。當體全空。既無自性。",
    "X14n0294_001:0617c18": "則隨緣轉變。故於知見立知識之心。則結而為無",
    "X14n0294_001:0617c19": "明之本。知見無知識之妄。則解而入涅槃之門。",
    "X14n0294_001:0617c20": "宣義說偈品第十八",
    "X14n0294_001:0617c21": "[0617c21] 前十六句。牒結長行之語。後二十句。躡前解結之",
    "X14n0294_001:0617c22": "文。啟後圓通之旨。",
    "X14n0294_001:0617c23": "綰巾示結品第十九",
    "X14n0294_001:0617c24": "[0617c24] 阿難躡前偈文。未解一解六亡之旨。於是如來綰",
    "X14n0294_001:0618a01": "疊華巾。成為六結。告阿難言。此巾六結不同。循顧",
    "X14n0294_001:0618a02": "本根。一巾所綰。則汝六根同一妙明真性。因有妄",
    "X14n0294_001:0618a03": "結。分為六根。義亦如是。汝嫌此結。不能成一。若次",
    "X14n0294_001:0618a04": "第解除。使結不生。則無彼此。尚不名一。六云何成。",
    "X14n0294_001:0618a05": "一解六亡。義亦如是。然欲解此結。云何措手。若左",
    "X14n0294_001:0618a06": "右偏掣。終不能得。若於結心解即分散。於結心解",
    "X14n0294_001:0618a07": "者。知見立知。即名為結。觀於中道。斯即結心。若悟",
    "X14n0294_001:0618a08": "三空。心即無結。如上狂亂。乃根結之由。結解於心。",
    "X14n0294_001:0618a09": "狂亂自歇。",
    "X14n0294_001:0618a10": "選擇圓通品第二十(二十五菩薩各舉所證)",
    "X14n0294_001:0618a11": "[0618a11] 前此不說因緣。到此&#x5374;說因緣。蓋欲選擇六根以",
    "X14n0294_001:0618a12": "了圓行。若謂世出世法。知其本因。隨所緣出。安得",
    "X14n0294_001:0618a13": "謂無因緣。但所謂因緣。非取世間和合粗相。須知",
    "X14n0294_001:0618a14": "六凡四聖。皆由於心。隨無明之染緣。則生九界。隨",
    "X14n0294_001:0618a15": "教行之淨緣。則出佛界。是故從汝心中。選擇六根。",
    "X14n0294_001:0618a16": "根結若除。塵相自滅。諸妄銷亡。不真何待。如二十",
    "X14n0294_001:0618a17": "五菩薩。各舉所證。皆以因緣。而成無學者也。有以",
    "X14n0294_001:0618a18": "六塵悟入者。則憍陳那等也。有以六根悟入者。則",
    "X14n0294_001:0618a19": "阿那律陀等。也有以六識悟入。者則舍利弗等也。",
    "X14n0294_001:0618a20": "有以七大悟入者。則烏芻瑟摩等也。惟觀世音菩",
    "X14n0294_001:0618a21": "薩。則以耳根三慧。得入圓通。故下品特表。以示標",
    "X14n0294_001:0618a22": "準。",
    "X14n0294_001:0618a23": "第六卷寂字集",
    "X14n0294_001:0618a24": "特表耳根品第二十一",
    "X14n0294_001:0618b01": "[0618b01] 圓通二十五門。此最當機。故須特表。一亡前塵。二",
    "X14n0294_001:0618b02": "淨內根。三空觀智。四滅諦理。忽然超越世出世間。",
    "X14n0294_001:0618b03": "獲二殊勝。一者上合諸佛同一慈力。二者下合眾",
    "X14n0294_001:0618b04": "生同一悲仰。圓通之妙。有如此者。得成十四無畏",
    "X14n0294_001:0618b05": "三十二應。成就菩提。斯為第一。",
    "X14n0294_001:0618b06": "文殊說偈品第二十二",
    "X14n0294_001:0618b07": "[0618b07] 二十五菩薩。各說最初成道方便。皆言。脩習真實",
    "X14n0294_001:0618b08": "圓通。二十五行之中。易得成就者。莫若耳根。故佛",
    "X14n0294_001:0618b09": "開示此門。特&#x52C5;文殊。說偈細玩。文殊所揀。是言初",
    "X14n0294_001:0618b10": "心難入。若二十五菩薩。各舉所得。實無優劣。所謂",
    "X14n0294_001:0618b11": "聖性無不通。順逆皆方便也。耳根圓通。又方便中",
    "X14n0294_001:0618b12": "之方便者。故特告阿難及末世眾生。使易得成就",
    "X14n0294_001:0618b13": "耳。又按偈中自餘諸方便。皆是佛威神。即事舍塵",
    "X14n0294_001:0618b14": "勞。非是長修學。今去聖愈遠。加被之力愈微。欲如",
    "X14n0294_001:0618b15": "二十五菩薩之速證。竊恐未易得也。",
    "X14n0294_001:0618b16": "決定清淨明誨品第二十三",
    "X14n0294_001:0618b17": "[0618b17] 阿難承佛慈誨。心&#x8FF9;圓明。悲喜交集。欲以是法應",
    "X14n0294_001:0618b18": "世度生。而恐末劫邪師妄談佛法。受其眩惑。易退",
    "X14n0294_001:0618b19": "覺心。難入正定。欲攝其心。入三摩地。未知云何安",
    "X14n0294_001:0618b20": "立道場。遠諸魔事。佛為宣說。修行三決定義。攝心",
    "X14n0294_001:0618b21": "為戒。因戒生定。因定發慧。是則名為三無漏學。云",
    "X14n0294_001:0618b22": "何攝心為戒。一曰不婬。二曰不殺。三曰不盜。四曰",
    "X14n0294_001:0618b23": "不妄。是為清淨明誨。持此四種清淨儀律。皎如&#x6C37;",
    "X14n0294_001:0618b24": "霜。心尚不緣色香味觸。一切魔事云何發生。",
    "X14n0294_001:0618c01": "第七卷照字集",
    "X14n0294_001:0618c02": "攝持軌則品第二十四",
    "X14n0294_001:0618c03": "[0618c03] 前示明誨。內攝也。此示壇儀。外攝也。軌則溫陵多",
    "X14n0294_001:0618c04": "從表法。(見華嚴大論)大要廣大信心。而資以淨智妙行。",
    "X14n0294_001:0618c05": "然後可以嚴成。如來寂滅場地。設像獻享。誦持&#x546A;",
    "X14n0294_001:0618c06": "心。一七之中。心身明淨。三七之後。端坐安居。不起",
    "X14n0294_001:0618c07": "於座。自得泥洹。或有未能辦置。持誦不休。亦能隨",
    "X14n0294_001:0618c08": "器。受持受益。",
    "X14n0294_001:0618c09": "[0618c09] 神&#x546A;四百十八以前。但是皈依三寶賢聖。及敘&#x546A;",
    "X14n0294_001:0618c10": "功力求願加被之事。至跢姪他。此云即說&#x546A;。日下",
    "X14n0294_001:0618c11": "乃秘密心&#x546A;。不拘時分。常行一百八遍。此而已矣。",
    "X14n0294_001:0618c12": "修證三摩問品第二十五",
    "X14n0294_001:0618c13": "[0618c13] 阿難請問。已知得正熏修。如是修證三摩。未到涅",
    "X14n0294_001:0618c14": "槃。云何名為乾慧之地。四十四心。至何漸次。得修",
    "X14n0294_001:0618c15": "行目。詣何方所。名入地中。云何名為等覺菩薩。佛",
    "X14n0294_001:0618c16": "以次答。修三摩地者。先識倒因。倒因不生。乃復正",
    "X14n0294_001:0618c17": "性。眾生迷真起妄。眾相競生。起惑造業。以成顛倒。",
    "X14n0294_001:0618c18": "起惑愈甚。則化理愈乖。展轉遷流。世界相涉。變化",
    "X14n0294_001:0618c19": "眾生。而成十二類。蓋自胎卵濕生。至非非想。其類",
    "X14n0294_001:0618c20": "充塞。輪轉不停。一一類中。亦各具有十二顛倒。猶",
    "X14n0294_001:0618c21": "如&#x63D1;目亂華發生。修三摩者。必須於是本因亂想。",
    "X14n0294_001:0618c22": "立三漸次。方得除滅。",
    "X14n0294_001:0618c23": "第八卷含字集",
    "X14n0294_001:0618c24": "三種修行漸次品第二十六",
    "X14n0294_001:0619a01": "[0619a01] 何謂三種修行漸次。一者斷葷。不食五辛。除其助",
    "X14n0294_001:0619a02": "因。二者斷婬。不行偷劫。刳其正性。禁戒成就。現業",
    "X14n0294_001:0619a03": "自違。於外六塵。不多流逸。旋元自歸。塵既不緣。根",
    "X14n0294_001:0619a04": "無所偶。反流全一。六用不行。身心快然。獲大安隱。",
    "X14n0294_001:0619a05": "從是漸修。隨所發行。安立聖位。是為第三增進修",
    "X14n0294_001:0619a06": "行漸次。",
    "X14n0294_001:0619a07": "增歷聖位品第二十七",
    "X14n0294_001:0619a08": "乾慧四十四心十地等覺妙覺",
    "X14n0294_001:0619a09": "[0619a09] 前言生滅名妄。故有顛倒二種。滅妄名真。故歷漸",
    "X14n0294_001:0619a10": "次聖位。修三摩者。欲愛乾枯。根境不偶。執心&#x8657;明。",
    "X14n0294_001:0619a11": "純是智慧。以其未與法流水接。故稱乾慧。從於此",
    "X14n0294_001:0619a12": "地。漸歷聖位。十信十住。十行十向。加以妙圓四行。",
    "X14n0294_001:0619a13": "躡跡相資。重重增進。至於十地。則超凡入聖。而修",
    "X14n0294_001:0619a14": "習之功。無以復加。故成等覺。若妙覺則優入聖域。",
    "X14n0294_001:0619a15": "成無上道。其實則一乾慧初心。始終成就而已。然",
    "X14n0294_001:0619a16": "前稱乾慧。後復稱金剛乾慧者。聖位既登。非此慧",
    "X14n0294_001:0619a17": "力不能斷最後細惑。蕩前位緣影。故特讚稱金剛",
    "X14n0294_001:0619a18": "以美之。非於等覺後心。又立一位也。",
    "X14n0294_001:0619a19": "第九卷&#x8657;字集",
    "X14n0294_001:0619a20": "精研七趣品第二十八",
    "X14n0294_001:0619a21": "獄趣鬼趣畜生趣人趣仙趣天",
    "X14n0294_001:0619a22": "趣",
    "X14n0294_001:0619a23": "[0619a23] 前於世界顛倒中所說十二類。單示欲界因果之",
    "X14n0294_001:0619a24": "相。尚於界趣。說而未周。今復躡前精研七趣。夫真",
    "X14n0294_001:0619b01": "如妙心。本來周&#x5FA7;。則法界一真。萬物一體。宜無諸",
    "X14n0294_001:0619b02": "趣之異。其如今之見有以。故阿難問言。此趣為復",
    "X14n0294_001:0619b03": "眾生本有。為是眾生妄習。佛言。一切眾生實本真",
    "X14n0294_001:0619b04": "淨。因彼妄見。有妄習生。內分積情。外分發想。(心動於內",
    "X14n0294_001:0619b05": "曰情。意緣於外曰想)當其未舍煖觸之時。一生善惡俱時頓",
    "X14n0294_001:0619b06": "現。莫不從業分趣。隨其情想輕重而感變焉。下從",
    "X14n0294_001:0619b07": "地獄。上至非想。業銷福盡。互有升沉。獄趣則六交",
    "X14n0294_001:0619b08": "有報。本乎十習之因。十習者。本於十惑。習成惡業",
    "X14n0294_001:0619b09": "也。六交者。因乎六根。交起惡報也。受報罪已。遇物",
    "X14n0294_001:0619b10": "成形。入諸鬼趣。鬼業既盡。方與世間。冤對相值。化",
    "X14n0294_001:0619b11": "為畜生。填還宿債。酬足復形。乃生人道。人則有修。",
    "X14n0294_001:0619b12": "或有不依正覺。存想固形。別得生理。隨其功行。成",
    "X14n0294_001:0619b13": "十種仙。是為仙趣。或有未能成就禪那。但能疾斷",
    "X14n0294_001:0619b14": "愛欲根本。勤行十善。命終生天。故有天趣。天趣者。",
    "X14n0294_001:0619b15": "隨其功行。相躡增升。若欲界六天。雖出塵勞。微有",
    "X14n0294_001:0619b16": "欲想。相視相抱。亦稱暫交。色界則以禪定感生。不",
    "X14n0294_001:0619b17": "生愛染。都無想念。超生三梵。名曰勝流。故有梵眾",
    "X14n0294_001:0619b18": "梵輔大梵。為初禪三天。二禪則湛寂生光。故有少",
    "X14n0294_001:0619b19": "光無量光音三天。三禪則通於寂滅而生淨樂。故",
    "X14n0294_001:0619b20": "有少淨無量&#x5FA7;淨三天。如是一類。安隱心中。歡喜",
    "X14n0294_001:0619b21": "畢具。但能自利。未得利他。增升至於四禪。則有四",
    "X14n0294_001:0619b22": "根本五不還。是為凡天。四根本者。兼修慈悲喜捨。",
    "X14n0294_001:0619b23": "利他之心乃出生。諸禪三昧之本。故曰根本。是天",
    "X14n0294_001:0619b24": "麤重相滅。淨福性生。故有福生福愛二天。從是天",
    "X14n0294_001:0619c01": "中。有二岐路。直趨廣果。紆往無想。直者不帶異執。",
    "X14n0294_001:0619c02": "直修禪定也。紆者雙厭苦樂。&#x7070;冷舍心也。此四勝",
    "X14n0294_001:0619c03": "流。三患不至雖。非無為真境。而有為功用亦已純",
    "X14n0294_001:0619c04": "熟。復有五不還天。則下界九品惑盡。不復欲界受",
    "X14n0294_001:0619c05": "生矣。此不還天。彼諸四禪四位天王。獨有欽聞。不",
    "X14n0294_001:0619c06": "能知見。然尚有色質。未盡形累。至無色界。則滅身",
    "X14n0294_001:0619c07": "歸無。乃定性聲聞之所居。或無想外道之別報。或",
    "X14n0294_001:0619c08": "捨厭天人之&#x894D;處。其類不一。皆無色蘊。蓋從有頂",
    "X14n0294_001:0619c09": "色邊際中。分岐超出。一為迴心大阿羅漢。言以舍",
    "X14n0294_001:0619c10": "心修定。發明無漏知慧。慧光圓通。斷盡塵惑。便出",
    "X14n0294_001:0619c11": "三界。不住小果。入菩薩乘。故名大阿羅漢。二者隨",
    "X14n0294_001:0619c12": "定趣入。或厭色而依空。報生空處。或厭色空而依",
    "X14n0294_001:0619c13": "識。報生識處。或有空色雙亡。識心都滅。報生無所",
    "X14n0294_001:0619c14": "有處。雖能窮空。不盡空理。幽幽綿綿。若存不存。似",
    "X14n0294_001:0619c15": "盡非盡。報生非想非非想處。如是一類。名不迴心",
    "X14n0294_001:0619c16": "鈍阿羅漢。此皆不了妙覺明心。積妄發生妄。有三",
    "X14n0294_001:0619c17": "界中間妄。隨七趣沉溺。隨趣受生。名數取趣。故有",
    "X14n0294_001:0619c18": "補特伽羅之稱。是皆凡夫業果酬答。答盡人輪。彼",
    "X14n0294_001:0619c19": "之天王。即是菩薩。遊三摩地者。隨行權應。寄位升",
    "X14n0294_001:0619c20": "進。",
    "X14n0294_001:0619c21": "第十卷空字集",
    "X14n0294_001:0619c22": "   精研七趣品第二十八(連上&#x8657;字集)",
    "X14n0294_001:0619c23": "修羅趣(此云非天。福力等天。而無天行。為多瞋故)",
    "X14n0294_001:0619c24": "[0619c24] 欲證菩提。要除三惑。三惑不盡。落於魔道。魔有四",
    "X14n0294_001:0620a01": "種。鬼道以護法力。從卵而生。鬼趣所攝。天道降德",
    "X14n0294_001:0620a02": "墜貶。從胎而生。又有執持世界力洞無畏。能與梵",
    "X14n0294_001:0620a03": "王帝釋爭權者。因變化有。天趣所攝。別有下劣修",
    "X14n0294_001:0620a04": "羅生大海。心沉水冗□。旦遊&#x8657;空。暮歸水宿。因濕",
    "X14n0294_001:0620a05": "氣生。畜趣所攝。凡此七趣。皆是昏沉諸有為相。妄",
    "X14n0294_001:0620a06": "想受生。妄想隨業。於妙圓明無作本心。皆如空華。",
    "X14n0294_001:0620a07": "元無所&#x7740;。但一&#x8657;妄。更無根緒。眾生不識本心。受",
    "X14n0294_001:0620a08": "此輪轉。皆由隨順殺盜婬故。若能反此。則既不以",
    "X14n0294_001:0620a09": "有業而沉鬼倫。又不以無業而升天趣。無有無無。",
    "X14n0294_001:0620a10": "二無亦滅。則輪迴之性不起。而真如之性常寂矣。",
    "X14n0294_001:0620a11": "故欲斷妄輪。須修正定。",
    "X14n0294_001:0620a12": "詳辨魔境品第二十九",
    "X14n0294_001:0620a13": "陰魔天魔心魔見魔",
    "X14n0294_001:0620a14": "[0620a14] 前法既終。當機無問。佛復自說真止觀中微細魔",
    "X14n0294_001:0620a15": "事。乃最後深慈。佛言學人修禪飾定。與菩薩羅漢",
    "X14n0294_001:0620a16": "&#x8117;合無間。故能銷殞&#x8657;空。振裂魔界。是故鬼神及",
    "X14n0294_001:0620a17": "諸天。魔魍魎妖。精於三昧時。咸來惱汝。但彼在塵",
    "X14n0294_001:0620a18": "勞。汝居妙覺。覺悟無惑。雖有神力。無奈汝何。凡汝",
    "X14n0294_001:0620a19": "禪那成就破亂。皆由心中五陰主人。主人若迷。客",
    "X14n0294_001:0620a20": "得其便。",
    "X14n0294_001:0620a21": "一破色陰現境(其目有十)",
    "X14n0294_001:0620a22": "[0620a22] 色陰所由。蓋因父母與己。三妄交結。堅固妄想。以",
    "X14n0294_001:0620a23": "為其本。學人修觀。銷落諸念。定力雖爾。而色陰未",
    "X14n0294_001:0620a24": "破。如明目處暗。是為色陰。區宇盡則明朗。十方洞",
    "X14n0294_001:0620b01": "開。無復幽黯。是則能超劫濁。(最初一念。空見不分。名為劫濁)現境",
    "X14n0294_001:0620b02": "有十。一者身能出礙。二者體拾蟯蛔。三者空聞密",
    "X14n0294_001:0620b03": "義。四者默現佛境。五者空成寶色。六者暗室如晝。",
    "X14n0294_001:0620b04": "七者身無所覺。八者見能洞觀。九者夜或隔見。十",
    "X14n0294_001:0620b05": "者漸發魔事。此名善境。暫得如是。非為聖證。不作",
    "X14n0294_001:0620b06": "聖心。魔事漸歇。若作聖解。即墮&#x7FA3;邪。",
    "X14n0294_001:0620b07": "二破受陰現境",
    "X14n0294_001:0620b08": "[0620b08] 受陰無體。但&#x8657;有所明。故曰&#x8657;明。妄想以為其本。",
    "X14n0294_001:0620b09": "色陰破盡。內外&#x8657;融。見諸佛心。如鏡現像。清淨&#x8657;",
    "X14n0294_001:0620b10": "凝。了無形礙。雖具妙體。而未能運用。如魘魅人。是",
    "X14n0294_001:0620b11": "為受陰。區宇盡則魘咎已歇。其心離身。反觀其面。",
    "X14n0294_001:0620b12": "去住自由。無復留礙。是則能超見濁。(見濁妄起見覺。&#x6CEA;擾湛性)",
    "X14n0294_001:0620b13": "從此漸發魔事。現境有十。一者抑伏生悲。以招悲",
    "X14n0294_001:0620b14": "魔。二者感激生勇。以招狂魔。三者慧劣自失。枯渴",
    "X14n0294_001:0620b15": "沉憶而招憶魔。四者慧力過定。亡失恒審。招易足",
    "X14n0294_001:0620b16": "魔。五者新證未獲。心生艱險。招憂愁魔。六者身體",
    "X14n0294_001:0620b17": "輕安。無慧自持。招喜樂魔。七者見勝生慢。招我慢",
    "X14n0294_001:0620b18": "魔。八者得少為足。招輕清魔。九者執空撥無。招彼",
    "X14n0294_001:0620b19": "空魔。十者綿味發愛。招欲愛魔。眾生頑迷。逢此因",
    "X14n0294_001:0620b20": "緣。茫不自識。失於正受。當從淪墜。",
    "X14n0294_001:0620b21": "三破想陰現境(其目有十)",
    "X14n0294_001:0620b22": "[0620b22] 想陰者。融通妄想。以為其本。受陰破盡。心離其形。",
    "X14n0294_001:0620b23": "如鳥出籠。隨往無礙。譬如有人熟寐寱言。雖無別",
    "X14n0294_001:0620b24": "知而言有章次。是為想陰。區宇盡則於覺明心。如",
    "X14n0294_001:0620c01": "去塵垢。一倫死生。首尾圓照。是人則能超煩惱濁。",
    "X14n0294_001:0620c02": "(憶識誦習。發知現塵)漸發魔事。現境有十。一者貪求善巧。天",
    "X14n0294_001:0620c03": "魔得便。附人說法。遭其迷惑。又或怪鬼成魔。附體",
    "X14n0294_001:0620c04": "惱亂。好言某佛出世。劫火刀兵。二者心愛游蕩。天",
    "X14n0294_001:0620c05": "魔得便。現身化佛。魃鬼附體。好言諸佛應世。三者",
    "X14n0294_001:0620c06": "精思契理。天魔得便。說法開悟。魅鬼附言。佛有大",
    "X14n0294_001:0620c07": "小先後真假男女。菩薩亦然。四者貪求辯拆。天魔",
    "X14n0294_001:0620c08": "得便。附言見在。即佛無別淨居。亦無金色身相。魘",
    "X14n0294_001:0620c09": "鬼附體。好言穢染。以為真淨。五者貪求冥感。天魔",
    "X14n0294_001:0620c10": "得便。化現聖賢。前世知識。厲鬼附體。好言過去因",
    "X14n0294_001:0620c11": "緣佛陀處所。六者貪求靜謐。天魔得便。說法令人",
    "X14n0294_001:0620c12": "各知本業。大力鬼魔附體。好言未然禍福。七者貪",
    "X14n0294_001:0620c13": "求宿命。天魔得便。附言詭異符籙。山林川岳。鬼神",
    "X14n0294_001:0620c14": "附體。好言他方寶藏。十方聖賢潛匿之處。八者想",
    "X14n0294_001:0620c15": "愛神力。天魔得便。變現神異。撮火履&#x6C37;。透垣越&#x7257;。",
    "X14n0294_001:0620c16": "山海諸精。附體擾亂。好言神通自在。九者想愛深",
    "X14n0294_001:0620c17": "空。天魔得便。依空變現。年老精靈附體擾亂。撥無",
    "X14n0294_001:0620c18": "因果。一死永滅。十者想愛長壽。天魔得便。飛精附",
    "X14n0294_001:0620c19": "人。&#x5010;忽變易。瞬息萬里。魔眷附體。食吸精氣。厭足",
    "X14n0294_001:0620c20": "生心。去彼人體。弟子與師。多陷王難。汝當先覺不",
    "X14n0294_001:0620c21": "入輪迴。迷惑不知墮無間獄。",
    "X14n0294_001:0620c22": "四破行陰禪那狂解(其目有十)",
    "X14n0294_001:0620c23": "[0620c23] 此後更詳。蓋以禪理精密。必須辯&#x6673;。使無迷",
    "X14n0294_001:0620c24": "惑。",
    "X14n0294_001:0621a01": "[0621a01] 行陰者。念慮之微。陳陳不斷。新新不住。有如瀑布",
    "X14n0294_001:0621a02": "流泉。是謂幽隱妄想。彼善男子想陰盡者。夢想俱",
    "X14n0294_001:0621a03": "無。寤寐恒一。覺明&#x8657;靜。猶如晴空。無復麤重前塵",
    "X14n0294_001:0621a04": "影事。但見幽隱之中。熠熠清擾。是謂行陰盡。則擾",
    "X14n0294_001:0621a05": "習消滅。歸於元澄。如波澄為水。無復遷流。超眾生",
    "X14n0294_001:0621a06": "濁。(生滅不停。業運常遷。曰眾生濁)由此凝明正心。魔不得便。故已",
    "X14n0294_001:0621a07": "後無復魔事。惟是修禪失趣。狂解妄計。能失正知。",
    "X14n0294_001:0621a08": "墮落外道。其目有十。",
    "X14n0294_001:0621a09": "一於圓元中計本末無因",
    "X14n0294_001:0621a10": "二於圓常中計四偏常",
    "X14n0294_001:0621a11": "三於自他中計四顛倒",
    "X14n0294_001:0621a12": "四於分位中計四有邊",
    "X14n0294_001:0621a13": "五於知見中生矯亂&#x8657;論",
    "X14n0294_001:0621a14": "六於行相續中因計後有",
    "X14n0294_001:0621a15": "七於陰相滅中因計後無",
    "X14n0294_001:0621a16": "八於存滅中而計八非",
    "X14n0294_001:0621a17": "九於後無中計七斷滅",
    "X14n0294_001:0621a18": "十於後有中計五涅槃",
    "X14n0294_001:0621a19": "[0621a19] 圓元者。於同生基中。見已動元也。(動元即行元)既見有。",
    "X14n0294_001:0621a20": "此遂以一切眾生生滅皆圓。於此不復進窮識陰。",
    "X14n0294_001:0621a21": "止以眼根功德。見彼八萬劫中眾生業流灣環。八",
    "X14n0294_001:0621a22": "萬劫外寂無所見。遂謂本自無因。又八萬劫中。人",
    "X14n0294_001:0621a23": "則生人。鳥則生烏。烏本來黑。鵠本來白。無復遷改。",
    "X14n0294_001:0621a24": "若我本來不成佛。云何更能成佛。是末亦無因也。",
    "X14n0294_001:0621b01": "如斯計度。是為斷見。",
    "X14n0294_001:0621b02": "[0621b02] 何謂圓常。圓常者。執彼圓元。以為常道。以修習心",
    "X14n0294_001:0621b03": "境二法。故知眾生二萬劫中。方生方死。方死方生。",
    "X14n0294_001:0621b04": "如循連環。本無散失。此撥生滅而計常也。又計地",
    "X14n0294_001:0621b05": "水火風四性常住。修習能知四萬劫中。眾生生滅",
    "X14n0294_001:0621b06": "咸有恒體。此存生滅而計常也。又計心意識中本",
    "X14n0294_001:0621b07": "性恒常。眾生依之循環不失。此認識神而計常也。",
    "X14n0294_001:0621b08": "又計想陰已盡。更無生滅想心。流止運轉。理中自",
    "X14n0294_001:0621b09": "然成不生滅。不知行陰即生滅元。是依想滅而計",
    "X14n0294_001:0621b10": "常也。如斯計度。落於常見。",
    "X14n0294_001:0621b11": "[0621b11] 又於自他計四顛倒。一者妄立神我。凝明不動。為",
    "X14n0294_001:0621b12": "有常性。眾生於我中。自生自死。真無常性。此由自",
    "X14n0294_001:0621b13": "他而分計者也。二者離自本心。&#x5FA7;觀國土。見劫壞",
    "X14n0294_001:0621b14": "處。為無常種性。劫不壞處。為究竟常性。此離心觀",
    "X14n0294_001:0621b15": "土而分計者也。三者觀於心精密運。能起生滅。其",
    "X14n0294_001:0621b16": "不壞者。名為常性。一切生死。從我流出者。名無常",
    "X14n0294_001:0621b17": "性。此以一性而分二計者也。四者以行陰常流。計",
    "X14n0294_001:0621b18": "為常性。色受想等滅盡。無有為無常性。此又於彼",
    "X14n0294_001:0621b19": "四陰而起分計者也。此皆亡失正知。惑菩提性。墮",
    "X14n0294_001:0621b20": "落外道。",
    "X14n0294_001:0621b21": "[0621b21] 又於分位中。生計度者。墜於四有邊性論。一者三",
    "X14n0294_001:0621b22": "際分位。計過未為有邊。計見在為無邊。二者見聞",
    "X14n0294_001:0621b23": "分位。觀八萬劫前。寂無見聞者為無邊。有眾生處",
    "X14n0294_001:0621b24": "為有邊。三者彼我分位。計我偏知得無邊性。而曾",
    "X14n0294_001:0621c01": "不知彼之知性如我&#x5FA7;否。則我為無邊。彼但為有",
    "X14n0294_001:0621c02": "邊。四者生滅分位。窮行陰空。昔有今無。半生半滅。",
    "X14n0294_001:0621c03": "內根外器。一切皆然。生為有邊。滅為無邊。此皆窮",
    "X14n0294_001:0621c04": "道失趣。展轉妄計。禪那狂解。謬迷若此。",
    "X14n0294_001:0621c05": "[0621c05] 又於知見中。起四種顛倒。生不死矯亂&#x5FA7;計&#x8657;論。",
    "X14n0294_001:0621c06": "外道計天為不死。語不矯亂。方生此天。凡有問者。",
    "X14n0294_001:0621c07": "不敢實答。恐成矯亂。佛言。此之妄計&#x8657;論。真矯亂",
    "X14n0294_001:0621c08": "也。其目有四。一者觀化迷理而成矯亂。謂觀萬化。",
    "X14n0294_001:0621c09": "常變生滅增減有無。遂生。異解。為言亦生亦滅亦",
    "X14n0294_001:0621c10": "增亦減。一切問時。互語矯亂。二者觀於滅處。見互",
    "X14n0294_001:0621c11": "互無。執口答無。而成矯亂。三者觀於生處。見各各",
    "X14n0294_001:0621c12": "有。執口答是。而成矯亂。四者觀境有無。其心內亂。",
    "X14n0294_001:0621c13": "兩可其辭混濫應答。而成矯亂。是皆中無所主。妄",
    "X14n0294_001:0621c14": "計&#x8657;論。",
    "X14n0294_001:0621c15": "[0621c15] 又於行相續中。而計後有。以為生滅滅生。相續不",
    "X14n0294_001:0621c16": "絕。發心顛倒。而計云色是我。云我有色。云色屬我。",
    "X14n0294_001:0621c17": "云我在色。如是循環。色受想行有十六相。妄計死",
    "X14n0294_001:0621c18": "後復有。又或旁計煩惱菩提。畢竟循環不相淩奪。",
    "X14n0294_001:0621c19": "是皆於無盡流中。妄起意見。",
    "X14n0294_001:0621c20": "[0621c20] 又於除滅色受想中。發心顛倒。計死後無。言色受",
    "X14n0294_001:0621c21": "與想既已滅盡。無復連綴。陰性消散。死後云何更",
    "X14n0294_001:0621c22": "有諸相。因約四陰現在因亡。後來果滅。因果合論",
    "X14n0294_001:0621c23": "而成八相。死後俱無。從此旁計。涅槃因果。一切皆",
    "X14n0294_001:0621c24": "空。",
    "X14n0294_001:0622a01": "[0622a01] 又於存滅中。計八俱非行陰存是有相也。色受想",
    "X14n0294_001:0622a02": "滅是無相也。存者終盡。則雖有非有。滅前曾有。則",
    "X14n0294_001:0622a03": "雖無非無。四陰雙計。共成八非。由此旁計諸行一",
    "X14n0294_001:0622a04": "切俱非。死後昏瞢。無可道故。",
    "X14n0294_001:0622a05": "[0622a05] 又於後後無。訃七斷滅因。行陰念念滅處妄計。設",
    "X14n0294_001:0622a06": "生人天七處。後皆斷滅。七處謂欲界人天二處初",
    "X14n0294_001:0622a07": "禪二禪三禪四禪及無色也。窮盡七際。皆現前消",
    "X14n0294_001:0622a08": "滅。滅已無復。",
    "X14n0294_001:0622a09": "[0622a09] 又於後後有處。計五涅槃。或以欲界悟圓明理。遂",
    "X14n0294_001:0622a10": "以欲界為轉依處。或以初禪離憂。二禪離苦。三禪",
    "X14n0294_001:0622a11": "極樂。四禪極舍。即轉依涅槃。不知諸天皆屬有漏。",
    "X14n0294_001:0622a12": "非無為果。非究竟處。如上十種狂解。皆是行陰。用",
    "X14n0294_001:0622a13": "心交互。故現斯悟。是謂心魔。自起深孽。眾生不知。",
    "X14n0294_001:0622a14": "以迷為解。自言登聖。大妄語成。墮無間獄。",
    "X14n0294_001:0622a15": "五破識陰禪那狂解(其目有十)",
    "X14n0294_001:0622a16": "[0622a16] 識者狂覺影明。原無自體。罔象&#x8657;無。顛倒妄想。以",
    "X14n0294_001:0622a17": "為其本。修三摩者。行陰已盡。於涅槃天。將大明悟。",
    "X14n0294_001:0622a18": "行滅識見。深達十方十。二種類依正二報。皆識所",
    "X14n0294_001:0622a19": "變。以獲其同。以定慧力。消磨六門。使六用不隔。通",
    "X14n0294_001:0622a20": "&#x96A3;互用。如吠琉璃。內外明徹。此識陰盡也。是人則",
    "X14n0294_001:0622a21": "超命濁。於中復有狂解十種(吠琉璃寶。能隔山見物)。",
    "X14n0294_001:0622a22": "一立真常因成外道種",
    "X14n0294_001:0622a23": "二計我生彼成&#x5FA7;圓種",
    "X14n0294_001:0622a24": "三計彼生我成倒圓種",
    "X14n0294_001:0622b01": "四計物各有情成倒知種",
    "X14n0294_001:0622b02": "五崇水事火成顛化種",
    "X14n0294_001:0622b03": "六計永滅依成斷滅種(永滅依外道之涅槃也)",
    "X14n0294_001:0622b04": "七貪長固身成妄延種",
    "X14n0294_001:0622b05": "八留欲固命成天魔種",
    "X14n0294_001:0622b06": "九證滅自休成纏空種",
    "X14n0294_001:0622b07": "十存覺立證成不化圓種",
    "X14n0294_001:0622b08": "[0622b08] 夫識由行流。行空則識還元矣。已滅生滅。而尚依",
    "X14n0294_001:0622b09": "識元。故於寂滅精妙未圓。但消磨六門。使其根合",
    "X14n0294_001:0622b10": "隔開。互用清淨。亦與十方諸類。覺知通[泳-永+曶]。同入圓",
    "X14n0294_001:0622b11": "元。亦庶乎歸復圓通之性者。若於所歸。立為真常。",
    "X14n0294_001:0622b12": "因地而生勝解。是人則墮因所因執。立所得心。成",
    "X14n0294_001:0622b13": "所歸果。違圓通背涅槃。生外道種。",
    "X14n0294_001:0622b14": "[0622b14] 又以所歸攬為自體。遂執我能生彼。而實不能。是",
    "X14n0294_001:0622b15": "人則墮能非能執。立能為心。成能事果。生&#x5FA7;圓種。",
    "X14n0294_001:0622b16": "[0622b16] 又以識元我所依歸。翻計彼能生我。及一切法。遂",
    "X14n0294_001:0622b17": "認生起流出之處。為真常無生之體。在生滅中。早",
    "X14n0294_001:0622b18": "計常住。是人則墮常非常執。立因依心。成妄計果。",
    "X14n0294_001:0622b19": "名倒圓種。",
    "X14n0294_001:0622b20": "[0622b20] 又計知體&#x5FA7;圓。因知立解。十方草木各有情識。通",
    "X14n0294_001:0622b21": "[泳-永+曶]我知。木死為人。人死為木。未明一體。謬計&#x5FA7;圓。",
    "X14n0294_001:0622b22": "是人則墮知無知執。計圓知心。成&#x8657;謬果。生倒知",
    "X14n0294_001:0622b23": "種。",
    "X14n0294_001:0622b24": "[0622b24] 又以根互用中。得其隨順。計一切法。水火風土。清",
    "X14n0294_001:0622c01": "淨光明。周流成就。皆能圓化。吾身四大。皆彼所屬。",
    "X14n0294_001:0622c02": "勤心崇事。冀生勝果。是人則墮生無生執。立妄求",
    "X14n0294_001:0622c03": "因。求妄冀果。生顛化種。",
    "X14n0294_001:0622c04": "[0622c04] 又於圓明中。計明中&#x8657;。破滅&#x7FA3;化。歸永寂依。不知",
    "X14n0294_001:0622c05": "其非。是人則墮歸無歸執。圓&#x8657;無心。成空亡果。生",
    "X14n0294_001:0622c06": "斷滅種。",
    "X14n0294_001:0622c07": "[0622c07] 又於圓常中。將謂色身同彼精圓。固身長住。是人",
    "X14n0294_001:0622c08": "則墮貪非貪執。立固妄因。趣長勞果。生妄延種(勞謂",
    "X14n0294_001:0622c09": "苦心修煉。勤勞不休)。",
    "X14n0294_001:0622c10": "[0622c10] 又以識為命元。互通三際。識陰若盡。化命亦無。便",
    "X14n0294_001:0622c11": "於定中。化諸欲境。&#x5374;留塵勞。不令銷盡。欲證真常。",
    "X14n0294_001:0622c12": "而不知其非。是人則墮真無真執。發邪思因。立熾",
    "X14n0294_001:0622c13": "塵果。生天魔種。",
    "X14n0294_001:0622c14": "[0622c14] 又明眾生受命元由。以生滅由識。精粗由業。故依",
    "X14n0294_001:0622c15": "四諦分別。以苦集為粗偽。以滅道為精真。居滅即",
    "X14n0294_001:0622c16": "休。更不前進。是人則墮定性聲聞。圓精應為因心。",
    "X14n0294_001:0622c17": "成趣寂之小果。得少為足。證於偏真。生纏空種。",
    "X14n0294_001:0622c18": "[0622c18] 又於圓融清淨覺明。研為深妙。立為果證。而不前",
    "X14n0294_001:0622c19": "進。是人則墮定性辟支。圓覺[泳-永+曶]為因心。成湛明之",
    "X14n0294_001:0622c20": "滯果。生覺圓明。不化圓種。如是十種禪那。中途成",
    "X14n0294_001:0622c21": "狂。因依迷惑。於未足中。生滿足證。皆是識陰。用心",
    "X14n0294_001:0622c22": "交互。故生斯位。修三摩者。識心已盡。諸根互用。於",
    "X14n0294_001:0622c23": "互用中。能入菩薩金剛乾慧。圓明精心。於中發化。",
    "X14n0294_001:0622c24": "如淨琉璃內含寶月。如是乃超十信十住十行十",
    "X14n0294_001:0623a01": "向四加行心。菩薩所行金剛十地。等覺圓明。入於",
    "X14n0294_001:0623a02": "如來妙莊嚴海。圓滿菩提。歸無所得。",
    "X14n0294_001:0623a03": "最後請益品第三十",
    "X14n0294_001:0623a04": "[0623a04] 阿難問言。五陰相中。五種&#x8657;妄。為併銷除。為次第",
    "X14n0294_001:0623a05": "盡。如是五重。詣何為界。佛答五陰妄本。色陰者。堅",
    "X14n0294_001:0623a06": "固妄想。以為其本。凡汝色身。先因父母妄想。汝心",
    "X14n0294_001:0623a07": "非想。則不能於想中傳命。如想酢口水。想高足酸。",
    "X14n0294_001:0623a08": "良由體因妄結。故能與妄通倫。命以想傳。正謂是",
    "X14n0294_001:0623a09": "爾。受陰者。如前所說臨高妄想。能令汝體實受酸",
    "X14n0294_001:0623a10": "澀。則汝現前逆順二境。本皆&#x8657;妄。亦能令汝色身。",
    "X14n0294_001:0623a11": "實受損益。故曰&#x8657;明妄想以為其本。由汝念慮。使",
    "X14n0294_001:0623a12": "汝色身&#x8657;實不倫。而能相使想融之也。心生&#x8657;像。",
    "X14n0294_001:0623a13": "形能作成。心形異用而能相應。想通之也。至於寤",
    "X14n0294_001:0623a14": "寐搖變。能使心逐境生境隨心變。想為之也。是故",
    "X14n0294_001:0623a15": "想者。融通妄想。以為其本。化理密移。日夜相代而",
    "X14n0294_001:0623a16": "不自知。此若非汝。云何體遷。此必汝真。汝何無覺。",
    "X14n0294_001:0623a17": "是故行者幽隱妄想。以為其本。又汝以精真湛不",
    "X14n0294_001:0623a18": "搖處。認為恒常。若實精真。不容妄習。今汝能藏昔",
    "X14n0294_001:0623a19": "記。一見不忘。即妄習也。則此精湛不搖之中。念念",
    "X14n0294_001:0623a20": "受熏。納種在識。容妄多矣。當知湛非真湛。特幽潛",
    "X14n0294_001:0623a21": "沉匿而不自覺。譬彼急流之水。望若恬靜。但以急",
    "X14n0294_001:0623a22": "不見流。非無流也。此真憶想之元。容妄之體。故曰。",
    "X14n0294_001:0623a23": "識者罔象&#x8657;無。以為其本。直須破盡識陰。消磨六",
    "X14n0294_001:0623a24": "門。使妄習無寄。然後習性可滅。是五受陰者。五妄",
    "X14n0294_001:0623b01": "想成。本無有界。由妄相因。色不自色。因空有色。惟",
    "X14n0294_001:0623b02": "色與空。成色邊際。離不自離。因觸有離。惟觸與離。",
    "X14n0294_001:0623b03": "是受邊際。忘不自忘。因記有忘。惟記與忘。是想邊",
    "X14n0294_001:0623b04": "際。滅不自滅。因生有滅。惟滅與生。成行邊際。湛不",
    "X14n0294_001:0623b05": "自湛。因行不流逸。性入元澄。合乎湛了。成識邊際。",
    "X14n0294_001:0623b06": "此五陰元重疊生起。生因識有。滅從色除。理則頓",
    "X14n0294_001:0623b07": "悟。乘悟併銷。事非頓除。因次第盡。孤山曰。生則由",
    "X14n0294_001:0623b08": "內造外。從細至粗。如著衣然。故迷理有識。乃至有",
    "X14n0294_001:0623b09": "色。滅則由外至內。從粗至細。如脫衣然。故悟理色",
    "X14n0294_001:0623b10": "盡。乃至識盡。"
}