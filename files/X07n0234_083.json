{
    "X07n0234_083:0823b01": "大方廣佛華嚴經疏卷第八十三(入第五十二經)",
    "X07n0234_083:0823b02": "清涼山沙門　澄觀　述",
    "X07n0234_083:0823b03": "晉水沙門　(淨源)　錄疏注經",
    "X07n0234_083:0823b04": "△五明出現境界。正顯分齊之境。兼辨所緣之境。",
    "X07n0234_083:0823b05": "依初義者。前約智以顯心。今此正明智用分齊。依",
    "X07n0234_083:0823b06": "後義者。前明能知。今辨所緣。由所緣無邊故。顯分",
    "X07n0234_083:0823b07": "齊難思。分齊難思故。方窮所緣之境。二義相成。函",
    "X07n0234_083:0823b08": "蓋相稱。文中有三。長行分三。初標。",
    "X07n0234_083:0823b09": "佛子菩薩摩訶薩應云何知如來應正等覺境界。",
    "X07n0234_083:0823b10": "△二釋二。初法二。初廣取所緣。顯分齊境二。初列",
    "X07n0234_083:0823b11": "所緣無邊。",
    "X07n0234_083:0823b12": "佛子菩薩摩訶薩以無障無礙智慧。",
    "X07n0234_083:0823b13": "先令以無障礙智為能知者。非此不能量佛境故。",
    "X07n0234_083:0823b14": "後正顯所緣。文有十句。",
    "X07n0234_083:0823b15": "知一地世間境界是如來境界。",
    "X07n0234_083:0823b16": "通舉所化。",
    "X07n0234_083:0823b17": "知一切三世境界。",
    "X07n0234_083:0823b18": "化時。",
    "X07n0234_083:0823b19": "一切剎境界。",
    "X07n0234_083:0823b20": "化處。",
    "X07n0234_083:0823b21": "一切法境界。",
    "X07n0234_083:0823b22": "化法。",
    "X07n0234_083:0823b23": "一切眾生境界。",
    "X07n0234_083:0823b24": "所化人。次三句皆明所證。",
    "X07n0234_083:0823c01": "真如無差別境界。",
    "X07n0234_083:0823c02": "真如。語其體常一味。故云無差別。",
    "X07n0234_083:0823c03": "法界無障礙境界。",
    "X07n0234_083:0823c04": "法界生法所依。故云無礙。",
    "X07n0234_083:0823c05": "實際無邊際境界。",
    "X07n0234_083:0823c06": "實際是窮事至實。故云無邊。",
    "X07n0234_083:0823c07": "虗空無分量境界。",
    "X07n0234_083:0823c08": "化處分齊。",
    "X07n0234_083:0823c09": "無境界境界是如來境界。",
    "X07n0234_083:0823c10": "後一徧通。若約二諦境。前五為俗。次三為真。九通",
    "X07n0234_083:0823c11": "真俗。事空理空。俱是空故。後一雙非。顯前九境即",
    "X07n0234_083:0823c12": "同無故。若約三諦。空即是真。三真為中道。若以五",
    "X07n0234_083:0823c13": "界攝之。初三是世界無量。四即調伏及調伏加行",
    "X07n0234_083:0823c14": "界。五即眾生。次三即法界。餘二雙非。△二顯分齊",
    "X07n0234_083:0823c15": "無量。",
    "X07n0234_083:0823c16": "佛子如一切世間境界無量(至)如來境界亦無量。",
    "X07n0234_083:0823c17": "先約十境以顯分齊。境智相稱。故皆無量。",
    "X07n0234_083:0823c18": "如無境界境界一切處無有(至)一切處無有。",
    "X07n0234_083:0823c19": "後約無境顯其非有。乃至真如皆不可得故。是以",
    "X07n0234_083:0823c20": "諸境雲興而常寂也。如無既爾。如真如等無變易",
    "X07n0234_083:0823c21": "等亦然。△二近取諸心。以況佛境二。初正明。",
    "X07n0234_083:0823c22": "佛子菩薩摩訶薩應知(至)無量無邊無縛無脫。",
    "X07n0234_083:0823c23": "無量無邊。語其相用廣大。無縛無脫。明其體性甚",
    "X07n0234_083:0823c24": "深寂滅。△二徵釋。",
    "X07n0234_083:0824a01": "何以故。",
    "X07n0234_083:0824a02": "徵意云。何以將心況於佛境。",
    "X07n0234_083:0824a03": "以如是如是思惟分別如是如是無量顯現故。",
    "X07n0234_083:0824a04": "釋意云。菩薩自心隨思即顯。故無分量。佛境亦爾。",
    "X07n0234_083:0824a05": "隨機顯現。若身若智何有量耶。智假思顯。性無縛",
    "X07n0234_083:0824a06": "脫。不為相縛。後無脫故。△二喻顯。文有三。初二喻",
    "X07n0234_083:0824a07": "於無縛無脫。後一喻於無量無邊。無量無邊通前",
    "X07n0234_083:0824a08": "二段。前中分二。初降雨無從喻。",
    "X07n0234_083:0824a09": "佛子如大龍王隨心降雨(至)於十方中悉無來處。",
    "X07n0234_083:0824a10": "喻無縛無脫。既無來處。有何縛脫。△二海水從心",
    "X07n0234_083:0824a11": "喻。",
    "X07n0234_083:0824a12": "佛子如大海水皆從龍王(至)往昔大願之所生起。",
    "X07n0234_083:0824a13": "喻於無縛無脫所因。水從龍王心力為因。非定內",
    "X07n0234_083:0824a14": "外。智從往昔願緣起故。來即無來。△二海水宏深",
    "X07n0234_083:0824a15": "喻。喻無量無邊。文二。初標章誡聽。",
    "X07n0234_083:0824a16": "佛子一切智海無量無邊(至)略說譬喻汝應諦聽。",
    "X07n0234_083:0824a17": "△二喻顯三。初別顯水多。文有四節。初四洲水。",
    "X07n0234_083:0824a18": "佛子此閻浮提有二千五百河(至)答言甚多。",
    "X07n0234_083:0824a19": "△二龍王雨水。",
    "X07n0234_083:0824a20": "佛子復有十光明龍王(至)雨大海中水復倍前。",
    "X07n0234_083:0824a21": "△三宮殿出水。",
    "X07n0234_083:0824a22": "佛子十光明龍王宮殿中水(至)流入大海復倍過前。",
    "X07n0234_083:0824a23": "△四婆竭龍王兼雨兼出。",
    "X07n0234_083:0824a24": "佛子婆竭羅龍王連雨大海(至)涌出入海復倍於前。",
    "X07n0234_083:0824b01": "皆後倍前。以顯深廣。△二通顯水相。",
    "X07n0234_083:0824b02": "其所出水紺瑠璃色涌出有時是故大海潮不失時。",
    "X07n0234_083:0824b03": "涌出故潮上速。為寶消故潮下。此為極說。△三通",
    "X07n0234_083:0824b04": "顯無量兼水有四。",
    "X07n0234_083:0824b05": "佛子如是大海其水無量(至)實為無量不可為喻。",
    "X07n0234_083:0824b06": "△三法合二。初合水無量。",
    "X07n0234_083:0824b07": "佛子此大海無量(至)而佛境界非譬所及。",
    "X07n0234_083:0824b08": "佛智一念尚無窮盡。況盡三際周乎十方。重重重",
    "X07n0234_083:0824b09": "重。安可喻顯。△二合通顯無量。",
    "X07n0234_083:0824b10": "佛子菩薩摩訶薩應知(至)修一切菩薩行不斷故。",
    "X07n0234_083:0824b11": "智海合水。",
    "X07n0234_083:0824b12": "應知寶聚無量(至)無障礙地諸菩薩所居故。",
    "X07n0234_083:0824b13": "餘合寶等。非唯智為佛境。菩提分等皆分齊境也。",
    "X07n0234_083:0824b14": "△三總結。",
    "X07n0234_083:0824b15": "佛子菩薩摩訶薩為入無量(至)等覺境界應如是知。",
    "X07n0234_083:0824b16": "結令知意。不知佛境。安能利生。△二偈頌。五偈分",
    "X07n0234_083:0824b17": "二。初一頌法說。",
    "X07n0234_083:0824b18": "爾時普賢菩薩摩訶薩欲重明此義而說頌言。",
    "X07n0234_083:0824b19": "如心境界無有量(至)佛境如是應觀察。",
    "X07n0234_083:0824b20": "△二餘頌前喻。文亦二。初二合頌前之二喻。",
    "X07n0234_083:0824b21": "如龍不離於本處(至)量等法界入毛孔。",
    "X07n0234_083:0824b22": "喻無縛脫。△二有二偈。頌大海宏深喻。",
    "X07n0234_083:0824b23": "如海珍奇無有量(至)悉在其中得饒益。",
    "X07n0234_083:0824b24": "俱頌通顯無量。餘文略無。△六答出現之行。前明",
    "X07n0234_083:0824c01": "分齊。境智無邊。今彰運用。則悲智無盡。雖智海已",
    "X07n0234_083:0824c02": "滿。悲無息故。文分為二。初長行二。初標舉。",
    "X07n0234_083:0824c03": "佛子菩薩摩訶薩應云何知如來應正等覺行。",
    "X07n0234_083:0824c04": "△二釋相三。初雙標二行。",
    "X07n0234_083:0824c05": "佛子菩薩摩訶薩(至)應知真如行是如來行。",
    "X07n0234_083:0824c06": "義有多含。一無礙行者。即理之事。真如行者。即事",
    "X07n0234_083:0824c07": "之理行。前即行相。後即行體。前是即智之悲。後是",
    "X07n0234_083:0824c08": "即悲之智。前即真之欲。後即欲之真。融而無礙。為",
    "X07n0234_083:0824c09": "如來行。△二雙釋二行二。初釋真如行。真如之名。",
    "X07n0234_083:0824c10": "言含法喻。文中有三。初牒名以解。",
    "X07n0234_083:0824c11": "佛子如真如前際不生後際不動現在不起。",
    "X07n0234_083:0824c12": "體絕三際。故同真如。契如成行。行即如也。",
    "X07n0234_083:0824c13": "如來行亦如是不生不動不起。",
    "X07n0234_083:0824c14": "過未非緣。故不生不動。現在離緣。故非起也。△二",
    "X07n0234_083:0824c15": "復舉法界無形。明雙非契中。",
    "X07n0234_083:0824c16": "佛子如法界非量非無量(至)非量非無量無形故。",
    "X07n0234_083:0824c17": "是知實相皆如來行。△三鳥飛虗空喻。釋其非量",
    "X07n0234_083:0824c18": "義。",
    "X07n0234_083:0824c19": "佛子譬如鳥飛虗空(至)如來行無邊際故。",
    "X07n0234_083:0824c20": "非量有二。一行廣無量。故云如來行。無邊際故。二",
    "X07n0234_083:0824c21": "即事同真。更無分量。故以空喻。既無有量。何有無。",
    "X07n0234_083:0824c22": "量。若謂無量。即是量故。雙非永寂。為如來行故。心",
    "X07n0234_083:0824c23": "彌虗行彌曠。絡日行而未曾行。故涅槃經云。復有",
    "X07n0234_083:0824c24": "一行。是如來行。所謂大乘大般涅槃。△二釋無礙",
    "X07n0234_083:0825a01": "行二。初約法總明。",
    "X07n0234_083:0825a02": "佛子如來應正等覺(至)出過一切諸障礙道。",
    "X07n0234_083:0825a03": "智無所住。悲示所行。即悲智無礙。自無二礙。令他",
    "X07n0234_083:0825a04": "無礙皆無礙行也。△二以喻別顯二。初金翅闢海",
    "X07n0234_083:0825a05": "喻。",
    "X07n0234_083:0825a06": "佛子譬如金翅鳥王(至)命將盡者而搏取之。",
    "X07n0234_083:0825a07": "喻即智之悲。",
    "X07n0234_083:0825a08": "如來應正等覺金翅鳥王(至)如來無分別無礙行。",
    "X07n0234_083:0825a09": "△二日月無思喻。",
    "X07n0234_083:0825a10": "佛子譬如日月獨無等侶(至)我從何來而至何所。",
    "X07n0234_083:0825a11": "喻悲不失智。",
    "X07n0234_083:0825a12": "諸佛如來亦復如是(至)我從彼來而向彼去。",
    "X07n0234_083:0825a13": "△三雙結二行。",
    "X07n0234_083:0825a14": "佛子菩薩摩訶薩應以如是等無量方便無量性相。",
    "X07n0234_083:0825a15": "性結真如。相結無礙。",
    "X07n0234_083:0825a16": "知見如來應正等覺所行之行。",
    "X07n0234_083:0825a17": "△二偈頌五頌。分二。初頌真如。",
    "X07n0234_083:0825a18": "爾時普賢菩薩欲重明此義而說頌言。",
    "X07n0234_083:0825a19": "譬如真如不生滅(至)教化眾生無動念。",
    "X07n0234_083:0825a20": "△七出現菩提圓行之果。對緣造修。必有示成故。",
    "X07n0234_083:0825a21": "長行文三。初徵起。",
    "X07n0234_083:0825a22": "佛子諸菩薩摩訶薩(至)應正等覺成正覺。",
    "X07n0234_083:0825a23": "言正覺者。略顯五門。初釋名。晉經名菩薩。存其梵",
    "X07n0234_083:0825a24": "語。此翻為覺。正揀二乘。成異菩薩。初會已顯。又單",
    "X07n0234_083:0825b01": "語菩提。但是所覺之道。今云成者。即理智契合之",
    "X07n0234_083:0825b02": "名。△二明體性。梁攝論云。二智二斷。為菩提體。智",
    "X07n0234_083:0825b03": "度論云菩提菩提斷。但名為菩提。若依此經。通一",
    "X07n0234_083:0825b04": "切法。如文具之。三辨種類。或說唯一如智。契合無",
    "X07n0234_083:0825b05": "二相故。故淨名云。夫如者不二不異。或開為二。大",
    "X07n0234_083:0825b06": "品明有性淨菩提及修成故。或分為三。約三乘故。",
    "X07n0234_083:0825b07": "如十地論。或開為四。涅槃經云。下智觀者。得聲聞",
    "X07n0234_083:0825b08": "菩提。乃至上上智觀得佛菩提。又四智菩提。亦是",
    "X07n0234_083:0825b09": "四義。或分為五。如大品經及智度論說。發心等故。",
    "X07n0234_083:0825b10": "或具明十。次品當明。唯十為圓。是此所辨。三除前",
    "X07n0234_083:0825b11": "二。四除前三。五除前四。餘皆兼通。同教一乘之所",
    "X07n0234_083:0825b12": "攝故。若業用所現。無所不收。四明業用。文有十門",
    "X07n0234_083:0825b13": "而體用參顯。各隨別義。以立名目。今統收之。謂緣",
    "X07n0234_083:0825b14": "二諦斷二障。證二空起二智。即羣機現萬像。具十",
    "X07n0234_083:0825b15": "身徧十方。周於毛端微塵等處。通因及果。業用無",
    "X07n0234_083:0825b16": "邊。具如文顯。五者辨相。即當釋文。略辨十門。一總",
    "X07n0234_083:0825b17": "明體相。二印現萬機。三體相甚深。四三輪平等。五",
    "X07n0234_083:0825b18": "因果交徹。六體離虧盈。七相無增減。八用該動寂",
    "X07n0234_083:0825b19": "九周于法界。十普徧諸心。十門之中亦司當門。別",
    "X07n0234_083:0825b20": "釋文義。今且以初為總。餘九為別。別雖九門。而釋",
    "X07n0234_083:0825b21": "十義。初釋第一。二釋第十。謂舉初括後。三從第二",
    "X07n0234_083:0825b22": "次第解釋。第十一門釋於八九二義。至文當知。今",
    "X07n0234_083:0825b23": "初總明體相。",
    "X07n0234_083:0825b24": "佛子菩薩摩訶薩應知如來成正覺。",
    "X07n0234_083:0825c01": "具有十門。皆含體相用三。",
    "X07n0234_083:0825c02": "於一切義無所觀察。",
    "X07n0234_083:0825c03": "一寂照為菩提體。一切義者。真俗境也。觀極於無",
    "X07n0234_083:0825c04": "觀。故淨名云。不觀是菩提。離諸緣故。如海無心。而",
    "X07n0234_083:0825c05": "能頓鑒。非無所了。故晉經云。解一切義。二經合明",
    "X07n0234_083:0825c06": "義。方圓妙解即是觀。觀即無觀。既觀念斯寂。無惑",
    "X07n0234_083:0825c07": "習種。無觀是體。照斷為用。合之為相。",
    "X07n0234_083:0825c08": "於法平等無所疑惑。",
    "X07n0234_083:0825c09": "二等同萬法。為菩提體。謂智與理冥。同一圓覺。故",
    "X07n0234_083:0825c10": "云於法平等。而不失照。決斷分明。云無疑惑。既無",
    "X07n0234_083:0825c11": "所疑。則所知永寂。上二已攝攝論之體。",
    "X07n0234_083:0825c12": "無二。",
    "X07n0234_083:0825c13": "三一成一切。成不見生。佛有異相故。故云無二。以",
    "X07n0234_083:0825c14": "知一切眾生即菩提相。亦是能所不二。故淨名云。",
    "X07n0234_083:0825c15": "不二是菩提。離意法故。",
    "X07n0234_083:0825c16": "無相。",
    "X07n0234_083:0825c17": "四總指前三。體相寂滅。寂滅是菩提。滅諸相故。",
    "X07n0234_083:0825c18": "無行。",
    "X07n0234_083:0825c19": "五即心行處滅。湛然不遷。亦是不行。是菩提無憶",
    "X07n0234_083:0825c20": "念故。",
    "X07n0234_083:0825c21": "無止。",
    "X07n0234_083:0825c22": "六雖覺而常定。不住定故。",
    "X07n0234_083:0825c23": "無量。",
    "X07n0234_083:0825c24": "七有二義。一橫徧十方。廣無量故。二體無生滅。絕",
    "X07n0234_083:0826a01": "分量故。",
    "X07n0234_083:0826a02": "無際。",
    "X07n0234_083:0826a03": "八亦二義。一豎念念成。無際畔故。二一得永常。無",
    "X07n0234_083:0826a04": "後際故。心無初相。冥符於理。無前際故。",
    "X07n0234_083:0826a05": "遠離二邊住於中道。",
    "X07n0234_083:0826a06": "九離二邊。契於中道。晉經此前有無縛無脫。並皆",
    "X07n0234_083:0826a07": "含在二邊之內。謂苦染若淨。若縛若脫。有無一異",
    "X07n0234_083:0826a08": "等。斯邊皆離。不徧住著。故曰離邊。非見有邊。邊即",
    "X07n0234_083:0826a09": "中故。無邊無中。方住中道。",
    "X07n0234_083:0826a10": "出過一切文字言說。",
    "X07n0234_083:0826a11": "十總顯離言。上之九句寄言顯深。斯乃未盡菩提",
    "X07n0234_083:0826a12": "之奧。收歸性離。令亡言契之。△二印現萬機。即海",
    "X07n0234_083:0826a13": "印三昧。文三。初法。",
    "X07n0234_083:0826a14": "知一切眾生心念所行(至)悉知三世一切諸法。",
    "X07n0234_083:0826a15": "秪於一念知三世者。名一切智。△二喻。",
    "X07n0234_083:0826a16": "佛子譬如大海普能印現(至)是故共說以為大海。",
    "X07n0234_083:0826a17": "即舉海印。以喻菩提。無心頓現。△三合。",
    "X07n0234_083:0826a18": "諸佛菩提亦復如是(至)是故說名諸佛菩提。",
    "X07n0234_083:0826a19": "言無所現者。有其三義。一無心現故如海。二所現",
    "X07n0234_083:0826a20": "空故如像。三無別體故如水。與像不可分。異自體",
    "X07n0234_083:0826a21": "顯現。故名為覺。起信論云。諸佛如來離於見相。無",
    "X07n0234_083:0826a22": "所不徧。心真實故。即是諸法之性。自體顯照一切",
    "X07n0234_083:0826a23": "妄法。有大智用。斯即無思顯照同體之境。為菩提",
    "X07n0234_083:0826a24": "相用。故上文云。於一切義。無所觀察。△三性相甚",
    "X07n0234_083:0826b01": "深。",
    "X07n0234_083:0826b02": "佛子諸佛菩提一切文字(至)但隨所應方便開示。",
    "X07n0234_083:0826b03": "性離言故。理圓言諞故。△四三輪平等。釋上總中",
    "X07n0234_083:0826b04": "於法平等。等諸法故。意輪等故。何所疑哉。文二。初",
    "X07n0234_083:0826b05": "別舉身等。有十三身。",
    "X07n0234_083:0826b06": "佛子如來應正等覺(至)得一切語言量等身。",
    "X07n0234_083:0826b07": "上六等事。",
    "X07n0234_083:0826b08": "得真如量等身得法界量等身得虗空界量等身。",
    "X07n0234_083:0826b09": "此三等理。",
    "X07n0234_083:0826b10": "得無礙界量等身。",
    "X07n0234_083:0826b11": "此一等於事理。事事二種無礙。",
    "X07n0234_083:0826b12": "得一切願量等身(至)得寂滅涅槃界量等身。",
    "X07n0234_083:0826b13": "後三等因果。略舉十三。結云無量。皆言量者。是所",
    "X07n0234_083:0826b14": "等之分量。皆言等者。即能等之三輪。等有二義。一",
    "X07n0234_083:0826b15": "者等彼事理之量。二者等彼事理之體。所以等者。",
    "X07n0234_083:0826b16": "彼諸理事。即我所證。能所冥合。彼尚即我。等之何",
    "X07n0234_083:0826b17": "難。是以聖人空洞無像。物無非我。會萬物以成己。",
    "X07n0234_083:0826b18": "△二類結顯多。",
    "X07n0234_083:0826b19": "佛子如所得身言語及心(至)無量無數清淨三輪。",
    "X07n0234_083:0826b20": "△五因果交徹。釋上無二。同一性故。文三。初標。",
    "X07n0234_083:0826b21": "佛子如來成正覺時(至)普見一切眾生入涅槃。",
    "X07n0234_083:0826b22": "八相之中。略舉其二。故云乃至。此文正同淨名之",
    "X07n0234_083:0826b23": "言。若彌勒得菩提者。一切眾生皆亦應得一切眾",
    "X07n0234_083:0826b24": "生即菩提。彌勒示迷此旨。但謂理詰之言。不知真",
    "X07n0234_083:0826c01": "得菩提。實如所詰。又前章中。以我等彼。故徧同彼",
    "X07n0234_083:0826c02": "量。今明以彼等我。故全現我中。是知一性平等。反",
    "X07n0234_083:0826c03": "覆相成。此中之成。為理為事。若是事成。何以釋云。",
    "X07n0234_083:0826c04": "同一性故。若是理成。何以此云成正覺入涅槃耶。",
    "X07n0234_083:0826c05": "此是華嚴大節圓宗之義。不對諸宗。難以取解。然",
    "X07n0234_083:0826c06": "諸眾生若於人天位中觀之。具足人法二我。小乘",
    "X07n0234_083:0826c07": "唯是五蘊實法。大乘或說但心所現。或說幻有即",
    "X07n0234_083:0826c08": "空人法俱遣。或說唯如來藏具恒沙性德。故眾生",
    "X07n0234_083:0826c09": "即在纏法身。法身眾生。義一名異。猶據理說。更有",
    "X07n0234_083:0826c10": "說言。相本自盡。性本自現。不可說言。即佛不即佛",
    "X07n0234_083:0826c11": "等。若依此宗。舊來成竟。亦涅槃竟非約同體。此成",
    "X07n0234_083:0826c12": "即彼成。若爾何以現在眾生非即佛耶。若就眾生",
    "X07n0234_083:0826c13": "位看者。尚不能見。唯心即空。安見第六圓教中事。",
    "X07n0234_083:0826c14": "譬如有人迷東謂西。正執西故。若諸情頓破。則法",
    "X07n0234_083:0826c15": "界圓現。無不已成。猶彼悟人西處全東。若爾諸佛",
    "X07n0234_083:0826c16": "何以更化眾生。不如是知所以須化。如是化者。是",
    "X07n0234_083:0826c17": "究竟化。如是化者。無不化時。故下結云。大悲相續。",
    "X07n0234_083:0826c18": "救度眾生。隨門不同。種種有異。約成佛門。一切成",
    "X07n0234_083:0826c19": "也。又此眾生乃是像上之摸。令其去摸。自見己佛。",
    "X07n0234_083:0826c20": "亦見他成。如第十段。△二釋。",
    "X07n0234_083:0826c21": "皆同一性所謂無性。",
    "X07n0234_083:0826c22": "先總釋云。同一無性。故得現成。妄性本虗。生元是",
    "X07n0234_083:0826c23": "佛。真性巨得非今始成。故皆成也。次轉徵所無。",
    "X07n0234_083:0826c24": "無何等性。",
    "X07n0234_083:0827a01": "同菩提性。後釋所無。有十二句。前之四句通生及",
    "X07n0234_083:0827a02": "佛。次之四句唯約眾生。後四約佛。非獨要空。真有",
    "X07n0234_083:0827a03": "亦非妄有。真空以性融相。法界圓現。由此無性。說",
    "X07n0234_083:0827a04": "成正覺。又攝十二。總為六對。",
    "X07n0234_083:0827a05": "所謂無相性無盡性。",
    "X07n0234_083:0827a06": "一能相所相對。謂染相淨相。相待有故。念念之盡",
    "X07n0234_083:0827a07": "緣所盡故。煩惱永盡。本自盡故。",
    "X07n0234_083:0827a08": "無生性無滅性。",
    "X07n0234_083:0827a09": "二生滅對。約凡夫則本自不生。即涅槃相不復更",
    "X07n0234_083:0827a10": "滅。故約佛菩提。非始生故。何有滅耶。",
    "X07n0234_083:0827a11": "無我性無非我性。",
    "X07n0234_083:0827a12": "三我非我對。有緣無主故。我尚不可得。非我何可",
    "X07n0234_083:0827a13": "得。諸法實相中無我無非我。",
    "X07n0234_083:0827a14": "無眾生性無非眾生性。",
    "X07n0234_083:0827a15": "四緣非緣對。攬緣生故。緣尚不可得。",
    "X07n0234_083:0827a16": "無菩提性無法界性。",
    "X07n0234_083:0827a17": "五能所證對。能證菩提。因所證故。所證法界。由智",
    "X07n0234_083:0827a18": "顯故。",
    "X07n0234_083:0827a19": "無虗空性亦復無有成正覺性。",
    "X07n0234_083:0827a20": "六合不合對。虗空非合。因有顯故。所以性無。成覺",
    "X07n0234_083:0827a21": "是合。理智契合。即為緣起。故非有也。△三結。",
    "X07n0234_083:0827a22": "知一切法皆無性故得一切智大悲相續救度眾生。",
    "X07n0234_083:0827a23": "物物無性。故成種智。證斯同體。而起大悲。一得永",
    "X07n0234_083:0827a24": "常。故云相續。又秖由不知佛。證無性故。謂令知故。",
    "X07n0234_083:0827b01": "教化不絕。△六明體離虧盈。釋上無相。",
    "X07n0234_083:0827b02": "佛子譬如虗空一切世界(至)無一無種種故。",
    "X07n0234_083:0827b03": "虗空無生。體無增減。菩提無相。成不寧殊。△七明",
    "X07n0234_083:0827b04": "相無增減。釋上無行。菩提之體。湛然不異。行豈能",
    "X07n0234_083:0827b05": "遷。文三。初舉喻問答。",
    "X07n0234_083:0827b06": "佛子假使有人能化作恒河沙等心。",
    "X07n0234_083:0827b07": "化多心者。喻修多因。",
    "X07n0234_083:0827b08": "一一心復化作恒河沙等。",
    "X07n0234_083:0827b09": "化成多佛。喻修多因。",
    "X07n0234_083:0827b10": "皆無色無形無相。",
    "X07n0234_083:0827b11": "以化現無形。喻成不成二義莫異。",
    "X07n0234_083:0827b12": "如是盡恒河沙等劫(至)云何問言凡有幾何。",
    "X07n0234_083:0827b13": "△二讚善以合。",
    "X07n0234_083:0827b14": "普賢菩薩言善哉善哉(至)若無有相則無增無減。",
    "X07n0234_083:0827b15": "△三結前生後。",
    "X07n0234_083:0827b16": "佛子菩薩摩訶薩應如是知(至)同於菩提一相無相。",
    "X07n0234_083:0827b17": "△八用該動寂。釋上無上。不滯定故。文四。初舉所",
    "X07n0234_083:0827b18": "依三昧。",
    "X07n0234_083:0827b19": "如來成正覺時以一相方便入善覺智三昧。",
    "X07n0234_083:0827b20": "覺不滯寂。故名善覺。覺彼一相。故用為方便。△二",
    "X07n0234_083:0827b21": "顯一身之用。",
    "X07n0234_083:0827b22": "入已於一成正覺廣大身(至)眾生數等身住於身中。",
    "X07n0234_083:0827b23": "既以一相為方便。則物皆一相。故一即現多。△三",
    "X07n0234_083:0827b24": "類顯餘身。",
    "X07n0234_083:0827c01": "如一成正覺廣大身一切成正覺廣大身悉亦如是。",
    "X07n0234_083:0827c02": "謂以如來成正覺時。廣布身雲。彌於法界。一一皆",
    "X07n0234_083:0827c03": "是廣大之身。並如前來一身之現。△四總結多門。",
    "X07n0234_083:0827c04": "佛子如來有如是等(至)為無量界等眾生界。",
    "X07n0234_083:0827c05": "上來所現。一定為門。餘定亦爾。定門既然。悲智總",
    "X07n0234_083:0827c06": "持等門亦爾。以是故有無量界矣。是謂高而無上。",
    "X07n0234_083:0827c07": "廣不可極。△九周于法界。釋上無量。無量有二。一",
    "X07n0234_083:0827c08": "廣多無量。一毛含多。徧法界故。二無分量。皆不生",
    "X07n0234_083:0827c09": "故。文三。初明一毛含多。",
    "X07n0234_083:0827c10": "佛子菩薩摩訶薩應知(至)究竟無生滅故。",
    "X07n0234_083:0827c11": "釋以不生故。此與前段有分無分二門異故。又此",
    "X07n0234_083:0827c12": "唯現佛即同類相望。前通多類。即異類相入。又前",
    "X07n0234_083:0827c13": "則住體徧應。此則如理而含。亦如理而徧。△二類",
    "X07n0234_083:0827c14": "顯多毛。",
    "X07n0234_083:0827c15": "如一毛孔徧法界一切毛孔悉亦如是。",
    "X07n0234_083:0827c16": "但容毛處。即是毛孔。",
    "X07n0234_083:0827c17": "當知無有少許處空無佛身何以故。",
    "X07n0234_083:0827c18": "徵意云。身契無生。可許能含法界虗空。無有能契。",
    "X07n0234_083:0827c19": "何能亦含。",
    "X07n0234_083:0827c20": "如來成正覺無處不至故。",
    "X07n0234_083:0827c21": "釋云。無處不至。則無非佛身矣。是謂大包天地。細",
    "X07n0234_083:0827c22": "入無間。△三釋外疑情。",
    "X07n0234_083:0827c23": "隨其所能隨其勢力(至)以種種身成等正覺。",
    "X07n0234_083:0827c24": "疑云。若爾何以須要。就於覺樹。釋云。隨機所能受",
    "X07n0234_083:0828a01": "耳。是知覺樹多身頓成。尚曰隨宜。有頂鹿園。豈為",
    "X07n0234_083:0828a02": "真極。△十明普徧諸心。釋前二門。即分為二。初正",
    "X07n0234_083:0828a03": "明普徧。釋上無際。念念常成。無際畔故。亦二。初指",
    "X07n0234_083:0828a04": "一心。",
    "X07n0234_083:0828a05": "佛子菩薩摩訶薩應知自心念念常有佛成正覺。",
    "X07n0234_083:0828a06": "先標次徵。",
    "X07n0234_083:0828a07": "何以故。",
    "X07n0234_083:0828a08": "後釋。",
    "X07n0234_083:0828a09": "諸佛如來不離此心成正覺故。",
    "X07n0234_083:0828a10": "意云。不離心者。有二義故。一眾生身心。是佛所證。",
    "X07n0234_083:0828a11": "二全即佛。菩薩性故。此即他果在我之因。非約因",
    "X07n0234_083:0828a12": "人自有佛性。此文正顯佛菩提故。△二例一切心。",
    "X07n0234_083:0828a13": "如自心一切眾生心亦復如是悉有如來成等正覺。",
    "X07n0234_083:0828a14": "△二總結雙非。釋上第九遠離二邊住於中道。",
    "X07n0234_083:0828a15": "廣大周徧無處不有不離不斷。",
    "X07n0234_083:0828a16": "釋有二意。一不離結上無處不有。不斷生下無有",
    "X07n0234_083:0828a17": "休息。二不離者生佛非異故。不斷者生佛非一。不",
    "X07n0234_083:0828a18": "同眾生可斷壞故。",
    "X07n0234_083:0828a19": "無有休息入不思議方便法門。",
    "X07n0234_083:0828a20": "是以不得意者。作眾生恩故。是不可設作佛思。又",
    "X07n0234_083:0828a21": "亦不可即。亦不可非即非。當淨智眼。無取諸情。△",
    "X07n0234_083:0828a22": "三總結。",
    "X07n0234_083:0828a23": "佛子菩薩摩訶薩應如是知如來成正覺。",
    "X07n0234_083:0828a24": "令依此知。映前十門。無幽不盡。離此何有真菩提",
    "X07n0234_083:0828b01": "耶。△二偈頌。",
    "X07n0234_083:0828b02": "爾時普賢菩薩摩訶薩欲重明此義而說頌言。",
    "X07n0234_083:0828b03": "正覺了知一切法(至)是故正覺名無量。",
    "X07n0234_083:0828b04": "文有六頌。頌前十門。初二次第頌初二門。次三如",
    "X07n0234_083:0828b05": "次頌六七八。後一通頌四五九十。以此四門。同是",
    "X07n0234_083:0828b06": "普現無量義故。其第三門但顯離言。故略不頌。△",
    "X07n0234_083:0828b07": "八明出現。轉大法輪。得大菩提。理必轉授。文二。長",
    "X07n0234_083:0828b08": "行中三初標徵。",
    "X07n0234_083:0828b09": "佛子菩薩摩訶薩應云何知如來應正等覺轉法輪。",
    "X07n0234_083:0828b10": "△二釋相二。初顯體用三。初法。文有九句。減數十",
    "X07n0234_083:0828b11": "也。皆先標後釋。文二。今初五句顯體性寂寥。",
    "X07n0234_083:0828b12": "佛子菩薩摩訶薩。",
    "X07n0234_083:0828b13": "一能轉心。二所轉體。三所得果。四能詮教。五所顯",
    "X07n0234_083:0828b14": "理。夫轉法輪不過此五。今皆即事契真。",
    "X07n0234_083:0828b15": "應如是知如來以心自在力(至)知一切法恒無起故。",
    "X07n0234_083:0828b16": "一能轉心。由知法無起故。正轉法時。不起念言。我",
    "X07n0234_083:0828b17": "轉授人。名心自在。如是方為能轉也。",
    "X07n0234_083:0828b18": "以三種轉斷所應斷而轉法輪知一切法離邊見故。",
    "X07n0234_083:0828b19": "二所轉體。即示勸證。名為三轉。此三名輪者。摧障",
    "X07n0234_083:0828b20": "惱故。言離邊見者。若有惑可摧。未離於常。無惑可",
    "X07n0234_083:0828b21": "摧。寧免於斷。今永離斷常等邊。方為真能斷所應",
    "X07n0234_083:0828b22": "斷。知與證修亦然。",
    "X07n0234_083:0828b23": "離欲際非際而轉法輪入一切法虗空際故。",
    "X07n0234_083:0828b24": "三所得果。由斷惑故。得離欲際。由證性空。本無可",
    "X07n0234_083:0828c01": "離。斯際亦遣。",
    "X07n0234_083:0828c02": "無有言說而轉法輪一切法不可說故。",
    "X07n0234_083:0828c03": "四能詮教。理假言詮。今了本寂滅不可說。故終日",
    "X07n0234_083:0828c04": "言而未曾言也。",
    "X07n0234_083:0828c05": "究竟寂滅而轉法輪知一切法涅槃性故。",
    "X07n0234_083:0828c06": "五所顯理。謂即寂滅。今了性淨。涅槃法本不然。今",
    "X07n0234_083:0828c07": "則無滅。方得名為究竟之滅。是知其輪本來常清",
    "X07n0234_083:0828c08": "淨也。△二四句明相用深廣。",
    "X07n0234_083:0828c09": "一切文字一切言語(至)如來音聲無處不至故。",
    "X07n0234_083:0828c10": "觸言皆輪。即是廣也。",
    "X07n0234_083:0828c11": "知聲如響而轉法輪了於諸法真實性故。",
    "X07n0234_083:0828c12": "即用而寂。即是深也。下之二句。亦深亦廣。",
    "X07n0234_083:0828c13": "於一音中出一切音而轉法輪畢竟無主故。",
    "X07n0234_083:0828c14": "一即多而無主。",
    "X07n0234_083:0828c15": "無遺無盡而轉法輪內外無著故。",
    "X07n0234_083:0828c16": "即橫豎而恒虗。謂橫則無遺。無所不轉故。豎則無",
    "X07n0234_083:0828c17": "窮。盡未來際故。而不著內外。則深廣無涯矣。△二",
    "X07n0234_083:0828c18": "喻二。初文字無盡。喻第九無盡。",
    "X07n0234_083:0828c19": "佛子譬如一切文字語言(至)無有休息無有窮盡。",
    "X07n0234_083:0828c20": "△二編入無住喻。喻六七八用而常寂。文三。初法。",
    "X07n0234_083:0828c21": "佛子如來法輪悉入一切語言文字而無所住。",
    "X07n0234_083:0828c22": "△二喻。",
    "X07n0234_083:0828c23": "譬如書字普入一切事(至)出世間處而無所住。",
    "X07n0234_083:0828c24": "△二合有二。初合普入一切。",
    "X07n0234_083:0829a01": "如來音聲亦復如是(至)一切報中而無所住。",
    "X07n0234_083:0829a02": "以上法中但云入於一切語言。今明入餘法。則解",
    "X07n0234_083:0829a03": "類皆法輪也。豈同三乘。但用佛聲為輪等耶。△二",
    "X07n0234_083:0829a04": "正合前文入一切語。",
    "X07n0234_083:0829a05": "一切眾生種種語言(至)言音實相即法輪故。",
    "X07n0234_083:0829a06": "前五易故。略不明之。△三結勸。",
    "X07n0234_083:0829a07": "佛子菩薩摩訶薩於如來轉法輪應如是知。",
    "X07n0234_083:0829a08": "△二顯法輪所因三。初辨法輪起之所因。",
    "X07n0234_083:0829a09": "復次佛子菩薩摩訶薩(至)若干音聲而轉法輪。",
    "X07n0234_083:0829a10": "因機差故。若離物機。佛無說故。△二明因所起。",
    "X07n0234_083:0829a11": "佛子如來應正等覺有三昧名究竟無礙無良。",
    "X07n0234_083:0829a12": "說法所依之定。得究竟者。唯佛有故。名無畏者。無",
    "X07n0234_083:0829a13": "礙辨才。無所怯畏。",
    "X07n0234_083:0829a14": "入此三昧已於成正覺(至)令一切眾生皆生歡喜。",
    "X07n0234_083:0829a15": "輪既為力不同。教須適宜差別。△三結其得文。",
    "X07n0234_083:0829a16": "能如是知轉法輪者(至)不知是知則非隨順。",
    "X07n0234_083:0829a17": "△三總結。",
    "X07n0234_083:0829a18": "佛子諸菩薩摩訶薩(至)普入無量眾生界故。",
    "X07n0234_083:0829a19": "△二偈頌。有五頌。分之為二。初二偈頌法輪體用。",
    "X07n0234_083:0829a20": "爾時普賢菩薩摩訶薩欲重明此義而說頌言。",
    "X07n0234_083:0829a21": "如來法輪無所轉(至)能令眾生悉歡喜。",
    "X07n0234_083:0829a22": "△二有三偈。頌法輪所因。",
    "X07n0234_083:0829a23": "佛有三昧名究竟(至)如是自在甚奇特。",
    "X07n0234_083:0829a24": "△九出現涅槃。轉化既周。安住秘藏。為物示滅。故",
    "X07n0234_083:0829b01": "次明之。然大涅槃。蓋眾聖歸宗冥會之所。寂寥無",
    "X07n0234_083:0829b02": "為。而廣大悉備。形色絕朕。而識智難思。今以無名",
    "X07n0234_083:0829b03": "強名。亦為五別。一者釋名。梵語涅槃。正名為滅。取",
    "X07n0234_083:0829b04": "其義類。乃有多方。總以義翻。稱為圓寂。以義充法。",
    "X07n0234_083:0829b05": "界。德備塵沙。曰圓。體窮真性。妙絕相累。為寂。而言",
    "X07n0234_083:0829b06": "大者。橫無不包。豎無初際。此約三德涅槃以解。若",
    "X07n0234_083:0829b07": "約義開。略明三義。一者體大。自性清淨故。二者相",
    "X07n0234_083:0829b08": "大。方便修淨。累亡德備故。三者用大。化用無盡故。",
    "X07n0234_083:0829b09": "般者入義。性入真入示現入故。若圓融無礙。即大",
    "X07n0234_083:0829b10": "涅槃。二出體。性涅槃既妙絕常數。恬怕希夷。雖迴",
    "X07n0234_083:0829b11": "出百非。而靡所不在。今以義求。不出三法。即摩訶",
    "X07n0234_083:0829b12": "般若解脫法身以為其體。所以三者。翻三雜染故。",
    "X07n0234_083:0829b13": "成智恩斷故。成法門法性應化身故。能證大智冥",
    "X07n0234_083:0829b14": "所證理累永寂故。然此三種不離一如。德用分異",
    "X07n0234_083:0829b15": "即寂之照為般若。即照之寂為解脫。寂照之體為",
    "X07n0234_083:0829b16": "法身。如明淨圓珠。明即般若。淨即解脫。圓體法身。",
    "X07n0234_083:0829b17": "約用不同。體不相離。故此三法不縱不橫。不並不",
    "X07n0234_083:0829b18": "別。如天之目。如世之伊。名秘密藏。為大涅槃。三顯",
    "X07n0234_083:0829b19": "種類。雖理無不統義類塵沙。今自陿之寬。略分一",
    "X07n0234_083:0829b20": "兩。或唯說一。即大涅槃。或說有二。自有三門。一餘",
    "X07n0234_083:0829b21": "無餘。二性淨方便淨。三真與應。或分為三。此有二",
    "X07n0234_083:0829b22": "種。一約三乘。二即自性真應。或分為四。一自性清",
    "X07n0234_083:0829b23": "淨涅槃。二有餘依。三無餘依。四無住處。有餘無餘",
    "X07n0234_083:0829b24": "義通大小。今唯說大。於三種內。不明二乘。餘皆具",
    "X07n0234_083:0829c01": "論。融而無礙。為大涅槃。如文具之。非獨應滅。四彰",
    "X07n0234_083:0829c02": "業用。囊括終古。導達羣方。靡不度生。靡不成就。故",
    "X07n0234_083:0829c03": "涅槃云。能建大事。則出現諸門。皆斯用也。然諸門",
    "X07n0234_083:0829c04": "廣義。備於別章。略在文具。五釋文。先長行。分二。初",
    "X07n0234_083:0829c05": "徵起。",
    "X07n0234_083:0829c06": "佛子菩薩摩訶薩應云何知如來應正等覺般涅槃。",
    "X07n0234_083:0829c07": "△二正釋有十。一體性真常。二德用圓備。三出沒",
    "X07n0234_083:0829c08": "常湛。四虧盈不遷。五示滅妙存。六隨緣起盡。七存",
    "X07n0234_083:0829c09": "沒互現。八大用無涯。九體離二邊。十結歸無住。然",
    "X07n0234_083:0829c10": "斯十段隨義雖殊。皆含體用。互相交徹。顯大涅槃。",
    "X07n0234_083:0829c11": "今初分三。初舉法勸知。",
    "X07n0234_083:0829c12": "佛子菩薩摩訶薩欲知如來(至)當須了知根本自性。",
    "X07n0234_083:0829c13": "今初。本自性者。即下所列真如等十。為真應涅槃",
    "X07n0234_083:0829c14": "之根本。故體即自性清淨。涅槃以出二礙。名方便",
    "X07n0234_083:0829c15": "淨。為真涅槃。大悲應物。亦此流故。故名為本。以是",
    "X07n0234_083:0829c16": "本故。但了真如。即了涅槃。△二指理同事。",
    "X07n0234_083:0829c17": "如真如涅槃如來涅槃亦如是(至)如來涅槃亦如是。",
    "X07n0234_083:0829c18": "皆云如者。如即同義。能同涅槃。通真及應。所同如",
    "X07n0234_083:0829c19": "等。即自性涅槃。故上句皆有涅槃之稱。真應無本。",
    "X07n0234_083:0829c20": "應非不生。何出現之為妙。故以本該末以體顯用。",
    "X07n0234_083:0829c21": "令皆圓寂。為大涅槃。所以列十名者。欲明究竟妙",
    "X07n0234_083:0829c22": "道。窮理盡性。無不同故。德無盡故。後之五句加際",
    "X07n0234_083:0829c23": "字者。窮真於無真。為真如際等故。△三釋顯同相。",
    "X07n0234_083:0829c24": "何以故。",
    "X07n0234_083:0830a01": "向言亦如是者。云何如耶。",
    "X07n0234_083:0830a02": "涅槃無生無出故若法無生無出則無有滅。",
    "X07n0234_083:0830a03": "釋云。如真如等。不生滅故。何以不生。以但了因所",
    "X07n0234_083:0830a04": "顯非生因所生故。既無有生。亦非出障。始既無生。",
    "X07n0234_083:0830a05": "則永常不滅。是知玄道存於妙悟。在於即真。即真",
    "X07n0234_083:0830a06": "則生滅齊觀。齊觀則彼此莫二。所以真如與我同",
    "X07n0234_083:0830a07": "根。法性與我一體。真既不滅。應滅寧真。是知涅槃",
    "X07n0234_083:0830a08": "名滅者。斯乃在於無滅者矣。△二德用圓備。謂如",
    "X07n0234_083:0830a09": "來身色相圓備。常現大機眾生前故。文二。初標舉。",
    "X07n0234_083:0830a10": "佛子如來不為菩薩(至)亦不為彼示現其事。",
    "X07n0234_083:0830a11": "約人顯實。云不為菩薩。明說永滅。是為二乘。迹盡",
    "X07n0234_083:0830a12": "雙樹。並為凡小。據此亦名揀異灰斷。△二徵釋二。",
    "X07n0234_083:0830a13": "初正徵釋。",
    "X07n0234_083:0830a14": "何以故。",
    "X07n0234_083:0830a15": "釋有二義。",
    "X07n0234_083:0830a16": "為欲令見一切如來常住其前。",
    "X07n0234_083:0830a17": "一令稱實見受用身。即同法身。常住其前。涅槃經",
    "X07n0234_083:0830a18": "云涅槃不空者。謂有善色。常樂我淨故。因滅無常。",
    "X07n0234_083:0830a19": "獲此常故。",
    "X07n0234_083:0830a20": "於一念中見過去未來(至)色相圓滿皆如現在。",
    "X07n0234_083:0830a21": "二令見三際。應用之身亦即是常。是故經云。皆如",
    "X07n0234_083:0830a22": "現在。涅槃經云。吾今此身即是常身。法身下開栴",
    "X07n0234_083:0830a23": "檀座。佛塔見三世佛。無涅槃者。楞伽經亦云。有佛",
    "X07n0234_083:0830a24": "涅槃。無有涅槃佛。",
    "X07n0234_083:0830b01": "亦不起二不二想。",
    "X07n0234_083:0830b02": "遠離能覺所覺故。謂既知幽靈不竭。妙色湛然。三",
    "X07n0234_083:0830b03": "際大均。何生滅之動靜。故不起二也。亦復不取此",
    "X07n0234_083:0830b04": "一常。故無不二也。△二重徵釋。",
    "X07n0234_083:0830b05": "何以故。",
    "X07n0234_083:0830b06": "徵意云。菩薩何以能不起相。",
    "X07n0234_083:0830b07": "菩薩摩訶薩永離一切諸想著故。",
    "X07n0234_083:0830b08": "釋云。菩薩由了法空。本無相著故。既無心於動靜。",
    "X07n0234_083:0830b09": "終不謂佛。常與非常。△三出沒常湛。",
    "X07n0234_083:0830b10": "佛子諸佛如來為令眾生(至)隨眾生心示現涅槃。",
    "X07n0234_083:0830b11": "謂涅槃無為。而無所不為。無不為故。能建大事。不",
    "X07n0234_083:0830b12": "礙出沒。以無為故。住淨法界。體常湛然。不礙出沒。",
    "X07n0234_083:0830b13": "顯迹為生。即是有餘。息迹為滅。即是無餘。故有餘",
    "X07n0234_083:0830b14": "無餘其為應物之假號耳。體性常湛。故存不為有。",
    "X07n0234_083:0830b15": "亡不為無。是知寂然不動。未甞無為。應迹無方。未",
    "X07n0234_083:0830b16": "甞有為。豈可隨於見聞以滯殊應之迹。△四虧盈",
    "X07n0234_083:0830b17": "不遷二。初喻。",
    "X07n0234_083:0830b18": "佛子譬如日出普照世間(至)但由器壞非日有咎。",
    "X07n0234_083:0830b19": "△二合。",
    "X07n0234_083:0830b20": "佛子如來智日亦復如是(至)若心濁器破則不得見。",
    "X07n0234_083:0830b21": "然法身無像。故無器而不形。聖智無心。故無感而",
    "X07n0234_083:0830b22": "不應。像非我有。自彼器之虧盈。心非我生。豈普現",
    "X07n0234_083:0830b23": "之前後。故梁攝論第十頌云。眾生罪不見。如月於",
    "X07n0234_083:0830b24": "破器。徧滿諸世間。由法光如日。是以經言。非日咎",
    "X07n0234_083:0830c01": "也。持戒器破定水。無依菩提。器破智水。寧止無信",
    "X07n0234_083:0830c02": "清珠。心水渾濁。何由見佛也。然此文中。雖明現身",
    "X07n0234_083:0830c03": "即是三德涅槃之中。所流大用亦涅槃攝。若爾寧",
    "X07n0234_083:0830c04": "殊出現之身。出現則以法身為門。而論真應。非無",
    "X07n0234_083:0830c05": "般若解脫二德。智慧日身無不照故。永離戲論。即",
    "X07n0234_083:0830c06": "解脫故。醫王之喻即示滅故。此有般若。寧異菩提。",
    "X07n0234_083:0830c07": "若分相說菩提。但是能證之智。唯是修生涅槃。乃",
    "X07n0234_083:0830c08": "是所證之理。唯約修顯。故涅槃經說。菩提必從生",
    "X07n0234_083:0830c09": "因。所生涅槃必從了因所顯。若攝相說。菩提乃是",
    "X07n0234_083:0830c10": "即理之智。涅槃乃是即智之理。即智之理。不礙摩",
    "X07n0234_083:0830c11": "訶般若。即理之智。不礙寂滅菩提。智性本有。亦是",
    "X07n0234_083:0830c12": "性淨。涅槃修顯。亦是方便淨也。隨一為門。則皆收",
    "X07n0234_083:0830c13": "盡。即大涅槃真菩提也。今以涅槃收之。非唯菩提。",
    "X07n0234_083:0830c14": "及身前後諸門。皆從三德所流。能建大事。△五示",
    "X07n0234_083:0830c15": "滅妙存。",
    "X07n0234_083:0830c16": "佛子若有眾生應以涅槃(至)無生無歿無有滅度。",
    "X07n0234_083:0830c17": "為物示滅。即體無滅。△六隨緣起盡三。初喻。",
    "X07n0234_083:0830c18": "佛子譬如火大於一切世間(至)火皆滅耶答言不也。",
    "X07n0234_083:0830c19": "△二合。",
    "X07n0234_083:0830c20": "佛子如來應生等覺(至)諸佛如來悉皆滅度。",
    "X07n0234_083:0830c21": "以機喻薪。涅槃喻火。眾生善根未全成熟。隨可熟",
    "X07n0234_083:0830c22": "者。示成正覺。而成熟之。如為火事。若有眾生所應",
    "X07n0234_083:0830c23": "度者。皆已度竟。則現涅槃。寂無所為。如火息滅。故",
    "X07n0234_083:0830c24": "法華云。佛此夜滅度。如薪盡火滅。然現滅現生。皆",
    "X07n0234_083:0831a01": "是涅槃廣大業用。故攝論第十。詺涅槃如火。既起",
    "X07n0234_083:0831a02": "滅在緣。則益不可盈。損不可虧云云。自彼非佛然",
    "X07n0234_083:0831a03": "也。△三結。",
    "X07n0234_083:0831a04": "佛子菩薩摩訶薩(至)如來應正等覺大般涅槃。",
    "X07n0234_083:0831a05": "△七存亡互現。",
    "X07n0234_083:0831a06": "復次佛子譬如幻師(至)皆隱滅耶答言不也。",
    "X07n0234_083:0831a07": "前喻唯約見滅見成。此喻但約常見不見。△次合。",
    "X07n0234_083:0831a08": "佛子如來應正等覺(至)便謂一切悉皆滅度。",
    "X07n0234_083:0831a09": "由順機故。此滅彼存。非如來身不能長久。△後結。",
    "X07n0234_083:0831a10": "佛子菩薩摩訶薩(至)如來應正等覺大般涅槃。",
    "X07n0234_083:0831a11": "△八大用無涯。",
    "X07n0234_083:0831a12": "復次佛子如來應正等覺示涅槃時入不動三。",
    "X07n0234_083:0831a13": "不動三昧者。究竟寂滅也。由寂無動故。無所不動",
    "X07n0234_083:0831a14": "耳。",
    "X07n0234_083:0831a15": "入此三昧已於一一身(至)化度一切眾生未曾失時。",
    "X07n0234_083:0831a16": "謂正示涅槃。而便分身處無邊座。窮於來際。涅槃",
    "X07n0234_083:0831a17": "經說。受純陀供處。大同於此。而佛數少機不同故。",
    "X07n0234_083:0831a18": "△九體離二邊。",
    "X07n0234_083:0831a19": "佛子如來身者無有方處非實非虗。",
    "X07n0234_083:0831a20": "身若是實有不可滅。身若是虗。何能起滅。若有方",
    "X07n0234_083:0831a21": "所。此現彼無。由非實故。起滅無恒。由非虗故。能無",
    "X07n0234_083:0831a22": "不現。無方所故。感處即形。",
    "X07n0234_083:0831a23": "但以諸佛本誓願力眾生堪度則便出現。",
    "X07n0234_083:0831a24": "本願力故。化周法界。隨堪度故見則不同。",
    "X07n0234_083:0831b01": "菩薩摩訶薩應如是知如來應正等覺大般涅槃。",
    "X07n0234_083:0831b02": "△十倍歸無住。",
    "X07n0234_083:0831b03": "佛子如來住於無量無礙(至)無生無滅及以實際。",
    "X07n0234_083:0831b04": "上來九門。初門之中。多顯其體。餘八皆以體用。雙",
    "X07n0234_083:0831b05": "明。今此分二。上通結前來九門之體。下通結中間",
    "X07n0234_083:0831b06": "八門之用。",
    "X07n0234_083:0831b07": "為諸眾生隨時示現。",
    "X07n0234_083:0831b08": "正顯於用。",
    "X07n0234_083:0831b09": "本願持故。",
    "X07n0234_083:0831b10": "顯用所因。",
    "X07n0234_083:0831b11": "無有休息。",
    "X07n0234_083:0831b12": "皆窮來際。此下明用分齊。",
    "X07n0234_083:0831b13": "不捨一切眾生一切剎一切法。",
    "X07n0234_083:0831b14": "誰獨非涅槃而欲捨之耶。是則初住實際。故不住",
    "X07n0234_083:0831b15": "生死。後不捨眾生。故不住涅槃。由雙住故。能俱不",
    "X07n0234_083:0831b16": "住。前即大智。後即大悲。大悲般若常所輔翼。所以",
    "X07n0234_083:0831b17": "名為無住涅槃。自性涅槃眾生等。有二乘無學。容",
    "X07n0234_083:0831b18": "前前三。唯佛世尊獨言具四。故就無住。總以結之。",
    "X07n0234_083:0831b19": "即安住涅槃。建大事也。△二偈頌。有六分五。初頌",
    "X07n0234_083:0831b20": "第四。",
    "X07n0234_083:0831b21": "爾時普賢菩薩摩訶薩欲重明此義而說頌言。",
    "X07n0234_083:0831b22": "如日舒光照法界(至)眾生無信見涅槃。",
    "X07n0234_083:0831b23": "△二頌第六。",
    "X07n0234_083:0831b24": "如火世間作火事(至)化事訖處示終盡。",
    "X07n0234_083:0831c01": "△三頌第七。",
    "X07n0234_083:0831c02": "幻師現身一切剎(至)於餘國土常見佛。",
    "X07n0234_083:0831c03": "△四頌第八。",
    "X07n0234_083:0831c04": "佛有三昧名不動(至)壽命莊嚴皆具足。",
    "X07n0234_083:0831c05": "△五頌第十。",
    "X07n0234_083:0831c06": "如無生性佛出興(至)一切義成無與等。",
    "X07n0234_083:0831c07": "初句無生之生。次句無滅之滅。次句結歸涅槃無",
    "X07n0234_083:0831c08": "名。後句結其大用無盡。此二無礙是無住義。餘不",
    "X07n0234_083:0831c09": "頌。貴含在其中。",
    "X07n0234_083:0831c11": "大方廣佛華嚴經疏卷第八十三"
}