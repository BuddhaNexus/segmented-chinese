{
    "T21n1371_001:0888b03": "佛說聖大總持王經",
    "T21n1371_001:0888b05": "西天譯經三藏朝散大夫試鴻臚少卿",
    "T21n1371_001:0888b06": "傳法大師臣施護奉　詔譯",
    "T21n1371_001:0888b07": "如是我聞。一時世尊。在舍衛國祇樹給孤獨",
    "T21n1371_001:0888b08": "園。是時阿難安居異處守夏既滿。從彼默然",
    "T21n1371_001:0888b09": "來詣佛會。至佛會已五體投地。禮佛雙足退",
    "T21n1371_001:0888b10": "坐一面顒俟佛誨。",
    "T21n1371_001:0888b11": "爾時世尊告阿難言。阿難我今為欲利益一",
    "T21n1371_001:0888b12": "切有情故。說大陀羅尼章句。汝當諦聽。是時",
    "T21n1371_001:0888b13": "阿難受佛教勅。身心凝然合掌而住。",
    "T21n1371_001:0888b14": "佛言阿難。我有摩訶陀羅尼大總持王。乃是",
    "T21n1371_001:0888b15": "過去七十七俱胝如來之所宣說。我亦隨喜。",
    "T21n1371_001:0888b16": "阿難此大陀羅尼章句。能令有情得大安樂。",
    "T21n1371_001:0888b17": "威德勢力悉皆具足。若有善男子善女人。獲",
    "T21n1371_001:0888b18": "得值遇者作是思惟。此大陀羅尼希有難遇。",
    "T21n1371_001:0888b19": "譬若如來應正等覺。出現於世難得值遇。亦",
    "T21n1371_001:0888b20": "如優曇鉢花希有難見。當作是念諦信供養。",
    "T21n1371_001:0888b21": "爾時世尊復謂阿難言。若有善男子善女人。",
    "T21n1371_001:0888b22": "於此大陀羅尼章句。志心受持讀誦供養者。",
    "T21n1371_001:0888b23": "刃不能傷毒不能中。火不能燒水不能漂。王",
    "T21n1371_001:0888b24": "法不加永無夭歿。至於天人阿修羅摩嚕多",
    "T21n1371_001:0888b25": "迦樓羅乾闥婆緊曩羅摩睺羅伽。夜叉羅剎",
    "T21n1371_001:0888b26": "畢哩多毘舍遮鳩槃茶布單曩阿波三摩嚕。",
    "T21n1371_001:0888b27": "諸如是等造作惡法行。不饒益者亦不能侵",
    "T21n1371_001:0888b28": "害。乃至幻術邪明諸惡法等亦不能嬈亂。又",
    "T21n1371_001:0888b29": "復瘧病一日二日三日四日。或復多日或復",
    "T21n1371_001:0888c01": "須臾。或復風癀或復痰癊。乃至頭痛如是等",
    "T21n1371_001:0888c02": "病亦不能為害。",
    "T21n1371_001:0888c03": "爾時世尊即說陀羅尼曰。",
    "T21n1371_001:0888c04": "怛儞也(二合)他(引一)入嚩(二合)隷摩訶入嚩(二合)",
    "T21n1371_001:0888c05": "隷(二)入嚩(二合)羅儞摩訶入嚩(二合)羅儞(三)怛波",
    "T21n1371_001:0888c06": "儞摩訶怛波儞(四)入嚩(二合)隷帝(五)郁枳目枳(六)",
    "T21n1371_001:0888c07": "三半儞摩訶三半儞娑嚩(二合引)賀(引七)",
    "T21n1371_001:0888c08": "阿難我先語汝。此大陀羅尼章句。乃是七十",
    "T21n1371_001:0888c09": "七俱胝諸佛如來之所宣說我今復說。阿難",
    "T21n1371_001:0888c10": "若有善男子善女人。於此大陀羅尼章句。信",
    "T21n1371_001:0888c11": "心受持若讀若誦。及以思惟種種供養。得宿",
    "T21n1371_001:0888c12": "命通知七生事。於菩提心永不退轉。",
    "T21n1371_001:0888c13": "爾時世尊復說陀羅尼曰。",
    "T21n1371_001:0888c14": "怛　儞也(二合)他(引一)按抳摩抳(二)乞叉(二合)彌",
    "T21n1371_001:0888c15": "乞叉(二合)摩曳(三)摩曩禰(引四)阿曩努(五)護隷(引)",
    "T21n1371_001:0888c16": "摩賀(引)護隷(引六)怛曩計(引七)儼鼻哩(引八)努鉢",
    "T21n1371_001:0888c17": "囉(二合)娑呬娑呬娑嚩(二合)訶(引九)",
    "T21n1371_001:0888c18": "阿難此大陀羅尼章句。乃是過去八十八俱",
    "T21n1371_001:0888c19": "胝諸佛如來之所宣說。我亦隨喜今復宣說。",
    "T21n1371_001:0888c20": "阿難若有善男子善女人。於此大陀羅尼章",
    "T21n1371_001:0888c21": "句。信心受持或讀或誦思惟供養。是人得宿",
    "T21n1371_001:0888c22": "命通知十四生事。於菩提心永不退轉。",
    "T21n1371_001:0888c23": "爾時世尊又說陀羅尼曰。",
    "T21n1371_001:0888c24": "怛　儞也(二合)他(引一)桉致(引)挽致(引二)姹計",
    "T21n1371_001:0888c25": "(引)姹囉計(引三)姹計(引)姹囉計(引四)阿悉迦(引)悉",
    "T21n1371_001:0888c26": "麼(引)迦(引)悉(五)伊隷彌隷(六)底隷彌隷(七)撓(引)囉",
    "T21n1371_001:0888c27": "吠摩賀(引)撓(引)囉吠(引八)部旦誐彌(引九)部多波",
    "T21n1371_001:0888c28": "囉野拏(轉聲呼)底彌孕(二合)誐隷(引十)摩賀(引)底彌",
    "T21n1371_001:0888c29": "孕(二合)誐隷(引十一)三婆吠(引)摩賀(引)三婆吠(引)娑",
    "T21n1371_001:0889a01": "嚩(二合)訶(引十二)",
    "T21n1371_001:0889a02": "阿難此大陀羅尼章句。具大威德力勢無量。",
    "T21n1371_001:0889a03": "若有善男子善女人。信心受持或讀或誦思",
    "T21n1371_001:0889a04": "惟供養者得宿命通知二十一生之事。於菩",
    "T21n1371_001:0889a05": "提心永不退轉。",
    "T21n1371_001:0889a06": "爾時世尊又說陀羅尼曰。",
    "T21n1371_001:0889a07": "怛　儞也(二合)他(引一)阿計隷(引)嚩計隷(引二)嚕",
    "T21n1371_001:0889a08": "隷(引)摩賀(引)嚕隷(引三)烏賀儞謨(引)賀儞謨(引)賀",
    "T21n1371_001:0889a09": "儞(四)昝婆儞娑旦(二合)婆儞娑嚩(二合)訶(引五)",
    "T21n1371_001:0889a10": "阿難此大陀羅尼。具大威德有大力勢。功德",
    "T21n1371_001:0889a11": "無量倍勝於前。能與有情作大利益。若有善",
    "T21n1371_001:0889a12": "男子善女人。發誠信心不生疑惑。於此大陀",
    "T21n1371_001:0889a13": "羅尼受持讀誦。或為他人而作擁護。或為救",
    "T21n1371_001:0889a14": "濟或為息災者。當使彼人刀杖不傷毒不能",
    "T21n1371_001:0889a15": "中。一切惡事無能損害。若復有人為自擁護。",
    "T21n1371_001:0889a16": "以此陀羅尼書於素帛帶持身臂。所獲功德",
    "T21n1371_001:0889a17": "無量無邊。又復智者持此陀羅尼。於枯樹下",
    "T21n1371_001:0889a18": "為作救濟。而彼枯樹尋復穌活。根葉重生作",
    "T21n1371_001:0889a19": "珊瑚色。華實茂盛人所愛樂。",
    "T21n1371_001:0889a20": "阿難若有智者。恒常受持悔於先身所作罪",
    "T21n1371_001:0889a21": "業。若復志心懺悔無不消滅。何以故阿難。",
    "T21n1371_001:0889a22": "譬如日月威光廣大能照世間。以陀羅尼威",
    "T21n1371_001:0889a23": "德力故。由能墮落。又如四大海水。眾流所",
    "T21n1371_001:0889a24": "聚深廣無比。以陀羅尼威德力故亦能乾竭。",
    "T21n1371_001:0889a25": "至於大地無量無邊。以陀羅尼威德力故可",
    "T21n1371_001:0889a26": "分千段。何有罪業而不滅耶。",
    "T21n1371_001:0889a27": "阿難如是等大陀羅尼章句所在之處。當須",
    "T21n1371_001:0889a28": "尊重恭信供養。不得輕慢勿復違逆。若有天",
    "T21n1371_001:0889a29": "龍夜叉羅剎畢哩多毘舍遮鳩槃茶布單那羯",
    "T21n1371_001:0889b01": "吒布單那阿波三摩囉吠多拏人及非人。諸",
    "T21n1371_001:0889b02": "如是等造作惡法。於諸世間行不饒益者。若",
    "T21n1371_001:0889b03": "於此大陀羅尼章句。有所違逆而不隨順者。",
    "T21n1371_001:0889b04": "彼持國天王現極怒相。光焰不散都為一聚。",
    "T21n1371_001:0889b05": "以熱鐵輪破彼頭頂。分作七分如阿梨樹枝。",
    "T21n1371_001:0889b06": "又彼帝釋天主亦大忿怒。光焰熾盛都為一",
    "T21n1371_001:0889b07": "聚。以金剛杵而破彼頂。分作七分如阿梨樹",
    "T21n1371_001:0889b08": "枝。又金剛手大藥叉主。亦以金剛杵擊破彼",
    "T21n1371_001:0889b09": "頂。如阿梨樹枝。又復彼等若有違逆此大陀",
    "T21n1371_001:0889b10": "羅尼章句者。雖住天中永不能得水精王宮",
    "T21n1371_001:0889b11": "功德水用。",
    "T21n1371_001:0889b12": "佛說是經已。時阿難及是會大眾。天人阿修",
    "T21n1371_001:0889b13": "羅乾闥婆人非人等。聞佛所說歡喜奉行禮",
    "T21n1371_001:0889b14": "佛而退。",
    "T21n1371_001:0889b15": "佛說聖大總持王經"
}