{
    "X28n0585_003:0014c07": "讀教記卷第三",
    "X28n0585_003:0014c09": "天台沙門 法照",
    "X28n0585_003:0014c10": "玅玄(三)",
    "X28n0585_003:0014c11": "十二因緣",
    "X28n0585_003:0014c12": "[0014c12] 涅槃經(二十)(五)云無明有愛是二中間即是中道如是",
    "X28n0585_003:0014c13": "中道能破一切生死。",
    "X28n0585_003:0014c14": "[0014c14] 玅玄(二)(十五)十二因緣支二是過去則止常二是未來",
    "X28n0585_003:0014c15": "則止斷現在則顯中道推現三因則說未來二果推",
    "X28n0585_003:0014c16": "現在五果則說過去二因三世皆有十二支為推因",
    "X28n0585_003:0014c17": "果故作如是說。",
    "X28n0585_003:0014c18": "[0014c18] 籤(三)(三)言中道者離斷常耳(云云)次推三世中云三世",
    "X28n0585_003:0014c19": "皆有十二者推因知果等如今所說三世俱名因果",
    "X28n0585_003:0014c20": "而支數多少不同者具如俱舍云略果及略因由中",
    "X28n0585_003:0014c21": "可比二如止觀第三記現在既望過未成十二當知",
    "X28n0585_003:0014c22": "過未亦自相望各有過未故各十二今且從現故但",
    "X28n0585_003:0014c23": "十二。",
    "X28n0585_003:0014c24": "[0014c24] 輔行(三下)(十四)俱舍云三煩惱二業七事亦名果略果及",
    "X28n0585_003:0015a01": "略因由中可比二從惑生惑業從業生於事從事事",
    "X28n0585_003:0015a02": "惑生有支理唯此初四句是以略攝廣故論云應知",
    "X28n0585_003:0015a03": "緣起雖有十二而二三為性三謂惑業事二謂因果",
    "X28n0585_003:0015a04": "就中又二初兩句正明相攝下兩句釋妨妨曰何故",
    "X28n0585_003:0015a05": "過未略而現在廣釋曰由中可以比知現在名中故",
    "X28n0585_003:0015a06": "也次從惑生惑謂愛生取從惑生業謂取生有及無",
    "X28n0585_003:0015a07": "明生行從業生事謂從行生識及有生生從事事惑",
    "X28n0585_003:0015a08": "生者謂從事生事即識生名色乃至生受從事生惑",
    "X28n0585_003:0015a09": "謂受生愛。",
    "X28n0585_003:0015a10": "[0015a10] 光句(中)(二十五)二乘雖復同觀觀法有異聲聞觀諸果",
    "X28n0585_003:0015a11": "總作一苦諦觀觀諸煩惱及業總作一集諦觀又苦",
    "X28n0585_003:0015a12": "之與集總是現在所以名總相觀緣覺觀苦為七現",
    "X28n0585_003:0015a13": "在五未來二觀集為五過去二現在三別觀三世別",
    "X28n0585_003:0015a14": "開苦集故言緣覺別相觀也。",
    "X28n0585_003:0015a15": "[0015a15] 記(四)(十六)初明聲聞若望因緣乃以七支總為一苦仍",
    "X28n0585_003:0015a16": "以五支總為一集又復苦集不分過未總是現在以",
    "X28n0585_003:0015a17": "根鈍故法相總略二明支佛開聲聞總成別相現在",
    "X28n0585_003:0015a18": "五者謂識名色六入觸受未來二者謂生老死別相",
    "X28n0585_003:0015a19": "苦也過去二者謂無明行現在三者謂愛取有別相",
    "X28n0585_003:0015a20": "集也又開三世不唯現在故云略果及略因由中可",
    "X28n0585_003:0015a21": "比二是則三世皆有十二以福資智故能別觀。",
    "X28n0585_003:0015a22": "[0015a22] 光句(中)(三十)三世者過去二因破神常之見現在五果",
    "X28n0585_003:0015a23": "破神我之見現在三因未來二果破神斷之見常途",
    "X28n0585_003:0015a24": "所用。",
    "X28n0585_003:0015b01": "[0015b01] 記(四)(二十三)初三世過去破神常者過去已滅故非常",
    "X28n0585_003:0015b02": "也現在破神我者五果皆五陰和合故無我也未來",
    "X28n0585_003:0015b03": "破神斷者未來有果故非斷滅皆言神者外執身神",
    "X28n0585_003:0015b04": "有斷常等也此三世義世共傳之故云常途所用。",
    "X28n0585_003:0015b05": "[0015b05] 十二因緣不出三世各有因果雖輔行引俱舍文",
    "X28n0585_003:0015b06": "有少不同於義已具故荊溪師云因緣之義佛法",
    "X28n0585_003:0015b07": "根本背邪向正之始入道修觀之源故習佛法者",
    "X28n0585_003:0015b08": "不可全迷。",
    "X28n0585_003:0015b09": "七種二諦",
    "X28n0585_003:0015b10": "[0015b10] 玅玄(二)(二十四)所言七種二諦者一者實有為俗實有",
    "X28n0585_003:0015b11": "滅為真二者幻有為俗即幻有空為真三者幻有為",
    "X28n0585_003:0015b12": "俗即幻有空不空共為真四者幻有為俗幻有即空",
    "X28n0585_003:0015b13": "不空一切法趣空不空為真五者幻有幻有即空皆",
    "X28n0585_003:0015b14": "名為俗不有不空為真六者幻有幻有即空皆名為",
    "X28n0585_003:0015b15": "俗不有不空一切法趣不有不空為真七者幻有幻",
    "X28n0585_003:0015b16": "有即空皆名為俗一切法趣有趣空趣不有不空為",
    "X28n0585_003:0015b17": "真。",
    "X28n0585_003:0015b18": "[0015b18] 釋籤(三)(十七)云云。",
    "X28n0585_003:0015b19": "[0015b19] 涅槃疏(九)(九)今明智者大師有七二諦名雖不同其義",
    "X28n0585_003:0015b20": "可會一生滅二無生三襌俗複真四襌俗襌中五複",
    "X28n0585_003:0015b21": "俗襌中六複俗複中七圓二諦若依法華玄文名相",
    "X28n0585_003:0015b22": "稍別義意必同讀者應知。",
    "X28n0585_003:0015b23": "[0015b23] 指歸鈔(十一)(二十)別教中道在偏空外故受複真之名圓",
    "X28n0585_003:0015b24": "教達邊即中故云襌也若法華玄通教二接並稱複",
    "X28n0585_003:0015c01": "真乃是一往細分如今文也。",
    "X28n0585_003:0015c02": "玅玄&nbsp;藏&nbsp;&nbsp;生滅&nbsp;涅槃&nbsp;",
    "X28n0585_003:0015c03": "通&nbsp;&nbsp;無生&nbsp;",
    "X28n0585_003:0015c04": "別接通&nbsp;籤即是含中真諦&nbsp;襌俗複真&nbsp;",
    "X28n0585_003:0015c05": "圓接通&nbsp;籤亦是含中二諦&nbsp;襌俗襌中&nbsp;",
    "X28n0585_003:0015c06": "別&nbsp;籤複俗單中&nbsp;複俗襌中&nbsp;",
    "X28n0585_003:0015c07": "圓接別&nbsp;籤亦是複俗單中&nbsp;複俗複中&nbsp;",
    "X28n0585_003:0015c08": "圓&nbsp;籤複俗複中&nbsp;圓二諦&nbsp;",
    "X28n0585_003:0015c09": "三法解源",
    "X28n0585_003:0015c10": "[0015c10] 玅玄(二)(二十四)幻有空不空二諦者俗不異前真則三",
    "X28n0585_003:0015c11": "種不同一俗隨三真即成三種二諦其相云何如大",
    "X28n0585_003:0015c12": "品明非漏非無漏初人謂非漏是非俗非無漏是遣",
    "X28n0585_003:0015c13": "著何者行人緣無漏生著如緣滅生使破其著心還",
    "X28n0585_003:0015c14": "入無漏此是一番二諦也次人聞非漏非無漏謂非",
    "X28n0585_003:0015c15": "二邊別顯中理中理為真又是一番二諦又人聞非",
    "X28n0585_003:0015c16": "有漏非無漏即知雙非正顯中道中道法界力用廣",
    "X28n0585_003:0015c17": "大與&#x8657;空等一切法趣非有漏非無漏又是一番二",
    "X28n0585_003:0015c18": "諦也大經云聲聞之人但見於空不見不空智者見",
    "X28n0585_003:0015c19": "空及與不空即是此意二乘謂著此空破著空故故",
    "X28n0585_003:0015c20": "言不空空著若破但是見空不見不空也利人謂不",
    "X28n0585_003:0015c21": "空是玅有故言不空利利人聞不空謂是如來藏一",
    "X28n0585_003:0015c22": "切法趣如來藏還約空不空即有三種二諦也復次",
    "X28n0585_003:0015c23": "約一切法趣非漏非無漏顯三種異者初人聞一切",
    "X28n0585_003:0015c24": "法趣非漏非無漏者謂諸法不離空周行十方界還",
    "X28n0585_003:0016a01": "是缾處如又人聞趣知此中理須一切行來趣發之",
    "X28n0585_003:0016a02": "又人聞一切趣即非漏非無漏具一切法也是故說",
    "X28n0585_003:0016a03": "此一俗隨三真轉或對單真或對複真或對不思議",
    "X28n0585_003:0016a04": "真。",
    "X28n0585_003:0016a05": "[0016a05] 籤(三)(十九)次釋接義者即含中入真也於中為三初以",
    "X28n0585_003:0016a06": "一法標次俗不下略以三法示三其相下辨相通寄",
    "X28n0585_003:0016a07": "三法以辨其相漏無漏本是通法為成接義故立雙",
    "X28n0585_003:0016a08": "非空不空本是別法一切法趣本是圓法於一一法",
    "X28n0585_003:0016a09": "各有三人取解不同者良由機發故所聞不同又通",
    "X28n0585_003:0016a10": "教菩薩由根利鈍發習不同故鈍同二乘直至法華",
    "X28n0585_003:0016a11": "方乃被會利者爾前接入中道故使同觀幻有之俗",
    "X28n0585_003:0016a12": "而契真各異所以別圓機發對鈍住空致成三別是",
    "X28n0585_003:0016a13": "以釋後二接須對通鈍共成三人同聞異聽故約漏",
    "X28n0585_003:0016a14": "等以示解源若得此意於一切法無礙自在(云云)初",
    "X28n0585_003:0016a15": "文者三人俱作雙非之名而取解不等於中為三初",
    "X28n0585_003:0016a16": "依教立次初人下明行相三何者下重釋非無漏是",
    "X28n0585_003:0016a17": "遣著者無漏無著由行者著心緣之今破其著心故",
    "X28n0585_003:0016a18": "名為非故云非無漏也如緣下引例釋成復宗真諦",
    "X28n0585_003:0016a19": "離著云非還歸無漏此初人意也即通鈍根次人又",
    "X28n0585_003:0016a20": "人即利根二人也圓人亦云雙非者帶通方便是故",
    "X28n0585_003:0016a21": "爾耳次引大經空不空例漏無漏可以意知次言三",
    "X28n0585_003:0016a22": "人聞趣者初人云諸法不離空義當一切法趣空故",
    "X28n0585_003:0016a23": "引例云如缾如等如即空也如缾是空十方界空不",
    "X28n0585_003:0016a24": "異缾空故十方空皆趣缾空即通人也次人聞趣知",
    "X28n0585_003:0016b01": "此但中須修地前一切諸行來趣向後以發初地中",
    "X28n0585_003:0016b02": "道之理即別人也第三人聞即具一切名之為趣次",
    "X28n0585_003:0016b03": "結中言或對者三真是能對一俗是所對。",
    "X28n0585_003:0016b04": "[0016b04] 天台大師玄文三法解源分科示意云漏無漏本",
    "X28n0585_003:0016b05": "是通法為成接義故立雙非又正釋科云初依教",
    "X28n0585_003:0016b06": "立是知雙非乃大師立也。",
    "X28n0585_003:0016b07": "翻宗立識",
    "X28n0585_003:0016b08": "[0016b08] 攝大乘論上(曰字函陳譯)諸佛世尊有十勝相所說無等",
    "X28n0585_003:0016b09": "過於餘教十勝相者一應知依止勝相二應知勝相",
    "X28n0585_003:0016b10": "三應知入勝相四入因果勝相五入因果修差別勝",
    "X28n0585_003:0016b11": "相六於修差別依戒學勝相七此中依心學勝相八",
    "X28n0585_003:0016b12": "此中依慧學勝相九學果寂滅勝相十智差別勝相",
    "X28n0585_003:0016b13": "起信論疏(一)(末)梁朝真諦三藏就名翻為無沒識今時",
    "X28n0585_003:0016b14": "奘法師就義翻為藏識藏是攝藏義無沒是不失義",
    "X28n0585_003:0016b15": "義一名異也。",
    "X28n0585_003:0016b16": "[0016b16] ",
    "X28n0585_003:0016b21": "[0016b21] 玅玄(二)(二十八)攝大乘明十勝相義咸謂深極使地論",
    "X28n0585_003:0016b22": "翻宗今試以十玅比之彼有所漏且用理玅比依止",
    "X28n0585_003:0016b23": "勝相明不思議因緣四句破執豈留黎耶庵摩羅為",
    "X28n0585_003:0016b24": "依止耶。",
    "X28n0585_003:0016c01": "[0016c01] 籤(三)(二十七)言依止者謂所依也真諦所譯則依庵摩",
    "X28n0585_003:0016c02": "羅後代諸譯&#x7ADD;依黎耶如其各計成自他性一論二",
    "X28n0585_003:0016c03": "譯尚生二計況諸部耶論師以黎耶依持破於地論",
    "X28n0585_003:0016c04": "故云翻宗翻者改也令地論宗破歸我攝宗次明今",
    "X28n0585_003:0016c05": "家斥中為八(云云)初如文次文者且以&#x8FF9;中十玅之",
    "X28n0585_003:0016c06": "初境玅少分比彼十勝相之初相全分於少分中尚",
    "X28n0585_003:0016c07": "有所漏四句之中但得自他一句而已故上斥云有",
    "X28n0585_003:0016c08": "所漏也況破則俱破立則俱立不同彼論唯計一句",
    "X28n0585_003:0016c09": "故今文云不思議因緣豈同論文黎耶摩羅自他因",
    "X28n0585_003:0016c10": "緣耶文雖雙舉計必偏執如新舊兩譯亦如地論南",
    "X28n0585_003:0016c11": "北二道還成性過各計不同今不思議離四性計豈",
    "X28n0585_003:0016c12": "同彼論各計不同耶。",
    "X28n0585_003:0016c13": "[0016c13] 玄(五)(二十八)若地人明阿黎耶是真常淨識攝大乘人",
    "X28n0585_003:0016c14": "云是無記無明隨眠之識亦云無沒識九識乃名淨",
    "X28n0585_003:0016c15": "識互諍(云云)。",
    "X28n0585_003:0016c16": "[0016c16] 四念處(三)(十)觀此無明為從無明生為從法性生瓔珞",
    "X28n0585_003:0016c17": "及地論皆解云從法性生攝論云從無明生依阿黎",
    "X28n0585_003:0016c18": "耶識起此識是無記如地有金土依染如土依淨如",
    "X28n0585_003:0016c19": "金故言依他也黎耶識依業生故言依他也若他依",
    "X28n0585_003:0016c20": "者六識所起善惡業六識謝滅種子依黎耶攝持得",
    "X28n0585_003:0016c21": "生故名他依彼論偈云此識無始時一切所依止。",
    "X28n0585_003:0016c22": "[0016c22] 玅玄(九)(十)如地論有南北二道加復攝大乘興各自謂",
    "X28n0585_003:0016c23": "真互相排斥。",
    "X28n0585_003:0016c24": "[0016c24] 籤(九)(十八)如地論有南北二道者陳梁已前弘地論師",
    "X28n0585_003:0017a01": "二處不同相州北道計阿黎以為依持相州南道計",
    "X28n0585_003:0017a02": "於真如以為依持此二論師俱稟天親而所計各異",
    "X28n0585_003:0017a03": "同於水火加復攝大乘興亦計黎耶以助北道又攝",
    "X28n0585_003:0017a04": "大乘前後二譯亦如地論二計不同舊譯即立庵摩",
    "X28n0585_003:0017a05": "羅識唐三藏譯但立第八。",
    "X28n0585_003:0017a06": "[0017a06] 文句(六)(三十)玅樂(七)(二十)北人者諸文所指多是相州北",
    "X28n0585_003:0017a07": "道地論師也古弘地論相州自分南北二道所計不",
    "X28n0585_003:0017a08": "同南計法性生一切法北計黎耶生一切法宗黨既",
    "X28n0585_003:0017a09": "別釋義不同豈地論令爾耶。",
    "X28n0585_003:0017a10": "[0017a10] 輔行(三上)(十)言三識者真諦三藏云阿陀那七識此云",
    "X28n0585_003:0017a11": "執我識此即惑性體是緣因阿賴耶八識此名藏識",
    "X28n0585_003:0017a12": "以能盛持種智不失體是無沒無明無明之性性是",
    "X28n0585_003:0017a13": "了因庵摩羅九識名清淨識即是正因唐三藏不許",
    "X28n0585_003:0017a14": "此識云第九乃是第八異名故新譯攝論不存第九",
    "X28n0585_003:0017a15": "地論文中亦無第九但以第八對於正因第七對於",
    "X28n0585_003:0017a16": "了因第六對於緣因今依真諦仍合六七共為緣因",
    "X28n0585_003:0017a17": "以第六中是事善惡亦是惑性。",
    "X28n0585_003:0017a18": "[0017a18] 止觀(五)(十四)地人云一切解惑真妄依持法性法性持",
    "X28n0585_003:0017a19": "真妄真妄依法性也攝大乘云法性不為惑所染不",
    "X28n0585_003:0017a20": "為真所淨故法性非依持言依持者阿黎耶是也無",
    "X28n0585_003:0017a21": "沒無明盛持一切種子。",
    "X28n0585_003:0017a22": "[0017a22] 輔行(五中)(九)寄二論破者論隨教道順物機緣恐迷者",
    "X28n0585_003:0017a23": "執權即成性過故寄破之令成圓極言無沒無明者",
    "X28n0585_003:0017a24": "即阿黎耶識無始恒有故云無沒沒謂失沒恒不失",
    "X28n0585_003:0017b01": "故不同俱生及現行等。",
    "X28n0585_003:0017b02": "[0017b02] 光明玄(八)云何三識識名為覺了是智慧之異名爾",
    "X28n0585_003:0017b03": "庵摩羅識是第九不動識若分別之即是佛識阿黎",
    "X28n0585_003:0017b04": "耶識即是第八無沒識猶有隨眠煩惱與無明合別",
    "X28n0585_003:0017b05": "而分之是菩薩識大論云在菩薩心名為般若即其",
    "X28n0585_003:0017b06": "義也阿陀那識是第七分別識訶惡生死欣羨涅槃",
    "X28n0585_003:0017b07": "別而分之是二乘識於佛即是方便智波浪是凡夫",
    "X28n0585_003:0017b08": "第六識。",
    "X28n0585_003:0017b09": "[0017b09] 捨遺(上)(二十四)釋別名中存三梵語逐一釋義即是翻",
    "X28n0585_003:0017b10": "名言第九等者出梁攝論真諦所譯故輔行云(云云)",
    "X28n0585_003:0017b11": "若分別者為易解故以一念中所具之法教道權說",
    "X28n0585_003:0017b12": "分對諸位且立遠近以第九識無染不動故當於佛",
    "X28n0585_003:0017b13": "第八屬菩薩者以十地位六七二識以轉成智正以",
    "X28n0585_003:0017b14": "賴耶三分為境雖是境界而即用此便為觀智如初",
    "X28n0585_003:0017b15": "心人亦用現前第六王數而為境觀故引大論在菩",
    "X28n0585_003:0017b16": "薩心名般若也第七名阿陀那者據真諦譯若新經",
    "X28n0585_003:0017b17": "論皆云第七名為末那今依古譯言訶惡生死等者",
    "X28n0585_003:0017b18": "以二乘人人執既亡見思所薰第六事識轉成無漏",
    "X28n0585_003:0017b19": "既塵沙未破正住第七法執之中不了生死法空故",
    "X28n0585_003:0017b20": "有訶惡不了涅槃法空故有忻羨此識若於果佛位",
    "X28n0585_003:0017b21": "中&#x5374;復用之而為權智以二乘法接引小根著弊垢",
    "X28n0585_003:0017b22": "衣執除糞器故知諸識破後自在為機載用也波浪",
    "X28n0585_003:0017b23": "等者第六識也楞嚴云陀那微細識習氣成暴流而",
    "X28n0585_003:0017b24": "為波浪乃當凡夫心心數法也此約四人各對一識",
    "X28n0585_003:0017c01": "若就漸斷分別四相麤必含細凡夫具四二乘具三",
    "X28n0585_003:0017c02": "已破第六故菩薩具二六七已轉故佛唯有一第八",
    "X28n0585_003:0017c03": "至果已轉故也。",
    "X28n0585_003:0017c04": "[0017c04] 六七八九識以真妄分之九識唯真八識通真妄",
    "X28n0585_003:0017c05": "七六唯妄因果言之六七八屬因九識屬果三惑",
    "X28n0585_003:0017c06": "對之六識見思七識塵沙八識無明九識是真如",
    "X28n0585_003:0017c07": "事業二識分之六識是事七八屬業九非二識以",
    "X28n0585_003:0017c08": "三觀對之七空八假九中以三因對之九正八了",
    "X28n0585_003:0017c09": "六七為緣輔行云今依真諦仍合六七為緣梁攝",
    "X28n0585_003:0017c10": "既立第八阿黎耶生一切法又立第九庵摩羅為",
    "X28n0585_003:0017c11": "真識唐三藏譯但立第八不立第九乃云第九即",
    "X28n0585_003:0017c12": "第八之異名若南北弘地論師但立八識南道計",
    "X28n0585_003:0017c13": "真北道計妄真者謂真如生法妄者謂無明生法",
    "X28n0585_003:0017c14": "問玄云使地論翻宗為南地耶北地耶曰南北俱",
    "X28n0585_003:0017c15": "翻以由十勝相義深極故若爾何故籤文謂之助",
    "X28n0585_003:0017c16": "北道耶曰此語其梁攝計八識生法與北地師同",
    "X28n0585_003:0017c17": "問唐攝八識真耶妄耶真則籤云後代諸譯&#x7ADD;依",
    "X28n0585_003:0017c18": "黎耶妄則輔行明庵摩羅後云唐三藏不許此識",
    "X28n0585_003:0017c19": "但云第九是第八異名既云異名莫不八識亦是",
    "X28n0585_003:0017c20": "真耶曰唐攝八識是妄籤云真諦所譯則依庵摩",
    "X28n0585_003:0017c21": "羅又云唐三藏譯但立第八又云唐三藏不許此",
    "X28n0585_003:0017c22": "識皆立識文也若爾何故籤三云如新舊兩譯亦",
    "X28n0585_003:0017c23": "如地論南北二道還成性過各計不同籤九云前",
    "X28n0585_003:0017c24": "後二譯亦如地論宗計不同莫不唐攝同於南地",
    "X28n0585_003:0018a01": "論師計真耶曰此亦立識文也梁攝立第九識是",
    "X28n0585_003:0018a02": "真唐攝既云第九是第八異名則知是妄如此各",
    "X28n0585_003:0018a03": "計同彼地師非謂同彼各計八識為真妄生法也",
    "X28n0585_003:0018a04": "問依持依止同異云何曰依止從所依說籤云依",
    "X28n0585_003:0018a05": "止者所依也依持從能依能生說止觀(五)依持者",
    "X28n0585_003:0018a06": "黎耶是也無沒無明盛持一切種子(云云)。",
    "X28n0585_003:0018a07": "教證",
    "X28n0585_003:0018a08": "[0018a08] 玅玄(二)(二十九)地持明地相明義說相似法地實明義",
    "X28n0585_003:0018a09": "說真實法又教門方便即教道明義說所證法即證",
    "X28n0585_003:0018a10": "道明義今借用之諸佛法久後要當說真實即地實",
    "X28n0585_003:0018a11": "義道場所得法即證道明義是故玅也。",
    "X28n0585_003:0018a12": "[0018a12] 籤(三)(二十七)初引文次正明今意初有兩番意者前文",
    "X28n0585_003:0018a13": "約行次文約教初言地持明地相等者地相謂地前",
    "X28n0585_003:0018a14": "迴向位中道觀雙流地相現前登地已去明真實法",
    "X28n0585_003:0018a15": "稱為地實初地即是初住故也次文言又教門等者",
    "X28n0585_003:0018a16": "依教道義以四悉檀說登地法名為教道故知初地",
    "X28n0585_003:0018a17": "已上仍存教道若說十地已證之法即證道也凡釋",
    "X28n0585_003:0018a18": "別義多用此意具如止觀第三記次今意者借於此",
    "X28n0585_003:0018a19": "文證權實部法華已前如地相教道至法華經猶如",
    "X28n0585_003:0018a20": "地實及以證道說佛自證名為地實約佛自行故云",
    "X28n0585_003:0018a21": "證道。",
    "X28n0585_003:0018a22": "[0018a22] 釋籤(三)(二十)今文別教為遊戲神通者以存教道讓證",
    "X28n0585_003:0018a23": "屬圓故也。",
    "X28n0585_003:0018a24": "[0018a24] 輔行(五)(二十三)前之兩教教證俱權圓教教證俱皆是",
    "X28n0585_003:0018b01": "實此&#x7ADD;易明但別教中教權證實意稍難曉人多迷",
    "X28n0585_003:0018b02": "之使此別教其義壅隔是故今家借用地論教證二",
    "X28n0585_003:0018b03": "道以消別門於中應須先知二意一者約行則地前",
    "X28n0585_003:0018b04": "為教登地為證何者地前仰信登地現前豈有親證",
    "X28n0585_003:0018b05": "復存隔歷二者約說為地前說始終屬教何者如云",
    "X28n0585_003:0018b06": "真如為惑所覆或將十度以對十地互不相收或云",
    "X28n0585_003:0018b07": "須離二邊修真如觀或云等覺入重玄門或云五地",
    "X28n0585_003:0018b08": "習學世法或云八地入無功用等覺一位或有或無",
    "X28n0585_003:0018b09": "斷十二品稱為玅覺如是等例不可具述悉是權施",
    "X28n0585_003:0018b10": "為引下凡為入地方便入地自證權門自開故云初",
    "X28n0585_003:0018b11": "地即是初住入證道也又云初地不知二地菩薩舉",
    "X28n0585_003:0018b12": "足下足若約理說名字觀行尚自知圓豈有初地不",
    "X28n0585_003:0018b13": "知二地若云下位不測於上圓亦展轉迭不相知何",
    "X28n0585_003:0018b14": "但別人教門方便今文非專判教優劣但存次第及",
    "X28n0585_003:0018b15": "不次第迷之尚寬若讀玄文善須曉此教證二道則",
    "X28n0585_003:0018b16": "別門可消若依教修行彌須善識是故今文時時略",
    "X28n0585_003:0018b17": "用若不曉者初心明理兩說不同若不識之措心無",
    "X28n0585_003:0018b18": "地如云初心知理即是或云理具萬德待行或云解",
    "X28n0585_003:0018b19": "圓行須漸次或云理有不用諸法如此說者非別非",
    "X28n0585_003:0018b20": "圓非通非藏教相不說指與何耶。",
    "X28n0585_003:0018b21": "[0018b21] 玅玄(三)(十一)又別教四智三麤一玅圓教四智悉皆稱",
    "X28n0585_003:0018b22": "玅何者地人云中道乃是果頭能顯初心學者仰信",
    "X28n0585_003:0018b23": "此理如藕絲懸山故說信行皆非圓意也故十信智",
    "X28n0585_003:0018b24": "為麤十住正修空傍修假中十行正修假傍修中十",
    "X28n0585_003:0018c01": "迴向始正修中此中但理不具諸法是故皆麤登地",
    "X28n0585_003:0018c02": "智破無明見中道證則為玅。",
    "X28n0585_003:0018c03": "[0018c03] 籤(四)(八)今依地人以存教道十地猶麤何況十信若且",
    "X28n0585_003:0018c04": "從登地而為證道故二麤二玅玅覺果頭本是實人",
    "X28n0585_003:0018c05": "是故為玅又亦可妙覺是權故為麤十地是實故為",
    "X28n0585_003:0018c06": "玅故云中道乃是果頭能顯。",
    "X28n0585_003:0018c07": "[0018c07] 四教義(四)(二十四)故十地論師作教道證道二道明義",
    "X28n0585_003:0018c08": "或作地相地實二種明義正是為修別教方便事相",
    "X28n0585_003:0018c09": "之文也。",
    "X28n0585_003:0018c10": "[0018c10] 義例(五)如教證二道本在別教今則通用乃分兩意",
    "X28n0585_003:0018c11": "約證約說。",
    "X28n0585_003:0018c12": "[0018c12] 按玄文教證二道蓋借地持以顯一實而記主用",
    "X28n0585_003:0018c13": "是以消別門粵有四種謂約行教道約行證道約",
    "X28n0585_003:0018c14": "說教道約說證道對當地位一如復宗但兩證屬",
    "X28n0585_003:0018c15": "實兩教屬權復宗未聞也輔行欲明教權證實則",
    "X28n0585_003:0018c16": "初地已上仍存教道已是別教一教俱權約說證",
    "X28n0585_003:0018c17": "道不須復說籤文指云如止觀第三記輔行指云",
    "X28n0585_003:0018c18": "若讀玄文善須曉此教證二道蓋彼此相顯也若",
    "X28n0585_003:0018c19": "別教四智三麤一玅之文則玅覺智十信智三十",
    "X28n0585_003:0018c20": "心智俱為麤登地智破無明而為玅記主云今依",
    "X28n0585_003:0018c21": "地人以存教道十地猶麤則初地已上是約說教",
    "X28n0585_003:0018c22": "道故麤若約證道則從登地證道為玅又玅覺本",
    "X28n0585_003:0018c23": "是實人亦得為玅乃成二麤二玅矣然十地之與",
    "X28n0585_003:0018c24": "玅覺約教道說則為權約證道則為實北峰以約",
    "X28n0585_003:0019a01": "說證道只是權說不通於實欲附會釋籤四種作",
    "X28n0585_003:0019a02": "三種說恐亦未詳義例兩意非謂別教教證乃是",
    "X28n0585_003:0019a03": "對藏通教證俱權圓教教證俱實說耳故云準例",
    "X28n0585_003:0019a04": "用義如教證二道本在別教今則通用乃分兩意",
    "X28n0585_003:0019a05": "約證約說三麤一玅文最難看。",
    "X28n0585_003:0019a06": "別教接俗",
    "X28n0585_003:0019a07": "[0019a07] 釋籤類集引。",
    "X28n0585_003:0019a08": "[0019a08] 問別教接俗不接真何故籤云復以圓中接於但",
    "X28n0585_003:0019a09": "中及諸文皆明接但中耶北峰曰諸文從別教教",
    "X28n0585_003:0019a10": "道而說故云但中乃是如來為地前人約教道說",
    "X28n0585_003:0019a11": "中在果頭若約位行言之地前空假皆名為俗故",
    "X28n0585_003:0019a12": "云接俗不接真。",
    "X28n0585_003:0019a13": "減緣行",
    "X28n0585_003:0019a14": "[0019a14] 玅玄(三)(八)忍法觀者(止)是名上忍。",
    "X28n0585_003:0019a15": "[0019a15] 籤(四)(三)次釋法忍者(止)即初果也。",
    "X28n0585_003:0019a16": "[0019a16] 或問中忍縮觀既有二十四周減行七周減緣四",
    "X28n0585_003:0019a17": "教義(二)何云中忍十番縮觀耶曰此緣行總說即",
    "X28n0585_003:0019a18": "七周減緣并苦諦下三行共成十番也又問玅玄",
    "X28n0585_003:0019a19": "(八)(二十八)云三番縮觀進成上忍者何曰以上下合",
    "X28n0585_003:0019a20": "為四諦而說既留苦諦但減集道滅三故云三番",
    "X28n0585_003:0019a21": "也有云三界有云三忍者非是又問釋籤前文并",
    "X28n0585_003:0019a22": "析玄皆云二行名中忍後文何云一行名中忍玅",
    "X28n0585_003:0019a23": "玄但作二心觀於一行名中忍何耶曰二行言用",
    "X28n0585_003:0019a24": "觀未減時一行言用觀已減時已減二十四行復",
    "X28n0585_003:0019b01": "起剎那心修觀則入上忍位矣又問中忍二剎那",
    "X28n0585_003:0019b02": "諸文有云三剎那者何曰望世第一剎那則上忍",
    "X28n0585_003:0019b03": "二中忍三也如析玄明之。",
    "X28n0585_003:0019b04": "起修(壽安法師云修三性三修性對論三修九性九修性對論九六離四合約",
    "X28n0585_003:0019b05": "名義偏強若據法體離合自在)",
    "X28n0585_003:0019b06": "[0019b06] 玅玄(三)(二十四)此之玅行與前境智一而論三三而論一",
    "X28n0585_003:0019b07": "籤(四)(十八)如此三德在一心中境即理性三德智即三",
    "X28n0585_003:0019b08": "德之解行即三德之觀始從觀行終至六根無非玅",
    "X28n0585_003:0019b09": "法(云云)一謂涅槃三謂三德境是法身智是般若行",
    "X28n0585_003:0019b10": "是解脫當知只一涅槃而論此三又境即理性三智",
    "X28n0585_003:0019b11": "即名字三行即觀行相似三當知九秖是三三秖是",
    "X28n0585_003:0019b12": "一一尚無一豈有九三。",
    "X28n0585_003:0019b13": "[0019b13] 玅樂(五)(二十三)修性一合無復分張即是理性三因開",
    "X28n0585_003:0019b14": "發通名三性 句(三)(三十)。",
    "X28n0585_003:0019b15": "[0019b15] 玅樂(十)(五)故知諸文約修以說緣了各三或但論理性",
    "X28n0585_003:0019b16": "始終具三如云三道三德三佛性等具如修性不二",
    "X28n0585_003:0019b17": "門說。",
    "X28n0585_003:0019b18": "[0019b18] 籤(四)(十八)一行一切行者須約六即以明三德今言行",
    "X28n0585_003:0019b19": "者多在住前三法玅顯在於初住故也。",
    "X28n0585_003:0019b20": "[0019b20] 指要(末)一一具三開合無礙功成歷位雖有淺深三",
    "X28n0585_003:0019b21": "九圓融未始差別。",
    "X28n0585_003:0019b22": "[0019b22] 光記(二)(二十八)若境智行對理性等住前三即此乃從",
    "X28n0585_003:0019b23": "強約修別對若論法體真位無缺。",
    "X28n0585_003:0019b24": "[0019b24] 拾遺(下)(十九)問法身如何更冥法性答此文既云果上",
    "X28n0585_003:0019c01": "三身與法性冥此乃修三冥於性三(云云)修極三身",
    "X28n0585_003:0019c02": "與性冥故故使三身各有三義斯由性三互具成九",
    "X28n0585_003:0019c03": "致令修三亦成九義顯無別修故論二九二無二體",
    "X28n0585_003:0019c04": "只是一九九只是三三非定三三只是一舉一不少",
    "X28n0585_003:0019c05": "言九不多修性圓玅其義如是。",
    "X28n0585_003:0019c06": "[0019c06] 拾遺(上)(二十二)此三涅槃約契理應機二種修義對於",
    "X28n0585_003:0019c07": "本淨一性而說當知一性對修故合約性常開全修",
    "X28n0585_003:0019c08": "在性故性具三若全性三起契理修乃成三智若全",
    "X28n0585_003:0019c09": "性三起應機修乃成三脫(云云)。",
    "X28n0585_003:0019c10": "[0019c10] 玅宗(中)(九)應知體宗用三別明三法乃從一性起於二",
    "X28n0585_003:0019c11": "修體是法身所顯性也宗是般若能顯智也用是解",
    "X28n0585_003:0019c12": "脫所起力也。",
    "X28n0585_003:0019c13": "[0019c13] 北峰曰圓論修性須約全修在性故性中具三全",
    "X28n0585_003:0019c14": "性起修故修亦具三既全性起故修中緣了發性",
    "X28n0585_003:0019c15": "德行為彰玅智玅行顯發本性但此三法一必具",
    "X28n0585_003:0019c16": "三三即是一故須約離合圓融而說方異別修雖",
    "X28n0585_003:0019c17": "約互具離明若克論法體只是以玅行助智顯發",
    "X28n0585_003:0019c18": "本性也若玄籤雖亦有當位高深而文義多從十",
    "X28n0585_003:0019c19": "玅生起而說則顯離合唯局住前是知淨覺孤山",
    "X28n0585_003:0019c20": "失究也且四明記文自具二意蓋依荊溪籤文而",
    "X28n0585_003:0019c21": "說既云須約六即又云多在住前與四明二意一",
    "X28n0585_003:0019c22": "也輔贊曰今稟圓頓者識本體禮具一切法由解",
    "X28n0585_003:0019c23": "此法解而行之名曰起修即是全體禮性起宗要",
    "X28n0585_003:0019c24": "修也若指修即性宗要即宗本宗本即體底體底",
    "X28n0585_003:0020a01": "即所窮所窮即體禮也若體禮性起自在用指修",
    "X28n0585_003:0020a02": "即性名為本用本用即體達體達即所依所依即",
    "X28n0585_003:0020a03": "體禮也故知自行因果之修化他能所之用皆依",
    "X28n0585_003:0020a04": "迷中體禮全具而起以即性故名為宗本體底本",
    "X28n0585_003:0020a05": "用體達此二貴極名為體禮也今評曰宗用即體",
    "X28n0585_003:0020a06": "即受性名體即宗用亦受修名此則可爾若體三",
    "X28n0585_003:0020a07": "宗三用三既從離說須互論相即若例於體宗用",
    "X28n0585_003:0020a08": "即體既宗名體底義當宗本用名體達義當本用",
    "X28n0585_003:0020a09": "若體即宗用應云體名宗本義當體底用名宗助",
    "X28n0585_003:0020a10": "義當當用體名本用義當體達宗名當用義當宗",
    "X28n0585_003:0020a11": "助如何直以體禮起宗要自在用耶若直以體禮",
    "X28n0585_003:0020a12": "起宗要自在用則但說合義全非體三宗三用三",
    "X28n0585_003:0020a13": "離義也若從離論從性起修應從修性三法本位",
    "X28n0585_003:0020a14": "而說如何從所即而說若從所即則三中只一中",
    "X28n0585_003:0020a15": "三空只一空三假只一假其三法離合從性起修",
    "X28n0585_003:0020a16": "何在耶又復體禮是佛極證法身何須更用起修",
    "X28n0585_003:0020a17": "且不知起修自是扶行別論生起之義也若然論",
    "X28n0585_003:0020a18": "其失者有三一棄果從因失今禮底達三皆從果",
    "X28n0585_003:0020a19": "釋而棄佛祖果上之義&#x5374;從因中迷法起修耶二",
    "X28n0585_003:0020a20": "棄離從合失體等各三既是離義如何棄離從合",
    "X28n0585_003:0020a21": "起修耶三棄本從即失他既謂體中三法皆在迷",
    "X28n0585_003:0020a22": "在性所以從性起修則應從性中三法本位而起",
    "X28n0585_003:0020a23": "乃是性中法身起修中法身性中二修起修中二",
    "X28n0585_003:0020a24": "修方合玅玄從性德之三法起名字之三法因名",
    "X28n0585_003:0020b01": "字之三法修觀行之三法(五)(二十二)如何乃從性中",
    "X28n0585_003:0020b02": "二法即中即用中之一性起修此則棄二法本位",
    "X28n0585_003:0020b03": "從即中而起故云體禮起宗要等今問修中般若",
    "X28n0585_003:0020b04": "之體是了因否若是豈非從性般若起修般若是",
    "X28n0585_003:0020b05": "全性起修耶若不是則修性體別別修緣了是知",
    "X28n0585_003:0020b06": "廣智之說非也。",
    "X28n0585_003:0020b07": "遮照",
    "X28n0585_003:0020b08": "[0020b08] 玅玄(四)(八)道滅即苦集苦集即道滅若爾則四非四四",
    "X28n0585_003:0020b09": "既非四無量亦非無量無量既非無量則假非假假",
    "X28n0585_003:0020b10": "非假故則空非空何但即空非空亦即假非假雙亡",
    "X28n0585_003:0020b11": "正入即寂照雙流大品云一切種智即寂滅相種種",
    "X28n0585_003:0020b12": "行類相貌皆知名一切種智寂滅相即是雙遮雙亡",
    "X28n0585_003:0020b13": "行類相貌皆知即是雙流雙照無心亡照任運寂知",
    "X28n0585_003:0020b14": "故名不可思議即無作四諦慧。",
    "X28n0585_003:0020b15": "[0020b15] 籤(五)(三)道滅下相即可知迷解在人體恒相即次釋四",
    "X28n0585_003:0020b16": "者體既相即雖復名四體實非四故言四非四也圓",
    "X28n0585_003:0020b17": "融四諦秖是一實於中二初正明四諦體即次四既",
    "X28n0585_003:0020b18": "非四無量下融通地前初如文次文者又二先融次",
    "X28n0585_003:0020b19": "結成三諦初文者收地前諸行無量亦非無量何但",
    "X28n0585_003:0020b20": "無量亦非無量則住中空亦非空次何但下結成三",
    "X28n0585_003:0020b21": "諦先結次引證初文者攬前二諦非二諦故成中道",
    "X28n0585_003:0020b22": "雙亡雙照即結成三諦也雙非即亡空亡假故名為",
    "X28n0585_003:0020b23": "寂正入秖是入中故云為照而亡而照故曰雙流不",
    "X28n0585_003:0020b24": "同通教但空偏假立雙流名與而言之四教俱有雙",
    "X28n0585_003:0020c01": "流之位而行相各別次引大品文者先引次寂滅下",
    "X28n0585_003:0020c02": "釋經意初文者即是三智顯前亡照經文初總標一",
    "X28n0585_003:0020c03": "切種智即寂滅相從種種下論文釋也名一切種智",
    "X28n0585_003:0020c04": "者結次從寂滅相去今文釋經意也遮流約智用亡",
    "X28n0585_003:0020c05": "照約智體從無心下轉釋智體智體成就不須作意",
    "X28n0585_003:0020c06": "亡照而常任運而寂而知寂即是亡知即是照依次",
    "X28n0585_003:0020c07": "第義即在初地不次第義應明六即。",
    "X28n0585_003:0020c08": "[0020c08] 籤(四)(十三)前約智體說今約智用說得此一番則識智",
    "X28n0585_003:0020c09": "體得名所從。",
    "X28n0585_003:0020c10": "[0020c10] 觀經疏(四)此觀成時證一心三智亦名一切種智寂",
    "X28n0585_003:0020c11": "滅相種種行類相貌皆知也寂滅相者是雙亡之力",
    "X28n0585_003:0020c12": "種種相貌皆知者雙照之力也。",
    "X28n0585_003:0020c13": "[0020c13] 玅宗(上)(二十八)不明智果觀法無歸故示觀成惑滅理",
    "X28n0585_003:0020c14": "顯豁然玅證三種智慧實在一心或具論三智或從",
    "X28n0585_003:0020c15": "勝說只但名為一切種智寂滅等者論自解釋一切",
    "X28n0585_003:0020c16": "種智雙寂二邊無明之相雙照二諦種種行類始自",
    "X28n0585_003:0020c17": "初心圓修三觀玅觀中道念念雙亡而即二邊念念",
    "X28n0585_003:0020c18": "雙照一心三觀法爾如然今入分真本智顯發全由",
    "X28n0585_003:0020c19": "始行亡照之功。",
    "X28n0585_003:0020c20": "[0020c20] 不二門(五)故須初心而遮而照照故三千恒具遮故",
    "X28n0585_003:0020c21": "法爾空中終日雙亡終日雙照。",
    "X28n0585_003:0020c22": "[0020c22] 指要(下)遮照者空中名遮一相不立假觀名照三千",
    "X28n0585_003:0020c23": "宛然復令三觀俱亡三諦齊照乃亡前遮照照前遮",
    "X28n0585_003:0020c24": "照故各名雙亡照同時故云終日此則同前即空假",
    "X28n0585_003:0021a01": "中無空假中也。",
    "X28n0585_003:0021a02": "[0021a02] 按羅什譯摩訶般若經二十七卷九十品鹹字函",
    "X28n0585_003:0021a03": "第二十三卷三慧品第七十須菩提言世尊云何",
    "X28n0585_003:0021a04": "名為一切種智佛言一相故名一切種智所謂一",
    "X28n0585_003:0021a05": "切法寂滅相復次諸法行類相貌名字顯示說佛",
    "X28n0585_003:0021a06": "如實知以是故名一切種智大論八十四正字函",
    "X28n0585_003:0021a07": "引無一字差今籤云種種下論文釋也者論字誤",
    "X28n0585_003:0021a08": "蓋經自釋也此約聖行&#x7AEA;論初地一切種智大師",
    "X28n0585_003:0021a09": "釋經意智體智用相融相即即用之體故曰亡照",
    "X28n0585_003:0021a10": "即體之用故曰遮流非謂體外別有用也不可以",
    "X28n0585_003:0021a11": "前寂照雙流及空假雙流遮照等語為妨籤四(十)(三)",
    "X28n0585_003:0021a12": "智體智用亦可例之摩訶即大品三慧即三智。"
}