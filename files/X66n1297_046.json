{
    "X66n1297_046:0554a18": "宗鑑法林卷四十六",
    "X66n1297_046:0554a20": "集雲堂　編",
    "X66n1297_046:0554a21": "　　大鑒下七世",
    "X66n1297_046:0554a22": "漳州保福從展禪師(雪峯存嗣)因僧問。雪峰平生有何",
    "X66n1297_046:0554a23": "言句。得似羚羊挂角時。師曰我不可作雪峰弟子",
    "X66n1297_046:0554a24": "不得。",
    "X66n1297_046:0554b01": "翠峰顯云。一千五百箇布衲。保福較些子。　昭覺勤",
    "X66n1297_046:0554b02": "云。翡翠羽毛。麒麟頭角。重重光彩。的的相承。要明陷",
    "X66n1297_046:0554b03": "虎之機。須施嶮巖之句。雖然如是。祇知與麼來。不知",
    "X66n1297_046:0554b04": "與麼去。或有問山僧。五祖平生有何言句得似羚羊",
    "X66n1297_046:0554b05": "挂角。祇向它道。不敢孤負先師。委悉麼。山高豈礙白",
    "X66n1297_046:0554b06": "雲飛。　笑巖寶云。保福要且祇有千尺寒松。我若作",
    "X66n1297_046:0554b07": "保福。待它恁麼問。劈脊打云。我不可作雪峰弟子不",
    "X66n1297_046:0554b08": "得。翠峰恁麼道。也是祇見錐頭利。不見鑿頭方。",
    "X66n1297_046:0554b09": "雪峰未審何言句。得似羚羊挂角時。拊擊自然皆率",
    "X66n1297_046:0554b10": "舞。不須羌管隔雲吹。(虗堂愚)",
    "X66n1297_046:0554b11": "平生滾滾舌瀾翻。話到家常下口難。不獨爺名兒要",
    "X66n1297_046:0554b12": "諱。感恩自古重如山。(月涵潛)",
    "X66n1297_046:0554b13": "十載披霜難却易。一朝衣錦易還難。相逢盡話寒酸",
    "X66n1297_046:0554b14": "事。重把頭巾仔細看。(直指南)",
    "X66n1297_046:0554b15": "保福問長慶。盤山道光境俱忘。復是何物。洞山道",
    "X66n1297_046:0554b16": "光境未忘。復是何物。據此二老商量。猶未得劋絕。",
    "X66n1297_046:0554b17": "作麼生得劋絕。慶良久。師曰情知和尚向鬼窟裏",
    "X66n1297_046:0554b18": "作活計。慶却問汝又作麼生。師曰兩手扶犁水過",
    "X66n1297_046:0554b19": "膝。",
    "X66n1297_046:0554b20": "翠峰顯云。俱忘未忘總由我。保福因什麼道未得劋",
    "X66n1297_046:0554b21": "絕。灼然有幾箇。諸人又作麼生道。免得長慶在鬼窟",
    "X66n1297_046:0554b22": "裏。良久云。柳絮隨風。自西自東。　大溈秀云。保福拈",
    "X66n1297_046:0554b23": "提頗有宗風。及乎問著又却拕泥帶水。　天童覺云。",
    "X66n1297_046:0554b24": "俱忘未忘。奪人奪境。為什麼保福不肎長慶。太平本",
    "X66n1297_046:0554c01": "是將軍致。不許將軍見太平。",
    "X66n1297_046:0554c02": "三月春風柳帶烟。鷓鴣嗁在綠陰邊。一泓湛水藍如",
    "X66n1297_046:0554c03": "靛。飲滿行人不著錢。(頻吉祥)",
    "X66n1297_046:0554c04": "保福因長慶曰。寧說阿羅漢有三毒。不說如來有",
    "X66n1297_046:0554c05": "二種語。不道如來無語。祇是無二種語。師曰作麼",
    "X66n1297_046:0554c06": "生是如來語。曰聾人爭得聞。師曰情知和尚向第",
    "X66n1297_046:0554c07": "二頭道。慶却問汝作麼生。師曰喫茶去。",
    "X66n1297_046:0554c08": "雲居錫云。甚麼處是長慶向第二頭道處。",
    "X66n1297_046:0554c09": "頭兮第一第二。臥龍不鑒止水。無處有月波澄。有處",
    "X66n1297_046:0554c10": "無風浪起。稜禪客。稜禪客。三月禹門遭點額。(翠峰顯)",
    "X66n1297_046:0554c11": "如來語。為君舉。任是聾人得聞。未免和泥合土。喫茶",
    "X66n1297_046:0554c12": "保福亦憨癡。似向雷門撾布鼓。(佛慧泉)",
    "X66n1297_046:0554c13": "不說如來二種語。三三為九須重數。何謂聾人爭得",
    "X66n1297_046:0554c14": "聞。狐裘未免還移主。(白雲端)",
    "X66n1297_046:0554c15": "保福上堂。此事如擊石火閃電光。搆得搆不得。未",
    "X66n1297_046:0554c16": "免喪身失命。僧便問。未審搆得底人。還免喪身失",
    "X66n1297_046:0554c17": "命也無。師曰。適來且置。闍黎還搆得麼。曰。若搆不",
    "X66n1297_046:0554c18": "得。未免大眾怪笑。師曰作家作家。曰和尚是什麼",
    "X66n1297_046:0554c19": "心行。師曰一杓屎攔面潑也不知。",
    "X66n1297_046:0554c20": "翠峰顯云。保福有生擒虎兕爪牙。者僧也不易相敵。",
    "X66n1297_046:0554c21": "雖然如是。要且放過保福一著。祇如翠峰與大眾還",
    "X66n1297_046:0554c22": "許諸方撿責也無。若免不得。平地上死人無數。其中",
    "X66n1297_046:0554c23": "有得活底麼。乃拈起拄杖云。來也來也。　護國元云。",
    "X66n1297_046:0554c24": "能擒能縱。能殺能活。保福可謂作家。者僧可惜許。錯",
    "X66n1297_046:0555a01": "轉話頭。待它道闍黎還搆得麼。向道明眼宗師天然",
    "X66n1297_046:0555a02": "猶在。當時下得者語。直饒保福全機。更買艸鞵行脚。",
    "X66n1297_046:0555a03": "何故。得人一牛還人一馬。　古南門云。保福與者僧",
    "X66n1297_046:0555a04": "敲擊且置。且道搆得底是箇什麼。又那箇是搆得底。",
    "X66n1297_046:0555a05": "那箇是搆不得底。大眾還曾檢擇也未。古南不避口",
    "X66n1297_046:0555a06": "業。為你分析一上。搆不得底。活得也無用。搆得底。死",
    "X66n1297_046:0555a07": "去又何妨。忽有箇出來道即今是死是活。拈拄杖便",
    "X66n1297_046:0555a08": "趁。",
    "X66n1297_046:0555a09": "保福問僧殿裏底是什麼。曰和尚定當看。師曰釋",
    "X66n1297_046:0555a10": "迦佛。曰和尚莫瞞人好。師曰却是汝瞞我。又問飯",
    "X66n1297_046:0555a11": "頭鑊闊多少。曰和尚試量看。師以手作量勢。曰和",
    "X66n1297_046:0555a12": "尚莫瞞某甲。師曰却是汝瞞我。又問僧汝作什麼",
    "X66n1297_046:0555a13": "業得恁麼長大。曰和尚短多少。師蹲身作短勢。僧",
    "X66n1297_046:0555a14": "曰和尚莫瞞人好。師曰却是汝瞞我。又問僧汝名",
    "X66n1297_046:0555a15": "甚麼。曰咸澤。師曰忽遇枯涸時如何。曰誰是枯涸",
    "X66n1297_046:0555a16": "者。師曰我是。曰和尚莫瞞人好。師曰却是汝瞞我。",
    "X66n1297_046:0555a17": "竿木隨身老作家。逢場作戲更難加。瞞人瞞我無人",
    "X66n1297_046:0555a18": "會。水長船高眼裏沙。(翠峯顯)",
    "X66n1297_046:0555a19": "軟套索用來。便勝他戈戟。敵軍前。笑他死戰無機變。",
    "X66n1297_046:0555a20": "往往功難葢古賢。(思修聞)",
    "X66n1297_046:0555a21": "保福病。問僧曰。我與汝相識年深。有何方術相救",
    "X66n1297_046:0555a22": "相救。僧曰。方術甚有聞說。和尚不解忌口。",
    "X66n1297_046:0555a23": "清凉欽別云。和尚解忌口麼。　翠峰顯別云。祇恐難",
    "X66n1297_046:0555a24": "為和尚。　瑞巖慍云。者僧也不易得。怎奈保福心尚",
    "X66n1297_046:0555b01": "未甘。當時祇好輕輕道。和尚病得幾時。看他出什麼",
    "X66n1297_046:0555b02": "語。却云不堪發藥。豈不籠罩古今。",
    "X66n1297_046:0555b03": "保福因僧侍立問曰汝得恁麼麤心。曰甚麼處是",
    "X66n1297_046:0555b04": "某甲麤心處。師拈一塊土度與曰拋向門前著。僧",
    "X66n1297_046:0555b05": "拋了却來曰甚麼處是某甲麤心處。師曰。我見觸",
    "X66n1297_046:0555b06": "著磕著。所以道你麤心。",
    "X66n1297_046:0555b07": "翠峰顯云。然則者僧被熱瞞。爭奈真不掩偽。曲不藏",
    "X66n1297_046:0555b08": "直。翠峰將今視古。於理不甘。你者一隊漢或僧堂裏",
    "X66n1297_046:0555b09": "來。寮舍內出。觸著磕著亦乃不知。近來麤心轉盛。我",
    "X66n1297_046:0555b10": "若放過便見諸方檢責。卓拄杖下座。　古南門云。翠",
    "X66n1297_046:0555b11": "峰也似隨摟搜。說甚觸著磕著。遂卓拄杖云。直得百",
    "X66n1297_046:0555b12": "襍碎了也。你輩麤心還知麼。",
    "X66n1297_046:0555b13": "晨朝有粥齋時飯。展缽開單飽便休。觸著磕著如薦",
    "X66n1297_046:0555b14": "得。不風流處也風流。(無著聰)",
    "X66n1297_046:0555b15": "保福聞長生卓菴乃往相訪。茶話次。生問。曾有僧",
    "X66n1297_046:0555b16": "問祖師西來意。某甲舉拂子示之。不知得不得。師",
    "X66n1297_046:0555b17": "曰。從展爭敢道得不得。有箇問。有人讚嘆此事如",
    "X66n1297_046:0555b18": "虎帶角。有人輕毀此事分文不值。一等是恁麼事。",
    "X66n1297_046:0555b19": "因甚麼毀讚不同。生曰適來出自偶爾。",
    "X66n1297_046:0555b20": "老宿云。毀又爭得。　又一老宿云。惜取眉毛。　太原",
    "X66n1297_046:0555b21": "孚云。若無智眼。難辨得失。　翠峰顯別云。若非和尚",
    "X66n1297_046:0555b22": "證盟。拂子一生無用。　報慈遂云。一等是恁麼事為",
    "X66n1297_046:0555b23": "什麼有得有不得。",
    "X66n1297_046:0555b24": "保福與甘長老相看。鄭十三娘纔坐定。師乃問曾",
    "X66n1297_046:0555c01": "聞十三娘參見溈山是否。曰是。師曰溈山遷化向",
    "X66n1297_046:0555c02": "什麼處去。鄭起身偏牀而立。甘曰。閒時說禪口似",
    "X66n1297_046:0555c03": "懸河。何不道取。鄭曰鼓者兩片皮堪作甚麼。甘曰",
    "X66n1297_046:0555c04": "不鼓者兩片皮又堪甚麼。鄭曰合取狗口。",
    "X66n1297_046:0555c05": "溈山遷化絕音容。剔起眉毛何處去。十三娘子側身",
    "X66n1297_046:0555c06": "時。放出金毛師子子。(南堂靜)",
    "X66n1297_046:0555c07": "保福簽瓜次。太原孚到。師曰道得與你瓜喫。曰把",
    "X66n1297_046:0555c08": "將來。師度一片與孚。孚接得便去。",
    "X66n1297_046:0555c09": "翠峰顯云。雖是死蛇。解弄也活。誰是好手。試辨看。",
    "X66n1297_046:0555c10": "　南堂欲云。猛虎口中奪食。饑鷹爪下分飡。太原較些",
    "X66n1297_046:0555c11": "子。保福若具奔流度刃底手。待伊擬接。便與拋向背",
    "X66n1297_046:0555c12": "後。看它把什麼蛇弄。",
    "X66n1297_046:0555c13": "故園回首客初來。特地慇勤酒一杯。惟有新詩似相",
    "X66n1297_046:0555c14": "識。暮山吟處共徘徊。(海舟慈)",
    "X66n1297_046:0555c15": "保福問僧曰。如今有人從佛殿後過。便知是張三",
    "X66n1297_046:0555c16": "李四。有人從佛殿前過。汝為甚不見。且道佛法利",
    "X66n1297_046:0555c17": "害在什麼處。曰為伊有一分麤境所以不見。師便",
    "X66n1297_046:0555c18": "喝。復自曰。若是佛殿即不見。曰不是佛殿還見不。",
    "X66n1297_046:0555c19": "師曰不是佛殿見什麼。",
    "X66n1297_046:0555c20": "安樂泰云。保福就地彈死雀。待云為伊有一分麤境",
    "X66n1297_046:0555c21": "所以不見。便道伶俐衲子只消一箇。且埋它三十年。",
    "X66n1297_046:0555c22": "保福曰。真空不壞有。真空不異色。僧便問作麼生",
    "X66n1297_046:0555c23": "是真空。師曰還聞鐘聲麼。曰此是鐘聲。師曰驢年",
    "X66n1297_046:0555c24": "夢見在。",
    "X66n1297_046:0556a01": "興善康云。保福入艸求人。早已通身泥水。者僧羅星",
    "X66n1297_046:0556a02": "入命。難免吉少凶多。復頌。",
    "X66n1297_046:0556a03": "解奏胡笳別有腔。風前清韻自悠揚。遏雲直入青霄",
    "X66n1297_046:0556a04": "外。石女聞之應斷腸。",
    "X66n1297_046:0556a05": "保福到天童。童曰你還定當得麼。師曰和尚道什",
    "X66n1297_046:0556a06": "麼。童曰不會即目前包裹。師曰會即目前包裹。",
    "X66n1297_046:0556a07": "秋葉風吹黃颯颯。晴雲日照白粼粼。一瓶久醞茱萸",
    "X66n1297_046:0556a08": "酒。共酌花前醉兩人。(澗菴怡)",
    "X66n1297_046:0556a09": "越州龍門鏡清道怤禪師(雪峯存嗣)問雪峰。古人有言。",
    "X66n1297_046:0556a10": "峰便臥倒。良久起曰問甚麼。師再問。峰曰虗生浪",
    "X66n1297_046:0556a11": "死漢。",
    "X66n1297_046:0556a12": "尋常愛客恨無來。及至人來懶話陪。空臥早知眠不",
    "X66n1297_046:0556a13": "當。虗勞紅燄落寒灰。(投子青)",
    "X66n1297_046:0556a14": "鏡清在雪峰普請次。峰問溈山。道見色。便見心。還",
    "X66n1297_046:0556a15": "有過也無。師曰古人與麼道那。曰雖然如此。我要",
    "X66n1297_046:0556a16": "共你商量。師曰。若與麼。不如某甲钁地去。",
    "X66n1297_046:0556a17": "靈隱泉云。雪峰探竿在手。影艸隨身。若不是鏡清普",
    "X66n1297_046:0556a18": "請。幾乎狼藉。",
    "X66n1297_046:0556a19": "鏡清因僧問。學人未達其源請師方便。師曰是什",
    "X66n1297_046:0556a20": "麼源。曰其源。師曰。若是其源。怎受方便。僧禮退後。",
    "X66n1297_046:0556a21": "侍者問。和尚適來莫是成它問否。師曰無。曰莫是",
    "X66n1297_046:0556a22": "不成它問否。師曰無。曰未審意畢竟作麼生。師曰",
    "X66n1297_046:0556a23": "一點水墨。兩處成龍。",
    "X66n1297_046:0556a24": "翠峰顯於怎受方便處云。死水裏浸却有甚用處。於",
    "X66n1297_046:0556b01": "兩處成龍處云。猶較些子。復云。翠峰不是減鏡清威",
    "X66n1297_046:0556b02": "光。要與者僧相見是什麼源。其源三十年後與汝三",
    "X66n1297_046:0556b03": "十棒。　五祖戒云。與麼道也太險。雖然語險。怎奈用",
    "X66n1297_046:0556b04": "得者一點親。還會麼。莫怪鏡清多意氣。它家曾謁聖",
    "X66n1297_046:0556b05": "明君。　昭覺勤云。鏡清雖則赴感應機。要且猶費葛",
    "X66n1297_046:0556b06": "藤。是什麼源。其源。劈脊便棒。未審師意如何。劈脊便",
    "X66n1297_046:0556b07": "棒。非惟截斷眾流。亦乃光揚宗眼。　南堂欲云。鏡清",
    "X66n1297_046:0556b08": "一點水墨兩處成龍。直得傾湫倒嶽雲黯長空。翠峰",
    "X66n1297_046:0556b09": "要減它威光。與者僧相見且款款地。山僧見處也要",
    "X66n1297_046:0556b10": "諸人共知。是什麼源。其源。劈脊便棒。直下悟去。裂破",
    "X66n1297_046:0556b11": "古今。　古南門云。翠峰也則放過。是什麼源。其源。待",
    "X66n1297_046:0556b12": "甚三十年。劈脊便棒。何故。是真難掩。是偽不昌。",
    "X66n1297_046:0556b13": "鏡水平湖碧湛然。茫茫曾未達其源。王維妙手堪圖",
    "X66n1297_046:0556b14": "畵。一點成龍兩處全。(保寧勇)",
    "X66n1297_046:0556b15": "冰凌鎖斷長河口。不見人從鳥道來。一陣風回修竹",
    "X66n1297_046:0556b16": "裏。玉闌干上雪成堆。(心聞賁)",
    "X66n1297_046:0556b17": "源泉滾滾望無涯。澄湛平如鏡面開。兩處成龍一點",
    "X66n1297_046:0556b18": "墨。幾人換却眼睛來。(寶葉源)",
    "X66n1297_046:0556b19": "一家有事百家忙。招得人譏短又長。却羨太華山上",
    "X66n1297_046:0556b20": "士。終年無語落商量。(水月應)",
    "X66n1297_046:0556b21": "鏡清問僧近離甚處。曰石橋。師曰本分作麼生。曰",
    "X66n1297_046:0556b22": "近離石橋。師曰我豈不知你近離石橋。本分作麼",
    "X66n1297_046:0556b23": "生。曰和尚何不領話。師便打。僧曰某甲話在。師曰。",
    "X66n1297_046:0556b24": "你但喫棒。我要者話行。",
    "X66n1297_046:0556c01": "翠峰顯云。然則倚勢欺人。爭奈事不孤起。者僧若能",
    "X66n1297_046:0556c02": "慎初護末。棒須是鏡清自喫。",
    "X66n1297_046:0556c03": "鏡清問僧門外什麼聲。曰雨滴聲。師曰眾生顛倒",
    "X66n1297_046:0556c04": "迷己逐物。曰和尚作麼生。師曰洎不迷己。曰洎不",
    "X66n1297_046:0556c05": "迷己意旨如何。師曰出身猶可易。脫體道應難。",
    "X66n1297_046:0556c06": "黃龍心云。說難說易轉見迷己。要不迷己。如今喚作",
    "X66n1297_046:0556c07": "什麼聲。　瑯琊覺云。得即得。大似平地陷人。　法雲",
    "X66n1297_046:0556c08": "秀云。出身句諸人總知。脫體句還有道得麼。良久云。",
    "X66n1297_046:0556c09": "事難方見丈夫心。　元叟端云。鏡清有年無德愛討",
    "X66n1297_046:0556c10": "便宜。者僧逐色尋聲合受屈辱。當時見它問簷外是",
    "X66n1297_046:0556c11": "什麼聲。便好與一喝。更或如何若何。拂袖而去。直饒",
    "X66n1297_046:0556c12": "鏡清有生擒活捉之機。也無用處。　勝法法云。瑯琊",
    "X66n1297_046:0556c13": "雖解拗直作曲。決定不知是什麼聲。　理安洸云。爐",
    "X66n1297_046:0556c14": "韛不熱。頑鑛難鎔。當時待伊道和尚作麼生。劈脊便",
    "X66n1297_046:0556c15": "棒。非惟劋絕者僧。亦乃頭正尾正。",
    "X66n1297_046:0556c16": "虗堂雨滴聲。作者難酬對。若謂曾入流。依前還不會。",
    "X66n1297_046:0556c17": "會不會。南山北山轉霶霈。(翠峯顯)",
    "X66n1297_046:0556c18": "門外簷間雨滴聲。眾生顛倒逐迷情。可憐洎不迷己",
    "X66n1297_046:0556c19": "處。出得身來體未明。(月堂昌)",
    "X66n1297_046:0556c20": "簷頭雨滴聲。歷歷太分明。若是未歸客。徒勞側耳聽。",
    "X66n1297_046:0556c21": "(白楊順)",
    "X66n1297_046:0556c22": "門外依然雨滴聲。萬般巧說爭如實。平生心膽向人",
    "X66n1297_046:0556c23": "傾。相見還同不相識。(卍菴顏)",
    "X66n1297_046:0556c24": "丫鬟女子語如癡。終日無心理織機。化作望夫山上",
    "X66n1297_046:0557a01": "石。不知郎去幾時歸。(月江印)",
    "X66n1297_046:0557a02": "半牕秋雨滴更殘。惱亂佳人寢不安。一段孤懷誰共",
    "X66n1297_046:0557a03": "委。和烟散入洞庭瀾。(遠鑑鏡)",
    "X66n1297_046:0557a04": "鏡清問僧。趙州喫茶話你作麼生會。僧出去。師曰",
    "X66n1297_046:0557a05": "邯鄲學唐步。",
    "X66n1297_046:0557a06": "翠峰顯云。者僧不是邯鄲人。為什麼學唐步。若辨得",
    "X66n1297_046:0557a07": "出。與你茶喫。　南堂欲云。鏡清親見者僧是邯鄲人。",
    "X66n1297_046:0557a08": "翠峰因甚道不是。拈拄杖畵一畵云。有口不得茶喫",
    "X66n1297_046:0557a09": "者多。",
    "X66n1297_046:0557a10": "鏡清因僧問。新年頭還有佛法也無。師曰有。曰如",
    "X66n1297_046:0557a11": "何是新年頭佛法。師曰元正啟祚萬物咸新。曰謝",
    "X66n1297_046:0557a12": "師答話。師曰鏡清今日失利。又僧問明教。新年頭",
    "X66n1297_046:0557a13": "還有佛法也無。教曰無。曰。年年是好年。日日是好",
    "X66n1297_046:0557a14": "日。為甚麼却無。教曰張公喫酒李公醉。曰老老大",
    "X66n1297_046:0557a15": "大龍頭蛇尾。教曰明教今日失利。",
    "X66n1297_046:0557a16": "昭覺勤云。道有也失利。道無也失利。誵譌在什麼處。",
    "X66n1297_046:0557a17": "今日或有問崇寧。新年頭還有佛法也無。但云不在",
    "X66n1297_046:0557a18": "者兩頭。它或道因甚如此。但云崇寧今日失利。與古",
    "X66n1297_046:0557a19": "人是同是別。　徑山杲云。二尊宿一人向高高峰頂",
    "X66n1297_046:0557a20": "立不露頂。一人向深深海底行不溼脚。是則也是。未",
    "X66n1297_046:0557a21": "免有些誵譌。今日或有問杲上座。新年頭還有佛法",
    "X66n1297_046:0557a22": "也無。祇向道。今日一隊奴僕在茶堂裏村歌社舞。弄",
    "X66n1297_046:0557a23": "些神鬼。直得點胸尊者惡發。把缽盂峰一擲。擲過恒",
    "X66n1297_046:0557a24": "河沙世界外。驚得憍陳如怕怖慞惶。倒騎露柱跳入",
    "X66n1297_046:0557b01": "擔板禪和鼻孔裏。撞倒舒州天柱峰。安樂山神忍俊",
    "X66n1297_046:0557b02": "不禁。出來攔胸搊住云。尊者。你既稱阿羅漢。出三界",
    "X66n1297_046:0557b03": "二十五有塵勞。超分段生死。因甚麼有許多無明。被",
    "X66n1297_046:0557b04": "者一問。不勝懡[怡台+羅]。却回佛殿裏第三位打坐。依舊點",
    "X66n1297_046:0557b05": "胸點肋。道天上天下惟我獨尊。自云住住。杲上座它",
    "X66n1297_046:0557b06": "問新年頭佛法。為什麼一向虗空裏打筋斗說。脫空",
    "X66n1297_046:0557b07": "瞞人。良久云。杲上座今日失利。　天寧琦云。有佛法",
    "X66n1297_046:0557b08": "無佛法。盡被鏡清明教二大老當頭坐斷。不許後人",
    "X66n1297_046:0557b09": "摶量。妙喜以虗空口掉廣長舌。將三千大千世界過",
    "X66n1297_046:0557b10": "現未來佛及眾生真如凡聖陰陽寒暑乘除加減束",
    "X66n1297_046:0557b11": "作一句。卷舒無礙。收放自由。管甚麼新年頭舊年尾。",
    "X66n1297_046:0557b12": "道有也得。道無也得。誰敢正眼覰著。若到天寧門下。",
    "X66n1297_046:0557b13": "更須勘過。少年曾決龍蛇陣。潦倒還同稚子歌。　大",
    "X66n1297_046:0557b14": "覺昇云。一人道有。一人道無。二俱失利。膽大心麤。大",
    "X66n1297_046:0557b15": "覺有三十拄杖一時發付。且道在鏡清分上。明教分",
    "X66n1297_046:0557b16": "上。二僧分上。若檢點得出。可與古人把手同行。",
    "X66n1297_046:0557b17": "新年佛法答云有。小盡依前二十九。玉麟掣斷黃金",
    "X66n1297_046:0557b18": "勒。却向雲中大哮吼。(懶菴樞二)",
    "X66n1297_046:0557b19": "新年佛法答云無。會得依前在半途。誰把扁舟清夜",
    "X66n1297_046:0557b20": "笛。月明吹過洞庭湖。",
    "X66n1297_046:0557b21": "七寶杯酌葡萄酒。金花紙寫清平詞。春風院靜無人",
    "X66n1297_046:0557b22": "見。閒把君王玉笛吹。(心聞賁)",
    "X66n1297_046:0557b23": "穩密田地。神通遊戲。佛法新年頭。有無俱失利。一槩",
    "X66n1297_046:0557b24": "等虗空。豈容立巴鼻。艸上之風祖令行。誰云雷罷不",
    "X66n1297_046:0557c01": "停聲。(圓悟勤)",
    "X66n1297_046:0557c02": "新年佛法播真風。笑殺街頭賀歲翁。三級浪高何處",
    "X66n1297_046:0557c03": "去。謾將雙劍定雌雄。(雪堂行)",
    "X66n1297_046:0557c04": "順風篙又逆風篙。浪激濤崩興轉豪。一曲不知天地",
    "X66n1297_046:0557c05": "悄。至今人為羨風騷。(白巖符)",
    "X66n1297_046:0557c06": "寒暄難測是梅天。一日陰晴變幾番。簷下紙牕乾又",
    "X66n1297_046:0557c07": "溼。門前石逕溼還乾。(雲菴量)",
    "X66n1297_046:0557c08": "刻石煑海水。皆能致國富。霸業雖云成。殊非王者度。",
    "X66n1297_046:0557c09": "(了日韶)",
    "X66n1297_046:0557c10": "鏡清因僧問新年頭還有佛法也無。師曰有。曰如",
    "X66n1297_046:0557c11": "何是新年頭佛法。師曰孟春猶寒。",
    "X66n1297_046:0557c12": "劍門永云。劍門則不然。或有問如何是新年頭佛法。",
    "X66n1297_046:0557c13": "向道孟春猶寒。　鼓山賢云。二語既是一般。因甚麼",
    "X66n1297_046:0557c14": "有異。善知時節同露春光則不無。若是新年頭佛法。",
    "X66n1297_046:0557c15": "俱未夢見在。",
    "X66n1297_046:0557c16": "鏡清問僧門外什麼聲。曰鵓鳩聲。師曰欲得不招",
    "X66n1297_046:0557c17": "無間業。莫謗如來正法輪。",
    "X66n1297_046:0557c18": "聞聲見色非聞見。見色聞聲是見聞。欲得不招無間",
    "X66n1297_046:0557c19": "業。莫謗如來正法輪。(卍菴顏)",
    "X66n1297_046:0557c20": "鏡清因僧問。聲前絕妙請師指歸。師曰許由不洗",
    "X66n1297_046:0557c21": "耳。曰為甚麼如此。師曰猶繫脚在。曰。某甲祇如此。",
    "X66n1297_046:0557c22": "師意又如何。師曰。無端夜來雁。驚起後池秋。",
    "X66n1297_046:0557c23": "飄風揚塵。落花流水。聲前絕妙。無處著[此/束]。驚起後池",
    "X66n1297_046:0557c24": "秋。許由不洗耳。容貌好西施。開脣不露齒。(方菴顯)",
    "X66n1297_046:0558a01": "鏡清問靈雲。行脚事大乞師指南。雲曰浙中米作",
    "X66n1297_046:0558a02": "麼價。師曰。若不是道怤洎作米價會却。",
    "X66n1297_046:0558a03": "大溈秀云。靈雲祇解放出。不能收來。若不是某甲洎",
    "X66n1297_046:0558a04": "作米價會却。何不更問你作什麼會。它若擬對。便與",
    "X66n1297_046:0558a05": "熱棒打出。",
    "X66n1297_046:0558a06": "鏡清因僧問學人啐請師啄。師曰還得活也無。曰",
    "X66n1297_046:0558a07": "若不活遭人怪笑。師曰也是艸裏漢。",
    "X66n1297_046:0558a08": "翠峰顯云。衲僧有此奇特事。若一箇半箇互相平展。",
    "X66n1297_046:0558a09": "古聖也不虗出來一回。　證果成云。鏡清者漢大似",
    "X66n1297_046:0558a10": "不打自招。",
    "X66n1297_046:0558a11": "古佛有家風。對揚遭貶駁。子母不相知。是誰同啐啄。",
    "X66n1297_046:0558a12": "啄覺猶在。殻重遭撲。天下衲僧徒名邈。(翠峰顯)",
    "X66n1297_046:0558a13": "啐啄之機不謬傳。軒轅寶鏡在當軒。萬緣喪盡泥中",
    "X66n1297_046:0558a14": "土。四海澄清月在天。本分鉗錘須鍛鍊。自家爐韛且",
    "X66n1297_046:0558a15": "磨研。相逢莫問參玄士。此去西天萬八千。(佛鑑懃)",
    "X66n1297_046:0558a16": "河目海口。釘[此/束]鐵舌。鷄宿鳳巢。素非其鴨。直饒啐啄",
    "X66n1297_046:0558a17": "同時。未免當頭一劄。(佛性泰)",
    "X66n1297_046:0558a18": "淘汰春光不許秋。霜花半白始知羞。擔簦重見清湖",
    "X66n1297_046:0558a19": "鏡。水牯還從艸裏遊。",
    "X66n1297_046:0558a20": "鏡清住菴時。有行者來。徐徐近繩牀。取拂子。提起",
    "X66n1297_046:0558a21": "問曰。某甲定喚者箇作拂子。菴主喚作什麼。師曰",
    "X66n1297_046:0558a22": "不可更安名立字也。行者乃擲却拂子曰著甚死",
    "X66n1297_046:0558a23": "急。",
    "X66n1297_046:0558a24": "明招謙代云。敢死喘氣。　寶壽方云。行者也不妨是",
    "X66n1297_046:0558b01": "箇行家。可惜菴主當時放過。若不放過。管取行者報",
    "X66n1297_046:0558b02": "恩有分。",
    "X66n1297_046:0558b03": "鏡清因僧問如何是大道之源。師曰從者裏流出。",
    "X66n1297_046:0558b04": "從者裏流出。滔滔無盡日。巨浪湧千尋。誰知無一滴。",
    "X66n1297_046:0558b05": "(無凖範)",
    "X66n1297_046:0558b06": "鏡清上堂良久。有僧問祖歌如何唱。師曰拕送醉",
    "X66n1297_046:0558b07": "人酒。曰與麼則孤負和尚也。師曰猛虎不食伏肉。",
    "X66n1297_046:0558b08": "大覺昇云。鏡清雖縱奪可觀。却乃添盃醉後。大覺不",
    "X66n1297_046:0558b09": "然。有問祖歌如何唱。向它道上大人。與麼則孤負和",
    "X66n1297_046:0558b10": "尚也。可知禮也。且道與鏡清是同是別。",
    "X66n1297_046:0558b11": "鏡清一日於僧堂前自擊鐘曰。玄沙道底。玄沙道",
    "X66n1297_046:0558b12": "底。僧問玄沙道甚麼。師畵一圓相。僧曰若不久參",
    "X66n1297_046:0558b13": "爭知與麼。師曰失錢遭罪。",
    "X66n1297_046:0558b14": "翠峰顯云。幾被打破蔡州。　圓悟勤云。爛泥裏有硬",
    "X66n1297_046:0558b15": "刺。　古南門云。者僧雖善成褫鏡清。若論蔡州城。打",
    "X66n1297_046:0558b16": "破多時了也。　法林音云。我要問古南。既是打破蔡",
    "X66n1297_046:0558b17": "州城。還我吳元濟來。",
    "X66n1297_046:0558b18": "直向波心拋一餌。錦鱗躍浪上鉤來。幾乎掣斷竿頭",
    "X66n1297_046:0558b19": "線。引得傍觀下釣臺。(石溪月)",
    "X66n1297_046:0558b20": "鏡清問僧門外是什麼聲。僧曰蛇吞蝦蟇聲。師曰。",
    "X66n1297_046:0558b21": "將謂眾生苦。更有苦眾生。",
    "X66n1297_046:0558b22": "永寧鼎云。若是俊俏衲子。遂近前云。某甲代和尚喫",
    "X66n1297_046:0558b23": "三十痛棒不為分外。不但截却鏡清舌頭。亦顯自己",
    "X66n1297_046:0558b24": "頭端尾正。",
    "X66n1297_046:0558c01": "將謂眾生苦。更有苦眾生。相見易得好。共住難為人。",
    "X66n1297_046:0558c02": "(卍菴顏)",
    "X66n1297_046:0558c03": "福州鼓山興聖神晏國師(雪峯存嗣)參雪峰。峰知其緣",
    "X66n1297_046:0558c04": "熟。忽起搊住曰是什麼。師釋然了悟。亦忘其了。惟",
    "X66n1297_046:0558c05": "舉手搖曳而已。峰曰子作道理耶。師曰何道理之",
    "X66n1297_046:0558c06": "有。峰審其解。撫而印之。",
    "X66n1297_046:0558c07": "徑山琇云。臥龍纔奮迅。丹鳳便翱翔。",
    "X66n1297_046:0558c08": "驀被曾郎搊著胸。平生途路忽然窮。無端擡手輕搖",
    "X66n1297_046:0558c09": "曳。笑倒南方大頂峰。(竹屋簡)",
    "X66n1297_046:0558c10": "鼓山示眾。若論此事如一口劍。僧問。學人是死屍。",
    "X66n1297_046:0558c11": "如何是劍。師曰拕出者死屍。僧應諾。歸衣缽下結",
    "X66n1297_046:0558c12": "束便行。至晚師問首座。問話底僧在否。曰當時便",
    "X66n1297_046:0558c13": "去也。師曰好與二十棒。",
    "X66n1297_046:0558c14": "雲居齊徵云。者僧若不肎。鼓山有什麼過。若肎。何得",
    "X66n1297_046:0558c15": "便發去。又云。鼓山拄杖。賞伊罰伊。　翠峰顯云。諸方",
    "X66n1297_046:0558c16": "盡道鼓山失却一隻眼。殊不知重賞之下必有勇夫。",
    "X66n1297_046:0558c17": "雖然如是。未免一時埋却。　東禪觀云。者僧將箇死",
    "X66n1297_046:0558c18": "屍出來。弄得活活底。鼓山好一口劍。尚欠磨礱在。",
    "X66n1297_046:0558c19": "　寶壽方云。盡道鼓山好棒。惜乎遲。如何是劍。劈脊便",
    "X66n1297_046:0558c20": "與二十趁出。若恁麼。未夢見鼓山在。　古南門云。者",
    "X66n1297_046:0558c21": "僧藏鋒運劍。被鼓山二十棒打得屍橫萬里。雖然如",
    "X66n1297_046:0558c22": "是。旁觀者哂。　百和順云。盡道者僧不肯鼓山。殊不",
    "X66n1297_046:0558c23": "知鼓山當門懸一口劍。已是屍橫萬里。可惜末後添",
    "X66n1297_046:0558c24": "二十拄杖。便見賊過張弓。",
    "X66n1297_046:0559a01": "鼓山偈曰。直下猶難會。尋言轉更賒。若論佛與祖。",
    "X66n1297_046:0559a02": "特地隔天涯。舉以問僧曰汝作麼生會。僧無語。僧",
    "X66n1297_046:0559a03": "後謂侍者曰。某甲不會。請代一轉語。者曰。和尚與",
    "X66n1297_046:0559a04": "麼道。猶隔天涯在。師聞乃喚侍者。問汝為者僧代",
    "X66n1297_046:0559a05": "語是否。曰是。師便打趁出院。",
    "X66n1297_046:0559a06": "開先金云。鼓山與侍者做處不密。總被者僧一狀領",
    "X66n1297_046:0559a07": "過。祇如開先亦云。直下猶難會。尋言轉更賒。若論佛",
    "X66n1297_046:0559a08": "與祖。特地隔天涯。諸人又作麼生會。",
    "X66n1297_046:0559a09": "國師養子太慈悲。入艸何如出艸時。射到九重聖箭",
    "X66n1297_046:0559a10": "子。依前特地隔天涯。(石溪月)",
    "X66n1297_046:0559a11": "鼓山上堂垂語曰。鼓山門下不得咳嗽。時有僧咳",
    "X66n1297_046:0559a12": "嗽一聲。師曰作甚麼。曰傷風。師曰傷風即得。",
    "X66n1297_046:0559a13": "瑯琊覺云。雷聲甚大雨滴全無。　雲葢本云。鼓山雖",
    "X66n1297_046:0559a14": "則探竿影艸。未免將曲作直。道林則不然。作麼生傷",
    "X66n1297_046:0559a15": "風。山中無別藥。門外有青松。　廣教玉云。鼓山埀鉤",
    "X66n1297_046:0559a16": "四海。者僧拽裾龍門。雖然拳踢不施。却也師承有據。",
    "X66n1297_046:0559a17": "諸方盡道鼓山龍頭蛇尾。殊不知者僧被鼓山推在",
    "X66n1297_046:0559a18": "百丈深坑裏了。也直至如今出頭不得。　城山洽云。",
    "X66n1297_046:0559a19": "鼓山把定封疆。不許半人來往。為甚麼却放過者僧。",
    "X66n1297_046:0559a20": "不見道。獅子不喫鵰殘。俊鷹不打臥兔。",
    "X66n1297_046:0559a21": "遼空一箭九重城。雪老門風儘有聲。見說禁班宣號",
    "X66n1297_046:0559a22": "令。那邊渾不許人行。(虗堂愚)",
    "X66n1297_046:0559a23": "雷聲浩浩雨全無。浪說將軍智用疎。誰識孫吳機莫",
    "X66n1297_046:0559a24": "測。時舒時卷總由渠。(永覺賢)",
    "X66n1297_046:0559b01": "萬丈寒潭下一鉤。水光清冷逼人眸。錦鱗不見衝風",
    "X66n1297_046:0559b02": "浪。却有盲龜強出頭。([矢*出]菴朴)",
    "X66n1297_046:0559b03": "明州翠巖令參禪師(雪峯存嗣)上堂。一夏與諸兄弟東",
    "X66n1297_046:0559b04": "語西話。看翠巖眉毛還在麼。長慶曰生也。雲門曰",
    "X66n1297_046:0559b05": "關。保福曰作賊人心虗。翠巖芝曰。為眾竭力。禍出",
    "X66n1297_046:0559b06": "私門。",
    "X66n1297_046:0559b07": "雲居元云。翠巖知而故犯。經赦不原。雲門按後施行。",
    "X66n1297_046:0559b08": "依公問罪。還識長慶保福麼。普州人送賊。　昭覺勤",
    "X66n1297_046:0559b09": "云。翠巖坐斷天下人舌頭。無啗啄處。長慶因事長智。",
    "X66n1297_046:0559b10": "保福是精識精。雲門據款結案。雖則宗風競酬。還截",
    "X66n1297_046:0559b11": "得翠巖脚跟麼。不躡前踪試道看。　薦福行云。翠巖",
    "X66n1297_046:0559b12": "開眼尿牀。問在答處。雲門失錢遭罪。答在問處。若問",
    "X66n1297_046:0559b13": "不在答處。答不在問處。東湖拄杖穿却嘉州大象。你",
    "X66n1297_046:0559b14": "諸人提起坐具。且向日本國裏作自恣佛事。　承天",
    "X66n1297_046:0559b15": "宗云。盡大地是翠巖一隻眼。更說什麼在不在。直得",
    "X66n1297_046:0559b16": "諸方尊宿做盡伎倆。出圈圚不得。所以保福云作賊",
    "X66n1297_046:0559b17": "人心虗。正是上它機境。雲門云關。大似夢中爭力。長",
    "X66n1297_046:0559b18": "慶云生也。隨語生解。祇如宗上座又作麼生。以拂子",
    "X66n1297_046:0559b19": "畵圓相云。分付海山無事客。釣鰲時下一圈圝。　大",
    "X66n1297_046:0559b20": "溈泰云。保福云作賊人心虗。同道者方知。長慶云生",
    "X66n1297_046:0559b21": "也。隨語生解。雲門云關。塞斷咽喉。若有問大溈又作",
    "X66n1297_046:0559b22": "麼生。拈拄杖卓一卓云。一串穿却。　報恩秀云。善竊",
    "X66n1297_046:0559b23": "者鬼神不知。既為保福天童覰破。翠巖不是好手。殊",
    "X66n1297_046:0559b24": "不知許大雲門長慶都被翠巖一莖眉毛一時穿却",
    "X66n1297_046:0559c01": "鼻孔。　徑山琇云。翠巖也是和麩糶麵。又云一隊無",
    "X66n1297_046:0559c02": "孔鐵錘。",
    "X66n1297_046:0559c03": "翠巖示徒。千古無對。關字相酬。失錢遭罪。潦倒保福。",
    "X66n1297_046:0559c04": "抑揚難得。嘮嘮翠巖。分明是賊。白圭無玷。誰辨真假。",
    "X66n1297_046:0559c05": "長慶相諳。眉毛生也。(翠峯顯)",
    "X66n1297_046:0559c06": "作賊保福。擔枷過狀。生也長慶。迷真逐妄。掩關雲門。",
    "X66n1297_046:0559c07": "秋江月亮。潦倒翠巖。眉在眼上。(黃龍新)",
    "X66n1297_046:0559c08": "金鎚血色透雲袍。閫外威權膽氣豪。打破魔王山鬼",
    "X66n1297_046:0559c09": "窟。碧潭深處釣鯨鰲。(南堂靜)",
    "X66n1297_046:0559c10": "萬鈞之弩射何人。箭未離弦已喪身。帶累盲龜失浮",
    "X66n1297_046:0559c11": "木。欲來火裏浴金塵。(伊菴權)",
    "X66n1297_046:0559c12": "作賊心。過人膽。歷歷縱橫對機感。保福雲門也垂鼻",
    "X66n1297_046:0559c13": "欺脣。翠巖長慶也修眉映眼。杜禪和。有何限。剛道意",
    "X66n1297_046:0559c14": "句一齊剗。埋沒自己也飲氣吞聲。帶累先宗也面牆",
    "X66n1297_046:0559c15": "擔板。(天童覺)",
    "X66n1297_046:0559c16": "春風起處。借刀劃水。抑之揚之。情何自已。詭遇而思",
    "X66n1297_046:0559c17": "獲十禽。穿楊而不惜一矢。雖然轉眼能藏用。箇箇無",
    "X66n1297_046:0559c18": "裩長者子。(伴我侶)",
    "X66n1297_046:0559c19": "翠巖因座主請就講筵齋。師曰山僧有箇問頭。道",
    "X66n1297_046:0559c20": "得即齋。乃拈起胡餅曰。者箇還具法身麼。曰具。師",
    "X66n1297_046:0559c21": "以胡餅就口曰。與麼則喫却法身也。主無對。",
    "X66n1297_046:0559c22": "雲門偃云。特謝和尚降重空筵。　天嶽晝代云。知恩",
    "X66n1297_046:0559c23": "者少。負恩者多。　明因懷代云。不謂宗師家。也作恁",
    "X66n1297_046:0559c24": "麼見解。",
    "X66n1297_046:0560a01": "福州長生皎然禪師(雪峯存嗣)因玄沙問。我觀如來。前",
    "X66n1297_046:0560a02": "際不來。後際不斷。今亦無住。長老作麼生。師曰放",
    "X66n1297_046:0560a03": "某甲過有箇道處。沙曰放你過作麼生道。師默然。",
    "X66n1297_046:0560a04": "沙曰教誰委。師曰和尚不委。沙曰情知你向鬼窟",
    "X66n1297_046:0560a05": "裏作活計。",
    "X66n1297_046:0560a06": "崇壽稠別云。喚什麼作如來。",
    "X66n1297_046:0560a07": "雙雙玉樹瑩無瑕。不比秋江蒹與葭。清夜同吹月下",
    "X66n1297_046:0560a08": "笛。更深猶奏落梅花。(澗菴怡)",
    "X66n1297_046:0560a09": "長生因僧問。古人有言無明即佛性。煩惱不須除。",
    "X66n1297_046:0560a10": "如何是無明即佛性。師忿然作色舉拳呵曰。今日",
    "X66n1297_046:0560a11": "打者師僧去也。曰如何是煩惱不須除。師以手拏",
    "X66n1297_046:0560a12": "頭曰。者師僧得恁麼發人業。",
    "X66n1297_046:0560a13": "薦福如云。長生與麼答話。大似隨人脚跟轉。　具宜",
    "X66n1297_046:0560a14": "開云。者僧掘窖待埋。長生引項待斧。若是無明佛性。",
    "X66n1297_046:0560a15": "再等三生六十劫。",
    "X66n1297_046:0560a16": "信州鵝湖智孚禪師(雪峯存嗣)因僧問。忤逆之子還受",
    "X66n1297_046:0560a17": "父約也無。師曰。雖有自裁。未免傷己。",
    "X66n1297_046:0560a18": "江天銓云。者僧也是借飯博人喫。致令鵝湖一張口",
    "X66n1297_046:0560a19": "開了合不得。雖然。者僧是作家。",
    "X66n1297_046:0560a20": "棄金如棄涕。長嘯作生計。一次入江流。渾身清白裏。",
    "X66n1297_046:0560a21": "(厂阿[蠢春+者])",
    "X66n1297_046:0560a23": "宗鑑法林卷四十六"
}