{
    "T36n1736_072:0571c02": "大方廣佛華嚴經隨疏演義鈔卷",
    "T36n1736_072:0571c03": "第七十二",
    "T36n1736_072:0571c05": "唐清涼山大華嚴寺沙門澄觀述",
    "T36n1736_072:0571c06": "[0571c06] 第二正明口業。今初先顯名體者。文有三節。",
    "T36n1736_072:0571c07": "一顯名體。二約位辨勝。三徵列名字。今初",
    "T36n1736_072:0571c08": "經文。是一義含名體。謂經從初至而演說",
    "T36n1736_072:0571c09": "法。皆是釋名。有二名故。次辨體者。重取善",
    "T36n1736_072:0571c10": "巧智字以為辨體。義無礙下。隨難別釋",
    "T36n1736_072:0571c11": "義名所以。知是差別即後得智。無心照理",
    "T36n1736_072:0571c12": "即通正體。[0571c12] 疏。約位顯勝。文意可知。然此無",
    "T36n1736_072:0571c13": "暫捨離。論名不壞論。云不壞者。不動故即",
    "T36n1736_072:0571c14": "無暫捨義。[0571c14] 疏。後何等下。三徵列名字中二。",
    "T36n1736_072:0571c15": "先釋通名。上釋名中。但釋辯智。今釋無礙。",
    "T36n1736_072:0571c16": "後一法者下別釋四名。然唯識云。法無礙智",
    "T36n1736_072:0571c17": "緣能詮教法。為境義無礙智。即於所詮總",
    "T36n1736_072:0571c18": "持自在。於一義中現一切義故詞無礙智。",
    "T36n1736_072:0571c19": "即於言音展轉訓釋。總持自在。於一聲中",
    "T36n1736_072:0571c20": "現一切音聲故。樂說無礙智緣機巧說為",
    "T36n1736_072:0571c21": "境。又云。辯才自在者。謂辯無礙解善達機",
    "T36n1736_072:0571c22": "宜。巧為說法。俱舍亦以法緣能詮。釋云",
    "T36n1736_072:0571c23": "名身者。所謂想章字總說。釋曰。以想釋名",
    "T36n1736_072:0571c24": "以章釋句。以字釋文以總釋身。論云。名",
    "T36n1736_072:0571c25": "謂作想。解云。想者取像。或契約義。若取像",
    "T36n1736_072:0571c26": "名想。想是心所。如說於色能生色想。因",
    "T36n1736_072:0571c27": "名生想名為作想。若契約義。想即是名。謂",
    "T36n1736_072:0571c28": "諸賢聖共為契約。立色等名名即是想。由",
    "T36n1736_072:0571c29": "此名想顯有詮表故名作想。餘義準說。今",
    "T36n1736_072:0572a01": "之本論釋法無礙。不局能詮故云法體。如",
    "T36n1736_072:0572a02": "色礙相。然論一時列名云。是中四無礙境界",
    "T36n1736_072:0572a03": "者。一法體。二法境界體。三正得與眾生。四",
    "T36n1736_072:0572a04": "正求與無量門。後方牒釋。今疏四中文皆三",
    "T36n1736_072:0572a05": "節。一牒經舉論立名。二謂字下是疏釋論。",
    "T36n1736_072:0572a06": "三故論云下。舉論牒釋。今初法中論牒釋內。",
    "T36n1736_072:0572a07": "以色從緣集非定斷常。故離二邊辨俗異",
    "T36n1736_072:0572a08": "真。云生法所攝。即二執所依之法言如色",
    "T36n1736_072:0572a09": "礙相者。正出法體。二義中第三段內。文曲",
    "T36n1736_072:0572a10": "有四。一舉論牒釋。二然得此下。遠公釋",
    "T36n1736_072:0572a11": "論。以法為俗以義為真。應有問言。法義",
    "T36n1736_072:0572a12": "不同何以論文。皆有遠離二邊生法所攝",
    "T36n1736_072:0572a13": "故。釋意云。隨順觀察世諦即入第一義故。",
    "T36n1736_072:0572a14": "三上即遠公下。疏成遠公義。四亦可下。是疏",
    "T36n1736_072:0572a15": "別義。於中二。先正釋。後言如實下解妨。妨",
    "T36n1736_072:0572a16": "云。若義亦俗諦何名如實。答云。約如事實。",
    "T36n1736_072:0572a17": "三詞可知。四樂說中云正求與者。邪求不",
    "T36n1736_072:0572a18": "與。疏二廣顯中下。文前有三。初總釋十門。",
    "T36n1736_072:0572a19": "二言十者下。列名略釋。其十相名即是論文。",
    "T36n1736_072:0572a20": "謂字已下皆是疏釋。三然十中下。總就十中",
    "T36n1736_072:0572a21": "釋無礙義。言亦多以詞說於法樂說說義",
    "T36n1736_072:0572a22": "者。如第七大小乘相中。法知一乘義知諸",
    "T36n1736_072:0572a23": "乘。詞云說一切乘無差別。即同一乘。樂說",
    "T36n1736_072:0572a24": "云說一一乘無邊法。即同說諸乘意。疏今",
    "T36n1736_072:0572a25": "初自相有四下。此別釋。文三。初總標。次一",
    "T36n1736_072:0572a26": "生下別釋。後此自相下總結。二中然論諸段",
    "T36n1736_072:0572a27": "皆有三節。一總列四名。二總舉經帖。三重",
    "T36n1736_072:0572a28": "更牒釋。疏文之中。以論三段一一別配四",
    "T36n1736_072:0572a29": "無礙義。今初自相。論總列名云。一生法自",
    "T36n1736_072:0572b01": "相。二差別自相。三想堅固自相。四彼想差",
    "T36n1736_072:0572b02": "別自相。[0572b02] 疏。一生法自相者。論標名也。謂知",
    "T36n1736_072:0572b03": "色下疏釋。世法集起故名為生。自相門中",
    "T36n1736_072:0572b04": "辨此生法。名生自相。下三例然。疏二義者。",
    "T36n1736_072:0572b05": "差別自相者論立名。謂知下疏釋。即生法之",
    "T36n1736_072:0572b06": "中差別義也。十一處者。五根五境及法處所",
    "T36n1736_072:0572b07": "攝色也。上二義下。疏結前生後。然上諸義",
    "T36n1736_072:0572b08": "論無重釋。[0572b08] 疏。三想堅固自相者。是論立名。",
    "T36n1736_072:0572b09": "從起言下疏釋。即論重釋中意。論具牒釋",
    "T36n1736_072:0572b10": "第三句。經云。是中不壞說者。隨所覺諸相。",
    "T36n1736_072:0572b11": "隨彼彼眾生說法故。今疏中先釋想字。言",
    "T36n1736_072:0572b12": "亦以慧心取彼二種相故者。總釋。言慧心",
    "T36n1736_072:0572b13": "取者揀異凡想。一隨自所覺諸法者。即論隨",
    "T36n1736_072:0572b14": "所覺諸法相。二隨彼下。即釋隨彼彼眾生說",
    "T36n1736_072:0572b15": "法。從說無錯下以經成論。從論經下會",
    "T36n1736_072:0572b16": "通二經。[0572b16] 疏。四彼想差別者。是論立名。想義",
    "T36n1736_072:0572b17": "下。即疏釋亦論重釋中意。論云。次第不斷",
    "T36n1736_072:0572b18": "說者。次第不息無量眾多異名為堅固彼",
    "T36n1736_072:0572b19": "義故。疏文可知。令他愛樂亦樂說義。[0572b19] 疏。第",
    "T36n1736_072:0572b20": "二同相中論亦三節。謂列名經帖重釋。一同",
    "T36n1736_072:0572b21": "於前文中。初總標法義。二一一切法同相",
    "T36n1736_072:0572b22": "下別釋四義。此初知法先論立名謂字下。疏",
    "T36n1736_072:0572b23": "釋論無重釋。二中從同生滅下。疏釋論",
    "T36n1736_072:0572b24": "謂觀無常下即論重釋。論具云是中無常門",
    "T36n1736_072:0572b25": "入無我義中。第二同相。初智境界成。疏文",
    "T36n1736_072:0572b26": "有四。初釋是中無常門。二得入下釋入無",
    "T36n1736_072:0572b27": "我義中。三故無我下。釋第二同相初智境",
    "T36n1736_072:0572b28": "界成。四是則下。疏以義結。若準推無常門",
    "T36n1736_072:0572b29": "入初無性。亦是不生不滅是無常義。今以經",
    "T36n1736_072:0572c01": "中法尚自性即是常也。義明生滅是無常",
    "T36n1736_072:0572c02": "也。故以無常生滅是無性。常家義用。三詞四",
    "T36n1736_072:0572c03": "辯準此可知。[0572c03] 疏。第三行相論亦三節。疏亦",
    "T36n1736_072:0572c04": "先總分法義。一生行相者。論立名。次現法",
    "T36n1736_072:0572c05": "緣下疏釋論名。後設知下論重牒釋之意。",
    "T36n1736_072:0572c06": "疏中有二。先取意釋。論本文云。一一世現",
    "T36n1736_072:0572c07": "在世故。從故論云下。明引論釋。釋上一",
    "T36n1736_072:0572c08": "一現在之言。二已生下知義。先舉論。後設",
    "T36n1736_072:0572c09": "知下疏取義釋。具足論云。見過去未來世",
    "T36n1736_072:0572c10": "知現在世。彼菩薩智境界成。釋曰。疏文分",
    "T36n1736_072:0572c11": "二。先正取意釋。二是則下。結示上二。云何",
    "T36n1736_072:0572c12": "逆見過未知現在耶。見過去法謝未法未",
    "T36n1736_072:0572c13": "生則知現在。從未而生必當謝滅。三四可",
    "T36n1736_072:0572c14": "知。[0572c14] 疏。第四說相約本釋以分法義。即釋法",
    "T36n1736_072:0572c15": "等。次隨音隨心以分詞辯。別必帶總皆合",
    "T36n1736_072:0572c16": "有說。前三略無。疏第五智相。疏文有五。",
    "T36n1736_072:0572c17": "一分法義。二定境體。三辨通局。四辨其相。",
    "T36n1736_072:0572c18": "五指其源。今初既以法比分於法義下。約",
    "T36n1736_072:0572c19": "說淺深分詞樂說。比即類也。二然所知下",
    "T36n1736_072:0572c20": "定其境體。若例前後法比二智是所知境。",
    "T36n1736_072:0572c21": "經文既云以法智知差別不異。即是就能為",
    "T36n1736_072:0572c22": "無礙體。二諦為境。然法比約情智。二諦約",
    "T36n1736_072:0572c23": "事理。三又法比下辯二行通局。法比則通",
    "T36n1736_072:0572c24": "無礙則局。言故涅槃說者。證無礙智局。即",
    "T36n1736_072:0572c25": "第十六經梵行品廣說四無礙竟云。聲聞無",
    "T36n1736_072:0572c26": "四無礙。無三種法故。一者必須軟語。然",
    "T36n1736_072:0572c27": "後授法。二者必須&#x9E81;語。然後授法。三者不",
    "T36n1736_072:0572c28": "軟不&#x9E81;語。然後授法故。言聲聞設有少故",
    "T36n1736_072:0572c29": "名無者。是通妨難。即彼經中迦葉菩薩難云。",
    "T36n1736_072:0573a01": "若聲聞無者。何以如來說舍利弗等有四無",
    "T36n1736_072:0573a02": "礙。佛答意云。如四河入海。此之四河皆有",
    "T36n1736_072:0573a03": "無量水。而言等海者無有是處。即少故名",
    "T36n1736_072:0573a04": "無意也。次下又云。或得一得二三不得",
    "T36n1736_072:0573a05": "具四。故名為無。即其義也。從若就二智",
    "T36n1736_072:0573a06": "所觀下。結成通局。非唯法比通於大小。今",
    "T36n1736_072:0573a07": "無礙智所觀亦通大小。但能觀無礙局大乘",
    "T36n1736_072:0573a08": "耳。即以法無礙智知法知境及能知智。名",
    "T36n1736_072:0573a09": "法智知差別不異也。下三例然。四於大乘",
    "T36n1736_072:0573a10": "中下。正明大乘法比之相。即是釋文。於",
    "T36n1736_072:0573a11": "中二。先雙標法。比二法智觀如下。別",
    "T36n1736_072:0573a12": "釋四相。論云。一現見智。疏中先釋現見。後",
    "T36n1736_072:0573a13": "謂觀差別下。釋成現見所以。即論重釋中",
    "T36n1736_072:0573a14": "意。然論經云。以法無礙智知諸法差別不",
    "T36n1736_072:0573a15": "壞方便。釋曰。其不壞方便即今經不異。論重",
    "T36n1736_072:0573a16": "釋云。是中法智者。知諦差別不異方便法智",
    "T36n1736_072:0573a17": "差別不壞方便故。釋曰。其知諦差別。即釋",
    "T36n1736_072:0573a18": "經中知法差別。二諦不同名法差別。言不",
    "T36n1736_072:0573a19": "異方便者。釋不壞方便。從法智下重舉經",
    "T36n1736_072:0573a20": "帖。故取意云。差別二諦同如不異。同如即",
    "T36n1736_072:0573a21": "是不異所以。二比智即觀下。釋義無礙。比",
    "T36n1736_072:0573a22": "智二字是論。即觀下疏釋。亦即論中重釋之",
    "T36n1736_072:0573a23": "意。彼經云。以義無礙智以比智如實知諸",
    "T36n1736_072:0573a24": "法差別。釋曰。此與今文顛倒論重釋云。比",
    "T36n1736_072:0573a25": "智者。如實分別餘亦如是比知。如實諦差別",
    "T36n1736_072:0573a26": "可知。釋曰。以現所知類度諸法故。曰如",
    "T36n1736_072:0573a27": "是。疏中取意。其觀前能觀。如實分別之智。",
    "T36n1736_072:0573a28": "即如實分別。從類餘下釋論餘亦如是。從",
    "T36n1736_072:0573a29": "類何等下徵釋。比智如實諦差別知故。為",
    "T36n1736_072:0573b01": "順經中云差別如實故。如實在下差別即",
    "T36n1736_072:0573b02": "如實。正辨順上二諦同如。了二諦如即如",
    "T36n1736_072:0573b03": "實諦。知差別耳。細尋易見。三欲得方便智",
    "T36n1736_072:0573b04": "者。即論謂字下。釋證第一義名之為得。",
    "T36n1736_072:0573b05": "欲趣向證必假俗諦為方便故。論經云。",
    "T36n1736_072:0573b06": "以詞無礙智以世智正見故。知說法。論重",
    "T36n1736_072:0573b07": "釋中不釋此句。疏以相見道釋正見。言四",
    "T36n1736_072:0573b08": "得智。即論謂字下。取論意釋。論重釋云。第",
    "T36n1736_072:0573b09": "一義智方便者。非顛倒異。樂說應知。以論",
    "T36n1736_072:0573b10": "經云樂說無礙智以第一義智正方便說。故",
    "T36n1736_072:0573b11": "論牒之。疏中先釋論非顛倒。次故云下。結",
    "T36n1736_072:0573b12": "以經帖。後可以證下。釋論立名。疏餘如",
    "T36n1736_072:0573b13": "下。第五指其本源。論則可知。迴向即第六",
    "T36n1736_072:0573b14": "迴向十六智寶處明。彼說三心見道亦有法",
    "T36n1736_072:0573b15": "類。一內遣有情假緣智。二內遣諸法假緣智。",
    "T36n1736_072:0573b16": "三遍遣一切有情諸法假緣智。前二名法智",
    "T36n1736_072:0573b17": "各別緣故。後一名類智總合緣故。有說。十",
    "T36n1736_072:0573b18": "六心見道。自有二義。一依如智。二依上下",
    "T36n1736_072:0573b19": "諦。並如前說。然有部則時通處別。現智知",
    "T36n1736_072:0573b20": "於三世之法。名為時通。比智亦然。現智唯",
    "T36n1736_072:0573b21": "知欲界之法。比智知於上二界法。名為處",
    "T36n1736_072:0573b22": "別。若依經部成實論明。則處通時別。二智",
    "T36n1736_072:0573b23": "通知三界。名為處通。法智知於現在。比智",
    "T36n1736_072:0573b24": "知於過未。名為時別。成實十六無邊空處",
    "T36n1736_072:0573b25": "品中問。此定能緣何地。答此定緣一切地及",
    "T36n1736_072:0573b26": "滅道。問曰。有人言。諸無色定雖能緣滅。但",
    "T36n1736_072:0573b27": "緣比智分滅。不緣現智分滅。是事云何。答",
    "T36n1736_072:0573b28": "曰。緣一切滅。以現智緣現自在地滅。以",
    "T36n1736_072:0573b29": "比智緣餘滅道。亦是能緣一切。釋曰。現智",
    "T36n1736_072:0573c01": "即法智也。若依深密相續解脫經時處俱",
    "T36n1736_072:0573c02": "非定現見。見法名為現見智。知他方及他",
    "T36n1736_072:0573c03": "世名為比智。又更分別於一切現所知名現",
    "T36n1736_072:0573c04": "智。類度解者名為比智。故不可時處定也。",
    "T36n1736_072:0573c05": "俱舍即當第二十三。大同唯識。觀上下諦",
    "T36n1736_072:0573c06": "一十六心偈云。世第一無間。即緣欲界苦。",
    "T36n1736_072:0573c07": "生無漏法忍。忍次生法智。次緣餘界苦。生",
    "T36n1736_072:0573c08": "類忍類智。緣集滅道諦。各生四亦然。如是",
    "T36n1736_072:0573c09": "十六心。名聖諦現觀。此總有三種。謂見緣",
    "T36n1736_072:0573c10": "事別。釋曰。從世第一法無間。即緣欲界苦",
    "T36n1736_072:0573c11": "聖諦境。生無漏法。名苦法智忍。苦忍無間",
    "T36n1736_072:0573c12": "緣欲苦諦。次生法智名苦法智。此智無間",
    "T36n1736_072:0573c13": "次緣餘界苦聖諦境。有類智忍生名苦類",
    "T36n1736_072:0573c14": "智忍。此忍無間即緣此境。有類智生名苦",
    "T36n1736_072:0573c15": "類智。如緣苦諦。餘三亦然。有十六心言",
    "T36n1736_072:0573c16": "苦法忍者。苦是苦諦法忍。緣苦法名苦法",
    "T36n1736_072:0573c17": "忍。果是等流智唯無漏。為顯此忍亦唯無",
    "T36n1736_072:0573c18": "漏。舉後等流以為標別。故忍名智者從果",
    "T36n1736_072:0573c19": "為名。如苦果樹樹非苦果。從果得名。故",
    "T36n1736_072:0573c20": "云智忍餘可例知。言現觀者。現前觀聖",
    "T36n1736_072:0573c21": "諦故。言有三者。一見現觀即無漏慧。見諦",
    "T36n1736_072:0573c22": "分明故。二緣現觀。此無漏慧及慧相應心心",
    "T36n1736_072:0573c23": "所法。同一所緣故。三事現觀。謂前相應及餘",
    "T36n1736_072:0573c24": "俱有同一事業故。餘俱有者。謂道共戒及生",
    "T36n1736_072:0573c25": "等四相俱有因。故名俱有也。餘廣如彼。",
    "T36n1736_072:0573c26": "疏第六無我慢中。言約真俗者。通就三乘",
    "T36n1736_072:0573c27": "二諦明之。故世諦中歷三乘法詞及樂說。",
    "T36n1736_072:0573c28": "但總別分之。疏迷蘊著積聚我者。以聚生",
    "T36n1736_072:0573c29": "門種族是蘊處界義故。迷積聚為蘊。謂有",
    "T36n1736_072:0574a01": "我人。亦謂聚色以為色蘊等。次言迷界著",
    "T36n1736_072:0574a02": "異因我者。約法我說六根六塵生識。正因",
    "T36n1736_072:0574a03": "因各異故。有此法我若外道計中。有人我",
    "T36n1736_072:0574a04": "以為異因。使知塵等。言迷處著欲我者。",
    "T36n1736_072:0574a05": "迷於六入。根塵相順眼見色等。遂生貪著",
    "T36n1736_072:0574a06": "則有法我。或謂神我於中能著。猶如一人",
    "T36n1736_072:0574a07": "在於六向見色聞聲等。言迷諦等者。",
    "T36n1736_072:0574a08": "迷於四諦十二因緣。皆謂以因能作果故。",
    "T36n1736_072:0574a09": "人我可知故。疏雙結。並是法我亦通人我。",
    "T36n1736_072:0574a10": "[0574a10] 疏。今隨順下上辨所遣之病。即是我慢。此下",
    "T36n1736_072:0574a11": "辨能遣之藥。即是無我觀世緣生故無有",
    "T36n1736_072:0574a12": "實。無實即實為第一義故。上六地論云隨",
    "T36n1736_072:0574a13": "順觀察世諦。即入第一義。從故蘊界等",
    "T36n1736_072:0574a14": "下。結成蘊等為智之境。第七大小乘相者。",
    "T36n1736_072:0574a15": "知實為法知權為義。會三歸一為詞。開",
    "T36n1736_072:0574a16": "方便門為樂說。言唯一事實者。即法華第",
    "T36n1736_072:0574a17": "一云。唯此一事實。餘二則非真。二中順機",
    "T36n1736_072:0574a18": "說權即是義意。三中三乘同歸一實者。亦第",
    "T36n1736_072:0574a19": "一經云。舍利弗。當知諸佛語無異。於佛",
    "T36n1736_072:0574a20": "所說法當生大信力。世尊法久後要當說",
    "T36n1736_072:0574a21": "真實。告諸聲聞眾及求緣覺乘。我令脫苦",
    "T36n1736_072:0574a22": "縛逮得涅槃者。佛以方便力。示以三乘",
    "T36n1736_072:0574a23": "教。眾生起處著引之令得出。又第三經云。",
    "T36n1736_072:0574a24": "汝等所行是菩薩道。漸漸修學悉當成佛。三",
    "T36n1736_072:0574a25": "周之經。皆是會三方便歸一真實。言解脫",
    "T36n1736_072:0574a26": "相中無差別者。第三經。藥草喻品云。如來",
    "T36n1736_072:0574a27": "知是一相一味之法。所謂解脫相離相滅相",
    "T36n1736_072:0574a28": "究竟涅槃常寂滅相。終歸於空。即解脫中無",
    "T36n1736_072:0574a29": "差別也。又第二經云。但離虛妄名為解脫。",
    "T36n1736_072:0574b01": "其實未得一切解脫。則一切解脫三乘同歸",
    "T36n1736_072:0574b02": "也。[0574b02] 疏。法華云下。釋成上論。亦方便品先",
    "T36n1736_072:0574b03": "有一偈云。舍利弗。當知鈍根小智人著相憍",
    "T36n1736_072:0574b04": "慢者。不能信是法。釋曰。此偈則明如來",
    "T36n1736_072:0574b05": "有畏。畏其謗故。次即云。今我喜無畏。於",
    "T36n1736_072:0574b06": "諸菩薩中正直捨方便。但說無上道。[0574b06] 疏。即",
    "T36n1736_072:0574b07": "開方便門者。開方便有二義。一於一佛乘分",
    "T36n1736_072:0574b08": "別說三。名之為開。即初施權故。信解品末",
    "T36n1736_072:0574b09": "云。隨諸眾生宿世善根。又知成熟未成熟",
    "T36n1736_072:0574b10": "者。種種籌量分別知已。於一乘道隨宜說",
    "T36n1736_072:0574b11": "三等是也。二開者。開除開發故。第四經云。",
    "T36n1736_072:0574b12": "此經開方便門示真實相。斯即說三為方",
    "T36n1736_072:0574b13": "便名之為開也。然皆為一事下疏是也。第",
    "T36n1736_072:0574b14": "一經云。我此九部法隨順眾生說。入大乘",
    "T36n1736_072:0574b15": "為本。以故說是經。亦即長行中云。諸佛世",
    "T36n1736_072:0574b16": "尊唯以一大事因緣故出現於世。又云。舍",
    "T36n1736_072:0574b17": "利弗諸佛如來但教化菩薩。諸有所作常為",
    "T36n1736_072:0574b18": "一事。唯以佛之知見示悟眾生。即其文也。",
    "T36n1736_072:0574b19": "故引論明隨順解脫。即方便多門皆順解",
    "T36n1736_072:0574b20": "脫也。第八菩薩地相者。說地體為法地相",
    "T36n1736_072:0574b21": "為義。三詞者。說相不違體。四樂說者。說",
    "T36n1736_072:0574b22": "相隨機。此之體相即證教。二道亦即前義說。",
    "T36n1736_072:0574b23": "二大亦即不可說及可說義。總收一品之意。",
    "T36n1736_072:0574b24": "廣如本分及請分中。[0574b24] 疏。一智相下。即前釋",
    "T36n1736_072:0574b25": "法無礙。上句論標名。從一切下牒經解釋。",
    "T36n1736_072:0574b26": "有兩重徵釋。何者下此微法體。即經法行智",
    "T36n1736_072:0574b27": "行。後徵法智何以名菩薩行。答意可知。故",
    "T36n1736_072:0574b28": "經云下雙舉經論以帖。言論云觀智說者。",
    "T36n1736_072:0574b29": "論具云。是中一切菩薩行者。法行智行是現",
    "T36n1736_072:0574c01": "觀智說故。疏斯則異前。義大者顯義無礙。",
    "T36n1736_072:0574c02": "即是說大。前法無礙是義大也。三中巧說十",
    "T36n1736_072:0574c03": "地者。釋方便言。從授與眾生下。釋無差",
    "T36n1736_072:0574c04": "別言乃有二意。一稱機不倒為無差別。二",
    "T36n1736_072:0574c05": "不違證道為無差別。如鳥跡合空。疏九如",
    "T36n1736_072:0574c06": "來地相中。以始本無二釋一念者。以起信",
    "T36n1736_072:0574c07": "云謂一念相應慧無明頓盡。名一切種智。",
    "T36n1736_072:0574c08": "言一念相應者。即始覺與本覺相應故。彼",
    "T36n1736_072:0574c09": "論云。如菩薩地盡滿足方便一念相應故。覺",
    "T36n1736_072:0574c10": "心初起心無初相。以遠離微細念故。得見",
    "T36n1736_072:0574c11": "心性心即常住。名究竟覺。正是始本無二",
    "T36n1736_072:0574c12": "相也。次上論釋本覺竟云。何以故本覺義",
    "T36n1736_072:0574c13": "者。對始覺義。說以始覺者。即同本覺。又云。",
    "T36n1736_072:0574c14": "若得無念者則知心相。生住異滅以無念",
    "T36n1736_072:0574c15": "等故。而實無有始覺之異。以四相俱時而",
    "T36n1736_072:0574c16": "有皆無自立。本來平等同一覺故。故以始",
    "T36n1736_072:0574c17": "覺同於本覺。無復始本之異。為一念相應。",
    "T36n1736_072:0574c18": "亦是一念頓覺一切法故。故淨名云。一念",
    "T36n1736_072:0574c19": "知一切法。是道場成就一切智故。餘並可",
    "T36n1736_072:0574c20": "知。第十作住持相中。約就能所以分法",
    "T36n1736_072:0574c21": "義。亦是總別。總知如來所轉法輪名法。別",
    "T36n1736_072:0574c22": "知八萬四千差別為義。而前意義長故。[0574c22] 疏。",
    "T36n1736_072:0574c23": "但舉一意詞及樂說同體義分。依前法義",
    "T36n1736_072:0574c24": "起說名詞。詞中差別說為樂說。疏隨自意等",
    "T36n1736_072:0574c25": "者。論主但云語者能說法故。疏以涅槃意",
    "T36n1736_072:0574c26": "明如來說法不出三語。即三十五迦葉品中",
    "T36n1736_072:0574c27": "因說。若言眾生定有佛性。名為執著。若言",
    "T36n1736_072:0574c28": "定無是則妄語。便云。如我說十二部經。或",
    "T36n1736_072:0574c29": "隨自意語等。初會已引。今更略示。如五百",
    "T36n1736_072:0575a01": "比丘各說身因問佛。佛言我為欲界眾生。",
    "T36n1736_072:0575a02": "說父母以為身因。結云是名隨自意語。次",
    "T36n1736_072:0575a03": "云。如答把吒長者問。瞿曇知幻應是幻人。",
    "T36n1736_072:0575a04": "佛乃反問汝識王舍城中氣噓旃陀羅不。答",
    "T36n1736_072:0575a05": "云我知。佛言。汝知旃陀羅。而非旃陀羅。我",
    "T36n1736_072:0575a06": "知幻者豈是幻人。結云是名隨他意語。次",
    "T36n1736_072:0575a07": "言世智說有我。亦說有世智。說無我亦",
    "T36n1736_072:0575a08": "說無。是隨自他語等。十力已下轉法輪之德。",
    "T36n1736_072:0575a09": "言上皆一切智智下結釋經文。是佛現覺故",
    "T36n1736_072:0575a10": "為說德。第三法師成就。於正顯中二。初一",
    "T36n1736_072:0575a11": "總科。二則前下料揀。於中三。一二分分別。",
    "T36n1736_072:0575a12": "二又前下對釋標文。三於此下攝位分別。疏",
    "T36n1736_072:0575a13": "今初先列下文三。初總出意。次初三下總",
    "T36n1736_072:0575a14": "科。後一義持下別釋。然以人望法十皆所",
    "T36n1736_072:0575a15": "持。約三業中亦有能所。初三意中義教所",
    "T36n1736_072:0575a16": "持。三是能知身業。三中通能所攝。而初二",
    "T36n1736_072:0575a17": "以正報攝。後一以依報攝。後四口中七以",
    "T36n1736_072:0575a18": "教攝。八以辯九十所說深廣。九無盡樂說",
    "T36n1736_072:0575a19": "深說者。深約契理何有盡時餘可知。第",
    "T36n1736_072:0575a20": "十法雲地。初來意有三。初引瑜伽。唯攝第",
    "T36n1736_072:0575a21": "九於中先明九地所能。次而未下明前地",
    "T36n1736_072:0575a22": "不能。則是舉劣顯勝。後今精勤下顯此地",
    "T36n1736_072:0575a23": "之能。即舉勝揀劣。二論云下引本論通",
    "T36n1736_072:0575a24": "攝前九。故云於九地中非第九也。已作淨",
    "T36n1736_072:0575a25": "佛國土即第八地。及化眾生即第九地。既通",
    "T36n1736_072:0575a26": "前九而偏語八九者。後三通無功用故舉",
    "T36n1736_072:0575a27": "揀異。又八多約身。九多約口。今云智",
    "T36n1736_072:0575a28": "滿多約意業。故勝於前。言智覺滿者。智",
    "T36n1736_072:0575a29": "度圓故。菩薩地盡故。三又一乘下。唯對後",
    "T36n1736_072:0575b01": "三。以後三地皆一乘故。亦成前義。疏次釋",
    "T36n1736_072:0575b02": "名下文分為三。初總標。二雲者下開釋。三",
    "T36n1736_072:0575b03": "然諸釋下總結。二中四。一釋雲。二約法下釋",
    "T36n1736_072:0575b04": "法。三空亦下影出如空以標名。雖無釋",
    "T36n1736_072:0575b05": "有空故。四攝大乘下。以諸經論釋上空",
    "T36n1736_072:0575b06": "雲。總有九釋兼攝論。三義成十一義。一",
    "T36n1736_072:0575b07": "引攝論。二金光明。三唯識。四瑜伽。五無性。",
    "T36n1736_072:0575b08": "六真諦。七莊嚴。八十住。九重引瑜伽。今初",
    "T36n1736_072:0575b09": "攝論釋有三義。此即第一義從此喻含水",
    "T36n1736_072:0575b10": "義下疏釋彼論。此句即疏從總緣一切下。",
    "T36n1736_072:0575b11": "無性釋論彼釋具云。由得總緣一切法智總",
    "T36n1736_072:0575b12": "緣一切契經等。不離真如。此一切法共相",
    "T36n1736_072:0575b13": "境界智。譬如大雲陀羅尼門三摩地門。猶如",
    "T36n1736_072:0575b14": "淨水智能藏彼。如雲含水。有能生彼勝功",
    "T36n1736_072:0575b15": "德故。釋曰。共相境智者。雲與空合如智與",
    "T36n1736_072:0575b16": "境冥。又共相即是總釋之義。今疏取其要",
    "T36n1736_072:0575b17": "言。釋彼本論義已盡矣。疏又云。譬如大雲",
    "T36n1736_072:0575b18": "能覆下。即攝論第二義。從此喻覆空下。疏",
    "T36n1736_072:0575b19": "釋彼論。從即以前智下。取無性意釋。彼",
    "T36n1736_072:0575b20": "釋具云。又如大雲覆隱虛空。如是總緣一",
    "T36n1736_072:0575b21": "切法智。覆隱如空廣大充遍惑智二障。言覆",
    "T36n1736_072:0575b22": "隱者。隔義斷義。疏又云於法身下。攝論第三",
    "T36n1736_072:0575b23": "義。從此有二義下。疏釋亦取無性意。無性",
    "T36n1736_072:0575b24": "釋此云。又如大雲澍清冷水充滿虛空。如",
    "T36n1736_072:0575b25": "是總緣一切法。智出無量殊勝功德。充滿",
    "T36n1736_072:0575b26": "所依法身。釋曰。彼言雖多疏以收盡。次四",
    "T36n1736_072:0575b27": "可知。[0575b27] 疏。真諦三藏下六引真諦。於中先",
    "T36n1736_072:0575b28": "言虛空喻三法身者。譬如虛空空有三義。",
    "T36n1736_072:0575b29": "一容受義。譬如自性法身不礙生死。二無",
    "T36n1736_072:0575c01": "邊義。譬如顯了法身。謂雖得顯了猶未究",
    "T36n1736_072:0575c02": "竟如空。有清淨處有塵霧處。如道內法",
    "T36n1736_072:0575c03": "身遍解惑中道也。三清淨無塵霧義。譬如",
    "T36n1736_072:0575c04": "聖果法身。言雲喻三道之智者。即智慧如",
    "T36n1736_072:0575c05": "大雲。譬如如智有其三義。一道前性得。二",
    "T36n1736_072:0575c06": "道內修得。三道後至得。文言遍者。性得如",
    "T36n1736_072:0575c07": "如智遍如如理。滿者修得如如智滿如如理。",
    "T36n1736_072:0575c08": "覆者至得如如智覆如如理。境智相稱雲即",
    "T36n1736_072:0575c09": "是雨。雨有三義。一能除塵。謂道前自性智",
    "T36n1736_072:0575c10": "清淨無染義。二能洗垢道內滅除惡業。三能",
    "T36n1736_072:0575c11": "生萌芽。道後能生如如萌芽。又虛空如法",
    "T36n1736_072:0575c12": "身雲如應身。[0575c12] 疏。此法喻亦齊下。二疏斷得",
    "T36n1736_072:0575c13": "失。先取。後似非經意下奪之。謂若如上釋。",
    "T36n1736_072:0575c14": "道前應得法雲之名。名既此立故。似非經",
    "T36n1736_072:0575c15": "意而言似者。以約理可通故。謂道前雖",
    "T36n1736_072:0575c16": "有雲義。三義未足不得此名。十地位滿方",
    "T36n1736_072:0575c17": "得名耳。此則可通故云似也。[0575c17] 疏。莊嚴論",
    "T36n1736_072:0575c18": "下。七引莊嚴。先引論。此從法下疏釋。十住",
    "T36n1736_072:0575c19": "論第一瑜伽又意下。第九重引瑜伽。先舉",
    "T36n1736_072:0575c20": "論。從是則密雲不雨下疏釋。即周易小畜",
    "T36n1736_072:0575c21": "卦語。易云。小畜亨密雲不雨。自我西郊。彖",
    "T36n1736_072:0575c22": "曰。小畜柔得位而上下應之。曰小畜健而",
    "T36n1736_072:0575c23": "巽。剛中而志行乃亨。密雲不雨上往也。自",
    "T36n1736_072:0575c24": "我西郊施未行也。釋曰。彼況文王當紂之",
    "T36n1736_072:0575c25": "時。身為西伯有君之德。猶如密雲。未有",
    "T36n1736_072:0575c26": "君位德未施行。猶如不雨。今況十地含佛",
    "T36n1736_072:0575c27": "之德。未等正覺故云含德而已。[0575c27] 疏。所覆下",
    "T36n1736_072:0575c28": "即第三離障。於中四。一標。二謂於下能障",
    "T36n1736_072:0575c29": "名體。三此障下所障之業。四斯即下。斷愚",
    "T36n1736_072:0576a01": "證理成行得果。文並可知。疏第二正說",
    "T36n1736_072:0576a02": "中。疏文有二。一依論總科便以疏釋二。後",
    "T36n1736_072:0576a03": "之二分下。料揀於中三。初料揀論次。若",
    "T36n1736_072:0576a04": "依前下以經對論。後六中下對於三心。[0576a04] 疏。",
    "T36n1736_072:0576a05": "即九地自分行者。則顯後二相是勝進行。",
    "T36n1736_072:0576a06": "[0576a06] 疏。真如是佛行處者。今此九地入向十地。何",
    "T36n1736_072:0576a07": "名入如來所行。答十地同佛境相應故。[0576a07] 疏。七",
    "T36n1736_072:0576a08": "地盡至入相者。即經名為得下。經文十地學",
    "T36n1736_072:0576a09": "窮名為地盡。依行得證說為至入。第二三",
    "T36n1736_072:0576a10": "昧分別中。九定離八種垢者。六七合故下。",
    "T36n1736_072:0576a11": "疏一一結之。若從上科八中前七自分後一",
    "T36n1736_072:0576a12": "勝進。前中前六自利。後一利他。前中前五法",
    "T36n1736_072:0576a13": "身行。後一攝淨土行。前中三。一解二行三",
    "T36n1736_072:0576a14": "成德。[0576a14] 疏。不與惑俱者。釋無垢義。然就總開",
    "T36n1736_072:0576a15": "別皆帶無垢。無垢即不與惑俱故。初句示",
    "T36n1736_072:0576a16": "其帶。總云不與惑俱。疏下三成德者。即身口",
    "T36n1736_072:0576a17": "意密也。初放光中疏雙就身智二光。正意在",
    "T36n1736_072:0576a18": "身。[0576a18] 疏。上句無量則盡法界之疆域者。即經",
    "T36n1736_072:0576a19": "虛空界廣大三昧。此同自受用剎。下句窮國",
    "T36n1736_072:0576a20": "土之體性。即法性土此能窮究。第三受位分",
    "T36n1736_072:0576a21": "自有十相者。文中法喻合結。一如世之華",
    "T36n1736_072:0576a22": "上者。為主菩薩之華大寶故上。二廣大為",
    "T36n1736_072:0576a23": "量。三事則眾寶間錯故勝。法則眾德為嚴亦",
    "T36n1736_072:0576a24": "如上說。有同時具足相應廣狹自在一多相",
    "T36n1736_072:0576a25": "容等德故。四法界智地為生處故。五因如",
    "T36n1736_072:0576a26": "種植。六成如出水。七第一相。然華有三",
    "T36n1736_072:0576a27": "時之異。一華而未敷。二處中盛時。三彫而",
    "T36n1736_072:0576a28": "將落。今非初後正處中盛時。正觀普照等",
    "T36n1736_072:0576a29": "彼流光。法界現事如開。菡萏披敷見蓮華",
    "T36n1736_072:0576b01": "實。雙美事理昭著權實開榮。八世之蓮華人",
    "T36n1736_072:0576b02": "德感故。今此之華出世德感。九&#x7460;璃為淨栴",
    "T36n1736_072:0576b03": "檀為樂。瑪瑙為我檀金為常。四德為體。十",
    "T36n1736_072:0576b04": "智光圓照照如來藏。教網遐張為莊嚴也。",
    "T36n1736_072:0576b05": "[0576b05] 疏。同聲相應者。即周易乾卦文言之語。易",
    "T36n1736_072:0576b06": "云。同聲相應同氣相求。水流濕火就燥。雲",
    "T36n1736_072:0576b07": "從龍風從虎。聖人作而萬物&#x89A9;。本乎天者",
    "T36n1736_072:0576b08": "親其上。本乎地者親其下。亦各從其類",
    "T36n1736_072:0576b09": "也。今取同位故曰同聲。同謂何能有相益。",
    "T36n1736_072:0576b10": "顯如世朋友互相成益故下。彼光照此此",
    "T36n1736_072:0576b11": "增智力。今此照彼益彼何疑。疏若約教相",
    "T36n1736_072:0576b12": "者。顯有二意。前約教相。人之所賤莫過於",
    "T36n1736_072:0576b13": "足。人之所貴莫過於頂。頂光入足故。顯敬深。",
    "T36n1736_072:0576b14": "二若約證下自有二意。文乃有三。一頂光入",
    "T36n1736_072:0576b15": "足。顯此菩薩入他佛境。二故論下引證。三顯",
    "T36n1736_072:0576b16": "證佛境。即自證故者。是第二意入自佛境因",
    "T36n1736_072:0576b17": "圓趣果故。論言平等攝者。此有二意。一如",
    "T36n1736_072:0576b18": "來下攝足收其光。菩薩上攝光入佛境云平",
    "T36n1736_072:0576b19": "等攝。二入他佛境即入自境。自他佛境無二",
    "T36n1736_072:0576b20": "體故云平等攝。是以處中引論。證上證下第",
    "T36n1736_072:0576b21": "一平等。下疏自具而約二光以明相攝。謂菩",
    "T36n1736_072:0576b22": "薩頂光入足。佛光入頂。今但入足已顯相攝。",
    "T36n1736_072:0576b23": "餘可知也。第四至同聲相應文中有四。一總",
    "T36n1736_072:0576b24": "顯相應之由。二表內下釋德相放光之由。三",
    "T36n1736_072:0576b25": "又上下對前會釋。四德圓下釋光名號。疏。",
    "T36n1736_072:0576b26": "於中十業者。以文顯故。疏不指經。若欲",
    "T36n1736_072:0576b27": "指者。二無數下是。三示現下。四開悟下。五",
    "T36n1736_072:0576b28": "周遍下。六滅除下。七隱蔽下。八示一切下。",
    "T36n1736_072:0576b29": "九如是下。十示現下是。疏若約化相者。疏但",
    "T36n1736_072:0576c01": "有二。初身光入菩薩色身之頂。但為化相。",
    "T36n1736_072:0576c02": "即上收下就實約義。中曲復有二。一約相",
    "T36n1736_072:0576c03": "顯實。即諸佛智光入菩薩心頂。二直就實",
    "T36n1736_072:0576c04": "論。自智已圓當成之果顯在心源。是故結",
    "T36n1736_072:0576c05": "云果成在已。論云下引證。謂菩薩下疏釋。",
    "T36n1736_072:0576c06": "言亦因收果者。上義佛果下收菩薩。今菩薩",
    "T36n1736_072:0576c07": "頂收得佛光耳。上釋迭互攝受入則下釋",
    "T36n1736_072:0576c08": "平等攝受。[0576c08] 疏。初喻隨何身者。即經云如轉",
    "T36n1736_072:0576c09": "輪聖王所生太子。母是正后身相具足是也。",
    "T36n1736_072:0576c10": "然論經云玉女寶所生。準智論玉女寶不",
    "T36n1736_072:0576c11": "生。乃是一說。準薩遮尼犍子經第三云。千",
    "T36n1736_072:0576c12": "子皆玉女生。彼名夫人寶餘則可知。[0576c12] 疏。隨",
    "T36n1736_072:0576c13": "所得位者。然論釋云。此菩薩同得位時名為",
    "T36n1736_072:0576c14": "善住。遠公有二釋。一明同上王子得位時。",
    "T36n1736_072:0576c15": "二同佛得位時。"
}