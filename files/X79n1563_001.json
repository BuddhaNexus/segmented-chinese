{
    "X79n1563_001:0657a03": " 大光明藏序",
    "X79n1563_001:0657a05": "冲虗道人史　彌遠　撰",
    "X79n1563_001:0657a06": "橘洲老人蜀英也。有奇才能屬文。語輒驚人。一日忽",
    "X79n1563_001:0657a07": "棄所業。參上乘于諸方。後造妙喜室中決了大事。犇",
    "X79n1563_001:0657a08": "軼絕塵如空群之月題也。先父文魏王去玄鶴之鼎。",
    "X79n1563_001:0657a09": "一見喜動眉睫。自是文交道契。相羊于東湖山水之",
    "X79n1563_001:0657a10": "間。煙雲沙鳥外。意甚適焉。就南郭洲中央築淨院安",
    "X79n1563_001:0657a11": "之。以尚其賢。遶舍樹萬橘。因自號。每一過庭。聞其講",
    "X79n1563_001:0657a12": "明則心目通曉。當時兄弟亦樂從之誨飭砥礪。冀時",
    "X79n1563_001:0657a13": "有所自立。於以夙興夜寐。恐不能盡其術。洎僕入",
    "X79n1563_001:0657a14": "侍。其主仗錫已。甞遣書來。曰氷崖絕壑之地。無所用",
    "X79n1563_001:0657a15": "心。欲以平生所習。自先師傳法而至二十八世菩提",
    "X79n1563_001:0657a16": "達磨。迄于震旦五祖師而下。具大眼目者。一一發明",
    "X79n1563_001:0657a17": "之。如史法也。命之曰傳灯大光明藏。又得空文二禪",
    "X79n1563_001:0657a18": "人相與討論。他日就緒。抱書以歸。先求印可。已而以",
    "X79n1563_001:0657a19": "母喪西邁。及再出關未幾。不起仗錫之席即入三昧。",
    "X79n1563_001:0657a20": "後因其弟可宣得覽其書。且讀且懷。而筆力簡古。謂",
    "X79n1563_001:0657a21": "正宗甚詳。皆鞭策後昆之法也。惜乎世放。不成大全。",
    "X79n1563_001:0657a22": "吁嗟。橘洲老人生天地間。可謂不負於佛祖而負於",
    "X79n1563_001:0657a23": "時矣。後之學佛者有能[門@免]此。即飲倉公上池水。洞見",
    "X79n1563_001:0657a24": "佛祖肺肝。要見橘洲則尚餘三舍。僕作此說。政如張",
    "X79n1563_001:0657b01": "無盡所謂金剛王寶劒云耳。嘉定丙子六月上澣。",
    "X79n1563_001:0657b05": "大光明藏。橘洲曇少雲秉史筆勾索佛祖機緣。摭而",
    "X79n1563_001:0657b06": "為書。使學者詳其旨歸。於宗門非小補也。然後人傳",
    "X79n1563_001:0657b07": "寫。爭寶之而真贗相半。四明明禪人校定元本。刊行",
    "X79n1563_001:0657b08": "須得同志之士與賢士大夫相助發揮之。重說偈曰。",
    "X79n1563_001:0657b09": "　佛祖親傳真命脉　　橘洲筆底發淵源",
    "X79n1563_001:0657b10": "　郁乎光燄十萬丈　　只貴知音一印傳",
    "X79n1563_001:0657b11": "寶祐乙卯自恣日　徑山石谿　心月　書",
    "X79n1563_001:0657b15": "徑山明書記持傳燈大光明藏并石谿老子疏語。扣",
    "X79n1563_001:0657b16": "知音刊行。不揣荒蕪。見義勇為。迅筆野語以壯其志",
    "X79n1563_001:0657b17": "云。",
    "X79n1563_001:0657b18": "　佛祖單傳無盡燈　　分輝百億愈晶明",
    "X79n1563_001:0657b19": "　曇孫饒舌添光采　　共力流通正眼睛",
    "X79n1563_001:0657b20": "靈洞護國遠孫無門　慧開　贊成",
    "X79n1563_001:0657c04": "橘洲作大光明藏。其製如史斷遺手澤五十餘年。傳",
    "X79n1563_001:0657c05": "者多贗。石溪老俾四明竹窻禪人校訂刊行。已刊四",
    "X79n1563_001:0657c06": "分之一。余未免說偈勉其早成就。開發人天。為大地",
    "X79n1563_001:0657c07": "在迷之人。豈小補哉。",
    "X79n1563_001:0657c08": "景亥長至前兩日無所周　得住　皇恐。",
    "X79n1563_001:0657c09": "　默說當陽已發輝　　羅紋結角罕曾知",
    "X79n1563_001:0657c10": "　少雲枝上生枝節　　播土揚塵無了時",
    "X79n1563_001:0657c11": "讚曰。三尊宿所勉如糞金鑿道。其意遠哉。",
    "X79n1563_001:0657c15": "竹院三十年熏灼之功而成此書。可謂祖庭龜鑑。人",
    "X79n1563_001:0657c16": "或以未完。竊有己論之譏。可為文字式非祖師意也。",
    "X79n1563_001:0657c17": "吁。世無九方臯難識千里驥。時無刖足人孰辦連城",
    "X79n1563_001:0657c18": "璧。是書之作也。發明佛祖事業。槩舉則有二十四門。",
    "X79n1563_001:0657c19": "一則明門戶家世。二則明付受委託。三則明祖父氣",
    "X79n1563_001:0657c20": "分。四則明囦辯廣略。五則明明修竊發。六則明超宗",
    "X79n1563_001:0657c21": "軼量。七則明全機正用。八則明朋友箴規。九則明妙",
    "X79n1563_001:0657c22": "叶敲唱。十則明格物副機。十一明毫釐間隔。十二明",
    "X79n1563_001:0657c23": "露智絕待。又共十二者。一則識鑑先導。二則擿伏全",
    "X79n1563_001:0657c24": "器。三則望氣求嗣。四則安禍就難。五則摧邪救弊。六",
    "X79n1563_001:0658a01": "則外氣感動。七則固護密因。八則年譜先後。九則妙",
    "X79n1563_001:0658a02": "悟遲速。十則風土休戚。十一規正師法。十二溫養應",
    "X79n1563_001:0658a03": "化。今諸方拈提代別者。特其妙叶敲唱一門。於二十",
    "X79n1563_001:0658a04": "三門則有缺如。蒙頃依徑山。因閱化城手澤。感激流",
    "X79n1563_001:0658a05": "涕。患成浸滅。遂取諸家所錄參合。自長生之後。滅翁",
    "X79n1563_001:0658a06": "補集。筆力骫骳。聞見既久。不敢輕去。亦與編次。持以",
    "X79n1563_001:0658a07": "白佛海老人與說偈印可。使之流通因循至今。會同",
    "X79n1563_001:0658a08": "道周無所携見。",
    "X79n1563_001:0658a09": "寬湖先生趙公。公以魁偉英妙之姿。天縱神[聿干+(恭共)]。展卷",
    "X79n1563_001:0658a10": "符契。慨施鋟梓。方成鄙志。豈非道因器傳而事與時",
    "X79n1563_001:0658a11": "相假哉。謹識歲月併摭所見為綱目云。咸淳改元結",
    "X79n1563_001:0658a12": "制後七日四明比丘　(紹明)　書于鳳山陳寺之客",
    "X79n1563_001:0658a13": "櫩。",
    "X79n1563_001:0658a17": "大光明藏目錄",
    "X79n1563_001:0658a19": "卷上",
    "X79n1563_001:0658a20": "　　　七佛",
    "X79n1563_001:0658a21": "　毗婆尸佛　尸棄佛",
    "X79n1563_001:0658a22": "　毗舍浮佛　拘留孫佛",
    "X79n1563_001:0658a23": "　拘那含牟尼佛　迦葉佛",
    "X79n1563_001:0658a24": "　釋迦文佛",
    "X79n1563_001:0658b01": "　　　西竺二十八祖",
    "X79n1563_001:0658b02": "　初祖迦葉尊者　二祖阿難尊者",
    "X79n1563_001:0658b03": "　三祖商那和修尊者",
    "X79n1563_001:0658b04": "　四祖優波毱多尊者(旁出一人末田底迦尊者)",
    "X79n1563_001:0658b05": "　五祖提多迦尊者　六祖彌遮迦尊者",
    "X79n1563_001:0658b06": "　七祖婆須蜜尊者　八祖佛陀難提尊者",
    "X79n1563_001:0658b07": "　九祖伏陀蜜多尊者　十祖脇尊者",
    "X79n1563_001:0658b08": "　十一祖富那夜奢尊者　十二祖馬鳴尊者",
    "X79n1563_001:0658b09": "　十三祖迦毗摩羅尊者　十四祖龍樹尊者",
    "X79n1563_001:0658b10": "　十五祖迦那提婆尊者　十六祖羅睺羅多尊者",
    "X79n1563_001:0658b11": "　十七祖僧伽難提尊者　十八祖伽耶舍多尊者",
    "X79n1563_001:0658b12": "　十九祖鳩摩羅多尊者　二十祖闍夜多尊者",
    "X79n1563_001:0658b13": "　二十一祖婆修盤頭尊者　二十二祖摩拏羅尊者",
    "X79n1563_001:0658b14": "　二十三祖鶴勒那尊者　二十四祖師子尊者",
    "X79n1563_001:0658b15": "　二十五祖婆舍斯多尊者",
    "X79n1563_001:0658b16": "　二十六祖不如密多尊者",
    "X79n1563_001:0658b17": "　二十七祖般若多羅尊者",
    "X79n1563_001:0658b18": "　二十八祖達磨尊者",
    "X79n1563_001:0658b19": "　　　震旦祖師",
    "X79n1563_001:0658b20": "　初祖菩提達磨大師　二祖慧可大師",
    "X79n1563_001:0658b21": "　三祖僧璨大師　四祖道信大師",
    "X79n1563_001:0658b22": "　五祖弘忍大師",
    "X79n1563_001:0658b23": "四祖道信大師嗣法",
    "X79n1563_001:0658b24": "　金陵法融禪師",
    "X79n1563_001:0658c01": "法融禪師嗣法",
    "X79n1563_001:0658c02": "　二世智嵓禪師　三世慧方禪師",
    "X79n1563_001:0658c03": "　四世法持禪師　五世智威禪師",
    "X79n1563_001:0658c04": "　六世慧忠國師",
    "X79n1563_001:0658c05": "智威禪師嗣法",
    "X79n1563_001:0658c06": "　宣州安國寺玄挺禪師　舒州天柱山崇慧禪師",
    "X79n1563_001:0658c07": "　杭州徑山道欽禪師　杭州鳥窠道林禪師",
    "X79n1563_001:0658c08": "五祖一世旁出",
    "X79n1563_001:0658c09": "　北宗神秀禪師　嵩岳慧安國師",
    "X79n1563_001:0658c10": "　袁州蒙山道明禪師",
    "X79n1563_001:0658c11": "河北神秀禪師嗣法",
    "X79n1563_001:0658c12": "　五臺山匡万禪師　河中府條山智禪師",
    "X79n1563_001:0658c13": "　兖州降魔藏禪師　廣州道樹禪師",
    "X79n1563_001:0658c14": "　淮南都梁山全植禪師",
    "X79n1563_001:0658c15": "前嵩岳慧安國師嗣法",
    "X79n1563_001:0658c16": "　洛京福先寺仁儉禪師　嵩岳破竈墮和尚",
    "X79n1563_001:0658c17": "　嵩岳元珪禪師",
    "X79n1563_001:0658c18": "前嵩山普寂禪師嗣法",
    "X79n1563_001:0658c19": "　終南山惟政禪師",
    "X79n1563_001:0658c20": "五祖大滿禪師嗣法",
    "X79n1563_001:0658c21": "　六祖慧能大鑒禪師",
    "X79n1563_001:0658c22": "六祖慧能大鑒禪師嗣法",
    "X79n1563_001:0658c23": "　廣州志道禪師　廣州法性印宗禪師",
    "X79n1563_001:0658c24": "　吉州青原山行思禪師　南岳懷讓禪師",
    "X79n1563_001:0659a01": "　溫州玄覺禪師　司空山本淨禪師",
    "X79n1563_001:0659a02": "　婺州玄策禪師　南陽慧忠國師",
    "X79n1563_001:0659a03": "南岳懷讓禪師嗣法",
    "X79n1563_001:0659a04": "　江西道一禪師",
    "X79n1563_001:0659a05": "江西道一禪師嗣法",
    "X79n1563_001:0659a06": "　越州大珠慧海禪師　洪州百丈山惟政禪師",
    "X79n1563_001:0659a07": "　池州杉山智堅禪師　澧州茗溪道行禪師",
    "X79n1563_001:0659a08": "　撫州石鞏慧藏禪師　朗州中邑洪恩禪師",
    "X79n1563_001:0659a09": "　洪州百丈懷海禪師　虔州西堂智藏禪師",
    "X79n1563_001:0659a10": "　京兆府章敬寺懷惲禪師　信州鵝湖大義禪師",
    "X79n1563_001:0659a11": "　伊闕在伏牛山自在禪師　幽州盤山寶積禪師",
    "X79n1563_001:0659a12": "卷中",
    "X79n1563_001:0659a13": "江西道一禪師嗣法",
    "X79n1563_001:0659a14": "　毗陵芙蓉山大毓禪師　蒲州麻谷山寶徹禪師",
    "X79n1563_001:0659a15": "　杭州鹽官鎮國海昌院齊安禪師",
    "X79n1563_001:0659a16": "　明州大梅山法常禪師　湖南東寺如會禪師",
    "X79n1563_001:0659a17": "　廬山歸宗寺智常禪師　汾州無業禪師",
    "X79n1563_001:0659a18": "　池州南泉普願禪師　五臺山鄧隱峰禪師",
    "X79n1563_001:0659a19": "　烏臼禪師　潭州石霜大善禪師",
    "X79n1563_001:0659a20": "　磁州馬頭峰神藏禪師　洪州西山亮座主",
    "X79n1563_001:0659a21": "　大陽禪師　鎮州金牛禪師",
    "X79n1563_001:0659a22": "　忻州打地禪師　潭州華林善覺禪師",
    "X79n1563_001:0659a23": "　洪州水潦禪師(在後)",
    "X79n1563_001:0659a24": "　袁州楊岐山甄叔禪師(在前)　浮盃禪師",
    "X79n1563_001:0659b01": "　潭州龍山禪師(亦名隱山)　襄州龐蘊居士",
    "X79n1563_001:0659b02": "百丈懷海禪師嗣法",
    "X79n1563_001:0659b03": "　潭州溈山靈祐禪師　洪州黃檗希運禪師",
    "X79n1563_001:0659b04": "　杭州大慈寰中禪師　天台平田岸禪師",
    "X79n1563_001:0659b05": "　筠州五峯常觀禪師　潭州石霜山性空",
    "X79n1563_001:0659b06": "　福州長慶大安禪師　福州古靈神贊禪師",
    "X79n1563_001:0659b07": "　廣州和安通禪師",
    "X79n1563_001:0659b08": "前蒲州麻谷山寶徹禪師嗣法",
    "X79n1563_001:0659b09": "　壽州良遂座主",
    "X79n1563_001:0659b10": "京兆章敬懷惲禪師嗣法",
    "X79n1563_001:0659b11": "　京兆大薦福寺弘辯禪師　福州龜山智真禪師",
    "X79n1563_001:0659b12": "　朗州東邑懷政禪師　金州操禪師(在政前)",
    "X79n1563_001:0659b13": "南泉普願禪師嗣法",
    "X79n1563_001:0659b14": "　湖南長沙景岑禪師　荊南白馬曇照禪師",
    "X79n1563_001:0659b15": "　終南山雲際寺師祖禪師",
    "X79n1563_001:0659b16": "　鄧州香嚴下堂義端禪師　趙州觀音院從諗禪師",
    "X79n1563_001:0659b17": "　衢州子湖岩利蹤禪師　宣州刺史陸亘大夫",
    "X79n1563_001:0659b18": "　池州甘贄行者",
    "X79n1563_001:0659b19": "永泰靈湍禪師嗣法",
    "X79n1563_001:0659b20": "　五臺山祕魔岩和尚　湖州祇林和尚",
    "X79n1563_001:0659b21": "幽州盤山寶積禪師嗣法",
    "X79n1563_001:0659b22": "　鎮州普化和尚",
    "X79n1563_001:0659b23": "歸宗常禪師嗣法",
    "X79n1563_001:0659b24": "　新羅大茅和尚　五臺智通禪師",
    "X79n1563_001:0659c01": "前溈山靈祐禪師嗣法",
    "X79n1563_001:0659c02": "　袁州仰山慧寂禪師　鄧州香嚴智閑禪師",
    "X79n1563_001:0659c03": "　杭州徑山洪諲禪師　福州靈雲志勤禪師",
    "X79n1563_001:0659c04": "　晉州霍山和尚　襄州王敬初常侍",
    "X79n1563_001:0659c05": "福州長慶大安禪師嗣法",
    "X79n1563_001:0659c06": "　益州大隨法真禪師　饒州靈樹如敏禪師",
    "X79n1563_001:0659c07": "　泉州國歡慧日大師　浮江淥水二和尚",
    "X79n1563_001:0659c08": "趙州東院從諗禪師嗣法",
    "X79n1563_001:0659c09": "　洪州新興嚴陽尊者　楊州光孝慧覺禪師",
    "X79n1563_001:0659c10": "　隴州國清院奉禪師　杭州多福和尚",
    "X79n1563_001:0659c11": "　益州西睦收益和尚",
    "X79n1563_001:0659c12": "衢州子湖岩利蹤禪師嗣法",
    "X79n1563_001:0659c13": "　台州勝光和尚　紫桐和尚",
    "X79n1563_001:0659c14": "　漳州浮石和尚　日容和尚",
    "X79n1563_001:0659c15": "天龍和尚嗣法",
    "X79n1563_001:0659c16": "　婺州金華山俱胝和尚",
    "X79n1563_001:0659c17": "襄州關南道常禪師嗣法",
    "X79n1563_001:0659c18": "　關南道吾和尚",
    "X79n1563_001:0659c19": "高安大愚和尚嗣法",
    "X79n1563_001:0659c20": "　筠州末山尼了然禪師",
    "X79n1563_001:0659c21": "下卷",
    "X79n1563_001:0659c22": "前洪州黃檗山希運禪師嗣法",
    "X79n1563_001:0659c23": "　鎮州臨濟義玄禪師　睦州龍興寺道蹤禪師",
    "X79n1563_001:0659c24": "　魏府大覺禪師　河東聞喜裴相國",
    "X79n1563_001:0660a01": "臨濟義玄禪師嗣法",
    "X79n1563_001:0660a02": "　魏府灌溪志閑禪師　鎮州寶壽沼禪師",
    "X79n1563_001:0660a03": "　鎮州三聖院慧然禪師　魏府興化存獎禪師",
    "X79n1563_001:0660a04": "　涿州紙衣克符和尚",
    "X79n1563_001:0660a05": "睦州陳尊宿嗣法",
    "X79n1563_001:0660a06": "　睦州刺史陳操尚書",
    "X79n1563_001:0660a07": "魏府興化存獎禪師嗣法",
    "X79n1563_001:0660a08": "　汝州寶應顒禪師",
    "X79n1563_001:0660a09": "汝州南院顒禪師嗣法",
    "X79n1563_001:0660a10": "　汝州風穴延昭禪師",
    "X79n1563_001:0660a11": "清原山行思禪師嗣法",
    "X79n1563_001:0660a12": "　石頭希迁禪師",
    "X79n1563_001:0660a13": "石頭希迁禪師嗣法",
    "X79n1563_001:0660a14": "　荊州天皇道悟禪師　鄧州丹霞天然禪師",
    "X79n1563_001:0660a15": "　澧州藥山惟儼禪師",
    "X79n1563_001:0660a16": "荊州天皇道悟禪師嗣法",
    "X79n1563_001:0660a17": "　澧州龍潭崇信禪師",
    "X79n1563_001:0660a18": "澧州藥山惟儼禪師嗣法",
    "X79n1563_001:0660a19": "　華亭舡子德誠禪師　鄂州百顏明哲禪師",
    "X79n1563_001:0660a20": "華亭舡子德誠禪師嗣法",
    "X79n1563_001:0660a21": "　澧州夾山善會禪師",
    "X79n1563_001:0660a22": "朗州德山宣鑒禪師嗣法",
    "X79n1563_001:0660a23": "　鄂州嵓頭全奯禪師　福州雪峰義存禪師",
    "X79n1563_001:0660a24": "　泉州瓦棺和尚",
    "X79n1563_001:0660b01": "澧州夾山善會禪師嗣法",
    "X79n1563_001:0660b02": "　澧州樂普山元安禪師",
    "X79n1563_001:0660b03": "袁州洞山良价禪師嗣法",
    "X79n1563_001:0660b04": "　澧州欽山文邃禪師",
    "X79n1563_001:0660b05": "福州雪峰義存禪師嗣法",
    "X79n1563_001:0660b06": "　福州長生山皎然禪師",
    "X79n1563_001:0660b07": "汾州太子善昭禪師嗣法",
    "X79n1563_001:0660b08": "　南昌西山翠嵓守芝禪師",
    "X79n1563_001:0660b09": "汝州葉縣歸省禪師嗣法",
    "X79n1563_001:0660b10": "　舒州浮山法遠禪師",
    "X79n1563_001:0660b11": "潭州石霜楚圓禪師嗣法",
    "X79n1563_001:0660b12": "　袁州楊岐山方會禪師　洪州黃龍慧南禪師",
    "X79n1563_001:0660b13": "袁州楊岐山方會禪師嗣法",
    "X79n1563_001:0660b14": "　舒州海會白雲守端禪師",
    "X79n1563_001:0660b15": "黃龍慧南禪師嗣法",
    "X79n1563_001:0660b16": "　洪州泐潭真淨克文禪師",
    "X79n1563_001:0660b17": "舒州海會白雲守端禪師嗣法",
    "X79n1563_001:0660b18": "　蘄州五祖法演禪師",
    "X79n1563_001:0660b19": "蘄州五祖法演禪師嗣法",
    "X79n1563_001:0660b20": "　成都昭覺克勤禪師　舒州龍門清遠禪師",
    "X79n1563_001:0660b21": "成都昭覺克勤禪師嗣法",
    "X79n1563_001:0660b22": "　臨安徑山宗杲禪師",
    "X79n1563_001:0660b24": "大光明藏目錄(終)",
    "X79n1563_001:0660c06": "大光明藏",
    "X79n1563_001:0660c08": "住持慶元府仗錫山延壽禪院嗣祖比丘寶曇述",
    "X79n1563_001:0660c09": "敘七佛",
    "X79n1563_001:0660c10": "古佛應世。綿歷無窮。不可以周知悉數也。故近譚賢",
    "X79n1563_001:0660c11": "劫有千如來暨于釋迦。但紀十佛。按長阿含經云。七",
    "X79n1563_001:0660c12": "佛精進力。放光滅暗冥。各各坐樹下。於中成正覺。又",
    "X79n1563_001:0660c13": "曼殊室利為七佛之師。金華善慧大士登松山頂行",
    "X79n1563_001:0660c14": "道。感七佛引前。維摩接後。今之撰述斷自七佛而下。",
    "X79n1563_001:0660c15": "先佛",
    "X79n1563_001:0660c16": "毗婆尸佛",
    "X79n1563_001:0660c17": "居般頭婆提城。坐波波羅樹下。說法三會。度人三十",
    "X79n1563_001:0660c18": "四萬八千人。神足二。一騫茶。二提舍。侍者無憂子方",
    "X79n1563_001:0660c19": "膺。傳法偈曰。身從無相中受生。猶如幻出諸形像。幻",
    "X79n1563_001:0660c20": "人心識本來無。罪福皆空無所住。",
    "X79n1563_001:0660c21": "尸棄佛",
    "X79n1563_001:0660c22": "居光相城。坐芬陀利樹下。說法三會。度人二十五萬。",
    "X79n1563_001:0660c23": "神足二。一阿毗浮。二婆婆。侍者忍行子無量。傳法偈",
    "X79n1563_001:0660c24": "曰。起諸善法本是幻。造諸惡業亦是幻。身如聚沫心",
    "X79n1563_001:0661a01": "如風。幻出無根無實性。",
    "X79n1563_001:0661a02": "毗舍浮佛",
    "X79n1563_001:0661a03": "居無喻城。坐娑羅樹下。說法二會。度人一十三萬。神",
    "X79n1563_001:0661a04": "足二。一扶遊。二鬱多摩。侍者寂滅子妙覺。傳法偈曰。",
    "X79n1563_001:0661a05": "假借四大以為身。心本無生因境有。前境若無心亦",
    "X79n1563_001:0661a06": "無。罪福如幻起亦滅。",
    "X79n1563_001:0661a07": "拘留孫佛",
    "X79n1563_001:0661a08": "居安和城。坐尸利沙樹下。說法一會。度人四萬。神足",
    "X79n1563_001:0661a09": "二。一薩尼。二毗樓。侍者善覺子上勝。傳法偈曰。見身",
    "X79n1563_001:0661a10": "無實是佛身。了心如幻是佛幻。了得身心本性空。斯",
    "X79n1563_001:0661a11": "人與佛何殊別。",
    "X79n1563_001:0661a12": "拘那含牟尼佛",
    "X79n1563_001:0661a13": "居清淨城。坐烏暫婆羅門樹下。說法一會。度人三萬。",
    "X79n1563_001:0661a14": "神足二。一舒槃那。二鬱多樓。侍者安和子導師。傳法",
    "X79n1563_001:0661a15": "偈曰。佛不見身知是佛。若實有知別無佛。智者能知",
    "X79n1563_001:0661a16": "罪性空。坦然不怖於生死。",
    "X79n1563_001:0661a17": "迦葉佛",
    "X79n1563_001:0661a18": "居波羅奈城。坐尼拘律樹下。說法一會。度人二萬。神",
    "X79n1563_001:0661a19": "足二。一提舍。二婆羅婆。侍者善友子集軍。傳法偈曰。",
    "X79n1563_001:0661a20": "一切眾生性清淨。從本無生無可滅。即此身心是幻",
    "X79n1563_001:0661a21": "生。幻化之中無罪福。",
    "X79n1563_001:0661a22": "寶曇曰。古今見忘佛法情。盡是此如幻三昧現前",
    "X79n1563_001:0661a23": "也。先佛以是三昧如是悟入。如是住持。如是受生。",
    "X79n1563_001:0661a24": "如是成道。本末先後。若執一劵。此佛之家法也。方",
    "X79n1563_001:0661b01": "其一代說法如恒河沙。雖菩薩龍宮有不勝其載。",
    "X79n1563_001:0661b02": "至授受之際卒至亡言。何其精一簡嚴如是。今傳",
    "X79n1563_001:0661b03": "燈一千七百慧命。與凡古今聖胎親孕於先佛。而",
    "X79n1563_001:0661b04": "下一百六十有八。珠回玉轉之言盛哉。不可不知",
    "X79n1563_001:0661b05": "也。後世視此為如幻陳言耳。世豈乏是哉。忽略棄",
    "X79n1563_001:0661b06": "捐。不翅墻角之置。如人數世而產萬金之子。竟不",
    "X79n1563_001:0661b07": "知其鼻祖有田舍翁陰德耳。於戲。如幻如空如風",
    "X79n1563_001:0661b08": "如聚沫。面目現在。即此面目是諸佛之所證。當知",
    "X79n1563_001:0661b09": "幻無自性。幻離分別。幻無內外中間。幻絕去來。幻",
    "X79n1563_001:0661b10": "離心意識。幻無境界。幻即諸佛諸佛即幻。是故佛",
    "X79n1563_001:0661b11": "證一切智智。即一切法如幻三昧也。一切法亦證",
    "X79n1563_001:0661b12": "如是三昧。日夜顯揚煥發以示於人。鵠白烏黚。松",
    "X79n1563_001:0661b13": "直棘曲。法豈欺汝。而人不解方便。諸見熾然。以山",
    "X79n1563_001:0661b14": "河大地自欺。色空明暗自欺。善惡取捨自欺。聖凡",
    "X79n1563_001:0661b15": "染淨自欺。一欺於心。幻業成就。尚何如幻境界之",
    "X79n1563_001:0661b16": "有。甞患近世經律論學者。妄議七佛所說之偈不",
    "X79n1563_001:0661b17": "見譯人。政如天王賜與華屋而不能居。反詰匠氏",
    "X79n1563_001:0661b18": "為誰。孤露寒苦尚奚恤哉。",
    "X79n1563_001:0661b19": "釋迦牟尼佛",
    "X79n1563_001:0661b20": "普集經云。菩薩於臈月八夜明星出時成佛。號天人",
    "X79n1563_001:0661b21": "師。遂起道樹。詣鹿埜苑中為憍陳如等五人轉四諦",
    "X79n1563_001:0661b22": "法輪而論道果。說法住世四十九年。後告弟子摩訶",
    "X79n1563_001:0661b23": "大迦葉曰。吾以清淨法眼涅槃妙心。實相無相微妙",
    "X79n1563_001:0661b24": "正法。將付於汝。汝善護持。并勑阿難副貳傳化無令",
    "X79n1563_001:0661c01": "斷絕。偈曰。法本法無法。無法法亦法。今付無法時。法",
    "X79n1563_001:0661c02": "法何曾法。復告迦葉曰。吾將金縷僧伽黎衣傳付於",
    "X79n1563_001:0661c03": "汝。轉授補處慈氏佛出世。勿令朽壞。",
    "X79n1563_001:0661c04": "寶曇曰。學道者貴在乎入手。傳道者憂在乎授手。",
    "X79n1563_001:0661c05": "此古今師弟子之通患也。釋迦老子曰。我實成佛",
    "X79n1563_001:0661c06": "以來已經無量無數那由它劫。是大法本來如是",
    "X79n1563_001:0661c07": "也。正覺山前明星現時豁然悟道。與大地眾生同",
    "X79n1563_001:0661c08": "時成佛。是證斯言之實也。故如來於一切處成等",
    "X79n1563_001:0661c09": "正覺。諸佛眾生心中成等正覺。泥團微塵上成等",
    "X79n1563_001:0661c10": "正覺。鑊湯爐炭裏成等正覺。懽喜煩惱處成等正",
    "X79n1563_001:0661c11": "覺。棒下成等正覺。喝下成等正覺。如是則謂非初",
    "X79n1563_001:0661c12": "心成正覺佛可乎。法華曰。大通智勝佛。十劫坐道",
    "X79n1563_001:0661c13": "場。佛法不現前。不得成佛道。如是則謂非最後成",
    "X79n1563_001:0661c14": "正覺佛可乎。大抵成佛非難。而能盡佛事業為難",
    "X79n1563_001:0661c15": "耳。是故謂之正法眼藏。惟佛自有亦得傳以授人。",
    "X79n1563_001:0661c16": "如轉輪王家太子受職。王以四大海水手灌其頂。",
    "X79n1563_001:0661c17": "類非它人所能。自一傳而至千萬傳。故道不可不",
    "X79n1563_001:0661c18": "審也。",
    "X79n1563_001:0661c19": "西竺二十八祖",
    "X79n1563_001:0661c20": "初祖迦葉尊者",
    "X79n1563_001:0661c21": "祖在耆闍崛山賓鉢羅窟覩勝光明即入三昧。以淨",
    "X79n1563_001:0661c22": "天眼觀見世尊於熈連河側入般涅槃。迺告其徒曰。",
    "X79n1563_001:0661c23": "如來涅槃也。何其駃哉。即至雙樹間悲戀號泣。佛於",
    "X79n1563_001:0661c24": "金棺內現雙趺。祖謂眾曰。佛已茶維。金剛舍利非我",
    "X79n1563_001:0662a01": "等事。如來弟子且莫涅槃。得神通者當赴結集。於賓",
    "X79n1563_001:0662a02": "鉢羅窟時。阿難為漏未盡不得入會。後證阿羅漢果",
    "X79n1563_001:0662a03": "由是得入。祖曰。阿難多聞總持有大智慧。常隨如來",
    "X79n1563_001:0662a04": "梵行清淨。所聞佛法如水傳器無有遺餘。佛所贊嘆",
    "X79n1563_001:0662a05": "聦敏第一。宜可請彼結集法藏。大眾嘿然。祖告阿難",
    "X79n1563_001:0662a06": "曰。汝今宜宣脩多羅藏。阿難聞語信受觀察眾心而",
    "X79n1563_001:0662a07": "說偈曰。比丘諸眷屬。離佛不莊嚴。猶如虗空中。眾星",
    "X79n1563_001:0662a08": "之無月。說是偈已禮眾僧足。即陞法座而作是言。如",
    "X79n1563_001:0662a09": "是我聞一時佛住某處說某經教。迺至人天等作禮",
    "X79n1563_001:0662a10": "奉行。時祖問諸比丘。阿難所言不錯謬乎。皆曰不異",
    "X79n1563_001:0662a11": "世尊所說。祖迺告阿難言。我今年不久留。今將正法",
    "X79n1563_001:0662a12": "眼藏付囑于汝。汝善守護。聽吾偈曰。法法本來法。無",
    "X79n1563_001:0662a13": "法無非法。何於一法中。有法有不法。",
    "X79n1563_001:0662a14": "寶曇曰。靈山異時得道者如市。何故教外別傳一",
    "X79n1563_001:0662a15": "事獨付飲光。我雖後出靈山而百萬人權衡重輕",
    "X79n1563_001:0662a16": "皆縣於吾手。飲光殆魯國儒生也。觀其事佛。既久",
    "X79n1563_001:0662a17": "聞道。甚至久滅意根。圓明了知不因心念。亦同時",
    "X79n1563_001:0662a18": "聞所未聞。惟其師資道同心眼相契。平時嘿相許",
    "X79n1563_001:0662a19": "與者間不容髮。如是則飲光。佛目瞳子也。心竅穴",
    "X79n1563_001:0662a20": "也。頂骨髓也。拈花破顏實第二義。然而不可無此",
    "X79n1563_001:0662a21": "舉者。實欲人天共臨之。俾知大法付囑有在。且為",
    "X79n1563_001:0662a22": "後世的傳張本。如一菽之火其勢必至於燎原。後",
    "X79n1563_001:0662a23": "世子孫以其餘光燭天下。實二世之力也。此書不",
    "X79n1563_001:0662a24": "載拈花一事。或謂事見於付法藏傳而宗門統要",
    "X79n1563_001:0662b01": "因之有曰。世尊舉諸天所献之花以示人。有曰世",
    "X79n1563_001:0662b02": "尊以青蓮花目[(厂@((既旡)日+口))*頁]視大眾。皆不在茲。愚恐異見邪",
    "X79n1563_001:0662b03": "說者指為實在舉目拈花處。錯將鶴唳悞作鶯啼。",
    "X79n1563_001:0662b04": "識者辨之。",
    "X79n1563_001:0662b05": "二祖阿難尊者",
    "X79n1563_001:0662b06": "祖於楞嚴會上辨見而降。得道結集而來。聞迦葉倒",
    "X79n1563_001:0662b07": "剎竿話。大有超詣。遂於恒河中流將入寂滅時。山河",
    "X79n1563_001:0662b08": "大地六種震動。雪山中有五百僊人。覩此瑞應蜚空",
    "X79n1563_001:0662b09": "而至。致禮祖足胡跪白言。我於長老當證佛法。願垂",
    "X79n1563_001:0662b10": "大慈度脫我等。祖嘿然受請。即變殑伽河悉為金地。",
    "X79n1563_001:0662b11": "為諸仙眾說法。復念先所度者應當來集。須臾五百",
    "X79n1563_001:0662b12": "羅漢從空而下。為諸仙人出家受具。其眾中有商郍",
    "X79n1563_001:0662b13": "和修者。住胎六十年。祖知是法器迺告之曰。昔如來",
    "X79n1563_001:0662b14": "以大法眼付大迦葉。而迦葉入定乃付於我。我今付",
    "X79n1563_001:0662b15": "汝當聽偈言。本來付有法。付了言無法。各各須自悟。",
    "X79n1563_001:0662b16": "悟了無無法。",
    "X79n1563_001:0662b17": "寶曇曰。楞嚴七處徵心八還辨見。正為阿難設也。",
    "X79n1563_001:0662b18": "方其未入佛法。如埜馬駒不受覉馽。世尊以王良",
    "X79n1563_001:0662b19": "造父之手善控制之。及其堂堂行九逵嚼囓金勒。",
    "X79n1563_001:0662b20": "便有天閑十二氣象。大率渥洼之所產也。結集真",
    "X79n1563_001:0662b21": "聖者之事。多聞總持為一藏之扄鑰。慧目明智是",
    "X79n1563_001:0662b22": "大法之蓍龜。非文殊非飲光非阿難。雖神通第一",
    "X79n1563_001:0662b23": "未足以語此。從是畢奏則如來萬鈞之負睥睨於",
    "X79n1563_001:0662b24": "我矣。究其平生辛苦求道。遭佛呵譴懇切求哀涕",
    "X79n1563_001:0662c01": "淚悲泣者。非一至是則袒肩荷負亦不為泰矣。後",
    "X79n1563_001:0662c02": "世學者納足未穩而言已盡先師之道。俊哉。",
    "X79n1563_001:0662c03": "三祖商郍和修尊者",
    "X79n1563_001:0662c04": "祖轉法輪。于摩突羅國青林降二火龍。尋至吒利國",
    "X79n1563_001:0662c05": "得優波掬多。因問曰。汝年幾邪。曰。我年十七。祖曰。汝",
    "X79n1563_001:0662c06": "身十七。性十七。曰。師髮已白。為髮白。心白邪。祖曰。我",
    "X79n1563_001:0662c07": "但髮白非心白耳。掬多曰。我身十七非性十七也。祖",
    "X79n1563_001:0662c08": "知是法器乃告曰。昔如來以無上正法眼藏付囑迦",
    "X79n1563_001:0662c09": "葉。展轉相授而至于我。今付于汝勿令斷絕。偈曰。非",
    "X79n1563_001:0662c10": "法亦非心。無心亦無法。說是心法時。是法非心法。",
    "X79n1563_001:0662c11": "四祖優波掬多尊者",
    "X79n1563_001:0662c12": "祖制諸魔壘化導最多。每得一人則置一籌于石室。",
    "X79n1563_001:0662c13": "室縱十八肘。廣十二肘。充滿其間。最後得長者香眾",
    "X79n1563_001:0662c14": "出家求度。祖問曰。汝身出家。心出家。曰。我來出家。非",
    "X79n1563_001:0662c15": "為身心。祖曰。不為身心。復誰出家。曰。夫出家者無我",
    "X79n1563_001:0662c16": "我故。無我我故即心不生滅。心不生滅即是常道。諸",
    "X79n1563_001:0662c17": "佛亦常。心無形相其體亦然。祖曰。汝當大悟心自通",
    "X79n1563_001:0662c18": "達。宜具戒弘道。汝父夢金日生汝。可名提多迦。如來",
    "X79n1563_001:0662c19": "以大法眼次第傳授而至于我。我今付汝。聽吾偈曰。",
    "X79n1563_001:0662c20": "心自本來心。本心非有法。有法有本心。非心非本法。",
    "X79n1563_001:0662c21": "寶曇曰。千人排門不如一人拔關。想見盈室之籌。",
    "X79n1563_001:0662c22": "香眾不在茲數也。古之所謂證果者。其賤如大地",
    "X79n1563_001:0662c23": "之土。得道者其貴如它山之玉。此言得道常少。證",
    "X79n1563_001:0662c24": "果常多也。或疑吾祖同產佛土。得一人如得玉之",
    "X79n1563_001:0663a01": "難。而東土之傳何其藉藉紛紛如是也。此無它。東",
    "X79n1563_001:0663a02": "士器勝然耳。雖然自其山川土地而觀之。則震旦",
    "X79n1563_001:0663a03": "於南洲之中又其傑者。是故達磨洞見始終隻肩",
    "X79n1563_001:0663a04": "荷擔。不遠十萬里而至。六世之後駸駸方入於盛。",
    "X79n1563_001:0663a05": "其廣大博厚已不及古矣。而光明則過之。道因器",
    "X79n1563_001:0663a06": "傳。器與時異。而法固自若也。後世情竇日鑿。知見",
    "X79n1563_001:0663a07": "戶牖益開。求如掬多香眾之一言以為正法眼藏。",
    "X79n1563_001:0663a08": "不可得也。",
    "X79n1563_001:0663a09": "五祖提多迦尊者",
    "X79n1563_001:0663a10": "祖至中印度。彼國有八千大仙。彌遮迦為首。率眾瞻",
    "X79n1563_001:0663a11": "禮曰。昔與師同產梵天。我遇阿私陀仙授以仙法。師",
    "X79n1563_001:0663a12": "逢十力弟子修習禪那。自此根分殊塗已經六劫。祖",
    "X79n1563_001:0663a13": "曰。支離累劫誠哉不虗。今可捨邪歸正。彌遮迦曰。昔",
    "X79n1563_001:0663a14": "僊人授我記云。却後六劫當遇同學獲無漏果。今茲",
    "X79n1563_001:0663a15": "相遇願聽度脫。仙眾始生我慢。祖示神通。於是俱發",
    "X79n1563_001:0663a16": "心出家。乃告彌遮迦曰。昔如來以大法眼藏密付迦",
    "X79n1563_001:0663a17": "葉。展轉相授而至于我。今付與汝善自流布。而說偈",
    "X79n1563_001:0663a18": "曰。通達本法心。無法無非法。悟了同未悟。無心亦無",
    "X79n1563_001:0663a19": "法。",
    "X79n1563_001:0663a20": "六祖彌遮迦尊者",
    "X79n1563_001:0663a21": "祖至北天竺國。見雉堞上有金色祥雲。歎曰。此道人",
    "X79n1563_001:0663a22": "氣也。必有大士為吾法嗣。入闤闠間。一人手執酒器",
    "X79n1563_001:0663a23": "逆而問曰。師何方而來。欲往何所。祖曰。從自心來。欲",
    "X79n1563_001:0663a24": "往無處。曰。識我手中物不。祖曰。此是觸器而負淨者。",
    "X79n1563_001:0663b01": "曰。師還識我否。祖曰。我即不識。識即非我。汝試稱名",
    "X79n1563_001:0663b02": "當示本因。彼說偈曰。我從無量劫至于生此國。本姓",
    "X79n1563_001:0663b03": "頗羅墮。名字婆須蜜。祖曰。我師說世尊遊北印度語",
    "X79n1563_001:0663b04": "阿難云。此國吾滅三百年。有聖人婆須蜜為第七祖。",
    "X79n1563_001:0663b05": "彼置器。禮師側立。敘夙因記別。符師之說。即與披剃",
    "X79n1563_001:0663b06": "具戒。乃告之曰。正法眼藏之傳其來久矣。今付于汝",
    "X79n1563_001:0663b07": "勿令斷絕。偈曰。無心無可得。說得不名法。若了心非",
    "X79n1563_001:0663b08": "心。始解心心法。",
    "X79n1563_001:0663b09": "七祖婆須蜜尊者",
    "X79n1563_001:0663b10": "祖至迦摩羅國廣興佛事。法座前忽有智者自稱我",
    "X79n1563_001:0663b11": "名佛陀難提。今與師論義。祖曰。仁者。論即不義。義即",
    "X79n1563_001:0663b12": "不論。若擬論義。終非義論。難提知師義勝。心即欽伏。",
    "X79n1563_001:0663b13": "曰。我願求道霑甘露味。遂與具戒。復告之曰。如來正",
    "X79n1563_001:0663b14": "法眼藏我今付汝。當自護持。偈曰。心同虗空界。示等",
    "X79n1563_001:0663b15": "虗空法。證得虗空時。無是無非法。",
    "X79n1563_001:0663b16": "寶曇曰。證與悟二事耳。生死心絕。悟也。絕後再甦。",
    "X79n1563_001:0663b17": "證也。維摩詰曰。亦不滅受而取證。是此證也。傳法",
    "X79n1563_001:0663b18": "偈皆諸祖命脉。具擇法眼者所宜志之。無法無心。",
    "X79n1563_001:0663b19": "無心無法。大略不過是數語人。徒見其枯槁淡薄",
    "X79n1563_001:0663b20": "略無旨味如嚼蠟然。殊不知如綿包蒺[卄/梨]。當面一",
    "X79n1563_001:0663b21": "擲則有洞胷碎首之患。舍是則何以為證語哉。",
    "X79n1563_001:0663b22": "八祖佛陀難提尊者",
    "X79n1563_001:0663b23": "祖至提伽國城毗舍羅家。見舍白光上騰。謂其徒曰。",
    "X79n1563_001:0663b24": "此家當有聖人。口無言說。不行四衢。真大乘器。言訖",
    "X79n1563_001:0663c01": "長者出致禮。問何所須。祖曰。我求侍者。長者曰。我有",
    "X79n1563_001:0663c02": "一子名伏馱蜜多。年已五十。未甞言履。祖曰。如汝所",
    "X79n1563_001:0663c03": "說。真吾弟子。蜜多遽起禮拜。曰。父母非我親。誰是最",
    "X79n1563_001:0663c04": "親者。諸佛非我道。誰是最道者。祖答曰。汝言與心親。",
    "X79n1563_001:0663c05": "父母非可比。汝行與道合。諸佛心即是。外求有相佛。",
    "X79n1563_001:0663c06": "與汝不相似。欲識汝本心。非合亦非離。蜜多聞已便",
    "X79n1563_001:0663c07": "行七步。遂出家具戒。復告之曰。我今以如來正法眼",
    "X79n1563_001:0663c08": "藏付囑于汝。勿令斷絕。偈曰。虗空無內外。心法亦如",
    "X79n1563_001:0663c09": "此。若了虗空故。是達真如理。",
    "X79n1563_001:0663c10": "九祖伏馱密多尊者",
    "X79n1563_001:0663c11": "祖至中印度。有長者香盖携一子瞻禮祖。曰。此子處",
    "X79n1563_001:0663c12": "胎六十年。因號難生。嘗會仙者。謂此子非凡。當為法",
    "X79n1563_001:0663c13": "器。今遇尊者。願以出家。易名脇。尊者及落髮授戒。祥",
    "X79n1563_001:0663c14": "光燭坐感舍利三七粒現前。自此精進忘疲。既而師",
    "X79n1563_001:0663c15": "告之曰。如來大法眼藏今付于汝。汝護念之。偈曰。真",
    "X79n1563_001:0663c16": "理本無名。因名顯其理。受得真實法。非真亦非偽。",
    "X79n1563_001:0663c17": "十祖脇尊者",
    "X79n1563_001:0663c18": "祖至華氏國憩一樹下。右手指地謂眾曰。此地變金",
    "X79n1563_001:0663c19": "色當有聖人入會。言訖地變金色。有長者富那夜奢",
    "X79n1563_001:0663c20": "合掌前立。祖問曰。汝從何來。奢曰。我心非往。祖曰。汝",
    "X79n1563_001:0663c21": "何處住。曰。我心非止。祖曰。汝不定邪。曰。諸佛亦然。祖",
    "X79n1563_001:0663c22": "曰。汝非諸佛。曰。諸佛亦非。祖說偈云。此地變金色。預",
    "X79n1563_001:0663c23": "知於聖至。當坐菩提樹。覺華而成已。奢亦說偈云。師",
    "X79n1563_001:0663c24": "坐金色地。常說真實義。回光而照我。令入三摩諦。祖",
    "X79n1563_001:0664a01": "即與具戒。乃告之曰。如來正法眼藏今付於汝。善自",
    "X79n1563_001:0664a02": "念之。偈曰。真體自然真。因真說有理。領得真真法。無",
    "X79n1563_001:0664a03": "行亦無止。",
    "X79n1563_001:0664a04": "寶曇曰。一坐五十年。不履不言。非寢非覺。吾知其",
    "X79n1563_001:0664a05": "在哆哆啝啝中也猶或可能。至跳下繩床。東西各",
    "X79n1563_001:0664a06": "行七步。作大獅子吼。不可得而能也。釋迦老子至",
    "X79n1563_001:0664a07": "今纔第二人住胎六十年。吾知其以法為身。以空",
    "X79n1563_001:0664a08": "為座。忍為宮殿。慈為父。悲為母。行為同住。願為出",
    "X79n1563_001:0664a09": "生。雖摩耶腹中不過如是。如是之說謂之鈍置。古",
    "X79n1563_001:0664a10": "人要識渠儂。他家自有正法眼在。",
    "X79n1563_001:0664a11": "十一祖富郍夜奢尊者",
    "X79n1563_001:0664a12": "祖至波羅奈國。有馬鳴大士迎而問曰。我欲識佛。何",
    "X79n1563_001:0664a13": "者即是。祖曰。汝欲識佛。不識者是。曰。佛既不識。焉知",
    "X79n1563_001:0664a14": "是乎。祖曰。既不識佛。焉知不是。彼曰。此是鋸義。祖曰。",
    "X79n1563_001:0664a15": "彼是木義。祖曰。鋸義者何。曰。與師平出。曰木義者何。",
    "X79n1563_001:0664a16": "祖曰。汝被我解。馬鳴豁然有省。稽首求度。乃云。昔如",
    "X79n1563_001:0664a17": "來記云。吾滅後六百年。有賢者馬鳴於波羅奈國摧",
    "X79n1563_001:0664a18": "伏異道。度人無量。繼傳吾化。今正是時。當以如來大",
    "X79n1563_001:0664a19": "法眼藏付囑于汝。即說偈曰。迷悟如隱顯。明暗不相",
    "X79n1563_001:0664a20": "離。今付隱顯法。非一亦非二。",
    "X79n1563_001:0664a21": "十二祖馬鳴尊者",
    "X79n1563_001:0664a22": "祖至華氏國轉妙法輪。有老人仆地。祖謂眾曰。此非",
    "X79n1563_001:0664a23": "庸流。當有異相。言訖不見。變為金人從地而出。復化",
    "X79n1563_001:0664a24": "為女子與尊者說偈。又化為金龍奮發威神。復化作",
    "X79n1563_001:0664b01": "小虫潛身座下盜法。尊者一一摧伏之。遂復本形悔",
    "X79n1563_001:0664b02": "謝。祖問曰。汝名誰邪。眷屬多少。曰。我名迦毗摩羅。眷",
    "X79n1563_001:0664b03": "屬極多。祖曰。汝盡神力變化若何。曰。我化巨海極為",
    "X79n1563_001:0664b04": "小事。祖曰。汝化性海得不。曰。何謂性海我未嘗知。祖",
    "X79n1563_001:0664b05": "為說性海云。山河大地皆依建立。三昧六通由茲發",
    "X79n1563_001:0664b06": "現。彼聞與徒眾俱求剃度。祖召五百羅漢與具戒。復",
    "X79n1563_001:0664b07": "告之曰。如來大法眼藏今當付汝。聽吾偈曰。隱顯即",
    "X79n1563_001:0664b08": "本法。明暗元不二。今付悟了法。非取亦非離。",
    "X79n1563_001:0664b09": "十三祖迦毗摩羅尊者",
    "X79n1563_001:0664b10": "祖至西印度。太子雲自在迎至石窟。行數里逢大蟒",
    "X79n1563_001:0664b11": "繞身。與受三皈而去。將至石窟。有老人先為蟒者素",
    "X79n1563_001:0664b12": "服前謝。因問曰。此山更有何人。曰。去十里有樹蔭覆",
    "X79n1563_001:0664b13": "五百大龍。其樹王名龍樹。常為龍眾說法。祖至。樹王",
    "X79n1563_001:0664b14": "出迎曰。深山孤寂。龍蟒所居。大德至尊。何枉神足。祖",
    "X79n1563_001:0664b15": "曰。吾非至尊。來訪賢者。彼嘿念曰。此師得訣定性明",
    "X79n1563_001:0664b16": "道眼。不是大聖繼真乘不。祖曰。汝雖心語。吾以意知。",
    "X79n1563_001:0664b17": "但辦出家。何慮不聖。彼聞誨謝。與五百眷屬俱授具",
    "X79n1563_001:0664b18": "戒。復告之曰。今以如來大法眼藏付囑於汝。當自護",
    "X79n1563_001:0664b19": "念。偈曰。非隱非顯法。說得真實際。悟此隱顯法。非愚",
    "X79n1563_001:0664b20": "亦非智。",
    "X79n1563_001:0664b21": "十四祖龍樹尊者",
    "X79n1563_001:0664b22": "祖至南印度。彼國人多信福業不信佛性。遂於座上",
    "X79n1563_001:0664b23": "現自在身如滿月輪。一眾唯聞法音不覩師相。彼眾",
    "X79n1563_001:0664b24": "有長者迦那提婆謂眾曰。識此相不。皆曰目所未覩",
    "X79n1563_001:0664c01": "安能辨哉。婆曰。尊者現佛體性以示我等。何以知之。",
    "X79n1563_001:0664c02": "盖以無相三昧形如滿月。佛性之義廓然虗明。言訖",
    "X79n1563_001:0664c03": "輪相即隱復居本座。說偈曰。身現滿月相。以表諸佛",
    "X79n1563_001:0664c04": "體。說法無其形。用辨非聲色。彼眾聞已頓悟無生。悉",
    "X79n1563_001:0664c05": "求具戒。先有外道五千餘人作大幻術。皆宗仰祖風。",
    "X79n1563_001:0664c06": "即化之歸正。造大智度論。中論。十二門論。垂之當世。",
    "X79n1563_001:0664c07": "廼告上首迦郍提婆曰。如來大法眼藏今當付汝。偈",
    "X79n1563_001:0664c08": "曰。為明隱顯法。方說解脫理。於法心不證。無嗔亦無",
    "X79n1563_001:0664c09": "喜。",
    "X79n1563_001:0664c10": "寶曇曰。馬鳴宗一百洛叉造摩訶衍論。而龍猛釋",
    "X79n1563_001:0664c11": "之。又造大智度等諸論垂之當世。何其妙密如是。",
    "X79n1563_001:0664c12": "至持赤幡曳僧伽黎入魔外道眾中。何其宏放如",
    "X79n1563_001:0664c13": "是。一人而先後若此。豈宏放中有妙密。妙密中有",
    "X79n1563_001:0664c14": "宏放邪。法固如是也。摩訶衍是治眾生心病之藥。",
    "X79n1563_001:0664c15": "彼喪心之人視此而狂酲有之。或誣祖師以為未",
    "X79n1563_001:0664c16": "出教乘網羅。是狂也不可救矣。",
    "X79n1563_001:0664c17": "十五祖迦郍提婆尊者",
    "X79n1563_001:0664c18": "祖以鍼投鉢水契龍樹之機。時現月輪相。祖以為現",
    "X79n1563_001:0664c19": "佛體性。表說法非聲色也。已而至毗羅國。有長者梵",
    "X79n1563_001:0664c20": "摩淨德捨次子羅睺羅多出家執侍。至色連弗城。聞",
    "X79n1563_001:0664c21": "諸外道欲障佛法計之久。廼執長旛至外道眾中。析",
    "X79n1563_001:0664c22": "以無礙之辯。由是歸伏。廼告上首羅睺羅多曰。正法",
    "X79n1563_001:0664c23": "眼藏而付於汝。聽吾偈曰。本對傳法人。為說解脫理。",
    "X79n1563_001:0664c24": "於法實無證。無終亦無始。",
    "X79n1563_001:0665a01": "寶曇曰。聲聞人見性如夜見月。菩薩人見性如晝",
    "X79n1563_001:0665a02": "見日。又曰菩薩人眼見佛性。噫眾生不得而見也。",
    "X79n1563_001:0665a03": "方龍猛現月輪相。而尊者以為現佛體性。是亦尊",
    "X79n1563_001:0665a04": "者之見。所謂仁者見之謂之仁。智者見之謂之智。",
    "X79n1563_001:0665a05": "如人終日道火而未嘗燔其口也。然利害切於末",
    "X79n1563_001:0665a06": "世。不得不辨。愚恐一類昏沉掉舉者。有不勝其習。",
    "X79n1563_001:0665a07": "則起月輪之見。以為清涼休息之地。又恐一類灰",
    "X79n1563_001:0665a08": "寒木槁者。無所事於見。則起月輪之想。以為光明",
    "X79n1563_001:0665a09": "發越之所。皆妄想所致。至引馬祖與三弟子翫月。",
    "X79n1563_001:0665a10": "長沙與仰山觀月。古人相似處遞相印可。如逐臭",
    "X79n1563_001:0665a11": "之士不自惡惡。又出一等雲散天寬月出珊瑚之",
    "X79n1563_001:0665a12": "語。以為指的。賺悞學者墮大暗處。彈指一生便落",
    "X79n1563_001:0665a13": "邪塗。近時此類猶多。故愚不得而嘿。",
    "X79n1563_001:0665a14": "十六祖羅睺羅多尊者",
    "X79n1563_001:0665a15": "祖至室羅筏城。見僧伽難提安坐入定。伺其定出問",
    "X79n1563_001:0665a16": "曰。汝身定耶。心定耶。曰。身心俱定。祖曰。身心俱定何",
    "X79n1563_001:0665a17": "有出入。曰。雖有出入不失定相。如金在井金體常寂。",
    "X79n1563_001:0665a18": "祖曰。若金在井若金出井。金無動靜何有出入。曰。言",
    "X79n1563_001:0665a19": "金動靜何物出入。許金出入金非動靜。祖曰。若金在",
    "X79n1563_001:0665a20": "井出者何金。若金出井在者何物。曰。金若出井在者",
    "X79n1563_001:0665a21": "非金。金若在井出者非物。祖曰。此義不然。曰。彼義非",
    "X79n1563_001:0665a22": "著。祖曰。此義當墮。曰。彼義不成。祖曰。彼義不成。我義",
    "X79n1563_001:0665a23": "成已。曰。我義雖成。法非我故。祖曰。我義已成。我無我",
    "X79n1563_001:0665a24": "故。曰。我無我故。復成何義。祖曰。我無我故。故成汝義。",
    "X79n1563_001:0665b01": "曰。仁者師於何聖。得是無我。祖曰。我師迦那提婆。證",
    "X79n1563_001:0665b02": "是無我。曰。稽首提婆師。而出於仁者。仁者無我故。我",
    "X79n1563_001:0665b03": "故師仁者。祖曰。我已無我故。汝須見我我。汝若師我",
    "X79n1563_001:0665b04": "故。知我非我我。難提心意豁然。於是命僧伽難提而",
    "X79n1563_001:0665b05": "付法眼。偈曰。於法實無證。不取亦不離。法非有無相。",
    "X79n1563_001:0665b06": "內外云何起。",
    "X79n1563_001:0665b07": "寶曇曰。觀二師問答往來各造其極。譬如魚川泳",
    "X79n1563_001:0665b08": "而鳥雲蜚也。出入動靜始終一語耳。思議可盡。引",
    "X79n1563_001:0665b09": "而至於不思議之域。不思議亦盡。盡處不立。然後",
    "X79n1563_001:0665b10": "佛道始成。其去祖師猶一間也。至理昭晣若此。而",
    "X79n1563_001:0665b11": "猶不免昧者之疑。待吾臂端聊一屈伸。古佛過去",
    "X79n1563_001:0665b12": "久矣。",
    "X79n1563_001:0665b13": "十七祖僧伽難提尊者",
    "X79n1563_001:0665b14": "祖至摩提國。忽有涼風襲人。眾心悅適非常。而不知",
    "X79n1563_001:0665b15": "其然。謂眾曰。此道德之風。當有聖者嗣續祖位。言訖",
    "X79n1563_001:0665b16": "山舍一童子持圓鑑造前。因問曰。汝幾歲邪。曰。百歲。",
    "X79n1563_001:0665b17": "祖曰。汝年尚幼。何言百歲。曰。我不會理。正百歲耳。祖",
    "X79n1563_001:0665b18": "曰。汝善機邪。曰。佛言若人生百歲。不會諸佛機。未若",
    "X79n1563_001:0665b19": "生一日。而得決了之。祖曰。汝手中者當何所表。曰。諸",
    "X79n1563_001:0665b20": "佛大圓鑑。內外無瑕翳。兩人同得見。心眼皆相似。即",
    "X79n1563_001:0665b21": "出家受戒。名伽邪舍多。一日風吹殿角銅鈴聲。祖問",
    "X79n1563_001:0665b22": "曰。鈴鳴邪。風鳴邪。曰。非風鈴鳴。我心鳴耳。祖曰。心復",
    "X79n1563_001:0665b23": "誰乎。俱寂靜故。祖曰。善哉。繼吾道者非子而誰。即付",
    "X79n1563_001:0665b24": "法。偈曰。心地本無生。因地從緣起。緣種不相妨。華果",
    "X79n1563_001:0665c01": "亦復爾。",
    "X79n1563_001:0665c02": "寶曇曰。風鈴。童子之見。風幡。老師之機。心復誰乎。",
    "X79n1563_001:0665c03": "俱寂靜故。此一語拶出祖師骨髓也。雖使風旛二",
    "X79n1563_001:0665c04": "僧於言下取證。亦未必具是大人相也。大抵所悟",
    "X79n1563_001:0665c05": "廣大。則其言愈明白。所見揮霍。則其說亦漫漶。譬",
    "X79n1563_001:0665c06": "諸青天白日與夫雲霧黑月。其道里險易固不難",
    "X79n1563_001:0665c07": "知也。學者多入於險而昧於易。亦人情所同。然自",
    "X79n1563_001:0665c08": "大鑑一傳而至南岳青原。再傳而為石頭馬祖。皆",
    "X79n1563_001:0665c09": "平易之旨。下及五宗瓜裂星分。則險易並用矣。後",
    "X79n1563_001:0665c10": "世益務為深刻。如舞文弄法者。致佛祖之道日入",
    "X79n1563_001:0665c11": "於微。又有一等平實商量悞為平易之旨。故愚反",
    "X79n1563_001:0665c12": "復論辨以正其誣。所謂差若豪釐謬以千里。",
    "X79n1563_001:0665c13": "十八祖伽耶舍多尊者",
    "X79n1563_001:0665c14": "祖領徒至月氏國。見婆羅門舍有氣。將入彼舍。舍主",
    "X79n1563_001:0665c15": "鳩摩羅多問曰。是何徒眾。祖曰。是佛弟子。彼聞佛號",
    "X79n1563_001:0665c16": "心神竦然。即時閉戶。祖良久扣其門。羅多曰。此舍無",
    "X79n1563_001:0665c17": "人。祖曰。答無者誰。彼聞語知是異人。遂開關延接。祖",
    "X79n1563_001:0665c18": "曰。昔世尊記曰。吾滅後千年。有大士出現月氏國。紹",
    "X79n1563_001:0665c19": "隆玄化。今汝值吾。應斯嘉運。羅多發宿命智。出家受",
    "X79n1563_001:0665c20": "具。付法偈曰。有種有心地。因緣能發萌。於緣不相礙。",
    "X79n1563_001:0665c21": "當生生不生。",
    "X79n1563_001:0665c22": "十九祖鳩摩羅多尊者",
    "X79n1563_001:0665c23": "祖至中天竺國。有大士名闍夜多。問曰。我家父母素",
    "X79n1563_001:0665c24": "信三寶。而常縈疾瘵。營作不利。而隣家久為旃陀羅",
    "X79n1563_001:0666a01": "行。而身常勇徤。所作和合。彼何幸而我何孤。祖曰。何",
    "X79n1563_001:0666a02": "足疑乎。且善惡之報有主焉。凡人見仁夭暴壽。逆吉",
    "X79n1563_001:0666a03": "義凶。便為亡因果虗罪福。殊不知影響相隨。毫釐靡",
    "X79n1563_001:0666a04": "忒。經千萬劫亦不磨滅。闍夜多聞語頓釋所疑。祖曰。",
    "X79n1563_001:0666a05": "汝雖已信三業。而未明業從惑生。惑因識有。識依不",
    "X79n1563_001:0666a06": "覺。不覺依心。心本清淨。無生無滅。無造無作。無報應。",
    "X79n1563_001:0666a07": "無勝負。寂寂然。靈靈然。汝若入此法門。可與諸佛同",
    "X79n1563_001:0666a08": "矣。一切善惡。有為無為。皆如幻夢。闍夜多聞已。發宿",
    "X79n1563_001:0666a09": "慧命。付法偈曰。性上本無生。為對求人說。於法既無",
    "X79n1563_001:0666a10": "得。何懷決不決。祖復曰。此是妙音如來見性清淨之",
    "X79n1563_001:0666a11": "句。汝宜傳布。",
    "X79n1563_001:0666a12": "寶曇曰。闍夜多智慧囦愽。是豈不知善惡報施若",
    "X79n1563_001:0666a13": "形影然。第其中有輕重後先之殊。凡人不可不知",
    "X79n1563_001:0666a14": "也。大士發為此問。為決其疑。尊者剖析昭然。自枝",
    "X79n1563_001:0666a15": "葉而至本根。自眾生而至諸佛。不過數語。然非此",
    "X79n1563_001:0666a16": "語中付法眼事。既說偈已。曰此是妙音如來見性",
    "X79n1563_001:0666a17": "清淨之句。豈故泄密因邪。當知祖師必無浪語。",
    "X79n1563_001:0666a18": "二十祖闍夜多尊者",
    "X79n1563_001:0666a19": "祖至羅閱城敷揚頓教。有論首婆修盤頭。亦名徧行。",
    "X79n1563_001:0666a20": "常一食不臥。六時禮佛。祖問彼眾曰。頭陀梵行可得",
    "X79n1563_001:0666a21": "佛乎。曰。精進可得。祖曰。汝師與道遠矣。設苦行歷劫",
    "X79n1563_001:0666a22": "皆虗妄之本也。眾曰。尊者蘊何德行而譏我師。祖曰。",
    "X79n1563_001:0666a23": "我不求道亦不顛倒。我不禮佛亦不輕慢。我不長坐",
    "X79n1563_001:0666a24": "亦不懈怠。我不一食亦不雜食。我不知足亦不貪欲。",
    "X79n1563_001:0666b01": "心無所希名之曰道。徧行聞已發無漏智。憶念七刼",
    "X79n1563_001:0666b02": "前事。願求妙道垂示。祖曰。汝久植德本當繼吾宗。而",
    "X79n1563_001:0666b03": "偈曰。言下合無生。同於法界性。若能如是解。通達事",
    "X79n1563_001:0666b04": "理竟。",
    "X79n1563_001:0666b05": "寶曇曰。我不求道亦不顛倒至我不知足亦不貪",
    "X79n1563_001:0666b06": "欲。於以見吾堂堂乎師也。決定具智證者然後可",
    "X79n1563_001:0666b07": "與論此。不然則如醉者之扶東支則西傾。西起則",
    "X79n1563_001:0666b08": "東仆矣。求道知足兩端耳。或者去兩端而執中便",
    "X79n1563_001:0666b09": "謂得之。亦猶逃影而行日中。魍魎愈甚。佛祖之道",
    "X79n1563_001:0666b10": "無中無兩端也。亦無得與不得。但等閑蕩蕩地磨",
    "X79n1563_001:0666b11": "以歲月。則生死堅城不攻而自破矣。世尊曰。比丘",
    "X79n1563_001:0666b12": "學道如調琴法。絃急則聲絕。絃緩則無聲。尊者亦",
    "X79n1563_001:0666b13": "以是教其徒。盖有以也。世故有石火電光機變之",
    "X79n1563_001:0666b14": "語。吾先師豈不知之。所謂作法於涼其弊猶貪。作",
    "X79n1563_001:0666b15": "法於貪弊將若何。其憂末世之深歟。",
    "X79n1563_001:0666b16": "二十一祖婆修盤頭尊者",
    "X79n1563_001:0666b17": "祖自羅閱城至郍提國。彼王名常自在。有二子。一名",
    "X79n1563_001:0666b18": "摩訶羅。次名摩拏羅。謂祖曰。羅閱城土風與此何異。",
    "X79n1563_001:0666b19": "祖曰。彼曾三佛出世。王國二師行化。王曰。二師者誰。",
    "X79n1563_001:0666b20": "祖曰。佛記第二五百年有神足大士出家紹聖位。即",
    "X79n1563_001:0666b21": "王次子摩拏羅一也。吾雖德薄敢當其一。王曰。誠如",
    "X79n1563_001:0666b22": "尊者言。捨次子作沙門。祖曰。善哉。大王能遵佛旨。即",
    "X79n1563_001:0666b23": "與受具。付法偈曰。泡幻同無礙。如何不了悟。達法在",
    "X79n1563_001:0666b24": "其中。非今亦非古。",
    "X79n1563_001:0666c01": "二十二祖摩拏羅尊者",
    "X79n1563_001:0666c02": "祖至西印度。彼國王名得度廼曰。至聖難逢。世樂非",
    "X79n1563_001:0666c03": "久。即傳位太子。投祖出家。七日而證四果。祖深加慰",
    "X79n1563_001:0666c04": "誨曰。就此度人。即焚香遙語月氏國鶴勒郍比丘曰。",
    "X79n1563_001:0666c05": "汝在彼國教導鶴眾。道果將證宜自知之。彼見異香",
    "X79n1563_001:0666c06": "成穗已知師到。國王與鶴勒郍供養問曰。我何緣而",
    "X79n1563_001:0666c07": "感鶴眾相隨。祖曰。汝第四劫中嘗為比丘赴龍宮會。",
    "X79n1563_001:0666c08": "諸弟子欲隨之。汝觀無可任彼妙供者。諸弟子曰。師",
    "X79n1563_001:0666c09": "說於食等者於法亦等。今既不然何聖之有。遂令俱",
    "X79n1563_001:0666c10": "赴會。以福薄故生於羽族。感汝之惠故來相隨。曰。願",
    "X79n1563_001:0666c11": "尊者方便度脫。祖曰。我有無上法寶。今付于汝。汝自",
    "X79n1563_001:0666c12": "化未來際。偈曰。心隨萬境轉。轉處實能幽。隨流認得",
    "X79n1563_001:0666c13": "性。無喜亦無憂。",
    "X79n1563_001:0666c14": "寶曇曰。自靈山鑄印以授迦葉。祖祖相授不敢輕",
    "X79n1563_001:0666c15": "示於人。其印如連環。時見于祖父田園券書而已。",
    "X79n1563_001:0666c16": "至是則印山河大地至浮幢王剎靡有孑遺。森羅",
    "X79n1563_001:0666c17": "微細此印不大。虗空包愽此印不小。躐佛祖而上。",
    "X79n1563_001:0666c18": "橫拈倒用間見層出。古今一人而已。大哉印乎。自",
    "X79n1563_001:0666c19": "隱光而至震旦六祖師。凡三十三傳。共三十三偈。",
    "X79n1563_001:0666c20": "偈偈相囑。不失其傳。人人從上發明。以印本心。如",
    "X79n1563_001:0666c21": "陞浮圖漸躡漸高矣。故愚前後互顯其旨。使知法",
    "X79n1563_001:0666c22": "無定法。如盤珠坂丸豈有留影哉。",
    "X79n1563_001:0666c23": "二十三祖鶴勒那尊者",
    "X79n1563_001:0666c24": "祖至中印度。以上足龍子早夭。有兄獅子。愽通強記。",
    "X79n1563_001:0667a01": "事婆羅門。厥師既逝。弟復云亡。廼皈尊者而問曰。我",
    "X79n1563_001:0667a02": "欲求道。當何用心。祖曰。汝欲求道。無所用心。曰。既無",
    "X79n1563_001:0667a03": "用心。誰作佛事。祖曰。汝若有用即非功德。汝若無作",
    "X79n1563_001:0667a04": "即是佛事。經云。我所作功德。而無我所故。獅子聞已。",
    "X79n1563_001:0667a05": "即入佛慧。時祖忽指東北問之曰。是何氣象。獅子曰。",
    "X79n1563_001:0667a06": "我見氣如白虹貫乎天地。復有黑氣五道橫絕其中。",
    "X79n1563_001:0667a07": "祖曰。其兆云何。曰。莫可知矣。祖曰。吾滅後五十年。北",
    "X79n1563_001:0667a08": "天竺國當有難起嬰在汝身。吾將滅已。今以正法眼",
    "X79n1563_001:0667a09": "藏付囑于汝。善自護持。偈曰。認得心性時。可說不思",
    "X79n1563_001:0667a10": "議。了了無可得。得時不說知。",
    "X79n1563_001:0667a11": "二十四祖獅子尊者",
    "X79n1563_001:0667a12": "祖至罽賓國。破攝禪觀禪定知見執相捨相不語五",
    "X79n1563_001:0667a13": "宗。今見仁者非珠之類。遇一長者引一子問曰。此子",
    "X79n1563_001:0667a14": "名斯多。當生便拳左手。祖視之。索曰。可還我珠。童子",
    "X79n1563_001:0667a15": "遽展手奉珠。眾皆驚異。祖曰。吾前報為僧。赴西海供。",
    "X79n1563_001:0667a16": "嚫施之珠付之。今還吾。理固然也。王以前緣。舍令出",
    "X79n1563_001:0667a17": "家。祖曰。吾師記我罹難非久。今將正法眼藏并僧伽",
    "X79n1563_001:0667a18": "黎衣傳付于汝。普潤來際。偈曰。正說知見時。知見即",
    "X79n1563_001:0667a19": "是心。當心即知見。知見即于今。說已令至他國行化。",
    "X79n1563_001:0667a20": "祖以難不可免。遂留罽賓。時國有二外道。一摩目多。",
    "X79n1563_001:0667a21": "二都落遮。以幻法欲為亂。廼假釋服潛入王宮。且謀",
    "X79n1563_001:0667a22": "曰。事不成即罪歸佛。妖既自作。禍亦施踵。事敗王怒。",
    "X79n1563_001:0667a23": "果毀伽藍。廼秉劒師前曰。師得蘊空不。祖曰。已得蘊。",
    "X79n1563_001:0667a24": "曰。離生死不。祖曰。已離。曰。既離生死。可施我頭。祖曰。",
    "X79n1563_001:0667b01": "身非我有。何恡於頭。王揮劒斷祖首。白乳湧高數赤。",
    "X79n1563_001:0667b02": "王臂自墮。",
    "X79n1563_001:0667b03": "寶曇曰。患難誠有道者槖籥耳。以大願風力。鼓生",
    "X79n1563_001:0667b04": "死烘爐。烹湧躍不祥之金。靜而使之銷禍於未萠。",
    "X79n1563_001:0667b05": "動而使之安禍於已至。惟吾師子尊者無愧耳。方",
    "X79n1563_001:0667b06": "其在學地。疑白虹沴氣而詰其師。遲遲接淅若處",
    "X79n1563_001:0667b07": "父母之邦唯恐或後。至觸外道虐燄得摩尼故珠。",
    "X79n1563_001:0667b08": "摩頂印心如蹈水火之急。既辦廼翁之事。然後低",
    "X79n1563_001:0667b09": "回就死。而後世猶有謗傷者。悲夫。唐北山僧神清",
    "X79n1563_001:0667b10": "著書詆毀曰。師子之後皆旁出。非正傳也。國朝永",
    "X79n1563_001:0667b11": "安菴僧契嵩。疾其言。著定祖圖。傳法正宗記。奏之。",
    "X79n1563_001:0667b12": "仁宗皇帝有旨入藏。佛法之際遇甚盛。若此正論",
    "X79n1563_001:0667b13": "既定。而愚猶有說焉。尊者偈曰。正說知見時。知見",
    "X79n1563_001:0667b14": "即是心。當心即知見。知見即于今。只此伽陁自然",
    "X79n1563_001:0667b15": "驗得頭正尾正。彼達磨達靜定之旨。奚翅天淵相",
    "X79n1563_001:0667b16": "邈哉。",
    "X79n1563_001:0667b17": "二十五祖婆舍斯多尊者",
    "X79n1563_001:0667b18": "祖至中印度。彼國王名佛勝。深加禮敬外道無我尊",
    "X79n1563_001:0667b19": "疾。祖至索論義不勝。又於王前謂祖曰。我解嘿論不",
    "X79n1563_001:0667b20": "假言說。祖曰。孰知勝負。曰。不爭勝負但取其義。祖曰。",
    "X79n1563_001:0667b21": "汝以何為義。曰。無心為義。曰。汝既無心。安得義乎。曰。",
    "X79n1563_001:0667b22": "我說無心。當名非義。祖曰。汝說無心當名非義。我說",
    "X79n1563_001:0667b23": "非心當義非名。曰。當義非名誰能辨義。祖曰。汝名非",
    "X79n1563_001:0667b24": "義此名何名。曰。為辨非義是名無名。曰。名既非名義",
    "X79n1563_001:0667c01": "亦非義。辨者是誰。當辨何物。如是往返五十九翻。外",
    "X79n1563_001:0667c02": "道杜口信伏。祖忽北面合掌長吁曰。我師獅子尊者。",
    "X79n1563_001:0667c03": "今日遇難斯可傷焉。辭王至南天潛隱山谷。彼國王",
    "X79n1563_001:0667c04": "名天德。次子和柔而長嬰疾苦。祖為陳因果。王即釋",
    "X79n1563_001:0667c05": "疑。有呪術師忌祖。潛置藥食中。祖知而故食。彼反受",
    "X79n1563_001:0667c06": "禍。投祖出家。後六年。太子得勝即位。復信外道。致難",
    "X79n1563_001:0667c07": "于祖。太子不如蜜多入諫被囚。問祖曰。予國素絕妖",
    "X79n1563_001:0667c08": "訛。師所傳何宗。祖曰。王國昔來實無邪法。我所得者",
    "X79n1563_001:0667c09": "即飲光大士親傳佛印。展轉二十四世師子尊者而",
    "X79n1563_001:0667c10": "傳於我。王曰。師子比丘不能免刑戮。何能傳法後人。",
    "X79n1563_001:0667c11": "曰。我師難未起時。密授信衣法偈。王索以焚之。薪盡",
    "X79n1563_001:0667c12": "如故。王悔謝致禮曰。師子真嗣既明。廼赦太子出家。",
    "X79n1563_001:0667c13": "祖曰。當為何事。曰。我若出家不為別事。祖曰。不為何",
    "X79n1563_001:0667c14": "事。曰。不為俗事。曰。當為何事。曰。當為佛事。祖曰。太子",
    "X79n1563_001:0667c15": "諸聖降迹。即為具戒。付法偈曰。聖人說知見。當境無",
    "X79n1563_001:0667c16": "是非。我今悟真性。無道亦無理。蜜多再啟曰。法衣宜",
    "X79n1563_001:0667c17": "可傳乎。祖曰。此衣為難。故假以證明。汝身無難。不必",
    "X79n1563_001:0667c18": "其衣。化彼十方。人自信向。",
    "X79n1563_001:0667c19": "寶曇曰。佛法患難自此而息。祖師信衣自此而傳。",
    "X79n1563_001:0667c20": "以師子授受如此之明。中印南天如此之近。當時",
    "X79n1563_001:0667c21": "猶有疑者。非般若靈驗信衣光明。豈有今日殊勝",
    "X79n1563_001:0667c22": "哉。愚觀祖師困厄艱虞。是果為誰家事。後世謾不",
    "X79n1563_001:0667c23": "知省。勇於自欺。曾無豪髮之知。便為了證。以佛祖",
    "X79n1563_001:0667c24": "為奇貨。求售於時。後學初機指為師授。不知其當。",
    "X79n1563_001:0668a01": "吾祖之世。復何望哉。先佛斥為增上慢人。不意吾",
    "X79n1563_001:0668a02": "身親見之也。",
    "X79n1563_001:0668a03": "二十六祖不如蜜多尊者",
    "X79n1563_001:0668a04": "祖至東印度。彼王與外道長爪梵志同覩白氣貫天。",
    "X79n1563_001:0668a05": "曰何瑞也。梵志昧王曰。魔來之兆。即謀諸徒曰。不如",
    "X79n1563_001:0668a06": "蜜多將入都。誰能挫之。徒曰。我等各有呪術。動天地。",
    "X79n1563_001:0668a07": "入水火。何患哉。祖至。見宮墻黑氣。謂小難耳。直至王",
    "X79n1563_001:0668a08": "前。王曰。師來何為。曰。度眾生。曰。以何法度。曰。各以類",
    "X79n1563_001:0668a09": "度。梵志怒。化大山於祖頂上。祖即指山復彼頭上。廼",
    "X79n1563_001:0668a10": "投誠。祖慜其愚惑。指而化之。為說法也。祖與王同車",
    "X79n1563_001:0668a11": "而出。忽見瓔珞童子。無姓氏。稽首於前。祖曰。汝憶往",
    "X79n1563_001:0668a12": "事不。曰。我念遠劫與師同居。師演摩訶般若。我轉甚",
    "X79n1563_001:0668a13": "深修多羅。今日之事蓋契宿因。祖謂王曰。此童子非",
    "X79n1563_001:0668a14": "他人。即大勢至菩薩也。此聖人後出二人。一人化南",
    "X79n1563_001:0668a15": "印度。一人緣在震旦。遂以宿因故名般若多羅。吾今",
    "X79n1563_001:0668a16": "付汝正法眼藏。偈曰。真性心地藏。無頭亦無尾。應緣",
    "X79n1563_001:0668a17": "而化物。方便呼為智。",
    "X79n1563_001:0668a18": "二十七祖般若多羅尊者",
    "X79n1563_001:0668a19": "祖至南印度。遇彼王香至。崇重度越等倫。施無價寶",
    "X79n1563_001:0668a20": "珠。王三子。其季開士也。祖欲試其所得。廼以施珠問",
    "X79n1563_001:0668a21": "三王子。圓明有過于此者不。皆曰寶中無以踰也。非",
    "X79n1563_001:0668a22": "尊者道力孰能受之。其季開士菩提達磨曰。此是世",
    "X79n1563_001:0668a23": "寶未足為上。於諸寶中法寶為上。此是世光未足為",
    "X79n1563_001:0668a24": "上。於諸光中智光為上。此是世明未足為上。於諸明",
    "X79n1563_001:0668b01": "中心明為上。此珠光明不能自照。要假智光光辨於",
    "X79n1563_001:0668b02": "此。既辨此已即知是珠。既知是珠即明其寶。若明其",
    "X79n1563_001:0668b03": "寶寶不自寶。若辨其珠珠不自珠。珠不自珠者要假",
    "X79n1563_001:0668b04": "智寶以明法寶。然則師有其道其寶即現。眾生有道",
    "X79n1563_001:0668b05": "心寶亦然。祖曰。於諸物中何物無相。曰。於諸物中不",
    "X79n1563_001:0668b06": "起無相。又問。於諸物中何物最高。曰。於諸物中人我",
    "X79n1563_001:0668b07": "最高。問。於諸物中何物最大。曰。於諸物中法性最大。",
    "X79n1563_001:0668b08": "祖知是法嗣。既出家廼付法眼。曰。心地生諸種。因事",
    "X79n1563_001:0668b09": "復生理。果滿菩提圓。花開世界起。",
    "X79n1563_001:0668b10": "寶曇曰。西天四七皆聖師也。根地穩實見於行履。",
    "X79n1563_001:0668b11": "辯慧駿發見於詞氣。多見其師載道望氣而往求",
    "X79n1563_001:0668b12": "之。如探故懷取所寓物。如將累世箕裘之業而[田/廾]",
    "X79n1563_001:0668b13": "諸市人。聖聖相尋何其易也。淮陰謂漢高曰。陛下",
    "X79n1563_001:0668b14": "善能將將。愚謂安得人人如蕭曹韓信為帝用哉。",
    "X79n1563_001:0668b15": "是知大法東流要與凡夫共用。亦如小夫賤隸一",
    "X79n1563_001:0668b16": "旦用命。自知亦有封侯之日。惟吾祖師去佛未遠。",
    "X79n1563_001:0668b17": "應機說法大抵與佛語菩薩語無異。然其禪備眾",
    "X79n1563_001:0668b18": "體。後世子孫各得其一亦足以名家。疾燄過風犇",
    "X79n1563_001:0668b19": "流度刃。無不兆見於此。學者識之。",
    "X79n1563_001:0668b20": "達磨大師破六宗",
    "X79n1563_001:0668b21": "有相宗",
    "X79n1563_001:0668b22": "師至問曰。一切諸法何名實相。彼尊者薩婆羅曰。於",
    "X79n1563_001:0668b23": "諸相中不互諸相是名實相。師曰。一切諸相而不互",
    "X79n1563_001:0668b24": "者。若明實相當何定邪。曰。於諸相中實無有定。若定",
    "X79n1563_001:0668c01": "諸相何名為實。師曰。諸相不定便明實相。汝今不定",
    "X79n1563_001:0668c02": "當何得之。曰。我言不定不說諸相。當說諸相其義亦",
    "X79n1563_001:0668c03": "然。師曰。汝言不定當為實相。定不定故即非實相。曰。",
    "X79n1563_001:0668c04": "定既不定即非實相。知我非故不定不變。師曰。汝今",
    "X79n1563_001:0668c05": "不變何名實相。已變已往其義亦然。曰。不變當在在",
    "X79n1563_001:0668c06": "不在故。故變實相以定其義。師曰。實相不變變則非",
    "X79n1563_001:0668c07": "實。於有無中何名實相。薩婆羅心知聖師縣解。以手",
    "X79n1563_001:0668c08": "指空曰。此是世間有相亦能空故。當我此身得似不。",
    "X79n1563_001:0668c09": "師曰。若解實相即見非相。若了非相其色亦然。當於",
    "X79n1563_001:0668c10": "色中不識色體。於非相中不礙有故。若能是解此名",
    "X79n1563_001:0668c11": "實相。彼眾聞已。心意朗然欽禮信受。",
    "X79n1563_001:0668c12": "無相宗",
    "X79n1563_001:0668c13": "師至問曰。汝言無相當何證之。彼眾中有智者波羅",
    "X79n1563_001:0668c14": "提曰。我名無相心不現故。師曰。汝心不現當何明之。",
    "X79n1563_001:0668c15": "曰。我明無相心不取舍。當於明時亦無當者。師曰。於",
    "X79n1563_001:0668c16": "諸有無心不取舍。又無當者誰明無故。曰。入佛三昧",
    "X79n1563_001:0668c17": "尚無所得。何況無相而欲知之。師曰。相既不知誰云",
    "X79n1563_001:0668c18": "有無。尚無所得何名三昧。曰。我說不證證無所證。非",
    "X79n1563_001:0668c19": "三昧故我說三昧。師曰。非三昧者何當名之。汝既不",
    "X79n1563_001:0668c20": "證非證何證。波羅提聞已即悟本心。悔謝往謬。復記",
    "X79n1563_001:0668c21": "之曰。汝當得道不久證之。此國有魔不久降之。言已",
    "X79n1563_001:0668c22": "忽然不現。",
    "X79n1563_001:0668c23": "定慧宗",
    "X79n1563_001:0668c24": "師至問曰。汝學定慧為一為二。彼眾有婆蘭陁曰。我",
    "X79n1563_001:0669a01": "此定慧非一非二。師曰。既非一二何名定慧。曰。在定",
    "X79n1563_001:0669a02": "非定處慧非慧。一即非一二亦不二。師曰。當一不一",
    "X79n1563_001:0669a03": "當二不二。既非定慧約何定慧。曰。不一不二定慧能",
    "X79n1563_001:0669a04": "知。非定非慧亦復然矣。師曰。慧非定故然何知哉。不",
    "X79n1563_001:0669a05": "一不二誰定誰慧。婆蘭陁聞之疑心冰釋。",
    "X79n1563_001:0669a06": "無得宗",
    "X79n1563_001:0669a07": "師至問曰。汝云無得無得何得。既無所得亦無得得。",
    "X79n1563_001:0669a08": "彼眾有寶靜者曰。我說無得得非無得。得當說得得",
    "X79n1563_001:0669a09": "無得是得。師曰。得既不得得亦非得。既云得得得得",
    "X79n1563_001:0669a10": "何得。曰。見得非得非得是得。若見不得名為得得。師",
    "X79n1563_001:0669a11": "曰。得既非得得得無得。既無所得當何得得。寶靜聞",
    "X79n1563_001:0669a12": "知頓除疑罔。",
    "X79n1563_001:0669a13": "寂靜宗",
    "X79n1563_001:0669a14": "師至問曰。何名寂靜。於此法中誰靜誰寂。彼有長者",
    "X79n1563_001:0669a15": "曰。此心不動是名為寂。於法無染名之為靜。師曰。本",
    "X79n1563_001:0669a16": "心不寂要假寂靜。本來寂故何用寂靜。曰。諸法本空",
    "X79n1563_001:0669a17": "以空空故。於彼空空故名寂靜。師曰。空空已空諸法",
    "X79n1563_001:0669a18": "亦爾。寂靜無相何靜何寂。彼長者聞已豁然開悟。",
    "X79n1563_001:0669a19": "戒行宗",
    "X79n1563_001:0669a20": "師至問曰。何者名戒云何名行。當此戒行為一為二。",
    "X79n1563_001:0669a21": "彼眾有賢者曰。一二二一皆彼所生。依教無染此名",
    "X79n1563_001:0669a22": "戒行。師曰。汝言依教即是有染。一二俱破何言依教。",
    "X79n1563_001:0669a23": "此二違背不及於行。內外非明何名為戒。曰。我有內",
    "X79n1563_001:0669a24": "外彼已知竟。既得通達便是戒行。若說違背俱是俱",
    "X79n1563_001:0669b01": "非。言及清淨即戒即行。師曰。俱是俱非何言清淨。既",
    "X79n1563_001:0669b02": "得通故何譚內外。賢者聞知即自慙服。既而六宗咸",
    "X79n1563_001:0669b03": "誓皈依。由是化被南天聲馳五印。遠近學者靡然而",
    "X79n1563_001:0669b04": "向風矣。",
    "X79n1563_001:0669b05": "寶曇曰。外道去佛一間耳。力量如佛。議論如佛。現",
    "X79n1563_001:0669b06": "神通如佛。唯其心外有法不得作佛。昔如來初越",
    "X79n1563_001:0669b07": "王城之日。即入檀特象頭諸山從外道游。廼至六",
    "X79n1563_001:0669b08": "年日飡麻麥。離九十六種赤旛之族。無不經歷。蓋",
    "X79n1563_001:0669b09": "不入虎穴不得虎子之謂也。暨成道說法已。彼外",
    "X79n1563_001:0669b10": "道者尚有魔佛之壘。往往拊佛之亢而搤之。吾目",
    "X79n1563_001:0669b11": "眎耽耽之師譚笑固自若也。至有斬首求謝者。佛",
    "X79n1563_001:0669b12": "滅度已。諸師或遇負墮踵皷為之蔑然爾狗我天",
    "X79n1563_001:0669b13": "從是而作。今吾祖達磨親佩般若多羅正印。而金",
    "X79n1563_001:0669b14": "剛之鋒燄燄在手。所謂試小臣小臣斃。試狗狗斃。",
    "X79n1563_001:0669b15": "其亦是類歟。今觀佛大勝多等六宗。異趣分徒各",
    "X79n1563_001:0669b16": "封己解。此與聲聞二乘尚爾不類。況擬與吾佛祖",
    "X79n1563_001:0669b17": "為敵耶。嘗欲倒置其說晦其主名。以驗當世具正",
    "X79n1563_001:0669b18": "見人。未必東土阿師果勝西天外道。",
    "X79n1563_001:0669b19": "震旦禪師",
    "X79n1563_001:0669b20": "初祖菩提達磨大師",
    "X79n1563_001:0669b21": "師至金陵。梁武帝召問曰。如何是聖諦第一義。師曰。",
    "X79n1563_001:0669b22": "廓然無聖。帝曰。對朕者誰。師曰。不識。帝不契。遂屆洛",
    "X79n1563_001:0669b23": "陽止嵩山少林寺。面壁而坐。人莫之測。時謂之壁觀",
    "X79n1563_001:0669b24": "婆羅門。尋有僧神光來參。師端坐莫聞誨勵。立庭下。",
    "X79n1563_001:0669c01": "遲明積雪齊腰。師憫而問曰。汝久立雪中當求何事。",
    "X79n1563_001:0669c02": "光悲淚曰。惟願慈悲。開甘露門廣度群品。師曰。諸佛",
    "X79n1563_001:0669c03": "無上妙道。曠劫精勤難行能行。豈以小德小智輕心",
    "X79n1563_001:0669c04": "慢心。冀真乘哉。光聞已。取利刀自斷左臂置于師前。",
    "X79n1563_001:0669c05": "師廼曰。諸佛法印可得聞乎。師曰。諸佛法印匪從人",
    "X79n1563_001:0669c06": "得。曰。我心未安乞師安心。師曰。將心來與汝安。曰。覔",
    "X79n1563_001:0669c07": "心不可得。師曰。與汝安心竟。又記之曰。汝但外息諸",
    "X79n1563_001:0669c08": "緣內心無舛。心如墻壁可以入道。已而九年欲返西",
    "X79n1563_001:0669c09": "天。命門人曰。時將至矣。汝等各言所得。有道副對曰。",
    "X79n1563_001:0669c10": "如我所見。不執文字不離文字而為道用。師曰。汝得",
    "X79n1563_001:0669c11": "吾皮。尼總持曰。我今所見。如慶喜見阿閦佛國。一見",
    "X79n1563_001:0669c12": "更不再見。師曰。汝得吾肉。道育曰。四大本空五陰非",
    "X79n1563_001:0669c13": "有。而我見處無一法可得。師曰。汝得吾骨。慧可出。禮",
    "X79n1563_001:0669c14": "三拜依位而立。師曰。汝得吾髓。師復告之曰。如來以",
    "X79n1563_001:0669c15": "正法眼藏付囑迦葉。展轉囑累而至于我。汝當護持。",
    "X79n1563_001:0669c16": "授汝袈裟以表法信。所謂內傳法印以印本心。外傳",
    "X79n1563_001:0669c17": "袈裟以定宗旨。後代澆漓有華梵分。却後難生宜出",
    "X79n1563_001:0669c18": "此衣證之。表明其化。偈曰。吾本來茲土。傳法救迷情。",
    "X79n1563_001:0669c19": "一花開五葉。結果自然成。",
    "X79n1563_001:0669c20": "寶曇曰。吾祖之入中國也。初無放光動地之祥。亦",
    "X79n1563_001:0669c21": "無雨法如雲之益。又無與世俯仰之事。當時望之",
    "X79n1563_001:0669c22": "不過指為壁觀婆羅門。及其奮空拳而求實効。有",
    "X79n1563_001:0669c23": "烏獲之力孟賁之勇。雖百摩騰竺法蘭。不爾較也。",
    "X79n1563_001:0669c24": "遊梁未幾。嬰人主逆鱗而去。亦不遑暇卹。然梁武",
    "X79n1563_001:0670a01": "能為射侯之問。而不能受中鵠之矢。能挽人之強",
    "X79n1563_001:0670a02": "以為力。而不能為嚙鏃之舉。深可哀也。如人學射",
    "X79n1563_001:0670a03": "久久方中。碧眼胡豈不知之。自是少林則身自為",
    "X79n1563_001:0670a04": "射堋矣。別記謂神光曰。汝但外息諸緣內心無舛。",
    "X79n1563_001:0670a05": "則是教之以身中規手中矩。心如墻壁可以入道。",
    "X79n1563_001:0670a06": "則是謂其可以百發百中矣。九年之後。父子相得",
    "X79n1563_001:0670a07": "心手相忘。吾不知神光之射少林。少林之射神光",
    "X79n1563_001:0670a08": "也。射一法也。可以中皮。可以中肉。可以中骨。可以",
    "X79n1563_001:0670a09": "中髓。[(厂@((既旡)日+口))*頁]為力如何耳。中皮者眾。中肉者寡。中骨者",
    "X79n1563_001:0670a10": "什百無二三。中髓者萬萬中一人而已。",
    "X79n1563_001:0670a11": "二祖慧可大師",
    "X79n1563_001:0670a12": "祖至北齊。有一居士不言名氏。聿來設禮而問曰。弟",
    "X79n1563_001:0670a13": "子身纏風恙。請和尚懺悔。師曰。將罪來。與汝懺。居士",
    "X79n1563_001:0670a14": "良久云。覔罪了不可得。師曰。與汝懺罪竟。宜依佛法",
    "X79n1563_001:0670a15": "僧住。曰。今見和尚已知是僧。未審何名佛．法。師曰。是",
    "X79n1563_001:0670a16": "心是佛。是心是法。法佛無二。僧寶亦然。曰。今日始知",
    "X79n1563_001:0670a17": "罪性不在內不在外不在中間。如其心然。佛法無二",
    "X79n1563_001:0670a18": "也。大師深器之。即為剃髮受具。經二載大師乃告曰。",
    "X79n1563_001:0670a19": "菩提達磨遠自竺乾以正法眼藏密付於吾。吾今授",
    "X79n1563_001:0670a20": "汝。并達磨信衣。汝當守護毋令斷絕。偈曰。本來緣有",
    "X79n1563_001:0670a21": "地。因地種花生。本來無有種。花亦不曾生。",
    "X79n1563_001:0670a22": "寶曇曰。達磨之世已有旁出門人。道副等是也。試",
    "X79n1563_001:0670a23": "觀二祖禮三拜依位而立。與前三子各呈悟解所",
    "X79n1563_001:0670a24": "見何如。瞿曇有云。譬如大海不讓小流。廼至蚊虻",
    "X79n1563_001:0670b01": "及阿修羅飲其水者皆得充滿。所謂旁出。即隨機",
    "X79n1563_001:0670b02": "授道之謂也。祖師豈不欲人人如可祖。而機器若",
    "X79n1563_001:0670b03": "此為之奈何。駸駸末流未必正傳。有如旁出。",
    "X79n1563_001:0670b04": "三祖僧璨大師",
    "X79n1563_001:0670b05": "師因沙彌道信年始十四來禮師曰。願和尚慈悲乞",
    "X79n1563_001:0670b06": "與安樂法門。師曰。誰縛汝。曰。無人縛。師曰。何更求解",
    "X79n1563_001:0670b07": "脫乎。信於言下大悟。服勤九載。後於吉州受具。侍奉",
    "X79n1563_001:0670b08": "尤謹。師屢試以玄微。知其緣熟乃付衣法。偈曰。華種",
    "X79n1563_001:0670b09": "雖因地。從地種花生。若無人下種。華地盡無生。",
    "X79n1563_001:0670b10": "四祖道信大師",
    "X79n1563_001:0670b11": "師于隋大業中至吉州。值群盜圍城七旬不解。萬眾",
    "X79n1563_001:0670b12": "惶怖。師教念摩訶般若。時賊眾望雉堞間若有神兵",
    "X79n1563_001:0670b13": "出沒。乃相謂曰。城內必有異人。不可攻矣。稍稍引去。",
    "X79n1563_001:0670b14": "後一日往黃梅縣。路逢一小兒。骨相奇秀異乎常童。",
    "X79n1563_001:0670b15": "師問曰。子何姓。答曰。姓即有。不是常姓。師曰。是何姓。",
    "X79n1563_001:0670b16": "答曰。是佛性。師曰。汝無姓邪。答曰。性空故。師嘿識其",
    "X79n1563_001:0670b17": "法器。俾侍者至其家乞令出家。父母以夙緣故殊無",
    "X79n1563_001:0670b18": "難色遂舍出家。以至付法傳衣。偈曰。華種有生性。因",
    "X79n1563_001:0670b19": "地花生生。大緣與信合。當生生不生。",
    "X79n1563_001:0670b20": "寶曇曰。毉者能愈人之疾而不能予人和平。秦越",
    "X79n1563_001:0670b21": "人則能之。信所謂良毉者也。信心銘。三祖所示心",
    "X79n1563_001:0670b22": "要。佛病祖病俱遣。而大安樂大休歇之地盡在其",
    "X79n1563_001:0670b23": "中。四祖是已到家者。得之如食甘露味飯。究竟不",
    "X79n1563_001:0670b24": "死。然後設為津粱。其未到家之人。如獲司南之車。",
    "X79n1563_001:0670c01": "無復迷方之患。全偈可以畢大事。半偈可以了一",
    "X79n1563_001:0670c02": "生。學者志之。",
    "X79n1563_001:0670c03": "五祖大滿禪師",
    "X79n1563_001:0670c04": "師止破頭山。咸亨中。有一居士姓盧名慧能自蘄州",
    "X79n1563_001:0670c05": "來參。師曰。汝自何來。曰。嶺南。師曰。欲須何事。曰。唯求",
    "X79n1563_001:0670c06": "作佛。師曰。嶺南人無佛性。若為得佛。曰。人有南北。佛",
    "X79n1563_001:0670c07": "性豈然。師知是異人廼呵曰。著槽廠去。能禮足而退。",
    "X79n1563_001:0670c08": "便入於杵臼之間。服勞八閱月。師知其授法時至。遂",
    "X79n1563_001:0670c09": "告眾曰。正法難解。不可徒記吾言持為己任。汝等各",
    "X79n1563_001:0670c10": "自隨意述偈。若語意冥符則衣法並付。會下七百高",
    "X79n1563_001:0670c11": "僧之上首神秀者。眾皆宗仰。書一偈于壁間曰。身是",
    "X79n1563_001:0670c12": "菩提樹。心如明鏡臺。時時勤拂拭。莫使惹塵埃。師因",
    "X79n1563_001:0670c13": "經行忽見。知是秀公所述。贊曰。後代依此修行。亦得",
    "X79n1563_001:0670c14": "勝果。遂各令誦念。能在碓坊聞知。與同學曰。美則美",
    "X79n1563_001:0670c15": "矣。了則未了。學呵曰。庸流何知。勿發枉言。能曰。子不",
    "X79n1563_001:0670c16": "信邪。願以一偈和之。同學不答相視而笑。至夜。能自",
    "X79n1563_001:0670c17": "秉燭。令童子於秀偈下著曰。菩提本非樹。明鏡亦非",
    "X79n1563_001:0670c18": "臺。本來無一物。爭得染塵埃。師見曰。此是誰作。亦未",
    "X79n1563_001:0670c19": "見性。眾聞師語。遂不云[(厂@((既旡)日+口))*頁]。迨夜乃潛令人召能入室。",
    "X79n1563_001:0670c20": "告曰。諸佛出世為一大事故。隨機大小而引導之。遂",
    "X79n1563_001:0670c21": "有十地三乘頓漸等旨以為教門。然以無上微妙祕",
    "X79n1563_001:0670c22": "密圓明真實正法眼藏付于上首迦葉。展轉二十八",
    "X79n1563_001:0670c23": "世至達磨屆于此土。得可大師承襲以至於吾。今吾",
    "X79n1563_001:0670c24": "并袈裟併付于汝。善自護持無令斷絕。聽吾偈曰。有",
    "X79n1563_001:0671a01": "情來下種。因地果還生。無情既無種。無性亦無生。再",
    "X79n1563_001:0671a02": "啟曰。法則既受。衣授何人。師曰。昔達磨初至人未知",
    "X79n1563_001:0671a03": "信。傳衣以明得法。今信心已熟。衣乃諍端。止于汝身",
    "X79n1563_001:0671a04": "不復傳也。",
    "X79n1563_001:0671a05": "寶曇曰。震旦五祖師亦博地凡夫耳。一旦能辦聖",
    "X79n1563_001:0671a06": "者之事。不計得失不[(厂@((既旡)日+口))*頁]利害。豈非真猛烈大丈夫",
    "X79n1563_001:0671a07": "哉。或謂祖師皆賢聖中來。是使凡夫無分。予甞讀",
    "X79n1563_001:0671a08": "達磨二祖傳。見其載二師出處傳道艱難之狀。為",
    "X79n1563_001:0671a09": "甚備。私竊喜曰。而今而後其不以我祖自天而降",
    "X79n1563_001:0671a10": "明矣。三祖而下。便有西土的傳氣象。向使少林無",
    "X79n1563_001:0671a11": "斷臂之舉。則後世必按劒以疑。豈有今日哉。大底",
    "X79n1563_001:0671a12": "如辛苦起家之人。造物必報之以英靈之子孫。使",
    "X79n1563_001:0671a13": "大其業。此理之必然也。及觀佛祖授受之際。若無",
    "X79n1563_001:0671a14": "難事。類人人可能及其身。之未必不如大山之覆",
    "X79n1563_001:0671a15": "其前不覺顛殞。是知有百鈞之力。然後能負吾百",
    "X79n1563_001:0671a16": "鈞之重。一奏千里更不回頭。真吾家汗血哉。",
    "X79n1563_001:0671a17": "四祖大毉禪師嗣法",
    "X79n1563_001:0671a18": "金陵法融禪師",
    "X79n1563_001:0671a19": "師止牛頭山幽棲寺北岩石室間。有百鳥銜花之異。",
    "X79n1563_001:0671a20": "唐正觀中。四祖遙觀氣象知有異人。尋訪。有僧云。去",
    "X79n1563_001:0671a21": "山十里有懶融。見人不起亦不合掌。祖廼入山。見師",
    "X79n1563_001:0671a22": "端坐自若。曾無所[(厂@((既旡)日+口))*頁]。祖問曰。在此作甚麼。師曰。觀心。",
    "X79n1563_001:0671a23": "祖曰。觀是何人。心是何物。師無對。便起合掌作禮曰。",
    "X79n1563_001:0671a24": "大德高棲何處。祖曰。貧道不決所止。或東或西。師曰。",
    "X79n1563_001:0671b01": "還識道信禪師不。祖曰。何以問他。師曰。嚮德滋久。冀",
    "X79n1563_001:0671b02": "一禮謁。祖曰。貧道是也。師曰。因何降此。祖曰。特來相",
    "X79n1563_001:0671b03": "訪。莫更有宴息處不。師引祖至小庵。唯見虎狼之類。",
    "X79n1563_001:0671b04": "祖廼舉兩手作怖勢。師曰。猶有者箇在。祖曰。適來見",
    "X79n1563_001:0671b05": "什麼。師無語。少間。祖坐于石上。書一佛字。師覩之竦",
    "X79n1563_001:0671b06": "然。祖曰。猶有者箇在。師未曉。稽首請說真要。祖曰。百",
    "X79n1563_001:0671b07": "千法門同歸方寸。河沙妙德總在心源。一切戒門定",
    "X79n1563_001:0671b08": "慧門。神通變化悉自具足。不離汝心。一切煩惱業障",
    "X79n1563_001:0671b09": "本來空寂。一切因果皆如夢幻。無三界可出。無菩提",
    "X79n1563_001:0671b10": "可求。人與非人性相平等。大道虗曠絕思絕慮。如是",
    "X79n1563_001:0671b11": "之法汝今已得。更無闕少。與佛何殊。更無別法。汝但",
    "X79n1563_001:0671b12": "任心自在。莫作觀行。亦莫澄心。莫起貪顛。莫懷[泳永+愁]慮。",
    "X79n1563_001:0671b13": "蕩蕩無礙。任意縱橫。不作諸善。不作諸惡。行住坐臥",
    "X79n1563_001:0671b14": "觸目遇緣總是佛之妙用。快樂無憂故名為佛。師曰。",
    "X79n1563_001:0671b15": "心既具足。何者是佛。何者是心。祖曰。非心不問佛。問",
    "X79n1563_001:0671b16": "佛非不心。師曰。既不作觀行。於境起時如何對治。祖",
    "X79n1563_001:0671b17": "曰。境緣無好醜。好醜起於心。心若不強名。妄情從何",
    "X79n1563_001:0671b18": "起。妄情既不起。真心任徧知。汝但隨心自在。無復對",
    "X79n1563_001:0671b19": "治。即名常住法身無有變異。吾受璨大師頓教法門。",
    "X79n1563_001:0671b20": "今付于汝。汝今諦受吾言只住此山。當有五人達者",
    "X79n1563_001:0671b21": "紹汝玄化。既而師負米一碩八斗朝往莫還。供僧三",
    "X79n1563_001:0671b22": "年不缺寒暑。",
    "X79n1563_001:0671b23": "寶曇曰。牛頭未見四祖時百鳥銜花以為献。見四",
    "X79n1563_001:0671b24": "祖後百鳥不來矣。古今提唱甚多。唯南泉曰。直饒",
    "X79n1563_001:0671c01": "不來。猶較王老師一線道。方是大毉行處也。佛法",
    "X79n1563_001:0671c02": "利害至重。以異類而知牛頭。曾何後世之紛紛者",
    "X79n1563_001:0671c03": "之不若也。夫道有正傳有旁出。正傳猶人子之為",
    "X79n1563_001:0671c04": "父後者。旁出為季產也。父母之愛季子。人情所同。",
    "X79n1563_001:0671c05": "然溫詞以詔之。恩意以容之。及其訓之亦終不以",
    "X79n1563_001:0671c06": "盡。其待父後也則異於此必矣。誨飭砥礪使知有",
    "X79n1563_001:0671c07": "君臣父子。箴規琢磨使知有兄弟朋友。季囑付授",
    "X79n1563_001:0671c08": "使知有門戶家世。冀其有所自立。然後廼已此教",
    "X79n1563_001:0671c09": "子之法。善知識所當然也。苟善知識有舐犢之愛。",
    "X79n1563_001:0671c10": "則佛祖正脉危如綴旒。牛頭真大福德人。六世傳",
    "X79n1563_001:0671c11": "燈已見於記別。其後光明盛大有過其師。豈吾懶",
    "X79n1563_001:0671c12": "融去山八十里負米一碩八斗朝往莫還之力哉。",
    "X79n1563_001:0671c13": "法融禪師嗣法",
    "X79n1563_001:0671c14": "二世智巖禪師",
    "X79n1563_001:0671c15": "師在岩谷中入定。遇瀑漲怡然不動。其水自退。有昔",
    "X79n1563_001:0671c16": "同從軍者二人。聞師隱山谷。尋訪謂師曰。郎將狂邪",
    "X79n1563_001:0671c17": "何為住此。曰。我狂欲醒君狂正發。夫嗜色淫聲貪[曰/月]",
    "X79n1563_001:0671c18": "寵榮流轉生死。何由自出。二人感悟太息而去。貞觀",
    "X79n1563_001:0671c19": "中歸建鄴。入牛首山謁融禪師發明大事。已而祖謂",
    "X79n1563_001:0671c20": "師曰。吾受信大師真決。所得都忘。設有一法過于涅",
    "X79n1563_001:0671c21": "槃。吾亦說如夢幻矣。一塵蜚而翳天。一芥墮而覆地。",
    "X79n1563_001:0671c22": "汝今已過此見。吾復何云。山門化導當付于汝。師稟",
    "X79n1563_001:0671c23": "命為二世。以後付正法于方禪師。",
    "X79n1563_001:0671c24": "三世慧方禪師",
    "X79n1563_001:0672a01": "師洞明經論。後入牛頭山謁岩禪師咨詢秘決。岩觀",
    "X79n1563_001:0672a02": "其根器堪任正法。遂示以心印。師豁然領悟。於是不",
    "X79n1563_001:0672a03": "出林藪十年。謂眾曰。吾欲他行隨機利物。汝宜自安",
    "X79n1563_001:0672a04": "也。廼以正法付囑持禪師。",
    "X79n1563_001:0672a05": "四世法持禪師",
    "X79n1563_001:0672a06": "師至黃梅席下聞法心開。復遇方禪師為之印可。乃",
    "X79n1563_001:0672a07": "繼牛頭宗祖。及黃梅謝世。謂弟子玄賾曰。復傳吾法",
    "X79n1563_001:0672a08": "者可有十人。金陵法持一也。後以法眼付威禪師。",
    "X79n1563_001:0672a09": "五世智威禪師",
    "X79n1563_001:0672a10": "師聞持禪師出世廼往禮覲。傳受正法。學徒犇走。中",
    "X79n1563_001:0672a11": "有慧忠者來。廼曰山主來也。即感悟。有偈示之曰。莫",
    "X79n1563_001:0672a12": "繫念。念成生死河。輪轉六趣海。無見出長波。忠以偈",
    "X79n1563_001:0672a13": "答曰。念想由來幻。性自無終始。若得此中意。長波當",
    "X79n1563_001:0672a14": "自止。師曰。余本性虗無。緣妄生人我。如何息妄情。還",
    "X79n1563_001:0672a15": "歸空處坐。忠曰。虗無是實體。人我何所存。妄情不須",
    "X79n1563_001:0672a16": "息。即泛般若船。乃付法化導。",
    "X79n1563_001:0672a17": "六世慧忠禪師",
    "X79n1563_001:0672a18": "師因巡禮威于具戒院。見凌霄藤遇夏萎悴。人欲伐",
    "X79n1563_001:0672a19": "之。因謂曰。慧忠回時此藤再生。及回果如其言。即付",
    "X79n1563_001:0672a20": "法訖。平生一衲一鐺。常有供僧穀兩廩。三虎為之守。",
    "X79n1563_001:0672a21": "靈異甚夥。度人亦甚眾。示眾曰。人法雙淨。善惡俱忘。",
    "X79n1563_001:0672a22": "直心真實。菩提道場。",
    "X79n1563_001:0672a23": "寶曇曰。牛頭所說之法。大體不奪其師之所[田/廾]授。",
    "X79n1563_001:0672a24": "其一偈曰。恰恰用心時。恰恰無心用。最為精絕。然",
    "X79n1563_001:0672b01": "終不若妄情既不起。真心任徧知之。為要切也。逮",
    "X79n1563_001:0672b02": "印記岩公一語。得非歲晚佛事邪。厥後五世父子",
    "X79n1563_001:0672b03": "相傳。但能扶立牛頭正宗而已。彼融威兩翁三世",
    "X79n1563_001:0672b04": "猶有旁出。類正傳者。安國天柱徑山鳥窠其人也。",
    "X79n1563_001:0672b05": "如海岸之沉地道熏烈。略無祖翁香味一銖。非從",
    "X79n1563_001:0672b06": "夜摩善變化天來。未易及此。",
    "X79n1563_001:0672b07": "智威禪師嗣法",
    "X79n1563_001:0672b08": "宣州安國寺玄挺禪師",
    "X79n1563_001:0672b09": "師因長安講華嚴。僧來問五祖。真性緣起。其義云何。",
    "X79n1563_001:0672b10": "祖默然。時師侍立次。廼謂曰。大德。正興一念問時是",
    "X79n1563_001:0672b11": "真性緣起。其僧言下大悟。或問南宗自何而立。師曰。",
    "X79n1563_001:0672b12": "心宗非南北。",
    "X79n1563_001:0672b13": "舒州天柱山崇慧禪師",
    "X79n1563_001:0672b14": "師因僧問如何是天柱境。曰。主簿山高難見日。玉鏡",
    "X79n1563_001:0672b15": "峰前易曉人。問。達磨未來時還有佛法也無。曰。未來",
    "X79n1563_001:0672b16": "且置。即今事作麼生。曰。某甲不會乞師指示。曰。萬古",
    "X79n1563_001:0672b17": "長空。一朝風月。良久曰。會麼。自己分上。干他達磨來",
    "X79n1563_001:0672b18": "與未來作麼。他家來大似賣卜漢。見汝不會為汝錐",
    "X79n1563_001:0672b19": "破。卦文才生吉凶在汝分上。一切自看。僧問。如何是",
    "X79n1563_001:0672b20": "解卜底人。曰。汝才出門便不中也。問。如何是天柱家",
    "X79n1563_001:0672b21": "風。曰。時有白雲來閉戶。更無風月四山流。",
    "X79n1563_001:0672b22": "杭州徑山道欽禪師",
    "X79n1563_001:0672b23": "師因僧問如何是道。師曰。山上鯉魚水底蓬塵。馬祖",
    "X79n1563_001:0672b24": "令人送書至。發緘見一圓相。於中畫一畫。封回。忠國",
    "X79n1563_001:0672c01": "師聞知云。欽師猶被馬師惑。僧問。如何是祖師意。師",
    "X79n1563_001:0672c02": "曰。汝問不當。曰。如何得當。曰。待吾滅後即向汝道。馬",
    "X79n1563_001:0672c03": "祖令智藏問十二時中以何為境。師曰。待汝回去時",
    "X79n1563_001:0672c04": "有信。藏曰。即今便回去。師曰。傳語却須問取曹溪。代",
    "X79n1563_001:0672c05": "宗詔至內庭。一日見帝起身立。帝曰。師何以起。師曰。",
    "X79n1563_001:0672c06": "檀越何得向四威儀中見貧道。",
    "X79n1563_001:0672c07": "杭州鳥窠道林禪師",
    "X79n1563_001:0672c08": "師因華嚴論師復禮示以真妄頌俾修禪那。師問曰。",
    "X79n1563_001:0672c09": "初云何觀。云何用心。復禮久而無言。師三禮而退。代",
    "X79n1563_001:0672c10": "宗詔國一至闕下。師廼謁授以正法。因棲樹上。時為",
    "X79n1563_001:0672c11": "鳥窠。有侍者會通辭去。師謂曰。汝今何往。曰。諸方學",
    "X79n1563_001:0672c12": "佛法去。師曰。若是佛法。吾此間亦有少許。曰。如何是",
    "X79n1563_001:0672c13": "和尚佛法。師於身上拈起布毛吹之。會通即悟。白居",
    "X79n1563_001:0672c14": "易禮謁問曰。禪師住處甚危嶮。師曰。太守危嶮猶甚。",
    "X79n1563_001:0672c15": "白曰。弟子位鎮山川何嶮之有。師曰。薪火相交識性",
    "X79n1563_001:0672c16": "不停。得非險乎。問。如何是佛法大意。師曰。諸惡莫作",
    "X79n1563_001:0672c17": "眾善奉行。",
    "X79n1563_001:0672c18": "五祖一世旁出",
    "X79n1563_001:0672c19": "北宗神秀禪師",
    "X79n1563_001:0672c20": "耶舍三藏誌師曰。艮地生玄旨。通尊媚亦尊。比肩三",
    "X79n1563_001:0672c21": "九族。足下一毛分。師至蘄州雙峰東山寺。遇五祖忍",
    "X79n1563_001:0672c22": "大師以坐禪為務乃歎伏曰。此真吾師也。誓心苦節",
    "X79n1563_001:0672c23": "以樵汲自役。祖曰。吾甞度人多矣。至於悟解無及汝",
    "X79n1563_001:0672c24": "者。得法住江陵當陽山。唐武后詔至敬安內道場。王",
    "X79n1563_001:0673a01": "公大人莫不望風而靡。暨中宗即位尤加重焉。大臣",
    "X79n1563_001:0673a02": "張說甞問法要。執弟子禮。師有偈曰。一切佛法。自心",
    "X79n1563_001:0673a03": "本有。將心外求。舍父逃去。",
    "X79n1563_001:0673a04": "寶曇曰。論人不可一槩而定。方秀公之在黃梅也。",
    "X79n1563_001:0673a05": "未盡其師之旨。故有身如菩提樹心如明鏡臺之",
    "X79n1563_001:0673a06": "語。後世因以疑之。及其道盛行。得人亦甚夥。啟發",
    "X79n1563_001:0673a07": "之際無愧於其師。降魔藏之徒皆卓絕超邁。有大",
    "X79n1563_001:0673a08": "過人處。古今所難。甞遣其弟子往曹溪誨之曰。他",
    "X79n1563_001:0673a09": "得無師之智深悟上乘。吾不如之。汝往決疑。他日",
    "X79n1563_001:0673a10": "歸來當為我說。此殆見黃梅之力歟。參同契有云。",
    "X79n1563_001:0673a11": "人根有利鈍。道無南北祖。真知言哉。",
    "X79n1563_001:0673a12": "嵩岳慧安國師",
    "X79n1563_001:0673a13": "師因坦然懷讓二人來參問曰。如何是祖師西來意。",
    "X79n1563_001:0673a14": "師曰。何不問自己意。曰。如何是自己意。師曰。當觀密",
    "X79n1563_001:0673a15": "作用。曰。如何是密作用。師以目開合示之。然於言下",
    "X79n1563_001:0673a16": "大悟。更不他適。讓機緣不偶。辭往曹溪。武后徵至輦",
    "X79n1563_001:0673a17": "下。待以師禮。與神秀禪師同加敬焉。武后問師甲子。",
    "X79n1563_001:0673a18": "對曰不記。帝曰。何不記耶。師曰。生死之身其若循環。",
    "X79n1563_001:0673a19": "環無起盡焉用記為。況此流注中間無間。見漚起滅",
    "X79n1563_001:0673a20": "者乃妄想耳。從初識至動相滅時亦只如此。何年月",
    "X79n1563_001:0673a21": "而可記乎。",
    "X79n1563_001:0673a22": "寶曇曰。余讀老安傳。見其為正宗甚明。何故書為",
    "X79n1563_001:0673a23": "五祖旁出。心固疑之。及攷其見五祖歲年在唐貞",
    "X79n1563_001:0673a24": "觀間。貞觀廼太宗年號。是時四祖猶在。至永徽辛",
    "X79n1563_001:0673b01": "亥方始入滅。即高宗二年也。五祖見四祖却在武",
    "X79n1563_001:0673b02": "德中。武德去貞觀才十年。今言老安見五祖於貞",
    "X79n1563_001:0673b03": "觀中。是時猶未有六祖也。六祖在咸亨中始見五",
    "X79n1563_001:0673b04": "祖。咸亨去貞觀已四十五年。安化於神龍二年。六",
    "X79n1563_001:0673b05": "祖示寂於先天二載。先天去神龍才九年耳。時老",
    "X79n1563_001:0673b06": "安已一百一十九歲。如是則當以老安為見四祖。",
    "X79n1563_001:0673b07": "五祖會中如明與秀皆見稱。謂老安一代耆宿。獨",
    "X79n1563_001:0673b08": "不見書此。又何如若以受衣為正傳。無衣皆非正",
    "X79n1563_001:0673b09": "傳。大非祖師意也。愚意授衣之後方得其人。正宗",
    "X79n1563_001:0673b10": "豈可廢哉。試觀四祖為懶安所說法門。融之所得",
    "X79n1563_001:0673b11": "於祖者可驗旁出。若老安所用之機與其所度弟",
    "X79n1563_001:0673b12": "子。如仁險破竉墮元珪諸師輩。皆證法無生。辯說",
    "X79n1563_001:0673b13": "無極。豈苟然哉。余故於斯不得不辨。若傳燈已定",
    "X79n1563_001:0673b14": "次序。不敢輕動之。",
    "X79n1563_001:0673b15": "袁州蒙山道明禪師",
    "X79n1563_001:0673b16": "師陳宣帝之孫也。國亡流民間。以其王孫甞受署。因",
    "X79n1563_001:0673b17": "有將軍之稱。依五祖無悟解。聞祖密付衣法與盧行",
    "X79n1563_001:0673b18": "者。率同志十人躡迹追逐至大庾嶺。師先見。餘輩未",
    "X79n1563_001:0673b19": "及。盧行者見師犇至。即擲衣鉢于磐石上曰。此衣表",
    "X79n1563_001:0673b20": "信。可力爭邪。任君將去。師遂舉之。如山不動。踟蹰竦",
    "X79n1563_001:0673b21": "慄曰。我來求法。非為衣也。願行者開示。祖曰。不思善",
    "X79n1563_001:0673b22": "不思惡。正恁麼時。阿那箇是明上座本來面目。師當",
    "X79n1563_001:0673b23": "下大悟。遍體汗下。連拜數拜。問曰。上來密語密意外。",
    "X79n1563_001:0673b24": "還更有密處不。祖曰。汝若反照自己本來面目。密却",
    "X79n1563_001:0673c01": "在汝邊。吾與汝說。即不密也。",
    "X79n1563_001:0673c02": "寶曇曰。明南犇也。豈時至哉。五祖記。授衣之人命",
    "X79n1563_001:0673c03": "若縣絲。大庾嶺頭幾至不免。明王孫也。有將軍之",
    "X79n1563_001:0673c04": "稱。方僕僕然赬面研足而來。是不獨攘其衣。殆將",
    "X79n1563_001:0673c05": "食其肉。盧老如閩人送蠱毒。行道之人逡巡舉之。",
    "X79n1563_001:0673c06": "則蠱毒來矣。故一擊而死。再擊而活之。如試吹毛。",
    "X79n1563_001:0673c07": "吾術靈矣。善知識故有實證實悟。而一生未甞得",
    "X79n1563_001:0673c08": "人者。其病伊何。往往用力太過而亦有所不及。寶",
    "X79n1563_001:0673c09": "應老曰。諸方只具啐啄同時眼。不具啐啄同時用。",
    "X79n1563_001:0673c10": "僧問。如何是啐啄同時用。曰。作家不啐啄。啐啄同",
    "X79n1563_001:0673c11": "時失。其有旨哉。",
    "X79n1563_001:0673c12": "河北神秀禪師嗣法",
    "X79n1563_001:0673c13": "五臺山匡方禪師",
    "X79n1563_001:0673c14": "師造北宗。秀禪師問曰。白雲散後如何。師曰。不昧。又",
    "X79n1563_001:0673c15": "問。到此間後如何。曰。正見一枝生五葉。秀默許之。至",
    "X79n1563_001:0673c16": "上黨寒嶺居焉。",
    "X79n1563_001:0673c17": "河中府條山智禪師",
    "X79n1563_001:0673c18": "師罷講。登武當山。見秀禪師印可。州牧衛文昇請住",
    "X79n1563_001:0673c19": "新安院。牧因問曰。某今日後如何。師曰。日從濛汜出。",
    "X79n1563_001:0673c20": "照樹全無影。使君初不能諭。拱揖而退。少選開曉。釋",
    "X79n1563_001:0673c21": "然自得。與師來往二十年。",
    "X79n1563_001:0673c22": "兖州降魔藏禪師",
    "X79n1563_001:0673c23": "師七歲出家。時埜多妖魅惑於人。師孤形制伏曾無",
    "X79n1563_001:0673c24": "小畏。得降魔之名。摳衣北宗。秀公問曰。汝名降魔。此",
    "X79n1563_001:0674a01": "無山木恠汝翻作魔邪。師曰。有佛有魔。秀曰。汝若是",
    "X79n1563_001:0674a02": "魔必住不思議境界。師曰。是佛亦空。何境界之有。秀",
    "X79n1563_001:0674a03": "縣記之曰。汝與小皡之墟有緣。遂入泰山。道化大行。",
    "X79n1563_001:0674a04": "廣州道樹禪師",
    "X79n1563_001:0674a05": "師遇秀公。言下知歸。晚成法器。結茅壽州三峰山。常",
    "X79n1563_001:0674a06": "有野人服色素朴。言譚詭異。於談笑外化作佛形。菩",
    "X79n1563_001:0674a07": "薩形。天人形。或放光。或呈聲響。學徒罔測。涉十年後",
    "X79n1563_001:0674a08": "無聞焉。師告眾曰。埜人作多伎倆眩惑於人。只消老",
    "X79n1563_001:0674a09": "僧不見。其伎盡矣。",
    "X79n1563_001:0674a10": "淮南都梁山全植禪師",
    "X79n1563_001:0674a11": "師初聚徒開法本州長壽寺。州牧衛文卿問曰。將來",
    "X79n1563_001:0674a12": "佛法隆替若阿。師曰。真實之物。無古無今無軌無躅。",
    "X79n1563_001:0674a13": "有為之法。四相遷流法當陻厄。君侯可見。",
    "X79n1563_001:0674a14": "前嵩嶽慧安國師嗣法",
    "X79n1563_001:0674a15": "洛京福先寺仁儉禪師",
    "X79n1563_001:0674a16": "此騰騰和尚也。唐天冊間。天后詔入內至殿前。仰眎",
    "X79n1563_001:0674a17": "天后良久曰。會麼。后曰不會。師曰。老僧持不語戒。言",
    "X79n1563_001:0674a18": "訖而出。翌日晉短歌十九首。天后覽而嘉之。",
    "X79n1563_001:0674a19": "嵩嶽破竈墮和尚",
    "X79n1563_001:0674a20": "師因嵩山塢中有廟甚靈。殿中唯一竈。遠近祭不輟。",
    "X79n1563_001:0674a21": "午殺物命甚多。師一日領侍僧入廟。以杖敲三下咄",
    "X79n1563_001:0674a22": "云。汝本泥瓦合成。聖從何來靈從何起。又打三下。竈",
    "X79n1563_001:0674a23": "廼傾破。須臾有青衣峩冠設拜師前。師曰。汝是何人。",
    "X79n1563_001:0674a24": "云。我本此廟神。久受業報。今日蒙師說無生法。得脫",
    "X79n1563_001:0674b01": "此處。特來致謝。師曰。是汝本有之性。非吾強言。神再",
    "X79n1563_001:0674b02": "拜而沒。侍僧云。某甲久在和尚左右。未蒙指示。竈神",
    "X79n1563_001:0674b03": "有何所得遂獲昇濟。師曰。我別無道理。為他只向他",
    "X79n1563_001:0674b04": "道。汝本泥瓦合成。聖從何來。靈從何起。侍僧默然。師",
    "X79n1563_001:0674b05": "曰。會麼。云。不會。本有之性為甚不會。侍僧禮拜。師曰。",
    "X79n1563_001:0674b06": "破也墮也。",
    "X79n1563_001:0674b07": "嵩嶽元珪禪師",
    "X79n1563_001:0674b08": "師謁安國師頓悟玄旨。遂卜居岳之龐塢。一日有異",
    "X79n1563_001:0674b09": "人峩冠袴褶而至。從者極多。輕步徐舒。稱謁大師。師",
    "X79n1563_001:0674b10": "覩其容貌奇偉非常。廼諭之曰。善來仁者。胡為而至。",
    "X79n1563_001:0674b11": "彼曰。師寧識我耶。師曰。吾觀佛與眾生等。吾一目之",
    "X79n1563_001:0674b12": "豈分別耶。曰。我此岳神也。能生死於人。師安得一目",
    "X79n1563_001:0674b13": "我哉。師曰。吾不生汝。焉能死吾。吾視身與空等。視吾",
    "X79n1563_001:0674b14": "與汝等。汝能壞空與汝乎。苟能壞空及壞汝。吾則不",
    "X79n1563_001:0674b15": "生不滅。汝尚不能。如是又焉能生死吾耶。神稽首曰。",
    "X79n1563_001:0674b16": "我亦聰明正直於餘神。詎知師有廣大智辯乎。願授",
    "X79n1563_001:0674b17": "以正戒。令我度世。師曰。汝既乞戒。即既戒也。所以者",
    "X79n1563_001:0674b18": "何。戒外無戒。又何戒哉。神曰。此理也。我聞茫昧。止求",
    "X79n1563_001:0674b19": "師戒。我身為門弟子。師即為張座秉爐正几與授五",
    "X79n1563_001:0674b20": "戒酒肉淫殺盜等語。師曰。如上為佛戒。而無心拘執。",
    "X79n1563_001:0674b21": "以有心為物。而無心想身。如是則先天地生不為精。",
    "X79n1563_001:0674b22": "後天地死不為老。廼至無汝及無我。無汝孰為戒之",
    "X79n1563_001:0674b23": "語。神曰。我神通亞佛。師曰。汝神通十句。五能五不能。",
    "X79n1563_001:0674b24": "佛則十句。七能三不能。神竦然避席跪啟曰。可得聞",
    "X79n1563_001:0674c01": "乎。師曰。汝能戾上帝。東天行而西七曜乎。曰不能。師",
    "X79n1563_001:0674c02": "曰。汝能奪地祇。融五岳而結四海乎。曰不能。師曰。是",
    "X79n1563_001:0674c03": "謂五不能也。佛能空一切相。成萬法智。而不能即滅",
    "X79n1563_001:0674c04": "定業。佛能知群有性。窮億劫事。而不能化導無緣。能",
    "X79n1563_001:0674c05": "度無量有情。而不能盡眾生界。是謂三不能也。定業",
    "X79n1563_001:0674c06": "亦不牢久。無緣亦謂一期。眾生界本無增減。亘古無",
    "X79n1563_001:0674c07": "一人能主有法。有法無主是謂無法。無法無主是謂",
    "X79n1563_001:0674c08": "無心。如我解佛亦無神通也。但能以無心通達一切",
    "X79n1563_001:0674c09": "法爾。神曰。我誠淺昧未聞空義。師所授戒我當奉行。",
    "X79n1563_001:0674c10": "今願報德。展我小神通。而使已發心初發心未發心",
    "X79n1563_001:0674c11": "不信心必信心五等人。目我神蹤。知有佛有神。有能",
    "X79n1563_001:0674c12": "有不能。有自然非自然者。師曰。無為是。無為是。神曰。",
    "X79n1563_001:0674c13": "佛亦使神護法。師寧隳叛佛邪。願如意垂誨。師不得",
    "X79n1563_001:0674c14": "已而言曰。東岩寺之障莽然無樹。北岫有之而北非",
    "X79n1563_001:0674c15": "屏擁。汝能移北樹於東嶺乎。神曰已聞命矣。然昏夜",
    "X79n1563_001:0674c16": "間必有喧動。願師無駭。作禮而退。師門送。嵐靄烟霞",
    "X79n1563_001:0674c17": "紛綸間錯。幢幡環珮凌空出沒焉。其夕果有暴風迅",
    "X79n1563_001:0674c18": "雷犇雲振電。棟宇搖蕩宿鳥聲喧。師謂眾曰。無怖。神",
    "X79n1563_001:0674c19": "與我約矣。詣旦和霽。則北巖松括盡移東嶺。森然行",
    "X79n1563_001:0674c20": "植矣。",
    "X79n1563_001:0674c21": "寶曇曰。善知識豈特具正知見明識佛性而已。當",
    "X79n1563_001:0674c22": "知世出世間識為先導。善知識道德俱備而識不",
    "X79n1563_001:0674c23": "明。非獨無以慰學者之心。而於佛法利害尤切。故",
    "X79n1563_001:0674c24": "外重內輕之謗從是而興。人猶可欺而神不可欺",
    "X79n1563_001:0675a01": "也。余觀岳神北面嵩岳一語已知嵩岳之尊。神既",
    "X79n1563_001:0675a02": "投誠然後廼為說法。戒一定之法。而嵩岳用之。如",
    "X79n1563_001:0675a03": "盤走珠如珠走盤。出沒貫穿不見留礙不妨脗合",
    "X79n1563_001:0675a04": "佛意。而亦善於應機以本分事而始終之。善知識",
    "X79n1563_001:0675a05": "所當然也。神固聰明正直而識亦過人。及其不能",
    "X79n1563_001:0675a06": "則徑以實對。報德之意至於再三。嵩岳拒之如却",
    "X79n1563_001:0675a07": "賕賂。善知識識度若此。得不為天人之所嚮慕乎。",
    "X79n1563_001:0675a08": "後世以癡福貪[曰/月]寵榮其身之不卹。況於佛法乎。",
    "X79n1563_001:0675a09": "況於鬼神乎。余故曰善知識當以識為先。有志之",
    "X79n1563_001:0675a10": "士不可不學。",
    "X79n1563_001:0675a11": "前嵩山普寂禪師嗣法",
    "X79n1563_001:0675a12": "終南山惟政禪師",
    "X79n1563_001:0675a13": "師得法已。即入太乙山中。學者盈室。唐大和間文宗",
    "X79n1563_001:0675a14": "嗜蛤蜊。沿海官吏進送。人亦勞止。一日御饌中有擘",
    "X79n1563_001:0675a15": "不張者。帝以為異。即焚香禱之。廼開。俄見菩薩形。梵",
    "X79n1563_001:0675a16": "相具足。貯以金粟檀香合美錦覆之。賜興善寺令眾",
    "X79n1563_001:0675a17": "僧瞻禮。因問群臣。斯何祥也。或言大乙山惟政禪師",
    "X79n1563_001:0675a18": "深明佛法。愽聞強識。宜詔問之。帝遂下詔。師至。對曰。",
    "X79n1563_001:0675a19": "臣聞物無虗應。此廼啟陛下信心耳。經云。應以此身",
    "X79n1563_001:0675a20": "得度者。即現此身而為說法。帝曰。菩薩身已見。未聞",
    "X79n1563_001:0675a21": "說法。師曰。陛下見此為常非常信非信邪。帝曰。希奇",
    "X79n1563_001:0675a22": "之事朕深信焉。師曰。已聞說法竟。時師之對。漏下十",
    "X79n1563_001:0675a23": "一刻。皇情大悅。",
    "X79n1563_001:0675a24": "寶曇曰。大疑之下必有大信。化菩薩所以啟文宗",
    "X79n1563_001:0675b01": "信心也。此信一發則真佛現前。佛不自知惟信而",
    "X79n1563_001:0675b02": "後知法。不自見惟證而後見。政公是證徹此法者。",
    "X79n1563_001:0675b03": "故啟發人君如是之明。使文宗於延英漏下十一",
    "X79n1563_001:0675b04": "刻有一剎郍反照之功。則此未必不為光明無盡",
    "X79n1563_001:0675b05": "之福。惜乎止於皇情一悅而已。夫佛法世法一道",
    "X79n1563_001:0675b06": "也。其來有漸漬。其用在果斷。機會一失則時不再",
    "X79n1563_001:0675b07": "來。愚觀文宗之用唐。亦猶聞道於政公不遠矣。",
    "X79n1563_001:0675b08": "五祖大滿禪師嗣法",
    "X79n1563_001:0675b09": "六祖慧能大鑒禪師",
    "X79n1563_001:0675b10": "師未時鬻薪於市中。聞客誦金剛經。至應無所住而",
    "X79n1563_001:0675b11": "生其心。竦然有省。直抵黃梅東山。五祖見而器之。著",
    "X79n1563_001:0675b12": "槽廠間。未幾因上首秀大師題廊壁有身似菩提樹",
    "X79n1563_001:0675b13": "之語。師因秉燭令童子書其傍曰。菩提本非樹。明鏡",
    "X79n1563_001:0675b14": "亦非臺。本來無一物。何使惹塵埃。祖於深夜召師入",
    "X79n1563_001:0675b15": "室。密授衣法。令隱於懷集四會之間。儀鳳初屆南海。",
    "X79n1563_001:0675b16": "遇印宗法師於法性寺講涅槃經。師寓止廊廡間。因",
    "X79n1563_001:0675b17": "風揚剎竿旛動。聞二僧對論。一云旛動。一云風動。往",
    "X79n1563_001:0675b18": "復數四曾未契證。師云。可容俗士預高論不。僧曰試",
    "X79n1563_001:0675b19": "為說看。師曰。不是風動。不是旛動。仁者心動。僧於言",
    "X79n1563_001:0675b20": "下大悟。印宗竦然異之。起立問曰。行者定非常人。正",
    "X79n1563_001:0675b21": "是誰師。更無所隱直敘所得。印宗執弟子禮。請授禪",
    "X79n1563_001:0675b22": "要。廼告眾曰。印宗是具足凡夫。今遇肉身大士。即指",
    "X79n1563_001:0675b23": "出盧居士。請出信衣。悉令瞻禮。至正月十五日會名",
    "X79n1563_001:0675b24": "德為師剃髮受具。就菩提樹開東山法門。宛如夙契。",
    "X79n1563_001:0675c01": "明年秋辭歸故隱寶林寺。韶之刺史韋據請轉法輪",
    "X79n1563_001:0675c02": "於大梵寺。并受無相心地戒。門人記錄目曰壇經。盛",
    "X79n1563_001:0675c03": "行于世。後復曹溪。大法雨施。學者雲合。神龍間降詔",
    "X79n1563_001:0675c04": "云。朕請安秀二師奉安宮中。萬機之暇得究真乘。二",
    "X79n1563_001:0675c05": "師並推讓云。南方有能禪師。密授忍大師衣法。可就",
    "X79n1563_001:0675c06": "彼問。今遣內侍薛簡馳詔迎請。願師速赴上京。師上",
    "X79n1563_001:0675c07": "表云。埜性冰霜願終林麓云云。後有僧問臨濟云。石",
    "X79n1563_001:0675c08": "室行者踏碓為什麼忘移却脚。臨濟曰。沒溺深阬。",
    "X79n1563_001:0675c09": "寶曇曰。黃梅七百高僧。所傳衣鉢為負舂者得之。",
    "X79n1563_001:0675c10": "秀公學者第一。而一四句偈為不識字者下之。是",
    "X79n1563_001:0675c11": "知佛法不可以力爭而亦不可以勢取也。老盧墜",
    "X79n1563_001:0675c12": "數碩之石沒溺深阬。後世唯臨濟知之。正如阿修",
    "X79n1563_001:0675c13": "羅王拖動三有大城諸煩惱海。不自知其力然也。",
    "X79n1563_001:0675c14": "持一炬之火倩人書壁。是挽秀公之臂而繫黃梅",
    "X79n1563_001:0675c15": "也。當時唯黃梅知之。如澶淵夢中床子弩發不自",
    "X79n1563_001:0675c16": "知其勢然也。達磨曰。我觀赤縣神洲有大乘氣。踰",
    "X79n1563_001:0675c17": "海越漠為法求人。方一燈傳一燈。不翅一髮引千",
    "X79n1563_001:0675c18": "鈞之重。至是則有盡大地人普請成佛之理。是阿",
    "X79n1563_001:0675c19": "修羅手中床子弩機用得正滑也。達磨未甞隻履",
    "X79n1563_001:0675c20": "西去。黃梅諸師亦未甞攝衣寂然。六祖去今纔六",
    "X79n1563_001:0675c21": "百年。而強弩之機已不能穿魯縞矣。於戲。悲夫子",
    "X79n1563_001:0675c22": "孫固不能親見其人。但知不以心法殺天下。後世",
    "X79n1563_001:0675c23": "學者亦庶幾其可乎。",
    "X79n1563_001:0675c24": "六祖大鑒禪師嗣法",
    "X79n1563_001:0676a01": "廣州志道禪師",
    "X79n1563_001:0676a02": "師參六祖曰。學人初出家。覧涅槃經僅十餘載。未明",
    "X79n1563_001:0676a03": "其意。願和尚垂誨。祖曰。汝何處未了。對曰。諸行無常",
    "X79n1563_001:0676a04": "是生滅法。生滅滅已寂滅為樂。於此疑惑。祖曰。汝作",
    "X79n1563_001:0676a05": "麼生疑。對曰。一切眾生皆有二身。謂色身法身也。色",
    "X79n1563_001:0676a06": "身無常有生有滅。法身無常無知無覺。經云生滅滅",
    "X79n1563_001:0676a07": "已寂滅為樂者。不審是何身寂滅。何身受樂。若色身",
    "X79n1563_001:0676a08": "者。色身滅時四大分散。全段是苦。苦不可言樂。若法",
    "X79n1563_001:0676a09": "身寂滅。即同草木瓦石。誰當受樂。又法性是生滅之",
    "X79n1563_001:0676a10": "體。五蘊是生滅之用。一體五用生滅是常。生則從體",
    "X79n1563_001:0676a11": "起用。滅則攝用歸體。若聽更生。即有情之類不斷不",
    "X79n1563_001:0676a12": "滅。若不聽更生。即永歸寂滅同於無情之物。如是則",
    "X79n1563_001:0676a13": "一切諸法被涅槃之所禁伏。尚不得生。何樂之有。祖",
    "X79n1563_001:0676a14": "曰。汝是釋子。何習外道斷常邪見而議最上乘法。據",
    "X79n1563_001:0676a15": "汝所解。即色身外別有法身。離生滅求於寂滅。又推",
    "X79n1563_001:0676a16": "涅槃常樂言有身受者。斯廼執吝生死耽著世樂。汝",
    "X79n1563_001:0676a17": "今當知。佛為一切迷人認五蘊和合為自體相。分別",
    "X79n1563_001:0676a18": "一切法為外塵相。好生惡死。念念迁流。不知夢幻虗",
    "X79n1563_001:0676a19": "假。枉受輪回。以常樂涅槃翻為苦相。終日馳求。佛愍",
    "X79n1563_001:0676a20": "此故。廼示涅槃真樂。剎郍無有生相。剎郍無有滅相。",
    "X79n1563_001:0676a21": "更無生滅可滅。是則寂滅現前。當現前時亦無現前",
    "X79n1563_001:0676a22": "之量。乃謂樂。常樂此樂。無有受者亦無不受者。豈有",
    "X79n1563_001:0676a23": "一體五用之名。何況更言涅槃禁伏諸法令永不生。",
    "X79n1563_001:0676a24": "斯廼謗佛毀法。聽吾偈曰。無上大涅槃。圓明常寂照。",
    "X79n1563_001:0676b01": "凡愚謂之死。外道執為斷。諸求二乘人。目以為無作。",
    "X79n1563_001:0676b02": "盡屬情所計。六十二見本。妄意虗假名。何為真實義。",
    "X79n1563_001:0676b03": "唯有過量人。通達無取舍。以知五蘊法。及以蘊中我。",
    "X79n1563_001:0676b04": "外現音聲象。一一音聲相。平等如夢幻。不起凡聖見。",
    "X79n1563_001:0676b05": "不作涅槃解。二邊三際斷。常應諸根用。而不起用想。",
    "X79n1563_001:0676b06": "分別一切法。不起分別想。劫火燒海底。風皷山相擊。",
    "X79n1563_001:0676b07": "真常寂滅樂。涅槃相如是。吾今強言說。汝今舍邪見。",
    "X79n1563_001:0676b08": "汝勿隨言解。許汝少分知。師聞偈踊躍。作禮而退。",
    "X79n1563_001:0676b09": "寶曇曰。禪是佛心。經是佛語。故楞伽有佛語心品。",
    "X79n1563_001:0676b10": "法華有開示悟入佛之知見之義。涅槃有常樂我",
    "X79n1563_001:0676b11": "淨之旨。皆一道也。譬如琵琶琴瑟雖有妙音。若無",
    "X79n1563_001:0676b12": "妙指終不能發。指即妙音。語即佛心也。即妙音以",
    "X79n1563_001:0676b13": "為指。即語以為佛心。豈不悖哉。古之人音與指相",
    "X79n1563_001:0676b14": "忘。心與語縣契。如趙州曰。諸人被菩提使。老僧使",
    "X79n1563_001:0676b15": "得菩提。便能捻土為金。捻金為土。皆吾心之常分。",
    "X79n1563_001:0676b16": "不假於他術也。",
    "X79n1563_001:0676b17": "廣州法性寺印宗禪師",
    "X79n1563_001:0676b18": "師因往蘄春謁忍大師後。於廣州法性寺講涅槃經。",
    "X79n1563_001:0676b19": "遇六祖能大師始悟玄理。以能為傳法師。又採摭自",
    "X79n1563_001:0676b20": "梁至唐諸方達者之言著為心要集。盛行于世。",
    "X79n1563_001:0676b21": "寶曇曰。真淨老人謂。印宗法師問盧行者。仁者在",
    "X79n1563_001:0676b22": "黃梅有何言教指趣傳授。盧曰。彼指授者惟論見",
    "X79n1563_001:0676b23": "性成佛。不說禪定解脫無念無為。宗曰。何故不說",
    "X79n1563_001:0676b24": "禪定解脫無念無為。盧曰。況是二法。不是佛法不",
    "X79n1563_001:0676c01": "二之法。宗曰。如何是佛法不二之法。盧曰。如仁者",
    "X79n1563_001:0676c02": "講涅槃經明見佛性。是名佛法不二之法。真淨曰。",
    "X79n1563_001:0676c03": "彼是小巧。禪道早是中半了也。如今叢林惟論禪",
    "X79n1563_001:0676c04": "定解脫無念無為。且道六祖底是。如今底是。至哉",
    "X79n1563_001:0676c05": "斯言也。真淨去今又八十彈指矣。後世禪定解脫",
    "X79n1563_001:0676c06": "無念無為亦復無聞。其能穿鑿古今出沒名句。握",
    "X79n1563_001:0676c07": "定死蛇以為活蝎者。便為正眼遞相印授。當世無",
    "X79n1563_001:0676c08": "大知見人為辨正邪脫。或有之。眾楚一齊未易伸",
    "X79n1563_001:0676c09": "喙。佛法至此得不為痛心者哉。",
    "X79n1563_001:0676c10": "吉州青原山行思禪師",
    "X79n1563_001:0676c11": "師往曹溪作禮問曰。當何所務即不落階級。祖曰。汝",
    "X79n1563_001:0676c12": "曾作什麼來。師曰。聖諦亦不為。何階級之有。祖深器",
    "X79n1563_001:0676c13": "之。謂有二祖見少林氣象。後住青原靜居寺。六祖將",
    "X79n1563_001:0676c14": "示寂。有沙彌希遷。即石頭也。問曰。和尚百年後希迁",
    "X79n1563_001:0676c15": "當依附誰。祖曰。尋思去。及祖順世。迁於靜處端坐。寂",
    "X79n1563_001:0676c16": "然忘生。上首曰。汝師已逝。空坐奚為。曰。我稟遺戒故",
    "X79n1563_001:0676c17": "尋思爾。上首曰。汝有師兄行思和尚住吉州青原。因",
    "X79n1563_001:0676c18": "緣在彼。師言甚直。汝自迷耳。迁聞辭去至靜居。師問",
    "X79n1563_001:0676c19": "曰。子何方而來。曰。曹溪。師曰。將得什麼來。曰。未到曹",
    "X79n1563_001:0676c20": "溪亦不失。師曰。恁麼則用去曹溪作什麼。曰。若不到",
    "X79n1563_001:0676c21": "曹溪爭知不失。又問。曹溪大師還識和尚不。師曰。汝",
    "X79n1563_001:0676c22": "今識吾否。曰。識又爭能識得。師曰。眾角雖多一麟足",
    "X79n1563_001:0676c23": "矣。師令持書至南岳讓和尚。達書了速回與汝鈯斧",
    "X79n1563_001:0676c24": "子住山。至彼未呈書便問。不慕諸聖不重己靈時如",
    "X79n1563_001:0677a01": "何。讓曰。子問太高生。何不向下問。曰。寧可永劫受沉",
    "X79n1563_001:0677a02": "淪。不從諸聖解脫。讓休去廼回。師問曰。子去未久送",
    "X79n1563_001:0677a03": "書達不。曰。書亦不通信亦不達。師曰。作麼生。遂舉前",
    "X79n1563_001:0677a04": "話了却云。去時蒙和尚許鈯斧子。即便請。師垂一足。",
    "X79n1563_001:0677a05": "廼禮辭之。南岳有僧問。如何是佛大意。師曰。廬陵米",
    "X79n1563_001:0677a06": "作麼價。",
    "X79n1563_001:0677a07": "寶曇曰。青原得道時大有二祖見少林氣象。是時",
    "X79n1563_001:0677a08": "方像季也。而溫厚之氣獨盛於東南。思出江西而",
    "X79n1563_001:0677a09": "祖居南海。眎中國為東南也。雖佛法不以土地風",
    "X79n1563_001:0677a10": "氣為休戚。然人挾天地中和以生。得天地之中和",
    "X79n1563_001:0677a11": "而不能得道之中和者。未之有也。青原仁父祖也。",
    "X79n1563_001:0677a12": "子石頭外而氣分感而為。諸孫藥山雲巖殆聖諦",
    "X79n1563_001:0677a13": "不為處發生。龍潭德山是廬陵米價中流出。有父",
    "X79n1563_001:0677a14": "祖之英烈。得天地之中和人。而不能為聖為賢為",
    "X79n1563_001:0677a15": "嚴父師為法軌範。吾不信也。",
    "X79n1563_001:0677a16": "南岳懷讓禪師",
    "X79n1563_001:0677a17": "師至曹溪。六祖問。什麼處來。曰。嵩山來。祖曰。什麼物",
    "X79n1563_001:0677a18": "恁麼來。師無語。經八年忽然有省。白祖曰。某甲有箇",
    "X79n1563_001:0677a19": "會處。祖曰。作麼生會。曰。喚作一物即不中。祖曰。還假",
    "X79n1563_001:0677a20": "修證也無。曰。修證即不無。污染即不得。祖曰。秖此不",
    "X79n1563_001:0677a21": "污染是諸佛之所護念。汝既如是。吾亦如是。西天般",
    "X79n1563_001:0677a22": "若多羅讖汝足下出一馬駒踏殺天下人。師執侍十",
    "X79n1563_001:0677a23": "五載。唐先天二年居衡岳般若寺。示徒云。一切萬法",
    "X79n1563_001:0677a24": "皆從心生。心本無生法亦無住。若達平地所作無礙。",
    "X79n1563_001:0677b01": "非遇上根宜慎言哉。僧問。如鏡鑄像。像成後光歸何",
    "X79n1563_001:0677b02": "處。師曰。如大德未出家時。相狀向什麼處去。曰。成後",
    "X79n1563_001:0677b03": "為什麼不鑑照。師曰。雖然不鑑照。一點也瞞他不得。",
    "X79n1563_001:0677b04": "有僧道一住傳法院庵。常坐禪。師知是法器乃往問",
    "X79n1563_001:0677b05": "曰。大德坐禪圖箇什麼。一曰。圖作佛。師廼取一甎於",
    "X79n1563_001:0677b06": "庵前石上磨。一曰。作什麼。師曰。磨作鏡。一曰。磨甎豈",
    "X79n1563_001:0677b07": "得作鏡。師曰。坐禪豈得成佛。一遽離坐問曰。如何即",
    "X79n1563_001:0677b08": "是。師曰。如牛駕車。車若不行。打車即是打牛即是。又",
    "X79n1563_001:0677b09": "曰。汝學坐禪。為學坐佛。若學坐禪。禪非坐臥。若學坐",
    "X79n1563_001:0677b10": "佛。佛非定相。於無住法不應取舍。汝若坐佛即是殺",
    "X79n1563_001:0677b11": "佛。若執坐相非達其理。一聞示誨如飲醍醐。即禮拜",
    "X79n1563_001:0677b12": "問曰。如何用心即合無相三昧。師曰。汝學心地法門",
    "X79n1563_001:0677b13": "如下種子。我說法要譬如天澤。汝緣合故當見其道。",
    "X79n1563_001:0677b14": "又問曰。道非色相云何能見。師曰。心地法眼能見乎",
    "X79n1563_001:0677b15": "道。無相三昧亦復然矣。一曰。有成壞不。師曰。若以成",
    "X79n1563_001:0677b16": "壞聚散而見道者非也。聽吾偈曰。心地含諸種。遇澤",
    "X79n1563_001:0677b17": "悉皆萠。三昧花無相。何壞復何成。",
    "X79n1563_001:0677b18": "寶曇曰。證悟廣大。非一世可了。譬如須彌雖積塵",
    "X79n1563_001:0677b19": "而成。與輪圍諸山初若不異。至四面俱起則盡輪",
    "X79n1563_001:0677b20": "圍。百劫之力亦不能及。此無他。小大之勢然也。南",
    "X79n1563_001:0677b21": "岳之道簡而易見明而易知。雖初心之人若可深",
    "X79n1563_001:0677b22": "入。及一引手則有不可輕舉之力。至一舉武則有",
    "X79n1563_001:0677b23": "不可苟踐之地。使人人如南岳如馬駒。則畟塞虗",
    "X79n1563_001:0677b24": "空皆為有道者矣。大抵父祖勇決則子孫無削弱",
    "X79n1563_001:0677c01": "之患。太公之治齊。周公之治魯。亦不免有後世寖",
    "X79n1563_001:0677c02": "強寖微之論。可不戒哉。",
    "X79n1563_001:0677c03": "溫州玄覺禪師",
    "X79n1563_001:0677c04": "師詣曹溪。初到。振錫擕瓶遶祖三帀。卓然而立。祖曰。",
    "X79n1563_001:0677c05": "夫沙門者具三千威儀八萬細行。大德自何方而來",
    "X79n1563_001:0677c06": "生大我慢。師曰。生死事大。無常迅速。祖曰。何不體取",
    "X79n1563_001:0677c07": "無生。了無速乎。曰。體即無生。了本無速。祖曰。如是如",
    "X79n1563_001:0677c08": "是。于時大眾愕然。師方具威儀參禮。須臾告辭。祖曰。",
    "X79n1563_001:0677c09": "返太速乎。師曰。本自非動。豈有速耶。祖曰。誰知非動。",
    "X79n1563_001:0677c10": "師曰。仁者自生分別。祖曰。汝甚得無生之意。師曰。無",
    "X79n1563_001:0677c11": "生豈有意耶。祖曰。無意誰當分別。師曰。分別亦非意。",
    "X79n1563_001:0677c12": "祖歎曰。善哉善哉。少留一宿。時謂之一宿覺。翌日回",
    "X79n1563_001:0677c13": "永嘉。著證道歌一首并禪宗悟修圓言。並行于世。觀",
    "X79n1563_001:0677c14": "心十門。初則言其法爾。次則出其觀體。三則語其相",
    "X79n1563_001:0677c15": "應。四則警其上慢。五則誡其踈怠。六則重出觀體。七",
    "X79n1563_001:0677c16": "則明其是非。八則蕳其詮言。九則觸塗成觀。十則妙",
    "X79n1563_001:0677c17": "契玄源云云。",
    "X79n1563_001:0677c18": "寶曇曰。永嘉欲定宗旨。不得不為曹溪一來。及乎",
    "X79n1563_001:0677c19": "一見投機。不得不留一宿而去。師資道盡。佛法見",
    "X79n1563_001:0677c20": "忘。真龍門躍鱗。鷙鳥一鶚者也。同門如左溪朗東",
    "X79n1563_001:0677c21": "陽筞輩。皆一時經論淵藪。朗宗智者而策見曹溪。",
    "X79n1563_001:0677c22": "三人行必有我師。永嘉之謂也。永嘉聞道奇崛。古",
    "X79n1563_001:0677c23": "今未有及者。末後一句是曹溪挨拶得來。古人云。",
    "X79n1563_001:0677c24": "悟了直須遇人。若不遇人真成虗設。華嚴曰。觀法",
    "X79n1563_001:0678a01": "先後以智分別。是非審定不違法印。殆永嘉分別",
    "X79n1563_001:0678a02": "亦非意之謂歟。證道歌。西竺謂之震旦聖者經。即",
    "X79n1563_001:0678a03": "曹溪末後之旨。如天雨之水宛轉入海。還通於天。",
    "X79n1563_001:0678a04": "惟乘槎者流然後知此。",
    "X79n1563_001:0678a05": "司空山本淨禪師",
    "X79n1563_001:0678a06": "師受曹溪玄旨。隸司空山無相寺。唐天寶中玄宗遣",
    "X79n1563_001:0678a07": "中使楊光庭入山採常春藤。造丈室問曰。弟子慕道",
    "X79n1563_001:0678a08": "斯久。惟願垂示。師曰。天下禪宗碩學咸會京師。天使",
    "X79n1563_001:0678a09": "歸朝足可咨決。貧道隈山傍水無所用心。光庭泣拜。",
    "X79n1563_001:0678a10": "師曰。休拜貧道。天使為求佛邪問道邪。曰。弟子智識",
    "X79n1563_001:0678a11": "昏昧。未審佛之與道其義云何。師曰。若欲求佛。即心",
    "X79n1563_001:0678a12": "是佛。若欲會道。無心是道。曰。云何即心是佛。師曰。佛",
    "X79n1563_001:0678a13": "因心悟。心以佛彰。若悟無心。佛亦不有。曰。云何無心",
    "X79n1563_001:0678a14": "是道。師曰。道本無心。無心名道。若了無心。無心即道。",
    "X79n1563_001:0678a15": "光庭作禮信受。回闕具奏山中所聞。十二月徵師住",
    "X79n1563_001:0678a16": "白蓮亭。明年詔左右兩街名僧碩學與師闡揚佛理。",
    "X79n1563_001:0678a17": "一一剖析如流。最後有安禪師問曰。既言一切是妄。",
    "X79n1563_001:0678a18": "妄亦同真。真妄無殊。復是何物。師曰。若言何物。物物",
    "X79n1563_001:0678a19": "亦妄。經云。無相似。無比況。言語道斷如鳥蜚空。與師",
    "X79n1563_001:0678a20": "問辨者數人。繁而不錄。",
    "X79n1563_001:0678a21": "寶曇曰。即心是佛。無心是道。佛祖並出無異說也。",
    "X79n1563_001:0678a22": "無心是佛。即心是道。佛祖並證無異法也。是故於",
    "X79n1563_001:0678a23": "中拶出石火放行電光以顯無心。捩轉天關掀飜",
    "X79n1563_001:0678a24": "地軸以示即心也。所謂無心者。非絕聖棄智謂之",
    "X79n1563_001:0678b01": "無心。非何思何慮謂之無心。非不勉而中不思而",
    "X79n1563_001:0678b02": "得謂之無心。非自然非自然謂之無心。古德云。了",
    "X79n1563_001:0678b03": "了常知是此無心也。熾然作用是此無心也。無心",
    "X79n1563_001:0678b04": "如日。即心如雪。雪見睍曰銷也。即心如火。無心如",
    "X79n1563_001:0678b05": "膏。膏見火即流也。即心無心之體。無心即心之用。",
    "X79n1563_001:0678b06": "體用俱泯。佛祖兼忘。故能摧異論之鋒。發諸師之",
    "X79n1563_001:0678b07": "見。真得即心無心之力也。",
    "X79n1563_001:0678b08": "婺州玄策禪師",
    "X79n1563_001:0678b09": "師因智隍禪師者。曾謁黃梅五祖。庵居二十年。自謂",
    "X79n1563_001:0678b10": "正受。師知其所得未真。往問曰。汝坐於此作什麼。隍",
    "X79n1563_001:0678b11": "曰入定。師言。汝云入定。有心耶無心耶。若有心者。一",
    "X79n1563_001:0678b12": "切蠢動之類皆應得定。若無心者。一切草木之流亦",
    "X79n1563_001:0678b13": "合得定。曰。我正入定時則不見有有無之心。師曰。既",
    "X79n1563_001:0678b14": "不見有有無之心即是常定。何有出入。若有出入。則",
    "X79n1563_001:0678b15": "非大定。隍無語良久。又問。師嗣誰。師曰。我師曹溪六",
    "X79n1563_001:0678b16": "祖。曰。六祖何以為禪定。師曰。我師云。夫妙湛圓寂體",
    "X79n1563_001:0678b17": "用如如。五陰本空六塵非有。不出不入不定不亂。禪",
    "X79n1563_001:0678b18": "性無住離住禪寂。禪性無生離生禪相。心如虗空亦",
    "X79n1563_001:0678b19": "無虗空之量。隍聞此語未息疑情。遂造曹溪請決。六",
    "X79n1563_001:0678b20": "祖意與師冥符。隍開悟。法席振于金華。楊億侍郎問",
    "X79n1563_001:0678b21": "一僧云。隍公悟處。是得策公力。是得六祖力。試道看。",
    "X79n1563_001:0678b22": "僧無語。",
    "X79n1563_001:0678b23": "寶曇曰。一臠可知鼎味。況全鼎乎。策公自永嘉師",
    "X79n1563_001:0678b24": "友囦源中來。瀹盡天台之波。而後飲曹溪之水。曹",
    "X79n1563_001:0678c01": "溪波浪具此一滴中。隍公以其餘波。至撼動天人",
    "X79n1563_001:0678c02": "二十年。所得心都無影響。楊大年一矢竊發。適中",
    "X79n1563_001:0678c03": "於余心也。惟痛定者廼可知之。",
    "X79n1563_001:0678c04": "南陽慧忠國師",
    "X79n1563_001:0678c05": "師因唐肅宗詔試驗西天大耳三藏他心通。師到三",
    "X79n1563_001:0678c06": "藏作禮立左邊。師問曰。汝得他心通耶。曰。不敢。師曰。",
    "X79n1563_001:0678c07": "汝道老僧只今在何處。曰。和尚是一國之師。却去西",
    "X79n1563_001:0678c08": "川看競渡。又問。汝道只今又在何處。曰。天津橋上看",
    "X79n1563_001:0678c09": "弄胡孫。又問。汝道只今聻。三藏罔然。師叱曰。者野狐",
    "X79n1563_001:0678c10": "精。它心通在何處。一日。三喚侍者。侍者三應。師曰。將",
    "X79n1563_001:0678c11": "謂吾孤負汝。却是汝孤負吾。南泉來參。師曰。甚麼處",
    "X79n1563_001:0678c12": "來。曰。江南來。師曰。還將得馬師真來不。曰。只者是。師",
    "X79n1563_001:0678c13": "曰。背後底。南泉休去。麻谷來參。繞禪床三帀於師前",
    "X79n1563_001:0678c14": "振錫而立。師曰。既如是用。更見貧道作什麼。麻谷又",
    "X79n1563_001:0678c15": "振錫。師叱曰。者野狐精出去。師示眾云。禪宗學者應",
    "X79n1563_001:0678c16": "遵佛勑。一乘了義契自心源。不了義者互不相許。如",
    "X79n1563_001:0678c17": "獅子身中虫。夫為人師。若涉名利別開異端。則自他",
    "X79n1563_001:0678c18": "何益。如世大匠斤斧不傷其手。香象所負非驢能堪。",
    "X79n1563_001:0678c19": "有南陽濆行者問。承聞和尚道無情說法。某甲未體",
    "X79n1563_001:0678c20": "其意。乞和尚垂示。師曰。汝若問無情說法。解它無情",
    "X79n1563_001:0678c21": "方得聞我說法。汝但聞取無情說法去。濆曰。只得如",
    "X79n1563_001:0678c22": "今有情方便之中。如何是無情因緣。師曰。如今一切",
    "X79n1563_001:0678c23": "動用之中。但凡聖兩流都無少分起滅便是出。識不",
    "X79n1563_001:0678c24": "屬有無熾然見覺。只聞無其情識繫執。所以六祖云。",
    "X79n1563_001:0679a01": "六根對境。分別非識。肅宗問曰。師得何法。師曰。陛下",
    "X79n1563_001:0679a02": "見空中一片雲麼。帝曰見。師曰。釘釘着縣掛着。又問",
    "X79n1563_001:0679a03": "十身調御師。乃起立曰。還會麼。帝曰不會。師曰。與老",
    "X79n1563_001:0679a04": "僧過淨瓶來。如何是無諍三昧。師曰。檀越踏毗盧頂",
    "X79n1563_001:0679a05": "上行。曰。此意如何。師曰。莫認自己作清淨法身。問答",
    "X79n1563_001:0679a06": "太多。不錄。",
    "X79n1563_001:0679a07": "寶曇曰。無垢居士張九成常參大慧。先師論忠國",
    "X79n1563_001:0679a08": "師說老婆禪。先師曰。國師法性寬波瀾闊。古今未",
    "X79n1563_001:0679a09": "易到也。如僧問古佛心曰墻壁瓦礫是。若玄玅解",
    "X79n1563_001:0679a10": "路。心不絕生死。命根不斷。大法不明。決定不敢如",
    "X79n1563_001:0679a11": "此四稜塌地指示人也。一棒一喝一挨一拶。擊石",
    "X79n1563_001:0679a12": "火閃電光却易。者箇說話却難。故於正法眼藏載",
    "X79n1563_001:0679a13": "國師無情說法因緣。與洞山所悟。二老相屬意實",
    "X79n1563_001:0679a14": "有在。甞觀震旦自六祖以下。佛法大海漸入漸深",
    "X79n1563_001:0679a15": "矣。至是則洪濤際天地漫不見諸涯。雖其間亦有",
    "X79n1563_001:0679a16": "風恬浪遲而魚龍出嬉。孰敢以扁舟輕犯其幾也。",
    "X79n1563_001:0679a17": "無情說法話。非有大造悟則不能彷彿。僧問無情",
    "X79n1563_001:0679a18": "還解脫法不。曰。常說熾然。說無間歇。僧問。和尚還",
    "X79n1563_001:0679a19": "聞不。曰。我亦不聞。僧曰。和尚不聞。爭知無情解說",
    "X79n1563_001:0679a20": "法。師曰。我若聞則齊於諸聖。汝則不聞我說法。此",
    "X79n1563_001:0679a21": "兩轉語。真無情說法中骨髓。觀其與僧問答無慮",
    "X79n1563_001:0679a22": "百十往返。其僧如蜂纏花未易麾去。國師花又不",
    "X79n1563_001:0679a23": "損蜜又得甞。一滴波瀾便能漲起江西。如是而況",
    "X79n1563_001:0679a24": "大海全潮乎。甞以扣當世所謂宗師者。或指寂默",
    "X79n1563_001:0679b01": "或認音聲。了無一人親到無情地位。無情尚不可",
    "X79n1563_001:0679b02": "到。況聞其說法耶。反以詰余。余曰。是真無情。便解",
    "X79n1563_001:0679b03": "無情說法。",
    "X79n1563_001:0679b04": "南岳懷讓禪師嗣法",
    "X79n1563_001:0679b05": "江西道一禪師",
    "X79n1563_001:0679b06": "師示眾云。汝等諸人各信自心是佛。達磨大師從南",
    "X79n1563_001:0679b07": "天竺國來。躬至中華傳上乘一心之法。令汝等開悟。",
    "X79n1563_001:0679b08": "又引楞伽經以印眾生心地。恐汝顛倒不自信此一",
    "X79n1563_001:0679b09": "心之法各各有之。故楞伽經云。佛語心為宗。無門為",
    "X79n1563_001:0679b10": "法門。又云。夫求法者應無所求。心外無別佛。佛外無",
    "X79n1563_001:0679b11": "別心。不取善不舍惡。淨穢兩透。俱不依怙。達罪性空。",
    "X79n1563_001:0679b12": "念念不可得。無自性故。故三界唯心。森羅萬象一法",
    "X79n1563_001:0679b13": "之所印。凡所見色皆是見心。心不自心因色故有。汝",
    "X79n1563_001:0679b14": "但隨時言說。即事即理都無所礙。菩提道果亦復如",
    "X79n1563_001:0679b15": "是。於心所生即名為色。知色空故生即不生。若了此",
    "X79n1563_001:0679b16": "意廼可隨時著衣喫飯。長養聖胎。任運過時。更有何",
    "X79n1563_001:0679b17": "事。汝受吾教聽吾偈曰。心地隨時說。菩提亦只寧。事",
    "X79n1563_001:0679b18": "理俱無礙。當生即不生。僧問。如何是佛。師云。即心是",
    "X79n1563_001:0679b19": "佛。龐居士問云。如水無筋骨能勝萬斛舟。此理如何。",
    "X79n1563_001:0679b20": "師曰。者裏無水亦無舟。百丈問。如何是佛法旨趣。師",
    "X79n1563_001:0679b21": "曰。正是汝放身命處。鄧隱峯辭師。師云。什麼處去。峯",
    "X79n1563_001:0679b22": "云。石頭去。師云。石頭路滑。峯云。竿木隨身。逢場作戲。",
    "X79n1563_001:0679b23": "遂到石頭。繞繩床三帀振錫而立。云。是何宗旨。頭云。",
    "X79n1563_001:0679b24": "蒼天蒼天。峯無語。回舉似師。師云。更去問它。待它有",
    "X79n1563_001:0679c01": "語。汝便噓二聲。峯去。依前問。石頭廼噓兩聲。峯又無",
    "X79n1563_001:0679c02": "語。回舉似師。師云。向汝道石頭路滑。師問僧。什麼處",
    "X79n1563_001:0679c03": "來。云。湖南來。師云。湖南水滿也未。云。未。師云。許多時",
    "X79n1563_001:0679c04": "雨水尚未滿。有僧於師前依四畫。上一畫長下三畫",
    "X79n1563_001:0679c05": "短。問云。不得道一長三短。離此四句外。請和尚答。師",
    "X79n1563_001:0679c06": "乃畫一畫云。不得道長短。答汝了也。僧問。和尚為什",
    "X79n1563_001:0679c07": "麼說即心即佛。師云。為止小兒啼。云。啼止時如何。師",
    "X79n1563_001:0679c08": "曰。非心非佛。僧云。除此二種人來。如何指示。師云。向",
    "X79n1563_001:0679c09": "伊道不是心不是佛不是物。僧云。忽遇其中人來時",
    "X79n1563_001:0679c10": "如何。師云。且教伊體會大道。僧問。如何是西來意。師",
    "X79n1563_001:0679c11": "便打。云。我若不打汝。諸方笑我也。小師行脚回。於師",
    "X79n1563_001:0679c12": "前畫一圓相。就上禮拜了。師云。汝莫欲作佛不。云。某",
    "X79n1563_001:0679c13": "甲不解揑目。師云。吾不如汝。有一講僧問。未審禪宗",
    "X79n1563_001:0679c14": "傳持何法。師却問座主傳持何法。主云。講得經論二",
    "X79n1563_001:0679c15": "十餘本。師云。莫是師子兒。主云。不敢。師噓一聲。主云。",
    "X79n1563_001:0679c16": "此是法。師云。是什麼法。主云。師子出窟法。師嘿然。主",
    "X79n1563_001:0679c17": "云。此亦是法。師云。是什麼法。主云。師子在窟法。師云。",
    "X79n1563_001:0679c18": "不出入是什麼法。主無對。辭去。師召云。座主。主無對。",
    "X79n1563_001:0679c19": "師云。者鈍根阿師。師入室弟子一百三十九人。各為",
    "X79n1563_001:0679c20": "一方宗匠。轉化無窮。既而將寂示疾。院主問。和尚近",
    "X79n1563_001:0679c21": "日尊位如何。師云。日面佛月面佛。",
    "X79n1563_001:0679c22": "寶曇曰。大師乳一百三十九子。人人皆菸菟至角",
    "X79n1563_001:0679c23": "而翼之。以布天下一嘯之地。清風凜然。其讖於般",
    "X79n1563_001:0679c24": "若多羅。蓋讖此也。自磨磚已往。父子擒縱得大自",
    "X79n1563_001:0680a01": "在。如古司馬兵法不見促迫。字字句句皆其所證",
    "X79n1563_001:0680a02": "法門。反復諦觀。自威音王已來未有今日之盛者",
    "X79n1563_001:0680a03": "也。其本大者其末茂。其器碩者其聲宏。有非常之",
    "X79n1563_001:0680a04": "人然後能辦非常之事。愚常究其道大德備之狀。",
    "X79n1563_001:0680a05": "想其牛行虎眎之容。其不謂如來像季而生斯人。",
    "X79n1563_001:0680a06": "何以起吾宗也。即心即佛之旨。自烹煅佛祖外于",
    "X79n1563_001:0680a07": "以蔭覆後世子孫。非死却現行。絕却心意識。未易",
    "X79n1563_001:0680a08": "入作也。",
    "X79n1563_001:0680a09": "江西道一禪師嗣法",
    "X79n1563_001:0680a10": "越州大珠慧海禪師",
    "X79n1563_001:0680a11": "師到江西。馬祖問曰。從什麼處來。曰。越州大雲寺來。",
    "X79n1563_001:0680a12": "祖曰。來此擬須何事。曰。來求佛法。祖曰。自家寶藏不",
    "X79n1563_001:0680a13": "[(厂@((既旡)日+口))*頁]。拋家散走作什麼。我這裏一物也無。求什麼佛法。",
    "X79n1563_001:0680a14": "師遂禮拜問曰。阿郍个是慧海自家寶藏。祖曰。即今",
    "X79n1563_001:0680a15": "問者是汝寶藏。一切具足更無欠少。使用自在何假",
    "X79n1563_001:0680a16": "外求覔。師於言下自悟本心不由知覺。踊躍禮謝。師",
    "X79n1563_001:0680a17": "事六載。後以受業師老。晦迹藏用。外示癡訥。撰頓悟",
    "X79n1563_001:0680a18": "入道要門論一卷。為師姪之所竊出江外。呈馬祖。祖",
    "X79n1563_001:0680a19": "覧訖告眾云。越州有大珠圓明光透自在無遮障處",
    "X79n1563_001:0680a20": "也。眾中有識者遞相尋訪之越上依附。師曰。我不會",
    "X79n1563_001:0680a21": "禪。並無一法可示人。故不勞汝久立。且自歇去。時學",
    "X79n1563_001:0680a22": "侶漸多。日夜叩擊。事不得已。隨問隨答。其辯無礙。有",
    "X79n1563_001:0680a23": "法師數人來謁曰。擬伸一問。師還答不。師曰。深潭月",
    "X79n1563_001:0680a24": "影任意撮摩。問。如何是佛。師曰。清潭對面非佛而誰。",
    "X79n1563_001:0680b01": "眾皆罔然。良久。其僧又問。師說何法度人。師曰。貧道",
    "X79n1563_001:0680b02": "未有一法度人。曰。禪師家渾如此。師曰。大德說何法",
    "X79n1563_001:0680b03": "度人。曰。講金剛般若經。師曰。講幾座來。曰。二十餘座。",
    "X79n1563_001:0680b04": "師曰。此經是誰說。僧抗聲曰。禪師相弄。豈不知是佛",
    "X79n1563_001:0680b05": "說邪。師曰。若言如來有所說法則為謗佛。是人不解",
    "X79n1563_001:0680b06": "我所說義。若言此經不是佛說則是謗經。請大德說",
    "X79n1563_001:0680b07": "看。僧無對。師少頃又問。經云。若以色見我。以音聲求",
    "X79n1563_001:0680b08": "我。是人行邪道。不能見如來。大德。且道阿郍箇是如",
    "X79n1563_001:0680b09": "來。曰。某甲到此卻迷去。師曰。從來未悟。說什却迷。僧",
    "X79n1563_001:0680b10": "曰。請禪師為說。師曰。大德講二十餘座經。却未識如",
    "X79n1563_001:0680b11": "來。僧再拜。曰。願垂開示。師曰。如來者即諸法如義。何",
    "X79n1563_001:0680b12": "得忘却。曰。是。是諸法如義。師曰。大德。是亦未是。曰。經",
    "X79n1563_001:0680b13": "文分明郍得未是。師曰。大德。如不。曰。如。師曰。木石如",
    "X79n1563_001:0680b14": "不。曰。如。師曰。大德同木石如不。曰。無二。師曰。大德與",
    "X79n1563_001:0680b15": "木石何別。僧無對。良久却問。如何得涅槃。師曰。不造",
    "X79n1563_001:0680b16": "生死業。曰。如何是生死業。師曰。求大涅槃是生死業。",
    "X79n1563_001:0680b17": "舍垢取淨是生死業。有得有證是生死業。不脫治門",
    "X79n1563_001:0680b18": "是生死業。曰。云何即得解脫。師曰。本自無縛不用求",
    "X79n1563_001:0680b19": "解。直用直行是無等等。僧曰。如禪師實謂希有。禮謝",
    "X79n1563_001:0680b20": "而去。有三藏法師問曰。真如有變易不。曰。有變易。三",
    "X79n1563_001:0680b21": "藏曰。禪師錯也。師却問三藏。有真如不。曰。有。若無變",
    "X79n1563_001:0680b22": "易決定是凡僧也。豈不聞善知識者能回三毒為三",
    "X79n1563_001:0680b23": "聚淨戒。回六識為六神通。回煩惱為菩提。回無明為",
    "X79n1563_001:0680b24": "大智。真如若無變易。三藏真是自然外道也。三藏曰。",
    "X79n1563_001:0680c01": "若爾者即有變易。師曰。若執真如有變易亦是外道。",
    "X79n1563_001:0680c02": "三藏曰。禪師適來說真如有變易。如今又道真如不",
    "X79n1563_001:0680c03": "變易。如何即是的當。師曰。若了了見性者。如摩尼珠",
    "X79n1563_001:0680c04": "現色。說變亦得說不變亦得。若不見性人聞說真如",
    "X79n1563_001:0680c05": "變易。便作變解。說不變便作不變解。三藏曰。故知南",
    "X79n1563_001:0680c06": "宗實不可測。有蘊光大德問。太虗能生靈智不。真心",
    "X79n1563_001:0680c07": "緣善惡不。貪欲人是道不。執是執非人向後心通不。",
    "X79n1563_001:0680c08": "觸境生心人有定不。住寂寞人有慧不。懷傲物人有",
    "X79n1563_001:0680c09": "我不。執空執有人有智不。尋文取證人苦行求佛人",
    "X79n1563_001:0680c10": "離心求佛人執心是佛人。此莫稱道不。禪師一一為",
    "X79n1563_001:0680c11": "說看。師曰。太虗不生靈智。真心不緣善惡。嗜欲深者",
    "X79n1563_001:0680c12": "機淺。是非交爭者未通。觸境生心者少定。寂寞忘機",
    "X79n1563_001:0680c13": "者慧沉。傲物高心者我壯。執空執有者皆愚。尋文取",
    "X79n1563_001:0680c14": "證者益滯。苦行求佛者俱迷。離心求佛者外道。執心",
    "X79n1563_001:0680c15": "是佛者為魔。大德曰。若如是應畢竟無所有。師曰。畢",
    "X79n1563_001:0680c16": "竟是大德。不是畢竟無所有。大德踊躍作禮而去。",
    "X79n1563_001:0680c17": "寶曇曰。具足四無礙辯唯佛一人。觀達磨之破六",
    "X79n1563_001:0680c18": "宗。是得法無礙辯。曹溪對諸弟子之問。是得義無",
    "X79n1563_001:0680c19": "礙辯。國師無情說法是得樂說無礙辯。大珠應機",
    "X79n1563_001:0680c20": "如湧泉。是得詞無礙辯。一人而具四辯。彼何修而",
    "X79n1563_001:0680c21": "得之。自是而為佛祖之師。非此辯而何。大珠是佛",
    "X79n1563_001:0680c22": "法大海之所出生。故能具足積集熾然無盡光明。",
    "X79n1563_001:0680c23": "為海吞吐。為海長養。為海銷鑠。為海成就也。觀其",
    "X79n1563_001:0680c24": "頓悟入道要門論一卷。親出其手。向之學者往往",
    "X79n1563_001:0681a01": "寶之。後世或未之知見。亦深可哀。今此所收。尚其",
    "X79n1563_001:0681a02": "一時對機之辯。況親執須彌之筆。吮大海之墨。擘",
    "X79n1563_001:0681a03": "虗空之紙。而大書祖師西來意邪。吾將使最後成",
    "X79n1563_001:0681a04": "佛之人諷誦詠歌而質之於毗婆尸乃已也。",
    "X79n1563_001:0681a05": "洪州百丈山惟政禪師",
    "X79n1563_001:0681a06": "師一日謂眾曰。汝為我開田。我為汝說大義。眾開田",
    "X79n1563_001:0681a07": "竟。師晚間上堂。僧問。開田已竟。請師說大義。師下禪",
    "X79n1563_001:0681a08": "床。行三步。展兩手。曰。為汝說大義竟。有老宿見日影",
    "X79n1563_001:0681a09": "透囱問師曰。為復囱就日。日就囱。師曰。長老房內有",
    "X79n1563_001:0681a10": "客。歸去好。師問南泉曰。諸方善知識還有不說似人",
    "X79n1563_001:0681a11": "底法也無。南泉曰有。師曰。作麼生是不說似人底法。",
    "X79n1563_001:0681a12": "泉云。不是心不是佛不是物。師云。恁麼則說似人了",
    "X79n1563_001:0681a13": "也。南泉云。某甲即恁麼。師曰。師伯作麼生。師曰。我又",
    "X79n1563_001:0681a14": "不是善知識。爭知有說不說底法。泉云。某甲不會。請",
    "X79n1563_001:0681a15": "師伯說。泉曰。我太煞為汝說了也。僧問。如何是佛佛",
    "X79n1563_001:0681a16": "道齊。師云。定也。師因入京路逢官人命飯。忽見驢鳴。",
    "X79n1563_001:0681a17": "官人召云。頭陀。師舉頭。官人却指驢。師却指官人。",
    "X79n1563_001:0681a18": "寶曇曰。得一機而傳世行後。幾生般若之靈也。復",
    "X79n1563_001:0681a19": "有機緣不見於世。猶得綴名於其師。曰某孠某。尚",
    "X79n1563_001:0681a20": "其次也。其間姓氏鄉里與夫出處死生之狀。或失",
    "X79n1563_001:0681a21": "其傳。古人惟恐入山之不深。入林之不密。奚暇告",
    "X79n1563_001:0681a22": "人。以幻滅幻生之餘事也。百丈開田說大義。可謂",
    "X79n1563_001:0681a23": "直截。至酬酢南泉何其葛藤如是耶。學者當自折",
    "X79n1563_001:0681a24": "衷。",
    "X79n1563_001:0681b01": "池州杉山智堅禪師",
    "X79n1563_001:0681b02": "師初與歸宗南泉行脚時。路逢一虎。各從虎邊過了。",
    "X79n1563_001:0681b03": "南泉問歸宗云。適來見虎似箇什麼。宗云。似箇猫兒。",
    "X79n1563_001:0681b04": "宗却問師似箇什麼。師云。似箇狗子。宗問南泉云。似",
    "X79n1563_001:0681b05": "箇什麼。南泉云。我見似箇大虫。師喫飯次。南泉収生",
    "X79n1563_001:0681b06": "飯。云。生。師云。無生。南泉云。無生猶是末。廼行數步。師",
    "X79n1563_001:0681b07": "召云。長老。南泉回頭云。作麼。師云。莫道是末。一日普",
    "X79n1563_001:0681b08": "請擇蕨菜。南泉拈起一莖云。者箇大好供養。師云。非",
    "X79n1563_001:0681b09": "但者箇。百味珍羞它亦不顧。南泉云。雖然如是。个个",
    "X79n1563_001:0681b10": "須是償他始得。僧問曰。何是本來身。師云。舉世無相",
    "X79n1563_001:0681b11": "似。",
    "X79n1563_001:0681b12": "寶曇曰。一等心地法門。善知識所見各有大小淺",
    "X79n1563_001:0681b13": "深之異。三人見虎已作三惑。不知八十四人同見。",
    "X79n1563_001:0681b14": "見復何如。同中有異而異中有同。道固如是也。如",
    "X79n1563_001:0681b15": "一母所生之子。其間所受已各不同。況悟入淺深",
    "X79n1563_001:0681b16": "根器高下。雖大爐鞴不能使之齊也。裴旻見真虎",
    "X79n1563_001:0681b17": "而却。葉公見似龍而喜。其真偽則有間矣。姑置二",
    "X79n1563_001:0681b18": "師之見。敢問南泉之見何如。向去有一賢沙與僧",
    "X79n1563_001:0681b19": "山行逢虎。僧曰。和尚虎。沙曰。是汝虎。五人之見為",
    "X79n1563_001:0681b20": "異為同。毫釐有差。天地懸隔。",
    "X79n1563_001:0681b21": "澧州茗溪道行禪師",
    "X79n1563_001:0681b22": "師有時云。吾有大病非世所醫。後有僧問先曹山曰。",
    "X79n1563_001:0681b23": "承古有言。吾有大病非世所醫。未審喚作什麼病。曹",
    "X79n1563_001:0681b24": "山云。攢族不得底病。僧曰。一切眾生還有此病也無。",
    "X79n1563_001:0681c01": "曹云。人人盡有。僧云。和尚還有此病也無。曹云。正覔",
    "X79n1563_001:0681c02": "起處不得。僧云。一切眾生為什麼不病。曹云。眾生若",
    "X79n1563_001:0681c03": "病即非眾生。僧云。未審諸佛還有此病也無。曹云。有。",
    "X79n1563_001:0681c04": "僧云。既有為什麼不病。曹山云。為伊惺惺。僧問。如何",
    "X79n1563_001:0681c05": "修行。師云。好个阿師。莫客作。僧云。畢竟如何。師云。安",
    "X79n1563_001:0681c06": "置即不堪。又僧問。如何是正修行路。師云。涅槃後有。",
    "X79n1563_001:0681c07": "僧云。如何是涅槃後有。師云。不洗面。僧云。學人不會。",
    "X79n1563_001:0681c08": "師云。無面得洗。",
    "X79n1563_001:0681c09": "寶曇曰。吾有大病非世所醫。此佛祖之病也。攢簇",
    "X79n1563_001:0681c10": "不得底是曹山之病也。正覔起處不得是衲僧之",
    "X79n1563_001:0681c11": "病也。人人盡有是凡夫之病也。均是病也。屬之佛",
    "X79n1563_001:0681c12": "祖。屬之曹山。屬之衲僧。屬之凡夫。而何如人之養",
    "X79n1563_001:0681c13": "狸。奴謂其疾如風遂字之為風。或曰墻能礙風即",
    "X79n1563_001:0681c14": "字之為墻。彼人曰墻為鼠所穴即字之為鼠。彼又",
    "X79n1563_001:0681c15": "笑曰鼠為猫所捕者。不若復字之為猫。曹山遶四",
    "X79n1563_001:0681c16": "天下行一遭。依舊歸來。不妨還我茗溪住處。",
    "X79n1563_001:0681c17": "撫州石鞏慧藏禪師",
    "X79n1563_001:0681c18": "師昔為弋者。因逐群鹿從馬祖庵前過。問祖曰。和尚",
    "X79n1563_001:0681c19": "見鹿過不。祖匿曰。汝是何人。曰。獵者。祖曰。汝解射。曰。",
    "X79n1563_001:0681c20": "解射。祖曰。汝一箭射幾箇。曰。一箭射一箇。祖曰。汝不",
    "X79n1563_001:0681c21": "解射。曰。和尚莫解射不。祖曰。解射。曰。一箭射幾箇。曰。",
    "X79n1563_001:0681c22": "一箭射一群。曰。彼此是命。何用射他一群。祖曰。汝既",
    "X79n1563_001:0681c23": "知如是。何不自射。曰。若教某甲自射。直是無下手處。",
    "X79n1563_001:0681c24": "祖曰。者漢曠劫無明煩惱今日頓息。師即毀弓箭截",
    "X79n1563_001:0682a01": "髮投祖出家。一日在厨作務。祖曰。作什麼。曰。牧牛。祖",
    "X79n1563_001:0682a02": "曰。作麼生牧。曰。一回入草去。驀鼻拽將回。祖曰。子真",
    "X79n1563_001:0682a03": "牧牛也。住持後常以弓箭接人。三平到。師作挽弓勢。",
    "X79n1563_001:0682a04": "云。看箭。三平作避勢。師云。平生架一張弓一隻箭。只",
    "X79n1563_001:0682a05": "射得半箇聖人。師問西堂。汝捉得虗空麼。西堂云。捉",
    "X79n1563_001:0682a06": "得。師云。作麼生捉。西堂以手撮虗空一撮。師云。汝作",
    "X79n1563_001:0682a07": "麼生。恁麼捉虗空。堂却問師兄作麼生捉。師把西堂",
    "X79n1563_001:0682a08": "鼻頭拽。西堂作忍痛聲云。太煞。拽人鼻孔。直得脫去。",
    "X79n1563_001:0682a09": "師云。直須恁麼捉虗空始得。眾僧參次。師云。適來底",
    "X79n1563_001:0682a10": "什麼處去也。僧云。在。師云。在什麼處。僧彈指一聲。僧",
    "X79n1563_001:0682a11": "到禮拜。師云。還將得那箇來不。僧云。將得來。師云。在",
    "X79n1563_001:0682a12": "什麼處。僧彈指三聲。問。如何免得生死。師云。用免作",
    "X79n1563_001:0682a13": "什麼。僧云。如何免得。師云。者底不生死。",
    "X79n1563_001:0682a14": "寶曇曰。石鞏逐鹿而馬師得鹿。祖曰此子歷劫無",
    "X79n1563_001:0682a15": "明直下頓息。此語有萬鈞重氣力也。一生牧牛是",
    "X79n1563_001:0682a16": "此氣力。捉得虗空是此氣力。故達磨曰。從事上得",
    "X79n1563_001:0682a17": "法者氣力壯。從事中見法者即處處不失。石鞏之",
    "X79n1563_001:0682a18": "謂也。故其平生張弓架箭。自謂只射得半箇聖人。",
    "X79n1563_001:0682a19": "不知馬師自來。當得一人不。",
    "X79n1563_001:0682a20": "朗州中邑洪恩禪師",
    "X79n1563_001:0682a21": "師因仰山為新戒。時到謝戒。師見來。於禪床上拍手",
    "X79n1563_001:0682a22": "云。和和。仰山即東邊立。又西邊立。又中心立。然後謝",
    "X79n1563_001:0682a23": "戒了。却退後立。師云。什麼處得此三昧。上云。曹溪脫",
    "X79n1563_001:0682a24": "印子學來。師云。汝道曹溪用此三昧接什麼人。山云。",
    "X79n1563_001:0682b01": "接一宿覺。却云。和尚什麼處得此三昧。師云。馬大師",
    "X79n1563_001:0682b02": "處學得。問曰。如何得見性。師云。譬如有屋。屋有六窓。",
    "X79n1563_001:0682b03": "內有一獼猴。東邊喚山山。山山應如是。六囱俱喚俱",
    "X79n1563_001:0682b04": "應。仰山禮謝起云。蒙和尚譬喻。無不了知。更有一事。",
    "X79n1563_001:0682b05": "只如內獼猴困睡。外獼猴欲與相見時如何。師下禪",
    "X79n1563_001:0682b06": "床。執仰山手作舞。云。山山與汝相見了。譬如蜼螟虫",
    "X79n1563_001:0682b07": "在蚊子眼睫上作窠。向十字街頭呌喚云。土曠人希",
    "X79n1563_001:0682b08": "相逢者少。",
    "X79n1563_001:0682b09": "寶曇曰。大法不容方便者也。古人於無方便中建",
    "X79n1563_001:0682b10": "立方便。一涉方便利害即之。如六囱喚山山。後世",
    "X79n1563_001:0682b11": "必有弄精魂者死在向下矣。賴遇寂子。好手曾死。",
    "X79n1563_001:0682b12": "却活山山。故能喚起老饕。活得死山山也。當時若",
    "X79n1563_001:0682b13": "無後語。有甚中邑。自此山山亦能死却天下人。亦",
    "X79n1563_001:0682b14": "能活却天下人。仰山之力也。",
    "X79n1563_001:0682b15": "洪州百丈懷海禪師",
    "X79n1563_001:0682b16": "師一日侍馬大師翫月次。祖問。正當恁麼時如何。西",
    "X79n1563_001:0682b17": "堂云。正好供養。師云。正好修行。南泉拂袖便行。祖曰。",
    "X79n1563_001:0682b18": "經歸藏。禪入海。唯有普愿獨超物外。一日師侍馬祖",
    "X79n1563_001:0682b19": "行次。見埜鴨子蜚過。祖云。是什麼。師曰。埜鴨子。祖云。",
    "X79n1563_001:0682b20": "什處去。師云。蜚過去。祖將師鼻孔便扭。師作忍痛聲。",
    "X79n1563_001:0682b21": "祖云。何曾蜚去。師於言下有省。明日。祖陞堂。才坐。師",
    "X79n1563_001:0682b22": "出捲面前席。祖便下座。師隨之方丈。祖云。什麼處來。",
    "X79n1563_001:0682b23": "師云。山後來。祖云。還逢著一人麼。師云。不逢著。祖云。",
    "X79n1563_001:0682b24": "為什麼不逢著。師云。若逢著即舉似和尚。祖云。什麼",
    "X79n1563_001:0682c01": "處得者消息來。師云。某甲罪過。祖云。却是老僧罪過。",
    "X79n1563_001:0682c02": "師再參馬祖。祖竪起拂子。師云。即此用。離此用。祖掛",
    "X79n1563_001:0682c03": "拂子於舊處。祖云。你已後聞兩片皮。將何為人。師取",
    "X79n1563_001:0682c04": "拂子竪起。祖云。即此用。離此用。師亦掛拂子於舊處。",
    "X79n1563_001:0682c05": "祖振威一喝。師直得三日耳聾。一日上堂云。靈光獨",
    "X79n1563_001:0682c06": "耀逈脫根塵。體露真常不拘文字。心性無染本自圓",
    "X79n1563_001:0682c07": "成。但離妄緣即如如佛。一僧哭入法堂。師云。作什麼。",
    "X79n1563_001:0682c08": "僧云。父母俱喪。請師擇日。師云。明日來為你一時埋",
    "X79n1563_001:0682c09": "却。問。如何是奇特事。師云。獨坐大雄峯。僧禮拜。師便",
    "X79n1563_001:0682c10": "打。師上堂。眾才集。師以主丈趂下。却召大眾。眾回首。",
    "X79n1563_001:0682c11": "師云。是什麼。黃蘗到師處。一日辭云。欲禮拜馬祖去。",
    "X79n1563_001:0682c12": "師云。馬祖已迁化也。蘗云。未審馬大師有何言句。師",
    "X79n1563_001:0682c13": "遂舉再參因緣。蘗聞舉不覺吐舌。師云。子已後莫承",
    "X79n1563_001:0682c14": "嗣馬祖麼。蘗曰。不然。今日因師舉。得見馬祖大機大",
    "X79n1563_001:0682c15": "用。然且不識馬祖。若嗣馬祖。已後喪我兒孫。師云。見",
    "X79n1563_001:0682c16": "與師齊減師半德。見過於師方堪傳授。子甚有超師",
    "X79n1563_001:0682c17": "之見。後溈山問仰山百丈再參馬祖因緣。此二尊宿",
    "X79n1563_001:0682c18": "意旨如何。仰山云。此是大機之用。溈山云。馬祖出八",
    "X79n1563_001:0682c19": "十四員善知識。幾人得大機。幾人得大用。仰山云。百",
    "X79n1563_001:0682c20": "丈得大機。黃蘗得大用。餘皆唱導之師。溈山云。如是",
    "X79n1563_001:0682c21": "如是。師一日以禪宗肇自少室。至曹溪已來多居律",
    "X79n1563_001:0682c22": "寺。雖云別院。然於說法住持未合規度。故常爾介懷。",
    "X79n1563_001:0682c23": "乃曰。佛祖之道欲誕布化。元冀來際不泯者。豈當與",
    "X79n1563_001:0682c24": "諸部阿笈摩教為隨行邪。遂制叢林清規。禪門獨行。",
    "X79n1563_001:0683a01": "由百丈之始。今略舒大要徧示後學。令不忘本也。其",
    "X79n1563_001:0683a02": "諸軌度。山門備焉。",
    "X79n1563_001:0683a03": "寶曇曰。百丈見埜鴨子悟道歸來。或哭或笑或問",
    "X79n1563_001:0683a04": "其故。丈矍然曰。汝道哭即是。笑即是。便有駈耕奪",
    "X79n1563_001:0683a05": "饑之手。至馬祖震威一喝。三日耳聾。如百鍊精金",
    "X79n1563_001:0683a06": "最後入火。無復故金矣。學道至此。然後謂之百了",
    "X79n1563_001:0683a07": "千當。甞觀百丈寶此金剛王久矣。未甞輕以示人。",
    "X79n1563_001:0683a08": "一旦黃蘗輙嬰其鋒以眦睚一世。復用是以出臨",
    "X79n1563_001:0683a09": "濟。佛法之盛實此老之力也。然以道德餘力綱紀",
    "X79n1563_001:0683a10": "叢林。推原人情蘄合佛意。可以為萬世法。是故行",
    "X79n1563_001:0683a11": "之後世得不弊也。愚謂其功不在制禮作樂下。昔",
    "X79n1563_001:0683a12": "先儒有造慧林法席者。適觀僧飯井井。千百閴然",
    "X79n1563_001:0683a13": "無聲。先儒曰。此三代之遺風也。其盛德休烈可勝",
    "X79n1563_001:0683a14": "道哉。",
    "X79n1563_001:0683a15": "虔州西堂智藏禪師",
    "X79n1563_001:0683a16": "師與大寂奉書至忠國師。國師問曰。汝師說什麼法。",
    "X79n1563_001:0683a17": "師從東過西立。國師曰。只者个更別有。師從西過東",
    "X79n1563_001:0683a18": "立。國師曰。者箇是馬師底。仁者作麼生。師云。早箇呈",
    "X79n1563_001:0683a19": "似和尚了。尋又送書至徑山謁國一禪師。語載國一",
    "X79n1563_001:0683a20": "章。僧問馬祖。離四句。絕百非。請師直指西來意。祖云。",
    "X79n1563_001:0683a21": "我今日勞倦。不能為汝說得。問取智藏去。僧問師。師",
    "X79n1563_001:0683a22": "曰。何不問和尚。僧曰。和尚教來問。師曰。我今日頭痛。",
    "X79n1563_001:0683a23": "不能為汝說。去問取海兄。僧遂問海兄。兄云。我到者",
    "X79n1563_001:0683a24": "裏却不會。僧舉似馬祖。祖云。藏頭白。海頭黑。祖一日",
    "X79n1563_001:0683b01": "問。師何不看經。師云。經豈異耶。祖曰。然雖如此。汝向",
    "X79n1563_001:0683b02": "後為人也稍得。師曰。智藏病。思自養。敢言為人。祖曰。",
    "X79n1563_001:0683b03": "子末年必興于世。",
    "X79n1563_001:0683b04": "寶曇曰。藏頭白。海頭黑。一語匊天下後世學者。如",
    "X79n1563_001:0683b05": "透金剛圈。如吞栗棘蓬。曾不知大寂當時正是看",
    "X79n1563_001:0683b06": "錮鏴著生鐵也。馬師大國楚也。遣使二老如聘虎",
    "X79n1563_001:0683b07": "狼之秦。不為吞噬者幾希。藏公可謂使乎。使於四",
    "X79n1563_001:0683b08": "方不辱君命者也。對李翱之問大寂。當為擊節。",
    "X79n1563_001:0683b09": "京兆府章敬寺懷惲禪師",
    "X79n1563_001:0683b10": "師因僧問心法雙忘指歸何處。師曰。郢人無污徒勞",
    "X79n1563_001:0683b11": "運斤。曰。請師不返之言。師曰。即無返句。百丈和尚令",
    "X79n1563_001:0683b12": "一僧來問。伺師上堂次。展坐具禮拜了。起來拈師一",
    "X79n1563_001:0683b13": "隻靸鞋。以衫袖拂却塵了。倒覆向下。師曰。老僧罪過。",
    "X79n1563_001:0683b14": "或問。祖師所傳心地法門。為是真如心。妄想心。非真",
    "X79n1563_001:0683b15": "非妄心。為是三乘教外別傳底心。師云。汝見目前虗",
    "X79n1563_001:0683b16": "空麼。曰。信之。常在目前。人自不見。師曰。汝莫認影像。",
    "X79n1563_001:0683b17": "曰。和尚作麼生。師以手撥空三下。曰。作麼生即是。師",
    "X79n1563_001:0683b18": "曰。汝向後會去在。僧來遶師三帀振錫而立。師曰。是",
    "X79n1563_001:0683b19": "是。其僧又到南泉亦遶三帀振錫而立。南泉曰。不是",
    "X79n1563_001:0683b20": "不是。此是風力所轉。終成敗壞。僧曰。章敬道是。和尚",
    "X79n1563_001:0683b21": "為甚道不是。南泉曰。章敬即是。是汝不是。",
    "X79n1563_001:0683b22": "寶曇曰。南岳聞馬祖出世。遣一僧候之。問作麼生。",
    "X79n1563_001:0683b23": "僧如其言。故馬祖有自從胡亂後三十年不少鹽",
    "X79n1563_001:0683b24": "醬之語。南岳然之。今百丈驗其弟。惲公亦用此手。",
    "X79n1563_001:0683c01": "故惲有老僧罪過之語。古人養子如養駿。平時過",
    "X79n1563_001:0683c02": "都歷塊固已熟其步驟矣。至是如不見者。數年中",
    "X79n1563_001:0683c03": "心望其奔軼絕塵。使人察之。果然也。諦觀南岳馬",
    "X79n1563_001:0683c04": "師用處如此。百丈惲公用處又如此。所謂大小淺",
    "X79n1563_001:0683c05": "深之異。學者當自察之。",
    "X79n1563_001:0683c06": "信州鵝湖大義禪師",
    "X79n1563_001:0683c07": "師因唐憲宗詔入內。於麟德殿論義。有一法師問。如",
    "X79n1563_001:0683c08": "何是四諦。師曰。聖上一帝。三帝何在。又問。欲界無禪。",
    "X79n1563_001:0683c09": "禪居色界。此士憑何而立禪。師曰。法師只知欲界無",
    "X79n1563_001:0683c10": "禪。不知禪界無欲。法師云。如何是禪。師以手點空。法",
    "X79n1563_001:0683c11": "師無對。帝曰。法師講無窮經論。只這一點尚不柰何。",
    "X79n1563_001:0683c12": "師却問諸碩德曰。行住坐臥畢竟以何為道。對曰。知",
    "X79n1563_001:0683c13": "者是道。師曰。不可以智知。不可以識識。安得知者是",
    "X79n1563_001:0683c14": "道。有對曰。無分別是道。師曰。善能分別諸法相。於第",
    "X79n1563_001:0683c15": "一義而不動。安得無分別是道。有對曰。四禪八定是",
    "X79n1563_001:0683c16": "道。師曰。佛身無為。不墮諸數。安得四禪八定是道耶。",
    "X79n1563_001:0683c17": "眾皆杜口。師又舉順宗問尸利禪師。大地眾生如何",
    "X79n1563_001:0683c18": "得見性成佛。尸利云。佛性猶如水中月。可見不可取。",
    "X79n1563_001:0683c19": "因謂帝曰。佛性非見必見。水中月如何攫取。帝乃問。",
    "X79n1563_001:0683c20": "何者是佛性。師曰。不離陛下所問。帝默契真宗。",
    "X79n1563_001:0683c21": "寶曇曰。善知識其不八面受敵而能護法城者。未",
    "X79n1563_001:0683c22": "始有也。愚觀國朝太宗皇帝垂示六問。當時學者",
    "X79n1563_001:0683c23": "或不能對。後世善知識互為醻唱。意謂大檀越流",
    "X79n1563_001:0683c24": "通此殊勝因緣也。說法。難事爾。古人猶有大眾威",
    "X79n1563_001:0684a01": "德怖。況天威不違咫尺乎。善知識亦有德尊眼明。",
    "X79n1563_001:0684a02": "平居法施雷動。有對人主而不能措一詞者。亦豈",
    "X79n1563_001:0684a03": "偶然哉。今鵝湖被旨憲宗。賜對麟德殿與諸師問",
    "X79n1563_001:0684a04": "答。游戲自在貫穿不窮。如上將軍不持一兵。直入",
    "X79n1563_001:0684a05": "賊壘。策勳人主之前。真一代法施主盟也。其亦終",
    "X79n1563_001:0684a06": "南政公之季孟歟。",
    "X79n1563_001:0684a07": "伊闕伏牛山自在禪師",
    "X79n1563_001:0684a08": "師與大寂送書與忠國師。國師問曰。馬大師以何法",
    "X79n1563_001:0684a09": "示徒。對曰。即心即佛。國師曰。是甚麼語話。良久又問。",
    "X79n1563_001:0684a10": "此外更有甚麼言教。師曰。非心非佛。或云不是心不",
    "X79n1563_001:0684a11": "是佛不是物。國師云。猶較些子。師曰。馬大師即恁麼。",
    "X79n1563_001:0684a12": "不審和尚此間如何。國師曰。三點如流水。曲似刈禾",
    "X79n1563_001:0684a13": "鎌。師後隱于伏牛山。師一日示徒曰。即心即佛是無",
    "X79n1563_001:0684a14": "病求藥句。非心非佛是藥病對治句。僧問。如何是脫",
    "X79n1563_001:0684a15": "洒底句。師云。伏牛山下古今傳。",
    "X79n1563_001:0684a16": "寶曇曰。即心即佛。非心非佛。是馬大師直指人心",
    "X79n1563_001:0684a17": "見性成佛之旨。諸弟子中發明叵多。唯伏牛曰。即",
    "X79n1563_001:0684a18": "心即佛是無病求藥句。非心非佛是藥病對治句。",
    "X79n1563_001:0684a19": "僧問脫洒句。則曰伏牛山下古今傳。真得馬師骨",
    "X79n1563_001:0684a20": "髓哉。青出於藍青於藍。冰生於水而寒於水。然後",
    "X79n1563_001:0684a21": "為親出也。",
    "X79n1563_001:0684a22": "幽州盤山寶積禪師",
    "X79n1563_001:0684a23": "師示眾曰。心若無事萬象不生。意絕玄機纖塵何立。",
    "X79n1563_001:0684a24": "道本無體因道而立名。道本無名因名而得號。若言",
    "X79n1563_001:0684b01": "即心即佛。今時未得玄微。若言非心非佛。猶是指踪",
    "X79n1563_001:0684b02": "之極則。向上一路千聖不傳。學者勞形如猿捉影。夫",
    "X79n1563_001:0684b03": "大道無中復誰先後。長空絕際何用稱量。空既如斯",
    "X79n1563_001:0684b04": "道復何說。夫心月孤圓光吞萬象。光非照境境亦非",
    "X79n1563_001:0684b05": "存。光境俱忘復是何物。禪德譬如擲劒揮空。莫問及",
    "X79n1563_001:0684b06": "與不及。斯乃空輪無迹劒刃無虧。若能如是心心無",
    "X79n1563_001:0684b07": "知。全心即佛全佛即人。人佛無異始為道矣。禪德可",
    "X79n1563_001:0684b08": "中學道似地擎山。不知山之孤峻。如石含玉。不知玉",
    "X79n1563_001:0684b09": "之無暇。若如此者是名出家。故導師云。法本不相碍",
    "X79n1563_001:0684b10": "三際亦復然。無為無事人。猶是金鎻難。所以靈源獨",
    "X79n1563_001:0684b11": "耀。道絕無生。大智非明。真空無迹。真如凡聖皆是夢",
    "X79n1563_001:0684b12": "幻。佛及涅槃是為增語。禪德且須自看。無人替代。三",
    "X79n1563_001:0684b13": "界無法何處求心。四大本空佛依何住。璿璣不動亦",
    "X79n1563_001:0684b14": "爾無言。覿面相呈更無餘事。珍重。師將順世告眾曰。",
    "X79n1563_001:0684b15": "有人邈得吾真否。眾皆將寫得真呈師。不契。普化出",
    "X79n1563_001:0684b16": "曰。某甲邈得。師曰。何不呈似老僧。普化廼翻筋斗而",
    "X79n1563_001:0684b17": "出。師曰。這漢向後徹風顛為人去在。",
    "X79n1563_001:0684b18": "寶曇曰。盤山肉案頭發明。歌鈴上徹去。真得法圓",
    "X79n1563_001:0684b19": "滿自在者也。天縱之辯。如萬象中明月。眾山中須",
    "X79n1563_001:0684b20": "彌。其自為高明不待沿襲。後世因是而入流者。莫",
    "X79n1563_001:0684b21": "知紀極。垂示大略有五。曰心若無事萬象不生至",
    "X79n1563_001:0684b22": "學者勞形如猿捉影。一也。夫大道無中至道復何",
    "X79n1563_001:0684b23": "說。二也。夫心月孤圓至復是何物。三也。譬如擲劒",
    "X79n1563_001:0684b24": "揮空至始為道矣。四也。可中學道至更無餘事。五",
    "X79n1563_001:0684c01": "也。不知者往往合而為一。遂至其言誵亂理亦稠",
    "X79n1563_001:0684c02": "疊。學之者如墮網罟喪亂本真。愚甞於信心銘反",
    "X79n1563_001:0684c03": "復論之。謂半偈可以了一生。全偈可以畢大事。今",
    "X79n1563_001:0684c04": "於盤山亦云。",
    "X79n1563_001:0684c06": "大光明藏上卷"
}