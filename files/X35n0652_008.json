{
    "X35n0652_008:0299a19": "金剛三昧經通宗記卷第八",
    "X35n0652_008:0299a21": "天台山華頂嗣祖沙門 寂震 述",
    "X35n0652_008:0299a22": "[0299a22] 入實際品第五之下",
    "X35n0652_008:0299a23": "[0299a23] 大力菩薩言。云何六行。願為說之。",
    "X35n0652_008:0299a24": "[0299a24] 此請示六行。",
    "X35n0652_008:0299b01": "[0299b01] 佛言。一者十信行。",
    "X35n0652_008:0299b02": "[0299b02] 此別示六行之名。夫信以自心愨實為義。又信為",
    "X35n0652_008:0299b03": "佛果之始因也。初以一念清淨心。諦信佛性之理。",
    "X35n0652_008:0299b04": "名信心。如論云。心外有佛。不名信心。心外見法。不",
    "X35n0652_008:0299b05": "成信心。佛心與自心無二故。方名信心。得此信已。",
    "X35n0652_008:0299b06": "圓明無礙。憶念不忘。名念心。又能玅圓通達。進趣",
    "X35n0652_008:0299b07": "真淨。名進心。精進不息。慧性現前。名慧心。從慧得",
    "X35n0652_008:0299b08": "定。湛寂不動。名定心。性定明淨。唯進無退。名不退",
    "X35n0652_008:0299b09": "心。安住於法。護念無失。名護法心。護久念淨。回光",
    "X35n0652_008:0299b10": "向佛。如鏡照鏡。名回向心。住佛光中。心淨無漏。名",
    "X35n0652_008:0299b11": "戒心。游行佛剎。心隨願住。名曰願心。然此十心。只",
    "X35n0652_008:0299b12": "在一念正信。直趣大乘。即得圓具。",
    "X35n0652_008:0299b13": "[0299b13] 二者十住行。",
    "X35n0652_008:0299b14": "[0299b14] 此十住。乃菩薩之智海。所謂依真而住。住無所住",
    "X35n0652_008:0299b15": "也。初心。依智發明。即入菩薩正位。名發心住。二增",
    "X35n0652_008:0299b16": "長大悲。治心明淨。名治地住。三觀一切法。修於般",
    "X35n0652_008:0299b17": "若。名修行住。四於法成就。紹繼佛種。名生貴住。五",
    "X35n0652_008:0299b18": "以漚和(此云方便善巧)設化。令眾離苦得樂。名方便具足",
    "X35n0652_008:0299b19": "住。六安住佛法中。讚毀不動。名正心住。七得不退",
    "X35n0652_008:0299b20": "轉無生法忍。心正增進。名不退住。八得廣大法。圓",
    "X35n0652_008:0299b21": "融無礙。含真抱一。名童真住。九善知世出世間一",
    "X35n0652_008:0299b22": "切諸法。習法王行業。名法王子住。十成就一切智。",
    "X35n0652_008:0299b23": "以增長諸佛智種。名灌頂住。此十。亦以十波羅蜜",
    "X35n0652_008:0299b24": "為本。所言發心者。發明本覺心體。即得根本實智。",
    "X35n0652_008:0299c01": "知自性清淨。知佛法差別。解無差別解。知佛境界",
    "X35n0652_008:0299c02": "體性平等。功德智慧。從此。能修諸佛助道之法。得",
    "X35n0652_008:0299c03": "諸佛說法智慧。即能說法調伏眾生。以故。發心之",
    "X35n0652_008:0299c04": "功。齊於玅覺果海。真不可限量。故發心已。明見佛",
    "X35n0652_008:0299c05": "性。不居惑地。住佛所住。故名曰住。華嚴說十住後。",
    "X35n0652_008:0299c06": "即說梵行。謂有作有為。非為梵行。必須於身無所",
    "X35n0652_008:0299c07": "取。於修無所著。於法無所住。於梵行亦不可得。如",
    "X35n0652_008:0299c08": "是。則心無障礙。意無取著。於諸法中。不生二解。一",
    "X35n0652_008:0299c09": "切佛法。疾得現前。初發心時。即得阿耨多羅三藐",
    "X35n0652_008:0299c10": "三菩提。知一切法。即心自性。成就慧身。不由他悟。",
    "X35n0652_008:0299c11": "[0299c11] 三者十行行。",
    "X35n0652_008:0299c12": "[0299c12] 此十行。為菩薩之行海也。夫以行利人曰行。一平",
    "X35n0652_008:0299c13": "等惠施。無相無作。曰歡喜行。二以戒自淨。以法利",
    "X35n0652_008:0299c14": "人。曰饒益行。三能忍一切。心自調攝。曰無違逆行。",
    "X35n0652_008:0299c15": "四志求佛法。心無怯弱。曰無屈撓行。五定慧圓明。",
    "X35n0652_008:0299c16": "正念無惑。曰離癡亂行。六般若圓照。善能示現。曰",
    "X35n0652_008:0299c17": "善現行。七究竟善巧。示無作法。曰無著行。八以最",
    "X35n0652_008:0299c18": "勝法。調伏攝化眾生。曰難得行。九以平等無礙善",
    "X35n0652_008:0299c19": "辨。為人說法。曰善法行。十以諸佛誠諦之語。誓願",
    "X35n0652_008:0299c20": "度生。皆入實際。曰真實行。此正以十波羅蜜為本。",
    "X35n0652_008:0299c21": "然欲自利利人。必當繁興萬行。故以此十行而利",
    "X35n0652_008:0299c22": "生也。然於己無所求。於欲無所染。心淨如佛。性無",
    "X35n0652_008:0299c23": "三毒。絕生死迴流。入智慧大海。為一切眾生。護持",
    "X35n0652_008:0299c24": "諸佛正法。得一切佛法海。實相源底。是為十行中",
    "X35n0652_008:0300a01": "事。而此十行。無行不攝。行行無盡。但出世心重。悲",
    "X35n0652_008:0300a02": "願未深。當行十回向法。",
    "X35n0652_008:0300a03": "[0300a03] 四者十回向行。",
    "X35n0652_008:0300a04": "[0300a04] 此十回向。為菩薩誓願海也。夫以悲願利生。回己",
    "X35n0652_008:0300a05": "之功德。而向於眾生。故曰回向。初以所行六度。及",
    "X35n0652_008:0300a06": "四無量心。一切善根。回向眾生。令得出世之道。而",
    "X35n0652_008:0300a07": "不作我能利生之想。名救護眾生。離眾生相回向。",
    "X35n0652_008:0300a08": "二以所得一切不壞信善根。回向一切智願。成熟",
    "X35n0652_008:0300a09": "眾生出世間法。名不壞回向。三修學諸佛回向之",
    "X35n0652_008:0300a10": "道。所得法利。今復回向諸佛。願諸佛得無量樂。轉",
    "X35n0652_008:0300a11": "更增勝。回向菩薩。證薩婆若。回向眾生。證一切智。",
    "X35n0652_008:0300a12": "名等一切諸佛回向。四以善根功德力。至一切佛",
    "X35n0652_008:0300a13": "所供養。回向眾生成就大乘。名至一切處回向。五",
    "X35n0652_008:0300a14": "以一切懺除禮敬勸請聞法開悟。以至隨喜。如是",
    "X35n0652_008:0300a15": "功德。回向莊嚴諸佛國土。普施眾生。決定成熟平",
    "X35n0652_008:0300a16": "等教化。名無盡功德藏回向。六行內外施。如資生",
    "X35n0652_008:0300a17": "之物。及身分所有。悉皆施與。以此善根。回向眾生",
    "X35n0652_008:0300a18": "住清淨道。名入一切平等善根回向。七以隨所積",
    "X35n0652_008:0300a19": "集一切善根。回向眾生。令成就無盡功德之藏。名",
    "X35n0652_008:0300a20": "平等隨順一切眾生回向。八以深心不壞智力便。",
    "X35n0652_008:0300a21": "順真如相。回向眾生。圓滿一切清淨智慧。名真如",
    "X35n0652_008:0300a22": "相回向。九以一切尊重心善根回向。以此得無著",
    "X35n0652_008:0300a23": "無縛解脫心。而住於普賢行大回向心。令眾生出",
    "X35n0652_008:0300a24": "生平等無礙智。名無著無縛解脫回向。十以一切",
    "X35n0652_008:0300b01": "法施善根回向。願得廣大無礙境界。圓滿一切梵",
    "X35n0652_008:0300b02": "行。入等法界無量菩薩回向。令眾生如我所得。亦",
    "X35n0652_008:0300b03": "如是得。到於彼岸。名法界無量回向。論云。此十回",
    "X35n0652_008:0300b04": "向行。回真向俗。回智向悲。又通攝住行地中諸法。",
    "X35n0652_008:0300b05": "並修而進。以大願力。融會智悲生死涅槃。成一真",
    "X35n0652_008:0300b06": "法界。總歸於菩提實際耳。又大般若經云。心無自",
    "X35n0652_008:0300b07": "性。心性無故。心所亦無。心及心所。既無自性。故心",
    "X35n0652_008:0300b08": "亦無回向心義。又云。菩薩回向心則非心。菩提心",
    "X35n0652_008:0300b09": "亦非心。不應非心。回向非心。又云。心不應回向非",
    "X35n0652_008:0300b10": "心。非心不應回向於心。如是二種。俱無所有。無所",
    "X35n0652_008:0300b11": "有中。無回向義。是為菩薩般若波羅蜜。",
    "X35n0652_008:0300b12": "[0300b12] 五者十地行。",
    "X35n0652_008:0300b13": "[0300b13] 此十地。為菩薩地海。是菩薩果也。夫地以持載發",
    "X35n0652_008:0300b14": "生為義。然此十地行法。實能發生道果。為眾生成",
    "X35n0652_008:0300b15": "佛之基地。又通前住行向三。融成一法。總名諸佛",
    "X35n0652_008:0300b16": "智地。更須知此十地。非必從住行向。依次而進。如",
    "X35n0652_008:0300b17": "經云。若有眾生。發廣大心。受一切佛法。即超凡夫",
    "X35n0652_008:0300b18": "地。入菩薩地。若十地行相。次第現前。則能趣入一",
    "X35n0652_008:0300b19": "切智地。又此十地。因佛智而有差別。且同在一切",
    "X35n0652_008:0300b20": "智。唯以差別而得名。然地地皆以一波羅蜜為正",
    "X35n0652_008:0300b21": "修。九波羅蜜為助修。初地修於大捨。二地等行十",
    "X35n0652_008:0300b22": "善。三地忍苦為樂。四地勤修菩提分法。五地善修",
    "X35n0652_008:0300b23": "禪定。始學世間法。而於文筆讚詠。圖書印璽。一切",
    "X35n0652_008:0300b24": "技藝。順世所作。靡不該習。為令眾生住於佛法故。",
    "X35n0652_008:0300c01": "後五地。已具釋品中。茲不重述。再舉台教中。謂別",
    "X35n0652_008:0300c02": "教十地。為圓教十住。別教等覺。為圓教初行。別教",
    "X35n0652_008:0300c03": "玅覺。為圓教第二行。&#x8462;以別教但破十二品無明",
    "X35n0652_008:0300c04": "故。且曰。別教誤以圓教之真因而為其極果也。別",
    "X35n0652_008:0300c05": "即權也。圓即實也。故又云。權教雖稱玅覺。但是實",
    "X35n0652_008:0300c06": "教中第二行耳。此以圓教從十信滿心。次第斷四",
    "X35n0652_008:0300c07": "十一品無明。始登玅覺位。為智斷圓滿故也。所以",
    "X35n0652_008:0300c08": "台教判華嚴為頓教。兼別說圓。而賢首以華嚴為",
    "X35n0652_008:0300c09": "圓教。謂明一位即一切位。一切位即一位。如帝珠",
    "X35n0652_008:0300c10": "網。互攝互入。是故十信滿心。即攝住行向地及等",
    "X35n0652_008:0300c11": "覺五位。便成正覺。故名圓教。又頓教。依大乘部中",
    "X35n0652_008:0300c12": "思益經云。得諸法正信者。不從一地至於一地。又",
    "X35n0652_008:0300c13": "楞伽經有初地即為八。皆明頓超之義。然此總不",
    "X35n0652_008:0300c14": "說法相。唯辨真性。故為頓教。今合舉二家教相。以",
    "X35n0652_008:0300c15": "證此經。&#x8462;舉此六行者。乃舉別以顯圓。此依台教",
    "X35n0652_008:0300c16": "所判也。位位頓超。位位圓攝。此賢首教相也。然此",
    "X35n0652_008:0300c17": "經。真是實成菩薩。即圓而頓。即頓而圓者也。",
    "X35n0652_008:0300c18": "[0300c18] 六者等覺行。如是行者。乃能知之。",
    "X35n0652_008:0300c19": "[0300c19] 此等覺為第六行。又為十一地。乃菩薩出離海也。",
    "X35n0652_008:0300c20": "又前十信。信自心即佛。十住。得諸佛之智。十行。行",
    "X35n0652_008:0300c21": "出世之行。十回向。成滿大誓願力。十地。成就利他",
    "X35n0652_008:0300c22": "之行。功依地滿。智以願圓。即超佛地。乃等於覺。得",
    "X35n0652_008:0300c23": "金剛喻定現前。又名金剛心菩薩。是名等覺行。此",
    "X35n0652_008:0300c24": "中唯不言玅覺。乃是如來自己境界故。然此六行。",
    "X35n0652_008:0301a01": "若據華嚴圓頓義。總只一念頓證。便同等覺。故入",
    "X35n0652_008:0301a02": "法界品。借善財童子。開後學趣進之門。不須積劫",
    "X35n0652_008:0301a03": "修證。一生便能成辦。是謂無功大用。自在圓融。以",
    "X35n0652_008:0301a04": "顯一時一際一真法界。而圓證生佛共有之本智",
    "X35n0652_008:0301a05": "也。然佛於此經中。略去信住行向。又略去前五地。",
    "X35n0652_008:0301a06": "只從第六地說起。又且圓攝信住行向。及前五地",
    "X35n0652_008:0301a07": "之法。乃圓頓中之最圓頓者。又言如是六行。乃能",
    "X35n0652_008:0301a08": "知此真如之法。則又明實教中信住行向。及前五",
    "X35n0652_008:0301a09": "地。皆同住一圓頓中矣。又華嚴九地中云。菩薩得",
    "X35n0652_008:0301a10": "如是無礙智。唯除諸佛。及受職菩薩。餘無能比。乃",
    "X35n0652_008:0301a11": "以所得之智校之。此言六行能知。正顯位位皆同",
    "X35n0652_008:0301a12": "攝也。",
    "X35n0652_008:0301a13": "[0301a13] 大力菩薩言。實際覺利。無有出入。何等法心。得入實",
    "X35n0652_008:0301a14": "際。",
    "X35n0652_008:0301a15": "[0301a15] 此問入實際法。然入實際三字。本從無相法品中",
    "X35n0652_008:0301a16": "發源。以標此品之名。要且從四無礙智中楔出。又",
    "X35n0652_008:0301a17": "須知如上所說。皆是四無礙智中。精義入神處。不",
    "X35n0652_008:0301a18": "得此智辨入神。安能入於實際。又即是真如之法。",
    "X35n0652_008:0301a19": "轉換出實際二字。實際。乃真如之實際。亦即本覺",
    "X35n0652_008:0301a20": "之利。本無有出入之相。但未審是何等法。是何等",
    "X35n0652_008:0301a21": "心。而能得入耶。",
    "X35n0652_008:0301a22": "[0301a22] 佛言。實際之法。法無有際。無際之心。則入實際。",
    "X35n0652_008:0301a23": "[0301a23] 此言心法無際。則入矣。",
    "X35n0652_008:0301a24": "[0301a24] 大力菩薩言。無際心智。其智無涯(北藏作崖)。無涯之心。心",
    "X35n0652_008:0301b01": "得自在。自在之智。得入實際。",
    "X35n0652_008:0301b02": "[0301b02] 此乃領解佛意。發明智入。然從無際心。轉出無涯",
    "X35n0652_008:0301b03": "智。從無涯智。轉出無涯心。從心自在。轉出自在智。",
    "X35n0652_008:0301b04": "正所謂如楔出楔。若不得自在智。如何而得入於",
    "X35n0652_008:0301b05": "實際耶。",
    "X35n0652_008:0301b06": "[0301b06] 如彼凡夫。&#x8F2D;心眾生。其心多喘。以何法御。令得堅心。",
    "X35n0652_008:0301b07": "得入實際。",
    "X35n0652_008:0301b08": "[0301b08] 此揀問喘患對治之法。言凡夫者。揀去二乘外道。",
    "X35n0652_008:0301b09": "沉空滯寂之定。專指世間一切庸常人中。有心力",
    "X35n0652_008:0301b10": "&#x8F2D;弱者。則其心多見易於喘動。未知應以何法御",
    "X35n0652_008:0301b11": "止。必令其得堅強猛烈之心。方能入於實際耳。實",
    "X35n0652_008:0301b12": "際。即無生法忍之實際。非具剛斷之智者。又何能",
    "X35n0652_008:0301b13": "哉。",
    "X35n0652_008:0301b14": "[0301b14] 佛言。菩薩。彼心喘者。以內外使。隨使流注滴瀝成海。",
    "X35n0652_008:0301b15": "大風鼓浪。大龍驚駭。驚駭之心。故令多喘。",
    "X35n0652_008:0301b16": "[0301b16] 此明喘動之原。謂心之喘動。因五根對五塵。有五",
    "X35n0652_008:0301b17": "十一種心所法。用分內外。有內外煩惱。是皆隨物",
    "X35n0652_008:0301b18": "所使耳。然隨其所使。遂成流注。相續不斷。初雖點",
    "X35n0652_008:0301b19": "滴滲漏之微。積久終乃成海。此喻意識。起諸現行。",
    "X35n0652_008:0301b20": "攀緣六塵諸境。而成眾生業海。時遇六塵境風大",
    "X35n0652_008:0301b21": "起。自然鼓湧。識浪排空。致使大龍。有大威力者。亦",
    "X35n0652_008:0301b22": "為之驚駭矣。龍喻一心。既有驚駭之心。故令多諸",
    "X35n0652_008:0301b23": "喘動也。",
    "X35n0652_008:0301b24": "[0301b24] 菩薩。令彼眾生。存三守一。入如來禪。以禪定故。心則",
    "X35n0652_008:0301c01": "無喘。",
    "X35n0652_008:0301c02": "[0301c02] 此示治喘之方。言今欲治此喘動。但令其存三守",
    "X35n0652_008:0301c03": "一。由定而得安。心安則無喘矣。",
    "X35n0652_008:0301c04": "[0301c04] 大力菩薩言。何謂存三守一。入如來禪。",
    "X35n0652_008:0301c05": "[0301c05] 此詢問名義。",
    "X35n0652_008:0301c06": "[0301c06] 佛言。存三者。存三解脫。守一者。守一心如。入如來禪",
    "X35n0652_008:0301c07": "者。理觀心如。入如是地。即入實際。",
    "X35n0652_008:0301c08": "[0301c08] 此約示其名。注念曰存。護念曰守。如來禪。返於自",
    "X35n0652_008:0301c09": "性清淨之體。攝心返視曰觀。理觀心如。以自性真",
    "X35n0652_008:0301c10": "理。返觀一心真如之體也。[0301c10] ○宗門有如來禪。祖師",
    "X35n0652_008:0301c11": "禪之分。如來禪。是明法身邊事。即證此一心真如",
    "X35n0652_008:0301c12": "之體。謂之法身死水。解脫深坑。不能任運。發大機",
    "X35n0652_008:0301c13": "用故。忽若被人問著。便眼目定動。開口不得。此只",
    "X35n0652_008:0301c14": "是緣覺境界。何能為人說法。若祖師禪者。如世尊",
    "X35n0652_008:0301c15": "纔拈起華。迦葉便破顏微笑。時四十九年說不到",
    "X35n0652_008:0301c16": "底。一時吐露在面前了也。後人稱之為祖師禪。此",
    "X35n0652_008:0301c17": "直明法身向上事。所謂目前活潑潑。轉轆轆。物物",
    "X35n0652_008:0301c18": "頭頭。無有不是顯發如來正法眼藏處。不見龐居",
    "X35n0652_008:0301c19": "士有云。神通及玅用。運水及搬柴。間有私議之曰。",
    "X35n0652_008:0301c20": "豈有如來禪。反不及祖師禪耶。彼惟執如來為佛",
    "X35n0652_008:0301c21": "之嘉號。尚未知如來二字之義。",
    "X35n0652_008:0301c22": "[0301c22] 大力菩薩言。三解脫法。是何等事。理觀三昧。從何法",
    "X35n0652_008:0301c23": "入。",
    "X35n0652_008:0301c24": "[0301c24] 此詳問其義。",
    "X35n0652_008:0302a01": "[0302a01] 佛言。三解脫者。&#x8657;空解脫。金剛解脫。般若解脫。",
    "X35n0652_008:0302a02": "[0302a02] 此示三解脫相。即是空無相無作三解脫門。又&#x8657;",
    "X35n0652_008:0302a03": "空即是法身義。金剛。即法身解脫之體。般若。即法",
    "X35n0652_008:0302a04": "身解脫之用。然法身般若。總成解脫法相。三即是",
    "X35n0652_008:0302a05": "一。一即是三。以成涅槃三德祕藏也。",
    "X35n0652_008:0302a06": "[0302a06] 理觀心者。心如理淨。無可不心。",
    "X35n0652_008:0302a07": "[0302a07] 此示理觀之法。言此心依真如自性之理。清淨無",
    "X35n0652_008:0302a08": "染。猶明鏡高懸。物來斯鑒。本無可否之心。是即三",
    "X35n0652_008:0302a09": "解脫之本也。",
    "X35n0652_008:0302a10": "[0302a10] 大力菩薩言。云何存用。云何觀之。",
    "X35n0652_008:0302a11": "[0302a11] 此別問存觀二義。",
    "X35n0652_008:0302a12": "[0302a12] 佛言。心事不二。是名存用。內行外行。出入不二。不住",
    "X35n0652_008:0302a13": "一相。心無得失。一不一地。淨心流入。是名觀之。",
    "X35n0652_008:0302a14": "[0302a14] 此總結存觀。發明體用之義。言此心於日用事物",
    "X35n0652_008:0302a15": "之中而不二。乃是存三解脫之用也。夫內。從心而",
    "X35n0652_008:0302a16": "行。外。隨事而行。心。從內而出。事。從外而入。若出入",
    "X35n0652_008:0302a17": "不二。亦不住於一相。心無得失之想。住一與不一",
    "X35n0652_008:0302a18": "之地。以清淨心。而流入於自性不動之體。是理觀",
    "X35n0652_008:0302a19": "之義也。",
    "X35n0652_008:0302a20": "[0302a20] 菩薩。如是之人。不住二相。雖不出家。不住在家。故雖",
    "X35n0652_008:0302a21": "無法服。不具持波羅提木叉。不入布薩。能以自心。無",
    "X35n0652_008:0302a22": "為自恣。而獲聖果。不住二乘。入菩薩道。後當滿地。成",
    "X35n0652_008:0302a23": "佛菩提。",
    "X35n0652_008:0302a24": "[0302a24] 此明其履踐之實證。言若能依法如是而修者。則",
    "X35n0652_008:0302b01": "不住於有無生滅內外得失等相。雖不出三界無",
    "X35n0652_008:0302b02": "明家。亦不住在世俗之家。故雖無田衣法服。不具",
    "X35n0652_008:0302b03": "持波羅提木叉(此云保解脫。又云淨命。又云成就威儀)戒。不入眾布",
    "X35n0652_008:0302b04": "薩(此云相向說罪)。而能以自心。契悟無為之法。為自恣樂。",
    "X35n0652_008:0302b05": "而獲於聖果。必不住於二乘。而直入菩薩大乘之",
    "X35n0652_008:0302b06": "道矣。然此的是第九地行相。故曰後當滿地。成佛",
    "X35n0652_008:0302b07": "果菩提。滿地者。圓滿十地也。[0302b07] ○梵網經有云。波羅",
    "X35n0652_008:0302b08": "提木叉。是諸佛淨戒。菩薩所應學。護持如明珠。方",
    "X35n0652_008:0302b09": "便勤莊嚴。宜發大勇猛。諸佛薩婆若。悉由是處出。",
    "X35n0652_008:0302b10": "此證大乘金剛心地光明戒。非同小乘防非止過。",
    "X35n0652_008:0302b11": "執身不行。而取法服外相。護持威儀而已。",
    "X35n0652_008:0302b12": "[0302b12] 大力菩薩言。不可思議。如是之人。非出家。非不出家。",
    "X35n0652_008:0302b13": "何以故。入涅槃宅。著如來衣。坐菩提座。如是之人。乃",
    "X35n0652_008:0302b14": "至沙門。宜應敬養。",
    "X35n0652_008:0302b15": "[0302b15] 此歎德表敬。&#x8462;謂依於如是行相者。雖非出家。亦",
    "X35n0652_008:0302b16": "非不出家。夫出家者。所謂入涅槃寂滅之宅。著如",
    "X35n0652_008:0302b17": "來智慧之衣。坐菩提法空之座。今彼皆已得。又何",
    "X35n0652_008:0302b18": "異於出家耶。吾謂如是人者。不但天龍恭敬。乃至",
    "X35n0652_008:0302b19": "識心達本之沙門。亦宜亦應敬而養之。宜者。不定",
    "X35n0652_008:0302b20": "之意。應者。決斷之詞。有敬而無養。無以表敬。有養",
    "X35n0652_008:0302b21": "而無敬。則無敬事之誠矣。",
    "X35n0652_008:0302b22": "[0302b22] 佛言。如是。何以故。入涅槃宅。心越三界。著如來衣。入",
    "X35n0652_008:0302b23": "法空處。坐菩提座。登正覺一地。如是之人。心超二乘。",
    "X35n0652_008:0302b24": "何況沙門。而不敬養。",
    "X35n0652_008:0302c01": "[0302c01] 此印成其義。而又發明。心越三界。入法空處。即登",
    "X35n0652_008:0302c02": "如來無上正覺。最玅第一佛智之地。而心已超過",
    "X35n0652_008:0302c03": "於二乘。直是大乘菩薩。為諸佛之所稱歎者。何況",
    "X35n0652_008:0302c04": "沙門而有不敬養者乎。如維摩詰。常為諸佛咨嗟。",
    "X35n0652_008:0302c05": "弟子釋梵世主所敬。是也。",
    "X35n0652_008:0302c06": "[0302c06] 大力菩薩言。如彼一地。及與空海。二乘之人。為不見",
    "X35n0652_008:0302c07": "也。",
    "X35n0652_008:0302c08": "[0302c08] 此揀問心超二乘一句。",
    "X35n0652_008:0302c09": "[0302c09] 佛言。如是。彼二乘人。味著三昧。得三昧身。於彼空海",
    "X35n0652_008:0302c10": "一地。如得酒病。惛醉不醒。乃至數劫。猶不得覺。",
    "X35n0652_008:0302c11": "[0302c11] 此示二乘&#x8EAD;禪寂之病也。味著者。&#x8EAD;受不捨。三昧",
    "X35n0652_008:0302c12": "者。即指四禪四空而言。二乘執禪定為身。於大乘",
    "X35n0652_008:0302c13": "諸法空海。及無上正覺第一智地。如得酒病。其心",
    "X35n0652_008:0302c14": "惛醉不醒。乃至數劫。猶不得覺。&#x8462;因以定持身。經",
    "X35n0652_008:0302c15": "劫不出故也。[0302c15] ○什公云。貪著禪味。有二障。障涅槃。",
    "X35n0652_008:0302c16": "及菩薩道故。佛初入檀特山修道。始於阿藍迦藍",
    "X35n0652_008:0302c17": "處三年。學不用處定。知非便捨。復至&#x9B31;頭藍弗處",
    "X35n0652_008:0302c18": "三年。學非非想定。知非亦捨。又至象頭山。同諸外",
    "X35n0652_008:0302c19": "道。日食一麻一麥。經於六年。自惟苦行。非正解脫。",
    "X35n0652_008:0302c20": "遂亦棄捨。而後始得睹星大悟。成等正覺也。",
    "X35n0652_008:0302c21": "[0302c21] 酒消始悟。方修是行。後得佛身。",
    "X35n0652_008:0302c22": "[0302c22] 此明其覺悟。謂其直待定力已盡。如酒力之消。方",
    "X35n0652_008:0302c23": "能覺悟。乃修此自覺聖智之行。而後始得如來正",
    "X35n0652_008:0302c24": "覺之身也。",
    "X35n0652_008:0303a01": "[0303a01] 如彼人者。從捨闡提。即入六行。於行地所。一念淨心",
    "X35n0652_008:0303a02": "決定明白。金剛智力。阿&#x979E;跋致。度脫眾生。慈悲無盡。",
    "X35n0652_008:0303a03": "[0303a03] 此直示頓超諸地。無功用大行。言其悟諸法空。登",
    "X35n0652_008:0303a04": "正覺第一地者。不須從地入地。相續增進。次第而",
    "X35n0652_008:0303a05": "得。即從退沒善根。不具淨信之凡夫。梵語謂之闡",
    "X35n0652_008:0303a06": "提者。即入菩薩信住行向地。及等覺。六行之中。謂",
    "X35n0652_008:0303a07": "其能於六行地之所。發一念清淨心光。決定即當",
    "X35n0652_008:0303a08": "明白。而具金剛智力。住不退轉地(梵語阿&#x979E;跋致)。便能以",
    "X35n0652_008:0303a09": "己之所利。救度解脫一切眾生。深慈重悲。亦何有",
    "X35n0652_008:0303a10": "盡。如佛又言。一切眾生。乃至二乘。不信有佛果。皆",
    "X35n0652_008:0303a11": "謂之斷善根闡提。菩薩深信有佛法。不見有大乘",
    "X35n0652_008:0303a12": "小乘。佛與眾生。同一法性。乃謂之善根闡提。&#x8462;闡",
    "X35n0652_008:0303a13": "提者。猶言凡夫也。如摩訶薩。此云。大道心眾生。又",
    "X35n0652_008:0303a14": "云。大心凡天義同。",
    "X35n0652_008:0303a15": "[0303a15] 大力菩薩言。如是之人。應不持戒。於彼沙門。應不敬",
    "X35n0652_008:0303a16": "仰。",
    "X35n0652_008:0303a17": "[0303a17] 此揀問後世之疑慢。",
    "X35n0652_008:0303a18": "[0303a18] 佛言。為說戒者。不善慢故。海波浪故。如彼心地。八識",
    "X35n0652_008:0303a19": "海澄。九識流淨。風不能動。波浪不起。戒性等空。持者",
    "X35n0652_008:0303a20": "迷倒。如彼之人。七六不生。諸集滅定。不離三佛。而發",
    "X35n0652_008:0303a21": "菩提。三無相中。順心玄入。深敬三寶。不失威儀。於彼",
    "X35n0652_008:0303a22": "沙門。不無恭敬。",
    "X35n0652_008:0303a23": "[0303a23] 此破其疑慢而發明智行也。言諸佛說戒者。為令",
    "X35n0652_008:0303a24": "眾生捨不善而生善。捨慢而生敬故。又以眾生識",
    "X35n0652_008:0303b01": "海中。波浪洶湧。故以戒珠而為止之也。如依教而",
    "X35n0652_008:0303b02": "修。依法而住者。則彼之心地中。已得空如無相之",
    "X35n0652_008:0303b03": "性體。其八識海中。自然浪靜風恬。澄渟一色。凡一",
    "X35n0652_008:0303b04": "行一動。一語一默。皆從九識真性體中。流出白淨",
    "X35n0652_008:0303b05": "之法。此乃一切境風。如利(得可意事)衰(失可意事)毀(不現誹撥)譽",
    "X35n0652_008:0303b06": "(不現讚美)。稱(現前讚美)譏(現前誹撥)苦(逼惱身心)樂(適悅身心)等。所不能動。",
    "X35n0652_008:0303b07": "而意識中狂波逆浪。決然不起。夫如是。則戒體清",
    "X35n0652_008:0303b08": "淨。其性等於&#x8657;空。若言有戒之可持。皆眾生自迷",
    "X35n0652_008:0303b09": "而生顛倒。&#x8462;無有所犯。又何有所持耶。如彼之依",
    "X35n0652_008:0303b10": "教法修行者。其七識與六識之俱生我法二執。決",
    "X35n0652_008:0303b11": "定不生。&#x8462;不生者。以七六皆緣有漏心。相見二分。",
    "X35n0652_008:0303b12": "相見。皆從八識所變。又相從見生。即前五色根。亦",
    "X35n0652_008:0303b13": "是第八相分。第七。恒執第八見分。第六相引而生。",
    "X35n0652_008:0303b14": "故第八。以七六生滅不停為相分。而七六所知所",
    "X35n0652_008:0303b15": "見。即第八見分。世間出世。所有萬法。不出此二。攝",
    "X35n0652_008:0303b16": "盡無遺。若盡此相見二分。即是真識之性體。故曰",
    "X35n0652_008:0303b17": "七六不生。有者以緣塵分別。為見分。山河大地無",
    "X35n0652_008:0303b18": "知色相為相分。見分為心。相分為境者。反覺贅疣",
    "X35n0652_008:0303b19": "矣。然既已七六不生。則諸法所集。皆入於滅定。至",
    "X35n0652_008:0303b20": "此。而又能以本誓願力。畢竟不離法報化身之三",
    "X35n0652_008:0303b21": "佛。發菩提心。又雖得於空相亦空。空空亦空。所空",
    "X35n0652_008:0303b22": "亦空。如是三無相中。順自心之理。玄玅深入。抑且",
    "X35n0652_008:0303b23": "深敬三寶。弗違自心。不失威儀。為世師範。故於沙",
    "X35n0652_008:0303b24": "門。決定不無恭敬之心者也。後地藏菩薩。又收此",
    "X35n0652_008:0303c01": "中七六不生之義。",
    "X35n0652_008:0303c02": "[0303c02] 菩薩。彼仁者。不住世間。動不動法。入三空聚。滅三有",
    "X35n0652_008:0303c03": "心。",
    "X35n0652_008:0303c04": "[0303c04] 此結明入實際自在之智用。然特稱為仁者。&#x8462;直",
    "X35n0652_008:0303c05": "從性體上立名。性體之用有五。若從法上見。名之",
    "X35n0652_008:0303c06": "曰道。從行上立。稱之曰德。今從體上發明。則謂之",
    "X35n0652_008:0303c07": "仁。又從理上說。便是義。從用上顯。便是智。又仁者。",
    "X35n0652_008:0303c08": "取之以象也。如果核中之仁。兩瓣合尖處。有&#x5B7C;在。",
    "X35n0652_008:0303c09": "此一點櫱。最微最細。當善保育。勿令有損。則能發",
    "X35n0652_008:0303c10": "生長養。性體亦然。今此六七已不生。八五亦寂滅。",
    "X35n0652_008:0303c11": "真性圓明。全體具在。正如核中之仁。以故稱為仁",
    "X35n0652_008:0303c12": "者。非仁者。則不能入於實際。然今入於實際。則決",
    "X35n0652_008:0303c13": "不住世間動不動法。此即觀音耳根圓通。所謂入",
    "X35n0652_008:0303c14": "流亡所。所入既寂。動靜二相。了然不生之義同也。",
    "X35n0652_008:0303c15": "三空。即前空相亦空。空空亦空。所空亦空。亦與覺",
    "X35n0652_008:0303c16": "所覺空。空覺極圓。空所空滅之義同也。三有。即欲",
    "X35n0652_008:0303c17": "有。色有。無色有。此言三界依正二報。皆因屬有漏。",
    "X35n0652_008:0303c18": "果屬有為。故所得正報。即眾生五陰身所感依報。",
    "X35n0652_008:0303c19": "即眾生所居土也。又經云。如來為破三有眾生而",
    "X35n0652_008:0303c20": "出世。又云。為破外道。計梵王為生物之主。又計無",
    "X35n0652_008:0303c21": "想天。以無心為涅槃。又計五那含。為真解脫故也。",
    "X35n0652_008:0303c22": "按梵王。即初禪大梵天王。為世界主。劫初先生。劫",
    "X35n0652_008:0303c23": "盡後滅。無想天。心想不生。故名無想。乃外道所居。",
    "X35n0652_008:0303c24": "五那含天。是三果阿那含居處。又名五不還天。此",
    "X35n0652_008:0304a01": "無想。與五那含。俱在四禪天之上。今云。入菩薩之",
    "X35n0652_008:0304a02": "三空聚。滅眾生三有之心者。正是九地中。得無礙",
    "X35n0652_008:0304a03": "智。入實際之能事也。",
    "X35n0652_008:0304a04": "[0304a04] 大力菩薩言。彼仁者果滿。於足德佛。如來藏佛。形像",
    "X35n0652_008:0304a05": "佛。如是佛所。而發菩提心。入三聚戒。不住其相。滅三",
    "X35n0652_008:0304a06": "有心。不居寂地。不捨可眾。入不調地。不可思議。",
    "X35n0652_008:0304a07": "[0304a07] 此歎美頓超果滿。釋成佛意。謂如佛所言。彼仁者。",
    "X35n0652_008:0304a08": "欲得玅覺果滿。但於具足萬德之報身。與如來藏",
    "X35n0652_008:0304a09": "海之法身。及形像應化之身。如是三佛所發心。便",
    "X35n0652_008:0304a10": "入於三聚戒中。攝於律儀。攝於善法。饒益眾生。而",
    "X35n0652_008:0304a11": "又能不住其相。滅三有之心。又不居於寂滅之地。",
    "X35n0652_008:0304a12": "且能隨機誨誘。不捨可化之眾生。而入於阿羅漢",
    "X35n0652_008:0304a13": "不調之地。真乃不可思議。文殊般若經云。漏盡阿",
    "X35n0652_008:0304a14": "羅漢。是名不調。以諸結已盡。更無所調故。然大力",
    "X35n0652_008:0304a15": "菩薩。作是語已。何故舍利弗忍俊不禁。即起說偈。",
    "X35n0652_008:0304a16": "&#x8462;以大力菩薩。從前所得四無礙善巧智。又得諸",
    "X35n0652_008:0304a17": "佛所與無量法門。直下即已入佛境界。具足十力。",
    "X35n0652_008:0304a18": "而墮於佛數矣。但第九善慧地。即是大智菩薩所",
    "X35n0652_008:0304a19": "行處。非別有所證。而得滿地。況舍利弗。於法華會",
    "X35n0652_008:0304a20": "上。已得受記作佛。直以大智自任。故當機不讓耳。",
    "X35n0652_008:0304a21": "[0304a21] 爾時舍利弗。從座而起。前說偈言。",
    "X35n0652_008:0304a22": "[0304a22] 此序發起之儀。只顯一前字。以明直趣無上菩提",
    "X35n0652_008:0304a23": "也。",
    "X35n0652_008:0304a24": "[0304a24] 具足般若海。不住涅槃城。如彼玅蓮華。高原非所出。",
    "X35n0652_008:0304b01": "[0304b01] 此先明具智之玅。言菩薩具足此般若智海。又不",
    "X35n0652_008:0304b02": "應住於寂滅。&#x8462;般若實從眾生中生。如玅蓮華而",
    "X35n0652_008:0304b03": "產於淤泥之中。若高原淨地。本非其所出矣。",
    "X35n0652_008:0304b04": "[0304b04] 諸佛無量劫。不捨諸煩惱。度世然後得。如泥華所出。",
    "X35n0652_008:0304b05": "[0304b05] 此明得法之難。言佛於無量劫。不捨煩惱。度脫世",
    "X35n0652_008:0304b06": "間眾生。然後乃得此智慧。正如淤泥中蓮華之所",
    "X35n0652_008:0304b07": "出也。",
    "X35n0652_008:0304b08": "[0304b08] 如彼六行地。菩薩之所修。如彼三空聚。菩提之真道。",
    "X35n0652_008:0304b09": "[0304b09] 此明修證之要。六行。為菩薩所修之行。三空。乃菩",
    "X35n0652_008:0304b10": "薩所證之真菩提道也。",
    "X35n0652_008:0304b11": "[0304b11] 我今住不住。如佛之所說。來所還復來。具足然後出。",
    "X35n0652_008:0304b12": "[0304b12] 此發利生之願。言我今誓住生死道中以利生。不",
    "X35n0652_008:0304b13": "求自住於寂滅。&#x8462;菩薩隨順大悲。而常居生死。隨",
    "X35n0652_008:0304b14": "順理智。而生死恒真。雖厭而不離。雖居而無著。誠",
    "X35n0652_008:0304b15": "如佛之所說利生之法。吾當以之化導。然非止於",
    "X35n0652_008:0304b16": "一生。而來此所。將生生還復來此。必令眾生具足",
    "X35n0652_008:0304b17": "此般若海。然後吾乃出離於生死中也。",
    "X35n0652_008:0304b18": "[0304b18] 復令諸眾生。如我一無二。前來後來者。悉令登正覺。",
    "X35n0652_008:0304b19": "[0304b19] 此明願力之弘。言眾生雖具智慧。復當令彼同於",
    "X35n0652_008:0304b20": "此願。如我一般。而無有二。俾前來與後來者。悉令",
    "X35n0652_008:0304b21": "登於正覺第一地而後已。",
    "X35n0652_008:0304b22": "[0304b22] 爾時佛告舍利弗言。不可思議。汝當於後成菩提道。",
    "X35n0652_008:0304b23": "無量眾生。超生死海。",
    "X35n0652_008:0304b24": "[0304b24] 此特印記其誓願成就。告者。祝詞也。又示也。然舍",
    "X35n0652_008:0304c01": "利弗在法華會上。祇云安住實智中。我定當作佛。",
    "X35n0652_008:0304c02": "故佛乃與其華光佛之記。然授記聲聞作佛。為欲",
    "X35n0652_008:0304c03": "策進入無餘涅槃故。為欲誘進行菩薩行故。今舍",
    "X35n0652_008:0304c04": "利弗。又發如是大願。佛復示無量眾生。超生死海",
    "X35n0652_008:0304c05": "之祝詞也。",
    "X35n0652_008:0304c06": "[0304c06] 爾時大眾。皆悟菩提。諸小眾等。入五空海。",
    "X35n0652_008:0304c07": "[0304c07] 此結同聞悟入之益。言當時雖有大小二乘之眾。",
    "X35n0652_008:0304c08": "而皆得融會於一乘矣。所云菩提有五。一小乘菩",
    "X35n0652_008:0304c09": "提。二二乘菩提。三權教空行菩提。四一乘菩薩十",
    "X35n0652_008:0304c10": "波羅蜜菩提。五佛果智慧菩提。然五空。乃入實際",
    "X35n0652_008:0304c11": "之原始。菩提。為入實際之要終也。",
    "X35n0652_008:0304c13": "音釋",
    "X35n0652_008:0304c14": "愨[0304c14] (音&#x5374;。與&#x6164;同。誠也)。璽[0304c14] (音徙)。技[0304c14] (上去二聲。方術也)。藝[0304c14] (音詣。凡九流百工業皆曰藝)。涯",
    "X35n0652_008:0304c15": "[0304c15] (水際曰涯)。崖[0304c15] (山邊)。瀝[0304c15] (音力。點滿曰瀝。水將盡而餘滴也)。駭[0304c15] (音蟹。驚也)。潑[0304c15] (潘入聲。散水曰潑)。",
    "X35n0652_008:0304c16": "轆[0304c16] (音六。轉換不定也)。惛[0304c16] (音昏。心不明也)。&#x979E;[0304c16] (音皮)。恬[0304c16] (音甜。閒靜也)。渟[0304c16] (音廷。水止曰渟)。誹",
    "X35n0652_008:0304c17": "[0304c17] (音非。誹撥謂言行不然也)。贅[0304c17] (追去聲)。疣[0304c17] (音由瘤也)。範[0304c17] (音范。模範)。櫱[0304c17] (音孽。萌櫱)。淤[0304c17] (音迂澤中",
    "X35n0652_008:0304c18": "穢泥)。"
}