{
    "T11n0310_076:0428a16": "大寶積經卷第七十六",
    "T11n0310_076:0428a18": "北齊三藏那連提耶舍譯",
    "T11n0310_076:0428a19": "菩薩見實會第十六之十六四轉輪王品",
    "T11n0310_076:0428a20": "第二十六之二",
    "T11n0310_076:0428a21": "「大王！過去有王名曰地天，如法為王名為法",
    "T11n0310_076:0428a22": "王。七寶具足，所謂輪寶、象寶、馬寶、明珠寶、",
    "T11n0310_076:0428a23": "玉女寶、長者寶、主兵寶，是名七寶。大王！彼",
    "T11n0310_076:0428a24": "地天王父名曰地生。彼地生王臨命終時，其",
    "T11n0310_076:0428a25": "地天最為長子。其地生命終之後，輔相大臣",
    "T11n0310_076:0428a26": "灌地天頂以為大王，即為剎利灌頂大王。時",
    "T11n0310_076:0428a27": "地天王既為剎利灌頂王已，於十五日月盛",
    "T11n0310_076:0428a28": "圓滿受齋之日，沐浴洗頭，剪除鬚鬢及以爪",
    "T11n0310_076:0428a29": "甲已，著新淨衣，以諸花鬘、種種瓔珞、天冠",
    "T11n0310_076:0428b01": "臂印、環釧耳璩莊嚴其身，在高樓上婇女",
    "T11n0310_076:0428b02": "圍遶。即於東方有金輪寶，千輻不減轂輞具",
    "T11n0310_076:0428b03": "足，光明照耀縱廣七肘純是真金。大王！時",
    "T11n0310_076:0428b04": "地天王見是事已，即作是念：『我昔曾聞先舊",
    "T11n0310_076:0428b05": "人說，若剎利灌頂王於十五日月圓滿時受",
    "T11n0310_076:0428b06": "齋之日，沐浴洗頭，剪除鬚鬢及除爪甲，著不",
    "T11n0310_076:0428b07": "污衣，以諸花鬘、種種瓔珞、天冠臂印環釧",
    "T11n0310_076:0428b08": "鉺璩莊嚴其身，在高樓上婇女圍遶。若於",
    "T11n0310_076:0428b09": "東方有金輪寶，轂輞具足千輻不減而來應",
    "T11n0310_076:0428b10": "者，當知是王定當得作轉輪聖王。』復作是念：",
    "T11n0310_076:0428b11": "『我今豈可作輪王耶？我今當試。』大王！爾時地",
    "T11n0310_076:0428b12": "天王即從坐起，偏袒右肩，整理衣服，右膝著",
    "T11n0310_076:0428b13": "地，對輪合掌，向彼天輪作如是言：『寶輪可下",
    "T11n0310_076:0428b14": "在地而住。』作是語已，彼天寶輪從空下地，住",
    "T11n0310_076:0428b15": "在王前。時地天王即以妙香用塗其手，勝妙",
    "T11n0310_076:0428b16": "好衣以拭輪寶，以其右手接取輪寶置左手",
    "T11n0310_076:0428b17": "中。復以右手摩拭其輪，作如是言：『汝今應",
    "T11n0310_076:0428b18": "當降伏東方。』作是語已，時金輪寶飛昇虛空",
    "T11n0310_076:0428b19": "左右旋轉，即往東方，至彼往昔轉輪王道。其",
    "T11n0310_076:0428b20": "道平正，布散諸花甚可愛樂。輪所經處皆悉",
    "T11n0310_076:0428b21": "平正無有高下。以王福力，河池井泉枯竭之",
    "T11n0310_076:0428b22": "處，八功德水悉皆盈滿。一切所有樹林花果",
    "T11n0310_076:0428b23": "枯悴之者悉皆敷榮，已敷榮者更增欝茂。大",
    "T11n0310_076:0428b24": "王！爾時地天轉輪聖王即與四兵隨輪而去。",
    "T11n0310_076:0428b25": "輪寶若住，王亦隨住。王所至處所有國土，大",
    "T11n0310_076:0428b26": "小諸王與其臣民，各以金盤盛滿銀粟，或以",
    "T11n0310_076:0428b27": "銀盤盛滿金粟，奉迎大王，各作是言：『善哉大",
    "T11n0310_076:0428b28": "王！善來大王！此諸國土安隱豐樂人民熾盛。",
    "T11n0310_076:0428b29": "唯願大王受此國土攝化人民，我等皆當奉",
    "T11n0310_076:0428c01": "給左右，唯願止住。』爾時地天轉輪聖王告彼",
    "T11n0310_076:0428c02": "諸國王及臣民等，作如是言：『我今不須國土",
    "T11n0310_076:0428c03": "寶物，汝自受用。汝今若欲隨順我者，應離殺",
    "T11n0310_076:0428c04": "生，亦莫偷盜、亦莫邪婬、亦莫妄語、亦莫兩",
    "T11n0310_076:0428c05": "舌、亦勿惡口、亦莫綺語、亦莫貪欲、亦莫瞋恚、",
    "T11n0310_076:0428c06": "亦莫邪見。汝等應當自住十善，亦教他人令",
    "T11n0310_076:0428c07": "住十善，我則知汝歸從於我、受我教勅，我觀",
    "T11n0310_076:0428c08": "汝等猶如我子。汝等常應供養父母師長及",
    "T11n0310_076:0428c09": "諸沙門婆羅門等，莫作非法不善惡行，亦勸",
    "T11n0310_076:0428c10": "他人令行善法。若能如是，我知汝等一切國",
    "T11n0310_076:0428c11": "土所有人民悉皆歸從降伏於我。』又復告言：",
    "T11n0310_076:0428c12": "『汝等常應孝養父母、恭敬師長及諸沙門諸婆",
    "T11n0310_076:0428c13": "羅門，莫作非法不善惡行，亦勸他人令行善",
    "T11n0310_076:0428c14": "法。若能如是，我知汝等一切國土所有人民",
    "T11n0310_076:0428c15": "悉皆歸從降屬於我。』爾時聖王及諸四兵，如",
    "T11n0310_076:0428c16": "是漸漸度於大海降弗婆提，過盡人境輪寶",
    "T11n0310_076:0428c17": "乃住。如是乃至南西北方及欝單越，悉降伏",
    "T11n0310_076:0428c18": "已。度彼北海盡人境已，王及輪寶還閻浮提",
    "T11n0310_076:0428c19": "本宮門上，在虛空中停住不動。爾時地天轉",
    "T11n0310_076:0428c20": "輪聖王如是降伏四天下已，還閻浮提即便",
    "T11n0310_076:0428c21": "止住。地天大王及與輪寶還來至此閻浮提，",
    "T11n0310_076:0428c22": "時彼四天下變成七寶，端嚴姝特。何謂七寶？",
    "T11n0310_076:0428c23": "所謂金、銀、琉璃、頗梨、車璩、赤珠、馬瑙。爾時輪",
    "T11n0310_076:0428c24": "寶於四天下周迴旋轉已，一切地獄、畜生、餓",
    "T11n0310_076:0428c25": "鬼八難消滅，於四天下所有一切不善惡聲",
    "T11n0310_076:0428c26": "悉皆除滅，況有造作諸惡業者。何以故？皆是",
    "T11n0310_076:0428c27": "地天聖王本願力故。又復輪寶周旋轉時，四",
    "T11n0310_076:0428c28": "天下中不假種植，處處皆生自然秔米，淨無",
    "T11n0310_076:0428c29": "糠糩。又復輪寶周旋轉時，四天下中自然而生天樹寶衣。",
    "T11n0310_076:0429a01": "又復輪寶周旋轉時，四天下中一切病患悉",
    "T11n0310_076:0429a02": "皆除愈，唯除三患。何等為三？一者求欲，",
    "T11n0310_076:0429a03": "二者段食，三者衰老。又復輪寶旋轉之時，",
    "T11n0310_076:0429a04": "四天下中所有人民壽千萬歲。又復輪寶周",
    "T11n0310_076:0429a05": "旋轉時，四天下中一切人民所有苦惱自",
    "T11n0310_076:0429a06": "然消滅。如是等無量無邊希有不可思議之",
    "T11n0310_076:0429a07": "事出現於世。「爾時地天大王復於久時作如",
    "T11n0310_076:0429a08": "是念：『我今於此受諸快樂，五欲眾具頗更有",
    "T11n0310_076:0429a09": "處勝此以不？』復自思念：『我昔曾聞須彌頂上",
    "T11n0310_076:0429a10": "有三十三天，五欲資具其事云何？』爾時地天",
    "T11n0310_076:0429a11": "大王未除愛欲，厭惡人間所有五欲資財之",
    "T11n0310_076:0429a12": "具，欣彼天中上妙之樂。『我今寧可往彼天上。』",
    "T11n0310_076:0429a13": "爾時地天大王作是念已，王及四兵忽然之",
    "T11n0310_076:0429a14": "頃至忉利天。爾時帝釋遙見地天大王，作如",
    "T11n0310_076:0429a15": "是言：『善來大王！善哉大王！』即分半座命王",
    "T11n0310_076:0429a16": "令坐。王即就坐。爾時地天在彼天上經無",
    "T11n0310_076:0429a17": "量百千歲分位而治。爾時地天大王復於久",
    "T11n0310_076:0429a18": "時生大貪心，作如是念：『我今應當退彼天主",
    "T11n0310_076:0429a19": "獨為天王。』作是念已，即從帝釋半座而墮，并",
    "T11n0310_076:0429a20": "及四兵至閻浮提安隱城中。爾時地天大王",
    "T11n0310_076:0429a21": "久在天上受勝妙樂心生耽樂，忽至人間不",
    "T11n0310_076:0429a22": "能堪受人中資具，身心沈沒，猶如醍醐置熱沙",
    "T11n0310_076:0429a23": "中尋即消化，莫知所在。地天大王身心沈沒",
    "T11n0310_076:0429a24": "不能堪忍人中所有飲食精氣，亦復如是。爾",
    "T11n0310_076:0429a25": "時地天大王身心疲頓而說偈言：",
    "T11n0310_076:0429a26": "「『諸王大自在，　　不能除渴愛，",
    "T11n0310_076:0429a27": "　　如乾草遇火，　　是故應捨欲。",
    "T11n0310_076:0429a28": "　　常行於婬欲，　　未曾滿足時，",
    "T11n0310_076:0429a29": "　　如渴飲鹹水，　　終不能除渴。",
    "T11n0310_076:0429b01": "　　如眾流歸海，　　終無有滿足，",
    "T11n0310_076:0429b02": "　　愛欲亦如是，　　曾無滿足時。",
    "T11n0310_076:0429b03": "　　如火焚草木，　　無有厭足時，",
    "T11n0310_076:0429b04": "　　愛欲亦如是，　　終無有滿足。",
    "T11n0310_076:0429b05": "　　猶如深谷響，　　隨聲無休息，",
    "T11n0310_076:0429b06": "　　聞聲亦如是，　　亦無休息時。",
    "T11n0310_076:0429b07": "　　亦如盛香篋，　　受香無簡擇，",
    "T11n0310_076:0429b08": "　　嗅香亦如是，　　亦無有厭足。",
    "T11n0310_076:0429b09": "　　如杓撓美食，　　終無知止足，",
    "T11n0310_076:0429b10": "　　舌貪嗜美味，　　亦無於止足。",
    "T11n0310_076:0429b11": "　　如鏡現面像，　　亦無有厭足，",
    "T11n0310_076:0429b12": "　　如是行欲人，　　於欲無厭足。",
    "T11n0310_076:0429b13": "　　如虛空受風，　　未曾有厭足，",
    "T11n0310_076:0429b14": "　　身常受諸觸，　　終無厭足時。",
    "T11n0310_076:0429b15": "　　如夢中飲水，　　終不能除渴，",
    "T11n0310_076:0429b16": "　　意所受諸法，　　亦無有厭足。",
    "T11n0310_076:0429b17": "　　貪求愛欲人，　　復增長愛欲，",
    "T11n0310_076:0429b18": "　　觀於諸境界，　　愛無厭足時。",
    "T11n0310_076:0429b19": "　　見欲增苦惱，　　猶如火焚薪，",
    "T11n0310_076:0429b20": "　　滅除諸愛欲，　　亦如水滅火。』」",
    "T11n0310_076:0429b21": "佛言：「大王！汝知爾時地天大王豈異人乎？大",
    "T11n0310_076:0429b22": "王當知，勿作異觀，地天王者即我身是。大王",
    "T11n0310_076:0429b23": "當知，彼地天大王往昔之時豪富自在，貪求",
    "T11n0310_076:0429b24": "無厭遂便命終。何以故？諸根無厭，境無能滿；",
    "T11n0310_076:0429b25": "諸根如鏡，境如光影；諸根如幻，境界如夢。大",
    "T11n0310_076:0429b26": "王！應當安心此法，深自觀察，勿隨他教。大王！",
    "T11n0310_076:0429b27": "此法乃是過去未來現在諸佛世尊無上菩",
    "T11n0310_076:0429b28": "提。大王！應當遠離一切豪貴，應當消竭一",
    "T11n0310_076:0429b29": "切渴海、倒憍慢山、遠離一切衰禍。於一切",
    "T11n0310_076:0429c01": "法平等，非一切凡夫地，亦非聲聞之所能行，",
    "T11n0310_076:0429c02": "又非一切緣覺境界，乃是一切菩薩所行，一",
    "T11n0310_076:0429c03": "切諸佛正覺所證。王當安心勿令散亂，應作",
    "T11n0310_076:0429c04": "是念：『我當云何於未來世，一切世間天人之",
    "T11n0310_076:0429c05": "中，得為燈明、為炬、為光、為船、為導、為師、得為",
    "T11n0310_076:0429c06": "商主、為首、為無上，自度度彼、自脫脫彼、自",
    "T11n0310_076:0429c07": "安安彼、自得涅槃令他涅槃。』大王！莫觀先際",
    "T11n0310_076:0429c08": "所更豪富自在，大王當知，諸根如幻，無有厭",
    "T11n0310_076:0429c09": "足、無能滿者；境界如夢，不能令滿。」佛言：「大",
    "T11n0310_076:0429c10": "王！過去有王名曰頂生，有大威德、有大神足、",
    "T11n0310_076:0429c11": "有大威勢，從父烏哺沙王頂上而生。久積善",
    "T11n0310_076:0429c12": "根，曾見無量無數諸佛，修諸善根。於諸世",
    "T11n0310_076:0429c13": "尊恭敬供養積集善本，於四天下豪貴自在。",
    "T11n0310_076:0429c14": "大王！時頂生王灌頂受位七日已！得七寶具",
    "T11n0310_076:0429c15": "足為轉輪王。何者為七？一者金輪寶，千輻不",
    "T11n0310_076:0429c16": "減轂輞具足，自然而有，縱廣七肘，而來應之。",
    "T11n0310_076:0429c17": "二者白象寶，六牙具足、七肢拄地、白如雪",
    "T11n0310_076:0429c18": "山，自然而至。三者馬寶，其色紺艷而來應之。",
    "T11n0310_076:0429c19": "此上象馬從旦至食，於四天下周遍八方，",
    "T11n0310_076:0429c20": "盡大海際還住本處。四者珠寶，大如人髀，",
    "T11n0310_076:0429c21": "純青琉璃其光照曜，周匝八方各一由旬。五",
    "T11n0310_076:0429c22": "者長者寶，豐饒財寶巨富無量，隨王所念皆",
    "T11n0310_076:0429c23": "能辦之，自然而應。六者玉女寶，形容端正微",
    "T11n0310_076:0429c24": "妙第一，不長不短、不白不黑，身諸毛孔出栴",
    "T11n0310_076:0429c25": "檀香，口氣淨潔如青蓮花，其舌廣大出能覆",
    "T11n0310_076:0429c26": "面，形色細薄如赤銅鍱，身體柔軟猶如無骨，",
    "T11n0310_076:0429c27": "冬溫夏涼，其心慈悲常出軟語，以手觸王即",
    "T11n0310_076:0429c28": "知王心所念之處。七者主兵寶，自然而出，勇",
    "T11n0310_076:0429c29": "猛策謀武略第一，預知王心七日所念，善知",
    "T11n0310_076:0430a01": "四兵鬪戰之法，未集者令集、已集者令散。千",
    "T11n0310_076:0430a02": "子具足，勇健端正能降怨敵。大王！爾時頂生",
    "T11n0310_076:0430a03": "轉輪聖王七寶具足，王四天下如法化世，令",
    "T11n0310_076:0430a04": "四天下豐樂安隱人民熾盛，城邑聚落次第相",
    "T11n0310_076:0430a05": "近雞飛相及。爾時大地一切無有沙礫荊棘，多",
    "T11n0310_076:0430a06": "饒眾寶，具足無量園林泉池，端嚴姝妙甚可",
    "T11n0310_076:0430a07": "愛樂。何以故？皆是頂生聖王安住法力。當爾",
    "T11n0310_076:0430a08": "之時，若天若人受欲樂中最為第一。大王！",
    "T11n0310_076:0430a09": "爾時頂生大王所住之城名阿踰闍，其城東",
    "T11n0310_076:0430a10": "西十二由旬，南北長七由旬。其城七寶，眾寶",
    "T11n0310_076:0430a11": "羅網彌覆其上，懸眾寶鈴。其城內外種種莊",
    "T11n0310_076:0430a12": "嚴，悉皆如上無量稱王寶莊嚴城等無有異，",
    "T11n0310_076:0430a13": "亦如忉利得勝之堂。大王！頂生大王造三種",
    "T11n0310_076:0430a14": "殿：一名月出殿，於盛夏熱時王居其中；其第",
    "T11n0310_076:0430a15": "二殿名毘琉璃藏，於春月時王居其中；其第",
    "T11n0310_076:0430a16": "三殿名日威德起，於冬寒時王居其中。爾時",
    "T11n0310_076:0430a17": "頂生與玉女寶并諸婇女，前後圍繞入月出",
    "T11n0310_076:0430a18": "殿。時身體清涼，猶如牛頭栴檀塗其身體。王",
    "T11n0310_076:0430a19": "與眷屬前後圍遶，若入彼毘琉璃殿時，身心",
    "T11n0310_076:0430a20": "調適，猶如多摩羅葉香用塗其身。大王！其頂",
    "T11n0310_076:0430a21": "生大王復與眷屬婇女圍遶，入彼日威德殿",
    "T11n0310_076:0430a22": "時，身體和煖，猶如沈水香用塗其身，入彼",
    "T11n0310_076:0430a23": "殿時身體和煖亦復如是。大王！是頂生王",
    "T11n0310_076:0430a24": "隨欲自在，令諸殿等隨其時節而生樂觸，隨",
    "T11n0310_076:0430a25": "意出風、隨意出雨，種種音樂隨意而至，資生",
    "T11n0310_076:0430a26": "所須亦隨意現。大王！爾時頂生於其宮內，七",
    "T11n0310_076:0430a27": "日之中天雨金銀。過七日已作如是念：『甚奇",
    "T11n0310_076:0430a28": "希有不可思議，如此清淨之業所獲果報，隨",
    "T11n0310_076:0430a29": "意而現充滿我意，福德所致無差違也。誰有",
    "T11n0310_076:0430b01": "得見如是果報，於修福德而生知足？』大王！頂",
    "T11n0310_076:0430b02": "生聖王於閻浮提經百千歲已，作如是念：",
    "T11n0310_076:0430b03": "『我今於此，閻浮大洲安隱豐樂，人民熾盛悉",
    "T11n0310_076:0430b04": "皆歸屬；於我宮內七日雨寶。我今當往西瞿",
    "T11n0310_076:0430b05": "陀尼。』作是念已，頂生大王即與四兵上昇虛",
    "T11n0310_076:0430b06": "空，從閻浮提漸次至彼西瞿陀尼。王既至彼，",
    "T11n0310_076:0430b07": "於無量百千歲在彼王領。頂生大王依報過",
    "T11n0310_076:0430b08": "人未得天報。大王！頂生聖王於瞿陀尼，隨意",
    "T11n0310_076:0430b09": "雨寶滿其宮內，如閻浮提等無有異。大王！爾",
    "T11n0310_076:0430b10": "時頂生復於後時作如是念：『我王閻浮提，豐",
    "T11n0310_076:0430b11": "樂安隱人民熾盛，又於宮內隨意雨寶。此瞿",
    "T11n0310_076:0430b12": "陀尼，亦皆安隱豐樂人民熾盛，又於宮內隨",
    "T11n0310_076:0430b13": "意雨寶。我今亦知東有大洲名弗婆提，我今",
    "T11n0310_076:0430b14": "當往。』作是念已，即與四兵俱昇虛空，從瞿陀",
    "T11n0310_076:0430b15": "尼漸次而往東弗婆提。王既至彼，於弗婆提",
    "T11n0310_076:0430b16": "止住王領，無量千歲受五欲樂，依報過人未",
    "T11n0310_076:0430b17": "得天報。大王！頂生聖王於弗婆提隨意雨寶",
    "T11n0310_076:0430b18": "滿其宮內，如閻浮提等無有異。大王！爾時頂",
    "T11n0310_076:0430b19": "生復於後時作如是念：『我閻浮提豐樂安隱",
    "T11n0310_076:0430b20": "人民熾盛，又於宮內隨意雨寶。及瞿陀尼，亦",
    "T11n0310_076:0430b21": "皆安隱豐樂人民熾盛，亦於宮內隨意雨寶。",
    "T11n0310_076:0430b22": "此弗婆提，皆悉安隱豐樂人民熾盛，亦於宮",
    "T11n0310_076:0430b23": "內隨意雨寶。我今亦知北有大洲名欝單越，",
    "T11n0310_076:0430b24": "其中人民無我我所。雖復如此，我當往彼自",
    "T11n0310_076:0430b25": "試眷屬。』頂生大王作是念已，與其四兵俱昇",
    "T11n0310_076:0430b26": "虛空，從弗婆提漸次而往北欝單越。王既至",
    "T11n0310_076:0430b27": "彼，於欝單越無量千歲教誡眷屬。復於久時",
    "T11n0310_076:0430b28": "作如是念：『我閻浮提豐樂安隱已雨七寶，及",
    "T11n0310_076:0430b29": "瞿陀尼人民熾盛安隱雨寶，東弗婆提亦皆如",
    "T11n0310_076:0430c01": "是隨意雨寶，此欝單越悉亦安隱。我曾聞",
    "T11n0310_076:0430c02": "有三十三天住須彌頂，我今當往躬自觀之。』",
    "T11n0310_076:0430c03": "爾時頂生作是念已，即與四兵俱昇虛空",
    "T11n0310_076:0430c04": "住須彌山頂。當爾之時，釋提桓因與三十三",
    "T11n0310_076:0430c05": "天集善法堂論人天事。爾時帝釋遙見頂生",
    "T11n0310_076:0430c06": "從遠而來，即出迎之，作如是言：『善來大王！善",
    "T11n0310_076:0430c07": "來至此。』即分半座命王令坐。王即就座。時頂",
    "T11n0310_076:0430c08": "生王坐半座時，即有十種勝事映蔽諸天。何等",
    "T11n0310_076:0430c09": "為十？一者壽命勝天，二者容色勝天，三者名",
    "T11n0310_076:0430c10": "稱勝天，四者受樂勝天，五者王領自在勝天，",
    "T11n0310_076:0430c11": "六者形貌勝天，七者音聲勝天，八者香氣勝",
    "T11n0310_076:0430c12": "天，九者食味勝天，十者細觸勝天。大王！爾",
    "T11n0310_076:0430c13": "時頂生與彼帝釋，形容相貌行動威儀等無",
    "T11n0310_076:0430c14": "差別，飲食衣服資生之具悉無有異，唯有視",
    "T11n0310_076:0430c15": "瞬為別異耳。而諸天等分別識知，天王、人王",
    "T11n0310_076:0430c16": "二種之別。」佛言：「大王！甚奇希有。帝釋、頂生人",
    "T11n0310_076:0430c17": "天既別，形容相貌等無有異。大王當知，福德",
    "T11n0310_076:0430c18": "之力其事如是。誰於福德而生足也？大王！爾",
    "T11n0310_076:0430c19": "時頂生在忉利天，無量千歲為增上自在。大",
    "T11n0310_076:0430c20": "王！爾時頂生於四天下豪富自在，復於忉利",
    "T11n0310_076:0430c21": "天上豪富自在，帝釋分治猶不厭足，復作是",
    "T11n0310_076:0430c22": "念：『我今寧可獨為天主，何用帝釋？宜應退之。』",
    "T11n0310_076:0430c23": "大王！爾時頂生作是念已，從天退下還閻浮",
    "T11n0310_076:0430c24": "提，於阿踰闍城最上園中。王當下時，威光",
    "T11n0310_076:0430c25": "照曜遍閻浮提，一切諸方映蔽日光。亦如日",
    "T11n0310_076:0430c26": "出月無光明，日光在空無復光明。王光映蔽",
    "T11n0310_076:0430c27": "亦復如是。如日輪出映蔽月輪，頂生威光映",
    "T11n0310_076:0430c28": "彼日輪亦復如是。大王！爾時阿踰城人出城",
    "T11n0310_076:0430c29": "遊觀，見彼頂生并及四兵從天而退墮其園",
    "T11n0310_076:0431a01": "中。彼人見已怪未曾有，即入城中遍告城人",
    "T11n0310_076:0431a02": "言：『今有天子并及四兵從空而下，墮彼王最",
    "T11n0310_076:0431a03": "上園中。』大王！爾時城中王及臣民，辦具種種",
    "T11n0310_076:0431a04": "歌舞伎樂、塗香末香、寶幢幡蓋、花鬘瓔珞，",
    "T11n0310_076:0431a05": "身體衣服悉皆清淨，速疾出城詣彼園中。大",
    "T11n0310_076:0431a06": "王，爾時頂生從天墮時，一切大地六種震動。",
    "T11n0310_076:0431a07": "當爾之時，一切人中所有莊嚴，最勝妙香用",
    "T11n0310_076:0431a08": "塗其身，悉至園中頂生王所。爾時頂生耽著",
    "T11n0310_076:0431a09": "天中上妙資產，不能堪忍人中資具所有香",
    "T11n0310_076:0431a10": "氣，沈惛在地。喻如生蘇醍醐投極熱沙中不",
    "T11n0310_076:0431a11": "得停住，爾時頂生沈惛不住亦復如是。爾時",
    "T11n0310_076:0431a12": "城中王及臣民內外人眾，見頂生王在彼園",
    "T11n0310_076:0431a13": "中沈惛在地，即便問言：『天為是誰？』爾時頂生",
    "T11n0310_076:0431a14": "即告彼王及諸人民言：『汝昔曾聞有頂生大",
    "T11n0310_076:0431a15": "王不？』爾時國王及諸人民咸皆答言：『我昔",
    "T11n0310_076:0431a16": "曾從耆舊人所聞有大王名曰頂生，不捨人",
    "T11n0310_076:0431a17": "身，將諸眷屬并及四兵而昇天上。』爾時頂生",
    "T11n0310_076:0431a18": "告諸人言：『昔頂生者我身是也。我及四兵從",
    "T11n0310_076:0431a19": "天而墮。』爾時國王及城內外所有人眾，即以",
    "T11n0310_076:0431a20": "偈頌問頂生曰：",
    "T11n0310_076:0431a21": "「『我從舊人所，　　聞有威德王，",
    "T11n0310_076:0431a22": "　　號名曰頂生，　　極有大名稱。",
    "T11n0310_076:0431a23": "　　已身及四兵，　　從此昇天上，",
    "T11n0310_076:0431a24": "　　并及諸眷屬，　　法王如法治。』",
    "T11n0310_076:0431a25": "　　人天勝王言：　　『無常力所害，",
    "T11n0310_076:0431a26": "　　退天樂受苦，　　頂生者我是。』",
    "T11n0310_076:0431a27": "　　諸人皆合掌，　　頂禮大王足：",
    "T11n0310_076:0431a28": "　『有何希有事，　　未來當傳說？』",
    "T11n0310_076:0431a29": "　　從天而退者，　　受苦王說言：",
    "T11n0310_076:0431b01": "　『汝聽希有事，　　欣樂莫放逸。",
    "T11n0310_076:0431b02": "　　頂生大王者，　　統領四天下，",
    "T11n0310_076:0431b03": "　　受樂過天人，　　欲無厭致死。",
    "T11n0310_076:0431b04": "　　於其後宮內，　　七日雨珍寶，",
    "T11n0310_076:0431b05": "　　如法治天下，　　欲無厭而死。",
    "T11n0310_076:0431b06": "　　與彼天帝釋，　　分半座而坐，",
    "T11n0310_076:0431b07": "　　惡覺所惱亂，　　多欲故退墮。",
    "T11n0310_076:0431b08": "　　於其生死海，　　無智故沈沒，",
    "T11n0310_076:0431b09": "　　樂著五欲者，　　天欲無厭死。",
    "T11n0310_076:0431b10": "　　如渴夢飲水，　　不能除其渴，",
    "T11n0310_076:0431b11": "　　受五欲亦爾，　　終無有厭足。",
    "T11n0310_076:0431b12": "　　智慧諸眾生，　　斷除愚癡闇，",
    "T11n0310_076:0431b13": "　　彼智者知足，　　正觀諸有趣。",
    "T11n0310_076:0431b14": "　　智觀察有趣，　　慧見老病死，",
    "T11n0310_076:0431b15": "　　斷除諸渴愛，　　捨有趣無著。",
    "T11n0310_076:0431b16": "　　觀觸如火燒，　　便捨於渴愛，",
    "T11n0310_076:0431b17": "　　觀受亦如是，　　知受是非善。",
    "T11n0310_076:0431b18": "　　如擊眾音樂，　　根境界亦然，",
    "T11n0310_076:0431b19": "　　聖教中調伏，　　能捨根自性。",
    "T11n0310_076:0431b20": "　　一切五種入，　　從於名色生，",
    "T11n0310_076:0431b21": "　　識於中分別，　　則生於思覺。",
    "T11n0310_076:0431b22": "　　聖者作是觀，　　於趣有不著，",
    "T11n0310_076:0431b23": "　　智者慧滿足，　　證滅如薪盡。』",
    "T11n0310_076:0431b24": "　　頂生向彼王，　　臣民說是已，",
    "T11n0310_076:0431b25": "　　示諸有無常，　　即便取終沒。」",
    "T11n0310_076:0431b26": "佛告大王：「汝知爾時頂生王者，豈異人乎？勿",
    "T11n0310_076:0431b27": "作異觀，莫生疑惑，我身是也。我昔曾為頂生",
    "T11n0310_076:0431b28": "王時，統領人天豪貴自在，貪欲無厭而取終",
    "T11n0310_076:0431b29": "沒。是故大王！應捨豪富憍慢自在，住不放",
    "T11n0310_076:0431c01": "逸。若能住於不放逸行，是人即能修諸善根。",
    "T11n0310_076:0431c02": "大王！若不放逸者，復能入於法界平等。大",
    "T11n0310_076:0431c03": "王！若人能離放逸者，成就利益。大王！有為無",
    "T11n0310_076:0431c04": "為界，非男非女、非過去非未來非現在。大王！",
    "T11n0310_076:0431c05": "當於此法安住自心，勿隨他教。大王！此法",
    "T11n0310_076:0431c06": "乃是過去未來現在諸佛世尊無上菩提。大",
    "T11n0310_076:0431c07": "王！應當遠離一切豪貴，消竭一切渴海，倒憍",
    "T11n0310_076:0431c08": "慢山，遠離一切衰禍。於一切平等，非一切凡",
    "T11n0310_076:0431c09": "夫地，亦非聲聞之所能行，又非一切緣覺境",
    "T11n0310_076:0431c10": "界，乃是一切菩薩所行，一切諸佛正覺所證。",
    "T11n0310_076:0431c11": "王當安心勿令散亂，應作是念：『我當云何於",
    "T11n0310_076:0431c12": "未來世一切世間天人之中，得為燈明、為炬、",
    "T11n0310_076:0431c13": "為光、為船、為導、為師，得為商主、為首、為無上，",
    "T11n0310_076:0431c14": "自度度彼，自脫脫彼，自安安彼，自得涅槃令",
    "T11n0310_076:0431c15": "他涅槃？』大王！觀先際所經豪富自在，大王",
    "T11n0310_076:0431c16": "當知，諸根如幻，無有厭足、無能滿者；境界如",
    "T11n0310_076:0431c17": "夢，不能令滿。「大王！過去有王名曰尼彌，了",
    "T11n0310_076:0431c18": "達諸法如法為王，重不放逸，若所作事離諸",
    "T11n0310_076:0431c19": "放逸。大王！是尼彌王常觀三世平等，又觀一",
    "T11n0310_076:0431c20": "切諸法猶如三世平等，觀過去一切諸法遠",
    "T11n0310_076:0431c21": "離自性，觀未來一切諸法遠離自性，觀現在",
    "T11n0310_076:0431c22": "法亦復如是遠離自性。大王！彼尼彌王觀一",
    "T11n0310_076:0431c23": "切三世法平等已，於諸法不生取著。彼尼彌",
    "T11n0310_076:0431c24": "王觀一切世間為四顛倒之所顛倒，於不",
    "T11n0310_076:0431c25": "淨法中而起淨想，於苦法中而生樂想，於無",
    "T11n0310_076:0431c26": "常法中而起常想，於無我法中而生我想。見",
    "T11n0310_076:0431c27": "世如是，便作是念：『世間則壞甚大敗壞。如",
    "T11n0310_076:0431c28": "此眾生，一切諸法自性空寂而不覺知。』大王！",
    "T11n0310_076:0431c29": "爾時尼彌王復作如是念：『我當以四攝法攝",
    "T11n0310_076:0432a01": "諸眾生。若我四法攝眾生者，是諸眾生隨順",
    "T11n0310_076:0432a02": "於我、受我言教。』爾時尼彌大王先作是方便",
    "T11n0310_076:0432a03": "已，即以四攝攝諸眾生。攝諸眾生已，尼彌大",
    "T11n0310_076:0432a04": "王即教人民一切諸法平等，作如是言：『汝諸",
    "T11n0310_076:0432a05": "眾生，一切諸法離於自性。若一切法離自性",
    "T11n0310_076:0432a06": "者，彼法亦非過去非未來非現在。何以故？彼",
    "T11n0310_076:0432a07": "法自性無實故。若法離自性者，彼法亦不可",
    "T11n0310_076:0432a08": "說是過去未來現在。』大王！爾時彼尼彌王於",
    "T11n0310_076:0432a09": "彼眾生所教是三世平等法已，彼諸眾生八",
    "T11n0310_076:0432a10": "十千萬那由他無量百千眾生得無生法忍。",
    "T11n0310_076:0432a11": "大王！爾時三十三天在善法堂聚集而坐，作",
    "T11n0310_076:0432a12": "是議言：『善哉善哉！鞞提呵國人大獲善利。是",
    "T11n0310_076:0432a13": "尼彌王解了諸法如法為王，具足方便，於顛",
    "T11n0310_076:0432a14": "倒眾生所以善方便示不顛倒法也。』爾時釋",
    "T11n0310_076:0432a15": "提桓因在於餘處去善法堂遠，即以天耳聞",
    "T11n0310_076:0432a16": "彼天說，聞已尋來詣善法堂就座而坐。既就",
    "T11n0310_076:0432a17": "座已，問彼天言：『汝諸天等在善法堂何所論",
    "T11n0310_076:0432a18": "說？』作是問已，時諸天等報帝釋言：『唯然天主！",
    "T11n0310_076:0432a19": "聽我所說，我等向來集善法堂所論之事。說",
    "T11n0310_076:0432a20": "彼鞞提呵國人善得利益。是尼彌王解了諸",
    "T11n0310_076:0432a21": "法如法為王，具足方便，於顛倒眾生所以善",
    "T11n0310_076:0432a22": "方便示不顛倒法也，所謂顯示諸法自性。』彼",
    "T11n0310_076:0432a23": "諸天等作是語已，爾時帝釋報諸天子作如",
    "T11n0310_076:0432a24": "是言：『是尼彌王具足成就不可思議善巧方",
    "T11n0310_076:0432a25": "便。汝等在此忉利天上，欲得見彼尼彌王不？』",
    "T11n0310_076:0432a26": "爾時諸天咸皆同聲作如是言：『唯然天主！我",
    "T11n0310_076:0432a27": "等在此欲得見彼尼彌大王。』爾時帝釋天主",
    "T11n0310_076:0432a28": "即告御臣名摩多梨言：『汝當前來，可疾嚴",
    "T11n0310_076:0432a29": "備諸天千馬寶車，往閻浮提鞞提呵國尼彌",
    "T11n0310_076:0432b01": "王所。說如是言：「此是諸天千調馬車，遣來迎",
    "T11n0310_076:0432b02": "王。唯願大王昇此寶車勿生怖畏，三十三天",
    "T11n0310_076:0432b03": "悉皆願樂欲見大王。」若上車已，作如是言：「大",
    "T11n0310_076:0432b04": "王！我今將王從何道去詣彼天上？為從住顛",
    "T11n0310_076:0432b05": "倒地眾生道而去？為從住不顛倒地眾生道而",
    "T11n0310_076:0432b06": "去也？」』爾時摩多梨答帝釋言：『唯然受教。』聞此",
    "T11n0310_076:0432b07": "語已，即便嚴備千調馬車，自昇其上，從彼忉",
    "T11n0310_076:0432b08": "利下閻浮提，至鞞提呵國尼彌王所。語尼彌",
    "T11n0310_076:0432b09": "王作如是言：『忉利諸天今送千調馬車，王可",
    "T11n0310_076:0432b10": "昇車勿生怖畏，忉利諸天願樂見王。』爾時尼",
    "T11n0310_076:0432b11": "彌大王以無畏心便即登之。既昇車已，摩多",
    "T11n0310_076:0432b12": "梨作如是言：『我今將王從何道去？為從住顛",
    "T11n0310_076:0432b13": "倒地眾生道去？為從住不顛倒地眾生道去？』",
    "T11n0310_076:0432b14": "王即報言：『汝可將我從彼二道中間而去。』爾",
    "T11n0310_076:0432b15": "時摩多梨即將尼彌王，從顛倒地眾生所、不",
    "T11n0310_076:0432b16": "顛倒地眾生所二處而去。大王！爾時尼彌王",
    "T11n0310_076:0432b17": "語摩多梨言：『汝可少時停車而住，我當觀彼",
    "T11n0310_076:0432b18": "顛倒眾生所住之處。』時摩多梨即受王教，暫",
    "T11n0310_076:0432b19": "止馬車。爾時尼彌王於少時間，令八十千萬",
    "T11n0310_076:0432b20": "眾生安住見實三昧中。何以故是王於少時",
    "T11n0310_076:0432b21": "間令如是眾住見實三昧中？此王善習不放",
    "T11n0310_076:0432b22": "逸行故。令此眾生住三昧者，於後悉得無生",
    "T11n0310_076:0432b23": "法忍。是時摩多梨都不覺知王所為作。爾時",
    "T11n0310_076:0432b24": "摩多梨又復將王到須彌頂。爾時尼彌王遙",
    "T11n0310_076:0432b25": "見青茂叢林，告摩多梨言：『彼林定是不顛倒",
    "T11n0310_076:0432b26": "眾生所居之處』。摩多梨言：『大王！此是忉利諸",
    "T11n0310_076:0432b27": "天善法之堂，彼忉利天眾集在堂上欲得見",
    "T11n0310_076:0432b28": "王。惟願大王勿生怖畏當昇此堂。』爾時尼彌",
    "T11n0310_076:0432b29": "王心不恐懼便昇堂上。爾時帝釋遙見尼彌",
    "T11n0310_076:0432c01": "王來，即作是言：『善來大王！』便分半座命王令",
    "T11n0310_076:0432c02": "座。時尼彌王即就帝釋半座而坐。爾時帝釋",
    "T11n0310_076:0432c03": "即以美言共相慰問言：『大王！快獲善利，能令",
    "T11n0310_076:0432c04": "佛法熾然增長。』爾時帝釋向忉利天眾作如",
    "T11n0310_076:0432c05": "是言：『此尼彌王成就具足不可思議善巧方",
    "T11n0310_076:0432c06": "便。是王於少時間能令八十千萬眾生住佛",
    "T11n0310_076:0432c07": "法中，然摩多梨都不覺知。』爾時尼彌王即為",
    "T11n0310_076:0432c08": "忉利諸天廣說種種勝妙之法。利益天眾已，",
    "T11n0310_076:0432c09": "白帝釋言：『我今欲得還閻浮提。何以故？於",
    "T11n0310_076:0432c10": "閻浮提為欲護持佛正法故。』帝釋報言：『今正",
    "T11n0310_076:0432c11": "是時。』復勅御臣摩多梨言：『汝可還駕千調馬",
    "T11n0310_076:0432c12": "車，送尼彌王還歸閻浮。』其尼彌王到閻浮提",
    "T11n0310_076:0432c13": "已，成就大悲善巧方便，令無量眾生安住佛",
    "T11n0310_076:0432c14": "法。大王！莫作異疑，勿生異觀。昔尼彌王者，",
    "T11n0310_076:0432c15": "我身是也。大王！當觀不放逸力難可思議。尼",
    "T11n0310_076:0432c16": "彌大王昇帝釋座尚無貪著！是故大王！於佛",
    "T11n0310_076:0432c17": "法中當勤精進修不放逸。大王！何謂佛法？大",
    "T11n0310_076:0432c18": "王！一切諸法皆是佛法。」爾時淨飯王聞此語",
    "T11n0310_076:0432c19": "已，即白佛言：「若一切法是佛法者，一切眾生",
    "T11n0310_076:0432c20": "亦應是佛。」佛言：「若不顛倒見眾生者，即是其",
    "T11n0310_076:0432c21": "佛。大王！所言佛者，如實見眾生也。如實見眾",
    "T11n0310_076:0432c22": "生者，即是見實際。實際者，即是法界。大王！法",
    "T11n0310_076:0432c23": "界者不可顯示，但名但俗、但是俗數、但有言",
    "T11n0310_076:0432c24": "說、但假施設，應如是觀。大王！一切法無生，此",
    "T11n0310_076:0432c25": "是陀羅尼門。何以故？此名陀羅尼門，於此一",
    "T11n0310_076:0432c26": "切法無動無搖、無取無捨，是名陀羅尼門。大",
    "T11n0310_076:0432c27": "王！一切諸法不滅是陀羅尼門。何以故？不滅",
    "T11n0310_076:0432c28": "是陀羅尼門，於中一切法無動無搖、無取無",
    "T11n0310_076:0432c29": "捨、彼陀羅尼門無有相貌、無有自性、無可施",
    "T11n0310_076:0433a01": "設、無作無造、無來無去、無眾生、無命、無人、",
    "T11n0310_076:0433a02": "無養育、非對治、無形無狀、無纏無離、無穢無",
    "T11n0310_076:0433a03": "淨、無愛無憎、無縛無解、無命者、無出無退、無",
    "T11n0310_076:0433a04": "得無住、無定無亂、無知非無知、非見非不見、",
    "T11n0310_076:0433a05": "非戒非犯、非悔非不悔、非喜非不喜、非猗非",
    "T11n0310_076:0433a06": "不猗、非苦非樂、非定非不定、非實非倒、非涅",
    "T11n0310_076:0433a07": "槃非不涅槃、非愛非離愛、非見非不見、非解",
    "T11n0310_076:0433a08": "脫非不解脫、非智非不智、非視非不視、非業",
    "T11n0310_076:0433a09": "非不業、非道非不道。大王！應當以此六十七",
    "T11n0310_076:0433a10": "法門入一切法。大王！是色自體，非曾有、非當",
    "T11n0310_076:0433a11": "有、非今有，如是受想行識體性亦復如是，非",
    "T11n0310_076:0433a12": "曾有、非當有、非今有。大王！如鏡中像，非有非",
    "T11n0310_076:0433a13": "無，是色體性亦復如是，非曾有、非當有、非今",
    "T11n0310_076:0433a14": "有。受想行識亦復如是，非曾有、非當有、非今",
    "T11n0310_076:0433a15": "有。大王！譬如響聲，非曾有、非當有、非今有。大",
    "T11n0310_076:0433a16": "王！如是色體性亦復如是，非曾有、非當有、非",
    "T11n0310_076:0433a17": "今有，受想行識亦復如是，非曾有、非當有、非",
    "T11n0310_076:0433a18": "今有。大王！譬如陽焰，非曾有、非當有、非今有。",
    "T11n0310_076:0433a19": "是色體性亦復如是，非曾有、非當有、非今有。",
    "T11n0310_076:0433a20": "大王！譬如聚沫無有堅實，非曾有、非當有、非",
    "T11n0310_076:0433a21": "今有。是色體性亦復如是，非曾有、非當有、非",
    "T11n0310_076:0433a22": "今有，大王！如是受想行識體性亦復如是，非",
    "T11n0310_076:0433a23": "曾有、非當有、非今有。大王！譬如夢中夢見國",
    "T11n0310_076:0433a24": "中最勝女人，是夢所見，亦非曾有、非當有、非",
    "T11n0310_076:0433a25": "今有。是色體性亦復如是，非曾有、非當有、非",
    "T11n0310_076:0433a26": "今有，如是受想行識體性亦復如是，非曾有、",
    "T11n0310_076:0433a27": "非當有、非今有。大王！譬如石女夢見生子，是",
    "T11n0310_076:0433a28": "夢所見，亦非曾有、非當有、非今有。是色體性",
    "T11n0310_076:0433a29": "亦復如是，非曾有、非當有、非今有，如是受想",
    "T11n0310_076:0433b01": "行識亦復如是，非曾有、非當有、非今有。「大",
    "T11n0310_076:0433b02": "王！色無所依，乃至識亦無所依。大王！譬如虛",
    "T11n0310_076:0433b03": "空無所依，如是大王！色無所依，乃至識亦無",
    "T11n0310_076:0433b04": "所依。大王！色無有生，乃至識亦無有生。大",
    "T11n0310_076:0433b05": "王！色無有滅，乃至識亦無有滅。大王！如涅槃",
    "T11n0310_076:0433b06": "界無有生亦無有滅。大王！如是色亦無生無",
    "T11n0310_076:0433b07": "滅，乃至識亦無生無滅。大王！譬如法界亦無",
    "T11n0310_076:0433b08": "生無滅。大王！如是色亦無生無滅，乃至識亦",
    "T11n0310_076:0433b09": "無生無滅。如是大王！一切法是如來境界。不",
    "T11n0310_076:0433b10": "可思議亦是如來境界，不共法亦是如來境",
    "T11n0310_076:0433b11": "界，不共一切凡夫境界故。是故一切聲聞緣",
    "T11n0310_076:0433b12": "覺，不毀不讚、不得不失、非覺非不覺、非知非",
    "T11n0310_076:0433b13": "不知、非識非不識、非捨非不捨、非修非不",
    "T11n0310_076:0433b14": "修、非說非不說、非證非不證、非顯示非不顯",
    "T11n0310_076:0433b15": "示、非可聞非不可聞。何以故？大王！彼法無",
    "T11n0310_076:0433b16": "有如是法可得扶舉、可得摧倒。何以故？一",
    "T11n0310_076:0433b17": "切諸法離自性故。大王！今可於此法中而安",
    "T11n0310_076:0433b18": "其心，深觀此法，勿信於他。」",
    "T11n0310_076:0433b19": "爾時淨飯王作是念：「於諸法中無法可得，無",
    "T11n0310_076:0433b20": "有如是法，得證是法號為佛者。諸法實不可",
    "T11n0310_076:0433b21": "得，佛為眾生但假言說。」爾時世尊說是法時，",
    "T11n0310_076:0433b22": "淨飯王等七萬釋種得無生法忍。爾時世尊",
    "T11n0310_076:0433b23": "知諸釋種得深信已而現微笑。爾時慧命馬",
    "T11n0310_076:0433b24": "勝比丘以偈問曰：",
    "T11n0310_076:0433b25": "「大雄尊導師，　　為世現微笑，",
    "T11n0310_076:0433b26": "　惟願世明炬，　　演說微笑事。",
    "T11n0310_076:0433b27": "　十力一切智，　　何因現微笑？",
    "T11n0310_076:0433b28": "　願說彼笑因，　　斷世諸疑網。",
    "T11n0310_076:0433b29": "　佛為釋眾故，　　而現微笑瑞，",
    "T11n0310_076:0433c01": "　為諸人天眾，　　速除諸疑網。",
    "T11n0310_076:0433c02": "　得聞大雄說，　　世間離諸疑，",
    "T11n0310_076:0433c03": "　其心皆欣喜，　　安住佛法中。",
    "T11n0310_076:0433c04": "　世尊諸子等，　　得知微笑事，",
    "T11n0310_076:0433c05": "　堅固住誓願，　　智慧必通達。",
    "T11n0310_076:0433c06": "　唯願尊導師，　　斷除大眾疑，",
    "T11n0310_076:0433c07": "　眾等除疑已，　　必得廣大樂。」",
    "T11n0310_076:0433c08": "爾時世尊以偈答馬勝曰：",
    "T11n0310_076:0433c09": "「我現寂滅笑，　　馬勝當諦聽，",
    "T11n0310_076:0433c10": "　我今如實說，　　釋種決定智。",
    "T11n0310_076:0433c11": "　諸法不可得，　　釋種皆得知，",
    "T11n0310_076:0433c12": "　是故於佛法，　　決定心安住。",
    "T11n0310_076:0433c13": "　名稱大釋種，　　依於無所得，",
    "T11n0310_076:0433c14": "　當得上菩提，　　曉知一切法。",
    "T11n0310_076:0433c15": "　人中命終已，　　此釋種決定，",
    "T11n0310_076:0433c16": "　得生安樂國，　　面奉無量壽。",
    "T11n0310_076:0433c17": "　住安樂國已，　　無畏成菩提，",
    "T11n0310_076:0433c18": "　能趣十方界，　　供養無量佛。",
    "T11n0310_076:0433c19": "　安住一佛土，　　能供十方佛，",
    "T11n0310_076:0433c20": "　愍諸眾生故，　　而求無上道。",
    "T11n0310_076:0433c21": "　遊歷諸佛國，　　供養彼佛等，",
    "T11n0310_076:0433c22": "　皆已神力到，　　隨佛所出處。",
    "T11n0310_076:0433c23": "　無量僧祇劫，　　供養諸導師，",
    "T11n0310_076:0433c24": "　以種種妙供，　　後當成佛道。",
    "T11n0310_076:0433c25": "　一一成佛已，　　能度無量眾，",
    "T11n0310_076:0433c26": "　令得成佛道，　　復化諸眾生。",
    "T11n0310_076:0433c27": "　彼國眾生輩，　　皆當成佛道，",
    "T11n0310_076:0433c28": "　彼諸世尊等，　　不度聲聞眾。",
    "T11n0310_076:0433c29": "　一一諸佛等，　　俱壽一劫歲，",
    "T11n0310_076:0434a01": "　彼佛正法住，　　無量阿僧祇。",
    "T11n0310_076:0434a02": "　彼佛滅度後，　　大智菩薩眾，",
    "T11n0310_076:0434a03": "　持法化於世，　　億歲阿僧祇。",
    "T11n0310_076:0434a04": "　彼諸佛子等，　　教化無量眾，",
    "T11n0310_076:0434a05": "　置於無上道，　　說法悉空寂。",
    "T11n0310_076:0434a06": "　令住不放逸，　　修集空寂法，",
    "T11n0310_076:0434a07": "　能得一切智，　　樂不放逸事。」",
    "T11n0310_076:0434a08": "　聞是釋種趣，　　世尊所說者，",
    "T11n0310_076:0434a09": "　天人咸欣喜，　　志求於佛道。",
    "T11n0310_076:0434a10": "爾時世尊告慧命舍利弗：「舍利弗！此是菩薩",
    "T11n0310_076:0434a11": "見真實三昧，汝當為阿毘跋智諸菩薩說之。",
    "T11n0310_076:0434a12": "何以故？舍利弗！此三昧不可得說。而如來於",
    "T11n0310_076:0434a13": "彼三昧中不得一法，若不得者彼不可覺，若",
    "T11n0310_076:0434a14": "不可覺者彼則不可說，若不可說者彼則不",
    "T11n0310_076:0434a15": "可知，彼不可知者即是過去未來現在諸佛",
    "T11n0310_076:0434a16": "之法。舍利弗！我今付囑於汝，此是菩薩見實",
    "T11n0310_076:0434a17": "三昧，應當受持讀誦廣為顯說。舍利弗！若有",
    "T11n0310_076:0434a18": "善男子善女人住大乘者，經歷十劫修行五",
    "T11n0310_076:0434a19": "波羅蜜、離般若波羅蜜；若復有人得聞是菩",
    "T11n0310_076:0434a20": "薩見實三昧者，所得福德復過於彼。若復有",
    "T11n0310_076:0434a21": "善男子善女人暫得聞菩薩見真實三昧；若",
    "T11n0310_076:0434a22": "復有人得聞是菩薩見真實三昧已，為一人",
    "T11n0310_076:0434a23": "說者，此人得福復勝於彼。若復善男子善女",
    "T11n0310_076:0434a24": "人，經歷十劫聞已為他解說；若復有人，乃至",
    "T11n0310_076:0434a25": "一剎那間修此菩薩見真實三昧者，所得福",
    "T11n0310_076:0434a26": "德復過於彼。是故舍利弗！汝應以此菩薩見",
    "T11n0310_076:0434a27": "真實三昧經，為諸菩薩說教示修行。舍利弗！",
    "T11n0310_076:0434a28": "若修此菩薩見實三昧者，當獲無生法忍。舍",
    "T11n0310_076:0434a29": "利弗！於此會中我所授記無上道中諸菩薩",
    "T11n0310_076:0434b01": "者，悉得安住此菩薩見真實三昧中。」是時一",
    "T11n0310_076:0434b02": "切諸菩薩、聲聞、天人，一切大眾，阿修羅、乾闥",
    "T11n0310_076:0434b03": "婆、人非人等，聞佛所說，欣喜奉行。",
    "T11n0310_076:0434b04": "大寶積經卷第七十六"
}