{
    "T22n1425_015:0344a02": "摩訶僧祇律卷第十五",
    "T22n1425_015:0344a04": "東晉天竺三藏佛陀跋陀羅",
    "T22n1425_015:0344a05": "共法顯譯",
    "T22n1425_015:0344a06": "明單提九十二事法之四",
    "T22n1425_015:0344a07": "佛在拘睒彌人間遊行。爾時世尊初夜為諸",
    "T22n1425_015:0344a08": "聲聞說法，說法已是諸比丘各各還住房。時",
    "T22n1425_015:0344a09": "六群比丘於餘處談話，經久乃還，扣房戶，房",
    "T22n1425_015:0344a10": "內人問言：「誰？」答言：「我是六群比丘，欲此間",
    "T22n1425_015:0344a11": "宿。」房內比丘言：「此房已滿。」六群比丘復更軟",
    "T22n1425_015:0344a12": "語苦求：「與我少許，容一坐處。」如是苦求不",
    "T22n1425_015:0344a13": "得，復至餘房亦復不得。復到諸下座比丘宿",
    "T22n1425_015:0344a14": "處、若溫室、若禪坊、若講堂扣戶，堂內比丘問：",
    "T22n1425_015:0344a15": "「誰？」六群比丘言：「我欲來此宿。」堂內比丘言：",
    "T22n1425_015:0344a16": "「此堂已滿。」六群比丘復重苦求不止，堂內比",
    "T22n1425_015:0344a17": "丘即為開戶，得入房已趣縱橫身床上而臥，",
    "T22n1425_015:0344a18": "或以手肘膝扠築邊人，又作是言：「諸長老作",
    "T22n1425_015:0344a19": "一色去。」作是語已即吹燈滅，更喚外伴比丘",
    "T22n1425_015:0344a20": "言：「諸梵行人可來入。」來入已，在前者膝頭",
    "T22n1425_015:0344a21": "蹴，在後者肘頭築，放氣調戲。諸比丘作是念：",
    "T22n1425_015:0344a22": "「誰能共此非威儀人共在一處？」即持尼師壇",
    "T22n1425_015:0344a23": "出去。諸比丘以是因緣往白世尊，佛言：「待",
    "T22n1425_015:0344a24": "我從憍薩羅行還舍衛城時更白此事，當為",
    "T22n1425_015:0344a25": "諸比丘制戒。」復次佛住舍衛城，廣說如上。先",
    "T22n1425_015:0344a26": "客比丘次得六群比丘房宿，夜閉戶眠，時",
    "T22n1425_015:0344a27": "六群比丘協先嫌故，盜以滑埿塗戶閫上，",
    "T22n1425_015:0344a28": "當行處著滑埿及塼石。此比丘夜出，脚蹈滑",
    "T22n1425_015:0344a29": "處倒塼石上，作如是言：「諸長老！六群比丘殺",
    "T22n1425_015:0344b01": "我，折我頸故，作如是事欲擾亂我，誰能共",
    "T22n1425_015:0344b02": "此住？」諸比丘以是因緣往白世尊，佛言：「呼六",
    "T22n1425_015:0344b03": "群比丘來。」來已，佛問六群比丘：「汝實爾不？」答",
    "T22n1425_015:0344b04": "言：「實爾。世尊！」佛言：「此是惡事。」諸比丘白佛",
    "T22n1425_015:0344b05": "言：「六群比丘非但此一惡事，世尊在憍薩羅",
    "T22n1425_015:0344b06": "國遊行時，擾亂諸比丘，乃至各各持尼師壇",
    "T22n1425_015:0344b07": "出去。」佛問六群比丘：「汝實爾不？」答言：「實爾。」佛",
    "T22n1425_015:0344b08": "言：「汝云何知他先敷置，後來擾亂欲使他去？",
    "T22n1425_015:0344b09": "此是惡事，非法、非律、非如佛教，不可以是長",
    "T22n1425_015:0344b10": "養善法。」佛告諸比丘：「依止舍衛城者皆悉令",
    "T22n1425_015:0344b11": "集，以十利故與諸比丘制戒，乃至已聞者當",
    "T22n1425_015:0344b12": "重聞。若比丘知他比丘先敷置床褥，後來欲",
    "T22n1425_015:0344b13": "擾亂故敷置，作是念：『不樂者自當出去。』作如",
    "T22n1425_015:0344b14": "是因緣不異者，波夜提。」比丘者，如上說。知者，",
    "T22n1425_015:0344b15": "若自知、若從他聞。先敷者，是初敷也。床褥者，",
    "T22n1425_015:0344b16": "如前說。後來敷置者，欲擾亂使他出故。作如",
    "T22n1425_015:0344b17": "是因緣不異者，波夜提。波夜提者，如上說。若",
    "T22n1425_015:0344b18": "住處少，一比丘當一柱間敷床褥尼師壇，",
    "T22n1425_015:0344b19": "覆上已向和上、阿闍梨，或禮拜問訊、或受",
    "T22n1425_015:0344b20": "誦去。後比丘來却先尼師壇，自敷尼師壇，",
    "T22n1425_015:0344b21": "坐已作細聲唄。先住比丘來見已作是念：「誰",
    "T22n1425_015:0344b22": "能斷他法？」即自持尼師壇去。是比丘，波夜",
    "T22n1425_015:0344b23": "提罪。坐禪誦經病亦如是。若後來眠他",
    "T22n1425_015:0344b24": "床上，若是上座者應語言：「長老不知世尊制",
    "T22n1425_015:0344b25": "戒耶？」若眠比丘是下座者，應呵責：「汝不善",
    "T22n1425_015:0344b26": "知戒相，汝不知世尊制戒，云何後來眠他床",
    "T22n1425_015:0344b27": "上？」若比丘在他處經行者，見先比丘來應當",
    "T22n1425_015:0344b28": "避去。若比丘夜眠時雖振動寱語，不作擾",
    "T22n1425_015:0344b29": "亂意，無罪。擾亂比丘，波夜提。比丘尼，偷蘭遮。",
    "T22n1425_015:0344c01": "式叉摩尼、沙彌、沙彌尼，得越毘尼罪。俗人，得",
    "T22n1425_015:0344c02": "越毘尼心悔，是故說。",
    "T22n1425_015:0344c03": "佛住曠野精舍，有二比丘共住，上座閣下、下",
    "T22n1425_015:0344c04": "座閣上，上座坐禪、下座誦經。上座時到著入",
    "T22n1425_015:0344c05": "聚落衣持鉢，入曠野聚落乞食，疾得速還。下",
    "T22n1425_015:0344c06": "座方去，上座食已澡鉢舉置常處，洗足結跏",
    "T22n1425_015:0344c07": "趺坐。下座晚得食乃還，還已上重閣上置鉢",
    "T22n1425_015:0344c08": "常處，並作是言：「噓！」極即縱身而坐，床脚下脫",
    "T22n1425_015:0344c09": "即傷上座頭，頭血流出。上座作如是言：「殺我！",
    "T22n1425_015:0344c10": "殺我！」諸比丘聞聲已即來聚集，問：「何故如是？」",
    "T22n1425_015:0344c11": "上座具說其事，諸比丘以是因緣往白世尊。",
    "T22n1425_015:0344c12": "佛言：「呼彼比丘來。」來已，佛問比丘：「汝實爾不？」",
    "T22n1425_015:0344c13": "答言：「實爾。」佛問比丘：「汝云何閣上敷尖脚床",
    "T22n1425_015:0344c14": "用力坐，從今日後不聽閣上敷尖脚床坐。」佛",
    "T22n1425_015:0344c15": "告諸比丘：「依止曠野住者皆悉令集，以十利",
    "T22n1425_015:0344c16": "故為諸比丘制戒，乃至已聞者當重聞。若比",
    "T22n1425_015:0344c17": "丘在閣屋上敷尖脚床，若坐、若臥，波夜提。」比",
    "T22n1425_015:0344c18": "丘者，如上說。閣者，第二重。屋者，如世尊所聽。",
    "T22n1425_015:0344c19": "尖脚者，如橛。床者，有十四種，如上說。若坐若",
    "T22n1425_015:0344c20": "臥，波夜提。波夜提者，如上說。若以埿土作地",
    "T22n1425_015:0344c21": "堅牢，若板作密、若圓脚、若邊閣，閣下無人坐，",
    "T22n1425_015:0344c22": "皆無罪。若疎作地尖脚臥床、坐床，若坐若",
    "T22n1425_015:0344c23": "臥者，波夜提。若反床而坐者，得越毘尼罪。",
    "T22n1425_015:0344c24": "若著橫椅，越毘尼罪。若一脚尖三脚圓，波夜",
    "T22n1425_015:0344c25": "提。如是若二、若三四脚尖，波夜提。四脚圓無",
    "T22n1425_015:0344c26": "罪。是故說。",
    "T22n1425_015:0344c27": "佛住曠野精舍，時營事比丘以虫水澆草埿，",
    "T22n1425_015:0344c28": "為世人所譏：「沙門瞿曇無量方便，毀呰殺生、",
    "T22n1425_015:0344c29": "讚歎離殺。而今沙門以虫水澆草埿，此是",
    "T22n1425_015:0345a01": "敗壞人，何道之有？」諸比丘聞已，以是因緣往",
    "T22n1425_015:0345a02": "白世尊。佛言：「呼營事比丘來。」來已，佛具問上",
    "T22n1425_015:0345a03": "事：「汝實爾不？」答言：「實爾。世尊！」佛言：「此是惡",
    "T22n1425_015:0345a04": "事，正應為世人所嫌。此非法、非律、非如佛教，",
    "T22n1425_015:0345a05": "不可以是長養善法。從今日後不聽虫水澆",
    "T22n1425_015:0345a06": "草埿。」佛告諸比丘：「依止曠野精舍住者皆",
    "T22n1425_015:0345a07": "悉令集，以十利故為諸比丘制戒，乃至已聞",
    "T22n1425_015:0345a08": "者當重聞。若比丘知虫水，澆草埿、若使人澆，",
    "T22n1425_015:0345a09": "波夜提。」比丘者，如上說。知者，若自知、若從他",
    "T22n1425_015:0345a10": "聞。虫者，乃至微細有命。水者，有十種，如上說。",
    "T22n1425_015:0345a11": "草者，茅芒等。埿者，草埿、[卄/告]埿、象馬屎",
    "T22n1425_015:0345a12": "埿、牛屎埿等。澆者，自澆、使人澆。波夜提者，",
    "T22n1425_015:0345a13": "如上說。",
    "T22n1425_015:0345a14": "若比丘知水有虫，方便澆一息一，波夜提。隨",
    "T22n1425_015:0345a15": "息多少，一一波夜提。使人澆者，一方便語一",
    "T22n1425_015:0345a16": "波夜提。若更語疾疾澆，語語波夜提。若比丘",
    "T22n1425_015:0345a17": "營作房舍溫室者須水，若池、若河、若井，漉取",
    "T22n1425_015:0345a18": "滿器，看無虫然後用。若故有虫者，當重囊漉",
    "T22n1425_015:0345a19": "之諦觀。若故有虫者乃至三重；若故有虫",
    "T22n1425_015:0345a20": "者當更作井如前諦觀；若故有虫者當捨所",
    "T22n1425_015:0345a21": "營事至餘處去。漉水法，當交竪三杖縛上頭，",
    "T22n1425_015:0345a22": "以漉囊繫之、以器承下，漉囊中恒停水數到",
    "T22n1425_015:0345a23": "著井中。虫生無常，或先無今有、或今有後無，",
    "T22n1425_015:0345a24": "是故比丘日日諦觀無虫便用。若比丘知虫",
    "T22n1425_015:0345a25": "水，澆草澆埿，若自澆、教人澆，得波夜提。若",
    "T22n1425_015:0345a26": "用有虫水與和上、阿闍梨洗浴，得波夜提。",
    "T22n1425_015:0345a27": "若洗器水米潘一切漿苦酒，諸有虫者用",
    "T22n1425_015:0345a28": "澆草埿，得波夜提。是故說。",
    "T22n1425_015:0345a29": "佛住拘睒彌，廣說如上。爾時尊者闡陀勸化",
    "T22n1425_015:0345b01": "作房，時闡陀集覆屋具草木竹等，辦已往",
    "T22n1425_015:0345b02": "語覆屋師言：「我眾事已辦，與我覆屋。」覆屋",
    "T22n1425_015:0345b03": "人言：「阿闍梨與我食直作價。」爾時闡陀隨其",
    "T22n1425_015:0345b04": "價直而斷與之。時作人即往詣屋所，闡陀語",
    "T22n1425_015:0345b05": "作人：「此是覆屋具。」覆屋人言：「覆屋有三種，厚",
    "T22n1425_015:0345b06": "薄不同，欲作何等覆？」闡陀言：「汝用問三種厚",
    "T22n1425_015:0345b07": "薄為？現所有草盡當用覆。」覆屋人言：「當有齊",
    "T22n1425_015:0345b08": "限，那得盡用？」如是至三。屋師復言：「一切世間",
    "T22n1425_015:0345b09": "皆有法限，如法限者世所稱讚。」闡陀言：「但盡",
    "T22n1425_015:0345b10": "用覆，何須多言？」師如其言盡用覆之，草多",
    "T22n1425_015:0345b11": "厚故繫縛不禁，始得時雨悉皆斷解，如華",
    "T22n1425_015:0345b12": "開敷竟夜被雨，衣鉢盡濕。闡陀清旦往到屋",
    "T22n1425_015:0345b13": "師所作如是言：「汝云何為我覆屋乃至如是？」",
    "T22n1425_015:0345b14": "覆屋人言：「何以故？」闡陀言：「竟夜被雨，衣鉢盡",
    "T22n1425_015:0345b15": "濕。」覆屋人言：「我先不語阿闍梨，覆屋有三種，",
    "T22n1425_015:0345b16": "厚薄不同，乃至隨語一切盡與。」闡陀言：「汝當",
    "T22n1425_015:0345b17": "更為我覆。」覆屋人言：「更與我食直作價。」闡陀",
    "T22n1425_015:0345b18": "言：「價直汝先已得。」屋師言：「先已得者先已",
    "T22n1425_015:0345b19": "作訖，若欲更作者價三倍於先。」乃至闡陀自",
    "T22n1425_015:0345b20": "恃王力，強使更覆而不與直，闡陀復自遶其",
    "T22n1425_015:0345b21": "房苦言呵責。時有行人，屋師語言：「諸人看",
    "T22n1425_015:0345b22": "是沙門釋子恃王力勢，強使我作而不與直。」",
    "T22n1425_015:0345b23": "行人即嫌：「云何釋子恃王勢力，強使人作而",
    "T22n1425_015:0345b24": "不與價？甚為不可。自遶其屋猶如盤馬，傷",
    "T22n1425_015:0345b25": "殺生草，此敗壞人，何道之有？」諸比丘以是因",
    "T22n1425_015:0345b26": "緣具白世尊，佛言：「呼闡陀來。」即呼來已，佛",
    "T22n1425_015:0345b27": "問闡陀：「汝實爾不？」答言：「實爾。」佛告闡陀：「此",
    "T22n1425_015:0345b28": "是惡事，非法、非律、不如佛教，不可以是長養",
    "T22n1425_015:0345b29": "善法。」佛告諸比丘：「依止拘睒彌住者盡悉令",
    "T22n1425_015:0345c01": "集，以十利故為諸比丘制戒，乃至已聞者當",
    "T22n1425_015:0345c02": "重聞。若比丘作大房施戶牖，經營齊再三覆，",
    "T22n1425_015:0345c03": "當於少草地中住，若過者，波夜提。」比丘者，如",
    "T22n1425_015:0345c04": "上說。作者，若自作、若使人作。大者，過量。房者，",
    "T22n1425_015:0345c05": "世尊所聽。作戶者，通人出入處。牖者，通明處。",
    "T22n1425_015:0345c06": "經營者，教語指授。覆者，有十種：若草、若埿、若",
    "T22n1425_015:0345c07": "板、若石灰、若阿槃頭國覆、摩竭提國、拘睒彌",
    "T22n1425_015:0345c08": "國、山國、恭敬國覆、藏語國覆。再三者，非五六，",
    "T22n1425_015:0345c09": "極齊三。少草地者，少生草處。波夜提者，如上",
    "T22n1425_015:0345c10": "說。雇覆屋人斷價時，當如實價不得高下，應",
    "T22n1425_015:0345c11": "語作人言：「汝若如是知覆，當與如是價。若不",
    "T22n1425_015:0345c12": "如是知覆，不與如是價。」如是要令分明。三",
    "T22n1425_015:0345c13": "處分已，比丘作是念：「當作方便持草木竹往",
    "T22n1425_015:0345c14": "彼，彼若見我當疾好覆。」屋師見已好不好，得",
    "T22n1425_015:0345c15": "波夜提。如是作方便，欲使屋師見故，往禮拜",
    "T22n1425_015:0345c16": "和上、阿闍梨，受經誦讀、若經行、若入聚落，",
    "T22n1425_015:0345c17": "屋師見我已當疾好覆。見已好不好，俱得波",
    "T22n1425_015:0345c18": "夜提。如是一切作方便，得波夜提。若不作方",
    "T22n1425_015:0345c19": "便，往見已為好疾覆，無罪。是故說。",
    "T22n1425_015:0345c20": "　種子及異語，　　嫌責露地敷，",
    "T22n1425_015:0345c21": "　內敷并牽出，　　先敷置重閣，",
    "T22n1425_015:0345c22": "　虫水作大房。　　第二跋渠竟。",
    "T22n1425_015:0345c23": "佛住舍衛城，廣說如上。爾時長老比丘次第",
    "T22n1425_015:0345c24": "教誡比丘尼，時難陀、優波難陀不得次第教",
    "T22n1425_015:0345c25": "誡，自相謂言：「諸長老比丘悉次第教誡比",
    "T22n1425_015:0345c26": "丘尼，我等不得次第教誡，我等今當自先往",
    "T22n1425_015:0345c27": "教誡。」即作是念：「我當依誰次第而去？當依大",
    "T22n1425_015:0345c28": "目揵連次第而去？彼尊者有大神力，脫不可",
    "T22n1425_015:0345c29": "者或捉我等遠擲他方世界。當依尊者大迦",
    "T22n1425_015:0346a01": "葉次第而去？彼尊者有大威德，若不合理，或",
    "T22n1425_015:0346a02": "能在大眾中摧辱我等。尊者舍利弗柔軟和",
    "T22n1425_015:0346a03": "雅，當依其次。」作是念已即依其次，清旦著衣",
    "T22n1425_015:0346a04": "往詣比丘尼精舍，作如是言：「諸姊妹和集，我",
    "T22n1425_015:0346a05": "等來相教誡。」時諸比丘尼即集眾，彼難陀比",
    "T22n1425_015:0346a06": "丘多聞辯才善能說法，即為比丘尼眾隨宜",
    "T22n1425_015:0346a07": "說法。時尊者舍利弗教誡時到，著衣詣比丘",
    "T22n1425_015:0346a08": "尼門屋下住，聞說法聲。時諸比丘尼遙見尊",
    "T22n1425_015:0346a09": "者舍利弗，以恭敬法故不起迎逆。時尊者舍",
    "T22n1425_015:0346a10": "利弗見是事已，即作是念：「我今為不斷法故",
    "T22n1425_015:0346a11": "即還。」往詣佛所，頭面禮足却住一面。佛知而",
    "T22n1425_015:0346a12": "故問舍利弗：「汝已教誡比丘尼耶？」答言：「不",
    "T22n1425_015:0346a13": "教誡。世尊！」佛言：「何故？」舍利弗以上因緣具白",
    "T22n1425_015:0346a14": "世尊，佛言：「呼難陀、優波難陀來。」即呼來已，",
    "T22n1425_015:0346a15": "佛問難陀、優波難陀：「汝實爾不？」答言：「實爾。世",
    "T22n1425_015:0346a16": "尊！」佛言：「汝云何僧不差而教誡比丘尼？此非",
    "T22n1425_015:0346a17": "法、非律、不如佛教，不可以是長養善法。」佛告",
    "T22n1425_015:0346a18": "諸比丘：「依止舍衛城住者皆悉令集，以十利",
    "T22n1425_015:0346a19": "故為諸比丘制戒，乃至已聞者當重聞。若比",
    "T22n1425_015:0346a20": "丘僧不差而教誡比丘尼者，波夜提。」比丘",
    "T22n1425_015:0346a21": "者，如上說。不差者，僧不作羯磨名不差。十二",
    "T22n1425_015:0346a22": "事不成就者不名為差。眾不成就、白不成就、",
    "T22n1425_015:0346a23": "作羯磨不成就，亦名不差。教誡者，若阿毘曇、",
    "T22n1425_015:0346a24": "若毘尼。波夜提者，如上說。若比丘僧不差，教",
    "T22n1425_015:0346a25": "誡比丘尼者，波夜提，是故說。",
    "T22n1425_015:0346a26": "佛住舍衛城，廣說如上。時長老比丘次第教",
    "T22n1425_015:0346a27": "誡比丘尼，時尊者難陀次第教誡比丘尼，而",
    "T22n1425_015:0346a28": "不肯去。爾時大愛道憍曇彌比丘尼，往至佛",
    "T22n1425_015:0346a29": "所頭面禮足，白佛言：「世尊！尊者難陀次應教",
    "T22n1425_015:0346b01": "誡比丘尼，而不肯去，誰當應去？」作是語已",
    "T22n1425_015:0346b02": "頭面禮佛足而去。佛語比丘：「呼難陀來。」來已，",
    "T22n1425_015:0346b03": "佛問難陀：「汝次應教誡比丘尼，何故不去？」難",
    "T22n1425_015:0346b04": "陀白佛言：「世尊！未被僧羯磨，是以不去。」佛語",
    "T22n1425_015:0346b05": "諸比丘：「有十二事成就，僧當拜作教誡比丘",
    "T22n1425_015:0346b06": "尼人。何等十二？一、持戒清淨；二、多聞阿毘",
    "T22n1425_015:0346b07": "曇；三、多聞毘尼；四、學戒；五、學定；六、學",
    "T22n1425_015:0346b08": "慧；七、能為人除惡邪；八、能自毘尼能毘尼",
    "T22n1425_015:0346b09": "他；九、有辭辯；十、不污梵行；十一、不壞比",
    "T22n1425_015:0346b10": "丘尼重禁；十二、二十臘、若過二十臘。是為",
    "T22n1425_015:0346b11": "十二法。」羯磨人應作是說：「大德僧聽！尊者難",
    "T22n1425_015:0346b12": "陀十二法成就，若僧時到，僧拜難陀作教",
    "T22n1425_015:0346b13": "誡比丘尼人。如是白。」「大德僧聽！尊者難陀十",
    "T22n1425_015:0346b14": "二法成就，僧今差難陀教誡比丘尼。諸大",
    "T22n1425_015:0346b15": "德忍難陀教誡比丘尼者默然，若不忍者便",
    "T22n1425_015:0346b16": "說。」「僧已忍差難陀教誡比丘尼竟，僧忍默然",
    "T22n1425_015:0346b17": "故，是事如是持。」爾時尊者難陀為諸比丘尼",
    "T22n1425_015:0346b18": "廣說法，遂至日沒。諸比丘尼逼暮還入城，為",
    "T22n1425_015:0346b19": "世人所嫌，作是言：「沙門釋子將是比丘尼竟",
    "T22n1425_015:0346b20": "日自娛樂，日沒乃還，女人可愍不得自在。乃",
    "T22n1425_015:0346b21": "至如是此壞敗人，何道之有？」諸比丘聞已，以",
    "T22n1425_015:0346b22": "是因緣往白世尊，佛言：「呼難陀來。」來已，佛問",
    "T22n1425_015:0346b23": "難陀：「汝實爾不？」答言：「實爾。」佛語難陀：「此是",
    "T22n1425_015:0346b24": "惡事，非法、非律、非如佛教。不可以是長養善",
    "T22n1425_015:0346b25": "法。」佛告諸比丘：「依止舍衛城住者皆悉令集，",
    "T22n1425_015:0346b26": "以十利故與諸比丘制戒，乃至已聞者當重",
    "T22n1425_015:0346b27": "聞。若比丘僧差教誡比丘尼，從日沒乃至明",
    "T22n1425_015:0346b28": "相未出者，波夜提。」比丘者，如上說。僧差者，",
    "T22n1425_015:0346b29": "十二法成就，眾成就、白成就、羯磨成就。教誡",
    "T22n1425_015:0346c01": "者，若阿毘曇、若毘尼。冥者，從日沒至明相未",
    "T22n1425_015:0346c02": "出，波夜提。波夜提者，如上說。日沒作未沒想",
    "T22n1425_015:0346c03": "教誡者，越毘尼。日未沒作沒想，得越毘尼。日",
    "T22n1425_015:0346c04": "沒作沒想，波夜提。日未沒作未沒想，無罪。明",
    "T22n1425_015:0346c05": "相四句亦如是。比丘尼式叉摩尼想教誡，得",
    "T22n1425_015:0346c06": "波夜提。式叉摩尼作比丘尼想，得越毘尼罪。",
    "T22n1425_015:0346c07": "式叉摩尼作式叉摩尼想教誡，無罪。比丘尼",
    "T22n1425_015:0346c08": "作比丘尼想教誡，波夜提。沙彌尼、外道出家",
    "T22n1425_015:0346c09": "尼、優婆夷，四句亦如是。若比丘尼夜禮比丘",
    "T22n1425_015:0346c10": "足，比丘言：「苦盡解脫。」者，波夜提。若言：「善來！」",
    "T22n1425_015:0346c11": "者，無罪。若一切四部眾會竟夜說法時，比丘",
    "T22n1425_015:0346c12": "作方便，欲為比丘尼說《大愛道出家經》、《黑瞿",
    "T22n1425_015:0346c13": "曇彌經》、《法豫比丘尼經》者，得波夜提罪。若",
    "T22n1425_015:0346c14": "正誦此經更不知餘經，次第誦者無罪。若夜",
    "T22n1425_015:0346c15": "比丘在高座上說法時，作如是言：「一切眾坐",
    "T22n1425_015:0346c16": "明聽。」者，得波夜提。若不作是言為說者，無罪。",
    "T22n1425_015:0346c17": "是故說。",
    "T22n1425_015:0346c18": "佛住舍衛城，廣說如上。時諸長老比丘次第",
    "T22n1425_015:0346c19": "教誡比丘尼，時六群比丘作是念：「諸長老比",
    "T22n1425_015:0346c20": "丘次第教誡比丘尼，我等不得。我等當先在",
    "T22n1425_015:0346c21": "前去教誡比丘尼。」有言：「世尊制戒，僧不差不",
    "T22n1425_015:0346c22": "得教誡比丘尼。」六群比丘言：「我等知作羯磨",
    "T22n1425_015:0346c23": "事。」即便出界作羯磨，展轉相拜已，即往比丘",
    "T22n1425_015:0346c24": "尼精舍，作如是言：「姊妹！汝等和合僧我當教",
    "T22n1425_015:0346c25": "誡。」時六群比丘尼疾疾集。時眾中如法者作",
    "T22n1425_015:0346c26": "如是言：「誰能受此非毘尼人教誡？」時六群比",
    "T22n1425_015:0346c27": "丘尼即自聚集，論說俗事已便去。時尊者難",
    "T22n1425_015:0346c28": "陀到時著衣，往比丘尼精舍作如是言：「諸比",
    "T22n1425_015:0346c29": "丘尼盡集我當教誡。」時諸善比丘尼即和合，",
    "T22n1425_015:0347a01": "六群比丘尼不來，難陀問言：「比丘尼僧和合",
    "T22n1425_015:0347a02": "未？」答言：「未。」復問：「誰不來？」答言：「六群比丘尼",
    "T22n1425_015:0347a03": "不來。」即遣使往喚，復不來，作如是言：「我等",
    "T22n1425_015:0347a04": "先已從六群比丘受教誡。」難陀言：「尼僧不和",
    "T22n1425_015:0347a05": "合者不得教誡。」言已便還，到世尊所頭面禮",
    "T22n1425_015:0347a06": "足却住一面。佛知而故問：「汝已教誡比丘尼",
    "T22n1425_015:0347a07": "耶？」難陀即以上因緣具白世尊。佛言：「呼六群",
    "T22n1425_015:0347a08": "比丘來。」來已，佛具問上事：「汝實爾不？」答言：",
    "T22n1425_015:0347a09": "「實爾。」佛言：「六群比丘，汝云何僧不差而教誡",
    "T22n1425_015:0347a10": "比丘尼？」答言：「我等已受差竟。」佛言：「癡人！誰",
    "T22n1425_015:0347a11": "差汝等？」答言：「我等出界自展轉相差。」佛言：「從",
    "T22n1425_015:0347a12": "今已去，不聽界外展轉相差往比丘尼精舍。」",
    "T22n1425_015:0347a13": "復次佛住舍衛城，大愛道瞿曇彌病，時尊者",
    "T22n1425_015:0347a14": "阿難往問訊如是言：「體力何如？所患損不？",
    "T22n1425_015:0347a15": "不至增耶？」答言：「尊者！苦患無損。善哉！尊者為",
    "T22n1425_015:0347a16": "我說法。」阿難言：「世尊制戒，不白界內比丘不",
    "T22n1425_015:0347a17": "得為比丘尼說法。」比丘尼言：「和南。」尊者答言：",
    "T22n1425_015:0347a18": "「安隱住。」作是言已便還往世尊所，頭面禮足",
    "T22n1425_015:0347a19": "却住一面。佛知而故問，阿難即以上事具",
    "T22n1425_015:0347a20": "白世尊。佛言：「汝若為說法者，彼病即差身得",
    "T22n1425_015:0347a21": "安樂。從今日後聽為病比丘尼說法。」佛告諸",
    "T22n1425_015:0347a22": "比丘：「依止舍衛城住者皆悉令集，以十利",
    "T22n1425_015:0347a23": "故與諸比丘制戒，乃至已聞者當重聞。若比",
    "T22n1425_015:0347a24": "丘往比丘尼住處，欲教誡，不白善比丘，除",
    "T22n1425_015:0347a25": "餘時，波夜提。餘時者，病時。」比丘者，如上說。教",
    "T22n1425_015:0347a26": "者，教詔也。善比丘者，界內現前、非眷屬現",
    "T22n1425_015:0347a27": "前。不白者，若言：「我非時入聚落。」若言：「離同食。」",
    "T22n1425_015:0347a28": "是不名為白。白者，當作如是言：「長老憶念！",
    "T22n1425_015:0347a29": "白入比丘尼精舍教誡。」彼應言：「莫放逸。」除餘",
    "T22n1425_015:0347b01": "時，餘時者，比丘尼病時，世尊說無罪。波夜提",
    "T22n1425_015:0347b02": "者，如上說。若二人在阿練若住處，若一人欲",
    "T22n1425_015:0347b03": "入比丘尼精舍，當白第二人作是言：「長老憶",
    "T22n1425_015:0347b04": "念！白入比丘尼精舍教誡。」彼應言：「莫放逸。」答",
    "T22n1425_015:0347b05": "言：「頂戴受。」若二人俱欲往者，當展轉相白。若",
    "T22n1425_015:0347b06": "一人已往，一人後復欲往者，當作如是念：「我",
    "T22n1425_015:0347b07": "若道中見比丘當白，若聚落中見者當白。」若",
    "T22n1425_015:0347b08": "到比丘尼精舍門，不得即入，應問：「有比丘在",
    "T22n1425_015:0347b09": "內不？」若有，喚來出白，白已當入。若不白，一",
    "T22n1425_015:0347b10": "脚入門，得越毘尼罪。若二脚入者，得波夜",
    "T22n1425_015:0347b11": "提。若比丘尼請比丘食，眾僧上座應作如是",
    "T22n1425_015:0347b12": "白：「入比丘尼住處教誡去。」若第一上座不能",
    "T22n1425_015:0347b13": "答對者，第二上座應白。若僧已入坐，比丘尼",
    "T22n1425_015:0347b14": "問事，眾中年少比丘有辯才，現前答對說法",
    "T22n1425_015:0347b15": "者，無罪。若比丘尼，比丘住處隔牆相接，比丘",
    "T22n1425_015:0347b16": "作細妙聲唄，比丘尼遙問言：「尊者！誰能作如",
    "T22n1425_015:0347b17": "是唄？」答言：「我唄。」比丘尼言：「尊者能作如是好",
    "T22n1425_015:0347b18": "唄。」比丘言：「汝欲更聞耶？」答言：「欲聞。」比丘即",
    "T22n1425_015:0347b19": "更唄者，波夜提罪。若比丘尼病，比丘為唄者，",
    "T22n1425_015:0347b20": "無罪。若此比丘尼已死，比丘尼弟子語比丘",
    "T22n1425_015:0347b21": "言：「師已死。」比丘應即止。若為作無常唄者，得",
    "T22n1425_015:0347b22": "波夜提。若比丘尼禮比丘足，時比丘作如是",
    "T22n1425_015:0347b23": "呪願：「使汝一切苦盡得解脫。」波夜提。應語",
    "T22n1425_015:0347b24": "言：「善來！」是故說。",
    "T22n1425_015:0347b25": "佛住舍衛城，廣說如上。爾時六群比丘晨朝",
    "T22n1425_015:0347b26": "著衣，在祇洹門下住。時有教誡尼比丘出門，",
    "T22n1425_015:0347b27": "六群比丘見已作如是言：「汝等今入城得放",
    "T22n1425_015:0347b28": "恣諸根，不為餘事，為好飲食故去。」時教誡",
    "T22n1425_015:0347b29": "尼比丘慚愧。諸比丘聞已，以是因緣往白世",
    "T22n1425_015:0347c01": "尊。佛言：「呼六群比丘來。」即呼來。來已，佛問",
    "T22n1425_015:0347c02": "六群比丘：「汝實爾不？」答言：「實爾。」佛言：「此是惡",
    "T22n1425_015:0347c03": "事，非法、非律、不如佛教，不可以是長養善法。」",
    "T22n1425_015:0347c04": "佛告諸比丘：「依止舍衛城比丘皆悉令集，以",
    "T22n1425_015:0347c05": "十利故與諸比丘制戒，乃至已聞者當重聞。",
    "T22n1425_015:0347c06": "若比丘語比丘言：『長老！為食故教誡比丘尼。』",
    "T22n1425_015:0347c07": "波夜提。」比丘者，如上說。食者，[麩夫+少]、麵、飯、魚、肉。復",
    "T22n1425_015:0347c08": "次有食名色、聲、香、味、觸。教誡者，若阿毘曇、若",
    "T22n1425_015:0347c09": "毘尼。波夜提者，如上說。若比丘語比丘作如",
    "T22n1425_015:0347c10": "是言：「今為飲食故教誡比丘尼。」者，波夜提。若",
    "T22n1425_015:0347c11": "言：「為醫藥故教誡比丘尼。」者，得越毘尼罪。若",
    "T22n1425_015:0347c12": "比丘語比丘尼作如是語：「彼比丘為飲食故",
    "T22n1425_015:0347c13": "教誡汝等。」得越毘尼罪。若比丘語比丘尼作",
    "T22n1425_015:0347c14": "如是語：「彼比丘為醫藥故教誡汝等。」得越毘",
    "T22n1425_015:0347c15": "尼心悔。若比丘語比丘言：「汝為飲食故教誡",
    "T22n1425_015:0347c16": "式叉摩尼、沙彌尼。」得越毘尼罪。若言：「為醫藥。」",
    "T22n1425_015:0347c17": "者，得越毘尼心悔。如是廣說乃至優婆塞、優",
    "T22n1425_015:0347c18": "婆夷，為飲食故教誡汝等。得越毘尼罪。若言：",
    "T22n1425_015:0347c19": "「為醫藥故教誡汝等。」得越毘尼心悔。是故說。",
    "T22n1425_015:0347c20": "佛住舍衛城，廣說如上。爾時尊者優陀夷、善",
    "T22n1425_015:0347c21": "生比丘尼是本二。善生比丘尼語尊者優陀",
    "T22n1425_015:0347c22": "夷言：「我明日當次守房，可來共語。」明日諸比",
    "T22n1425_015:0347c23": "丘尼各各入聚落乞食，時優陀夷往善生比丘",
    "T22n1425_015:0347c24": "尼所，在屏處蹲，相向展轉生欲心，身生起相",
    "T22n1425_015:0347c25": "看而住。爾時有老病比丘尼，出行遇見已，心",
    "T22n1425_015:0347c26": "生慚愧，即便却還。病比丘尼即以是事向諸",
    "T22n1425_015:0347c27": "比丘尼說，諸比丘尼語善生比丘尼言：「汝出",
    "T22n1425_015:0347c28": "家人云何乃作此非法事？甚為可恥！」善生",
    "T22n1425_015:0347c29": "比丘尼即瞋恚言：「奇哉！奇哉！是我親里比丘，",
    "T22n1425_015:0348a01": "時時來看我，若我不與共相娛樂者，誰復",
    "T22n1425_015:0348a02": "應爾？是我家法，有何可怪？」如是諸比丘尼一",
    "T22n1425_015:0348a03": "一難詰，是善生比丘尼辯才能一一答。諸比",
    "T22n1425_015:0348a04": "丘尼即以是事白大愛道，大愛道即白世尊。",
    "T22n1425_015:0348a05": "佛言：「呼優陀夷來。」即便呼來。佛問優陀夷：",
    "T22n1425_015:0348a06": "「汝實爾不？」答言：「實爾。」佛言：「此是惡事。汝常",
    "T22n1425_015:0348a07": "不聞我無量方便，讚歎梵行、毀呰婬欲耶？汝",
    "T22n1425_015:0348a08": "云何作是惡不善法？此非法、非律、不如佛教，",
    "T22n1425_015:0348a09": "不可以是長養善法。」佛告諸比丘：「依止舍衛",
    "T22n1425_015:0348a10": "城住者盡集，以十利故與諸比丘制戒，乃",
    "T22n1425_015:0348a11": "至已聞者當重聞。若比丘與一比丘尼共空",
    "T22n1425_015:0348a12": "屏處坐者，波夜提。」比丘者，如上說。一者，一",
    "T22n1425_015:0348a13": "比丘、一比丘尼。雖有人，若狂癡、心亂、眠、非人、",
    "T22n1425_015:0348a14": "畜生，雖有如是比人，故名無人。空屏者，僻",
    "T22n1425_015:0348a15": "靜處。坐者，共坐。波夜提者，如上說。若比丘尼",
    "T22n1425_015:0348a16": "請一比丘食，一比丘尼共比丘坐，一比丘尼",
    "T22n1425_015:0348a17": "來往益食。益食比丘尼去時，比丘隨一一時",
    "T22n1425_015:0348a18": "得波夜提。若比丘尼坐者，比丘爾時應起，不",
    "T22n1425_015:0348a19": "得默然而起，使比丘尼疑欲作非法事，應當",
    "T22n1425_015:0348a20": "語言：「我欲起。」若比丘尼問言：「何以故起？」應答",
    "T22n1425_015:0348a21": "言：「世尊制戒不得與比丘尼共坐。」若比丘尼",
    "T22n1425_015:0348a22": "言：「尊者但坐我當起。」比丘爾時坐者無罪。",
    "T22n1425_015:0348a23": "乃至沙彌尼，若在閣道板蹬上坐，移一一蹬",
    "T22n1425_015:0348a24": "上坐，比丘爾時隨一一移坐，波夜提。若沙彌",
    "T22n1425_015:0348a25": "尼乃至減七歲，亦犯波夜提。比丘與比丘尼",
    "T22n1425_015:0348a26": "獨屏處坐，波夜提。若精舍戶向道，若行人不",
    "T22n1425_015:0348a27": "斷，一切如與女人說法中廣說，是罪、是覆處、",
    "T22n1425_015:0348a28": "非是露處，亦是夜、亦是晝，是一人、非眾多，是",
    "T22n1425_015:0348a29": "近非是遠，是故說。",
    "T22n1425_015:0348b01": "佛住舍衛城，廣說如上。爾時六群比丘，與六",
    "T22n1425_015:0348b02": "群比丘尼共道行，日冥欲到聚落，在池水邊",
    "T22n1425_015:0348b03": "止息，欲求宿處。時比丘尼白六群比丘言：「尊",
    "T22n1425_015:0348b04": "者住此，我當入聚落覓宿處。」即入聚落求宿處，",
    "T22n1425_015:0348b05": "得主人唱從所安。得宿處已便出迎六群比",
    "T22n1425_015:0348b06": "丘，白言：「尊者！我已得住處，可共入安隱。」比",
    "T22n1425_015:0348b07": "丘住已，白言：「尊者！我欲入村勸化明日飲食。」",
    "T22n1425_015:0348b08": "到諸女人所作如是言：「比丘、比丘尼二眾梵",
    "T22n1425_015:0348b09": "行僧俱到，汝當辦明日食、非時漿、塗足油。」諸",
    "T22n1425_015:0348b10": "女人聞已，或有辦一人供、二人供者，如是人",
    "T22n1425_015:0348b11": "人悉辦供具，飲食飽滿餘者持去，在道行時",
    "T22n1425_015:0348b12": "並共語笑調戲，為世人所嫌：「汝看沙門釋子，",
    "T22n1425_015:0348b13": "皆是年少同共剃髮，似如婬女迭相調戲。是",
    "T22n1425_015:0348b14": "輩敗人，何道之有？」諸比丘聞已往白世尊，佛",
    "T22n1425_015:0348b15": "言：「呼六群比丘來。」即呼來已，佛問六群比丘：",
    "T22n1425_015:0348b16": "「汝實爾不？」答言：「實爾。」佛言：「此是惡事，非法、",
    "T22n1425_015:0348b17": "非律、不如佛教，不可以是長養善法。從今已",
    "T22n1425_015:0348b18": "去，不聽與比丘尼期共道行。」",
    "T22n1425_015:0348b19": "復次佛住舍衛城毘舍離，諸比丘夏安居訖，",
    "T22n1425_015:0348b20": "欲來禮覲世尊。諸比丘尼聞已即問比丘言：",
    "T22n1425_015:0348b21": "「諸大德欲往禮覲世尊，何日當發？」諸比丘即",
    "T22n1425_015:0348b22": "語去日，女人長情計日即先往道次住，待諸",
    "T22n1425_015:0348b23": "比丘。諸比丘見已問言：「姊妹欲何所至？」答言：",
    "T22n1425_015:0348b24": "「欲往祇洹禮覲世尊。」諸比丘聞已，恐畏犯戒",
    "T22n1425_015:0348b25": "故，即疾疾捨去。諸比丘尼中有年少者，即",
    "T22n1425_015:0348b26": "褰衣隨後疾行而逐。諸尼中有羸老者，行不",
    "T22n1425_015:0348b27": "及伴，為賊所剝。諸比丘尼以上因緣白大愛",
    "T22n1425_015:0348b28": "道，大愛道即往世尊所，頭面禮足却住一面，",
    "T22n1425_015:0348b29": "以上因緣具白世尊，乃至「諸比丘不將接諸",
    "T22n1425_015:0348c01": "比丘尼者，誰當將接？」佛言：「從今日後，聽恐",
    "T22n1425_015:0348c02": "怖時得共道行。」佛告諸比丘：「依止舍衛城住",
    "T22n1425_015:0348c03": "者盡集，以十利故與諸比丘制戒，乃至已聞",
    "T22n1425_015:0348c04": "者當重聞。若比丘與比丘尼期共道行，除餘",
    "T22n1425_015:0348c05": "時，波夜提。餘時者，恐怖時。」比丘者，如上說。共",
    "T22n1425_015:0348c06": "期者，若今日若明日、若半月、若一月。道者，若",
    "T22n1425_015:0348c07": "三由延、若二由延、若一由延、若一拘盧舍。除",
    "T22n1425_015:0348c08": "餘時者，恐怖時，世尊說無罪。恐怖者，須臾畏",
    "T22n1425_015:0348c09": "奪命、若失物、欲毀梵行。雖無是事，若有疑",
    "T22n1425_015:0348c10": "是中須臾奪命、失物、毀梵行。波夜提者，如上",
    "T22n1425_015:0348c11": "說。若比丘共比丘尼共一道行，一聚落中間",
    "T22n1425_015:0348c12": "一波夜提。若空地無聚落，一拘盧舍一波夜",
    "T22n1425_015:0348c13": "提。若比丘共母姊妹出家共隨車伴行，車伴",
    "T22n1425_015:0348c14": "止息發去時，比丘喚比丘尼來：「速勿使不",
    "T22n1425_015:0348c15": "及伴。」作是語者，波夜提。若言：「去！去！姊妹勿使",
    "T22n1425_015:0348c16": "失伴。」無罪。若比丘尼下道止息，比丘喚言：「來！",
    "T22n1425_015:0348c17": "來！姊妹。」已名為期，若舉一足，得越毘尼；舉二",
    "T22n1425_015:0348c18": "足，波夜提。語言：「去！去！勿使不及伴。」者，無罪。",
    "T22n1425_015:0348c19": "比丘共商人隨道行，商人先入聚落，比丘不",
    "T22n1425_015:0348c20": "知道處借問。見比丘尼問言：「姊妹！示我道來。」",
    "T22n1425_015:0348c21": "即名共期。若比丘尼來，舉一足，得越毘尼；舉",
    "T22n1425_015:0348c22": "二足，波夜提。得言：「去！去！示我道。」者，不犯。若",
    "T22n1425_015:0348c23": "聚落中請比丘食，比丘不知檀越家處，見比",
    "T22n1425_015:0348c24": "丘尼即問言：「知某甲檀越家處不？示我處來。」",
    "T22n1425_015:0348c25": "即名為期。若舉一足，越毘尼罪；二足，得波夜",
    "T22n1425_015:0348c26": "提。若言：「去！去！姊妹示我家處。」無罪。若比丘尼",
    "T22n1425_015:0348c27": "期而不去者，越毘尼罪。不期默然而去者，無",
    "T22n1425_015:0348c28": "罪。共期共去，波夜提。不期不去者，無罪。共發",
    "T22n1425_015:0348c29": "別入，越毘尼罪。別發同入，越毘尼罪。共發共",
    "T22n1425_015:0349a01": "入，波夜提罪。別發別入，無罪。是故說。",
    "T22n1425_015:0349a02": "佛住舍衛城，廣說如上。爾時是吉祥日清",
    "T22n1425_015:0349a03": "旦，男女集在阿耆羅河上，飲食伎樂遊觀。時",
    "T22n1425_015:0349a04": "六群比丘晨起著入聚落衣，往六群比丘尼",
    "T22n1425_015:0349a05": "所，問言：「今是吉祥日，汝有飲食不？當共詣",
    "T22n1425_015:0349a06": "河上遊觀。」六群比丘尼言：「正爾當辦，大德可",
    "T22n1425_015:0349a07": "並覓船乘。」六群比丘即往至王家船官上，請",
    "T22n1425_015:0349a08": "取好船及種種莊嚴，即持食具置船上，共",
    "T22n1425_015:0349a09": "比丘尼同載順流上下嘲話戲笑。為世人",
    "T22n1425_015:0349a10": "所譏：「汝等看此沙門釋種子，放逸無道猶如",
    "T22n1425_015:0349a11": "俗人本共交通。此壞敗之人，何道之有？」諸比",
    "T22n1425_015:0349a12": "丘聞已，以是因緣往白世尊，佛言：「呼六群比",
    "T22n1425_015:0349a13": "丘來。」即便呼來。來已，佛問六群比丘：「汝實爾",
    "T22n1425_015:0349a14": "不？」答言：「實爾。」佛言：「此是惡事，從今日後不",
    "T22n1425_015:0349a15": "得與比丘尼共期載船。」",
    "T22n1425_015:0349a16": "復次佛住舍衛城，爾時阿耆羅河彼岸，請",
    "T22n1425_015:0349a17": "二部僧比丘、比丘尼，當受請渡。時不聽比丘",
    "T22n1425_015:0349a18": "尼上船，而比丘或一人一船、或二人一船，如",
    "T22n1425_015:0349a19": "是三、四船乃至極輕，而不載比丘尼。諸比",
    "T22n1425_015:0349a20": "丘渡已方渡比丘尼。比丘尼渡已至共食處，",
    "T22n1425_015:0349a21": "次第歲數，如是中間日時已過，悉皆斷食。大",
    "T22n1425_015:0349a22": "愛道瞿曇彌失食，即往至佛所頭面禮足却",
    "T22n1425_015:0349a23": "住一面，佛知而故問：「瞿曇彌！何故羸極？」大",
    "T22n1425_015:0349a24": "愛道即以上因緣具白世尊，佛言：「從今日去",
    "T22n1425_015:0349a25": "聽直渡。」佛告諸比丘：「依止舍衛城住者皆悉",
    "T22n1425_015:0349a26": "令集，以十利故與諸比丘制戒，乃至已聞者",
    "T22n1425_015:0349a27": "當重聞。若比丘與比丘尼期共載船上水下",
    "T22n1425_015:0349a28": "水，除直渡，波夜提。」比丘者，如上說。期者，若",
    "T22n1425_015:0349a29": "今日、若明日、若半月、若一月。除直渡者，世尊",
    "T22n1425_015:0349b01": "說無罪。波夜提者，如上說。若比丘共比丘尼",
    "T22n1425_015:0349b02": "共期同載，經一聚落間得一波夜提。若無",
    "T22n1425_015:0349b03": "聚落，空地者，一拘盧舍一波夜提。若比丘與",
    "T22n1425_015:0349b04": "比丘尼共載船岸邊住，比丘尼下船大小行。",
    "T22n1425_015:0349b05": "時船欲去，比丘喚比丘尼言：「姊妹來！」已名",
    "T22n1425_015:0349b06": "為期。若舉一足，越毘尼罪；二足，得波夜提。若",
    "T22n1425_015:0349b07": "共期而不去者，得越毘尼罪。若不期而去者，",
    "T22n1425_015:0349b08": "無罪。共期共去者，波夜提。不期不去者，無罪。",
    "T22n1425_015:0349b09": "後四句亦如上，是故說。",
    "T22n1425_015:0349b10": "佛住舍衛城，廣說如上。爾時有無歲比丘，著",
    "T22n1425_015:0349b11": "新好染衣來至佛所，頭面禮足而去。乃經七",
    "T22n1425_015:0349b12": "年著弊故衣來至世尊所，頭面禮足却住一",
    "T22n1425_015:0349b13": "面。佛知而故問：「比丘！汝先無歲時著新好染",
    "T22n1425_015:0349b14": "衣，今何故著弊故衣？」答言：「我從七年已來，",
    "T22n1425_015:0349b15": "得好衣與比丘尼。」佛告諸比丘：「設使親里比",
    "T22n1425_015:0349b16": "丘著如是弊故衣，以好衣與親里尼者，當取",
    "T22n1425_015:0349b17": "不？」答言：「不取。」「設使親里比丘著如是弊故衣，",
    "T22n1425_015:0349b18": "能以好衣與親里比丘尼不？」答言：「不與。」佛言：",
    "T22n1425_015:0349b19": "「從今日不聽與非親里尼衣。」",
    "T22n1425_015:0349b20": "復次佛住舍衛城，爾時南方有一比丘來，多",
    "T22n1425_015:0349b21": "有衣鉢，是比丘有姊於佛法中出家，即語尊",
    "T22n1425_015:0349b22": "者阿難：「送我往看姊尼去。」尊者阿難易倩，即",
    "T22n1425_015:0349b23": "送到比丘尼精舍門住問：「某甲比丘尼在不？」",
    "T22n1425_015:0349b24": "比丘尼問言：「喚者是誰？」答言：「我是阿難及某",
    "T22n1425_015:0349b25": "甲比丘。」比丘尼言：「尊者小住。」即為敷床褥已，",
    "T22n1425_015:0349b26": "入內開半戶喚言：「尊者來入坐。」即入坐已，共",
    "T22n1425_015:0349b27": "相問訊須臾便出。時彼比丘語尊者阿難言：",
    "T22n1425_015:0349b28": "「我故遠來看姊，姊不出看我，為何以故？」尊者",
    "T22n1425_015:0349b29": "阿難善知相法，語此比丘言：「汝不知汝姊不",
    "T22n1425_015:0349b30": "出意耶？」答言：「不知。」阿難言：「汝姊衣裳弊壞羞",
    "T22n1425_015:0349c01": "故不出，汝多有衣何故不與？」是比丘言：「世尊",
    "T22n1425_015:0349c02": "制戒不得與比丘尼衣。」阿難言：「汝但與，我當",
    "T22n1425_015:0349c03": "為汝從佛乞聽。」阿難即往佛所，頭面禮足却",
    "T22n1425_015:0349c04": "住一面，以上因緣具白世尊：「聽與親里比丘",
    "T22n1425_015:0349c05": "尼衣不？」佛言：「從今日後聽與親里尼衣。」佛告",
    "T22n1425_015:0349c06": "諸比丘：「依止舍衛城住者皆悉令集，以十",
    "T22n1425_015:0349c07": "利故與諸比丘制戒，乃至已聞者當重聞。若",
    "T22n1425_015:0349c08": "比丘與非親里比丘尼衣，除貿易，波夜提。」",
    "T22n1425_015:0349c09": "比丘尼親里、衣者，皆如上說。除貿易者，世尊",
    "T22n1425_015:0349c10": "說無罪。波夜提者，如上說。如上三十事，取比",
    "T22n1425_015:0349c11": "丘尼衣中廣說，是故說。",
    "T22n1425_015:0349c12": "佛住舍衛城，廣說如上。爾時善生比丘尼是",
    "T22n1425_015:0349c13": "尊者優陀夷本二，持衣財與優陀夷言：「尊者",
    "T22n1425_015:0349c14": "為我作衣。」優陀夷即受為作衣竟，作男女和",
    "T22n1425_015:0349c15": "合像，作已襞疊置箱中與比丘尼。比丘尼得",
    "T22n1425_015:0349c16": "已持還精舍，開看見已歡喜，示諸比丘尼言：",
    "T22n1425_015:0349c17": "「諸阿夷看！此尊者優陀夷作事巧妙。」諸比丘",
    "T22n1425_015:0349c18": "尼嫌言：「此是覆藏之物，云何出現示人？」諸比",
    "T22n1425_015:0349c19": "丘尼見已往白大愛道，大愛道即以是因緣",
    "T22n1425_015:0349c20": "往白世尊，佛言：「呼優陀夷來。」即呼來已，佛問",
    "T22n1425_015:0349c21": "優陀夷：「汝實爾不？」答言：「實爾。」佛言：「此是惡事，",
    "T22n1425_015:0349c22": "非法、非律、不如佛教，不可以是長養善法。」佛",
    "T22n1425_015:0349c23": "告諸比丘：「依止舍衛城住者盡集，以十利",
    "T22n1425_015:0349c24": "故與諸比丘制戒，乃至已聞者當重聞。若",
    "T22n1425_015:0349c25": "比丘與非親里比丘尼作衣，波夜提。」比丘、非",
    "T22n1425_015:0349c26": "親里尼者，如上說。作衣者，若自刺、若使人刺，",
    "T22n1425_015:0349c27": "波夜提。波夜提者，如上說。不得與非親里比",
    "T22n1425_015:0349c28": "丘尼刺衣，針針越毘尼罪。綖盡脫針，波",
    "T22n1425_015:0349c29": "夜提。若使人刺亦如是。是故說。",
    "T22n1425_015:0350a01": "佛住舍衛城，廣說如上。爾時有檀越宿請尊",
    "T22n1425_015:0350a02": "者舍利弗、大目連、離波多、劫賓那、阿若憍",
    "T22n1425_015:0350a03": "陳如等。唯尊者大迦葉不受宿請。明日時到",
    "T22n1425_015:0350a04": "著入聚落衣，持鉢次行乞食到其門。時檀越",
    "T22n1425_015:0350a05": "婦女見已歡喜，即前頭面禮足却住一面，白",
    "T22n1425_015:0350a06": "言：「諸大德比丘！今日盡集受我家請，惟願",
    "T22n1425_015:0350a07": "尊者亦受我請。」時尊者大迦葉作是念：「此是",
    "T22n1425_015:0350a08": "現前。」即受其請，更不餘行即先入內坐。時",
    "T22n1425_015:0350a09": "偷蘭難陀比丘尼乞食到其家中，庭見檀越",
    "T22n1425_015:0350a10": "婦灑掃地蕩器辦諸供具，即問言：「優婆夷汝",
    "T22n1425_015:0350a11": "作何等？」時婦人營事忙懅不得應，如是第",
    "T22n1425_015:0350a12": "二、第三問不答。偷蘭難陀即言：「汝今奇事，大",
    "T22n1425_015:0350a13": "自憍重喚而不應。」婦人答言：「我今日請諸大",
    "T22n1425_015:0350a14": "德聲聞舍利弗、目連等，以是總務不容得應。」",
    "T22n1425_015:0350a15": "偷蘭難陀即言：「汝今所請，於大象群中不取",
    "T22n1425_015:0350a16": "大象而取小象；大鳥群中不取孔雀而取老",
    "T22n1425_015:0350a17": "烏。所謂大象者，闡陀、迦留陀夷、三文陀達多、",
    "T22n1425_015:0350a18": "摩醯沙滿多、馬師滿宿及侍者大德阿難，汝",
    "T22n1425_015:0350a19": "若使我請者，我當為汝請如是大德。」時尊者",
    "T22n1425_015:0350a20": "大迦葉聞已，大謦咳作聲，偷蘭難陀聞已問",
    "T22n1425_015:0350a21": "言：「此是誰聲？」婦人答言：「此是長老大迦葉。」",
    "T22n1425_015:0350a22": "比丘尼即讚歎言：「汝大得善利，乃請如是大",
    "T22n1425_015:0350a23": "龍象，我若當請者亦請是長老！」時尊者大迦",
    "T22n1425_015:0350a24": "葉聞此語已心不喜悅，即問言：「姊汝向言：『是",
    "T22n1425_015:0350a25": "小象老烏。』今復言：『是龍象大德。』若前言實者",
    "T22n1425_015:0350a26": "後言虛；若後言實者前言虛。二言之中何者",
    "T22n1425_015:0350a27": "為實？」尊者大迦葉威德尊重，以此二句詰責",
    "T22n1425_015:0350a28": "比丘尼。比丘尼恐懼便走，倒地傷破身體。闡",
    "T22n1425_015:0350a29": "陀見已即問尼言：「汝觸擾誰乃如是傷破身",
    "T22n1425_015:0350b01": "體？」答言：「我惱亂大迦葉。」即語言：「汝不可觸者",
    "T22n1425_015:0350b02": "便觸。」諸比丘聞已，以是因緣往白世尊。佛語",
    "T22n1425_015:0350b03": "諸比丘：「此中不讚歎猶有過患，況復讚歎。從",
    "T22n1425_015:0350b04": "今日後不聽比丘受比丘尼讚歎食。」",
    "T22n1425_015:0350b05": "復次尊者阿難於舍衛城有福德名稱，世尊",
    "T22n1425_015:0350b06": "說三事具足：姓字、眷屬、成就，於學地中多聞",
    "T22n1425_015:0350b07": "第一、給侍第一，令舍衛城有福德里，作新舍",
    "T22n1425_015:0350b08": "處盡請阿難，若入舍時剃髮時、貫耳時，一切",
    "T22n1425_015:0350b09": "盡請阿難。時有長者請尊者阿難設新舍會，",
    "T22n1425_015:0350b10": "云何新？新屋、新床、新器、新飯、新酥油、新兒、婦",
    "T22n1425_015:0350b11": "著新衣持新扇。阿難食時，有一乞食比丘在",
    "T22n1425_015:0350b12": "外，阿難即語檀越：「可與外乞食比丘食。」檀越",
    "T22n1425_015:0350b13": "聞阿難教已，歡喜盛滿鉢種種美食持與乞食",
    "T22n1425_015:0350b14": "比丘。乞食比丘得已立待阿難，阿難食訖",
    "T22n1425_015:0350b15": "呪願已便出。乞食比丘見阿難已問言：「尊者食",
    "T22n1425_015:0350b16": "未？」答言：「已食。」復問阿難：「食適意好不？」阿難問",
    "T22n1425_015:0350b17": "言：「汝何故不食？乃問我食適不適耶？」乞食比",
    "T22n1425_015:0350b18": "丘言：「尊者所食食是比丘尼所讚歎。」阿難言：",
    "T22n1425_015:0350b19": "「實爾耶？」答言：「如是。」阿難即以鳥翮擿吐，是日",
    "T22n1425_015:0350b20": "失食四大飢羸，往至佛所頭面禮足却住一面，",
    "T22n1425_015:0350b21": "佛知而故問：「阿難！汝何故四大飢羸？」阿難即",
    "T22n1425_015:0350b22": "以上因緣具白世尊，佛問阿難：「汝知不？」答言：",
    "T22n1425_015:0350b23": "「不知。」佛言：「此罪是知，非是不知。」諸比丘白佛",
    "T22n1425_015:0350b24": "言：「世尊！云何是乞食比丘使阿難不樂？」佛言：",
    "T22n1425_015:0350b25": "「不但今日使阿難不樂，如《賢鳥生經》中廣說。」",
    "T22n1425_015:0350b26": "復次佛住舍衛城，爾時長老比丘時到著入",
    "T22n1425_015:0350b27": "聚落衣，持鉢入城次行乞食，來去屈伸威儀",
    "T22n1425_015:0350b28": "庠序。時有一長者作如是言：「善哉大德！大得",
    "T22n1425_015:0350b29": "善利，施如是出家人衣服、飲食、病瘦醫藥者。」",
    "T22n1425_015:0350c01": "又作是念：「我若有人力者亦當供養如是等",
    "T22n1425_015:0350c02": "出家人。」時有比丘尼聞已，語長者言：「長壽！汝",
    "T22n1425_015:0350c03": "但出食直，我當相為料理。」是檀越信心歡喜",
    "T22n1425_015:0350c04": "即與食直。比丘尼言：「長壽！汝當請比丘。」答言：",
    "T22n1425_015:0350c05": "「我不知，願為我請。」比丘尼即辦種種飲食已，",
    "T22n1425_015:0350c06": "語檀越言：「長壽！食具已辦，汝往至比丘所白",
    "T22n1425_015:0350c07": "言時至。」檀越言：「我不知，尼但為我往白時至。」",
    "T22n1425_015:0350c08": "比丘尼即往白時至，比丘來入檀越家坐，坐",
    "T22n1425_015:0350c09": "訖比丘尼語檀越言：「此種種供食汝可自行。」",
    "T22n1425_015:0350c10": "檀越言：「阿姨為我行。」諸比丘作是念：「此是比",
    "T22n1425_015:0350c11": "丘尼所讚歎食不？」疑已即出，如是一人、二人",
    "T22n1425_015:0350c12": "乃至一切眾都出。檀越問比丘尼言：「諸尊者",
    "T22n1425_015:0350c13": "何故盡出不復來還？」尼答言：「我不知，汝往世",
    "T22n1425_015:0350c14": "尊所廣問斯事，當為汝說。」是檀越即往佛所，",
    "T22n1425_015:0350c15": "頭面禮足却住一面，以上因緣廣白世尊。佛",
    "T22n1425_015:0350c16": "言：「呼諸比丘來。」呼來已，佛具問上事：「汝實爾",
    "T22n1425_015:0350c17": "不？」答言：「實爾。世尊！」佛言：「從今日後聽除舊",
    "T22n1425_015:0350c18": "檀越。」佛告諸比丘：「依止舍衛城住者皆悉",
    "T22n1425_015:0350c19": "令集，以十利故與諸比丘制戒，乃至已聞者",
    "T22n1425_015:0350c20": "當重聞。若比丘知比丘尼讚歎食，除舊檀越，",
    "T22n1425_015:0350c21": "波夜提。」比丘者，如上說。知者，若自知、若從他",
    "T22n1425_015:0350c22": "聞。讚歎者，稱美其德。食者，五種：[麩夫+少]、麵、飯、魚、肉。",
    "T22n1425_015:0350c23": "除舊檀越者，世尊說無罪。波夜提者，如上說。",
    "T22n1425_015:0350c24": "唱等供時歎、始下食時歎、有初作食時歎、",
    "T22n1425_015:0350c25": "作食辦已歎，有請時歎。唱等供時歎者，下食",
    "T22n1425_015:0350c26": "都訖唱等供時，更有餘比丘來，比丘尼語優",
    "T22n1425_015:0350c27": "婆夷言：「更有比丘來。」優婆夷言：「善哉！我歡善",
    "T22n1425_015:0350c28": "故遣使請尚不能得，何況自來？」是不名讚歎。",
    "T22n1425_015:0350c29": "若比丘尼言：「此是阿練若、乞食、糞掃衣、露坐、",
    "T22n1425_015:0351a01": "草蓐。」如是歎得食，食者，波夜提。下食時者，",
    "T22n1425_015:0351a02": "初下食時更有餘比丘來，亦如上說。作時",
    "T22n1425_015:0351a03": "歎者，初作時更有餘比丘來，亦如是說。作",
    "T22n1425_015:0351a04": "竟歎者，一切作供辦訖，更有餘比丘來，比丘",
    "T22n1425_015:0351a05": "尼語優婆夷言：「更有比丘來。」優婆夷言：「善哉！",
    "T22n1425_015:0351a06": "我故遣請猶不能得，何況自來？」不名讚歎。優",
    "T22n1425_015:0351a07": "婆夷言：「當多與[麩夫+少]餅飯好食平等與。」不名",
    "T22n1425_015:0351a08": "讚歎。若飲食少，更語檀越：「為作一掬[麩夫+少]。」者，",
    "T22n1425_015:0351a09": "波夜提。請者，稱名請。比丘尼語檀越言：「某甲",
    "T22n1425_015:0351a10": "徒眾多聞精進，當通請一切。」名讚歎食。若言：",
    "T22n1425_015:0351a11": "「某甲眾主多聞精進，為是比丘故通請二十",
    "T22n1425_015:0351a12": "人。」是一人名為讚歎，餘者不犯。若有如是讚",
    "T22n1425_015:0351a13": "歎食者，當展轉貿食，不得捨食而去。若比",
    "T22n1425_015:0351a14": "坐垢穢不淨，不喜與貿者，當作是念：「此鉢中",
    "T22n1425_015:0351a15": "食是某甲比丘許我，當食無罪。」若比丘尼語",
    "T22n1425_015:0351a16": "優婆夷言：「尊者某甲可長請供養。」此即名",
    "T22n1425_015:0351a17": "讚歎。若言：「尊者某甲可常乞食。」不名為讚歎。",
    "T22n1425_015:0351a18": "是故說。",
    "T22n1425_015:0351a19": "　僧不差日冥，　　不白為食故，",
    "T22n1425_015:0351a20": "　共坐同道行，　　船上及與衣，",
    "T22n1425_015:0351a21": "　作衣讚歎食。　　第三跋渠竟。",
    "T22n1425_015:0351a22": "摩訶僧祇律卷第十五"
}