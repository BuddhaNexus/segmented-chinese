{
    "T37n1763_059:0561c20": "大般涅槃經集解卷第五十九",
    "T37n1763_059:0561c22": "　廣出與六師論我無我義",
    "T37n1763_059:0561c23": "　廣釋娑羅雙樹緣起",
    "T37n1763_059:0561c24": "　廣釋二月十五日緣起",
    "T37n1763_059:0561c25": "　廣釋一切法性無住住義",
    "T37n1763_059:0561c26": "　廣釋涅槃無相義",
    "T37n1763_059:0561c27": "　廣釋定慧捨相奢摩他等相",
    "T37n1763_059:0561c28": "師子吼品之第六",
    "T37n1763_059:0561c29": "爾時六師周遍六城(至)唯說如來常樂我淨。",
    "T37n1763_059:0562a01": "案。僧亮曰。師子吼能令眠者覺悟也。佛說中",
    "T37n1763_059:0562a02": "道。能悟偏執之眠也。寶亮曰。外道既窮於此",
    "T37n1763_059:0562a03": "處。故求欲論義也。",
    "T37n1763_059:0562a04": "爾時六師復作是言(至)嚮喻於眼見者喻我。",
    "T37n1763_059:0562a05": "案。僧亮曰。根機不同。俱是執著。而憍陳",
    "T37n1763_059:0562a06": "如。聞無常以受道。六師因我樂。以反真也。聞",
    "T37n1763_059:0562a07": "我則欣同。故說已解以自多。而此說非色為",
    "T37n1763_059:0562a08": "我。謂與佛解不同也。寶亮曰。此中往復。不異",
    "T37n1763_059:0562a09": "下先尼中。但自猶有徒眾。未有所稱。至於徒",
    "T37n1763_059:0562a10": "黨都盡。十師方現受降伏。歸還正道也。",
    "T37n1763_059:0562a11": "佛告六師若言見者(至)聞見六塵當知無我。",
    "T37n1763_059:0562a12": "案。僧亮曰。此下有三開。難所執我。此即第",
    "T37n1763_059:0562a13": "一難。謂根非我。應如人向之異。一向之中。具",
    "T37n1763_059:0562a14": "見聞也。",
    "T37n1763_059:0562a15": "所引向喻雖經百年(至)年邁根熟亦應無異。",
    "T37n1763_059:0562a16": "案。僧亮曰。第三難。向辨無用。知見非向。",
    "T37n1763_059:0562a17": "今明根熟則昧。故知見色根非是我也。",
    "T37n1763_059:0562a18": "人向異故見內見外(至)若不見者云何有我。",
    "T37n1763_059:0562a19": "案。僧亮曰。第三難。若不內外俱見。豈是於我",
    "T37n1763_059:0562a20": "耶。",
    "T37n1763_059:0562a21": "六師復言瞿曇若無我者(至)有我者即常樂淨。",
    "T37n1763_059:0562a22": "案。僧亮曰。明見屬眾緣。無別見者也。",
    "T37n1763_059:0562a23": "六師言瞿曇色亦非我(至)遍一切處猶如虛空。",
    "T37n1763_059:0562a24": "案。僧亮曰。然色等以因緣故。具有四過。我",
    "T37n1763_059:0562a25": "所以說。我相同虛空。不以因緣成遍一切處。",
    "T37n1763_059:0562a26": "難以分數分也。湛然常住。不可生滅。而能知",
    "T37n1763_059:0562a27": "能見。常御諸情也。",
    "T37n1763_059:0562a28": "佛言若遍有者則不應言(至)若無常者云何云",
    "T37n1763_059:0562a29": "遍。案。僧亮曰。有兩開。此第一難。言汝我",
    "T37n1763_059:0562b01": "既是見者。今物若遍。見亦應遍。遍則無物。物",
    "T37n1763_059:0562b02": "則不遍也。",
    "T37n1763_059:0562b03": "若遍有者五道之中(至)云何而言轉受人天。",
    "T37n1763_059:0562b04": "案。僧亮曰。第二難也。若遍五道。則一時合",
    "T37n1763_059:0562b05": "者。不得捨人受天也。",
    "T37n1763_059:0562b06": "汝言遍者一耶多耶我若一者則無父子怨親",
    "T37n1763_059:0562b07": "中人。案。僧亮曰。第三難也。既言是一。云何",
    "T37n1763_059:0562b08": "有尊卑之異耶。",
    "T37n1763_059:0562b09": "我若多者一切眾生(至)善業惡業愚智差別。",
    "T37n1763_059:0562b10": "案。僧亮曰。第四難也。若各有自在之生。豈",
    "T37n1763_059:0562b11": "有愚智之別耶。造業亦理然是同也。",
    "T37n1763_059:0562b12": "瞿曇眾生我者無有邊際(至)眾生業果不得無",
    "T37n1763_059:0562b13": "差。案。僧亮曰。外道救義但救多我之切也。",
    "T37n1763_059:0562b14": "我有遍常。不遍常法。非法不遍也。常我雖遍。",
    "T37n1763_059:0562b15": "然行法則智。行非法則愚。不得無差也。",
    "T37n1763_059:0562b16": "佛言六師法與非法(至)若不爾者云何言遍。",
    "T37n1763_059:0562b17": "案。僧亮曰。我若遍者。應各各具二。具二者。",
    "T37n1763_059:0562b18": "業根應等。若不爾。云何言遍耶。",
    "T37n1763_059:0562b19": "瞿曇譬如一室燈百千燈(至)脩善行惡不相",
    "T37n1763_059:0562b20": "雜合。案。僧亮曰。救義意。如燈之小大。皆遍",
    "T37n1763_059:0562b21": "一室。不容以小故不遍也。",
    "T37n1763_059:0562b22": "汝等若言我如燈者(至)眾生我者則不如是。",
    "T37n1763_059:0562b23": "案。僧亮曰。破此執有三開。此第一從緣生",
    "T37n1763_059:0562b24": "故。緣大燈大。所以能有異也。我不從緣。不應",
    "T37n1763_059:0562b25": "異也。寶亮曰。燈之與明。悉從緣有。我既不",
    "T37n1763_059:0562b26": "爾。云何為喻燈明。要有本有末。在主之炎為",
    "T37n1763_059:0562b27": "本。譬上之明為末。成我不從身出。出住在",
    "T37n1763_059:0562b28": "異處。故無我也。",
    "T37n1763_059:0562b29": "明從燈出住在異處(至)從身而出住在異處。",
    "T37n1763_059:0562c01": "案。僧亮曰。第二難也。燈與明異。我與法非法",
    "T37n1763_059:0562c02": "不異。若異者。我則不遍也。",
    "T37n1763_059:0562c03": "彼燈光明與闇共住(至)當知初明與闇共住。",
    "T37n1763_059:0562c04": "案。僧亮曰。第三難也。初燈小故。不能破於大",
    "T37n1763_059:0562c05": "闇。與闇共住。闇處無明。明則不遍也。",
    "T37n1763_059:0562c06": "瞿曇若無我者誰作善惡(至)師子吼者名大涅",
    "T37n1763_059:0562c07": "槃。案。僧亮曰。不作無善惡也。惡是作業。必",
    "T37n1763_059:0562c08": "應有作者。我是作者。作者是有為無常也。",
    "T37n1763_059:0562c09": "善男子東方雙者破於無常(至)大寂定者名大",
    "T37n1763_059:0562c10": "涅槃。案。僧亮曰。八樹擬八法也。八法於茲",
    "T37n1763_059:0562c11": "而顯也。猶明處是耳。",
    "T37n1763_059:0562c12": "師子吼言世尊如來何故(至)我於二月入大涅",
    "T37n1763_059:0562c13": "槃。案。僧亮曰。有待時漏盡者。時節即道也。",
    "T37n1763_059:0562c14": "說如來真實者。就起四倒之時破說者。六時",
    "T37n1763_059:0562c15": "者。猶是三時各分為二也。寶亮曰。修道之第",
    "T37n1763_059:0562c16": "五文。次時為道也。既是眾生入道之津。由遣",
    "T37n1763_059:0562c17": "其橫計之情。令覺虛而安理也。",
    "T37n1763_059:0562c18": "師子吼言如來初生(至)而是母人實不死也。",
    "T37n1763_059:0562c19": "案。僧亮曰。以初生乃至初得道。皆方便。非圓",
    "T37n1763_059:0562c20": "極故。因未滿而顯之也。今所明理圓。寄滿月",
    "T37n1763_059:0562c21": "也。",
    "T37n1763_059:0562c22": "師子吼菩薩言世尊何等比丘能莊嚴此娑羅",
    "T37n1763_059:0562c23": "雙樹。案。僧亮曰。修道之第六。寄人以明",
    "T37n1763_059:0562c24": "道。所謂待伴漏盡也。",
    "T37n1763_059:0562c25": "善男子若有比丘受持讀誦(至)常住於此娑羅",
    "T37n1763_059:0562c26": "樹木。案。僧亮曰。法由人弘。故問弘法之",
    "T37n1763_059:0562c27": "人也。寶亮曰。眾生根性不同。若應以千人為",
    "T37n1763_059:0562c28": "緣。少一人則不悟。要須數足。今略數人。若廣",
    "T37n1763_059:0562c29": "列者。其事亦難。具可頓顯也。",
    "T37n1763_059:0563a01": "佛言善男子一切諸法(至)汝云何言願如來住。",
    "T37n1763_059:0563a02": "案。僧亮曰。修道之第七文。次遣著。以明",
    "T37n1763_059:0563a03": "道也。道者。忘懷為德。如其存住。即便背道。",
    "T37n1763_059:0563a04": "今就此門中有三翻。皆是遣執也。",
    "T37n1763_059:0563a05": "善男子凡言住者名為色法(至)南西北方四維",
    "T37n1763_059:0563a06": "上下。案。寶亮曰。第一釋疑云。如來既入涅",
    "T37n1763_059:0563a07": "槃。便不得自在。今遣此執也。佛已斷一切色",
    "T37n1763_059:0563a08": "縛。累盡而體無相。若不達於空。可存有去住",
    "T37n1763_059:0563a09": "也。",
    "T37n1763_059:0563a10": "善男子若有說言身口意惡(至)於拘尸城亦無",
    "T37n1763_059:0563a11": "是處。案。僧亮曰。有為相續。故住竟無實住。",
    "T37n1763_059:0563a12": "如來永斷有為。不應請住也。寶亮曰。第二遣",
    "T37n1763_059:0563a13": "執。向既辨道相。但空理難安。於下愚未悟故。",
    "T37n1763_059:0563a14": "引譬以明。理謂必然。功夫行善。不可使得惡",
    "T37n1763_059:0563a15": "果。亦不可使行惡得善果。兩因既不可使。迴",
    "T37n1763_059:0563a16": "換明道。是無相無為。竟何所住耶。",
    "T37n1763_059:0563a17": "善男子如來今於此拘尸城(至)以是因緣入禪",
    "T37n1763_059:0563a18": "定窟。案。僧亮曰。上云。涅槃無生無諸有。如",
    "T37n1763_059:0563a19": "來即涅槃。而言。王宮之生。雙樹之滅。謂以出",
    "T37n1763_059:0563a20": "動為生。入寂為滅。應物之迹也。何故入禪定",
    "T37n1763_059:0563a21": "窟者。將顯現滅之旨。以益當時。故發問也。",
    "T37n1763_059:0563a22": "寶亮曰。勸行佛所入定。為化眾生。得無相涅",
    "T37n1763_059:0563a23": "槃也。",
    "T37n1763_059:0563a24": "師子吼言世尊無相定者(至)以是義故涅槃名",
    "T37n1763_059:0563a25": "常。案。僧亮曰。重問涅槃無相義也。明涅槃",
    "T37n1763_059:0563a26": "之中無十相之苦。欲令行者修因。起之為",
    "T37n1763_059:0563a27": "樂。知著相為失。無相為得也。說道有廣有略。",
    "T37n1763_059:0563a28": "初從滅定。訖時方廣門也。今略門有二。但說",
    "T37n1763_059:0563a29": "始終此定也。",
    "T37n1763_059:0563b01": "師子吼言世尊何等比丘(至)修集捨相是名三",
    "T37n1763_059:0563b02": "相。案。僧亮曰。已說涅槃無相之利。利由因",
    "T37n1763_059:0563b03": "得。故問也。時時修集。至是名三相。一是修",
    "T37n1763_059:0563b04": "時。一是應修時也。定能除亂。慧除顛倒。捨調",
    "T37n1763_059:0563b05": "遲速。略問舉要。此三者涅槃之要行也。寶",
    "T37n1763_059:0563b06": "亮曰。修道之第八文也。出能修道人。明菩薩",
    "T37n1763_059:0563b07": "無時不修定慧捨三法。故言時時也。",
    "T37n1763_059:0563b08": "師子吼言世尊云何名為(至)慧捨二相亦復如",
    "T37n1763_059:0563b09": "是。案。僧亮曰。若心在緣。不散為定。念念取",
    "T37n1763_059:0563b10": "緣。皆不散也。心在一境。至不名三昧。若心相",
    "T37n1763_059:0563b11": "續。一境名定也。如其非定非一切智者。緣四",
    "T37n1763_059:0563b12": "則非定。所以互破者。修定慧為一切智。一切",
    "T37n1763_059:0563b13": "智者。無法不知。名一切智。審定名智。一體具",
    "T37n1763_059:0563b14": "二。不具非一切智也。非一切智云何名定者。",
    "T37n1763_059:0563b15": "若不餘緣。不知一切。非直失一切。亦復失知",
    "T37n1763_059:0563b16": "下。以行為異耳。定慧亦如是者。亦以非定破",
    "T37n1763_059:0563b17": "慧。非慧破定也。寶亮曰。既唱此三名。時眾有",
    "T37n1763_059:0563b18": "疑。故師子吼。於一法中。作三難也。舉定為隅",
    "T37n1763_059:0563b19": "耳。慧捨亦然也。此第一謂。眾生自有三昧。何",
    "T37n1763_059:0563b20": "須修耶。第二難云。定本攝心一境。佛既遍",
    "T37n1763_059:0563b21": "緣萬境。便應非定也。第三難云。若以一行得",
    "T37n1763_059:0563b22": "三昧者。是則六度之中。唯一禪是。餘五應非。",
    "T37n1763_059:0563b23": "若定不能生智。亦非定也。",
    "T37n1763_059:0563b24": "佛言善男子如汝所言(至)如是餘緣亦一境故。",
    "T37n1763_059:0563b25": "案。寶亮曰。先遣第二難。唯使一境中得",
    "T37n1763_059:0563b26": "定。則一切境悉靜照。故言如是餘緣亦一境",
    "T37n1763_059:0563b27": "也。",
    "T37n1763_059:0563b28": "行亦如是。案。寶亮曰。答第三難也。夫六度",
    "T37n1763_059:0563b29": "之行。無非是靜。悉緣中解用。豈非智耶。",
    "T37n1763_059:0563c01": "又言眾生先有三昧(至)云何而言不須修集。",
    "T37n1763_059:0563c02": "案。僧亮曰。答意雖分分別四諦。皆得重緣。",
    "T37n1763_059:0563c03": "亦定亦智。善三昧者。為涅槃修善三昧。非心",
    "T37n1763_059:0563c04": "住境。便是涅槃因也。寶亮曰。答第一難也。此",
    "T37n1763_059:0563c05": "言三昧。名善三昧。一切眾生心行。雖有善惡。",
    "T37n1763_059:0563c06": "不取此心為定也。",
    "T37n1763_059:0563c07": "以住如是善三昧中(至)見佛性者名為捨相。",
    "T37n1763_059:0563c08": "案。僧亮曰。此下廣說善不善相也。寶亮曰。此",
    "T37n1763_059:0563c09": "下凡有三翻。明此三法也。第一直總明定慧",
    "T37n1763_059:0563c10": "捨相。第二從奢摩他。名為能滅。以去別解。此",
    "T37n1763_059:0563c11": "三法也。第三從奢摩他有二種。世間出世間",
    "T37n1763_059:0563c12": "以下。偏釋定慧二法也。十住菩薩智慧力多",
    "T37n1763_059:0563c13": "三昧力少者。若攝心在境。不馳蕩外緣。目之",
    "T37n1763_059:0563c14": "為定。十住菩薩未居極位。不免企上之心。故",
    "T37n1763_059:0563c15": "義言智多定少耳。此非了義言也。",
    "T37n1763_059:0563c16": "奢摩他者名為能滅(至)亦名不行是名為捨。",
    "T37n1763_059:0563c17": "案。寶亮曰。第二釋也。奢摩他。此名為定。此",
    "T37n1763_059:0563c18": "中以五種義釋定也毘婆舍那。此言智慧。此",
    "T37n1763_059:0563c19": "文中有六義釋也。憂畢叉者。此言捨。據空解",
    "T37n1763_059:0563c20": "為目。文中有四義釋也。",
    "T37n1763_059:0563c21": "善男子奢摩他者有二種(至)善男子是名三昧",
    "T37n1763_059:0563c22": "相。案。僧亮曰。上總說。今別三相之能也。寶",
    "T37n1763_059:0563c23": "亮曰。第三別釋定慧深淺之相。捨無別體。故",
    "T37n1763_059:0563c24": "不分門也。此中自有二意。一正各辨定慧深",
    "T37n1763_059:0563c25": "淺之相。第二明修定慧有所為。定中深淺相",
    "T37n1763_059:0563c26": "者。世間曰有相定。出世間名無相定也。此先",
    "T37n1763_059:0563c27": "辨定深淺相也。",
    "T37n1763_059:0563c28": "善男子慧有二種(至)復有四種所謂觀四真諦。",
    "T37n1763_059:0563c29": "案。僧亮曰。下別說定慧二體。捨無別體。不",
    "T37n1763_059:0564a01": "說也。寶亮曰。辨慧之深淺相也。",
    "T37n1763_059:0564a02": "善男子為三事故修奢摩他(至)為破一切諸煩",
    "T37n1763_059:0564a03": "惱故。案。僧亮曰。上說三相多能。今說為能",
    "T37n1763_059:0564a04": "中要者。故修也。寶亮曰。第二重。次明修定慧",
    "T37n1763_059:0564a05": "有所為也。先有三句明定。後有三句明慧。合",
    "T37n1763_059:0564a06": "定慧二門。凡成六句釋義也。",
    "T37n1763_059:0564a07": "大般涅槃經集解卷第五十九"
}