{
    "T41n1823_015:0900a14": "俱舍論頌疏論本第十五",
    "T41n1823_015:0900a16": "[0900a16] 從此大文第五。明得三律儀別。就中一明",
    "T41n1823_015:0900a17": "得處時同異。二明有情支因。三明得惡處",
    "T41n1823_015:0900a18": "中。此下第一明得處時同異。論云。此別解",
    "T41n1823_015:0900a19": "脫。靜慮無漏。三種律儀。從彼得一。亦得餘",
    "T41n1823_015:0900a20": "二不。不爾云何。頌曰。",
    "T41n1823_015:0900a21": " 從一切二現  得欲界律儀",
    "T41n1823_015:0900a22": " 從根本恒時  得靜慮無漏",
    "T41n1823_015:0900a23": "[0900a23] 釋曰。上兩句。明得別解脫戒。下兩句。明得",
    "T41n1823_015:0900a24": "定道戒。從一切二現得欲界律儀者。一從一",
    "T41n1823_015:0900a25": "切。得欲律儀。二從二得欲界律儀。三從現",
    "T41n1823_015:0900a26": "得欲律儀。從一切者。謂根本業道。加行後",
    "T41n1823_015:0900a27": "起。此發罪處。名為一切。謂別解脫。離根本",
    "T41n1823_015:0900a28": "罪及加行後起罪故。於一切發惡處。得別",
    "T41n1823_015:0900a29": "解脫戒。二從二得者。二謂二類。一有情類。性",
    "T41n1823_015:0900b01": "罪遮罪。性謂殺生等。遮謂女人同宿等。二",
    "T41n1823_015:0900b02": "非情類。性罪遮罪。性謂盜外財。遮謂堀",
    "T41n1823_015:0900b03": "地等。今受善戒。能離性罪及與遮罪。故",
    "T41n1823_015:0900b04": "從二類發罪處。得別解脫戒。三從現得者。",
    "T41n1823_015:0900b05": "論云。謂從現世蘊處界得。非從去來。謂此",
    "T41n1823_015:0900b06": "律儀。有情處轉。去來非是有情處故(解云。有情處",
    "T41n1823_015:0900b07": "者。一有情。二有情處。處有二種。一所依處。二所止處所。以離邪婬。於守護有情邊發戒。若離殺生。於",
    "T41n1823_015:0900b08": "有情所依處發戒。若不堀地。於有情所止處發戒也) 從根本恒時得靜慮",
    "T41n1823_015:0900b09": "無漏者。一從根本得靜慮無漏戒。二從恒",
    "T41n1823_015:0900b10": "時得靜慮無漏戒。從根本者。謂從根本業",
    "T41n1823_015:0900b11": "道處。得定道律儀。此二律儀。於定位中。唯",
    "T41n1823_015:0900b12": "有根本。定前定後。無此戒故。故無加行後",
    "T41n1823_015:0900b13": "起位也。由定道戒唯根本故。故得戒時。唯",
    "T41n1823_015:0900b14": "於根本起惡處。得。別解脫戒。加行後起。皆",
    "T41n1823_015:0900b15": "容有故。故於三處。皆發得戒。論云。若得靜",
    "T41n1823_015:0900b16": "慮無漏律儀。應知但從根本業道。尚不從",
    "T41n1823_015:0900b17": "彼加行後起。況從遮罪(已上論文) 第二從恒時得",
    "T41n1823_015:0900b18": "者(恒謂三世也)。謂從三世。發定道戒。由定道戒。",
    "T41n1823_015:0900b19": "與心俱轉。謂戒俱心能緣三世。故心俱戒亦",
    "T41n1823_015:0900b20": "防三世。由上差別。應作四句論云 第一",
    "T41n1823_015:0900b21": "句者。謂從現世加行後起及諸遮罪(以現世故。得",
    "T41n1823_015:0900b22": "別解脫戒。加行等故。不得定道戒也) 第二句者。謂從去來根",
    "T41n1823_015:0900b23": "本業道(由根本故。得定道戒。由去來故。不得別解脫戒也) 第三句者",
    "T41n1823_015:0900b24": "謂從現世根本業道(以現世故。得別解脫戒。是根本故。得定道戒也)",
    "T41n1823_015:0900b25": " 第四句者。謂從去來加行後起(由去來故。無別解脫戒。加",
    "T41n1823_015:0900b26": "行等故。無定道戒也) 又論云。非於正得善律儀時。",
    "T41n1823_015:0900b27": "可定有現世惡業道等。是故應言從現處",
    "T41n1823_015:0900b28": "得。理實應言防護未來。定不應言防護",
    "T41n1823_015:0900c01": "過現(解云。此文是論主。彈前第三。第一句。謂正得善戒。豈有現世。惡業道等。等取第一",
    "T41n1823_015:0900c02": "句。中。加行後起及遮罪也。彈已正言。是故應言從現處得。此意者。第一第三句。應加處字。義即無",
    "T41n1823_015:0900c03": "妨。謂現在雖無業道等體。而有發業等處。故於業道等處。發戒義無妨也 若論發戒。有通三世。論其防",
    "T41n1823_015:0900c04": "罪理應未來。遮不起故。過去已滅。現在已生。不可防也)。",
    "T41n1823_015:0900c05": "[0900c05] 從此第二。明有情支因者。論云。諸有獲得",
    "T41n1823_015:0900c06": "律儀不律儀。從一切有情支因。有異不。此",
    "T41n1823_015:0900c07": "定有異。異相云何。頌曰。",
    "T41n1823_015:0900c08": " 律從諸有情  支因說不定",
    "T41n1823_015:0900c09": " 不律從一切  有情支非因",
    "T41n1823_015:0900c10": "[0900c10] 釋曰。律從諸有情者。從一切有情。發律儀",
    "T41n1823_015:0900c11": "故。以於一切有情住善意樂。方發律儀。異",
    "T41n1823_015:0900c12": "則不然。以惡意樂不全息故。支因說不定",
    "T41n1823_015:0900c13": "者。支謂七支。因謂受戒心 支不定者。有",
    "T41n1823_015:0900c14": "從一切支得謂苾芻戒 有從四支得。謂",
    "T41n1823_015:0900c15": "勤策等戒 因不定者。謂下中上心不俱起",
    "T41n1823_015:0900c16": "故 或有住戒非一切因。謂或下心。或中",
    "T41n1823_015:0900c17": "或上。受近住近事勤策戒。或有住戒由一",
    "T41n1823_015:0900c18": "切因。謂以下心受近事戒復起中心。受",
    "T41n1823_015:0900c19": "勤策戒。後起上心。受苾芻戒。具此三心。名",
    "T41n1823_015:0900c20": "一切因。論云。若人不作五種定限。方可受",
    "T41n1823_015:0900c21": "得別解脫戒。謂有情支處時緣定有情定者。",
    "T41n1823_015:0900c22": "念我唯於某類有情。當離殺等。言支定",
    "T41n1823_015:0900c23": "者。念我唯於某律儀支。能持不犯。言處定",
    "T41n1823_015:0900c24": "者。念我唯於其類方域。當離殺等。言時",
    "T41n1823_015:0900c25": "定者。念我唯於某日月等時。能離殺等。言",
    "T41n1823_015:0900c26": "緣定者。念我唯除&#x9B2A;戰等緣。能離殺等。若",
    "T41n1823_015:0900c27": "作五種定限受者。不得律儀。但得律儀相",
    "T41n1823_015:0901a01": "似妙行。不律從一切有情支非因者。謂不",
    "T41n1823_015:0901a02": "律儀。從一切有情得。心擬遍殺諸有情故。",
    "T41n1823_015:0901a03": "從一切支得。謂不律儀。具一切支。身三口",
    "T41n1823_015:0901a04": "四。皆造惡故。非因者。非一切因。下品等心。",
    "T41n1823_015:0901a05": "不俱起故。問如屠羊等。不律儀人。於一生",
    "T41n1823_015:0901a06": "中。不與不取。於已妻妾。住知足心。&#x7602;不",
    "T41n1823_015:0901a07": "能言。無語四過。如何於彼具一切支。答彼",
    "T41n1823_015:0901a08": "遍損善阿世耶故(阿世耶。此云意樂也)雖&#x7602;不言。以",
    "T41n1823_015:0901a09": "手指揮 而身表語所欲說義。故得具支。",
    "T41n1823_015:0901a10": "若不要期盡壽。及不具支。兼不遍有情",
    "T41n1823_015:0901a11": "者。但得處中惡。不名不律儀 依經部宗。",
    "T41n1823_015:0901a12": "隨所期限。支具不具。於諸有情。遍與不遍。",
    "T41n1823_015:0901a13": "皆得不律儀。近事戒亦然。隨受多少。皆得",
    "T41n1823_015:0901a14": "戒也。唯除八戒。以時促故。要須具支。及",
    "T41n1823_015:0901a15": "遍有情。方發戒也。不律儀者。謂諸屠羊．屠",
    "T41n1823_015:0901a16": "雞．屠&#x732A;．捕鳥．捕魚．獵獸．劫盜．魁膾．典獄．縛",
    "T41n1823_015:0901a17": "龍．煮狗．罝弶．惡王．典刑．罰人．聽察．斷罪等",
    "T41n1823_015:0901a18": "人。言縛龍者。謂以&#x546A;術。繫縛龍蛇。戲樂求",
    "T41n1823_015:0901a19": "物。以自存活。煮狗者。西國惡旃陀羅人。呼",
    "T41n1823_015:0901a20": "為煮狗。或可煮狗以充所食。聽察者。謂御",
    "T41n1823_015:0901a21": "史等。斷罪者。謂大理等。",
    "T41n1823_015:0901a22": "[0901a22] 從此第三。明得惡處中。論云。已說從彼",
    "T41n1823_015:0901a23": "得不律儀。得不律儀及餘無表。云何方便。",
    "T41n1823_015:0901a24": "未說當說(餘無表者。謂處中也)。頌曰。",
    "T41n1823_015:0901a25": " 諸得不律儀  由作及誓受",
    "T41n1823_015:0901a26": " 得所餘無表  由田受重行",
    "T41n1823_015:0901a27": "[0901a27] 釋曰。上兩句。得惡戒方便。下兩句。得處中",
    "T41n1823_015:0901a28": "方便。得不律儀。由二種因。一者由作。二者",
    "T41n1823_015:0901a29": "由誓受。由作者。謂彼生在不律儀家。初作",
    "T41n1823_015:0901b01": "殺等。起加行時。便發惡戒。謂生屠家。少小",
    "T41n1823_015:0901b02": "見殺。起誓心輕。不發惡戒。要作殺等。得",
    "T41n1823_015:0901b03": "不律儀。二由誓者。謂生餘家。為活命故。",
    "T41n1823_015:0901b04": "懷殺害心。便發誓言。我從今日。乃至命終。",
    "T41n1823_015:0901b05": "謂我當作如是事業養活自身。起誓心",
    "T41n1823_015:0901b06": "時。便發惡戒。謂生餘家。少小已來。未曾",
    "T41n1823_015:0901b07": "見殺。誓心必重。故發惡戒。得所餘無表者。",
    "T41n1823_015:0901b08": "餘謂餘處中無表也。由田受重行者。得處中",
    "T41n1823_015:0901b09": "因也。一者。由田。謂於如是諸福田。所施園",
    "T41n1823_015:0901b10": "林等。彼施無表。初施便生。二者。由受。謂自",
    "T41n1823_015:0901b11": "誓言。若未禮佛。不先食等。於其齋日。誓",
    "T41n1823_015:0901b12": "常施食。但起誓心。便發無表。三者。由作。謂",
    "T41n1823_015:0901b13": "起如是慇重作意。行善行惡。便發無表。",
    "T41n1823_015:0901b14": "由此三因。得餘無表。",
    "T41n1823_015:0901b15": "[0901b15] 此下大文第四。明捨差別。就中一捨別解",
    "T41n1823_015:0901b16": "脫。二捨定道戒。三捨不律儀。四捨處中。五",
    "T41n1823_015:0901b17": "捨諸非色。此下第一。明捨別解脫。論云。如",
    "T41n1823_015:0901b18": "是已說得律儀等。捨律儀等。未說當說。",
    "T41n1823_015:0901b19": "且初云何。捨別解脫戒。頌曰。",
    "T41n1823_015:0901b20": " 捨別解調伏  由故捨命終",
    "T41n1823_015:0901b21": " 及二形俱生  斷善根夜盡",
    "T41n1823_015:0901b22": " 有說由犯重  餘說由法滅",
    "T41n1823_015:0901b23": " 迦濕彌羅說  犯二如負財",
    "T41n1823_015:0901b24": "[0901b24] 釋曰。前四句。有宗。第五句。經部。第六句。法",
    "T41n1823_015:0901b25": "密宗。後兩句。有宗通難。言調伏者。意顯律",
    "T41n1823_015:0901b26": "儀。由此能令根調伏故。除近住戒。所餘律",
    "T41n1823_015:0901b27": "儀。由四緣捨。一由故捨者。須具三緣。一",
    "T41n1823_015:0901b28": "由意樂厭戒心故。二對有解人相領解故。",
    "T41n1823_015:0901b29": "三發有表業謂陳捨辭違受表故。三緣有",
    "T41n1823_015:0901c01": "闕。捨戒不成 非唯起心。謂在夢中。捨",
    "T41n1823_015:0901c02": "不成故 非唯起表。癡狂心等。不成捨故。",
    "T41n1823_015:0901c03": "非唯此二。對傍生等。捨不成故。故具此三。",
    "T41n1823_015:0901c04": "方成故捨。二由命終者。戒依身得。所依捨",
    "T41n1823_015:0901c05": "時。戒隨捨故 三由二形俱生者。謂男女根",
    "T41n1823_015:0901c06": "生。由所依變。心隨變故。又二形人。非戒依",
    "T41n1823_015:0901c07": "故。四由斷善根者。戒依心發。善心既斷。戒",
    "T41n1823_015:0901c08": "亦隨捨。五由夜盡者。戒期限過故。捨近住",
    "T41n1823_015:0901c09": "戒由上五緣。所餘律儀。唯由四緣。捨謂除",
    "T41n1823_015:0901c10": "夜盡。總論別解脫。由五緣捨有說由犯重",
    "T41n1823_015:0901c11": "者。經部師。云於四重禁。若隨犯一。亦捨勤",
    "T41n1823_015:0901c12": "策及苾芻戒。餘說由法滅者。法密部宗。正法",
    "T41n1823_015:0901c13": "滅時。捨別解脫。戒以法滅時一切學處結界",
    "T41n1823_015:0901c14": "羯磨皆止息故。犯二如負財者。薩婆多宗。",
    "T41n1823_015:0901c15": "釋犯重不捨戒也。所以然者。非犯一邊",
    "T41n1823_015:0901c16": "一切律儀應遍捨故。如犯僧殘等。亦不捨",
    "T41n1823_015:0901c17": "戒也。然有二名。謂持犯戒。如有財者。負他",
    "T41n1823_015:0901c18": "債時名為富人及負債者。犯戒亦爾。若於",
    "T41n1823_015:0901c19": "所犯發露悔除。名具尸羅。不名犯戒。如",
    "T41n1823_015:0901c20": "還債者但名富人。今略敘兩宗。經部宗所",
    "T41n1823_015:0901c21": "以言犯重捨戒者。以世尊言若犯重者非",
    "T41n1823_015:0901c22": "釋迦子。害沙門性。破苾芻體。壞滅墮落立",
    "T41n1823_015:0901c23": "他勝名(波羅陀夷。此云他勝。惡法名他。他來勝己也)。世尊既言非",
    "T41n1823_015:0901c24": "釋迦子等。明知捨戒也。有宗通云。此經中",
    "T41n1823_015:0901c25": "言非苾芻者。謂非勝義苾芻。勝義苾芻是",
    "T41n1823_015:0901c26": "諸聖人。由犯重故。不成聖果故。言非苾",
    "T41n1823_015:0901c27": "芻。又經部引律明四苾芻。一名相似苾芻",
    "T41n1823_015:0901c28": "(謂俗人假名苾芻也)。二自稱苾芻(謂犯重自稱苾芻也)。三乞丐苾芻",
    "T41n1823_015:0901c29": "(謂出家人。以乞自活)。四破惑苾芻(謂聖人也)。律文既說犯重。",
    "T41n1823_015:0902a01": "非是苾芻。名自稱苾芻。故知捨戒也。又有",
    "T41n1823_015:0902a02": "宗引經。證不捨戒。如世尊說。純陀當知。",
    "T41n1823_015:0902a03": "沙門有四。更無第五。所言四者。一勝道沙",
    "T41n1823_015:0902a04": "門(謂佛獨覺。自然覺故)。二示道沙門(謂舍利弗。說法示道故也)。三命",
    "T41n1823_015:0902a05": "道沙門(阿難以戒定慧。為命故也)。四污道沙門(犯重比丘也。律云",
    "T41n1823_015:0902a06": "摩訶羅。謂老比丘喜盜他物也)。此經既說犯重。名污道。仍",
    "T41n1823_015:0902a07": "號沙門。明知有戒 經部通云。相似沙門。",
    "T41n1823_015:0902a08": "名為沙門。非有戒體名沙門也。詳論主",
    "T41n1823_015:0902a09": "意。經部為正。故論主調有宗言。若如是人。",
    "T41n1823_015:0902a10": "猶有苾芻性。應自歸敬禮如是類苾芻。前",
    "T41n1823_015:0902a11": "法密宗論主破云。正法滅時。雖無一切結界",
    "T41n1823_015:0902a12": "羯磨及毘奈耶。未得律儀。無新得理。而先",
    "T41n1823_015:0902a13": "得者。亦無捨義。",
    "T41n1823_015:0902a14": "[0902a14] 從此第二。明捨定道戒。論云。靜慮無漏。二",
    "T41n1823_015:0902a15": "律儀等。云何當捨。頌曰。",
    "T41n1823_015:0902a16": " 捨定生善法  由易地退等",
    "T41n1823_015:0902a17": " 捨聖由得果  練根及退失",
    "T41n1823_015:0902a18": "[0902a18] 釋曰。捨定生善法者。標也。由易地退等者。",
    "T41n1823_015:0902a19": "明二緣捨。一易地捨。謂從下地。生上地時。",
    "T41n1823_015:0902a20": "捨下地法也。或上地沒。生下地時。捨上地",
    "T41n1823_015:0902a21": "法也。二由得退。謂獲勝定。還退失時。頌言",
    "T41n1823_015:0902a22": "等者。等取捨眾同分。亦捨少分殊勝善根。",
    "T41n1823_015:0902a23": "少分殊勝善根者。唯煖等四。名殊勝善。若異",
    "T41n1823_015:0902a24": "生捨。命終時捨 或生當地。或生上地。皆",
    "T41n1823_015:0902a25": "捨煖等。既當地捨。故非易地。以易地捨唯",
    "T41n1823_015:0902a26": "上下故。明捨定戒。由上三緣。如色界定由",
    "T41n1823_015:0902a27": "易地退捨。捨無色定亦如此也。唯無律儀。",
    "T41n1823_015:0902a28": "與色界異。捨聖由得果練根及退失者。明",
    "T41n1823_015:0902a29": "三緣捨聖也。一由得果。若得後果。捨前果",
    "T41n1823_015:0902b01": "道。及向道故。二由練根。謂轉根時捨鈍根",
    "T41n1823_015:0902b02": "道故。三由退失。退失果道勝果道故。向道",
    "T41n1823_015:0902b03": "名勝果道。趣勝果故。此文總明捨無漏",
    "T41n1823_015:0902b04": "法。戒隨法故。故捨無漏戒。亦同上三緣。",
    "T41n1823_015:0902b05": "[0902b05] 從此第三。捨不律儀。論云。如是已說捨諸",
    "T41n1823_015:0902b06": "律儀。不律儀。云何捨。頌曰。",
    "T41n1823_015:0902b07": " 捨惡戒由死  得戒二形生",
    "T41n1823_015:0902b08": "[0902b08] 釋曰。捨不律儀。有三種緣。一者由死捨所",
    "T41n1823_015:0902b09": "依故。二由得戒。謂得別解脫戒。或得靜慮",
    "T41n1823_015:0902b10": "律儀。惡戒便捨。三由二形生。所依變故。論",
    "T41n1823_015:0902b11": "云。住惡戒者。雖或有時起不作思。捨刀",
    "T41n1823_015:0902b12": "劍等。若不受得諸善律儀。諸不律儀。無",
    "T41n1823_015:0902b13": "容棄捨。譬如雖避發病因緣。不服良藥。",
    "T41n1823_015:0902b14": "病終難愈。",
    "T41n1823_015:0902b15": "[0902b15] 從此第四。捨處中無表。論云。處中無表。捨",
    "T41n1823_015:0902b16": "復云何。頌曰。",
    "T41n1823_015:0902b17": " 捨中由受勢  作事壽根斷",
    "T41n1823_015:0902b18": "[0902b18] 釋曰。處中無表。捨由六緣。上句由字下句",
    "T41n1823_015:0902b19": "斷字。六度言之。一由受斷。謂捨所受。作是",
    "T41n1823_015:0902b20": "念言。我從今時。棄先所受。二由勢斷。謂",
    "T41n1823_015:0902b21": "由淨信煩惱勢力。所引無表。彼二限勢。若",
    "T41n1823_015:0902b22": "斷壞時。無表便捨。三由作業斷。謂如所受",
    "T41n1823_015:0902b23": "後更不作。如先禮佛今不作也。四由事物",
    "T41n1823_015:0902b24": "斷壞故。捨謂以所施寺舍敷具。制多園林。及",
    "T41n1823_015:0902b25": "所施為。罝網等事壞。無表便捨。五由壽命",
    "T41n1823_015:0902b26": "斷。命斷壞時。無表便捨。六由根斷。根謂善",
    "T41n1823_015:0902b27": "根。本因善根。發處中無表。今起加行。斷善",
    "T41n1823_015:0902b28": "根時。便捨善根所引無表。頌文根字。理應",
    "T41n1823_015:0902b29": "通不善根。謂起加行。斷不善根。便捨不善",
    "T41n1823_015:0902c01": "根所引處中無表。論文唯言斷善根者。影",
    "T41n1823_015:0902c02": "取不善根也(言加行者。處中劣故。但加行時。捨也)。",
    "T41n1823_015:0902c03": "[0902c03] 從此第五。捨非色善染。論云。欲非色善。及",
    "T41n1823_015:0902c04": "餘一切非色染法。捨復云何。頌曰。",
    "T41n1823_015:0902c05": " 捨欲非色善  由根斷上生",
    "T41n1823_015:0902c06": " 由對治道生  捨諸非色染",
    "T41n1823_015:0902c07": "[0902c07] 釋曰。捨欲非色善者。此有二緣。謂心等善。",
    "T41n1823_015:0902c08": "名非色善。一由根斷。謂斷善根。二由上生。",
    "T41n1823_015:0902c09": "謂生上界。捨諸非色染者。諸謂三界。三界非",
    "T41n1823_015:0902c10": "色染者。心等法也。由一緣捨。謂由對治道",
    "T41n1823_015:0902c11": "生。若此品類。對治道生。當捨此中所有煩",
    "T41n1823_015:0902c12": "惱及彼助伴(助伴者。相應俱有能得也)。",
    "T41n1823_015:0902c13": "[0902c13] 從此大文第五。約處成善惡。論云。善惡律",
    "T41n1823_015:0902c14": "儀。何有情有。頌曰。",
    "T41n1823_015:0902c15": " 惡戒人除北  二黃門二形",
    "T41n1823_015:0902c16": " 律儀亦在天  唯人具三種",
    "T41n1823_015:0902c17": " 生欲天色界  有靜慮律儀",
    "T41n1823_015:0902c18": " 無漏并無色  除中定無想",
    "T41n1823_015:0902c19": "[0902c19] 釋曰。惡戒人除北二黃門二形者。明惡戒處。",
    "T41n1823_015:0902c20": "於人趣中。唯三洲有。除北俱盧。彼無極重",
    "T41n1823_015:0902c21": "無慚愧故。故無惡戒。於三洲中。除黃門等。",
    "T41n1823_015:0902c22": "亦無惡戒。扇搋半擇。名二黃門。律儀亦在",
    "T41n1823_015:0902c23": "天者。人天兩趣。容有律儀。於人趣中。除北",
    "T41n1823_015:0902c24": "俱盧。彼無受戒。無別解脫戒 不入定",
    "T41n1823_015:0902c25": "故。無定道戒 二形等人。亦無善戒。於一",
    "T41n1823_015:0902c26": "身中。起男女欲俱增上故。又無志操。於正",
    "T41n1823_015:0902c27": "思擇。無堪能故。無有極重慚愧心故。扇搋",
    "T41n1823_015:0902c28": "等身。如鹵鹹田。不生嘉苗惡草。故無善",
    "T41n1823_015:0902c29": "戒惡戒也。唯人具三種者。謂具別解脫。靜",
    "T41n1823_015:0903a01": "慮無漏。三種律儀。別解脫戒。天趣無也。生欲",
    "T41n1823_015:0903a02": "天色界有靜慮律儀者。此二界中。俱能入定。",
    "T41n1823_015:0903a03": "有靜慮戒。於無想天。唯得成就。無色界無。",
    "T41n1823_015:0903a04": "謂無色故。無漏并無色者。謂無漏戒。欲色",
    "T41n1823_015:0903a05": "界有。並在無色。於無色界。雖不現行。而",
    "T41n1823_015:0903a06": "得成就。聖人生在無色界中。成就色界過",
    "T41n1823_015:0903a07": "去未來無漏律儀。法前後得。得不失故。除中",
    "T41n1823_015:0903a08": "定無想者。謂於色界。中定梵王。及無想天。",
    "T41n1823_015:0903a09": "唯是異生。無無漏戒故。須除也。餘十六天。",
    "T41n1823_015:0903a10": "有聖人故。皆容得有無漏律儀。",
    "T41n1823_015:0903a11": "[0903a11] 從此大文第二。釋經諸業。就中有十一。一",
    "T41n1823_015:0903a12": "明三性業。二明福等三業。三明三受業。四",
    "T41n1823_015:0903a13": "明三時業。五明身心受。六明曲穢濁。七明",
    "T41n1823_015:0903a14": "黑黑等。八明三牟尼等。九明三惡行等。十",
    "T41n1823_015:0903a15": "明十業道。十一明三邪行。",
    "T41n1823_015:0903a16": "[0903a16] 從此第一。明三性業。論云。且經中說。業",
    "T41n1823_015:0903a17": "有三種。善惡無記。其相云何。頌曰。",
    "T41n1823_015:0903a18": " 安不安非業  名善惡無記",
    "T41n1823_015:0903a19": "[0903a19] 釋曰。謂安穩業。說名為善。得可愛果。濟眾",
    "T41n1823_015:0903a20": "苦故 不安穩業。名為非善。招非愛果。損",
    "T41n1823_015:0903a21": "有情故 言非業者。非前二業。立無記",
    "T41n1823_015:0903a22": "名。不可記為善不善故。",
    "T41n1823_015:0903a23": "[0903a23] 從此第二。明福等三業。論云。又經中說。業",
    "T41n1823_015:0903a24": "有三種。福非福等。其相云何。頌曰。",
    "T41n1823_015:0903a25": " 福非福不動  欲善業名福",
    "T41n1823_015:0903a26": " 不善名非福  上界善不動",
    "T41n1823_015:0903a27": " 約自地處所  業果無動故",
    "T41n1823_015:0903a28": "[0903a28] 釋曰。初句標。次下釋。福非福。不動者。標也。",
    "T41n1823_015:0903a29": "欲善業名福者。招可愛果。益有情故 不",
    "T41n1823_015:0903b01": "善名非福者。招非愛果。損有情故 上界",
    "T41n1823_015:0903b02": "善不動者。上二界善。名不動業。問豈不世",
    "T41n1823_015:0903b03": "尊說下三定。皆名有動。答初禪有尋伺動。",
    "T41n1823_015:0903b04": "二禪有喜受動。三禪有樂受動。故立動名。",
    "T41n1823_015:0903b05": "不動經中。據能感得不動異熟。說名不動。",
    "T41n1823_015:0903b06": "問如何有動。定招無動異熟。為答此問。故",
    "T41n1823_015:0903b07": "頌言約自地處所業果無動故。雖下三定有",
    "T41n1823_015:0903b08": "災患動。約處言之。業果不動。如初定業招",
    "T41n1823_015:0903b09": "初禪果。初禪處定。無容轉令二地處受。業",
    "T41n1823_015:0903b10": "果處定立不動名。然欲界中。有天等業。由",
    "T41n1823_015:0903b11": "別緣力。轉人等中受。故非不動。",
    "T41n1823_015:0903b12": "[0903b12] 從此第三。明三受業。論云。又經中說業有",
    "T41n1823_015:0903b13": "三種。順樂受等。其相云何。頌曰。",
    "T41n1823_015:0903b14": " 順樂苦非二  善至三順樂",
    "T41n1823_015:0903b15": " 諸不善順苦  上善順非二",
    "T41n1823_015:0903b16": " 餘說下亦有  由中招異熟",
    "T41n1823_015:0903b17": " 又許此三業  非前後熟故",
    "T41n1823_015:0903b18": " 順受總有五  謂自性相應",
    "T41n1823_015:0903b19": " 及所緣異熟  現前差別故",
    "T41n1823_015:0903b20": "[0903b20] 釋曰。初一頌正明三受。次一頌引證。後一",
    "T41n1823_015:0903b21": "頌明順受。順樂苦非二者。標也。一順樂受",
    "T41n1823_015:0903b22": "業。二順苦受業。三順不苦不樂受業等。即非",
    "T41n1823_015:0903b23": "二也。善至三順樂者。釋順樂受。始從欲界。",
    "T41n1823_015:0903b24": "至第三禪。所有善業。名順樂受。諸不善順",
    "T41n1823_015:0903b25": "苦者。釋順苦受。欲界不善業。名順苦受業。",
    "T41n1823_015:0903b26": "上善順非二者。釋不苦不樂受。第三禪上。",
    "T41n1823_015:0903b27": "從第四禪。乃至有頂。所有善業。名為上善。",
    "T41n1823_015:0903b28": "名順不苦不樂受業。論云。非此諸業唯感",
    "T41n1823_015:0903b29": "受果。應知亦感彼受資糧。受及資糧。此中",
    "T41n1823_015:0903c01": "名受(解云。此相應俱有名資糧也)餘說下亦有由中招異",
    "T41n1823_015:0903c02": "熟者。有餘師說。第三禪下。亦有第三順非二",
    "T41n1823_015:0903c03": "業。中謂中間禪也。由中定業。招中異熟故。",
    "T41n1823_015:0903c04": "明知下地。有不苦不樂受業。謂生中間。唯",
    "T41n1823_015:0903c05": "有捨受。故彼業感順非二果。又許此三業非",
    "T41n1823_015:0903c06": "前後熟故者。引證意明下地有捨異熟。此",
    "T41n1823_015:0903c07": "是發智本論說也。彼云。頗有三業非前非",
    "T41n1823_015:0903c08": "後受異熟耶(解云。同一時受。言非前非後也)彼論答曰。有",
    "T41n1823_015:0903c09": "謂順樂受業色。順苦受業。心心所法。順不苦",
    "T41n1823_015:0903c10": "不樂受業。心不相應行。乃至廣說(解云。順樂色者。於",
    "T41n1823_015:0903c11": "人天中。眼等五根。色香昧觸。順苦心心所者。謂感人天苦受及相應法。順不苦不樂受業。心不相應者。",
    "T41n1823_015:0903c12": "於人天中。命根眾同分。得四相此是第一節文 於廣說中。更有一節文。俱舍略引。但言乃至廣說。第二",
    "T41n1823_015:0903c13": "節文。順樂受業。心不相應行。能感人天命根等四。順苦受業色者。謂感人天中。色香味觸順不苦不樂受",
    "T41n1823_015:0903c14": "業。心心所法。此業能感不苦不樂受。及相應異熟也)。今引彼文。意取第",
    "T41n1823_015:0903c15": "二節文為證以說不苦不樂受。業感不苦",
    "T41n1823_015:0903c16": "不樂受異熟。明知欲界。有捨異熟。以本論",
    "T41n1823_015:0903c17": "說三業俱時受異熟果。由此證知。下地亦",
    "T41n1823_015:0903c18": "有順非二業。非離欲界有此三業俱時熟",
    "T41n1823_015:0903c19": "故。上界無苦故。三業之言唯說欲界 問",
    "T41n1823_015:0903c20": "豈不業是善惡。受果無記。此業與樂。體性",
    "T41n1823_015:0903c21": "既殊。如何說為順樂受等。答業能為因。利",
    "T41n1823_015:0903c22": "益樂受。故約利益。說名順受。或復此業。是",
    "T41n1823_015:0903c23": "樂所受。謂樂是業。異熟果故。果領於因。此",
    "T41n1823_015:0903c24": "即所受順能受也。或復彼樂。是業所受。由",
    "T41n1823_015:0903c25": "此能受樂異熟故。因受於果。此即能受。順",
    "T41n1823_015:0903c26": "所受也。順受總有五者。標也。總說順受。略",
    "T41n1823_015:0903c27": "有五種。謂自性相應者。已下別釋也一自性",
    "T41n1823_015:0903c28": "順受三受為體自性是受故。自性不違。名",
    "T41n1823_015:0904a01": "為順受。二相應順受。以觸為體。謂觸與受",
    "T41n1823_015:0904a02": "相應。名相應順受。如契經說。順樂受觸。乃",
    "T41n1823_015:0904a03": "至廣說。及所緣異熟者。第三所緣順受。色",
    "T41n1823_015:0904a04": "等六境為體。謂所緣境。順能緣受。名所緣",
    "T41n1823_015:0904a05": "順受。四異熟順受。謂感異熟業。順異熟果。",
    "T41n1823_015:0904a06": "故名異熟順受。如契經所說。順現受業。乃",
    "T41n1823_015:0904a07": "至廣說。現前差別故者。第五現前順受。現謂",
    "T41n1823_015:0904a08": "現在。受正現行。即是受體。現前不違。名現",
    "T41n1823_015:0904a09": "前順受。言差別者。上說五受。是差別也。此",
    "T41n1823_015:0904a10": "前所說。順樂受等。於此五中是第四異",
    "T41n1823_015:0904a11": "熟順受。由業能招受異熟故。雖業與受體",
    "T41n1823_015:0904a12": "性有殊。而得名為順樂受等。",
    "T41n1823_015:0904a13": "[0904a13] 從此第四。明三時業。就中一明四業。二明",
    "T41n1823_015:0904a14": "差別。三明中有業。四明定業。五明現法果",
    "T41n1823_015:0904a15": "業。六明業即受果。此下第一。明四種業。論",
    "T41n1823_015:0904a16": "云如是三業。有定不定。其相云何。頌曰。",
    "T41n1823_015:0904a17": " 此有定不定  定三順現等",
    "T41n1823_015:0904a18": " 或說業有五  餘師說四句",
    "T41n1823_015:0904a19": "[0904a19] 釋曰。此有定不定者。標也。此前三業。有定",
    "T41n1823_015:0904a20": "不定。定三順現等者。別釋也 定有三業。一",
    "T41n1823_015:0904a21": "順現法受。謂此生造。即此生受。二順次生法",
    "T41n1823_015:0904a22": "受。謂此生造。第二生受。三順後法受。謂此生",
    "T41n1823_015:0904a23": "造。第三生後。受 依經部說。順現受業。其",
    "T41n1823_015:0904a24": "力最強。必受現生受。若順生受業。其力稍",
    "T41n1823_015:0904a25": "劣。必受生後受。不受現受。順後受業。其力",
    "T41n1823_015:0904a26": "最劣。不受現生。唯受後受。隨初熟位名",
    "T41n1823_015:0904a27": "順現等 并不定業。合成四種。言不定者。",
    "T41n1823_015:0904a28": "不定受故。謂不定受異熟故。或於三世。",
    "T41n1823_015:0904a29": "時不定故。立不定名。或說業有五者。或有",
    "T41n1823_015:0904b01": "欲令不定受業。復有二種。謂於異熟。有",
    "T41n1823_015:0904b02": "定不定。開為二種。一異熟定時不定。謂果必",
    "T41n1823_015:0904b03": "受。於三世時。即不定也。二異熟與時俱不",
    "T41n1823_015:0904b04": "定謂果與時俱不定受也。但有果定時不",
    "T41n1823_015:0904b05": "定業。無有時定果不定者。但於時定。於果",
    "T41n1823_015:0904b06": "必定。以時離異熟無別性故。四業五業。開",
    "T41n1823_015:0904b07": "合為異其理無別 餘師說四句者。謂餘譬",
    "T41n1823_015:0904b08": "喻師說。業分八種。故為四句。彼許時定於",
    "T41n1823_015:0904b09": "果不定。於不定中。時復分三。兼前五業",
    "T41n1823_015:0904b10": "故。成八種 第一句者。於時分定異熟不定。",
    "T41n1823_015:0904b11": "謂順現等三業。三世時定。於果不定。若現世",
    "T41n1823_015:0904b12": "受其果。即受現。若不受永更不受。於時",
    "T41n1823_015:0904b13": "必定。於果不定。順現既然。生後亦爾。此分",
    "T41n1823_015:0904b14": "三種。一謂順現定。果不定。二順生定。果不",
    "T41n1823_015:0904b15": "定。三順後定。果不定 第二句者。有業於異",
    "T41n1823_015:0904b16": "熟定。於時不定。謂不定業。定得異熟。此但",
    "T41n1823_015:0904b17": "為一。謂果定時不定 第三句者。有業於二",
    "T41n1823_015:0904b18": "俱定。謂順現等。定得異熟。此有三種。一謂",
    "T41n1823_015:0904b19": "順現時果俱定。二謂順生時果俱定。三於順",
    "T41n1823_015:0904b20": "後時果俱定 第四句者。有業於二。俱不定。",
    "T41n1823_015:0904b21": "謂時不定業。非定得異熟。此但為一。謂果",
    "T41n1823_015:0904b22": "不定。時不定。論云。彼說諸業。總成八種。謂",
    "T41n1823_015:0904b23": "順現受。有定不定。乃至不定。亦有二種",
    "T41n1823_015:0904b24": "(解云。順現等三定者。第三句是也。順現等三不定者。第一句是也。第四不定中定者。第二句是也。不定中",
    "T41n1823_015:0904b25": "不定者。第四句是也)。",
    "T41n1823_015:0904b26": "[0904b26] 從此第二。明差別。論云。於此所說業差別",
    "T41n1823_015:0904b27": "中。其相云何。頌曰。",
    "T41n1823_015:0904b28": " 四善容俱作  引同分唯三",
    "T41n1823_015:0904b29": " 諸處造四種  地獄善除現",
    "T41n1823_015:0904c01": " 堅於離染地  異生不造生",
    "T41n1823_015:0904c02": " 聖不造生後  并欲有頂退",
    "T41n1823_015:0904c03": "[0904c03] 釋曰。四善者。論主評取。說四業家於理為",
    "T41n1823_015:0904c04": "善。但於時中。說定不定。釋經所說四業相",
    "T41n1823_015:0904c05": "故。容俱作者。今此四業容一時作。謂於一",
    "T41n1823_015:0904c06": "時。自行婬欲。遣使行殺。或盜或誑。業道齊",
    "T41n1823_015:0904c07": "成。或一感現。或一感生。或一感後。或一不",
    "T41n1823_015:0904c08": "定。一時造四 未必皆爾。故說容言 問",
    "T41n1823_015:0904c09": "幾業能。引眾同分耶。答頌言引同分唯三。",
    "T41n1823_015:0904c10": "於四業中。除順現受。現身同分。先業引故。",
    "T41n1823_015:0904c11": "問何界何趣。能造幾業。答頌言諸處造四",
    "T41n1823_015:0904c12": "種者。已下句共答此問也。總而言之。諸界",
    "T41n1823_015:0904c13": "諸趣。或善或惡。隨其所應。容造四種。地",
    "T41n1823_015:0904c14": "獄善除現者。此下約別論也。於地獄中。四",
    "T41n1823_015:0904c15": "種善業。除順現受。無愛果故。惡容造四。",
    "T41n1823_015:0904c16": "堅於離染地異生不造生聖不造生後者。不",
    "T41n1823_015:0904c17": "退性名堅。此通異生及聖也。彼於離染地。",
    "T41n1823_015:0904c18": "若不退異生。不造生業。以不退性離此地",
    "T41n1823_015:0904c19": "染。於第二生必不生故。故無生業。容造",
    "T41n1823_015:0904c20": "餘三。不退聖人。於離染地。不造生後。以不",
    "T41n1823_015:0904c21": "退性必無還生下諸地故。故無生後。容造",
    "T41n1823_015:0904c22": "餘二。并欲有頂退者離欲聖人。及有頂聖。雖",
    "T41n1823_015:0904c23": "有退墮。而亦不造欲界有頂生後二業。同",
    "T41n1823_015:0904c24": "前不退聖故。頌致并言。夫從離欲有頂。退",
    "T41n1823_015:0904c25": "者必是退果。諸退果者。必不命終。還修得",
    "T41n1823_015:0904c26": "果故。於離染地。永更不生。故無生後業",
    "T41n1823_015:0904c27": "也。",
    "T41n1823_015:0904c28": "[0904c28] 從此第三。明中有造業。論云。住中有位。亦",
    "T41n1823_015:0904c29": "造業耶亦有云何。頌曰。",
    "T41n1823_015:0905a01": " 欲中有能造  二十二種業",
    "T41n1823_015:0905a02": " 皆順現受攝  類同分一故",
    "T41n1823_015:0905a03": "[0905a03] 釋曰。於欲界中。住中有位。容有能造二十",
    "T41n1823_015:0905a04": "二業。謂中有位。胎內五位。胎外五位。中有能",
    "T41n1823_015:0905a05": "造此十一位定不定業故。名二十二。皆順",
    "T41n1823_015:0905a06": "現受攝類同分一故者。中有所造。十一種定",
    "T41n1823_015:0905a07": "業。皆順現受攝。以中有身與生有十位。一",
    "T41n1823_015:0905a08": "類同分。無差別故。此一同分。同一業引。故",
    "T41n1823_015:0905a09": "類無別。由類無別故。此定業。皆順現攝。又",
    "T41n1823_015:0905a10": "此中有。由與生有同業引故。故不說有",
    "T41n1823_015:0905a11": "順中有受業。此即是彼順生順後。順不定業",
    "T41n1823_015:0905a12": "所引生故。",
    "T41n1823_015:0905a13": "[0905a13] 從此第四。明定業相。論云。諸定受業。其相",
    "T41n1823_015:0905a14": "云何。頌曰。",
    "T41n1823_015:0905a15": " 由重惑淨心  及是恒所造",
    "T41n1823_015:0905a16": " 於功德田起  害父母業定",
    "T41n1823_015:0905a17": "[0905a17] 釋曰。諸定業相。略由四因。一由重惑及重",
    "T41n1823_015:0905a18": "淨心。謂重煩惱。或重善心。所造業也。二及",
    "T41n1823_015:0905a19": "是恒所造。雖不重心造但恒所造也。三於",
    "T41n1823_015:0905a20": "功德田。起謂佛法僧。或得勝果者。謂預流",
    "T41n1823_015:0905a21": "無學。或得勝定者。謂慈定。滅定 於此田",
    "T41n1823_015:0905a22": "所雖無重惑及重淨心。亦非常行。以田勝",
    "T41n1823_015:0905a23": "故。必定受業。第四於父母所隨輕重心。行",
    "T41n1823_015:0905a24": "損害事。業果必定。此上四因。皆定業攝。",
    "T41n1823_015:0905a25": "[0905a25] 從此第五。明現法果業。頌曰。",
    "T41n1823_015:0905a26": " 由田意殊勝  及定招異熟",
    "T41n1823_015:0905a27": " 得永離地業  定招現法果",
    "T41n1823_015:0905a28": "[0905a28] 釋曰。由田意殊勝者。一由田勝。二由意勝。",
    "T41n1823_015:0905a29": "由田勝者。聞有苾芻。在僧眾中。作女人",
    "T41n1823_015:0905b01": "語。便變為女。由意勝者。聞有黃門。救脫",
    "T41n1823_015:0905b02": "於牛黃門事故。轉為丈夫。此等傳聞。其類",
    "T41n1823_015:0905b03": "非一。得永離地業定招現法果者。此顯報定",
    "T41n1823_015:0905b04": "時不定業謂阿羅漢人。不還隨在何地離",
    "T41n1823_015:0905b05": "此地染。名得永離地業。此永離地業聖未",
    "T41n1823_015:0905b06": "離染時。於此地中造善惡業。及離染位所",
    "T41n1823_015:0905b07": "修善業。此等諸業。於異熟定時不定者。此",
    "T41n1823_015:0905b08": "業必能招現法果。謂於此地。更不受生。故",
    "T41n1823_015:0905b09": "招現果。若於此地。有生後定業。彼必定無",
    "T41n1823_015:0905b10": "永離染義必於生後。受異熟果。若於異熟",
    "T41n1823_015:0905b11": "及時。俱不定者。由永離染故。更不受異熟。",
    "T41n1823_015:0905b12": "[0905b12] 從此第六。明業即受。論云。何田起業。定即",
    "T41n1823_015:0905b13": "受耶。頌曰。",
    "T41n1823_015:0905b14": " 於佛上首僧  及滅定無諍",
    "T41n1823_015:0905b15": " 慈見修道出  損益業即受",
    "T41n1823_015:0905b16": "[0905b16] 釋曰。於佛上首僧者。佛於僧中。最為上首。",
    "T41n1823_015:0905b17": "名上首僧。佛雖非聲聞僧。而是聖僧攝也。",
    "T41n1823_015:0905b18": "及滅定無諍者。此下有五。一從滅定出。謂",
    "T41n1823_015:0905b19": "此定中。得心寂靜。以無心故。極似涅槃",
    "T41n1823_015:0905b20": "故。初出此定。是勝上依身。二從無諍定出。",
    "T41n1823_015:0905b21": "謂此定中。止他煩惱。謂緣無量有情為境",
    "T41n1823_015:0905b22": "故。初出此定。無量勝功德。熏身相續轉慈",
    "T41n1823_015:0905b23": "見修道出者。三從慈定出。謂此定中。緣無",
    "T41n1823_015:0905b24": "量有情為境。增上安樂意樂隨逐故。初出",
    "T41n1823_015:0905b25": "此定無量勝功德。熏身相續轉。四從見道",
    "T41n1823_015:0905b26": "出。謂此見道。永斷見惑故。初出定時。淨身",
    "T41n1823_015:0905b27": "續起。五從修道出。謂此道中。永斷修惑得",
    "T41n1823_015:0905b28": "阿羅漢。故出此道時。淨身相續起。此上五",
    "T41n1823_015:0905b29": "種。取初出定。名功德田。若行損益。其業即",
    "T41n1823_015:0905c01": "受。",
    "T41n1823_015:0905c02": "[0905c02] 從此第五。明二受。就中一明二受。二明心",
    "T41n1823_015:0905c03": "狂等。今即是初明二受。論云。頗有唯招",
    "T41n1823_015:0905c04": "心受異熟。或招身受非心受耶。亦有云何。",
    "T41n1823_015:0905c05": "頌曰。",
    "T41n1823_015:0905c06": " 諸善無尋業  許唯感心受",
    "T41n1823_015:0905c07": " 惡唯感身受  是感受業異",
    "T41n1823_015:0905c08": "[0905c08] 釋曰。諸善無尋業者。謂從中定已上。乃至",
    "T41n1823_015:0905c09": "有頂善。此名無尋業。唯感心受。身受必與",
    "T41n1823_015:0905c10": "尋伺俱生。故無尋業。不感身受。惡唯感身",
    "T41n1823_015:0905c11": "受者。惡唯招苦。苦在五識。故招身受。心俱",
    "T41n1823_015:0905c12": "苦受。決定名憂。憂非異熟。故惡不感心受",
    "T41n1823_015:0905c13": "異熟。",
    "T41n1823_015:0905c14": "[0905c14] 從此第二。明心狂等。論云。有情心狂。何識",
    "T41n1823_015:0905c15": "因處。頌曰。",
    "T41n1823_015:0905c16": " 心狂唯意識  由業異熟生",
    "T41n1823_015:0905c17": " 及怖害違憂  除北洲在欲",
    "T41n1823_015:0905c18": "[0905c18] 釋曰。心狂唯意識者。以五識身無分別故。",
    "T41n1823_015:0905c19": "必無心狂。是故心狂。唯在意識。由業異熟",
    "T41n1823_015:0905c20": "生者。已下明狂總有五因。一由業異熟。謂",
    "T41n1823_015:0905c21": "由彼用藥物&#x546A;術。令他心狂。或令他飲藥",
    "T41n1823_015:0905c22": "毒藥酒。或現威嚴。怖禽獸等。或放火燒山。",
    "T41n1823_015:0905c23": "或造坑阱。陷損眾生。或餘事業令他失念。",
    "T41n1823_015:0905c24": "由此當來感別異熟。能令心狂。及怖害違",
    "T41n1823_015:0905c25": "憂者。第二由怖。非人驚怖遂致心狂。第三",
    "T41n1823_015:0905c26": "由害。謂惱非人。非人瞋故。傷害支節。能令",
    "T41n1823_015:0905c27": "心狂。第四由違。大種乖違。能令心狂。第五",
    "T41n1823_015:0905c28": "由憂。謂喪親愛。愁憂發狂。如婆私吒等。除",
    "T41n1823_015:0905c29": "北洲在欲者。明處也。欲界五趣。皆容有狂。",
    "T41n1823_015:0906a01": "地獄恒狂。餘趣容有。欲界聖中。佛無有狂。",
    "T41n1823_015:0906a02": "自餘諸聖。大種乖違。容有心狂 無異熟",
    "T41n1823_015:0906a03": "生。由得聖故。亦無驚怖。超五畏故(不活畏。",
    "T41n1823_015:0906a04": "惡名畏。大眾畏。死畏。惡趣畏也)。亦無傷害。非人敬故。亦無愁",
    "T41n1823_015:0906a05": "憂。證法性故。",
    "T41n1823_015:0906a06": "[0906a06] 從此第六。明曲穢濁。論云。又經中說業有",
    "T41n1823_015:0906a07": "三種。謂曲穢濁。其相云何。頌曰。",
    "T41n1823_015:0906a08": " 說曲穢濁業  依諂瞋貪生",
    "T41n1823_015:0906a09": "[0906a09] 釋曰。說者經說也。依諂生三業名曲。依瞋",
    "T41n1823_015:0906a10": "生三業名穢。依貪生三業名濁也。"
}