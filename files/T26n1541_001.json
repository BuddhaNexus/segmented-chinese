{
    "T26n1541_001:0627a03": "眾事分阿毘曇論卷第一",
    "T26n1541_001:0627a05": "尊者世友造",
    "T26n1541_001:0627a06": "宋天竺三藏求那跋陀羅",
    "T26n1541_001:0627a07": "共菩提耶舍譯",
    "T26n1541_001:0627a08": "五法品第一五法",
    "T26n1541_001:0627a09": "問：云何五？答：謂色、心、心法、心不相應行、無為。",
    "T26n1541_001:0627a10": "云何色？謂四大及四大造色。云何四大？謂地",
    "T26n1541_001:0627a11": "界、水火風界。云何造色？謂眼根、耳鼻舌身根、",
    "T26n1541_001:0627a12": "色聲香味觸入少分及無作色。是名色法。云",
    "T26n1541_001:0627a13": "何心？謂意及六識。云何六？謂眼識、耳鼻舌身",
    "T26n1541_001:0627a14": "意識。是名心法。云何心法？謂若法心相應，謂",
    "T26n1541_001:0627a15": "受、想、思、觸、憶、欲、解脫、念、定、慧、信、精進、覺、觀、放逸、",
    "T26n1541_001:0627a16": "不放逸、善根、不善根、無記根，一切結、縛、使、煩惱",
    "T26n1541_001:0627a17": "上煩惱、纏，若智、若見、若無間等，此及餘心相",
    "T26n1541_001:0627a18": "應共起者，是名心法法。云何心不相應行？謂",
    "T26n1541_001:0627a19": "若法不與心相應，謂諸得無想定、滅盡定、無",
    "T26n1541_001:0627a20": "想天、命根、種類、處得、事得、入得、生、老、住、無常、名",
    "T26n1541_001:0627a21": "身、句身、味身，此及餘不與心相應共起者，是",
    "T26n1541_001:0627a22": "名心不相應行法。",
    "T26n1541_001:0627a23": "云何無為？謂三無為：虛空、數滅、非數滅。是",
    "T26n1541_001:0627a24": "名無為法。",
    "T26n1541_001:0627a25": "云何地界？謂堅。云何水界？謂濕潤。云何火",
    "T26n1541_001:0627a26": "界？謂溫暖。云何風界？謂飄動。",
    "T26n1541_001:0627a27": "云何眼根？謂眼識所依淨色。云何耳根？謂耳",
    "T26n1541_001:0627a28": "識所依淨色。云何鼻根？謂鼻識所依淨色。云",
    "T26n1541_001:0627a29": "何舌根？謂舌識所依淨色。云何身根？謂身識",
    "T26n1541_001:0627b01": "所依淨色。",
    "T26n1541_001:0627b02": "云何色？謂色若好、若醜、若中間，彼二識識，",
    "T26n1541_001:0627b03": "先眼識、後意識，是名為色。云何聲？聲有二",
    "T26n1541_001:0627b04": "種，謂因受四大起、因不受四大起。彼二識識，",
    "T26n1541_001:0627b05": "先耳識、後意識，是名為聲。云何香？謂香若",
    "T26n1541_001:0627b06": "好、若惡、若中間，彼二識識，先鼻識、後意識，",
    "T26n1541_001:0627b07": "是名為香。云何味？謂味若可喜、若不可喜、若",
    "T26n1541_001:0627b08": "中間，彼二識識，先舌識、後意識，是名為味。",
    "T26n1541_001:0627b09": "云何觸入少分？謂澁、滑、輕、重、冷、飢、渴，彼二識",
    "T26n1541_001:0627b10": "識，先身識、後意識，是名觸入少分。",
    "T26n1541_001:0627b11": "云何無作色？謂法入所攝色，彼一識識，謂意",
    "T26n1541_001:0627b12": "識，是名無作色。",
    "T26n1541_001:0627b13": "云何眼識？謂依眼根行於色。云何耳識？謂依",
    "T26n1541_001:0627b14": "耳根行於聲。云何鼻識？謂依鼻根行於香。云",
    "T26n1541_001:0627b15": "何舌識？謂依舌根行於味。云何身識？謂依身",
    "T26n1541_001:0627b16": "根行於觸。云何意識？謂依意根行於法。",
    "T26n1541_001:0627b17": "云何受？有三受，謂苦受、樂受、不苦不樂受。云",
    "T26n1541_001:0627b18": "何想？有三想，謂少想、多想、無量想。云何思？",
    "T26n1541_001:0627b19": "心所造作，三種業生，謂善、不善、無記。云何",
    "T26n1541_001:0627b20": "觸？謂三事和合生三種觸，謂苦觸、樂觸、不苦",
    "T26n1541_001:0627b21": "不樂觸。云何憶？謂心發悟，有三種：學、無學、非",
    "T26n1541_001:0627b22": "學非無學。云何欲？謂心欲作。云何解脫？謂心",
    "T26n1541_001:0627b23": "解、已解、當解。云何念？謂心不忘。云何定？謂一",
    "T26n1541_001:0627b24": "心。云何慧？謂於法決斷。云何信？謂心淨。云",
    "T26n1541_001:0627b25": "何精進？謂心堪能勇猛。云何覺？謂心麁。云何",
    "T26n1541_001:0627b26": "觀？謂心細。云何放逸？謂不修善法。云何不放",
    "T26n1541_001:0627b27": "逸？謂修善法。云何善根？有三善根，謂無貪、無",
    "T26n1541_001:0627b28": "恚、無癡。云何不善根？有三不善根，謂貪、恚、癡。",
    "T26n1541_001:0627b29": "云何無記根？有四無記根，謂無記愛、無記見、",
    "T26n1541_001:0627c01": "無記慢、無記無明。云何結？有九結，謂愛結、",
    "T26n1541_001:0627c02": "恚結、慢結、無明結、見結、他取結、疑結、嫉結、",
    "T26n1541_001:0627c03": "慳結。云何愛結？謂三界貪。云何恚結？謂於眾",
    "T26n1541_001:0627c04": "生相違。云何慢結？有七慢，謂慢、增慢、慢慢、",
    "T26n1541_001:0627c05": "我慢、增上慢、不如慢、邪慢。云何慢？於卑謂",
    "T26n1541_001:0627c06": "勝、於勝謂相似，於彼起輕心、自舉自高，是名",
    "T26n1541_001:0627c07": "慢。云何增慢？於等謂勝、於勝謂等，於彼起輕",
    "T26n1541_001:0627c08": "心、自舉自高，是名增慢。云何慢慢？於勝謂",
    "T26n1541_001:0627c09": "勝，於彼起輕心、自舉自高，是名慢慢。云何我",
    "T26n1541_001:0627c10": "慢？於五受陰計我、我所有，於彼起輕心、自舉",
    "T26n1541_001:0627c11": "自高，是名我慢。云何增上慢？未得勝法謂得、",
    "T26n1541_001:0627c12": "未到謂到、未觸謂觸、未證謂證，於彼起輕心、",
    "T26n1541_001:0627c13": "自舉自高，是名增上慢。云何不如慢？於彼極",
    "T26n1541_001:0627c14": "勝謂小不如，於彼起輕心、自舉自高，是名",
    "T26n1541_001:0627c15": "不如慢。云何邪慢？非德謂德，於彼起輕心、自",
    "T26n1541_001:0627c16": "舉自高，是名邪慢。如是七慢，名慢結。云何無",
    "T26n1541_001:0627c17": "明結？謂三界無知。云何見結？有三見，謂身",
    "T26n1541_001:0627c18": "見、邊見、邪見。云何身見？謂五受陰，見我、我",
    "T26n1541_001:0627c19": "所有，於彼起欲、起忍、起見，是名身見。云何邊",
    "T26n1541_001:0627c20": "見？謂五受陰，或見常、或見斷、於彼起欲、起忍、",
    "T26n1541_001:0627c21": "起見，是名邊見。云何邪見？謂謗因果，於彼起",
    "T26n1541_001:0627c22": "欲、起忍、起見，是名邪見。如是三見，名見結。云",
    "T26n1541_001:0627c23": "何他取結？有二見，謂見取、戒取。云何見取？謂",
    "T26n1541_001:0627c24": "五受陰第一勝妙，於彼起欲、起忍、起見，是名",
    "T26n1541_001:0627c25": "見取。云何戒取？謂五受陰清淨解脫出要，於",
    "T26n1541_001:0627c26": "彼起欲、起忍、起見，是名戒取。如是二見，名他",
    "T26n1541_001:0627c27": "取結。云何疑結？謂惑諦不了。云何嫉結？謂",
    "T26n1541_001:0627c28": "心瞋增廣。云何慳結？謂心堅著。是名九結。",
    "T26n1541_001:0627c29": "云何縛？謂結即是縛。復有三縛，謂貪欲縛、瞋",
    "T26n1541_001:0628a01": "恚縛、愚癡縛。",
    "T26n1541_001:0628a02": "云何使？有七使，謂貪欲使、瞋恚使、有愛使、",
    "T26n1541_001:0628a03": "慢使、無明使、見使、疑使。云何貪欲使？有五種，",
    "T26n1541_001:0628a04": "謂欲界繫見苦所斷貪，欲界繫見集滅道、修",
    "T26n1541_001:0628a05": "道所斷貪，如是五種，名貪欲使。云何瞋恚使？",
    "T26n1541_001:0628a06": "有五種，謂欲界繫見苦所斷瞋，欲界繫見集",
    "T26n1541_001:0628a07": "滅道、修道所斷瞋，如是五種，名瞋恚使。云何",
    "T26n1541_001:0628a08": "有愛使？有十種，謂色界繫五種、無色界繫五",
    "T26n1541_001:0628a09": "種。云何色界繫五種？謂色界繫見苦所斷愛，",
    "T26n1541_001:0628a10": "色界繫見集滅道、修道所斷愛。如色界繫五",
    "T26n1541_001:0628a11": "種，無色界繫亦如是。如是十種，名有愛使。云",
    "T26n1541_001:0628a12": "何慢使？有十五種，謂欲界繫五種、色界繫五",
    "T26n1541_001:0628a13": "種、無色界繫五種。云何欲界繫五種？謂欲界",
    "T26n1541_001:0628a14": "繫見苦所斷慢，欲界繫見集滅道、修道所斷",
    "T26n1541_001:0628a15": "慢。如欲界繫五種，色、無色界繫亦如是。如是",
    "T26n1541_001:0628a16": "十五種，名慢使。云何無明使？有十五種，謂欲",
    "T26n1541_001:0628a17": "界繫五種、色界繫五種、無色界繫五種。云何",
    "T26n1541_001:0628a18": "欲界繫五種？謂欲界繫見苦所斷無明，欲界",
    "T26n1541_001:0628a19": "繫見集滅道、修道所斷無明。如欲界繫五種，",
    "T26n1541_001:0628a20": "色、無色界繫亦如是。如是十五種，名無明使。",
    "T26n1541_001:0628a21": "云何見使？有三十六種，謂欲界繫十二種、色",
    "T26n1541_001:0628a22": "界繫十二種、無色界繫十二種。云何欲界繫",
    "T26n1541_001:0628a23": "十二種？謂欲界繫見苦所斷身見、邊見、邪見、見",
    "T26n1541_001:0628a24": "取、戒取，欲界繫見集所斷邪見、見取，欲界繫",
    "T26n1541_001:0628a25": "見滅所斷邪見、見取，欲界繫見道所斷邪見、",
    "T26n1541_001:0628a26": "見取、戒取。如欲界繫十二種，色、無色界繫亦",
    "T26n1541_001:0628a27": "如是。如是三十六種，名見使。云何疑使？有十",
    "T26n1541_001:0628a28": "二種，謂欲界繫四種、色界繫四種、無色界繫",
    "T26n1541_001:0628a29": "四種。云何欲界繫四種？謂欲界繫見苦所斷",
    "T26n1541_001:0628b01": "疑，欲界繫見集滅道所斷疑。如欲界繫四種，",
    "T26n1541_001:0628b02": "色、無色界繫亦如是。如是十二種，名疑使。",
    "T26n1541_001:0628b03": "云何煩惱上煩惱？所謂煩惱即是上煩惱。復",
    "T26n1541_001:0628b04": "有上煩惱非煩惱，謂除煩惱，若餘染污行陰。",
    "T26n1541_001:0628b05": "云何纏？有八纏，謂睡、眠、掉、悔、慳、嫉、無慚、無愧",
    "T26n1541_001:0628b06": "(於十纏中無忿覆也)。",
    "T26n1541_001:0628b07": "云何智？有十智，謂法智、比智、知他心智、等智、",
    "T26n1541_001:0628b08": "苦智、集智、滅智、道智、盡智、無生智。",
    "T26n1541_001:0628b09": "云何法智？謂知欲界繫行苦無漏智、知欲界",
    "T26n1541_001:0628b10": "繫行因無漏智、知欲界繫行滅無漏智、知斷",
    "T26n1541_001:0628b11": "欲界繫行道無漏智。復次法智亦緣法智地",
    "T26n1541_001:0628b12": "無漏智。是名法智。",
    "T26n1541_001:0628b13": "云何比智？謂知色無色界繫行苦無漏智、知",
    "T26n1541_001:0628b14": "色無色界繫行因無漏智、知色無色界繫行",
    "T26n1541_001:0628b15": "滅無漏智、知斷色無色界繫行道無漏智。復",
    "T26n1541_001:0628b16": "次比智亦緣比智地無漏智。是名比智。",
    "T26n1541_001:0628b17": "云何知他心智？謂若智修果修得不失，知欲",
    "T26n1541_001:0628b18": "界色界他眾生現在心心法，亦知無漏心心",
    "T26n1541_001:0628b19": "法，是名知他心智。",
    "T26n1541_001:0628b20": "云何等智？謂有漏慧，是名等智。",
    "T26n1541_001:0628b21": "云何苦智？謂無漏智，思惟五受陰無常、苦、空、",
    "T26n1541_001:0628b22": "非我，是名苦智。",
    "T26n1541_001:0628b23": "云何集智？謂無漏智，思惟有漏因因、集、有、緣，",
    "T26n1541_001:0628b24": "是名集智。",
    "T26n1541_001:0628b25": "云何滅智？謂無漏智，思惟滅滅、止、妙、離，是名",
    "T26n1541_001:0628b26": "滅智。",
    "T26n1541_001:0628b27": "云何道智？謂無漏智，思惟道道、如、跡、乘，是",
    "T26n1541_001:0628b28": "名道智。",
    "T26n1541_001:0628b29": "云何盡智？謂我已知苦、我已斷集、我已證滅、",
    "T26n1541_001:0628c01": "我已修道，於彼起智、見、明、覺、慧無間等，是名",
    "T26n1541_001:0628c02": "盡智。",
    "T26n1541_001:0628c03": "云何無生智？謂我已知苦，不復當知；我已斷",
    "T26n1541_001:0628c04": "集，不復當斷；我已證滅，不復當證；我已修",
    "T26n1541_001:0628c05": "道，不復當修，於彼起智、見、明、覺、慧無間等，是",
    "T26n1541_001:0628c06": "名無生智。",
    "T26n1541_001:0628c07": "復次我欲漏已盡，是名盡智；不復當生，是名",
    "T26n1541_001:0628c08": "無生智。我有漏、無明漏已盡，是名盡智；不復",
    "T26n1541_001:0628c09": "當生，是名無生智。",
    "T26n1541_001:0628c10": "云何見？謂智即是見。或有見非智，所謂八無",
    "T26n1541_001:0628c11": "間忍，謂苦法忍、苦比忍、集法忍、集比忍、滅",
    "T26n1541_001:0628c12": "法忍、滅比忍、道法忍、道比忍。是名見。若智",
    "T26n1541_001:0628c13": "若見，即是無間等。云何得？謂得法。云何無想",
    "T26n1541_001:0628c14": "定？謂遍淨天離欲、上地未離欲，作出要想思",
    "T26n1541_001:0628c15": "惟先方便，心及心法滅，是名無想定。云何",
    "T26n1541_001:0628c16": "滅盡定？謂無所有處離欲、上地未離欲，作",
    "T26n1541_001:0628c17": "止息想先方便，心及心法滅，是名滅盡定。云",
    "T26n1541_001:0628c18": "何無想天？謂眾生生無想天，心及心法滅，是",
    "T26n1541_001:0628c19": "名無想天。云何命根？謂三界壽。云何種類？謂",
    "T26n1541_001:0628c20": "眾生種類。云何處得？謂得方處。云何事得？",
    "T26n1541_001:0628c21": "謂得陰。云何入得？謂得內外入。云何生？謂轉",
    "T26n1541_001:0628c22": "陰。云何老？謂陰熟。云何住？謂行起未壞。云",
    "T26n1541_001:0628c23": "何無常？謂行起壞。云何名身？謂增語。云何",
    "T26n1541_001:0628c24": "句身？謂字滿。云何味身？謂字身說味身。云何",
    "T26n1541_001:0628c25": "虛空？謂虛空無滿，容受諸色，來去無礙。云",
    "T26n1541_001:0628c26": "何數滅？謂數滅滅是解脫。云何非數滅？謂",
    "T26n1541_001:0628c27": "非數滅滅非解脫。",
    "T26n1541_001:0628c28": "眾事分阿毘曇論分別智品第二",
    "T26n1541_001:0628c29": "十智，云何十？謂法智、比智、知他心智、等智、苦",
    "T26n1541_001:0629a01": "智、集智、滅智、道智、盡智、無生智。",
    "T26n1541_001:0629a02": "云何法智緣？謂法智欲界繫行緣及無漏緣。",
    "T26n1541_001:0629a03": "云何比智緣？謂比智色無色界繫行緣及無",
    "T26n1541_001:0629a04": "漏緣。云何知他心智緣？謂知他心智欲界色",
    "T26n1541_001:0629a05": "界繫現在他心心法緣及無漏緣。云何等智",
    "T26n1541_001:0629a06": "緣？謂等智一切法緣。云何苦智緣？謂苦智五",
    "T26n1541_001:0629a07": "受陰緣。云何集智緣？謂集智有漏因緣。云何",
    "T26n1541_001:0629a08": "滅智緣？謂滅智數滅緣。云何道智緣？謂道智",
    "T26n1541_001:0629a09": "學法無學法緣。云何盡智緣？謂盡智一切有",
    "T26n1541_001:0629a10": "為法緣及數滅緣。云何無生智緣？謂無生智",
    "T26n1541_001:0629a11": "一切有為法緣及數滅緣。",
    "T26n1541_001:0629a12": "問：以何等故，法智欲界繫行緣及無漏緣？答：",
    "T26n1541_001:0629a13": "謂法智知欲界繫行苦、知欲界繫行因、知欲",
    "T26n1541_001:0629a14": "界繫行滅、知斷欲界繫行道，是故說法智欲",
    "T26n1541_001:0629a15": "界繫行緣及無漏緣。",
    "T26n1541_001:0629a16": "以何等故，比智色無色界繫行緣及無漏緣？",
    "T26n1541_001:0629a17": "謂比智知色無色界繫行苦、知色無色界繫",
    "T26n1541_001:0629a18": "行因、知色無色界繫行滅、知斷色無色界繫",
    "T26n1541_001:0629a19": "行道，是故比智色無色界繫行緣及無漏緣。",
    "T26n1541_001:0629a20": "以何等故，知他心智欲界色界繫現在他心",
    "T26n1541_001:0629a21": "心法",
    "T26n1541_001:0629a22": "及無漏緣？謂知他心智知欲界色界現在他",
    "T26n1541_001:0629a23": "心心法及無漏緣，是故知他心智欲界色界",
    "T26n1541_001:0629a24": "繫現在他心心法及無漏緣。",
    "T26n1541_001:0629a25": "以何等故，等智一切法緣？謂等智知一切法",
    "T26n1541_001:0629a26": "巧便、不巧便、非巧便非不巧便，是故等智一",
    "T26n1541_001:0629a27": "切法緣。",
    "T26n1541_001:0629a28": "以何等故，苦智五受陰緣？謂苦智知五受陰",
    "T26n1541_001:0629a29": "無常、苦、空、非我，是故苦智五受陰緣。",
    "T26n1541_001:0629b01": "以何等故，集智有漏因緣？謂集智知有漏因",
    "T26n1541_001:0629b02": "因、集、有、緣，是故集智有漏因緣。",
    "T26n1541_001:0629b03": "以何等故，滅智數滅緣？謂滅智知數滅滅、止、",
    "T26n1541_001:0629b04": "妙、離，是故滅智數滅緣。",
    "T26n1541_001:0629b05": "以何等故，道智學無學法緣？謂道智知道道、",
    "T26n1541_001:0629b06": "如、跡、乘，是故道智學無學法緣。以何等故，盡",
    "T26n1541_001:0629b07": "智一切有為法及數滅緣？謂盡智知我已知",
    "T26n1541_001:0629b08": "苦、已斷集、已證滅、已修道，是故盡智一切有",
    "T26n1541_001:0629b09": "為法及數滅緣。",
    "T26n1541_001:0629b10": "以何等故，無生智一切有為法及數滅緣？謂",
    "T26n1541_001:0629b11": "無生智知我已知苦不復當知、已斷集不復",
    "T26n1541_001:0629b12": "當斷、已證滅不復當證、已修道不復當修，是",
    "T26n1541_001:0629b13": "故無生智一切有為法及數滅緣。",
    "T26n1541_001:0629b14": "問：法智是幾智、幾智少分？答法智即法智，",
    "T26n1541_001:0629b15": "七智少分，謂知他心智、苦智、集智、滅智、道",
    "T26n1541_001:0629b16": "智、盡智、無生智。",
    "T26n1541_001:0629b17": "問：比智是幾智、幾智少分？答：比智即比智，",
    "T26n1541_001:0629b18": "七智少分，謂知他心智、苦智、集智、滅智、道",
    "T26n1541_001:0629b19": "智、盡智、無生智。",
    "T26n1541_001:0629b20": "問：知他心智是幾智、幾智少分？答：知他心智",
    "T26n1541_001:0629b21": "即知他心智，四智少分，謂法智、比智、等智、",
    "T26n1541_001:0629b22": "道智。",
    "T26n1541_001:0629b23": "問：等智是幾智、幾智少分？答：等智即等智，",
    "T26n1541_001:0629b24": "一智少分，謂知他心智。",
    "T26n1541_001:0629b25": "問：苦智是幾智、幾智少分？答：苦智即苦智，四",
    "T26n1541_001:0629b26": "智少分，謂法智、比智、盡智、無生智。如苦智，",
    "T26n1541_001:0629b27": "集智、滅智亦如是。",
    "T26n1541_001:0629b28": "問：道智是幾智、幾智少分？答：道智即道智，",
    "T26n1541_001:0629b29": "五智少分，謂法智、比智、知他心智、盡智、無",
    "T26n1541_001:0629c01": "生智。問：盡智是幾智、幾智少分？答：盡智即",
    "T26n1541_001:0629c02": "盡智，六智少分，謂法智、比智、苦集滅道智。",
    "T26n1541_001:0629c03": "如盡智，無生智亦如是。",
    "T26n1541_001:0629c04": "云何法智即法智？謂法智知欲界繫行苦、知",
    "T26n1541_001:0629c05": "欲界繫行因、知欲界繫行滅、知斷欲界繫行",
    "T26n1541_001:0629c06": "道，是故法智即法智。云何法智知他心智？謂",
    "T26n1541_001:0629c07": "法智知他斷欲界繫行道無漏心心法，是故",
    "T26n1541_001:0629c08": "法智知他心智。",
    "T26n1541_001:0629c09": "云何法智苦智？謂法智知欲界繫五受陰無",
    "T26n1541_001:0629c10": "常、苦、空、非我，是故法智苦智。云何法智集智？",
    "T26n1541_001:0629c11": "謂法智知欲界繫行因因、集、有、緣，是故法智",
    "T26n1541_001:0629c12": "集智。",
    "T26n1541_001:0629c13": "云何法智滅智？謂法智知欲界繫行滅滅、止、",
    "T26n1541_001:0629c14": "妙、離，是故法智滅智。",
    "T26n1541_001:0629c15": "云何法智道智？謂法智知斷欲界繫行道道、",
    "T26n1541_001:0629c16": "如、跡、乘，是故法智道智。",
    "T26n1541_001:0629c17": "云何法智盡智？謂法智知我已知欲界繫行",
    "T26n1541_001:0629c18": "苦、知我已斷欲界繫行集、知我已證欲界繫",
    "T26n1541_001:0629c19": "行滅、知我已修斷欲界繫行道，是故法智盡",
    "T26n1541_001:0629c20": "智。",
    "T26n1541_001:0629c21": "云何法智無生智？謂法智知我已知欲界繫",
    "T26n1541_001:0629c22": "行苦不復當知、知我已斷欲界繫行集不復",
    "T26n1541_001:0629c23": "當斷、知我已證欲界繫行滅不復當證、知我",
    "T26n1541_001:0629c24": "已修斷欲界繫行道不復當修，是故法智無",
    "T26n1541_001:0629c25": "生智。云何比智即比智？謂比智知色無色界",
    "T26n1541_001:0629c26": "繫行苦、知色無色界繫行因、知色無色界繫",
    "T26n1541_001:0629c27": "行滅、知斷色無色界繫行道，是故比智即",
    "T26n1541_001:0629c28": "比智。",
    "T26n1541_001:0629c29": "云何比智知他心智？謂比智知他斷色無",
    "T26n1541_001:0630a01": "色界繫行道無漏心心法，是故比智知他心",
    "T26n1541_001:0630a02": "智。",
    "T26n1541_001:0630a03": "云何比智苦智？謂比智知色無色界繫五受",
    "T26n1541_001:0630a04": "陰無常、苦、空、非我，是故比智苦智。",
    "T26n1541_001:0630a05": "云何比智集智？謂比智知色無色界繫行因",
    "T26n1541_001:0630a06": "因、集、有、緣，是故比智集智。",
    "T26n1541_001:0630a07": "云何比智滅智？謂比智知色無色界繫行滅",
    "T26n1541_001:0630a08": "滅、止、妙、離，是故比智滅智。",
    "T26n1541_001:0630a09": "云何比智道智？謂比智知斷色無色界繫行",
    "T26n1541_001:0630a10": "道道、如、跡、乘，是故比智道智。云何比智盡智？",
    "T26n1541_001:0630a11": "謂比智知我已知色無色界繫行苦、知我已",
    "T26n1541_001:0630a12": "斷色無色界繫行集、知我已證色無色界繫",
    "T26n1541_001:0630a13": "行滅、知我已修斷色無色界繫行道，是故比",
    "T26n1541_001:0630a14": "智盡智。",
    "T26n1541_001:0630a15": "云何比智無生智？謂比智知我已知色無色",
    "T26n1541_001:0630a16": "界繫行苦不復當知、知我已斷色無色界繫",
    "T26n1541_001:0630a17": "行集不復當斷、知我已證色無色界繫行滅",
    "T26n1541_001:0630a18": "不復當證、知我已修斷色無色界繫行道不",
    "T26n1541_001:0630a19": "復當修，是故比智無生智。",
    "T26n1541_001:0630a20": "云何知他心智即知他心智？謂知他心智知",
    "T26n1541_001:0630a21": "他欲界色界繫現在心心法及無漏心心法，",
    "T26n1541_001:0630a22": "是故知他心智即知他心智。",
    "T26n1541_001:0630a23": "云何知他心智法智？謂知他心智知他斷欲",
    "T26n1541_001:0630a24": "界繫行道無漏心心法，是故知他心智法智。",
    "T26n1541_001:0630a25": "云何知他心智比智？謂知他心智知他斷色",
    "T26n1541_001:0630a26": "無色界繫行道無漏心心法，是故知他心智",
    "T26n1541_001:0630a27": "比智。",
    "T26n1541_001:0630a28": "云何知他心智等智？謂知他心智知他有漏",
    "T26n1541_001:0630a29": "心心法，是故知他心智等智。云何知他心智",
    "T26n1541_001:0630b01": "道智？謂知他心智知他無漏心心法，是故知",
    "T26n1541_001:0630b02": "他心智道智。云何等智即等智，謂等智知一",
    "T26n1541_001:0630b03": "切法巧便、不巧便、非巧便非不巧便，是故等",
    "T26n1541_001:0630b04": "智即等智。",
    "T26n1541_001:0630b05": "云何等智知他心智？謂等智知他有漏心心",
    "T26n1541_001:0630b06": "法，是故等智知他心智。",
    "T26n1541_001:0630b07": "云何苦智即苦智？謂苦智知五受陰無常、苦、",
    "T26n1541_001:0630b08": "空、非我，是故苦智即苦智。",
    "T26n1541_001:0630b09": "云何苦智法智？謂苦智知欲界繫五受陰無",
    "T26n1541_001:0630b10": "常、苦、空、非我，是故苦智法智。云何苦智比智？",
    "T26n1541_001:0630b11": "謂苦智知色無色界繫五受陰無常、苦、空、非",
    "T26n1541_001:0630b12": "我，是故苦智比智。",
    "T26n1541_001:0630b13": "云何苦智盡智？謂苦智知我已知苦，是故苦",
    "T26n1541_001:0630b14": "智盡智。",
    "T26n1541_001:0630b15": "云何苦智無生智？謂苦智知我已知苦不復",
    "T26n1541_001:0630b16": "當知，是故苦智無生智。",
    "T26n1541_001:0630b17": "云何集智即集智？謂集智知有漏因因、集、有、",
    "T26n1541_001:0630b18": "緣，是故集智即集智。",
    "T26n1541_001:0630b19": "云何集智法智？謂集智知欲界繫行因因、集、",
    "T26n1541_001:0630b20": "有、緣，是故集智法智。",
    "T26n1541_001:0630b21": "云何集智比智？謂集智知色無色界繫行因",
    "T26n1541_001:0630b22": "因、集、有、緣，是故集智比智。",
    "T26n1541_001:0630b23": "云何集智盡智？謂集智知我已斷集，是故集",
    "T26n1541_001:0630b24": "智盡智。",
    "T26n1541_001:0630b25": "云何集智無生智？謂集智知我已斷集不復",
    "T26n1541_001:0630b26": "當斷，是故集智無生智。",
    "T26n1541_001:0630b27": "云何滅智即滅智？謂滅智知滅滅、止、妙、離，是",
    "T26n1541_001:0630b28": "故滅智即滅智。",
    "T26n1541_001:0630b29": "云何滅智法智？謂滅智知欲界繫行滅滅、止、",
    "T26n1541_001:0630c01": "妙、離，是故滅智法智。",
    "T26n1541_001:0630c02": "云何滅智比智？謂滅智知色無色界繫行滅",
    "T26n1541_001:0630c03": "滅、止、妙、離，是故滅智比智。",
    "T26n1541_001:0630c04": "云何滅智盡智？謂滅智知我已證滅，是故滅",
    "T26n1541_001:0630c05": "智盡智。",
    "T26n1541_001:0630c06": "云何滅智無生智？謂滅智知我已證滅不復",
    "T26n1541_001:0630c07": "當證，是故滅智無生智。",
    "T26n1541_001:0630c08": "云何道智即道智？謂道智知道道、如、跡、乘，",
    "T26n1541_001:0630c09": "是故道智即道智。",
    "T26n1541_001:0630c10": "云何道智法智？謂道智知斷欲界繫行道道、",
    "T26n1541_001:0630c11": "如、跡、乘，是故道智法智。",
    "T26n1541_001:0630c12": "云何道智比智？謂道智知斷色無色界繫行",
    "T26n1541_001:0630c13": "道道、如、跡、乘，是故道智比智。云何道智知他",
    "T26n1541_001:0630c14": "心智？謂道智知他無漏心心法，是故道智知",
    "T26n1541_001:0630c15": "他心智。",
    "T26n1541_001:0630c16": "云何道智盡智？謂道智知我已修道，是故道",
    "T26n1541_001:0630c17": "智盡智。",
    "T26n1541_001:0630c18": "云何道智無生智？謂道智知我已修道不復",
    "T26n1541_001:0630c19": "當修，是故道智無生智。",
    "T26n1541_001:0630c20": "云何盡智即盡智？謂盡智知我已知苦、我已",
    "T26n1541_001:0630c21": "斷集、我已證滅、我已修道，是故盡智即盡智。",
    "T26n1541_001:0630c22": "云何盡智法智？謂盡智知我已知欲界繫行",
    "T26n1541_001:0630c23": "苦、我已斷欲界繫行集、我已證欲界繫行滅、",
    "T26n1541_001:0630c24": "我已修斷欲界繫行道，是故盡智法智。",
    "T26n1541_001:0630c25": "云何盡智比智？謂盡智知我已知色無色界",
    "T26n1541_001:0630c26": "繫行苦、我已斷色無色界繫行集、我已證色",
    "T26n1541_001:0630c27": "無色界繫行滅、我已修斷色無色界繫行道，",
    "T26n1541_001:0630c28": "是故盡智比智。",
    "T26n1541_001:0630c29": "云何盡智苦智？謂盡智知我已知苦，是故盡",
    "T26n1541_001:0631a01": "智苦智。",
    "T26n1541_001:0631a02": "云何盡智集智？謂盡智知我已斷集，是故盡",
    "T26n1541_001:0631a03": "智集智。",
    "T26n1541_001:0631a04": "云何盡智滅智？謂盡智知我已證滅，是故盡",
    "T26n1541_001:0631a05": "智滅智。",
    "T26n1541_001:0631a06": "云何盡智道智？謂盡智知我已修道，是故盡",
    "T26n1541_001:0631a07": "智道智。",
    "T26n1541_001:0631a08": "云何無生智即無生智？謂無生智知我已知",
    "T26n1541_001:0631a09": "苦不復當知、我已斷集不復當斷、我已證滅",
    "T26n1541_001:0631a10": "不復當證、我已修道不復當修，是故無生智",
    "T26n1541_001:0631a11": "即無生智。",
    "T26n1541_001:0631a12": "云何無生智法智？謂無生智知我已知欲界",
    "T26n1541_001:0631a13": "繫行苦不復當知、我已斷欲界繫行集不復",
    "T26n1541_001:0631a14": "當斷、我已證欲界繫行滅不復當證、我已修",
    "T26n1541_001:0631a15": "斷欲界繫行道不復當修，是故無生智法智。",
    "T26n1541_001:0631a16": "云何無生智比智？謂無生智知我已知色無",
    "T26n1541_001:0631a17": "色界繫行苦不復當知、我已斷色無色界繫",
    "T26n1541_001:0631a18": "行集不復當斷、我已證色無色界繫行滅不",
    "T26n1541_001:0631a19": "復當證、我已修斷色無色界繫行道不復當",
    "T26n1541_001:0631a20": "修，是故無生智比智。",
    "T26n1541_001:0631a21": "云何無生智苦智？謂無生智知我已知苦不",
    "T26n1541_001:0631a22": "復當知，是故無生智苦智。",
    "T26n1541_001:0631a23": "云何無生智集智？謂無生智知我已斷集不",
    "T26n1541_001:0631a24": "復當斷，是故無生智集智。",
    "T26n1541_001:0631a25": "云何無生智滅智？謂無生智知我已證滅不",
    "T26n1541_001:0631a26": "復當證，是故無生智滅智。",
    "T26n1541_001:0631a27": "云何無生智道智？謂無生智知我已修道不",
    "T26n1541_001:0631a28": "復當修，是故無生智道智。",
    "T26n1541_001:0631a29": "問：此十智，幾有漏、幾無漏？答：一有漏，八無",
    "T26n1541_001:0631b01": "漏，一當分別。知他心智，或有漏、或無漏。云",
    "T26n1541_001:0631b02": "何有漏？謂知他心智知他有漏心心法。云",
    "T26n1541_001:0631b03": "何無漏？謂知他心智知他無漏心心法。",
    "T26n1541_001:0631b04": "問：此十智，幾有漏緣、幾無漏緣？答：二有漏緣，",
    "T26n1541_001:0631b05": "謂苦智、集智；二無漏緣，謂滅智、道智；六當分",
    "T26n1541_001:0631b06": "別。法智，或有漏緣、或無漏緣。云何有漏緣？",
    "T26n1541_001:0631b07": "謂法智苦緣、集緣。云何無漏緣？謂法智滅緣、",
    "T26n1541_001:0631b08": "道緣。如法智，比智、盡智、無生智亦如是。知",
    "T26n1541_001:0631b09": "他心智，或有漏緣、或無漏緣。云何有漏緣？謂",
    "T26n1541_001:0631b10": "知他心智知他有漏心心法。云何無漏緣？謂",
    "T26n1541_001:0631b11": "知他心智知他無漏心心法。等智，或有漏",
    "T26n1541_001:0631b12": "緣、或無漏緣。云何有漏緣？謂等智苦緣、集",
    "T26n1541_001:0631b13": "緣。云何無漏緣？謂等智滅緣、道緣及虛空、非",
    "T26n1541_001:0631b14": "數滅緣。問：此十智，幾有為、幾無為？答：謂十智",
    "T26n1541_001:0631b15": "一切是有為，無無為。",
    "T26n1541_001:0631b16": "問：此十智，幾有為緣、幾無為緣？答：四有為緣，",
    "T26n1541_001:0631b17": "謂知他心智、苦智、集智、道智；一無為緣，謂滅",
    "T26n1541_001:0631b18": "智；五當分別。法智，或有為緣、或無為緣。云",
    "T26n1541_001:0631b19": "何有為緣？謂法智苦緣、集緣、道緣。云何無",
    "T26n1541_001:0631b20": "為緣？謂法智滅緣。如法智，比智、盡智、無生智",
    "T26n1541_001:0631b21": "亦如是。等智，或有為緣、或無為緣。云何有",
    "T26n1541_001:0631b22": "為緣？謂等智苦緣、集緣、道緣。云何無為緣？",
    "T26n1541_001:0631b23": "謂等智二種滅緣及虛空緣。",
    "T26n1541_001:0631b24": "眾事分阿毘曇論卷第一"
}