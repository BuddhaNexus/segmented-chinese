{
    "T54n2141A_001:1279c15": "摩尼光佛教法儀略一卷",
    "T54n2141A_001:1279c17": "開元十九年六月八日大德",
    "T54n2141A_001:1279c18": "拂多誕奉詔集賢院　譯",
    "T54n2141A_001:1279c19": "託化國土名號宗教第一",
    "T54n2141A_001:1279c20": "佛夷瑟德烏盧詵者(本國梵音也)譯云光明使者。又",
    "T54n2141A_001:1279c21": "號具智法王。亦謂摩尼光佛。即我光明大慧",
    "T54n2141A_001:1279c22": "無上醫王應化法身之異號也。當欲出世。二",
    "T54n2141A_001:1279c23": "耀降靈分光三體。大慈愍故應敵魔軍。親受",
    "T54n2141A_001:1279c24": "明尊清淨教命。然後化誕故云光明使者。精",
    "T54n2141A_001:1279c25": "真洞慧堅疑克辯故曰具智法王。虛應靈聖",
    "T54n2141A_001:1279c26": "覺觀究竟故號摩尼光佛。光明所以徹內外。",
    "T54n2141A_001:1279c27": "大慧所以極人天。無上所以位高尊。醫王所",
    "T54n2141A_001:1279c28": "以布法藥。則老君託孕太陽流其晶釋迦受",
    "T54n2141A_001:1279c29": "胎日輪叶其象資靈本本三聖亦何殊成性存",
    "T54n2141A_001:1280a01": "存一貫皆悟道。按彼波斯婆毘長曆自開闢",
    "T54n2141A_001:1280a02": "初有十二辰掌分年代。至第十一辰名訥管",
    "T54n2141A_001:1280a03": "代二百二十七年。釋迦出現。至第十二辰名",
    "T54n2141A_001:1280a04": "魔謝管代五百二十七年。摩尼光佛誕蘇隣",
    "T54n2141A_001:1280a05": "國跋帝王宮金薩健種夫人滿艶之所生也。",
    "T54n2141A_001:1280a06": "婆毘長曆當漢献帝建安十三年二月八日而",
    "T54n2141A_001:1280a07": "生。泯然懸合矣。至若資稟天符而受胎。齋戒",
    "T54n2141A_001:1280a08": "嚴潔而懷孕者。本清淨也。自胸前化誕。卓世",
    "T54n2141A_001:1280a09": "殊倫。神驗九。徵靈瑞五應者生非凡也。又以",
    "T54n2141A_001:1280a10": "三願四寂五真八種無畏眾德圓備。其可勝",
    "T54n2141A_001:1280a11": "言。自天及人拔苦與樂諛德而論矣。若不然",
    "T54n2141A_001:1280a12": "者曷有身誕王宮神凝道慧。明宗真本智謀",
    "T54n2141A_001:1280a13": "特正。體質孤秀。量包乾坤。識洞日月。開兩元",
    "T54n2141A_001:1280a14": "大義。示自性各殊。演三際深文。辯因緣瓦合。",
    "T54n2141A_001:1280a15": "誅耶祐正。激濁揚清。其詞簡。其理直。其行",
    "T54n2141A_001:1280a16": "正。其證真。六十年內開示方便。感四聖以為",
    "T54n2141A_001:1280a17": "威力。騰七部以作舟航。應三宮而建三尊。法",
    "T54n2141A_001:1280a18": "五明而列五級。妙門殊特。福被存亡也。按摩",
    "T54n2141A_001:1280a19": "訶摩耶經云。佛滅度後一千三百年。袈裟變",
    "T54n2141A_001:1280a20": "白。不受染色。觀佛三昧海經云。摩尼光佛出",
    "T54n2141A_001:1280a21": "現世時。常施光明。以作佛事。老子化胡經云。",
    "T54n2141A_001:1280a22": "我乘自然光明道氣。飛入西那王界蘇隣國",
    "T54n2141A_001:1280a23": "中。示為太子。捨家入道。號曰摩尼轉大法輪。",
    "T54n2141A_001:1280a24": "說經戒律定慧等法。乃至三際。及二宗門。上",
    "T54n2141A_001:1280a25": "從明界下及幽塗。所有眾生皆由此度。摩尼",
    "T54n2141A_001:1280a26": "之後。年垂五九。我法當盛者。五九四十五。四",
    "T54n2141A_001:1280a27": "百五十年。教合傳於中國。至晉太始二年正",
    "T54n2141A_001:1280a28": "月四日乃息化。身還歸真寂。教流諸國。接化",
    "T54n2141A_001:1280a29": "蒼生。從晉太始至今開十九歲計四百六十",
    "T54n2141A_001:1280b01": "年。證記合同。聖跡照著。教闡明宗用除暗惑。",
    "T54n2141A_001:1280b02": "法開兩性分別為門。故釋經云。若人捨分別。",
    "T54n2141A_001:1280b03": "是則滅諸法。如有修行人。不應共其住。又云。",
    "T54n2141A_001:1280b04": "烏歸虛空。獸歸林藪。義歸分別。道歸涅槃。不",
    "T54n2141A_001:1280b05": "覈宗本。將何歸趣。行門真實。果證三宮。性離",
    "T54n2141A_001:1280b06": "無明。名為一相。今此教中。是稱解脫。略舉微",
    "T54n2141A_001:1280b07": "分。以表進修。梵本頗具。此未繁載。",
    "T54n2141A_001:1280b08": "形相儀第二",
    "T54n2141A_001:1280b09": "摩尼光佛。頂圓十二光王勝相。體備大明無",
    "T54n2141A_001:1280b10": "量祕義。妙形特絕。人天無比。串以素帔。倣四",
    "T54n2141A_001:1280b11": "淨法身。其居白座。像五金剛地二界合離。初",
    "T54n2141A_001:1280b12": "後旨趣。宛在真容。觀之可曉。諸有靈相百千",
    "T54n2141A_001:1280b13": "勝妙。寔難備陳。",
    "T54n2141A_001:1280b14": "經圖儀第三凡七部并圖一。",
    "T54n2141A_001:1280b15": "第一大應輪部　譯云徹盡萬法根源智經",
    "T54n2141A_001:1280b16": "第二尋提賀部　譯云淨命寶藏經",
    "T54n2141A_001:1280b17": "第三泥萬部　譯云律藏經亦稱藥藏經",
    "T54n2141A_001:1280b18": "第四阿羅瓚部　譯云祕密法藏經",
    "T54n2141A_001:1280b19": "第五鉢迦摩帝夜部　譯云證明過去教經",
    "T54n2141A_001:1280b20": "第六俱緩部　譯云大力士經",
    "T54n2141A_001:1280b21": "第七阿拂胤部　譯云讚願經",
    "T54n2141A_001:1280b22": "大門荷翼圖一　譯云大二宗圖",
    "T54n2141A_001:1280b23": "右七部大經及圖。摩尼光佛當欲降代。眾",
    "T54n2141A_001:1280b24": "聖贊助。出應有緣。置法之日。傳受五級。其",
    "T54n2141A_001:1280b25": "餘六十年間宣說正法。諸弟子等隨事記",
    "T54n2141A_001:1280b26": "錄。此不載列。",
    "T54n2141A_001:1280b27": "五級儀第四",
    "T54n2141A_001:1280b28": "第一十二慕闍　譯云承法教道者",
    "T54n2141A_001:1280b29": "第二七十二薩波塞　譯云侍法者亦號拂多",
    "T54n2141A_001:1280c01": "誕",
    "T54n2141A_001:1280c02": "第三三百六十默奚悉德　譯云法堂主",
    "T54n2141A_001:1280c03": "第四阿羅緩　譯云一切純善人",
    "T54n2141A_001:1280c04": "第五耨沙喭　譯云一切淨信聽者",
    "T54n2141A_001:1280c05": "右阿羅緩已上並素冠服。唯耨沙喭一位",
    "T54n2141A_001:1280c06": "聽仍舊服。如是五位稟受相依。咸遵教命。",
    "T54n2141A_001:1280c07": "堅持禁戒。名解脫路。若慕闍犯戒。即不得",
    "T54n2141A_001:1280c08": "承其教命。假使精通七部才辯卓然。為有",
    "T54n2141A_001:1280c09": "愆違。五位不攝如樹滋茂皆因其根。根若",
    "T54n2141A_001:1280c10": "憊者樹必乾枯。阿羅緩犯戒。視之如死。表",
    "T54n2141A_001:1280c11": "白眾知逐令出法。海雖至廣不",
    "T54n2141A_001:1280c12": "宿死屍。若有覆藏。還同破戒。",
    "T54n2141A_001:1280c13": "寺宇儀第五",
    "T54n2141A_001:1280c14": "經圖堂一　齋講堂一　禮懺堂一　教授堂",
    "T54n2141A_001:1280c15": "一　病僧堂一",
    "T54n2141A_001:1280c16": "右置五堂。法眾共居。精修善業。不得別",
    "T54n2141A_001:1280c17": "立私室厨庫。每日齋食。儼然待施。若無",
    "T54n2141A_001:1280c18": "施者。乞丐以充。唯使聽人勿畜奴婢及六",
    "T54n2141A_001:1280c19": "畜等非法之具。",
    "T54n2141A_001:1280c20": "每寺尊首詮蕳三人。",
    "T54n2141A_001:1280c21": "第一阿拂胤薩　譯云讚願首專知法事。",
    "T54n2141A_001:1280c22": "第二呼嚧喚　譯云教道首專知獎勸。",
    "T54n2141A_001:1280c23": "第三遏換健塞波塞。",
    "T54n2141A_001:1280c24": "譯云月直。專知供施。皆須依命。不得擅",
    "T54n2141A_001:1280c25": "意。",
    "T54n2141A_001:1280c26": "出家儀第六",
    "T54n2141A_001:1280c27": "初辯二宗。",
    "T54n2141A_001:1280c28": "求出家者。須知明暗各宗。性情懸隔。若不",
    "T54n2141A_001:1280c29": "辯識。何以修為。",
    "T54n2141A_001:1281a01": "次明三際。",
    "T54n2141A_001:1281a02": "一初際　二中際　三後際",
    "T54n2141A_001:1281a03": "初際者。未有天地。但殊明暗。明性智慧。暗性",
    "T54n2141A_001:1281a04": "愚癡。諸所動靜。無不相背。",
    "T54n2141A_001:1281a05": "中際者。暗既侵明。恣情馳逐。明來入暗。委質",
    "T54n2141A_001:1281a06": "推移。大患厭離。於形體火宅。願求於出離。勞",
    "T54n2141A_001:1281a07": "身救性。聖教固然。即妄為真。孰敢聞命。事須",
    "T54n2141A_001:1281a08": "辯折。求解脫緣。",
    "T54n2141A_001:1281a09": "後際者。教化事畢。真妄歸根。明既歸於大明。",
    "T54n2141A_001:1281a10": "暗亦歸於積暗。二宗各復。兩者交歸。"
}