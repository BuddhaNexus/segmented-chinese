{
    "T23n1442_022:0741c17": "根本說一切有部毘奈耶卷第二",
    "T23n1442_022:0741c18": "十二",
    "T23n1442_022:0741c20": "三藏法師義淨奉　制譯",
    "T23n1442_022:0741c21": "出納求利學處第十九",
    "T23n1442_022:0741c22": "爾時薄伽梵在室羅伐城逝多林給孤獨園，",
    "T23n1442_022:0741c23": "遠近皆聞中國有佛出現於世，彼諸聲聞弟",
    "T23n1442_022:0741c24": "子有大神通作諸變化，廣說如上，若有人能",
    "T23n1442_022:0741c25": "於彼弟子作供養者，得大果報饒益增廣。是",
    "T23n1442_022:0741c26": "時北方有諸商客，聞此聲譽自相謂曰：「諸君",
    "T23n1442_022:0741c27": "當知！我等宜往中國興易，一則多得利潤，二",
    "T23n1442_022:0741c28": "乃供養三寶。」時諸商人遂即多賷北方貨物，",
    "T23n1442_022:0741c29": "往趣中國漸至室羅伐。於此城中有一露形",
    "T23n1442_022:0742a01": "外道，善識天文妙閑算記，聞有商客從北方",
    "T23n1442_022:0742a02": "來，作如是念：「我今試往觀問商人，或容於彼",
    "T23n1442_022:0742a03": "少有所獲。」即取相書占察前事，觀知商主父",
    "T23n1442_022:0742a04": "母名字及所持貨得利多少，便詣商主所，告",
    "T23n1442_022:0742a05": "言：「善來！善來！某甲商主，汝父名某甲母名某",
    "T23n1442_022:0742a06": "甲，將如是貨來詣此方，某日得爾許利。」商主",
    "T23n1442_022:0742a07": "聞已作如是念：「我比曾聞世尊弟子，大有神",
    "T23n1442_022:0742a08": "變騰煙注雨，此即其人。」商主既生敬信，便",
    "T23n1442_022:0742a09": "以北方朱色毛緂并北方奇果，盛滿器中手",
    "T23n1442_022:0742a10": "自持奉。彼既得已，即便披緂往同徒處。彼伴",
    "T23n1442_022:0742a11": "見已問曰：「汝於何處得此貴價上好物來？」報",
    "T23n1442_022:0742a12": "言：「北方商客我往看之，為說父母名字，彼心",
    "T23n1442_022:0742a13": "信敬見惠於我。」同徒告曰：「仁者！我等常被沙",
    "T23n1442_022:0742a14": "門釋子之所輕蔑，每告我曰：『汝等曾不親近",
    "T23n1442_022:0742a15": "貴勝好人，但唯狎習傭力賤品旃荼羅類。』仁",
    "T23n1442_022:0742a16": "今宜可披此貴服，往詣沙門釋子之處刺彼",
    "T23n1442_022:0742a17": "心胸。」答曰：「如是。」時露形外道即披毛緂往逝",
    "T23n1442_022:0742a18": "多林。時鄔波難陀於逝多林門經行遊適，遙",
    "T23n1442_022:0742a19": "見彼來便作是念：「外道披者是好貴物，我若",
    "T23n1442_022:0742a20": "不能得此物者，不復更名鄔波難陀矣。」既漸",
    "T23n1442_022:0742a21": "相近問言：「外道！汝今豈可新歸俗耶？」答言：「我",
    "T23n1442_022:0742a22": "不歸俗。」「若如是者，何披此衣？」報言：「北方商",
    "T23n1442_022:0742a23": "客，我為說彼眷屬名字，既懷敬重用此相施。」",
    "T23n1442_022:0742a24": "鄔波難陀曰：「此非善事！此非善事！豈容年邁",
    "T23n1442_022:0742a25": "衰朽為破戒耶？宜應暫坐，聊聽法要。」時彼外",
    "T23n1442_022:0742a26": "道隨言即坐。時鄔波難陀以歡喜心為其說",
    "T23n1442_022:0742a27": "法，若鄔波難陀為他宣說捨施法時，彼婆羅",
    "T23n1442_022:0742a28": "門諸居士等，皆欲割自身肉持以相施。鄔波",
    "T23n1442_022:0742a29": "難陀因說法次而告之曰：「外道！汝之大師性",
    "T23n1442_022:0742b01": "愛麁弊，教汝門徒露形拔髮、多行少住、常臥",
    "T23n1442_022:0742b02": "于地。若汝大師情所愛樂好衣食者，當許汝",
    "T23n1442_022:0742b03": "著價直千萬上妙之衣，百味飲食隨意餐噉，",
    "T23n1442_022:0742b04": "所住房舍價當五千。由彼狹情不見容許。我",
    "T23n1442_022:0742b05": "之大師情懷廣大，許我弟子著萬價衣餐百",
    "T23n1442_022:0742b06": "味食，所居房舍數直五千。若汝披此貴價好",
    "T23n1442_022:0742b07": "服行乞食者，信敬之人作如是念：『今此外道",
    "T23n1442_022:0742b08": "身行破戒。』至於飲食難以供身。汝此上衣宜",
    "T23n1442_022:0742b09": "應與我，我有毛緂持以相換，我當披著巡家",
    "T23n1442_022:0742b10": "乞食。若淨信人來問於我：『大德何處獲此上",
    "T23n1442_022:0742b11": "衣？』我當答彼：『有露形人，姓名某甲，輟已相",
    "T23n1442_022:0742b12": "施。』彼便知汝，是深信人。汝乞食時彼若見者，",
    "T23n1442_022:0742b13": "當以酒糟盛滿銅器供養於汝。」時彼露形聞",
    "T23n1442_022:0742b14": "是語已便生信喜，作如是言：「大德鄔波難陀！",
    "T23n1442_022:0742b15": "若如是者可取此衣。」鄔波難陀即呪願曰：「無",
    "T23n1442_022:0742b16": "病長壽！然汝徒黨貧苦是常，聞汝施時還令",
    "T23n1442_022:0742b17": "相奪。」彼言：「大德！此之毛緂豈彼物耶？是我自",
    "T23n1442_022:0742b18": "由，幸無見慮。」鄔波難陀曰：「若如是者，我當為",
    "T23n1442_022:0742b19": "受。」既受得已，即便與一麁鞕毛緂。時彼外道",
    "T23n1442_022:0742b20": "披之而去，至同梵行邊。彼便問曰：「仁者何",
    "T23n1442_022:0742b21": "處更得此衣？」即報彼曰：「他與我換。」問言：「是誰？」",
    "T23n1442_022:0742b22": "答：「大德鄔波難陀共我迴易。」彼聞皆怒，報言：",
    "T23n1442_022:0742b23": "「仁者，此之釋子常思殺我，餘雖見欺不同六",
    "T23n1442_022:0742b24": "眾，六人之內無越鄔波難陀。仁若施與餘大",
    "T23n1442_022:0742b25": "德者我亦隨喜，而鄔波難陀欲飲我血，將衣",
    "T23n1442_022:0742b26": "施彼誰堪忍耶？即宜往索。若得者善，若不得",
    "T23n1442_022:0742b27": "者，我同擯汝，移汝坐處，覆汝食器，不相共",
    "T23n1442_022:0742b28": "語。」彼便怕怖，往鄔波難陀所。鄔波難陀既遙",
    "T23n1442_022:0742b29": "見來，即作是念：「看此外道舉動形勢，必當奪",
    "T23n1442_022:0742c01": "我上好毛緂。」便急入房閉戶而住。外道既至",
    "T23n1442_022:0742c02": "扣門相喚，鄔波難陀默然不對，諸苾芻見問",
    "T23n1442_022:0742c03": "言：「外道！汝何須見鄔波難陀？」報言：「將我毛緂",
    "T23n1442_022:0742c04": "故來相覓。」苾芻報曰：「汝若欲得舊毛緂者，往",
    "T23n1442_022:0742c05": "世尊所求哀歸向。」時彼外道往詣佛所。爾時",
    "T23n1442_022:0742c06": "世尊遙見外道來，告諸苾芻曰：「汝等見彼外",
    "T23n1442_022:0742c07": "道來不？」白佛言：「見！」佛言：「彼為毛緂故來。若索",
    "T23n1442_022:0742c08": "得者善，若不得者便歐熱血而致命終。」外道",
    "T23n1442_022:0742c09": "來至佛所作如是言：「大德鄔波難陀取我毛",
    "T23n1442_022:0742c10": "緂，唯願世尊慈悲哀愍令彼還我。若不還者，",
    "T23n1442_022:0742c11": "我等同梵行者擯斥於我。」如前具說。爾時世",
    "T23n1442_022:0742c12": "尊告具壽阿難陀曰：「汝自往告鄔波難陀：『願",
    "T23n1442_022:0742c13": "汝無病。』仍告之曰：『汝當還彼外道毛緂。若不",
    "T23n1442_022:0742c14": "還者，此之外道當歐熱血而取命終。』」時具壽",
    "T23n1442_022:0742c15": "阿難陀奉佛教已往鄔波難陀所，時彼遙見",
    "T23n1442_022:0742c16": "作如是念：「看此外道將佛侍者以為使人，必",
    "T23n1442_022:0742c17": "當見奪我之毛緂。」時具壽阿難陀報鄔波難",
    "T23n1442_022:0742c18": "陀曰：「具壽！世尊願汝無病。」鄔波難陀聞是",
    "T23n1442_022:0742c19": "語已即從座起，報言：「我今敬禮無上世尊。」阿",
    "T23n1442_022:0742c20": "難陀曰：「世尊有教，宜當見還外道毛緂。若能",
    "T23n1442_022:0742c21": "還者，斯曰善哉。若不還者，此之外道當歐熱",
    "T23n1442_022:0742c22": "血而取命終。」鄔波難陀曰：「敬奉佛教，豈敢有",
    "T23n1442_022:0742c23": "違。若非佛教遣我還者，汝令外道滿贍部洲",
    "T23n1442_022:0742c24": "數如竹葦甘蔗，皆歐熱血一時命終，我鄔波",
    "T23n1442_022:0742c25": "難陀一毛不動。具壽阿難陀可去，我當還彼。」",
    "T23n1442_022:0742c26": "便語外道曰：「汝之大師先行妄語欺誑世間，",
    "T23n1442_022:0742c27": "彼命終已墮在無間大地獄中，在彼舌上有",
    "T23n1442_022:0742c28": "五百犁晝夜耕墾。汝今妄語更倍於彼，當有",
    "T23n1442_022:0742c29": "千犁常耕汝舌。」鄔波難陀曰：「汝已著我毛緂，",
    "T23n1442_022:0743a01": "汝物我曾不用。」外道答言：「我亦不著。」時鄔波",
    "T23n1442_022:0743a02": "難陀取彼毛緂解其結處，攝為四疊安左手",
    "T23n1442_022:0743a03": "中，右手摋拍遂令其緂悉皆碎破，報外道曰：",
    "T23n1442_022:0743a04": "「汝舒兩手。」便以毛緂連頭總搭，遂便倒地便",
    "T23n1442_022:0743a05": "蹴其脇，語言：「外道！急去！急去！勿令糞穢污我",
    "T23n1442_022:0743a06": "住處。」外道報言：「大德！我今命存得出去者，更",
    "T23n1442_022:0743a07": "不敢入逝多園林。」此是緣起，然佛世尊尚未",
    "T23n1442_022:0743a08": "制戒。",
    "T23n1442_022:0743a09": "爾時六眾苾芻種種出息，或取、或與，或生、或",
    "T23n1442_022:0743a10": "質；以成取成、以未成取成、以成取未成、以未",
    "T23n1442_022:0743a11": "成取未成。言取者，謂即收取他方愛樂所有",
    "T23n1442_022:0743a12": "貨物載運將去，覓防守人立諸券契，是名為",
    "T23n1442_022:0743a13": "取。言與者，謂與他物八日、十日等而立契證，",
    "T23n1442_022:0743a14": "是名為與。言生者，謂是生利與他少物多取",
    "T23n1442_022:0743a15": "穀麥，或加五、或一倍、二倍等，貯畜升斗立",
    "T23n1442_022:0743a16": "其券契，是名為生。言質者，謂取寶珠等同前",
    "T23n1442_022:0743a17": "立契，求好保證與其財物，是名為質。言成",
    "T23n1442_022:0743a18": "取成者，謂以金銀等器取他成器。言未成取",
    "T23n1442_022:0743a19": "成者，謂以金鋌取他金器。言成取未成者，",
    "T23n1442_022:0743a20": "謂以金器取他金鋌。言以未成取未成者，謂",
    "T23n1442_022:0743a21": "以金鋌取他碎金。苾芻如是交易以求其利，",
    "T23n1442_022:0743a22": "時諸外道見是事已皆生嫌賤：「云何沙門釋",
    "T23n1442_022:0743a23": "子出物求利，與俗何殊？誰能與彼衣食而相",
    "T23n1442_022:0743a24": "供給？」諸苾芻聞具以白佛，佛言廣說如上，",
    "T23n1442_022:0743a25": "乃至「制其學處，應如是說：",
    "T23n1442_022:0743a26": "「若復苾芻種種出納求利者，泥薩祇波逸底",
    "T23n1442_022:0743a27": "迦。」言苾芻者謂是六眾。言種種者，謂非一事。",
    "T23n1442_022:0743a28": "出納求利者，謂作取與生貪而覓利潤。得捨",
    "T23n1442_022:0743a29": "墮罪者，作法廣說如上。此中犯相者，若苾芻",
    "T23n1442_022:0743b01": "為求利故，收聚貨物作諸方便，驅馳車乘往",
    "T23n1442_022:0743b02": "詣他方，立契保人持輸稅物，乃至未得利來",
    "T23n1442_022:0743b03": "但惡作罪，若得利時便招捨墮。若苾芻為求",
    "T23n1442_022:0743b04": "利故，以諸財貨金銀等物，出與他人共立契",
    "T23n1442_022:0743b05": "保，乃至得罪如前廣說。若苾芻為求生利，將",
    "T23n1442_022:0743b06": "諸財穀舉與他人，升斗校量共立契證，乃至",
    "T23n1442_022:0743b07": "得罪如前廣說。苾芻為求利故，納取珍寶真",
    "T23n1442_022:0743b08": "珠貝玉計時取利，得不得利亦如上說。若苾",
    "T23n1442_022:0743b09": "芻為利故以己衣換他衣，求換之時得惡作",
    "T23n1442_022:0743b10": "罪；得犯捨墮。又復世尊在廣嚴城獼猴池側",
    "T23n1442_022:0743b11": "重閣堂中，於此城中栗[女*占]毘等，自所住宅皆",
    "T23n1442_022:0743b12": "高六重七重，見諸苾芻所居卑下，即便為造",
    "T23n1442_022:0743b13": "高六七重嚴好房舍。其舍經久多並隤壞，施",
    "T23n1442_022:0743b14": "主見已咸作是念：「我等現存寺皆破壞，命過之",
    "T23n1442_022:0743b15": "後其欲如何？我等宜應施無盡物令其營造。」便",
    "T23n1442_022:0743b16": "持施物到苾芻所，報言：「聖者！此是無盡施物，",
    "T23n1442_022:0743b17": "為擬修補當可受之。」諸苾芻報曰：「世尊制戒，",
    "T23n1442_022:0743b18": "我不合受。」時諸苾芻以緣白佛，佛告諸苾芻：",
    "T23n1442_022:0743b19": "「若為僧伽有所營造，受無盡物。然苾芻毘訶羅",
    "T23n1442_022:0743b20": "應三重作，若苾芻尼應兩重作。」時諸苾芻得",
    "T23n1442_022:0743b21": "無盡物置房庫中，時施主來問言：「聖者！何意",
    "T23n1442_022:0743b22": "毘訶羅仍不修補？」苾芻報言：「賢首！為無錢。」物",
    "T23n1442_022:0743b23": "主曰：「我豈不施無盡物耶？」報言：「賢首！其無",
    "T23n1442_022:0743b24": "盡物我豈食之，安僧庫中今皆現在。」施主報",
    "T23n1442_022:0743b25": "曰：「其無盡物不合如是，我之家中豈無安處？",
    "T23n1442_022:0743b26": "何不迴易求生利耶？」苾芻報曰：「佛遮我等不",
    "T23n1442_022:0743b27": "許求利。」時諸苾芻以此因緣具白世尊，世尊",
    "T23n1442_022:0743b28": "告曰：「若為僧伽應求利潤。」聞佛語已，諸有信",
    "T23n1442_022:0743b29": "心婆羅門居士等，為佛法僧故施無盡物，此",
    "T23n1442_022:0743c01": "三寶物亦應迴轉求利，所得利物還於三寶",
    "T23n1442_022:0743c02": "而作供養。時諸苾芻還將此物與彼施主，索",
    "T23n1442_022:0743c03": "利之時多與諍競，便作是語：「聖者！豈我己物",
    "T23n1442_022:0743c04": "生鬪諍耶？」時諸苾芻以此因緣具白世尊，世",
    "T23n1442_022:0743c05": "尊告曰：「不應共彼而作出息。」復共富貴者而",
    "T23n1442_022:0743c06": "為出息，索物之時恃官勢故不肯相還，佛言：",
    "T23n1442_022:0743c07": "「不應共此而作交易。」復共貧人而為出息，索",
    "T23n1442_022:0743c08": "時無物，佛言：「若與物時應可分明，兩倍納",
    "T23n1442_022:0743c09": "質書其券契，并立保證記其年月，安上座名",
    "T23n1442_022:0743c10": "及授事人字。假令信心鄔波索迦受五學處，",
    "T23n1442_022:0743c11": "亦應兩倍而納其質。」又無犯者，謂最初犯人，",
    "T23n1442_022:0743c12": "或癡狂、心亂、痛惱所纏。",
    "T23n1442_022:0743c13": "販賣學處第二十",
    "T23n1442_022:0743c14": "佛在室羅伐城逝多林給孤獨園。時六眾苾",
    "T23n1442_022:0743c15": "芻種種交易取與買賣。時諸外道各起嫌賤：",
    "T23n1442_022:0743c16": "「此諸沙門釋子不生厭離，而於今者為交易",
    "T23n1442_022:0743c17": "事取與賣買。此禿沙門與諸俗人有何異處？",
    "T23n1442_022:0743c18": "誰復能於此禿人處沙門釋子以諸飲食而",
    "T23n1442_022:0743c19": "與供養？」時諸苾芻以此因緣具白世尊。世尊",
    "T23n1442_022:0743c20": "以此因緣集苾芻僧，呵責六眾廣說如前，乃",
    "T23n1442_022:0743c21": "至「我今制其學處，應如是說：若復苾芻種種",
    "T23n1442_022:0743c22": "賣買者，泥薩祇波逸底迦。」若復苾芻者，謂六",
    "T23n1442_022:0743c23": "眾也。種種者，謂非一事。取與賣買者，取謂",
    "T23n1442_022:0743c24": "餘處物賤、此處物貴，即從彼取來也。與者，謂",
    "T23n1442_022:0743c25": "此處賤、餘處貴，即從此持去，豐時買取、儉時",
    "T23n1442_022:0743c26": "當賣。泥薩祇者廣如前說。此中犯者，苾芻",
    "T23n1442_022:0743c27": "為利故而作賣，買時惡作；賣時捨墮。若為",
    "T23n1442_022:0743c28": "利故買、不為利賣，買時惡作；賣時無犯。若不",
    "T23n1442_022:0743c29": "為利買、為利故賣，買時無犯；賣時捨墮。不為",
    "T23n1442_022:0744a01": "利買、不為利賣，二俱無犯。若向餘方買物而",
    "T23n1442_022:0744a02": "去，元不求利，到處賣時雖復得利，而無有犯。",
    "T23n1442_022:0744a03": "又無犯者，謂初犯人，或癡狂、心亂、痛惱所纏。",
    "T23n1442_022:0744a04": "第三攝頌曰：",
    "T23n1442_022:0744a05": "　二鉢二織師，　　奪衣并急施，",
    "T23n1442_022:0744a06": "　阿蘭若雨衣，　　迴僧七日藥。",
    "T23n1442_022:0744a07": "得長鉢過十日不分別學處第二十一",
    "T23n1442_022:0744a08": "佛在室羅伐城逝多林給孤獨園。時鄔波難",
    "T23n1442_022:0744a09": "陀作如是念：「所有我等求利之處佛悉制戒，",
    "T23n1442_022:0744a10": "遂令我等求覓無由，所有利養因斯斷絕。」憂",
    "T23n1442_022:0744a11": "愁而住。時有六十人出遊園觀欲為讌會，時",
    "T23n1442_022:0744a12": "鄔波難陀見而生念：「若於此輩不獲財物者，",
    "T23n1442_022:0744a13": "我不更名鄔波難陀矣。」即便取一好鉢圓滿",
    "T23n1442_022:0744a14": "光淨堪受用者，以帒盛之置於腋下詣讌會",
    "T23n1442_022:0744a15": "所，對彼一人為其說法令生深信。彼既信已",
    "T23n1442_022:0744a16": "問言：「聖者！何意至此？」鄔波難陀曰：「賢首！我",
    "T23n1442_022:0744a17": "為鉢來。」報言：「我今無鉢，若有買處買以相施。」",
    "T23n1442_022:0744a18": "時鄔波難陀便於腋下抽出其鉢而呈示之，",
    "T23n1442_022:0744a19": "問曰：「如此之鉢價直幾多？」答曰：「直六十迦利",
    "T23n1442_022:0744a20": "沙波拏。」彼言：「我與六十迦利沙波拏，仁當自",
    "T23n1442_022:0744a21": "買。」鄔波難陀報曰：「賢首！願汝長命無病，今",
    "T23n1442_022:0744a22": "此施物為莊嚴心，是心資助是定資糧得勝",
    "T23n1442_022:0744a23": "上果，於人天中常為法器。」如是六十人人別",
    "T23n1442_022:0744a24": "各乞六十迦利沙波拏，便捨而去。時彼諸人",
    "T23n1442_022:0744a25": "各讌會已詳集一處，時有一人告諸人曰：「君",
    "T23n1442_022:0744a26": "等隨喜，我於向見聖者鄔波難陀釋種出家，",
    "T23n1442_022:0744a27": "為大法將善閑三藏無礙辯才，我以六十迦",
    "T23n1442_022:0744a28": "利沙波拏用充鉢價。」時彼諸人聞此語已，咸",
    "T23n1442_022:0744a29": "言：「我亦施彼六十迦利沙波拏。」便共議曰：「君",
    "T23n1442_022:0744b01": "等頗知若一苾芻可須幾鉢？」各云：「不知。」時有",
    "T23n1442_022:0744b02": "苾芻從此而過諸人問言：「聖者！若一苾芻可",
    "T23n1442_022:0744b03": "須幾鉢？」答曰：「唯須一鉢。」時彼聞已共生嫌賤：",
    "T23n1442_022:0744b04": "「沙門釋子多貪利養。」此是緣起，尚未制戒。時",
    "T23n1442_022:0744b05": "六眾苾芻多得長鉢，不自受用，亦復不與諸",
    "T23n1442_022:0744b06": "餘苾芻。少欲苾芻見已嫌賤：「云何苾芻多畜",
    "T23n1442_022:0744b07": "長鉢，不自受用亦不與人？」以此因緣具白世",
    "T23n1442_022:0744b08": "尊。佛以此緣集苾芻眾，呵責六眾苾芻：「云何",
    "T23n1442_022:0744b09": "汝等多畜長鉢？」廣說如上，乃至「應如是說：",
    "T23n1442_022:0744b10": "「若復苾芻畜長鉢過十日不分別者，泥薩祇",
    "T23n1442_022:0744b11": "波逸底迦。」",
    "T23n1442_022:0744b12": "苾芻者，謂六眾等。過十日者，謂過十夜。長鉢",
    "T23n1442_022:0744b13": "者，除守持鉢，餘者名長。畜者，作屬己心。若更",
    "T23n1442_022:0744b14": "畜者得捨墮罪，捨之法式如上廣說。",
    "T23n1442_022:0744b15": "此中犯相其事云何？若苾芻月一日得鉢，於",
    "T23n1442_022:0744b16": "十日內應持、應分別、應捨、應與他。如是次第",
    "T23n1442_022:0744b17": "及以超間，如初衣戒中廣說其事，乃至捨之",
    "T23n1442_022:0744b18": "法式皆悉同前。若小、若白色或為擬與，欲",
    "T23n1442_022:0744b19": "受戒人者無犯。又無犯者，謂初犯人，或癡狂、",
    "T23n1442_022:0744b20": "心亂、痛惱所纏。",
    "T23n1442_022:0744b21": "乞鉢學處第二十二",
    "T23n1442_022:0744b22": "佛在室羅伐城逝多林給孤獨園。於此城中",
    "T23n1442_022:0744b23": "有一賣香童子有一好鉢，圓滿光淨堪得受",
    "T23n1442_022:0744b24": "用。有乞食苾芻，於日初分入城乞食巡至市",
    "T23n1442_022:0744b25": "中，賣香童子見而告曰：「聖者！我有好鉢堪得",
    "T23n1442_022:0744b26": "受用，必若須者隨意持將。」苾芻報曰：「我現有",
    "T23n1442_022:0744b27": "鉢。」童子曰：「若餘苾芻有須鉢者幸可遣來。」答",
    "T23n1442_022:0744b28": "言：「可爾。」時彼苾芻乞得食已，還逝多林食訖",
    "T23n1442_022:0744b29": "洗器，告諸苾芻曰：「具壽！某處鋪上有賣香人，",
    "T23n1442_022:0744c01": "有一好鉢。若須鉢者可往取之。」時鄔波難陀",
    "T23n1442_022:0744c02": "去斯不遠，聞此語聲便作是念：「我宜呵彼乞",
    "T23n1442_022:0744c03": "食苾芻更莫傳說，勿令黑鉢之徒聞斯語已",
    "T23n1442_022:0744c04": "跳走而去。」便告乞食者曰：「具壽！食信心食更",
    "T23n1442_022:0744c05": "無別言，但肆貪心唯論衣鉢。」乞食之人作如",
    "T23n1442_022:0744c06": "是念：「世間多求常貪覓者，鄔波難陀即是一",
    "T23n1442_022:0744c07": "數。此聞我語尚致譏呵，若更有餘耆年宿德",
    "T23n1442_022:0744c08": "聞我此言，更重呵叱。」即便默爾不復敢言。",
    "T23n1442_022:0744c09": "時鄔波難陀告乞食者曰：「具壽！汝親教師是",
    "T23n1442_022:0744c10": "我知識，由此緣故我遂見呵，勿懷悒恨。」彼便",
    "T23n1442_022:0744c11": "答曰：「大德！我若更言，願重呵責。」鄔波難陀曰：",
    "T23n1442_022:0744c12": "「具壽！我向未善審聽，如何說云鉢與非鉢？",
    "T23n1442_022:0744c13": "大德若未曉了何因見責。雖然汝可更為說",
    "T23n1442_022:0744c14": "彼童子住在何處？」報言：「彼人住在某鋪，有一",
    "T23n1442_022:0744c15": "好鉢極堪受用。彼囑我云：『若有須鉢苾芻當",
    "T23n1442_022:0744c16": "遣來買。』」鄔波難陀曰：「我聽此言，猶未詳審。」作",
    "T23n1442_022:0744c17": "是語已即著僧伽胝，疾行而去詣彼市中。時",
    "T23n1442_022:0744c18": "彼童子遙見急行作如是念：「我今觀彼豪俠",
    "T23n1442_022:0744c19": "苾芻，威勢麁猛必來至此奪我鉢將。」即便取",
    "T23n1442_022:0744c20": "鉢深置床下。時鄔波難陀遙見藏舉報言：「賢",
    "T23n1442_022:0744c21": "首！何故藏鉢？」即便展手自取其鉢，而呪願曰：",
    "T23n1442_022:0744c22": "「願汝無病長壽。」廣說如前。童子報曰：「聖者！我",
    "T23n1442_022:0744c23": "興易人以利活命，不以虛言而即相與，可酬",
    "T23n1442_022:0744c24": "價將去。」報曰：「汝今豈可賣仙人之器乎？」說",
    "T23n1442_022:0744c25": "伽他曰：",
    "T23n1442_022:0744c26": "「若人施瓦器，　　當獲於金鉢；",
    "T23n1442_022:0744c27": "　此報定不虛，　　何故生憂苦？」",
    "T23n1442_022:0744c28": "童子曰：「聖者！縱出多言，非價不可。」鄔波難陀",
    "T23n1442_022:0744c29": "曰：「汝今慳惜此鉢，當來必墮大癭鬼中。」當惡",
    "T23n1442_022:0745a01": "語時有一長者來至其所，口云：「敬禮大德鄔波",
    "T23n1442_022:0745a02": "難陀。」時鄔波難陀即便報曰：「賢首！誰當須汝",
    "T23n1442_022:0745a03": "空禮拜耶？」長者答曰：「何曾聖者所出言教我",
    "T23n1442_022:0745a04": "不依隨？」告曰：「若如是者，可買此鉢持以施我。」",
    "T23n1442_022:0745a05": "長者即便問童子曰：「此鉢價直幾多？」答言：「爾",
    "T23n1442_022:0745a06": "許。」長者曰：「所論價直我後當還。」是時童子即",
    "T23n1442_022:0745a07": "便以鉢授與長者，長者取鉢奉施鄔波難陀。",
    "T23n1442_022:0745a08": "鄔波難陀即受其鉢呪願云：「願得長命無病，",
    "T23n1442_022:0745a09": "乃至於人天中常為法器。」廣說如上。長者便",
    "T23n1442_022:0745a10": "去。鄔波難陀報童子曰：「癡人！汝言謂我鄔波",
    "T23n1442_022:0745a11": "難陀不能乞得少許鉢價。汝今由此慳惜鉢",
    "T23n1442_022:0745a12": "故，必當定墮大癭鬼中。」童子曰：「何須誇誕？仁",
    "T23n1442_022:0745a13": "且得鉢，我今獲價。宜當疾去，豈假多言！」時鄔",
    "T23n1442_022:0745a14": "波難陀便持此鉢入逝多林，便以其鉢示諸",
    "T23n1442_022:0745a15": "苾芻，告言：「具壽！此鉢何如？」時有少年苾芻問",
    "T23n1442_022:0745a16": "鄔波難陀曰：「大德！更有餘鉢不？」報言：「有。若如",
    "T23n1442_022:0745a17": "是者現有一鉢，合更求餘。」鄔波難陀曰：「我以",
    "T23n1442_022:0745a18": "脚踏怨家頂上更畜餘鉢。」少年問曰：「大德！",
    "T23n1442_022:0745a19": "豈可有怨家乎？」鄔波難陀曰：「汝即是我第一",
    "T23n1442_022:0745a20": "怨家，由汝不許我畜二鉢。」少欲苾芻聞是語",
    "T23n1442_022:0745a21": "已共生嫌賤：「云何苾芻現有一鉢而更求餘？」",
    "T23n1442_022:0745a22": "即以此事具白世尊。世尊以此因緣集諸苾",
    "T23n1442_022:0745a23": "芻，問鄔波難陀，廣說如前。種種訶責已告諸",
    "T23n1442_022:0745a24": "苾芻：「從今已去苾芻若現有鉢更不應求。」時",
    "T23n1442_022:0745a25": "有乞食苾芻其鉢有孔，便持此鉢入城乞食，",
    "T23n1442_022:0745a26": "有人施[麩夫+少]即以鉢帒盛之，次得濕餅以鉢而",
    "T23n1442_022:0745a27": "受，孔中漿出便濕其[麩夫+少]復污鉢囊，有多蒼蠅",
    "T23n1442_022:0745a28": "徧皆附繞。諸小男女隨逐而行，告言：「聖者！曾",
    "T23n1442_022:0745a29": "修多眷屬業，如大商主長者貴人，多諸徒眾",
    "T23n1442_022:0745b01": "之所圍繞，蒼蠅眷屬亦復如是。」時給孤獨長",
    "T23n1442_022:0745b02": "者見諸童子，報言：「汝等何故調弄聖者？」童子",
    "T23n1442_022:0745b03": "答曰：「我等豈敢輒為調弄，然此聖者昔日曾",
    "T23n1442_022:0745b04": "修多眷屬業，譬如商主長者貴人眾所圍繞，",
    "T23n1442_022:0745b05": "隨從蒼蠅亦復如是。」長者聞已告苾芻曰：「聖",
    "T23n1442_022:0745b06": "者！於佛世尊端嚴教中而為出家，何因作此",
    "T23n1442_022:0745b07": "羞恥之事？」苾芻報曰：「作何恥辱？然佛世尊",
    "T23n1442_022:0745b08": "制諸苾芻，現有一鉢更不應求。」長者曰：「聖者！",
    "T23n1442_022:0745b09": "豈可唯畜如此穿壞鉢耶？」諸苾芻聞以事白",
    "T23n1442_022:0745b10": "佛，佛言：「諸苾芻！若鉢有孔應可補治。」時諸苾",
    "T23n1442_022:0745b11": "芻便以五種鎔濕之物，謂黑糖、黃臘、紫礦、鉛、",
    "T23n1442_022:0745b12": "錫，著熱物時即便脫落。時諸苾芻以事白佛，",
    "T23n1442_022:0745b13": "佛言：「不應用此而綴於鉢，除此五種鎔濕之",
    "T23n1442_022:0745b14": "物，應作五種乾綴。」苾芻不知何者為五？佛",
    "T23n1442_022:0745b15": "言：「看孔大小應以釘釘，或於孔內安鐵鍱打",
    "T23n1442_022:0745b16": "之，或安鐵鍱四邊釘釘，或作摩竭魚齒或安",
    "T23n1442_022:0745b17": "屑末。」苾芻不知用何屑末？佛言：「有二種屑末：",
    "T23n1442_022:0745b18": "謂鐵末、石末。鐵鉢、瓦鉢如次應用。」苾芻以水",
    "T23n1442_022:0745b19": "研末安鉢孔中尋便墮落，佛言：「應用油研安",
    "T23n1442_022:0745b20": "其孔內。」諸苾芻依教作已，以猛火燒亦還墮",
    "T23n1442_022:0745b21": "落，或火太微亦復還墮，佛言：「應處中燒。」燒",
    "T23n1442_022:0745b22": "已澁鞕，佛言：「應以物揩摩。」苾芻以水揩摩，",
    "T23n1442_022:0745b23": "補物墮落，佛言：「油拭方揩。若鉢有細孔，以沙",
    "T23n1442_022:0745b24": "糖和泥遍塗孔處准法燒之。若鉢有璺，應鑽作",
    "T23n1442_022:0745b25": "孔以鋦綴之，是名綴鉢法。」佛令苾芻五種綴",
    "T23n1442_022:0745b26": "鉢。時有乞食苾芻，失手墮鉢便為五片。時彼",
    "T23n1442_022:0745b27": "苾芻多鑽為孔，以細繩連綴持將乞食，佛言：",
    "T23n1442_022:0745b28": "「凡是鉢者，當須淨洗。」彼便解綴洗繩淨已還",
    "T23n1442_022:0745b29": "復繫綴，遂致終日廢修善品。餘苾芻見，告言：",
    "T23n1442_022:0745c01": "「具壽！汝但以此解而復綴，疎洗盂器為善品",
    "T23n1442_022:0745c02": "耶？」報言：「具壽！如佛所制，若鉢破者應為五種",
    "T23n1442_022:0745c03": "乾綴。」時諸苾芻以事白佛，佛言：「若鉢難得隨",
    "T23n1442_022:0745c04": "意修理，若易得處應可棄之更覓好者。」爾時",
    "T23n1442_022:0745c05": "世尊讚歎持戒，廣說如前，乃至「為諸苾芻",
    "T23n1442_022:0745c06": "制其學處，應如是說：",
    "T23n1442_022:0745c07": "「若復苾芻有鉢減五綴堪得受用，為好故",
    "T23n1442_022:0745c08": "更求餘鉢，得者泥薩祇波逸底迦。彼苾芻當",
    "T23n1442_022:0745c09": "於眾中捨此鉢，取眾中最下鉢與彼苾芻，報",
    "T23n1442_022:0745c10": "言：『此鉢還汝，不應守持、不應分別亦不施人，",
    "T23n1442_022:0745c11": "應自審詳徐徐受用，乃至破來應護持，此是",
    "T23n1442_022:0745c12": "其法。』」若復苾芻者，謂六眾也。餘義如上。減五",
    "T23n1442_022:0745c13": "綴者，謂不滿五綴也。堪受用者，謂得守持。為",
    "T23n1442_022:0745c14": "好故更求餘鉢者，為欲貪好更求第二鉢，好",
    "T23n1442_022:0745c15": "謂勝妙也。得者，謂求得入手。泥薩祇者，廣說",
    "T23n1442_022:0745c16": "如上。彼苾芻者，謂是犯人。彼苾芻應於眾中",
    "T23n1442_022:0745c17": "捨此鉢者，當於眾中應差一苾芻令行有犯",
    "T23n1442_022:0745c18": "鉢。若無五德，不應差，若差不應令作。云何",
    "T23n1442_022:0745c19": "為五？有愛、恚、怖、癡、不知行與不行。若具五德，",
    "T23n1442_022:0745c20": "未差應差、差已令作。云何為五？反上應知，應",
    "T23n1442_022:0745c21": "如是差。鳴揵稚集眾僧，先問能不？「汝某甲",
    "T23n1442_022:0745c22": "能與僧伽行有犯鉢不？」彼答言：「能。」次一苾芻",
    "T23n1442_022:0745c23": "作白羯磨，如是應作(廣如百一羯磨)。",
    "T23n1442_022:0745c24": "佛言：「行有犯鉢苾芻，所有行法我今說之。其",
    "T23n1442_022:0745c25": "苾芻應在和合眾中作如是白：『大德！我苾芻",
    "T23n1442_022:0745c26": "某甲當行有犯鉢。諸具壽！明日各各自持己",
    "T23n1442_022:0745c27": "鉢來至僧中。』既至明日，行鉢苾芻敷座鳴揵",
    "T23n1442_022:0745c28": "稚，諸苾芻各持己鉢往至僧中。時行鉢苾芻",
    "T23n1442_022:0745c29": "應持其鉢，向上座前立讚歎其鉢：『上座！此鉢",
    "T23n1442_022:0746a01": "清淨圓滿堪得受用，若欲得者隨意應取。』若",
    "T23n1442_022:0746a02": "其上座取此鉢者，行鉢之人應取上座舊鉢",
    "T23n1442_022:0746a03": "轉與第二。上座若不取者轉與第三，第三",
    "T23n1442_022:0746a04": "取時上座更索，初索不應與，第二索亦不應",
    "T23n1442_022:0746a05": "與，第三索應與，上座得越法罪，如法應悔。",
    "T23n1442_022:0746a06": "如是乃至大眾行末最小者，取此鉢時行末",
    "T23n1442_022:0746a07": "第三方索鉢者，其法與上座相似。乃至行了",
    "T23n1442_022:0746a08": "所得一鉢，行鉢苾芻應持此鉢，付彼苾芻作",
    "T23n1442_022:0746a09": "如是語：『苾芻！此鉢不應守持，不應分別亦不",
    "T23n1442_022:0746a10": "與人，詳審徐徐如法而用乃至破壞，此是其",
    "T23n1442_022:0746a11": "法。』若行鉢苾芻不依法行者，得越法罪。」佛",
    "T23n1442_022:0746a12": "言：「得鉢苾芻所有行法我今當制，應畜二鉢",
    "T23n1442_022:0746a13": "帒。好者應安長鉢，不好者應安舊鉢。若乞食",
    "T23n1442_022:0746a14": "時應將二鉢，得乾餅者著長鉢中，若得濕",
    "T23n1442_022:0746a15": "餅著舊鉢中。至住處已作曼荼羅安置二鉢，",
    "T23n1442_022:0746a16": "應於舊鉢中食已，應先洗長鉢次洗舊鉢，如",
    "T23n1442_022:0746a17": "是乃至曬曝安置皆以長鉢為先。若內安龕",
    "T23n1442_022:0746a18": "及火熏時，皆於好處先安長鉢。若道行時，舊",
    "T23n1442_022:0746a19": "鉢遣人持，長鉢當自持。無人為擎者，長鉢安",
    "T23n1442_022:0746a20": "在左肩，舊鉢應安右畔自持而去。若得鉢苾",
    "T23n1442_022:0746a21": "芻，於此行法不依行者，得越法罪。此之治",
    "T23n1442_022:0746a22": "罰乃至盡形或至破來，應好守護。」得泥薩祇",
    "T23n1442_022:0746a23": "者，廣如上說。此中犯相其事云何？若苾芻鉢",
    "T23n1442_022:0746a24": "破堪為一綴，雖未安綴尚得受用，更求餘鉢",
    "T23n1442_022:0746a25": "者，求時犯惡作、得便捨墮。若苾芻鉢破堪為",
    "T23n1442_022:0746a26": "二綴，雖未安綴尚得受用，更求餘鉢，得罪同",
    "T23n1442_022:0746a27": "前。如是三綴四綴，事亦如前。苾芻鉢破堪為",
    "T23n1442_022:0746a28": "一綴，安一綴已現得受用，更求餘鉢，求時",
    "T23n1442_022:0746a29": "惡作、得便捨墮。如是乃至四綴，得罪亦爾。若",
    "T23n1442_022:0746b01": "鉢堪為五綴，隨綴不綴、或堪用不堪用，更求",
    "T23n1442_022:0746b02": "餘鉢者無犯。若買得、或施得，此亦無犯。又無",
    "T23n1442_022:0746b03": "犯者，最初犯人，或癡狂、心亂、痛惱所纏。",
    "T23n1442_022:0746b04": "自乞縷使非親族織師織作衣學處第二十三",
    "T23n1442_022:0746b05": "佛在室羅伐城逝多林給孤獨園。時鄔波難",
    "T23n1442_022:0746b06": "陀作是念：「皆由給孤獨長者制諸學處，更欲",
    "T23n1442_022:0746b07": "勸化餅果之直亦不能得。我今宜可入大城",
    "T23n1442_022:0746b08": "中，或容教化少有所得。」即於晨朝著衣持鉢",
    "T23n1442_022:0746b09": "入城乞食，於芳林處有五百女人撚白疊線，",
    "T23n1442_022:0746b10": "見已便念：「斯等女人皆由自業，無問晝夜常",
    "T23n1442_022:0746b11": "執白犁，辛苦勞勤輸官課稅。」鄔波難陀即便",
    "T23n1442_022:0746b12": "就彼總告之曰：「諸妹！願汝皆得無病長壽。」時",
    "T23n1442_022:0746b13": "女默然竟無一對。鄔波難陀告曰：「諸妹！當有",
    "T23n1442_022:0746b14": "一法不久來至，是眾多人所不愛樂，咸不稱",
    "T23n1442_022:0746b15": "心，名之為死。當爾之時汝雖欲語求說無由。」",
    "T23n1442_022:0746b16": "時有白色女人，即從座起以座授與鄔波難",
    "T23n1442_022:0746b17": "陀。時鄔波難陀就座坐已，女便禮拜當前而",
    "T23n1442_022:0746b18": "坐，鄔波難陀告曰：「諸妹！汝等頗曾修少善事",
    "T23n1442_022:0746b19": "不？」報言：「我未曾作。」告曰：「汝等不應不為善",
    "T23n1442_022:0746b20": "業。此一女人具於二種善根令得增長：一、能",
    "T23n1442_022:0746b21": "於我所生淨信心殖端正業令得增長；二、見",
    "T23n1442_022:0746b22": "我來便起設座禮拜恭敬，於當來世生貴族",
    "T23n1442_022:0746b23": "業令得增長。若更能施少許物者，當獲珍財",
    "T23n1442_022:0746b24": "受用豐足。汝等諸妹何所作耶？」彼皆報曰：「我",
    "T23n1442_022:0746b25": "等但知撚線而已，何暇作餘？」鄔波難陀曰：「汝",
    "T23n1442_022:0746b26": "等頗曾少作當來道路糧不？」答言：「皆未曾作。」",
    "T23n1442_022:0746b27": "鄔波難陀曰：「斯亦不善。」彼便問言：「聖者！何嗟",
    "T23n1442_022:0746b28": "歎耶？」報言：「諸妹！汝於先世不修福業，被賊劫",
    "T23n1442_022:0746b29": "來今受辛苦。雖得為人更不修福被賊劫去。」",
    "T23n1442_022:0746c01": "諸女問言：「若爾，聖者！我等今時欲作何業，能",
    "T23n1442_022:0746c02": "使遠作當來路糧？」鄔波難陀曰：「諸妹！汝等若",
    "T23n1442_022:0746c03": "能眾議同心造一大疊，奉釋種內棄俗出家、",
    "T23n1442_022:0746c04": "三藏俱閑是大法將、辯才無滯眾共知者，斯",
    "T23n1442_022:0746c05": "即是汝預作來世道路資糧。」諸女答曰：「聖者！",
    "T23n1442_022:0746c06": "我等何處能得大疊？復於何處逢遇如是勝",
    "T23n1442_022:0746c07": "上福田？」鄔波難陀曰：「汝豈不知？我是釋種棄",
    "T23n1442_022:0746c08": "俗出家、三藏俱閑為大法將、辯才無滯眾所",
    "T23n1442_022:0746c09": "識知。汝言：『我何處能得大疊？』者，汝豈不知？",
    "T23n1442_022:0746c10": "「『莫輕小施，　　以為無福；　　水渧雖微，",
    "T23n1442_022:0746c11": "　　終盈大器。　　諸有智者，　　小福常修；",
    "T23n1442_022:0746c12": "　　於勝田中，　　能招大果。』",
    "T23n1442_022:0746c13": "「諸妹！汝豈不能施一兩縷耶？」報言：「我能。」有云：",
    "T23n1442_022:0746c14": "「我施半兩。」有云：「我施一分。」如是乃至盡五百",
    "T23n1442_022:0746c15": "人咸隨喜捨。鄔波難陀告曰：「諸妹！既有捨心，",
    "T23n1442_022:0746c16": "縷須精細。」彼云：「聖者！我等皆是撚麁縷人，不",
    "T23n1442_022:0746c17": "能精細，然有一女能作細縷。」鄔波難陀曰：「試",
    "T23n1442_022:0746c18": "喚來看。」即便喚至。鄔波難陀報曰：「少女汝試",
    "T23n1442_022:0746c19": "撚看。」彼即為撚。鄔波難陀曰：「此未能善，更好",
    "T23n1442_022:0746c20": "撚看。」如是至三。女人報曰：「聖者！過此已往我",
    "T23n1442_022:0746c21": "所不堪。」鄔波難陀曰：「姊妹！汝等咸應如斯細",
    "T23n1442_022:0746c22": "撚。」報曰：「除此少女，我等不能。」鄔波難陀曰：",
    "T23n1442_022:0746c23": "「汝豈不能換其作業，此為撚細，汝為撚麁。」報",
    "T23n1442_022:0746c24": "言：「此女許者，我等隨作。」鄔波難陀報少女曰：",
    "T23n1442_022:0746c25": "「汝樂福者可為撚之。」彼便報曰：「聖者！若撚細",
    "T23n1442_022:0746c26": "縷多時方辦，幸勿疾催。」鄔波難陀見其許已呪",
    "T23n1442_022:0746c27": "願而去。既經多日便來問縷，諸女悉皆持縷",
    "T23n1442_022:0746c28": "相施。鄔波難陀既受得縷皆與呪願：「此之施物",
    "T23n1442_022:0746c29": "是莊嚴心，是心資助勝定資糧，當獲人天上",
    "T23n1442_022:0747a01": "妙衣服。」時鄔波難陀即持其縷還詣寺中，告",
    "T23n1442_022:0747a02": "諸苾芻曰：「具壽！試看此縷麁細如何？」彼皆報",
    "T23n1442_022:0747a03": "曰：「極妙細縷，然不知大德頗別好織師不？」",
    "T23n1442_022:0747a04": "鄔波難陀曰：「豈不仁等欺輕我耶？我若向者",
    "T23n1442_022:0747a05": "不出家者，一切伎巧無不精研，何況織師而",
    "T23n1442_022:0747a06": "不識別。」諸人報曰：「豈敢相輕，恐不知處。若",
    "T23n1442_022:0747a07": "須織師者於某坊中有[仁二+達]額織師，并有巧婦",
    "T23n1442_022:0747a08": "善能織疊，若得此縷必成好衣。」報言：「善哉！具",
    "T23n1442_022:0747a09": "壽！教處好匠者，此即是仁為我織疊。」鄔波難",
    "T23n1442_022:0747a10": "陀遂持其縷詣織師處，素非親友而說頌",
    "T23n1442_022:0747a11": "曰：",
    "T23n1442_022:0747a12": "「善人騰美譽，　　雖遠悉知聞；",
    "T23n1442_022:0747a13": "　如大雪山王，　　人皆共瞻仰。",
    "T23n1442_022:0747a14": "　愚者守癡惑，　　雖近不知聞；",
    "T23n1442_022:0747a15": "　如闇射箭時，　　人皆不能見。",
    "T23n1442_022:0747a16": "「汝今得大利益獲大名稱遍室羅伐城，試為",
    "T23n1442_022:0747a17": "看此縷線其狀何如？」彼看報曰：「大佳縷線！我",
    "T23n1442_022:0747a18": "若織者當成好疊。」鄔波難陀曰：「賢首！為織。」",
    "T23n1442_022:0747a19": "織師報曰：「誰與我價？」鄔波難陀曰：「汝諸織師",
    "T23n1442_022:0747a20": "價常不足，於未來世應作資糧。」時彼織師迴",
    "T23n1442_022:0747a21": "觀婦面，婦便告曰：「仁豈不聞此之大德深相",
    "T23n1442_022:0747a22": "讚歎，可宜施手為織疊衣。」織師報曰：「聖者！",
    "T23n1442_022:0747a23": "此縷極細多時方得，幸勿相催。」即為呪願而",
    "T23n1442_022:0747a24": "去。既經多日方重來看，是時織師授與其疊。",
    "T23n1442_022:0747a25": "時鄔波難陀受得疊已呪願而去，還至寺中",
    "T23n1442_022:0747a26": "示諸苾芻曰：「諸具壽！試看此疊其狀何如？」諸",
    "T23n1442_022:0747a27": "人報言：「大好白疊！若其更得第二張者，刺作",
    "T23n1442_022:0747a28": "兩重僧伽胝服，省事而住修諸善品，誠亦善",
    "T23n1442_022:0747a29": "哉。」鄔波難陀曰：「具壽！仁等謂我無力能得第",
    "T23n1442_022:0747b01": "二張耶？仁等試看，我今如何教化其疊。」晨朝",
    "T23n1442_022:0747b02": "著衣持鉢便於別門入室羅伐城，從他覓縷",
    "T23n1442_022:0747b03": "至[仁二+達]額織師所，廣說如前以縷相示。彼言：「好",
    "T23n1442_022:0747b04": "縷！我若織者成好上疊。」「若爾為織。」答言：「價出",
    "T23n1442_022:0747b05": "何人？」報曰：「汝之織師不解修福，於當來世貧",
    "T23n1442_022:0747b06": "窮未休，應可更為資糧之業。」報言：「聖者！前為",
    "T23n1442_022:0747b07": "織衣，噉他飲食，比來還債猶未能了；今更虛",
    "T23n1442_022:0747b08": "作，事欲如何？」鄔波難陀觀彼婦面，夫言：「聖者！",
    "T23n1442_022:0747b09": "假令婦欲，我實不能。」鄔波難陀怒而告曰：「汝",
    "T23n1442_022:0747b10": "[仁二+達]額織師，我今指汝禿頂為誓，若我不能使",
    "T23n1442_022:0747b11": "汝織者，我不復名鄔波難陀矣！」時彼織師瞋",
    "T23n1442_022:0747b12": "而告曰：「汝禿沙門，我指為誓，我必不能與汝",
    "T23n1442_022:0747b13": "織疊。」鄔波難陀即便瞋怒思量而去。時憍薩",
    "T23n1442_022:0747b14": "羅勝光大王有得意臣名曰賢善，與鄔波難",
    "T23n1442_022:0747b15": "陀是舊知識，遂行詣彼既至門所，而問之曰：",
    "T23n1442_022:0747b16": "「賢善在不？」報言：「向市。」時鄔波難陀即便就市",
    "T23n1442_022:0747b17": "覓之，是時賢善在沽酒家。鄔波難陀至其門",
    "T23n1442_022:0747b18": "所，遣信入喚為報賢善：「鄔波難陀要欲相見，",
    "T23n1442_022:0747b19": "可暫出來。」使者報知，賢善尋出即便合掌云：",
    "T23n1442_022:0747b20": "「我敬禮大德鄔波難陀。」時鄔波難陀告言：「賢",
    "T23n1442_022:0747b21": "善！無病長壽。我比謂汝常勤公事，寧知閑",
    "T23n1442_022:0747b22": "隙得在酒家。」報言：「聖者！我因公事來至於",
    "T23n1442_022:0747b23": "此，大德何緣至此相覓？」報言：「我有少縷可為",
    "T23n1442_022:0747b24": "織衣，仁當獲福。」報言：「我當奉疊，何勞織耶？」",
    "T23n1442_022:0747b25": "鄔波難陀曰：「斯誠善事，然我此縷是信心物，",
    "T23n1442_022:0747b26": "豈虛棄耶？」時彼即便命一使者，報云：「汝去語",
    "T23n1442_022:0747b27": "當織人，汝等可為大德鄔波難陀織好白疊。」",
    "T23n1442_022:0747b28": "鄔波難陀曰：「賢善！此亦無勞告當織者。然於",
    "T23n1442_022:0747b29": "某坊有一[仁二+達]額織師，并有巧婦可令彼織。」是",
    "T23n1442_022:0747c01": "時賢善即令使者：「汝今宜往[仁二+達]額織師所，報",
    "T23n1442_022:0747c02": "言：『賢善令織此衣。』」時彼使者持縷至彼，告",
    "T23n1442_022:0747c03": "曰：「大臣賢善遣將此縷，可為織衣。」織師見縷",
    "T23n1442_022:0747c04": "訖即便憶識，報使者言：「我之番次先已織訖。」",
    "T23n1442_022:0747c05": "時彼使人持縷還去，至賢善所具說所由。賢",
    "T23n1442_022:0747c06": "善報曰：「汝去語之：『今織此衣，後番相放。』」使者",
    "T23n1442_022:0747c07": "便去以語報知，織師答曰：「大臣賢善於城中",
    "T23n1442_022:0747c08": "秉權有力，我寧移去不住於此，誰能越次為",
    "T23n1442_022:0747c09": "織作耶？」使者還去，具以其語報賢善知。賢善",
    "T23n1442_022:0747c10": "復更報使者曰：「汝可還語當織之人，令依番",
    "T23n1442_022:0747c11": "次為織此疊。」鄔波難陀聞已告曰：「餘人不能，",
    "T23n1442_022:0747c12": "唯[仁二+達]額者。」賢善還令使者：「汝當更至[仁二+達]額之",
    "T23n1442_022:0747c13": "所，報言：『為織，我還汝價。』」使者便往，鄔波難陀",
    "T23n1442_022:0747c14": "亦即隨出，告使者曰：「愚癡人！誰復令汝承事",
    "T23n1442_022:0747c15": "王臣，汝合多與杖木令擔柴立，豈容為片作",
    "T23n1442_022:0747c16": "務頻遣賢善勞心？汝豈不能至織師所作如",
    "T23n1442_022:0747c17": "是說：『賢善遣汝織斯白疊。』若言：『我不能。』者，以",
    "T23n1442_022:0747c18": "手綰髮拳打脊梁。若叫喚者，卷其織具勿令",
    "T23n1442_022:0747c19": "執作。若其婦女來唱喚時，急曳頭髻牽使出",
    "T23n1442_022:0747c20": "門，而告之曰：『汝今違拒賢善教令，勝光大王",
    "T23n1442_022:0747c21": "必當罰汝五百金錢。』語言：『愚癡人！汝若能得",
    "T23n1442_022:0747c22": "織成此衣者，彼多與汝辛苦之直，何須還往",
    "T23n1442_022:0747c23": "空置劬勞？』」時彼使者還至織師所，報曰：「賢善",
    "T23n1442_022:0747c24": "作如是語：『汝當為織，我酬汝價。』」織師答曰：「我",
    "T23n1442_022:0747c25": "今不能越次織此疊衣。」使者以手撮髮拳打",
    "T23n1442_022:0747c26": "脊梁，彼即大叫便卷織機，其婦唱喚遂捉其",
    "T23n1442_022:0747c27": "髮曳之而去，報言：「汝等違拒大臣教命，勝光",
    "T23n1442_022:0747c28": "大王必當罰汝五百金錢。」婦聞是已便大驚",
    "T23n1442_022:0747c29": "怖，告其夫曰：「我等繫獄誰當救濟，必嬰枷鎖",
    "T23n1442_022:0748a01": "而取終亡，我今宜可織此大疊。」織師即便報",
    "T23n1442_022:0748a02": "使者曰：「勿將我去付彼法官。」「我當與汝辛苦",
    "T23n1442_022:0748a03": "之直。」「隨汝來心可留其線。」使者留縷而去。是",
    "T23n1442_022:0748a04": "時織師報其婦曰：「賢首！我今為織令其失縷",
    "T23n1442_022:0748a05": "復不成衣。」婦便報曰：「看此形勢豪猛沙門，",
    "T23n1442_022:0748a06": "若織惡衣豈肯相放？」即便辛苦為織疊衣。即",
    "T23n1442_022:0748a07": "織衣了，鄔波難陀便就彼家索取其疊，織師",
    "T23n1442_022:0748a08": "告曰：「大德！可不與我飲噉直耶？」報言：「窮人",
    "T23n1442_022:0748a09": "從我索酒，何不飲毒及噉糟耶？」時彼織師便",
    "T23n1442_022:0748a10": "生嫌賤出毀罵言：「沙門釋子造作惡行非沙",
    "T23n1442_022:0748a11": "門法，如何自乞縷線，或因說法、或假託王力，",
    "T23n1442_022:0748a12": "令非親人織衣，共相惱亂。」時諸苾芻聞是語",
    "T23n1442_022:0748a13": "已具以白佛。爾時世尊集苾芻眾，問鄔波難",
    "T23n1442_022:0748a14": "陀。彼言：「實爾。」種種呵責，廣說乃至「我今制其",
    "T23n1442_022:0748a15": "學處，應如是說：",
    "T23n1442_022:0748a16": "「若復苾芻自乞縷線，使非親織師織作衣，若",
    "T23n1442_022:0748a17": "得衣者泥薩祇波逸底迦。」",
    "T23n1442_022:0748a18": "若復苾芻者，謂鄔波難陀，餘義如上。自乞縷",
    "T23n1442_022:0748a19": "者，或一兩半兩等。使非親者，廣說如上。織師",
    "T23n1442_022:0748a20": "者，謂客織人。衣有七種，亦如上說。若得衣者",
    "T23n1442_022:0748a21": "犯捨墮，捨法如上。此中犯相其事云何？苾芻",
    "T23n1442_022:0748a22": "從非親乞縷、使非親織，皆得惡作；得衣之時，",
    "T23n1442_022:0748a23": "便犯捨墮。苾芻從非親乞縷、使親織衣，乞時",
    "T23n1442_022:0748a24": "惡作，得衣無罪。苾芻從親乞縷、使非親織，乞",
    "T23n1442_022:0748a25": "時無犯，得衣捨墮。苾芻從親乞縷、使親而織，",
    "T23n1442_022:0748a26": "二俱無犯。苾芻從非親乞縷、自織其疊，乞時",
    "T23n1442_022:0748a27": "惡作，衣成亦惡作罪。苾芻從親乞縷、自織其",
    "T23n1442_022:0748a28": "疊，乞時無犯，衣成惡作。若酬價織者無犯。又",
    "T23n1442_022:0748a29": "無犯者，謂初犯人，或癡狂、心亂、痛惱所纏。",
    "T23n1442_022:0748b01": "根本說一切有部毘奈耶卷第二十二"
}