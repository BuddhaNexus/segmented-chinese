{
    "T21n1345_001:0854b13": "No. 1345 [No. 1344]",
    "T21n1345_001:0854b14": "金剛場陀羅尼經",
    "T21n1345_001:0854b16": "隋三藏法師闍那崛多譯",
    "T21n1345_001:0854b17": "[0854b17] 如是我聞。一時婆伽婆。住在雪山妙色聚落",
    "T21n1345_001:0854b18": "金莊嚴窟。與摩訶比丘僧其數滿足一千人",
    "T21n1345_001:0854b19": "俱。爾時世尊著衣持&#x9262;。入妙色聚落普遍乞",
    "T21n1345_001:0854b20": "食。還至本處飯食訖。結加趺坐正念不動。",
    "T21n1345_001:0854b21": "爾時世尊入名一切法平等相三昧。入三昧",
    "T21n1345_001:0854b22": "已。諸比丘等頂禮佛足。忽然不見如來所在。",
    "T21n1345_001:0854b23": "各自相問。今婆伽婆修伽陀何處去耶。爾時",
    "T21n1345_001:0854b24": "首陀會及三十三天子。承佛神力來至佛所。",
    "T21n1345_001:0854b25": "時釋天王及梵天王。作如是念。婆伽婆今在",
    "T21n1345_001:0854b26": "何處修伽陀今在何處。作身念已。觀見佛身",
    "T21n1345_001:0854b27": "住在金窟入於三昧。時諸釋天。來至佛所默",
    "T21n1345_001:0854b28": "然而坐。及首陀會諸天眾等。亦默然坐。爾時",
    "T21n1345_001:0854b29": "世尊於三昧中現諸神通。佛神通力故。所有",
    "T21n1345_001:0854c01": "三千大千世界學菩薩乘者。初發菩提心者。",
    "T21n1345_001:0854c02": "或復久發菩提心者。或阿毘跋致者。或一生",
    "T21n1345_001:0854c03": "補處者。以得如來神通教故。來至妙色聚落",
    "T21n1345_001:0854c04": "到於佛所。佛神力故。去地一刃加趺而住。",
    "T21n1345_001:0854c05": "爾時文殊師利童子。入一切眾生歡喜三昧。",
    "T21n1345_001:0854c06": "入三昧已。令諸大眾得心歡喜。得心悅樂。得",
    "T21n1345_001:0854c07": "心安隱。得心希有。爾時彌勒菩薩摩訶薩。入",
    "T21n1345_001:0854c08": "一切法寂定三昧。入三昧已。令諸大眾諸根",
    "T21n1345_001:0854c09": "寂定。爾時體相菩薩摩訶薩。共六萬二千菩",
    "T21n1345_001:0854c10": "薩。向妙色聚落金莊嚴窟。到於佛所。即見自",
    "T21n1345_001:0854c11": "身及諸菩薩住在虛空。於虛空中結加趺坐。",
    "T21n1345_001:0854c12": "時觀自在菩薩。共九萬二千菩薩。從虛空中",
    "T21n1345_001:0854c13": "向妙色聚落金莊嚴窟。來到佛所不能下地。",
    "T21n1345_001:0854c14": "共諸菩薩於虛空中加趺而住。即入破散一",
    "T21n1345_001:0854c15": "切眾生煩惱三昧。入三昧已。彼諸大眾即滅",
    "T21n1345_001:0854c16": "貪欲癡等一切煩惱。爾時寶相菩薩摩訶薩。",
    "T21n1345_001:0854c17": "即入大莊嚴三昧。入三昧已。即於虛空普雨",
    "T21n1345_001:0854c18": "優&#x9262;羅華波頭摩華俱物陀華分陀利華。映",
    "T21n1345_001:0854c19": "蔽日光。爾時世尊正坐三昧飛騰虛空欣然",
    "T21n1345_001:0854c20": "微笑。乃至放於青黃赤白金色頗梨等光明。",
    "T21n1345_001:0854c21": "亦復如是。爾時文殊師利童子。住在虛空合",
    "T21n1345_001:0854c22": "掌長跪整衣服。而白佛言。世尊。以何因緣欣",
    "T21n1345_001:0854c23": "然微笑。佛告文殊師利。我念往昔。此虛空中",
    "T21n1345_001:0854c24": "十千諸佛。同於此處為諸菩薩說金剛場陀",
    "T21n1345_001:0854c25": "羅尼法門。文殊師利。復白佛言。世尊惟願",
    "T21n1345_001:0854c26": "如來。為諸菩薩重分別說金剛場陀羅尼法。",
    "T21n1345_001:0854c27": "爾時佛止文殊師利言。不須復說。此金剛場",
    "T21n1345_001:0854c28": "陀羅尼中。無有煩惱亦無涅槃。彼等欲入涅",
    "T21n1345_001:0854c29": "槃。金剛場陀羅尼中。無菩薩法及諸佛法。彼",
    "T21n1345_001:0855a01": "等欲得成佛。金剛場陀羅尼中。無有善法及",
    "T21n1345_001:0855a02": "不善法。彼等欲捨不善。金剛場陀羅尼中。",
    "T21n1345_001:0855a03": "無彼岸此岸。彼等欲達彼岸。金剛場陀羅尼",
    "T21n1345_001:0855a04": "中。無有成就諸佛剎者。彼等欲成就諸佛剎。",
    "T21n1345_001:0855a05": "金剛場陀羅尼中。無有魔及魔名字。彼等欲",
    "T21n1345_001:0855a06": "降眾魔。金剛場陀羅尼中。無有聲聞及聲聞",
    "T21n1345_001:0855a07": "名字。彼等欲超過聲聞法。金剛場陀羅尼中。",
    "T21n1345_001:0855a08": "無辟支佛及辟支佛法。彼等欲超過辟支佛",
    "T21n1345_001:0855a09": "位。金剛場陀羅尼中。無眾生及眾生名字。彼",
    "T21n1345_001:0855a10": "等欲化諸眾生。金剛場陀羅尼中。無有利無",
    "T21n1345_001:0855a11": "非利。彼等欲求利。金剛場陀羅尼中。無有欲",
    "T21n1345_001:0855a12": "及欲名字。彼等欲離欲。金剛場陀羅尼中。無",
    "T21n1345_001:0855a13": "惱及惱名字。彼等欲離惱。金剛場陀羅尼中。",
    "T21n1345_001:0855a14": "無有癡及癡名字。彼等欲捨癡。金剛場陀羅",
    "T21n1345_001:0855a15": "尼中。無有智及無智。彼等欲證智。金剛場",
    "T21n1345_001:0855a16": "陀羅尼中。無有煩惱及無煩惱。無有淨及不",
    "T21n1345_001:0855a17": "淨。亦無有教及無教。無慈無悲無喜無捨。無",
    "T21n1345_001:0855a18": "施無慳。無戒無犯。無諍無忍。無進無迨。無",
    "T21n1345_001:0855a19": "禪定無亂心。無智無無智。無墮。無聲聞無辟",
    "T21n1345_001:0855a20": "支佛。無諸佛無如來。無法無非法。無深無淺。",
    "T21n1345_001:0855a21": "無識無非識。無名字無證處。無煩惱無涅槃。",
    "T21n1345_001:0855a22": "無諸力。無菩提分。無諸根。無正念處。無正定",
    "T21n1345_001:0855a23": "處。無四如意足。文殊師利。金剛場陀羅尼。若",
    "T21n1345_001:0855a24": "修得者。不捨凡夫法。不取不執亦不遠離。亦",
    "T21n1345_001:0855a25": "不建立。不須超過。不證不捨。不思惟捨。不勝",
    "T21n1345_001:0855a26": "不出。無有懈怠。不憚不護不悔不觸。凡夫法",
    "T21n1345_001:0855a27": "中不起煩惱。所有布施亦不作相不作與相。",
    "T21n1345_001:0855a28": "亦不捨離諸佛法。亦不觸凡夫法。諸佛法不",
    "T21n1345_001:0855a29": "離凡夫法。凡夫法不離諸佛法。亦不建立聲",
    "T21n1345_001:0855b01": "聞辟支佛法。亦不在諸佛法。不捨凡夫法。不",
    "T21n1345_001:0855b02": "得護諸凡夫法。不得無動住諸佛剎。不得捨",
    "T21n1345_001:0855b03": "諸大願。文殊師利。此金剛場陀羅尼中。無有",
    "T21n1345_001:0855b04": "分別。所以者何。欲瞋癡法一切平等。男女相",
    "T21n1345_001:0855b05": "同故。天龍夜叉乾闥婆阿修羅迦樓羅緊那",
    "T21n1345_001:0855b06": "羅。一切法平等差別相同故。佛法僧聲聞辟",
    "T21n1345_001:0855b07": "支佛。一切法平等同故。地獄餓鬼畜生平等",
    "T21n1345_001:0855b08": "同故。水大風大火大地大虛空大。一切法平",
    "T21n1345_001:0855b09": "等同故。眼耳鼻舌身意乃至一切法平等同",
    "T21n1345_001:0855b10": "故。文殊師利。金剛場陀羅尼。譬如東方所有",
    "T21n1345_001:0855b11": "虛空。南西北方所有虛空。及上下方所有虛",
    "T21n1345_001:0855b12": "空。皆悉平等同故。所謂虛空一體平等。如是",
    "T21n1345_001:0855b13": "文殊。是金剛場陀羅尼法。一切眾生平等同",
    "T21n1345_001:0855b14": "故。作是語已。文殊師利復白佛言。世尊。云何",
    "T21n1345_001:0855b15": "欲是陀羅尼句。佛告文殊師利。欲者非從東",
    "T21n1345_001:0855b16": "方來惱諸眾生。亦不從南西北方四維上下",
    "T21n1345_001:0855b17": "來惱諸眾生。亦非內出。亦非外來惱諸眾生。",
    "T21n1345_001:0855b18": "文殊師利。欲若內起惱眾生者。眾生永無有",
    "T21n1345_001:0855b19": "淨。亦不得證諸法實相。文殊師利。所有諸法",
    "T21n1345_001:0855b20": "不去不來非內非外無有住處。是故欲名陀",
    "T21n1345_001:0855b21": "羅尼句。文殊師利。惱是陀羅尼句。文殊師利",
    "T21n1345_001:0855b22": "白佛言。世尊。云何惱是陀羅尼句。佛告文殊。",
    "T21n1345_001:0855b23": "惱者從諍競起。彼諍競者。非過去非未來非",
    "T21n1345_001:0855b24": "現在。文殊師利。過去諸法。若生不可壞者應",
    "T21n1345_001:0855b25": "是常法。文殊師利。未來諸緣無惱可生。現有",
    "T21n1345_001:0855b26": "諸緣。無所住故滅壞故。文殊師利。所有諸法",
    "T21n1345_001:0855b27": "本來不生。亦無未來及現在生。是三世淨陀",
    "T21n1345_001:0855b28": "羅尼句。文殊師利。癡是陀羅尼句。文殊師利",
    "T21n1345_001:0855b29": "白佛言。世尊。云何癡是陀羅尼句。佛告文殊。",
    "T21n1345_001:0855c01": "癡者從無明起。不依地界不依水界不依火",
    "T21n1345_001:0855c02": "界不依風界及虛空界。乃至識界諸法無所",
    "T21n1345_001:0855c03": "依著。不可得惱不可得淨。何以故。無著體。不",
    "T21n1345_001:0855c04": "得惱亦不得淨。若無著體諸法得惱得淨者。",
    "T21n1345_001:0855c05": "虛空亦應得惱得淨。所以者何。虛空不為諸",
    "T21n1345_001:0855c06": "法所依。文殊師利。所有無明。無著處。無移",
    "T21n1345_001:0855c07": "處。無壞處。無現處。無礙不可見。無縛無解無",
    "T21n1345_001:0855c08": "邊無自性故。如是虛空。可得說言彼惱彼淨",
    "T21n1345_001:0855c09": "耶。文殊師利言。不也世尊。佛告文殊師利。",
    "T21n1345_001:0855c10": "無明者。如來所說。本來無有故名無明。此無",
    "T21n1345_001:0855c11": "明句。前際不可得。後際不可得。現在際亦不",
    "T21n1345_001:0855c12": "可得。文殊師利。所有諸法無有有者。不可得",
    "T21n1345_001:0855c13": "者。不可見者。無有知者。彼等頗得能解能縛",
    "T21n1345_001:0855c14": "不。亦能作障不。文殊師利言。不也婆伽婆。不",
    "T21n1345_001:0855c15": "也修伽陀。若如是義。云何世尊。無明見生惱",
    "T21n1345_001:0855c16": "耶。佛言文殊師利。譬如二木及人功等相揩",
    "T21n1345_001:0855c17": "火得出生。彼火熱焰不從二木生。亦非人功",
    "T21n1345_001:0855c18": "生。而能得生。如是如是。文殊師利。無正定",
    "T21n1345_001:0855c19": "故而生欲惱煩惱癡煩惱。彼諸惱等不在",
    "T21n1345_001:0855c20": "內不在外不在兩中間。如是文殊師利。所言",
    "T21n1345_001:0855c21": "惱者。云何得生云何名癡。諸法本來解脫。以",
    "T21n1345_001:0855c22": "能生惱故名為癡。諸法本來解脫。無有縛處。",
    "T21n1345_001:0855c23": "是故名癡是陀羅尼法門。",
    "T21n1345_001:0855c24": "[0855c24] 爾時文殊師利白佛言。世尊。頗有一法。菩薩",
    "T21n1345_001:0855c25": "行已能入一切陀羅尼諸法門不。佛告文殊",
    "T21n1345_001:0855c26": "師利有一字法明門。菩薩得已能說千萬字",
    "T21n1345_001:0855c27": "法門。而此一字法門亦不可盡。在在處處說",
    "T21n1345_001:0855c28": "諸法相。無有邊際。得此諸法明時。自然得無",
    "T21n1345_001:0855c29": "障礙辯說。一切法不可窮盡。說諸法已。還復",
    "T21n1345_001:0856a01": "攝入一字法門。得無礙辯故。轉能多說一句",
    "T21n1345_001:0856a02": "法門。增益增益說已。還復攝入一法門中。文",
    "T21n1345_001:0856a03": "殊白佛言。世尊。何者一字法門。佛告文殊師",
    "T21n1345_001:0856a04": "利。無有一切諸法。是名一字陀羅尼法門。文",
    "T21n1345_001:0856a05": "殊師利白佛言。世尊。云何名為陀羅尼句法",
    "T21n1345_001:0856a06": "門。佛言。文殊師利。一切諸法住調伏地。是故",
    "T21n1345_001:0856a07": "名為入調伏陀羅尼法門。文殊師利。天法門",
    "T21n1345_001:0856a08": "一切諸法。名陀羅尼法門。文殊師利白佛言。",
    "T21n1345_001:0856a09": "世尊。何故名天是陀羅尼法門。佛言。文殊師",
    "T21n1345_001:0856a10": "利。一切諸法住修行地故。名天相入陀羅尼",
    "T21n1345_001:0856a11": "法門。",
    "T21n1345_001:0856a12": "[0856a12] 文殊師利。龍法門一切諸法。是陀羅尼法門。",
    "T21n1345_001:0856a13": "文殊師利言。世尊。何故名龍是陀羅尼法門。",
    "T21n1345_001:0856a14": "佛告文殊師利言。無有名字。一切諸法斷名",
    "T21n1345_001:0856a15": "字道。無字假說字故。名龍入陀羅尼字法門。",
    "T21n1345_001:0856a16": "[0856a16] 文殊師利。夜叉法門一切諸法。是陀羅尼法",
    "T21n1345_001:0856a17": "門。何故名夜叉是陀羅尼法門。佛告文殊師",
    "T21n1345_001:0856a18": "利言。盡相故。一切諸法本來不生故。名夜",
    "T21n1345_001:0856a19": "叉是陀羅尼法門。文殊師利。乾闥婆法門一",
    "T21n1345_001:0856a20": "切諸法。是陀羅尼法門。何故名乾闥婆是陀",
    "T21n1345_001:0856a21": "羅尼法門。以數過故。一切諸法無有邊際。但",
    "T21n1345_001:0856a22": "取虛空邊故。名乾闥婆相是入陀羅尼法門。",
    "T21n1345_001:0856a23": "[0856a23] 文殊師利。阿修羅法門一切諸法。是陀羅尼",
    "T21n1345_001:0856a24": "法門。何故名阿修羅是陀羅尼法門。佛言。文",
    "T21n1345_001:0856a25": "殊師利。無定住一切諸法。不可以名字說。非",
    "T21n1345_001:0856a26": "色不異色相可行。非聲不異聲相可行。非香",
    "T21n1345_001:0856a27": "不異香相可行。非味不異味相可行。非觸不",
    "T21n1345_001:0856a28": "異觸相可行。非意不異意相可行。非佛不異",
    "T21n1345_001:0856a29": "佛相可行。非法不異法相可行。非僧不異僧",
    "T21n1345_001:0856b01": "相可行。非聲聞不異聲聞相可行。非辟支佛",
    "T21n1345_001:0856b02": "不異辟支佛相可行。非凡夫不異凡夫相可",
    "T21n1345_001:0856b03": "行。文殊師利。一切諸法。無行相無可行相可",
    "T21n1345_001:0856b04": "行。無起發故。是名阿修羅入陀羅尼法門。文",
    "T21n1345_001:0856b05": "殊師利。迦樓羅法門一切諸法。是陀羅尼法",
    "T21n1345_001:0856b06": "門。文殊師利白佛言。世尊。云何迦樓羅是陀",
    "T21n1345_001:0856b07": "羅尼法門。佛告文殊師利。一切諸法。無來無",
    "T21n1345_001:0856b08": "去故。無來非不來。無去非不去。不生不滅不",
    "T21n1345_001:0856b09": "漏不著不縛不解。不染不妄無染著處。住無",
    "T21n1345_001:0856b10": "建立本來無建立故。文殊師利。一切諸法。如",
    "T21n1345_001:0856b11": "虛空無有依故。名迦樓羅入陀羅尼法門。文",
    "T21n1345_001:0856b12": "殊師利。緊那羅一切諸法。是陀羅尼法門。文",
    "T21n1345_001:0856b13": "殊師利白佛言。世尊。何故名緊那羅是陀羅",
    "T21n1345_001:0856b14": "尼法門。佛言。離作道故。文殊師利。不可作作",
    "T21n1345_001:0856b15": "者無所有故。是名緊那羅相是入陀羅尼法",
    "T21n1345_001:0856b16": "門。",
    "T21n1345_001:0856b17": "[0856b17] 文殊師利。摩&#x777A;羅伽法門一切諸法。是陀羅",
    "T21n1345_001:0856b18": "尼法門。文殊師利言。世尊。云何陀羅尼法門。",
    "T21n1345_001:0856b19": "佛告文殊師利。一切諸法離垢本來明淨。一",
    "T21n1345_001:0856b20": "切眾生。所不能濁亦不能淨。此清淨陀羅尼",
    "T21n1345_001:0856b21": "法門。所以者何。文殊師利。一切諸法。本來寂",
    "T21n1345_001:0856b22": "滅故。本來不生故。文殊師利。是名入摩&#x777A;羅",
    "T21n1345_001:0856b23": "伽陀羅尼法門。",
    "T21n1345_001:0856b24": "[0856b24] 文殊師利。婦女法門一切諸法。是陀羅尼法",
    "T21n1345_001:0856b25": "門。文殊師利言。云何是陀羅尼法門。佛言虛",
    "T21n1345_001:0856b26": "妄故。文殊師利。一切諸法女根男根無定故。",
    "T21n1345_001:0856b27": "所謂非實物故。名婦女相入陀羅尼法門。",
    "T21n1345_001:0856b28": "[0856b28] 文殊師利。男兒法門一切諸法。是陀羅尼法",
    "T21n1345_001:0856b29": "門。文殊師利言。云何是陀羅尼法門。佛言。文",
    "T21n1345_001:0856c01": "殊師利。一切處相無有故。本際已來不可得。",
    "T21n1345_001:0856c02": "乃至後際亦不可得。現在亦不可得。文殊師",
    "T21n1345_001:0856c03": "利。三際處無得故。是處無男無女唯假名",
    "T21n1345_001:0856c04": "說。所言名者寬廣得名。彼色者四大合成。此",
    "T21n1345_001:0856c05": "諸法無有生處故。本來寂滅故。文殊師利。一",
    "T21n1345_001:0856c06": "切諸法是名男相入陀羅尼法門。",
    "T21n1345_001:0856c07": "[0856c07] 文殊師利。地獄法門一切諸法。是陀羅尼法",
    "T21n1345_001:0856c08": "門。文殊師利言。世尊。何故地獄名陀羅尼法",
    "T21n1345_001:0856c09": "門。",
    "T21n1345_001:0856c10": "[0856c10] 佛告文殊師利。地獄入何相。文殊師利言。世",
    "T21n1345_001:0856c11": "尊。地獄者入虛空相。佛言。文殊師利。於汝意",
    "T21n1345_001:0856c12": "云何。地獄者。為從自分別生。為自然生。文殊",
    "T21n1345_001:0856c13": "師利言。世尊。是凡夫等起分別故。見有地獄",
    "T21n1345_001:0856c14": "畜生餓鬼。無真實事。而諸凡夫受於苦惱。世",
    "T21n1345_001:0856c15": "尊。如我所見。無地獄見。無有苦見。世尊。如",
    "T21n1345_001:0856c16": "人眠睡夢墮地獄。而見自身在大沸鑊。及無",
    "T21n1345_001:0856c17": "量人受諸苦痛。熱惱逼身生大恐怖。即大驚",
    "T21n1345_001:0856c18": "喚。忽自唱言。大苦大苦悲哭失聲。彼人父母",
    "T21n1345_001:0856c19": "及諸眷屬問言。汝有何苦。彼人答言。我墮地",
    "T21n1345_001:0856c20": "獄令我痛苦。云何方問。汝有何苦。時彼父母",
    "T21n1345_001:0856c21": "及諸眷屬。語彼人言。汝莫怖畏。汝於睡眠見",
    "T21n1345_001:0856c22": "此事耳。汝向睡眠不出家外。何故忽言受地",
    "T21n1345_001:0856c23": "獄苦。彼人即還得醒悟心。我所見事乃是夢",
    "T21n1345_001:0856c24": "耳。所自內心作如是見。悉皆非實還得歡喜。",
    "T21n1345_001:0856c25": "世尊。如彼夢人無有實事見墮地獄。如是如",
    "T21n1345_001:0856c26": "是。世尊。一切凡夫本無有欲。生女想分別。共",
    "T21n1345_001:0856c27": "相娛樂自生樂著。彼即念言。我是男也彼是",
    "T21n1345_001:0856c28": "女也。已生欲心即求五欲。為五欲故。共相&#x9B2A;",
    "T21n1345_001:0856c29": "諍結諸怨讎。散失財物更相殺害。以起顛倒",
    "T21n1345_001:0857a01": "生怨憎想。死入地獄經多千劫。世尊。如彼人",
    "T21n1345_001:0857a02": "夢。所有父母及諸眷屬語彼人言。汝向睡眠",
    "T21n1345_001:0857a03": "本未曾出。云何而見受地獄苦。如是如是。世",
    "T21n1345_001:0857a04": "尊。諸佛如來。為四顛倒諸眾生等。說於正法。",
    "T21n1345_001:0857a05": "是處無男無女亦無眾生。無有受者。無養育",
    "T21n1345_001:0857a06": "者。及無富伽羅亦無我。是諸法皆顛倒。本無",
    "T21n1345_001:0857a07": "有故生是諸法。和合故生是諸法。分別故生",
    "T21n1345_001:0857a08": "是諸法。無有生處。是諸法無有物。是諸法",
    "T21n1345_001:0857a09": "不相著。是諸法如夢。是諸法如幻。是諸法如",
    "T21n1345_001:0857a10": "水中月。是諸法無有著處。是諸法無有染者。",
    "T21n1345_001:0857a11": "無惱者無忘失者。汝等莫妄分別。是諸眾生",
    "T21n1345_001:0857a12": "聞如來法已。即厭於欲。見諸法性。遠離諸煩",
    "T21n1345_001:0857a13": "惱。遠離諸癡。見一切諸法本來解脫。見一切",
    "T21n1345_001:0857a14": "諸法無有障礙。見一切諸法寂滅。世尊。彼",
    "T21n1345_001:0857a15": "諸人等。已得虛空想定。捨身已後。於無餘涅",
    "T21n1345_001:0857a16": "槃中而般涅槃。世尊。我見地獄苦相如是。",
    "T21n1345_001:0857a17": "爾時世尊讚文殊師利言。善哉善哉文殊師",
    "T21n1345_001:0857a18": "利。如汝所見。地獄應如是見。亦應如是分別。",
    "T21n1345_001:0857a19": "如汝所說。知見如是地獄已。得無生法忍。如",
    "T21n1345_001:0857a20": "文殊師利所得。說此語已。一萬二千菩薩得",
    "T21n1345_001:0857a21": "無生忍法。同聲唱言。希有諸佛行處。所謂",
    "T21n1345_001:0857a22": "於地獄法中得顯諸佛法。時文殊師利白佛",
    "T21n1345_001:0857a23": "言。世尊。願為我說入無二法門。得入無二法",
    "T21n1345_001:0857a24": "門已。令諸菩薩摩訶薩於一切煩惱中。說一",
    "T21n1345_001:0857a25": "切諸佛法。亦不作二相念。復得無礙辯說。一",
    "T21n1345_001:0857a26": "切無二相法。世尊。云何是入無二法門。佛",
    "T21n1345_001:0857a27": "言。文殊師利。汝諦聽諦受善思念之。吾為汝",
    "T21n1345_001:0857a28": "說是平等名字無二法門。得法門已。諸菩薩",
    "T21n1345_001:0857a29": "於一切煩惱中一切諸佛法中。能作平等。復",
    "T21n1345_001:0857b01": "是一切煩惱分別。名陀羅尼法門。我今說之。",
    "T21n1345_001:0857b02": "文殊師利言。善哉世尊。願為我說令我樂",
    "T21n1345_001:0857b03": "聞。文殊師利。無明是菩提是陀羅尼法門。文",
    "T21n1345_001:0857b04": "殊師利言。世尊。云何無明是陀羅尼法門。佛",
    "T21n1345_001:0857b05": "告文殊師利。以無有明故名為無明。以無明",
    "T21n1345_001:0857b06": "故是故不生。以無生故無煩惱。文殊師利。無",
    "T21n1345_001:0857b07": "煩惱者是名菩提。本性清淨。無有著處無有",
    "T21n1345_001:0857b08": "生處。以是義故。文殊當知。如來常於處處經",
    "T21n1345_001:0857b09": "中。廣說無明菩提無二法門。文殊師利。我昔",
    "T21n1345_001:0857b10": "已來不得無明。以是義故。我說無明。文殊師",
    "T21n1345_001:0857b11": "利。是名無明陀羅尼法門。",
    "T21n1345_001:0857b12": "[0857b12] 菩薩得是智法門已。得捷急辯。得利辯。得",
    "T21n1345_001:0857b13": "無邊辯。得不住辯。文殊師利。諸行是菩提是",
    "T21n1345_001:0857b14": "陀羅尼法門。",
    "T21n1345_001:0857b15": "[0857b15] 文殊師利言。世尊云何諸行是菩提佛告文",
    "T21n1345_001:0857b16": "殊師利言。諸行者過於數。算數不可得。是故",
    "T21n1345_001:0857b17": "思惟不善處。無有邊際。是故得有生。亦非此",
    "T21n1345_001:0857b18": "處去。亦非他邊來。無來無去故。是故文殊師",
    "T21n1345_001:0857b19": "利。是名菩提入名行明陀羅尼法門。",
    "T21n1345_001:0857b20": "[0857b20] 文殊師利。識是菩提是陀羅尼法門。文殊師",
    "T21n1345_001:0857b21": "利言。世尊。云何識是菩提。佛言。文殊師利。",
    "T21n1345_001:0857b22": "如來常說識如幻化。顛倒故生。文殊師利言。",
    "T21n1345_001:0857b23": "幻化者。從分別起。從和合起。依無實分別",
    "T21n1345_001:0857b24": "故。起是諸凡夫幻化相。菩提從分別生。從",
    "T21n1345_001:0857b25": "和合生。顯示諸佛法執著諸法相。我等未",
    "T21n1345_001:0857b26": "來世當作佛。我等當教化諸眾生。我等當",
    "T21n1345_001:0857b27": "得世間最勝。而菩提相猶如虛空。生分別",
    "T21n1345_001:0857b28": "已毀呰於他。文殊師利。我初不曾菩提樹",
    "T21n1345_001:0857b29": "坐。已所得法。或名佛。或名辟支佛。或名",
    "T21n1345_001:0857c01": "聲聞。或名凡夫。文殊師利。是故名識是陀",
    "T21n1345_001:0857c02": "羅尼法門。",
    "T21n1345_001:0857c03": "[0857c03] 文殊師利。名色是菩提。是陀羅尼法門。文殊",
    "T21n1345_001:0857c04": "師利言。世尊。云何名色是菩提。佛言。文殊師",
    "T21n1345_001:0857c05": "利。名者。但假聲言無有真實。文殊師利。色",
    "T21n1345_001:0857c06": "者。無有作者無造者。是中不可說言有我。無",
    "T21n1345_001:0857c07": "有我所即是菩提文殊師利是名色相入陀羅",
    "T21n1345_001:0857c08": "尼法門。文殊師利。六入是菩提是陀羅尼法",
    "T21n1345_001:0857c09": "門。文殊師利。如是等一切諸入。各各行中",
    "T21n1345_001:0857c10": "求不可得。眼不作是念我見色。耳不作念我",
    "T21n1345_001:0857c11": "聞聲。鼻不作念我嗅香。舌不作念我&#x751E;味。",
    "T21n1345_001:0857c12": "身不作念我覺觸。意不作念我知法。眼不知",
    "T21n1345_001:0857c13": "色行。色不知眼行。耳不知聲行。聲不知耳行。",
    "T21n1345_001:0857c14": "鼻不知香行。香不知鼻行。舌不知味行。味不",
    "T21n1345_001:0857c15": "知舌行。身不知觸行。觸不知身行。意不知法",
    "T21n1345_001:0857c16": "行。法不知意行。文殊師利。六入各各相違背。",
    "T21n1345_001:0857c17": "一切諸入無有識。各各無覺。各各自體空。文",
    "T21n1345_001:0857c18": "殊師利。真法相者實空。文殊師利。是名六入",
    "T21n1345_001:0857c19": "相是陀羅尼法門。文殊師利。觸是菩提是陀",
    "T21n1345_001:0857c20": "羅尼法門。文殊師利言。世尊。云何觸是菩提。",
    "T21n1345_001:0857c21": "佛告文殊師利。所言觸者。是色觸聲觸香觸",
    "T21n1345_001:0857c22": "味觸觸觸法觸。文殊師利。所有色觸。彼則有",
    "T21n1345_001:0857c23": "緣。若有緣。分別故生攀緣故住。文殊師利言。",
    "T21n1345_001:0857c24": "攀緣者猶如幻化。彼即顛倒。若顛倒即無有。",
    "T21n1345_001:0857c25": "若無有即不生。若不生即無滅無滅無生故",
    "T21n1345_001:0857c26": "即是菩提。文殊師利。是名觸入陀羅尼法門。",
    "T21n1345_001:0857c27": "[0857c27] 文殊師利。受是菩提是陀羅尼法門。文殊師",
    "T21n1345_001:0857c28": "利言。世尊。云何受是菩提。佛告文殊師利。受",
    "T21n1345_001:0857c29": "者有三種。樂受苦受不苦不樂受。文殊師利",
    "T21n1345_001:0858a01": "言。受者非內非外亦非中間。文殊師利。所有",
    "T21n1345_001:0858a02": "樂非內非外非中間者。即是無有。文殊師利。",
    "T21n1345_001:0858a03": "云何知諸眾生而得受樂。文殊師利言。世尊。",
    "T21n1345_001:0858a04": "想顛倒故。諸凡夫妄取諸緣若樂若苦。識分",
    "T21n1345_001:0858a05": "別知非樂非苦亦如是。世尊。我見諸受性。",
    "T21n1345_001:0858a06": "如幻化本來不生。佛告文殊師利。以是義",
    "T21n1345_001:0858a07": "故。知受相者。入陀羅尼法門。",
    "T21n1345_001:0858a08": "[0858a08] 文殊師利。愛是菩提是陀羅尼法門。文殊師",
    "T21n1345_001:0858a09": "利言。世尊。愛者非是一切煩惱根耶。佛言。於",
    "T21n1345_001:0858a10": "汝意云何。如人未有子時。愛子之心。為在內",
    "T21n1345_001:0858a11": "為在外為在他方。文殊師利言。世尊。彼人尚",
    "T21n1345_001:0858a12": "未有子。云何得有愛子心耶。佛言。文殊師利。",
    "T21n1345_001:0858a13": "是人後時。若因婦女和合生子。然後彼人生",
    "T21n1345_001:0858a14": "愛子心。於汝意云何。如是愛子之心。為從東",
    "T21n1345_001:0858a15": "方來。南西北方四維上下來。為在內為在外。",
    "T21n1345_001:0858a16": "文殊師利言。世尊。彼愛子心。不從十方及內",
    "T21n1345_001:0858a17": "外來。佛言文殊。如是愛者。誰之所作造者是",
    "T21n1345_001:0858a18": "誰。文殊師利言。世尊。如是愛者。無有人作亦",
    "T21n1345_001:0858a19": "無造者。但諸凡夫顛倒因緣。強生分別故有",
    "T21n1345_001:0858a20": "是愛。佛言文殊若無實者可名有耶。文殊師",
    "T21n1345_001:0858a21": "利言。不也世尊。",
    "T21n1345_001:0858a22": "[0858a22] 佛言文殊。若法無有。可得說言有垢有淨耶。",
    "T21n1345_001:0858a23": "文殊師利言。不也世尊。佛言。文殊師利。若法",
    "T21n1345_001:0858a24": "不從十方內外來者。是法非垢非淨。文殊師",
    "T21n1345_001:0858a25": "利。是名愛相入陀羅尼法門。",
    "T21n1345_001:0858a26": "[0858a26] 文殊師利。取是菩提是陀羅尼法門。文殊師",
    "T21n1345_001:0858a27": "利言。世尊。云何取是菩提。如來經中未曾說",
    "T21n1345_001:0858a28": "言取是菩提。佛言文殊。諸凡夫有取不。文殊",
    "T21n1345_001:0858a29": "師利言。世尊。有取。取色取聲取香取味取觸",
    "T21n1345_001:0858b01": "取法。如是取諸五欲。佛言。於汝意云何。可得",
    "T21n1345_001:0858b02": "色取聲不。聲取色不。文殊師利言。不也世尊。",
    "T21n1345_001:0858b03": "佛言文殊。頗有一法入諸法不。文殊師利言。",
    "T21n1345_001:0858b04": "不也世尊。佛言文殊。一切法不生故。無障礙",
    "T21n1345_001:0858b05": "故。彼諸法各各不能取。彼諸法各各不能染。",
    "T21n1345_001:0858b06": "亦不能說。亦諸法本來鈍故。文殊師利。以",
    "T21n1345_001:0858b07": "是義故。汝應當知取是菩提。文殊師利。是名",
    "T21n1345_001:0858b08": "取相入陀羅尼法門。",
    "T21n1345_001:0858b09": "[0858b09] 文殊師利。有是菩提是陀羅尼法門。文殊師",
    "T21n1345_001:0858b10": "利言。世尊。如來為諸聲聞說法除滅諸有。如",
    "T21n1345_001:0858b11": "來云何今說有是菩提。佛言。文殊師利。有有",
    "T21n1345_001:0858b12": "者。然我曾說遠離諸有故名有也。文殊師利。",
    "T21n1345_001:0858b13": "若復有人。見諸法無有。不見生滅。彼見諸有",
    "T21n1345_001:0858b14": "體如虛空。如是見者。不攀緣諸佛法。亦不捨",
    "T21n1345_001:0858b15": "凡夫法。文殊師利。以是義故。汝應當知有是",
    "T21n1345_001:0858b16": "菩提。文殊師利。是名有相入陀羅尼法門。文",
    "T21n1345_001:0858b17": "殊師利。生是菩提是陀羅尼法門。文殊師利",
    "T21n1345_001:0858b18": "言。世尊。如來經中為諸眾生說遠離生法。云",
    "T21n1345_001:0858b19": "何而言生是菩提。佛言。文殊師利。菩薩欲求",
    "T21n1345_001:0858b20": "生處。須觀無生無滅處。不見生滅等相。以是",
    "T21n1345_001:0858b21": "義故。文殊師利。汝應當知生是菩提。若能入",
    "T21n1345_001:0858b22": "此相者。得捷疾辯利辯深辯無等辯無等等",
    "T21n1345_001:0858b23": "辯無住辯無盡辯。時文殊師利白佛言。世",
    "T21n1345_001:0858b24": "尊。何地菩薩能行如是甚深等法。佛言。文殊",
    "T21n1345_001:0858b25": "師利。若菩薩不住菩提。不發菩提心。不攀緣",
    "T21n1345_001:0858b26": "諸佛法。不成就諸佛剎。不遠離貪欲瞋恚愚",
    "T21n1345_001:0858b27": "癡。不超越煩惱。不教化眾生。亦於諸法不作",
    "T21n1345_001:0858b28": "二相。文殊師利。是諸菩薩住如是地。文殊師",
    "T21n1345_001:0858b29": "利言。世尊。若人能受持是金剛場陀羅尼。讀",
    "T21n1345_001:0858c01": "誦解說。是人現在得幾種功德。佛告文殊師",
    "T21n1345_001:0858c02": "利。若有人能受持是金剛場陀羅尼。讀誦解",
    "T21n1345_001:0858c03": "說。心常思惟不令忘失。彼人生生世世。於正",
    "T21n1345_001:0858c04": "法中心無誹謗得無所畏。於現世中。諸天龍",
    "T21n1345_001:0858c05": "夜叉乾闥婆等常來守護是人。常於一切諸",
    "T21n1345_001:0858c06": "佛法中無有疑心。一切諸法中得分別智。文",
    "T21n1345_001:0858c07": "殊師利。略說是陀羅尼無量無邊功德。我欲",
    "T21n1345_001:0858c08": "廣說。於千萬劫說不可盡。說是陀羅尼法本",
    "T21n1345_001:0858c09": "時。一萬菩薩得是金剛場陀羅尼。復有初發",
    "T21n1345_001:0858c10": "心菩薩三萬人。得順諸法忍。佛說是陀羅尼",
    "T21n1345_001:0858c11": "法時。文殊師利童子。及諸大菩薩眾。及諸聲",
    "T21n1345_001:0858c12": "聞眾。天龍夜叉乾闥婆阿修羅迦樓羅緊那",
    "T21n1345_001:0858c13": "羅摩&#x777A;羅伽人非人等。聞佛所說。頂禮佛足。",
    "T21n1345_001:0858c14": "歡喜奉行。"
}