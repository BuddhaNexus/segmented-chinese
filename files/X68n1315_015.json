{
    "X68n1315_015:0091b04": "古尊宿語錄卷第十五",
    "X68n1315_015:0091b06": "雲門匡真禪師廣錄上",
    "X68n1315_015:0091b07": "門人明識大師賜紫　守堅　集",
    "X68n1315_015:0091b08": "對機",
    "X68n1315_015:0091b09": "師上堂。良久。云。夫唱道之機。固難諧剖。若也一言相",
    "X68n1315_015:0091b10": "契。猶是多途。況復忉忉。有何所益。然且教乘之中。各",
    "X68n1315_015:0091b11": "有殊分。律為戒學。經為定學。論為慧學。三藏五乘。五",
    "X68n1315_015:0091b12": "時八教。各有所歸。然一乘圓頓也大難明。直下明得。",
    "X68n1315_015:0091b13": "與衲僧天地懸殊。若向衲僧門下。句裏呈機。徒勞佇",
    "X68n1315_015:0091b14": "思。門庭敲磕。千差萬別。擬欲進步向前。過在尋佗舌",
    "X68n1315_015:0091b15": "頭路布。從上來事。合作麼生。向者裏道圓道頓。得麼。",
    "X68n1315_015:0091b16": "者邊那邊。得麼。莫錯會好。莫見與麼道。便向不圓不",
    "X68n1315_015:0091b17": "頓處卜度。者裏也須是箇人始得。莫將依師語．相似",
    "X68n1315_015:0091b18": "語．測度語到處呈中。將為自己見解。莫錯會。祇如今",
    "X68n1315_015:0091b19": "有什麼事。對眾決擇看。　時有州主何公禮拜問曰。弟",
    "X68n1315_015:0091b20": "子請益。　師云。目前無異草。　有官問。佛法如水中月。是",
    "X68n1315_015:0091b21": "不。　師云。清波無透路。　進云。和尚從何得。　師云。再問復",
    "X68n1315_015:0091b22": "何來。　進云。正與麼時如何。　師云。重疊關山路。　有官問。",
    "X68n1315_015:0091b23": "千子圍繞。何者為的。　師云。化下住持。已奉來問。　問。今",
    "X68n1315_015:0091b24": "日開筵。將何指教。　師云。來風深辨。　進云。莫祇者便是",
    "X68n1315_015:0091c01": "麼。　師云。錯。　問。從上古德以心傳心。今日請師。將何施",
    "X68n1315_015:0091c02": "設。　師云。有問有答。　進云。與麼則不虗施設也。　師云。不",
    "X68n1315_015:0091c03": "問不答。　問。凡有言句皆是錯。如何是不錯。　師云。當風",
    "X68n1315_015:0091c04": "一句。起自何來。　進云。莫祇者便是也無。　師云。莫錯。　問。",
    "X68n1315_015:0091c05": "如何是啐啄之機。　師云。響。　進云。還應也無。　師云。且緩",
    "X68n1315_015:0091c06": "緩。　問。如何是學人的的事。　師云。痛領一問。　問。如何是",
    "X68n1315_015:0091c07": "教外別傳一句。　師云。對眾問將來。　師云。莫道今日瞞",
    "X68n1315_015:0091c08": "諸人好。抑不得已向諸人前作一場狼籍。忽被明眼",
    "X68n1315_015:0091c09": "人見。成一場笑具。如今避不得也。且問汝諸人從來",
    "X68n1315_015:0091c10": "有什麼事。欠少什麼。向汝道。無事已是相埋沒也。須",
    "X68n1315_015:0091c11": "到這箇田地始得。亦莫趂口亂。問自己心裏黑漫漫",
    "X68n1315_015:0091c12": "地。明朝後日大有事在。你若根思遲迴。且向古人建",
    "X68n1315_015:0091c13": "化門頭東覷西覷。看是什麼道理。你欲得會麼。都緣",
    "X68n1315_015:0091c14": "是你自家無量劫來妄想濃厚。一期聞人說著。便生",
    "X68n1315_015:0091c15": "疑心。問佛問法。問向上。問向下。求覓解會。轉沒交涉。",
    "X68n1315_015:0091c16": "擬心即差。況復有言。莫是不擬心是麼。更有什麼事。",
    "X68n1315_015:0091c17": "珍重。　問。如何是雲門一曲。　師云。臘月二十五。　進云。唱",
    "X68n1315_015:0091c18": "者如何。　師云。且緩緩。　問。如何是祖師西來意。　師云。日",
    "X68n1315_015:0091c19": "裏看山。　問。如何是和尚家風。　師云。久雨不晴。　進云。如",
    "X68n1315_015:0091c20": "何是久雨不晴。　師云。曬[日*良]著。　問。如何是不帶眹。　師云。",
    "X68n1315_015:0091c21": "天台普請。南嶽遊山。　問。如何是向上一路。　師云。九九",
    "X68n1315_015:0091c22": "八十一。　問。如何是學人自己。　師云。遊山翫水。　進云。如",
    "X68n1315_015:0091c23": "何是和尚自己。　師云。賴遇維那不在。　問。如何是教主。",
    "X68n1315_015:0091c24": "　師云。太無禮生。　問。如何是一代時教。　師云。對一說。　問。",
    "X68n1315_015:0092a01": "如何是正法眼。　師云。普。　問。如何是端坐念實相。　師云。",
    "X68n1315_015:0092a02": "河裏失錢河裏摝。　問。如何是沙門行。　師云。會不得。　進",
    "X68n1315_015:0092a03": "云。為什麼會不得。　師云。祇守會不得。　問。如何是尋常",
    "X68n1315_015:0092a04": "之用。　師云。且那裏葛藤去。　問。如何是教意。　師云。你看",
    "X68n1315_015:0092a05": "什麼經。　僧云。般若經。　師云。一切智智清淨。還夢見未。",
    "X68n1315_015:0092a06": "　僧云。一切智智清淨且置。如何是教意。　師云。心不負",
    "X68n1315_015:0092a07": "人。面無慙色。放你三十棒。　問。如何報得四恩三有去。",
    "X68n1315_015:0092a08": "　師云。抱頭哭蒼天。　問。如何是正法眼。　師云。粥飯氣。　問。",
    "X68n1315_015:0092a09": "如何是三昧。　師云。到老僧一問。還我一句來。　問。如何",
    "X68n1315_015:0092a10": "是諸佛出身處。　師云。東山水上行。　問。乞師指箇入路。",
    "X68n1315_015:0092a11": "　師云。喫粥喫飯。",
    "X68n1315_015:0092a12": "師示眾云。我事不獲已。向你諸人道直下無事。早是",
    "X68n1315_015:0092a13": "相埋沒也。更欲蹋步向前。尋言逐句。求覓解會。千差",
    "X68n1315_015:0092a14": "萬別。廣設問難。贏得一場。口滑去道轉遠。有什麼歇",
    "X68n1315_015:0092a15": "時。祇此箇事。若在言語上。三乘十二分教豈是無言",
    "X68n1315_015:0092a16": "語。因什麼道教外別傳。若從學解機智。祇如十地聖",
    "X68n1315_015:0092a17": "人說法如雲如雨。猶被訶責見性如隔羅縠。以此故",
    "X68n1315_015:0092a18": "知。一切有心。天地懸殊。雖然如是。若是得底人。道火",
    "X68n1315_015:0092a19": "何曾燒口。終日說事。未甞挂著脣齒。未曾道著一字。",
    "X68n1315_015:0092a20": "終日著衣喫飯。未曾觸著一粒米。挂著一縷絲。雖然",
    "X68n1315_015:0092a21": "如此。猶是門庭之說。須是實得與麼始得。若約衲僧",
    "X68n1315_015:0092a22": "門下。句裏呈機。徒勞佇思。直饒一句下承當得。猶是",
    "X68n1315_015:0092a23": "瞌睡漢。　時有僧問。如何是一句。　師云。舉。　問。如何是說",
    "X68n1315_015:0092a24": "時默。　師云。清機歷掌。　進云。如何是默時說。　師云。嗄。　進",
    "X68n1315_015:0092b01": "云。不默不說時如何。師將棒趂。　僧問。如何是雲門劒。",
    "X68n1315_015:0092b02": "　師云。祖。　問。如何是諸佛出身處。　師云。更請一問。　問。如",
    "X68n1315_015:0092b03": "何是露地白牛。　師云。覿機無改路。　進云。放著什麼處。",
    "X68n1315_015:0092b04": "　師云。再舉不逾塵。　問。如何是塵塵三昧。　師云。桶裏水。",
    "X68n1315_015:0092b05": "鉢裏飯。　問。如何是一如體玄。　師云。欠你一問。　問。如何",
    "X68n1315_015:0092b06": "是玄中的。　師云。[祝/土]。　進云。如何即是。　師云。速退。速退。妨",
    "X68n1315_015:0092b07": "他別人問。　問。如何是非思量處。　師云。識情難測。　問。鑿",
    "X68n1315_015:0092b08": "壁偷光時如何。　師云。恰。　問。一言道盡時如何。　師云。裂",
    "X68n1315_015:0092b09": "破。　進云。和尚作麼生下手拈掇。　師云。拈取糞箕掃帚",
    "X68n1315_015:0092b10": "來。　問。如何舉唱即得不負來機。　師云。道什麼。　進云。還",
    "X68n1315_015:0092b11": "可來意也無。　師云。且緩緩。　師云。三乘十二分教橫說",
    "X68n1315_015:0092b12": "竪說。天下老和尚縱橫十字說。與我拈針鋒許說底",
    "X68n1315_015:0092b13": "道理來。看與麼道早是死馬醫。雖然如是。有幾箇到",
    "X68n1315_015:0092b14": "此境界。不敢望你言中有響。句裏藏鋒。瞬目千差。風",
    "X68n1315_015:0092b15": "恬浪靜。伏惟尚饗。　問。如何是透法身句。　師云。北斗裏",
    "X68n1315_015:0092b16": "藏身。　問。如何是本來宗。　師云。不問不答。　問。如何是三",
    "X68n1315_015:0092b17": "界唯心。萬法唯識。　師云。我今日不答話。　進云。為什麼",
    "X68n1315_015:0092b18": "不答話。　師云。驢年會麼。　問。如何是吹毛劒。　師云。骼。又",
    "X68n1315_015:0092b19": "云胔。　問。如何是內外光。　師云。向什麼處問。　學云。如何",
    "X68n1315_015:0092b20": "明達。　師云。忽然有人問。你作麼生道。　進云。明達後如",
    "X68n1315_015:0092b21": "何。　師云。明即且置。還我達來。　問。如何是切急一句。　師",
    "X68n1315_015:0092b22": "云。吃。　問。如何是本來心。　師云。舉起分明。　問。如何是衲",
    "X68n1315_015:0092b23": "僧孔竅。　師云。放過一著。　進云。請師道。　師云。對牛彈琴。",
    "X68n1315_015:0092b24": "　問。如何是大乘修行。　師云。一榼在手。　問。如何是一切",
    "X68n1315_015:0092c01": "智智清淨。　師云。僧堂入佛殿。　問。如何是不挂脣吻一",
    "X68n1315_015:0092c02": "句。　師云。合取狗口。　問。如何是海印三昧。　師云。你但禮",
    "X68n1315_015:0092c03": "拜。問著待我東行西行。　問。如何轉動即得不落階級。",
    "X68n1315_015:0092c04": "　師云。南斗七。北斗八。",
    "X68n1315_015:0092c05": "上堂云。諸兄弟盡是諸方參尋知識。決擇生死。到處",
    "X68n1315_015:0092c06": "豈無老宿垂慈方便之辭。還有透不得底句麼。出來",
    "X68n1315_015:0092c07": "舉看。待老漢與汝大家商量。有麼。有麼。　時有僧出。擬",
    "X68n1315_015:0092c08": "伸問次。師云。去去西天路。迢迢十萬餘。便下座。　問。如",
    "X68n1315_015:0092c09": "何是當今施設。　師云。道即不難。鑒從何來。　問。如何是",
    "X68n1315_015:0092c10": "不睡底眼。　師云。不省。　問。如何是不犯之令。　師云。那箇",
    "X68n1315_015:0092c11": "師僧還見麼。　問。如何是大人相。師乃擎拳。　問。如何是",
    "X68n1315_015:0092c12": "學人急切處。　師云。你怕我不知。　問。如何是佛法大意。",
    "X68n1315_015:0092c13": "　師云。一佛二菩薩。　問。如何是雪嶺泥牛吼。　師云。山河",
    "X68n1315_015:0092c14": "走。　進云。如何是雲門木馬嘶。　師云。天地黑。　問。如何是",
    "X68n1315_015:0092c15": "兄弟添十字。　師云。我共你說葛藤。　問。如何是和尚為",
    "X68n1315_015:0092c16": "人一句。　師云。心不負人。面無慙色。速禮三拜。　問。如何",
    "X68n1315_015:0092c17": "是天然之事。　師云。蹋步向前作什麼。　問。如何是教意。",
    "X68n1315_015:0092c18": "　師云。吃嘹舌頭。更將一問來。　問。如何是七縱八橫。　師",
    "X68n1315_015:0092c19": "云。放你一著。",
    "X68n1315_015:0092c20": "上堂云。舉一則語。教汝直下承當。早是撒屎著你頭",
    "X68n1315_015:0092c21": "上也。直饒拈一毛頭。盡大地一時明得。也是剜肉作",
    "X68n1315_015:0092c22": "瘡。雖然如此。也須是實到者箇田地始得。若未。且不",
    "X68n1315_015:0092c23": "得掠虗。却須退步向自己脚跟下推尋。看是什麼道",
    "X68n1315_015:0092c24": "理。實無絲髮許與汝作解會。與汝作疑惑。況汝等且",
    "X68n1315_015:0093a01": "各各當人有一段事。大用現前。更不煩汝一毫頭氣",
    "X68n1315_015:0093a02": "力。便與祖佛無別。自是汝諸人信根淺薄。惡業濃厚。",
    "X68n1315_015:0093a03": "突然起得如許多頭角。擔鉢囊千鄉萬里受屈作麼。",
    "X68n1315_015:0093a04": "且汝諸人有什麼不足處。大丈夫漢。阿誰無分。獨自",
    "X68n1315_015:0093a05": "承當。尚猶不著。便不可受人欺瞞。取人處分。纔見老",
    "X68n1315_015:0093a06": "和尚開口。便好把特石驀口塞。便是屎上青蠅相似。",
    "X68n1315_015:0093a07": "鬬咂將去。三箇五箇聚頭商量。苦屈兄弟。古人一期",
    "X68n1315_015:0093a08": "為汝諸人不柰何。所以垂一言半句。通你入路。知是",
    "X68n1315_015:0093a09": "般事。拈放一邊。自著些子筋骨。豈不是有少許相親",
    "X68n1315_015:0093a10": "處。快與。快與。時不待人。出息不保入息。更有什麼身",
    "X68n1315_015:0093a11": "心閑別處用。切須在意。珍重。",
    "X68n1315_015:0093a12": "上堂。良久。云。觸目不會道。運足焉知路。　僧問。如何是",
    "X68n1315_015:0093a13": "觸目菩提。　師云。與我拈却佛殿。　問。如何是最初一句。",
    "X68n1315_015:0093a14": "　師云。九九八十一。僧便禮拜。　師云。近前來。僧便近前。",
    "X68n1315_015:0093a15": "師便打。　問。如何是實學底事。　師云。大好消息。　進云。畢",
    "X68n1315_015:0093a16": "竟是誰家之子。　師云。臘月二十五。　問。承教有言一切",
    "X68n1315_015:0093a17": "智智清淨時如何。師便唾之。　進云。古人方便又作麼",
    "X68n1315_015:0093a18": "生。　師云。來。來。截却汝脚跟。換却汝髑髏。鉢盂裏拈却",
    "X68n1315_015:0093a19": "匙筯。拈却鼻孔來。　進云。甚處有許多般。　師云。者掠虗",
    "X68n1315_015:0093a20": "漢。便打。　問。如何是禪。　師云。是。　進云。如何是道。　師云。得。",
    "X68n1315_015:0093a21": "　問。如何是一切法皆是佛法。　師云。三家村裏老婆盈",
    "X68n1315_015:0093a22": "衢溢路。會麼。　學云。不會。　師云。非但汝不會。大有人不",
    "X68n1315_015:0093a23": "會在。　問。學人簇簇地商量箇什麼。　師云。大眾久立。",
    "X68n1315_015:0093a24": "上堂云。盡乾坤一時將來著你眼睫上。你諸人聞與",
    "X68n1315_015:0093b01": "麼道。不敢望汝出來。性躁打老僧一摑。且緩緩子細",
    "X68n1315_015:0093b02": "看。是有是無。是箇甚麼道理。直饒你向這裏明得。若",
    "X68n1315_015:0093b03": "遇衲僧門下。好椎脚折。若是箇人。聞道什麼處有老",
    "X68n1315_015:0093b04": "宿出世。便好驀面唾汙我耳目。汝若不是箇手脚。纔",
    "X68n1315_015:0093b05": "聞人舉。便承當得。早落第二機也。　汝不看他德山和",
    "X68n1315_015:0093b06": "尚。纔見僧入門。拽拄杖便趂。睦州和尚見僧來。便云。",
    "X68n1315_015:0093b07": "現成公案。放你三十棒。自餘之輩合作麼生。若是一",
    "X68n1315_015:0093b08": "般掠虗漢。食人膿唾。記得一堆一擔搕[打丁+(天/韭)]。到處馳騁",
    "X68n1315_015:0093b09": "驢脣馬觜。誇我解問十轉五轉話。饒你從朝問至夜。",
    "X68n1315_015:0093b10": "答到夜。論劫還夢見麼。什麼處是與人著力處。似這",
    "X68n1315_015:0093b11": "般底。有人屈衲僧齋。也道得飯喫。有什麼共語處。他",
    "X68n1315_015:0093b12": "日閻羅王面前。不取你口解說。諸兄弟。若是得底人。",
    "X68n1315_015:0093b13": "他家依眾遣日。若未得。切莫掠虗。不得容易過時。大",
    "X68n1315_015:0093b14": "須子細。　古人大有葛藤相為處。祇如雪峰和尚道。盡",
    "X68n1315_015:0093b15": "大地是你。夾山和尚道。百草頭上薦取老僧。鬧市裏",
    "X68n1315_015:0093b16": "識取天子。洛浦和尚云。一塵纔起。大地全收。一毛頭",
    "X68n1315_015:0093b17": "師子。全身總是。你把取飜覆思量看。日久歲深。自然",
    "X68n1315_015:0093b18": "有箇入路。此箇事無你替代處。莫非各在當人分上。",
    "X68n1315_015:0093b19": "老和尚出世。祇為你作箇證明。你若有箇入路。少許",
    "X68n1315_015:0093b20": "來由。亦昧汝不得。若實未得。方便撥你即不可。　兄弟",
    "X68n1315_015:0093b21": "一等是蹋破草鞋行脚。拋却師長．父母。直須著些子",
    "X68n1315_015:0093b22": "眼睛始得。若未有箇入頭處。遇著本色咬豬狗手脚。",
    "X68n1315_015:0093b23": "不惜性命。入泥入水。相為有可咬嚼。眨上眉毛。高挂",
    "X68n1315_015:0093b24": "鉢囊。十年二十年。辦取出頭。莫愁不成辦。直是今生",
    "X68n1315_015:0093c01": "未得。來生亦不失却人身。向此門中亦乃省力。不虗",
    "X68n1315_015:0093c02": "辜負平生。亦不辜負施主．師長．父母。　直須在意。莫空",
    "X68n1315_015:0093c03": "過時。遊州獵縣。橫擔拄杖。一千里二千里。走這邊經",
    "X68n1315_015:0093c04": "冬。那邊過夏。好山好水堪取性。多齋供。易得衣鉢。苦",
    "X68n1315_015:0093c05": "屈。苦屈。圖他一斗米。失却半年粮。如此行脚有什麼",
    "X68n1315_015:0093c06": "利益。信心檀越一把菜一粒米怎麼生消得。直須自",
    "X68n1315_015:0093c07": "看。無人替代。時不待人。一日眼光落地。前頭將何抵",
    "X68n1315_015:0093c08": "擬。莫一似落湯螃蠏。手脚忙亂。無你掠虗說大話處。",
    "X68n1315_015:0093c09": "莫將等閑空過時光。一失人身。萬劫不復。不是小事。",
    "X68n1315_015:0093c10": "莫據目前。俗子尚云。朝聞道。夕死可矣。況我沙門。合",
    "X68n1315_015:0093c11": "履踐何事。大須努力。珍重。　問。如何是諸佛出身處。　師",
    "X68n1315_015:0093c12": "云。佛前裝香。佛後合掌。　問。十二時中如何得不被諸",
    "X68n1315_015:0093c13": "境惑去。　師云。三門頭合掌。　問。四面森森。如何是靈樹。",
    "X68n1315_015:0093c14": "　師云。風鳴雨息。　進云。如何是靈樹枝條。　師云。曬[日*良]皮",
    "X68n1315_015:0093c15": "草。　問。如何是觸目菩提。　師云。拈却露柱。　學云。露柱豈",
    "X68n1315_015:0093c16": "干他事。　師云。驢年會麼。　問。醍醐上味為什麼飜成毒",
    "X68n1315_015:0093c17": "藥。　師云。[祝/土]。　問。如何是活。　師云。心不負人。　學云。如何是",
    "X68n1315_015:0093c18": "殺。　師云。三日後不得唱衣。　學云。不殺不活時如何。師",
    "X68n1315_015:0093c19": "以拄杖趂出。　問。學人與麼來。請師實說。　師云。知。　問。金",
    "X68n1315_015:0093c20": "剛為什麼倒地。　師云。不著力。　問。殺父殺母。佛前懺悔。",
    "X68n1315_015:0093c21": "殺佛殺祖。向什麼處懺悔。　師云。露。　問。不起一念。還有",
    "X68n1315_015:0093c22": "過也無。　師云。須彌山。　問。如何是和尚家風。　師云。有讀",
    "X68n1315_015:0093c23": "書人來報。　問。學人有疑。請師不責。從上宗乘事作麼",
    "X68n1315_015:0093c24": "生。　師云。三拜不虗。　問。生死到來。如何排遣。　師云。在什",
    "X68n1315_015:0094a01": "麼處。　問。如來唯一說。無二說。如何是如來說。　師云。那",
    "X68n1315_015:0094a02": "箇師僧何不問。　問。闇中如何辨主。　師云。務原是什麼",
    "X68n1315_015:0094a03": "人坐。　問。學人實問。請師實答。　師云。你作麼生辨。　進云。",
    "X68n1315_015:0094a04": "正當與麼時如何。　師云。的。　問。從上古德以何為的。　師",
    "X68n1315_015:0094a05": "云。看取舌頭。",
    "X68n1315_015:0094a06": "上堂云。諸和尚子。莫妄想。天是天。地是地。山是山。水",
    "X68n1315_015:0094a07": "是水。僧是僧。俗是俗。良久。云。與我拈案山來看。　便有",
    "X68n1315_015:0094a08": "僧問。學人見山是山。見水是水時如何。　師云。三門為",
    "X68n1315_015:0094a09": "什麼從這裏過。　進云。與麼則不妄想去也。　師云。還我",
    "X68n1315_015:0094a10": "話頭來。",
    "X68n1315_015:0094a11": "上堂。良久。云。還有人道得麼。道得底出來。眾無語。　師",
    "X68n1315_015:0094a12": "拈拄杖云。適來是箇小屎坑。如今是箇大屎坑。下座。",
    "X68n1315_015:0094a13": "問。萬法歸一。一即不問。如何是萬法。　師云。你來這裏",
    "X68n1315_015:0094a14": "說葛藤瞞我。　問。聖僧為什麼被大蟲咬。　師云。與天下",
    "X68n1315_015:0094a15": "人作榜樣。　問。十二時中如何用心即得不負於上來。",
    "X68n1315_015:0094a16": "　師云。省力。　進云。省力事如何。　師云。省取前話。　問。萬機",
    "X68n1315_015:0094a17": "不到處。如何知有。　師云。該得麼。　進云。日用事如何。　師",
    "X68n1315_015:0094a18": "云。一箭到新羅。大漢國裏說葛藤。　問。學人擬伸一問。",
    "X68n1315_015:0094a19": "還許也無。　師云。佛不奪眾生所願。　問。如何舉唱即得",
    "X68n1315_015:0094a20": "不負來機。　師云。痛領一問。　問。千聖功圓冥然時。如何",
    "X68n1315_015:0094a21": "擊琢。　師云。句裏明人。　問。三界中。何物勝於佛。　師云。通",
    "X68n1315_015:0094a22": "你一問。　問。摘葉尋枝即不問。如何是直截根源。　師云。",
    "X68n1315_015:0094a23": "速禮三拜。　問。己事未明。如何指示。　師云。不避來機。還",
    "X68n1315_015:0094a24": "當得麼。　問。盡其機來。師還接也無。　師云。一問不錯。　學",
    "X68n1315_015:0094b01": "云。一問且置。師還接不。　師云。細看前話。　問。毗盧向上",
    "X68n1315_015:0094b02": "即不問。虗空請師留些子。　師云。把却汝咽喉。你作麼",
    "X68n1315_015:0094b03": "生道。　問。如何是學人自己。　師云。一扠一劄。　進云。莫便",
    "X68n1315_015:0094b04": "是不。　師云。蘇嚕蘇嚕。",
    "X68n1315_015:0094b05": "上堂云。今日與諸人舉一則語。大眾聳聽良久。　有僧",
    "X68n1315_015:0094b06": "出禮拜。擬伸問次。師以拄杖趂云。似這般滅胡種。長",
    "X68n1315_015:0094b07": "連牀上納飯阿師。堪什麼共語處。這般打野榸漢。以",
    "X68n1315_015:0094b08": "拄杖一時趂下。　問。大眾雲集。合談何事。　師云。向下文",
    "X68n1315_015:0094b09": "長。付在來日。　進云。便與麼去時如何。　師云。墮。　進云。什",
    "X68n1315_015:0094b10": "麼處是墮。　師云。長連牀上飽喫飯了。脫空妄語。　問。靈",
    "X68n1315_015:0094b11": "山一會。何似今日。　師云。言中有響。　學云。當今事作麼",
    "X68n1315_015:0094b12": "生。　師云。不煩再問。　問。以字不成。八字不是。未審是什",
    "X68n1315_015:0094b13": "麼字。　師云。九九八十一。　進云。學人不會。請師指示。　師",
    "X68n1315_015:0094b14": "云。我又辜你什麼處。　問。從上古德得箇什麼便稱尊",
    "X68n1315_015:0094b15": "貴。　師云。愛問不愛答。　進云。與麼則不假和尚舌頭嚼",
    "X68n1315_015:0094b16": "去也。　師云。熨斗煎茶銚不同。　問。和尚為人語話。還有",
    "X68n1315_015:0094b17": "未道著底句也無。　師云。說不及。　進云。為什麼如此。　師",
    "X68n1315_015:0094b18": "云。祇為如此。　問。大拍盲底人來。師還接也無。師放身",
    "X68n1315_015:0094b19": "倒。　問。如何是雲門山。　師云。庚峰定穴。　問。牙齒敲磕。皆",
    "X68n1315_015:0094b20": "落名言。如何得不落古人蹤。　師云。通機自辨。　問。如何",
    "X68n1315_015:0094b21": "是和尚家風。　師云。皮枯骨瘦。　問。如何是道。　師云。七顛",
    "X68n1315_015:0094b22": "八倒。　進云。為什麼如此。　師云。一不得向。二不得開。　問。",
    "X68n1315_015:0094b23": "暗室得明時如何。　師云。朗州此去多少。",
    "X68n1315_015:0094b24": "上堂云。一言纔舉。千差同轍。該括微塵。猶是化門之",
    "X68n1315_015:0094c01": "說。若是衲僧。合作麼生。若將祖意佛意這裏商量。曹",
    "X68n1315_015:0094c02": "溪一路平沉。還有人道得麼。道得底出來。　時有僧問。",
    "X68n1315_015:0094c03": "如何是超佛越祖之談。　師云。餬餅。　進云。這箇有什麼",
    "X68n1315_015:0094c04": "交涉。　師云。灼然有什麼交涉。　師乃云。你勿可作了。見",
    "X68n1315_015:0094c05": "人道著祖師意。便問超佛越祖之談。你且喚什麼作",
    "X68n1315_015:0094c06": "佛。喚什麼作祖。即說超佛越祖之談。便問箇出三界。",
    "X68n1315_015:0094c07": "你把將三界來。有什麼見聞覺知隔礙著你。有甚聲",
    "X68n1315_015:0094c08": "色法與汝可了。了箇什麼椀。以那箇為差殊之見。他",
    "X68n1315_015:0094c09": "古聖勿柰你何。橫身為物。道箇舉體全真。物物覿體",
    "X68n1315_015:0094c10": "不可得。我向汝道直下無事。早是相埋沒了也。你若",
    "X68n1315_015:0094c11": "實未得箇入頭處。且中獨自參詳。除却著衣．喫飯．屙",
    "X68n1315_015:0094c12": "屎．送尿。更有什麼事。無端起得如許多般妄想作什",
    "X68n1315_015:0094c13": "麼。更有一般底如等閑相似。聚頭舉得箇古人話。識",
    "X68n1315_015:0094c14": "性記持。妄想卜度。道我會佛法了也。祇管說葛藤。取",
    "X68n1315_015:0094c15": "性過日。更嫌不稱意。千鄉萬里。拋却父母．師資。作這",
    "X68n1315_015:0094c16": "去就。這箇打野榸漢。有什麼死急。行脚去。以拄杖便",
    "X68n1315_015:0094c17": "趂下。　問。父母不聽。不得出家。如何得出家。　師云。淺。　進",
    "X68n1315_015:0094c18": "云。學人不會。　師云。深。　問。從上來事。請師提綱。　師云。朝",
    "X68n1315_015:0094c19": "看東南。暮看西北。　進云。便與麼會時如何。　師云。東家",
    "X68n1315_015:0094c20": "點燈。西家暗坐。　問。當今一句。請師道。　師云。放你一線",
    "X68n1315_015:0094c21": "道。還我一句來。　問。不涉廉纖。請師道。　師云。一怕汝不",
    "X68n1315_015:0094c22": "問。二怕汝不舉。三到老僧勃跳。四到你退後。速道。速",
    "X68n1315_015:0094c23": "道。僧便禮拜。師便打。　問。萬機喪盡時如何。　師云。與我",
    "X68n1315_015:0094c24": "拈佛殿來。與汝商量。　進云。豈干他事。　師咄云。這掠虗",
    "X68n1315_015:0095a01": "漢。　問。目前蕩盡時如何。　師云。熱發作麼。其僧禮拜而",
    "X68n1315_015:0095a02": "退。　師云。且來。且來。　僧近前。師便棒云。這掠虗漢諕我。",
    "X68n1315_015:0095a03": "　問。如何是法王主。　師云。叉手著。　問。盲龜值浮木孔時",
    "X68n1315_015:0095a04": "如何。　師云。老僧叉手去也。",
    "X68n1315_015:0095a05": "上堂云。故知時運澆漓。代干像季。近日師僧北去言",
    "X68n1315_015:0095a06": "禮文殊。南去謂遊衡嶽。與麼行脚。名字比丘。虗消信",
    "X68n1315_015:0095a07": "施。苦哉。苦哉。問著黑漆相似。祇管取性過日。設有三",
    "X68n1315_015:0095a08": "箇兩箇狂學多聞。記持話路。到處覓相似語句。印可",
    "X68n1315_015:0095a09": "老宿。輕忽上流。作薄福業。他日閻羅王釘釘之時。莫",
    "X68n1315_015:0095a10": "道無人向汝道。若是初心後學。直須擺動精神。莫空",
    "X68n1315_015:0095a11": "記說。多虗不如少實。向後祇是自賺。有什麼事。近前。",
    "X68n1315_015:0095a12": "　問。學人正在迷途。請師一接。　師云。道什麼。　問。如何是",
    "X68n1315_015:0095a13": "教意。　師云。答猶未了。　進云。和尚什麼處答。　師云。將謂",
    "X68n1315_015:0095a14": "汝靈利。　問。如何是衲僧正眼。　師云。那箇師僧近前來。",
    "X68n1315_015:0095a15": "　其僧近前。師咄云。去。　問。如何會得和尚一句。　師云。臘",
    "X68n1315_015:0095a16": "月二十五。　問。教中即不問。如何是宗門中事。　師云。既",
    "X68n1315_015:0095a17": "有來問。速禮三拜。　問。絕消息處。如何履踐。　師云。三十",
    "X68n1315_015:0095a18": "年後。　進云。祇今如何。　師云。莫亂統。　問。性源還有語也",
    "X68n1315_015:0095a19": "無。　師云。莫問。　問。佛病祖病將何醫。　師云。審即諧。　進云。",
    "X68n1315_015:0095a20": "將何醫。　師云。幸有力。　問。百步穿楊。請師指的。　師云。答",
    "X68n1315_015:0095a21": "這話去也。　問。言詮不及處。如何體會。　師云。對眾快禮",
    "X68n1315_015:0095a22": "三拜。　問。竛竮之子。如何進步。　師云。目前不辨。　進云。豈",
    "X68n1315_015:0095a23": "無尊貴。　師云。不較多。　進云。作麼生。　師云。作麼生。　問。凡",
    "X68n1315_015:0095a24": "有言說。皆是葛藤。如何是不葛藤。　師云。大有人見汝",
    "X68n1315_015:0095b01": "問。　問。急急相投。請師指教。　師云。作麼生道。　進云。不會。",
    "X68n1315_015:0095b02": "請師道。　師云。作麼。",
    "X68n1315_015:0095b03": "上堂云。大眾。汝等還有鄆州針麼。若有。試將來看。有",
    "X68n1315_015:0095b04": "麼。有麼。眾無對。　師云。若無。散披衣裳去也。便下座。",
    "X68n1315_015:0095b05": "上堂。大眾集定。乃以拄杖指云。乾坤大地。微塵諸佛。",
    "X68n1315_015:0095b06": "總在裏許爭佛法。覓勝負。還有人諫得麼。若無人諫",
    "X68n1315_015:0095b07": "得。待老僧與汝諫看。　時有僧云。請和尚諫。　師云。這野",
    "X68n1315_015:0095b08": "狐精。　問。盡大地人來。師如何接。　師云。提綱有路。　進云。",
    "X68n1315_015:0095b09": "莫祇這便是指示不。　師云。合取狗口。　問。時中不明。如",
    "X68n1315_015:0095b10": "何得不落緣塵去。　師云。閉門哭蒼天。　問。十二時中如",
    "X68n1315_015:0095b11": "何體悉。　師云。不難辨。　進云。還有學人入頭處也無。　師",
    "X68n1315_015:0095b12": "云。細看前話。　問。靈山一會。迦葉親聞。未審聞箇什麼",
    "X68n1315_015:0095b13": "句。　師云。不避來鋒。速道。速道。　進云。是什麼句。　師云。掣",
    "X68n1315_015:0095b14": "電之機。徒勞竚思。　問。千聖不傳。古今不歷。如何是和",
    "X68n1315_015:0095b15": "尚接人一句。　師云。觸忤老兄得麼。　進云。如何是接人",
    "X68n1315_015:0095b16": "一句。　師云。作麼。　問。有何逕要令學人心息。　師云。放你",
    "X68n1315_015:0095b17": "三十棒。　問。目前坦然時如何。　師云。海水在汝頭上。　進",
    "X68n1315_015:0095b18": "云。還著得也無。　師云。向這裏脫空妄語。　問。施主設齋。",
    "X68n1315_015:0095b19": "將何報答。　師云。量才補職。　進云。不會。　師云。不會即喫",
    "X68n1315_015:0095b20": "飯。　問。如何是向上事。　師云。截却汝肚腸。換却匙筯。拈",
    "X68n1315_015:0095b21": "將鉢盂來看。僧無對。　師云。這掠虗漢。　問。如何是佛法",
    "X68n1315_015:0095b22": "大意。　師云。來鋒有路。　問。如何是學人轉身處。　師云。利。",
    "X68n1315_015:0095b23": "　問。一口吞盡時如何。　師云。我在汝肚裏。　進云。和尚為",
    "X68n1315_015:0095b24": "什麼在學人肚裏。　師云。還我話頭來。",
    "X68n1315_015:0095c01": "上堂。良久。云。祇這箇帶累殺人。便下座。",
    "X68n1315_015:0095c02": "上堂云。道即道了也。　時有僧出禮拜。欲伸問次。師拈",
    "X68n1315_015:0095c03": "拄杖便打云。識什麼好惡。這一般打野榸漢。總似這",
    "X68n1315_015:0095c04": "箇僧。爭消得施主信施。惡業眾生總在這裏覓什麼",
    "X68n1315_015:0095c05": "乾屎橛咬。以拄杖一時趂下。　問。牛頭未見四祖時如",
    "X68n1315_015:0095c06": "何。　師云。家家觀世音。　進云。見後如何。　師云。火裏蝍蟟",
    "X68n1315_015:0095c07": "吞大蟲。　問。如何是禪。　師云。拈却一字得麼。　問。扶桑柯",
    "X68n1315_015:0095c08": "畔。日輪未出時如何。　師云。知。　問。背楚投吳時如何。　師",
    "X68n1315_015:0095c09": "云。面南看北斗。　問。六國未寧時如何。　師云。千里何明。",
    "X68n1315_015:0095c10": "　進云。爭柰不明何。　師云。賴遇適來道了。　問。如何是本",
    "X68n1315_015:0095c11": "源。　師云。受什麼人供養。　問。如何是直截一路。　師云。主",
    "X68n1315_015:0095c12": "山後。　進云。謝師指示。　師曰。合取皮袋。　問。曹溪的旨。請",
    "X68n1315_015:0095c13": "師垂示。　師云。三十年後。　問。密室玄宮時如何。　師云。倒。",
    "X68n1315_015:0095c14": "　進云。宮中事作麼生。　師云。重。　問。萬機吐不出時如何。",
    "X68n1315_015:0095c15": "　師云。大眾不匿。　進云。猶是學人疑處在。　師云。語覆前",
    "X68n1315_015:0095c16": "機去。　問。要急相應。唯言不二時如何。　師云。對眾舉。大",
    "X68n1315_015:0095c17": "眾可不知。　進云。如何承當。　師云。驢年。　問。一生積惡者",
    "X68n1315_015:0095c18": "不知善。一生積善者不知惡。此意如何。　師云。燭。　問。遠",
    "X68n1315_015:0095c19": "遠投師。師意如何。　師云。七九六十三。　進云。學人近離",
    "X68n1315_015:0095c20": "衡州。　師喝云。是你草鞋跟斷。　僧云。珍重。　師喝云。靜處",
    "X68n1315_015:0095c21": "薩婆訶。　問。如何是學人自己。　師云。一佛二菩薩。",
    "X68n1315_015:0095c22": "上堂云。汝等諸人皆是河南海北來。各各盡有生緣",
    "X68n1315_015:0095c23": "所在。還自知得麼。試出來舉看。老漢與汝證明。有麼。",
    "X68n1315_015:0095c24": "有麼。汝若不知。老漢瞞汝去也。汝欲得識麼。生緣若",
    "X68n1315_015:0096a01": "在向北。北有趙州和尚．五臺文殊。總在這裏。生緣若",
    "X68n1315_015:0096a02": "在向南。南有雪峯．臥龍．西院．鼓山。總在這裏。汝欲得",
    "X68n1315_015:0096a03": "識麼。向這裏識取。若不見。莫掠虗。見麼。見麼。若不見。",
    "X68n1315_015:0096a04": "且看老漢騎佛殿出去也。珍重。　問。六國未寧時如何。",
    "X68n1315_015:0096a05": "　師云。雲擎雨色。　問。上無攀仰。下無己躬時如何。　師云。",
    "X68n1315_015:0096a06": "藏身一句作麼生道。僧便禮拜。　師云。放過一著。置將",
    "X68n1315_015:0096a07": "一問來。僧無語。　師云。這死蝦蟇。　問。如何是色即是空。",
    "X68n1315_015:0096a08": "　師云。拄杖敲汝鼻孔。　問。如何是和尚非時為人一句。",
    "X68n1315_015:0096a09": "　師云。早朝牽犂。晚間拽杷。　問。三乘五性即不問。如何",
    "X68n1315_015:0096a10": "是衲僧門下事。　師云。日勢稍晚。速禮三拜。　問。久值為",
    "X68n1315_015:0096a11": "什麼不識。　師云。測。　問。如何是心。　師云。心。　進云。不會。　師",
    "X68n1315_015:0096a12": "云。不會。　進云。究竟如何。　師咄云。靜處東行西行。　問。三",
    "X68n1315_015:0096a13": "界唯心。萬法唯識時如何。　師云。舌根裏藏身。　進云。藏",
    "X68n1315_015:0096a14": "身後如何。　師云。蘇蘇蘇嚕。　問。如何是途中受用。　師云。",
    "X68n1315_015:0096a15": "七九六十三。　進云。如何是世諦流布。　師云。江西湖南。",
    "X68n1315_015:0096a16": "新羅渤海。　問。密室不通風時如何。　師云。響露鳴風。　進",
    "X68n1315_015:0096a17": "云。如何是密室中人。　師云。再陳難辨。　問。直與麼來時",
    "X68n1315_015:0096a18": "如何。　師云。照從何立。　進云。不去不來時如何。　師云。前",
    "X68n1315_015:0096a19": "語道什麼。　問。進向無門時如何。　師云。三千八百。",
    "X68n1315_015:0096a20": "上堂云。放你橫說豎說。從朝至暮。無人塞你口。不放",
    "X68n1315_015:0096a21": "你說。又作麼生。",
    "X68n1315_015:0096a22": "上堂。大眾集。良久。驀拈拄杖云。看看。北鬱單越人見",
    "X68n1315_015:0096a23": "汝般柴不易。在中庭裏相撲供養你。更為你念般若",
    "X68n1315_015:0096a24": "經云。一切智智清淨。無二無二分。無別無斷故。　僧便",
    "X68n1315_015:0096b01": "問。如何是一切智智清淨。　師云。西天斬頭截臂。這裏",
    "X68n1315_015:0096b02": "自領出去。　問。挂錫幽巖時如何。　師云。在什麼處。　問。如",
    "X68n1315_015:0096b03": "何是深中淺。　師云。山河大地。　進云。如何是淺中深。　師",
    "X68n1315_015:0096b04": "云。大地山河。　進云。如何是深。　師云。朝到西天。暮歸唐",
    "X68n1315_015:0096b05": "土。　問。迦葉入定時如何。　師云。匿得麼。　進云。還見十方",
    "X68n1315_015:0096b06": "不。　師云。好手透不出。　問。真如湛寂。妙絕無門時如何。",
    "X68n1315_015:0096b07": "　師云。自機迴照。　進云。祇這裏。如何。　師云。莫錯。　問。千般",
    "X68n1315_015:0096b08": "方便。誘引歸源。未審源中事如何。　師云。有問有答。速",
    "X68n1315_015:0096b09": "道將來。僧應諾。　師云。迢遙也。　問。如何是雲門劒。　師云。",
    "X68n1315_015:0096b10": "揭。　進云。用者如何。　師云。蘇嚕蘇嚕。　問。如何是祖師西",
    "X68n1315_015:0096b11": "來意。　師云。沒即道。　進云。不會。　師云。壯一問。　問。能詮表",
    "X68n1315_015:0096b12": "裏時如何。　師云。風不入。　進云。表裏事如何。　師云。錯。　問。",
    "X68n1315_015:0096b13": "萬機俱罷時如何。　師云。塚上生芝草。　問。觀身無己。觀",
    "X68n1315_015:0096b14": "外亦然時如何。　師云。熱發作麼。　進云。與麼則氷消瓦",
    "X68n1315_015:0096b15": "解去也。師便打。　問。龍門有意。進水無能時如何。　師云。",
    "X68n1315_015:0096b16": "來機即易。再舉還難。　進云。正與麼時如何。　師云。快。",
    "X68n1315_015:0096b17": "上堂云。我看汝諸人。二三機中尚不能構得。空披衲",
    "X68n1315_015:0096b18": "衣何益。你還會麼。我為汝注破。久後到諸方若見老",
    "X68n1315_015:0096b19": "宿舉一指。豎一拂子云。是禪是道。拽拄杖打破頭便",
    "X68n1315_015:0096b20": "行。若不如此。盡落天魔眷屬。壞滅吾宗。汝若實不會。",
    "X68n1315_015:0096b21": "且向葛藤社裏看。我尋常向汝道。微塵剎土中。三世",
    "X68n1315_015:0096b22": "諸佛．西天二十八祖．唐土六祖。盡在拄杖頭。說法神",
    "X68n1315_015:0096b23": "通變現。聲應十方。你還會麼。若不會。且莫掠虗。雖然",
    "X68n1315_015:0096b24": "如此。且諦當實見也未。直饒到此田地。也未夢見衲",
    "X68n1315_015:0096c01": "僧沙彌在。三家村裏。不逢一人。師驀拈拄杖劃地一",
    "X68n1315_015:0096c02": "下。云。總在這裏。又劃一下。云。總在這裏出去也。珍重。",
    "X68n1315_015:0096c03": "問。古人面壁。意旨如何。　師云。念七。又云。定。　問。百不會",
    "X68n1315_015:0096c04": "底人來。師如何接。　師云。話墮也。　進云。什麼處是話墮。",
    "X68n1315_015:0096c05": "　師云。七棒對十三。　問。承古有言。了即業障本來空。未",
    "X68n1315_015:0096c06": "了還須償宿債。未審二祖是了。未了。　師云。確。　問。從上",
    "X68n1315_015:0096c07": "古德相傳何事。　師云。速禮三拜。　問。如何是雲門一路。",
    "X68n1315_015:0096c08": "　師云。親。　進云。如何即是。　師云。顛言倒語作麼。　問。承古",
    "X68n1315_015:0096c09": "有言。擬心即差。如何得不差。　師云。洪機歷掌。　進云。後",
    "X68n1315_015:0096c10": "人再問作麼生。　師云。遲風難改。　問。三身中。阿那身說",
    "X68n1315_015:0096c11": "法。　師云。要。　問。如何是釋迦身。　師云。乾屎橛。　問。請師提",
    "X68n1315_015:0096c12": "綱宗門。　師云。南有雪峯。北有趙州。　問。大徹底人見一",
    "X68n1315_015:0096c13": "切法是空不。　師云。蘇嚕蘇嚕。　問。終日切切。不得箇入",
    "X68n1315_015:0096c14": "路。乞師指箇入路。　師云。當機有路。　問。如何是超佛越",
    "X68n1315_015:0096c15": "祖之談。　師云。蒲州麻黃。益州附子。　問。如何是教意。　師",
    "X68n1315_015:0096c16": "云。撩起來。作麼生道。　進云。便請師道。　師云。對牛彈琴。",
    "X68n1315_015:0096c17": "　問。玄機一路。如何體會。　師云。三十年後。　問。槨示雙趺。",
    "X68n1315_015:0096c18": "當表何事。　師云。言。　進云。未審師意如何。　師云。緊峭草",
    "X68n1315_015:0096c19": "鞋。　問。不是玄機。亦非目擊時如何。　師云。倒一說。　問。劫",
    "X68n1315_015:0096c20": "火洞然時如何。　師云。更夢見什麼。",
    "X68n1315_015:0096c21": "上堂云。天親菩薩無端變作一條楖[木*栗]。拄杖乃劃地",
    "X68n1315_015:0096c22": "一下。云。塵沙諸佛盡在這裏說葛藤去。便下座。",
    "X68n1315_015:0096c23": "上堂云。我共汝平展。遇人識人。與麼老婆說話。尚自",
    "X68n1315_015:0096c24": "不會。每日飽飯喫了。上來下去。覓什麼椀。這野狐隊",
    "X68n1315_015:0097a01": "仗向這裏作什麼。以拄杖一時趂下。　問。初秋夏末。前",
    "X68n1315_015:0097a02": "程忽有人問。如何祇對。　師云。大眾退後。　進云。過在什",
    "X68n1315_015:0097a03": "麼處。　師云。還我九十日飯錢來。　問。學人近到法席。未",
    "X68n1315_015:0097a04": "審家風事如何。　師云。不歷一問。作麼生道。　問。十方國",
    "X68n1315_015:0097a05": "土中。唯有一乘法。如何是一乘法。　師云。何不別問。　進",
    "X68n1315_015:0097a06": "云。謝師指示。師便喝。　問。承古有言。一塵徧含一切塵。",
    "X68n1315_015:0097a07": "如何是一塵。　師云。乞嘹舌頭。更將一問來。　問。學人不",
    "X68n1315_015:0097a08": "問。師還答也無。　師云。將汝口挂壁上不得。　問。一切尋",
    "X68n1315_015:0097a09": "常時如何。　師云。雖然屎臭氣熏我。我且問你。晝行三",
    "X68n1315_015:0097a10": "千。夜行八百。你鉢盂裏什麼處著。僧無對。　師云。脫空",
    "X68n1315_015:0097a11": "妄語漢。　問。如何是教眼。　師云。速禮三拜。　問。承古有言。",
    "X68n1315_015:0097a12": "牛頭橫說豎說。不知有向上關棙子。如何是向上關",
    "X68n1315_015:0097a13": "棙子。　師云。東山西嶺青。　問。如何是露地白牛。　師云。歸",
    "X68n1315_015:0097a14": "依佛。歸依法。歸依僧。　進云。白牛何在。師咄之。　問。樹凋",
    "X68n1315_015:0097a15": "葉落時如何。　師云。體露金風。　問。如何是布袋裏真珠。",
    "X68n1315_015:0097a16": "　師云。說得麼。　問。如何是祖宗的子。　師云。言中有響。",
    "X68n1315_015:0097a17": "上堂云。夫學般若菩薩。須識得眾生病。即識得學般",
    "X68n1315_015:0097a18": "若菩薩病。還有人揀得麼。出來對眾揀看。眾無語。　乃",
    "X68n1315_015:0097a19": "云。若揀不得。莫妨我東行西行。",
    "X68n1315_015:0097a20": "上堂云。我今日共汝說葛藤。屎灰尿火。泥豬疥狗。不",
    "X68n1315_015:0097a21": "識好惡。屎坑裏作活計。所以道。盡乾坤大地．三乘十",
    "X68n1315_015:0097a22": "二分教．三世諸佛．天下老師言教。一時向汝眼睫上",
    "X68n1315_015:0097a23": "會取去。饒汝便向這裏一時明得。亦是不著便漢。無",
    "X68n1315_015:0097a24": "端跳入屎坑。可中於我衲僧門下過。打脚折。　時有三",
    "X68n1315_015:0097b01": "僧出。一時禮拜。師云。一狀領過。　問。如何得速超三界",
    "X68n1315_015:0097b02": "去。　師云。如何得速超三界去。　進云。是。　師云。是即休。　問。",
    "X68n1315_015:0097b03": "終日忙忙時如何。　師云。覿機無響路。　進云。作麼生。　師",
    "X68n1315_015:0097b04": "云。說不得。　問。一擺淨盡時如何。　師云。爭柰老僧何。　進",
    "X68n1315_015:0097b05": "云。此是和尚分上。　師云。這掠虗漢。　問。如何是道。　師云。",
    "X68n1315_015:0097b06": "透出一字。　進云。透出後如何。　師云。千里同風。　問。古人",
    "X68n1315_015:0097b07": "道。知有極則事。如何是極則事。　師云。爭柰在老僧手",
    "X68n1315_015:0097b08": "裏何。　進云。某甲問極則事。　師便棒云。吽。吽。正當撥破。",
    "X68n1315_015:0097b09": "便道請益。這般底到處但知亂統。近前來。我問你。尋",
    "X68n1315_015:0097b10": "常在長連牀上商量向上向下。超佛越祖。你道水牯",
    "X68n1315_015:0097b11": "牛還有超佛越祖的道理麼。　僧云。適來已有人問了",
    "X68n1315_015:0097b12": "也。　師云。這箇是長連牀上學得底。不要有便言有。無",
    "X68n1315_015:0097b13": "便言無。　僧云。若有。更披毛戴角作麼。　師云。將知你祇",
    "X68n1315_015:0097b14": "是學語之流。又云。來。來。我更問。你諸人橫擔拄杖。道",
    "X68n1315_015:0097b15": "我參禪學道。便覓箇超佛越祖底道理。我且問你。十",
    "X68n1315_015:0097b16": "二時中行住坐臥。屙屎送尿。至於茆坑裏蟲子。市肆",
    "X68n1315_015:0097b17": "賣買羊肉案頭。還有超佛越祖底道理麼。道得底出",
    "X68n1315_015:0097b18": "來。若無。莫妨我東行西行。便下座。　師見僧入來。便云。",
    "X68n1315_015:0097b19": "瓦解氷消。　僧云。學人有什麼過。　師云。七棒對十三。　問。",
    "X68n1315_015:0097b20": "如何是西來意。　師云。長連牀上有粥有飯。　問。承古有",
    "X68n1315_015:0097b21": "言。道無橫徑。立者皆危。如何是道。　師云。普請看。　問。如",
    "X68n1315_015:0097b22": "何是三乘教外一句。　師云。闍黎一問。老僧勃跳三千",
    "X68n1315_015:0097b23": "里。　進云。謝師指示。　師云。住。住。你道老僧話作麼生。僧",
    "X68n1315_015:0097b24": "無對。　師云。三十年後來。與汝三十棒。　問。大眾雲集。合",
    "X68n1315_015:0097c01": "談何事。　師云。諕汝屋裏老爺。　問。曹谿一句。闔國知聞。",
    "X68n1315_015:0097c02": "未審雲門一句。什麼人得聞。　師云。闍黎不聞。　進云。學",
    "X68n1315_015:0097c03": "人親近得不。　師云。子細踟蹰看。",
    "X68n1315_015:0097c04": "上堂云。如來明星現時成道。　有僧問。如何是明星現",
    "X68n1315_015:0097c05": "時成道。　師云。近前來。近前來。僧近前。師以拄杖打趂。",
    "X68n1315_015:0097c06": "　上堂。有僧出禮拜云。請師答話。師召大眾。大眾舉頭。",
    "X68n1315_015:0097c07": "師便下座。",
    "X68n1315_015:0097c08": "上堂。良久。有僧出禮拜。師云。太遲生。僧應諾。　師云。這",
    "X68n1315_015:0097c09": "漆桶。",
    "X68n1315_015:0097c10": "上堂云。有解問話者。置將一問來。　僧出禮拜云。請師",
    "X68n1315_015:0097c11": "鑒。　師云。拋釣釣鯤鯨。釣得箇蝦蟇。　僧云。和尚莫錯。　師",
    "X68n1315_015:0097c12": "云。朝走三千。暮走八百。作麼生。僧無語。師便打。",
    "X68n1315_015:0097c13": "上堂。僧問。如何是本源。　師拈起拄杖云。若是提起。即",
    "X68n1315_015:0097c14": "向上去也。　僧又問。如何是本源。　師云。南贍部洲。北鬱",
    "X68n1315_015:0097c15": "單越。　問。普賢為什麼騎象。文殊為什麼騎師子。　師云。",
    "X68n1315_015:0097c16": "我也無象。也無師子。且騎佛殿出三門去也。　問。如何",
    "X68n1315_015:0097c17": "是教意。　師云。山河大地。又云。正好辨猶是曲說教意。",
    "X68n1315_015:0097c18": "若約提綱即未在。　問。一切智通無障礙時如何。　師云。",
    "X68n1315_015:0097c19": "掃地潑水相公來。　問。隨流認得性時如何。　師云。東堂",
    "X68n1315_015:0097c20": "月朗西堂闇。　問。如何是三乘教外別傳底事。　師云。你",
    "X68n1315_015:0097c21": "若不問。我即不答。你若問。我即朝到西天。暮歸唐土。",
    "X68n1315_015:0097c22": "　僧云。乞師指示。　師云。一不成。二不是。　問。如何是祖師",
    "X68n1315_015:0097c23": "西來意。　師云。青天白日。寱語作麼。　問。如何是佛法大",
    "X68n1315_015:0097c24": "意。　師云。日裏麒麟看北斗。　問。學人到這裏為什麼道",
    "X68n1315_015:0098a01": "不得。　師云。野狐窟裏坐。　問。不落古今。是何曲調。師拽",
    "X68n1315_015:0098a02": "拄杖便下座。　問。如何是佛法大意。　師云。面南看北斗。",
    "X68n1315_015:0098a03": "　問。古人斬蛇。意旨如何。師便打。　問。如何是和尚家風。",
    "X68n1315_015:0098a04": "　師云。闍棃受戒太早。　問。如何是賓中主。　師云。騎一問。",
    "X68n1315_015:0098a05": "　進云。如何是主中主。　師云。义手著。　進云。賓主相去多",
    "X68n1315_015:0098a06": "少。　師云。如眼如目。　進云。合談何事。　師云。三九二十七。",
    "X68n1315_015:0098a07": "　問。自到和尚法席不會。乞師指示。　師云。截却你頭。得",
    "X68n1315_015:0098a08": "麼。　問。乞師指示。令學人頓息昏迷。　師云。襄州米作麼",
    "X68n1315_015:0098a09": "價。　問。二尊相見時如何。　師云。不是偶然。",
    "X68n1315_015:0098a10": "上堂云。天帝釋與釋迦老子在中庭裏相爭佛法甚",
    "X68n1315_015:0098a11": "閙。便下座。",
    "X68n1315_015:0098a12": "問。如何是曹溪的的意。　師云。老僧愛瞋不愛喜。　進云。",
    "X68n1315_015:0098a13": "為什麼如此。　師云。路逢劒客須呈劒。不是詩人不獻",
    "X68n1315_015:0098a14": "詩。　問。二尊相見。共談何事。　師云。不決即道。　問。人天交",
    "X68n1315_015:0098a15": "接。其意如何。　師云。對眾呈機。",
    "X68n1315_015:0098a16": "上堂云。和尚子。且須明取衲僧鼻孔。且作麼生是衲",
    "X68n1315_015:0098a17": "僧鼻孔。乃云。摩訶般若波羅蜜。今日大普請。便下座。",
    "X68n1315_015:0098a18": "問。如何是西來意。　師云。山河大地。　進云。向上更有事",
    "X68n1315_015:0098a19": "也無。　師云。有。　進云。如何是向上事。　師云。釋迦老子在",
    "X68n1315_015:0098a20": "西天。文殊菩薩居東土。　問。父母俱喪時如何。　師云。俱",
    "X68n1315_015:0098a21": "喪且置。那箇是你父母。　僧云。苦痛深。　師云。灼然。灼然。",
    "X68n1315_015:0098a22": "　問。如何是大施主。　師云。對機不辨。　問。徹底冥濛底人",
    "X68n1315_015:0098a23": "來。師如何拯濟。　師云。兩重公案。一狀領過。　問。說教當",
    "X68n1315_015:0098a24": "為何人。　師云。近前來。高聲問。僧近前問。師便打。　問。和",
    "X68n1315_015:0098b01": "尚年多少。　師云。七九六十八。　進云。為什麼七九六十",
    "X68n1315_015:0098b02": "八。　師云。我為你減却五年。",
    "X68n1315_015:0098b03": "上堂云。和尚子。直饒你道有什麼事。猶是頭上安頭。",
    "X68n1315_015:0098b04": "雪上加霜。棺木裏眨眼。灸瘢上更著艾爝。這箇是一",
    "X68n1315_015:0098b05": "場狼籍不少也。你合作麼生。各自覓箇託生處好。莫",
    "X68n1315_015:0098b06": "空遊州獵縣。祇欲揑搦閑言語。待老和尚口動。便問",
    "X68n1315_015:0098b07": "禪問道。向上向下。如何若何。大卷抄將去。[祝/土]向皮袋",
    "X68n1315_015:0098b08": "裏卜度。到處火爐邊三箇五箇聚頭。舉口喃喃地。便",
    "X68n1315_015:0098b09": "道這箇是公才語。這箇是就處打出語。這箇是事上",
    "X68n1315_015:0098b10": "道底語。這箇是體語體。汝屋裏老爺老孃噇却飯了。",
    "X68n1315_015:0098b11": "祇管說夢。便道我會佛法了也。將知與麼行脚。驢年",
    "X68n1315_015:0098b12": "得休歇麼。更有一般底。纔聞說箇休歇處。便向陰界",
    "X68n1315_015:0098b13": "裏閉目合眼。老鼠孔裏作活計。黑山下座鬼趣裏。體",
    "X68n1315_015:0098b14": "當便道我得箇入路也。還夢見麼。這般底。打殺萬箇",
    "X68n1315_015:0098b15": "有什麼罪過。喚作打底。不遇作家。至竟祇是箇掠虗",
    "X68n1315_015:0098b16": "漢。你若實有箇見處。拈將來。共汝商量。莫空過。不識",
    "X68n1315_015:0098b17": "好惡。謥謥詷詷地聚頭說葛藤。莫教老僧見。捉來勘",
    "X68n1315_015:0098b18": "不相當。槌折腰。莫言不道。汝皮下還有血麼。到處自",
    "X68n1315_015:0098b19": "欲受屈作麼。這滅胡種盡是野狐羣隊。總在這裏作",
    "X68n1315_015:0098b20": "麼。以拄杖一時趂下。　問。十方薄伽梵。一路涅槃門。如",
    "X68n1315_015:0098b21": "何是一路涅槃門。　師云。我道不得。　進云。和尚為什麼",
    "X68n1315_015:0098b22": "道不得。　師云。是你舉話即得。　問。如何是法說。　師云。大",
    "X68n1315_015:0098b23": "眾久立。速禮三拜。　進云。如何是隨意說。　師云。晨時有",
    "X68n1315_015:0098b24": "粥。齋時有飯。　如何是隨宜說。　師云。三德六味。施佛及",
    "X68n1315_015:0098c01": "僧。　如何是方便說。　師云。是汝鼻孔重三斤半。　如何是",
    "X68n1315_015:0098c02": "大悲說。　師云。歸依佛法僧。　問。生死根源即不問。如何",
    "X68n1315_015:0098c03": "是目前三昧。　師云。吃嘹舌頭三千里。　進云。今日得遇",
    "X68n1315_015:0098c04": "和尚也。　師云。放你三十棒。　問。乞師指示。　師云。上大人。",
    "X68n1315_015:0098c05": "丘乙己。　進云。學人不會。　師云。化三千。七十士。　問。不離",
    "X68n1315_015:0098c06": "三德六味。還有佛法也無。　師云。祇怕你不問。　進云。請",
    "X68n1315_015:0098c07": "師道。　師云。三德六味。施佛及僧。",
    "X68n1315_015:0098c08": "上堂云。眼睫橫亘十方。眉毛上透乾坤。下透黃泉。須",
    "X68n1315_015:0098c09": "彌山塞却汝咽喉。還有會處麼。若會得。拽取占波國",
    "X68n1315_015:0098c10": "共新羅國鬬額。",
    "X68n1315_015:0098c11": "上堂云。江西即說君臣父子。湖南即說他不與麼。我",
    "X68n1315_015:0098c12": "此間即不如此。良久。云。汝還見壁麼。",
    "X68n1315_015:0098c13": "上堂云。去。去。遞相鈍置。有什麼了時。却問眾云。我與",
    "X68n1315_015:0098c14": "麼道。還有過麼。　問。如何是祖師西來意。　師云。一不得",
    "X68n1315_015:0098c15": "問。　進云。諾。　師咄云。話也不領。　問。今日供養羅漢。羅漢",
    "X68n1315_015:0098c16": "還來也無。　師云。汝若不問。我即不道。　進云。請師道。　師",
    "X68n1315_015:0098c17": "云。三門頭合掌。佛殿裏裝香。　問。如何是衲僧本分事。",
    "X68n1315_015:0098c18": "　師云。南有雪峰。北有趙州。　進云。請和尚不繁辭。　師云。",
    "X68n1315_015:0098c19": "不得失却問。　學云。諾。師便打。　問。承古有言。會即事同",
    "X68n1315_015:0098c20": "一家。不會即離牙擘齒。如何得事同一家。　師云。亂走",
    "X68n1315_015:0098c21": "作麼。",
    "X68n1315_015:0098c22": "上堂云。從上來且是箇什麼事。如今抑不得已。且向",
    "X68n1315_015:0098c23": "汝諸人道。盡大地有什麼物與汝為對為緣。若有針",
    "X68n1315_015:0098c24": "鋒與汝為隔為礙。與我拈將來。喚什麼作佛作祖。喚",
    "X68n1315_015:0099a01": "什麼作山河大地．日月星辰。將什麼為四大五蘊。我",
    "X68n1315_015:0099a02": "與麼道。喚作三家村裏老婆說話。忽然遇著本色行",
    "X68n1315_015:0099a03": "脚漢聞與麼道。把脚拽向堦下。有什麼罪過。雖然如",
    "X68n1315_015:0099a04": "此。據箇什麼道理便與麼。莫趂口快向這裏亂道。須",
    "X68n1315_015:0099a05": "是箇漢始得。忽然被老漢脚跟下尋著勿去處。打脚",
    "X68n1315_015:0099a06": "折有什麼罪過。既與麼。如今還有問宗乘中話麼。待",
    "X68n1315_015:0099a07": "老漢答一轉了。東行西行。有僧擬問次。師以拄杖劈",
    "X68n1315_015:0099a08": "口打。便下座。　問。師子嚬呻時如何。　師云。嚬呻且置。試",
    "X68n1315_015:0099a09": "哮吼看。僧應諾。　師云。這箇是老鼠啼。",
    "X68n1315_015:0099a10": "上堂云。我有一句語。不敢望你會。還有人舉得麼。良",
    "X68n1315_015:0099a11": "久。云。將謂胡鬚赤。更有赤鬚胡。便下座。",
    "X68n1315_015:0099a12": "上堂云。不得已且作死馬醫。向汝道是箇什麼。是東",
    "X68n1315_015:0099a13": "是西。是南是北。是有是無。是見是聞。是向上是向下。",
    "X68n1315_015:0099a14": "是與麼是不與麼。這箇喚作三家村裏老婆說話。是",
    "X68n1315_015:0099a15": "你有幾箇到此境界。相當即相當。不相當。靜處薩婆",
    "X68n1315_015:0099a16": "訶。便下座。",
    "X68n1315_015:0099a17": "上堂云。諸方老和尚道。須知有聲色外一段事。似這",
    "X68n1315_015:0099a18": "箇語話。誑諕人家男女。三間法堂裏獨自妄想。未曾",
    "X68n1315_015:0099a19": "夢見我本師宗旨在。作麼生消得他信施。臘月三十",
    "X68n1315_015:0099a20": "日。箇箇須償他始得。任汝勃跳去。是你諸人各自努",
    "X68n1315_015:0099a21": "力。珍重。　問。目前無一法。還免得生死不。　師云。你驢年",
    "X68n1315_015:0099a22": "未免得在。　問。如何是道。　師云。去。　進云。學人不會。乞師",
    "X68n1315_015:0099a23": "道。　師云。闍棃公驗分明。何在重判。　問。維摩一默。還同",
    "X68n1315_015:0099a24": "說也無。　師云。痛領一問。　進云。與麼則同說也。　師云。適",
    "X68n1315_015:0099b01": "來道什麼。　問。如何是清淨法身。　師云。花藥欄。　進云。便",
    "X68n1315_015:0099b02": "與麼會時如何。　師云。金毛師子。",
    "X68n1315_015:0099b03": "上堂。因聞鐘鳴。乃云。世界與麼廣闊。為什麼鐘聲披",
    "X68n1315_015:0099b04": "七條。",
    "X68n1315_015:0099b05": "上堂云。不可雪上加霜去也。珍重。便下座。",
    "X68n1315_015:0099b06": "上堂云。諸方老禿奴。曲木禪牀上坐地。求名求利。問",
    "X68n1315_015:0099b07": "佛答佛。問祖答祖。屙屎送尿也。三家村裏老婆傳口",
    "X68n1315_015:0099b08": "令相似。識箇什麼好惡。總似這般底。水也難消。",
    "X68n1315_015:0099b09": "上堂云。人人自有光明在。看時不見暗昏昏。便下座。",
    "X68n1315_015:0099b10": "師入京。在受春殿。聖上問。如何是禪。　師云。皇帝有敕",
    "X68n1315_015:0099b11": "臣僧對。　師在文德殿赴齋。有鞠常侍問。靈樹果子熟",
    "X68n1315_015:0099b12": "也未。　師云。什麼年中得信道生。",
    "X68n1315_015:0099b13": "上堂云。你諸人無端走來這裏覓什麼。老僧祇解喫",
    "X68n1315_015:0099b14": "飯屙屎。別解作什麼。你諸方行脚。參禪問道。我且問。",
    "X68n1315_015:0099b15": "你諸方參得底事作麼生。試舉看。又云。中間諕汝屋",
    "X68n1315_015:0099b16": "裏老爺得麼。向老漢胐臀後覓得些子[口*弟]唾嚼。將為",
    "X68n1315_015:0099b17": "自己。便道我解禪解道。饒你念得一大藏教。擬作麼",
    "X68n1315_015:0099b18": "生去。古人事不得已。見你亂走。向汝道菩提涅槃。是",
    "X68n1315_015:0099b19": "埋沒你。是釘橛繫却你。又見你不會。向汝道非菩提",
    "X68n1315_015:0099b20": "涅槃。知是般事。早是不著便也。又更覓他注解。這般",
    "X68n1315_015:0099b21": "底滅胡種族。從上來總似這般。何處到今日。我向前",
    "X68n1315_015:0099b22": "行脚時。有一般人與我注解。他是不惡心。被我一日",
    "X68n1315_015:0099b23": "覷見。是一場笑具。是我三五年不死。這般滅胡種底。",
    "X68n1315_015:0099b24": "一斧打折脚。如今諸方大有出世紐揑。你何不去彼",
    "X68n1315_015:0099c01": "中。在這裏覓什麼乾屎橛。師便下地。以拄杖一時打",
    "X68n1315_015:0099c02": "趂下去。　問。如何是萬法一決。　師云。莫教失却問。　問。死",
    "X68n1315_015:0099c03": "中得活時如何。　師云。朝行三千。夜行八百。　問。大眾雲",
    "X68n1315_015:0099c04": "集。合談何事。　師云。今日放下。令行去也。僧禮拜。師便",
    "X68n1315_015:0099c05": "打。　問。如何是學人自己。　師云。怕我不知。　問。如何是透",
    "X68n1315_015:0099c06": "法身句。　師云。海晏河清。　道士問。視聽無聲無形。老君",
    "X68n1315_015:0099c07": "說了也。雲門一句。請師指示。　師云。迢然西天路。士無",
    "X68n1315_015:0099c08": "語。　師擬下座。士云。再請師舉揚宗旨。　師云。道得底出",
    "X68n1315_015:0099c09": "來。眾無對。　師云。與麼則辜負請主去也。便下座。",
    "X68n1315_015:0099c10": "上堂。大眾集定。師乃拈起拄杖云。不得已且向這裏",
    "X68n1315_015:0099c11": "會取。看看。三門在露柱上。便下座。",
    "X68n1315_015:0099c12": "十二時歌",
    "X68n1315_015:0099c13": "夜半子。愚夫說相似。雞鳴丑。癡人捧龜首。",
    "X68n1315_015:0099c14": "平旦寅。曉何人。日出卯。韓情枯骨咬。",
    "X68n1315_015:0099c15": "食時辰。歷歷明機是悞真。禺中巳。去來南北子。",
    "X68n1315_015:0099c16": "日南午。認向途中苦。日呹未。夏逢說寒氣。",
    "X68n1315_015:0099c17": "晡時申。張三李四會言真。日入酉。恒機何得守。",
    "X68n1315_015:0099c18": "黃昏戌。看見時光誰受屈。人定亥。直得分明沉苦海。",
    "X68n1315_015:0099c19": "偈頌",
    "X68n1315_015:0099c20": "雲門聳剔白雲低。水急遊魚不敢棲。入戶已知來見",
    "X68n1315_015:0099c21": "解。何勞更舉轢中泥。",
    "X68n1315_015:0099c22": "藥病相治學路醫。扶籬摸壁小兒戲。幽谷不語誰人",
    "X68n1315_015:0099c23": "測。管解師承孰不知。",
    "X68n1315_015:0099c24": "康氏圓形滯不明。魔深虗喪擊寒氷。鳳羽展時超碧",
    "X68n1315_015:0100a01": "漢。晉鋒八博擬何憑。",
    "X68n1315_015:0100a02": "是機是對對機迷。闢機機遠遠機棲。夕日日中誰有",
    "X68n1315_015:0100a03": "挂。因底底事隔情迷。",
    "X68n1315_015:0100a04": "太陽溢目極玄微。誰人說道我渠非。句中有路人皆",
    "X68n1315_015:0100a05": "響。覿面難遭第一機。",
    "X68n1315_015:0100a06": "丱歲依山人事稀。松下相逢話道奇。鋒前一句超調",
    "X68n1315_015:0100a07": "御。擬問如何歷劫違。",
    "X68n1315_015:0100a08": "翫古松高雲不齊。鴻鶬鶴抱幾年棲。剖[穀禾+卵]同時殊有",
    "X68n1315_015:0100a09": "異。羽張騰漢碧霄低。",
    "X68n1315_015:0100a10": "萬象森羅極細微。素話當人却道非。相逢相見呵呵",
    "X68n1315_015:0100a11": "笑。顧佇停機復是誰。",
    "X68n1315_015:0100a12": "話盡途中事。言多何省機。貴人言是妙。上士見知虧。",
    "X68n1315_015:0100a13": "大道何曾討。無端入荒草。卷來復卷去。不覺虗生老。",
    "X68n1315_015:0100a14": "上不見天。下不見地。塞却咽喉。何處出氣。笑我者多。",
    "X68n1315_015:0100a15": "晒我者少。",
    "X68n1315_015:0100a16": "喪時光。藤林荒。圖人意。滯肌尫。",
    "X68n1315_015:0100a17": "舉不顧。即差互。擬思量。何劫悟。",
    "X68n1315_015:0100a18": "咄咄咄。力韋希。禪子訝。中眉垂。",
    "X68n1315_015:0100a19": "抽顧頌　鑒咦。",
    "X68n1315_015:0100a20": "雲門匡真禪師廣錄卷第十六",
    "X68n1315_015:0100a22": "古尊宿語錄卷第十五"
}