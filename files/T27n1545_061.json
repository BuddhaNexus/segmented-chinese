{
    "T27n1545_061:0313b10": "阿毘達磨大毘婆沙論卷第六十",
    "T27n1545_061:0313b11": "一",
    "T27n1545_061:0313b13": "五百大阿羅漢等造",
    "T27n1545_061:0313b14": "三藏法師玄奘奉 詔譯",
    "T27n1545_061:0313b15": "結蘊第二中一行納息第二之六",
    "T27n1545_061:0313b16": "[0313b16] 問為煩惱現在前故退。為退已煩惱現在前。",
    "T27n1545_061:0313b17": "設爾何失。二俱有過。所以者何。若煩惱現在",
    "T27n1545_061:0313b18": "前故退者。品類足說當云何通。如說三緣故",
    "T27n1545_061:0313b19": "起欲貪隨眠。一欲貪隨眠未斷未遍知。二順",
    "T27n1545_061:0313b20": "欲貪纏法現在前。三於彼有非理作意。廣",
    "T27n1545_061:0313b21": "說乃至。起疑隨眠應知亦爾。契經所說復",
    "T27n1545_061:0313b22": "云何通。如說由五因緣令時解脫阿羅漢",
    "T27n1545_061:0313b23": "退。謂多營事業。乃至身恒多病。定蘊所說復",
    "T27n1545_061:0313b24": "云何通。如說由非學非無學心退起學法",
    "T27n1545_061:0313b25": "得。云何彼是阿羅漢而起煩惱現在前。又何",
    "T27n1545_061:0313b26": "等心無間起煩惱現在前。若退已煩惱現在",
    "T27n1545_061:0313b27": "前者。施設論說當云何通。如說若時心遠心",
    "T27n1545_061:0313b28": "剛強起無色界三纏現在前。謂貪慢無明。而",
    "T27n1545_061:0313b29": "多起慢。彼三纏內隨一現前。應說彼退無",
    "T27n1545_061:0313c01": "色貪盡。住色貪盡中。識身論說復云何通。如",
    "T27n1545_061:0313c02": "說一類補特伽羅無色染污心現在前故。捨",
    "T27n1545_061:0313c03": "無學善根學善根相續。退無學心住學心。",
    "T27n1545_061:0313c04": "品類足說復云何通如說云何順退法。謂不",
    "T27n1545_061:0313c05": "善及有覆無記。住何等心後煩惱現在前。答",
    "T27n1545_061:0313c06": "應作是說。煩惱現在前故退。問此已善通",
    "T27n1545_061:0313c07": "後諸違難。前諸違難當云何通。答皆非違",
    "T27n1545_061:0313c08": "難。所以者何。品類足說三緣故起諸隨眠",
    "T27n1545_061:0313c09": "者。依未斷盡煩惱者說。謂起煩惱現在",
    "T27n1545_061:0313c10": "前者。或有已斷盡自地煩惱。或有未斷盡",
    "T27n1545_061:0313c11": "自地煩惱。彼依未斷盡自地煩惱而起煩",
    "T27n1545_061:0313c12": "惱現在前者說。又起煩惱現在前者。或退",
    "T27n1545_061:0313c13": "或不退。彼依不退而起煩惱現在前者說。",
    "T27n1545_061:0313c14": "又起煩惱現在前者。或染污心無間。或不染",
    "T27n1545_061:0313c15": "污心無間。彼依染污心無間而起煩惱現在",
    "T27n1545_061:0313c16": "前者說。又起煩惱現在前者。有具因緣有",
    "T27n1545_061:0313c17": "不具因緣。彼依具因緣而起煩惱現在",
    "T27n1545_061:0313c18": "前者說。謂諸有情三因緣故起諸煩惱名",
    "T27n1545_061:0313c19": "具因緣。一由因力。二由境界力。三由加行",
    "T27n1545_061:0313c20": "力。欲貪隨眠未斷未遍知者說因力。順欲貪",
    "T27n1545_061:0313c21": "纏法現在前者說境界力。於彼有非理作",
    "T27n1545_061:0313c22": "意者說加行力。復次為遮外道所說意趣",
    "T27n1545_061:0313c23": "故作是說。由三緣故起諸隨眠。謂外道說",
    "T27n1545_061:0313c24": "專由境界起諸煩惱。若有境界煩惱便生。",
    "T27n1545_061:0313c25": "若境界壞煩惱不起。為遮彼意。說諸纏起",
    "T27n1545_061:0313c26": "亦因未斷自類隨眠。亦由彼有非理作意。",
    "T27n1545_061:0313c27": "契經中說。由五種因緣令時解脫阿羅漢",
    "T27n1545_061:0313c28": "退者。彼於退具說退因緣。如餘經說。彼具",
    "T27n1545_061:0313c29": "名彼定蘊所說。由非學非無學心退起學",
    "T27n1545_061:0314a01": "法得者。彼說根退不說果退。復次煩惱相",
    "T27n1545_061:0314a02": "應心亦名非學非無學故。說果退亦不違",
    "T27n1545_061:0314a03": "理。云何彼是阿羅漢而起煩惱現在前者。",
    "T27n1545_061:0314a04": "先是阿羅漢後起煩惱現在前。若起煩惱現",
    "T27n1545_061:0314a05": "在前便非阿羅漢。如先異生後入聖道。入",
    "T27n1545_061:0314a06": "聖道已便非異生。如先學者後起無學法。",
    "T27n1545_061:0314a07": "起無學法已便非學者。此亦如是於理何",
    "T27n1545_061:0314a08": "違。何等心無間起煩惱現在前者。若畢竟",
    "T27n1545_061:0314a09": "離非想非非想處染。起彼地纏現在前故。",
    "T27n1545_061:0314a10": "退者即彼地善心無間起煩惱現在前。若未",
    "T27n1545_061:0314a11": "畢竟離非想非非想處染。起彼地纏現在前",
    "T27n1545_061:0314a12": "故。退者即彼地或善心或染污心無間起煩",
    "T27n1545_061:0314a13": "惱現在前。乃至初靜慮應知亦爾。若畢竟",
    "T27n1545_061:0314a14": "離欲界染起欲界纏故。退者即欲界或善心",
    "T27n1545_061:0314a15": "或無覆無記心無間起煩惱現在前。若未畢",
    "T27n1545_061:0314a16": "竟離欲界染起欲界纏故。退者即欲界或",
    "T27n1545_061:0314a17": "善心或染污心或無覆無記心無間起煩惱",
    "T27n1545_061:0314a18": "現在前。此中若未得根本善靜慮無色定現",
    "T27n1545_061:0314a19": "在前者。彼不能起色無色界纏現在前故",
    "T27n1545_061:0314a20": "退。但能起欲界纏現在前故退。若得根本",
    "T27n1545_061:0314a21": "善靜慮現在前非無色定者。彼不能起無",
    "T27n1545_061:0314a22": "色界纏現在前故退。但能起欲色界纏現在",
    "T27n1545_061:0314a23": "前故退。若得根本善靜慮無色定現在前者。",
    "T27n1545_061:0314a24": "彼能起三界纏現在前故退。有餘師說。退已",
    "T27n1545_061:0314a25": "煩惱現在前。問此已善通前諸違難。後諸違",
    "T27n1545_061:0314a26": "難當云何通。答皆非違難。所以者何。施設",
    "T27n1545_061:0314a27": "識身二論所說。依覺知位不說退時。謂先",
    "T27n1545_061:0314a28": "雖退而未覺知。煩惱現在前乃覺知故。如",
    "T27n1545_061:0314a29": "有先誦四阿笈摩。餘務所纏遂便忘失。乃",
    "T27n1545_061:0314b01": "至未誦猶不覺知。後若誦時方知忘失。彼",
    "T27n1545_061:0314b02": "雖先忘而今始覺。此亦如是先退後知。依",
    "T27n1545_061:0314b03": "知時說故不違理。品類足說。不善及有覆",
    "T27n1545_061:0314b04": "無記名順退法者。依損善品轉遠善品故",
    "T27n1545_061:0314b05": "作是說。如如煩惱現在前時。如是如是損遠",
    "T27n1545_061:0314b06": "善品故說順退。非謂煩惱現在前時方退。",
    "T27n1545_061:0314b07": "善法先已退故。住何等心後煩惱現在前者。",
    "T27n1545_061:0314b08": "住欲界無覆無記心後煩惱現在前。謂威儀",
    "T27n1545_061:0314b09": "路及工巧處非異熟生性羸劣故。問豈不羸",
    "T27n1545_061:0314b10": "劣彌順於退。答若於淨品其性雖劣而於",
    "T27n1545_061:0314b11": "染品力強勝者住彼便退。退已煩惱即現在",
    "T27n1545_061:0314b12": "前。異熟生心於淨染品性俱劣故住彼心",
    "T27n1545_061:0314b13": "時非進非退。有說欲界三無記心隨住一",
    "T27n1545_061:0314b14": "種皆有退義。此心無間煩惱現前。然此欲界",
    "T27n1545_061:0314b15": "無覆無記心。有與三界纏相違者。住此心",
    "T27n1545_061:0314b16": "時必不退起三界煩惱。有與欲色界纏相",
    "T27n1545_061:0314b17": "違不與無色界纏相違者。住此心時雖",
    "T27n1545_061:0314b18": "不退起欲色界煩惱。而容退起無色界煩",
    "T27n1545_061:0314b19": "惱。有與欲界纏相違不與色無色界纏相",
    "T27n1545_061:0314b20": "違者。住此心時雖不退起欲界煩惱。而",
    "T27n1545_061:0314b21": "容退起色無色界煩惱。有與三界纏皆不",
    "T27n1545_061:0314b22": "相違者。住此心時皆容退起三界煩惱。評",
    "T27n1545_061:0314b23": "曰。此二說中前說為善。要起煩惱現在前",
    "T27n1545_061:0314b24": "時乃成退失勝功德故此說退位。若退",
    "T27n1545_061:0314b25": "性者不必要起煩惱現前不退無學位",
    "T27n1545_061:0314b26": "有退性者故。問退時為住意地為住五",
    "T27n1545_061:0314b27": "識身耶。答應作是說。住意地退非五識",
    "T27n1545_061:0314b28": "身。問若爾云何通&#x9696;陀衍那事。昔有王號",
    "T27n1545_061:0314b29": "&#x9696;陀衍那。將諸宮室詣水跡山除去男",
    "T27n1545_061:0314c01": "子純與女人奏五妓樂。縱意嬉戲樂音清",
    "T27n1545_061:0314c02": "妙香氣&#x999A;馥。命諸女人露形而舞。時有五",
    "T27n1545_061:0314c03": "百離欲仙人乘神境通經此上過。有見妙",
    "T27n1545_061:0314c04": "色有聞妙聲有嗅妙香皆退神通。墮此",
    "T27n1545_061:0314c05": "山上如折翼鳥不復能飛。王見問曰汝等",
    "T27n1545_061:0314c06": "是誰。諸仙答曰。我是仙人。王復問言。汝得",
    "T27n1545_061:0314c07": "非想非非想處根本定不。仙人答言。我等未",
    "T27n1545_061:0314c08": "得。王乃至問汝等為得初靜慮不。仙乃至",
    "T27n1545_061:0314c09": "答我等曾得而今已退。時王瞋忿作如是言。",
    "T27n1545_061:0314c10": "不離欲人如何觀我宮人婇女。極非所宜。便",
    "T27n1545_061:0314c11": "拔利劍斷截五百仙人手足。彼諸仙人有",
    "T27n1545_061:0314c12": "住眼識退者有住耳識退者有住鼻識",
    "T27n1545_061:0314c13": "退者。如何言住意地退耶。猛&#x6199;子事復云",
    "T27n1545_061:0314c14": "何通。昔有仙人名猛&#x6199;子。食時常受勝軍",
    "T27n1545_061:0314c15": "王請。每至食時乘神通力如雁王飛至",
    "T27n1545_061:0314c16": "王宮上。王自承接抱置金床燒香散花恭",
    "T27n1545_061:0314c17": "敬禮拜以妙飲食而供養之。仙人食訖除",
    "T27n1545_061:0314c18": "器澡漱&#x546A;願王已飛空而去。王於後時以",
    "T27n1545_061:0314c19": "國事故欲詣餘處作是念言。我行去後誰",
    "T27n1545_061:0314c20": "當如我承事仙人。脫不如法仙人性躁。或",
    "T27n1545_061:0314c21": "&#x546A;咀我令失王位。或斷我命或害國人。",
    "T27n1545_061:0314c22": "便問少女。我行去後汝能如我事仙人耶。",
    "T27n1545_061:0314c23": "女答言能。王遂慇懃約&#x52C5;少女。令如常法",
    "T27n1545_061:0314c24": "供養仙人。然後乃行營理國事。仙人後日",
    "T27n1545_061:0314c25": "臨至食時飛空而來至王宮所。王女承抱",
    "T27n1545_061:0314c26": "置金床上。仙人離染力微劣故觸細軟觸",
    "T27n1545_061:0314c27": "退失神通。如常受供食訖澡漱及&#x546A;願已",
    "T27n1545_061:0314c28": "欲乘空去而不能飛。入王苑中欲修舊",
    "T27n1545_061:0314c29": "道。聞象馬等種種喧聲雖極作意而不能",
    "T27n1545_061:0315a01": "得。時彼仙人知室羅筏城中士女恒作是念。",
    "T27n1545_061:0315a02": "若大仙人履地行者我等當得接足供養。彼",
    "T27n1545_061:0315a03": "仙爾時便起矯慧。語王女曰汝告城中。今",
    "T27n1545_061:0315a04": "日仙人履地而出。諸所欲作皆應作之。於",
    "T27n1545_061:0315a05": "是王女即便依教。諸人聞已除去城中瓦礫",
    "T27n1545_061:0315a06": "糞穢掃灑清淨。嚴列幢幡燒香散花作諸",
    "T27n1545_061:0315a07": "音樂莊飾嚴麗猶如天城。是時仙人步行而",
    "T27n1545_061:0315a08": "出去城不遠入林樹間。欲修舊道聞諸鳥",
    "T27n1545_061:0315a09": "聲其心驚亂而不能得。便捨此去詣於河",
    "T27n1545_061:0315a10": "邊。復聞水中龍魚騰躍。心既喧擾而不能",
    "T27n1545_061:0315a11": "修。遂即登山作如是念。我退善品都由",
    "T27n1545_061:0315a12": "有情。設我曾修戒禁苦行當感有翅&#x732B;狸",
    "T27n1545_061:0315a13": "之形。水陸空行無脫我者。發惡願已毒心",
    "T27n1545_061:0315a14": "稍息。須臾復能離八地染後生非想非非想",
    "T27n1545_061:0315a15": "處。有頂寂止甘露門田。八萬劫中受閑靜樂。",
    "T27n1545_061:0315a16": "業壽盡已還生此間苦法林中。作&#x732B;狸獸身",
    "T27n1545_061:0315a17": "及兩翅各廣五十踰繕那量。以此大身害有",
    "T27n1545_061:0315a18": "情類空行水陸無得免者。從此命終墮無",
    "T27n1545_061:0315a19": "間獄。受諸劇苦難有出期。如是仙人住身",
    "T27n1545_061:0315a20": "識退。如何言住意地退耶。復云何通天帝",
    "T27n1545_061:0315a21": "釋事。謂釋迦佛未出世時有一仙人名為",
    "T27n1545_061:0315a22": "洲胤。天帝數往諮受法義。後於一時天帝",
    "T27n1545_061:0315a23": "乘輦欲往仙所。阿素落女設芝夫人竊作",
    "T27n1545_061:0315a24": "是念。今天帝釋將無捨我欲往其餘諸美",
    "T27n1545_061:0315a25": "人所。便先昇輦自隱其形令天帝釋不知",
    "T27n1545_061:0315a26": "同往。臨至仙所迴顧見之。因即告言汝何",
    "T27n1545_061:0315a27": "來。此仙人不欲見諸女人。宜速還宮不應",
    "T27n1545_061:0315a28": "住此。設芝推託不欲還宮。天帝既忿以華",
    "T27n1545_061:0315a29": "莖擊夫人。遂以諂媚音謝。仙人聞之便生",
    "T27n1545_061:0315b01": "欲愛退勝定故螺髻便墮。此即仙人住耳",
    "T27n1545_061:0315b02": "識退。如何言住意地退耶。答應知此等",
    "T27n1545_061:0315b03": "住意地退。由眼等識引令起故作如是說",
    "T27n1545_061:0315b04": "於理無違。尊者僧伽筏蘇說曰。住五識退",
    "T27n1545_061:0315b05": "於理何違。五識取境時亦生煩惱故。謂對",
    "T27n1545_061:0315b06": "治力極羸劣者眼見色等亦容退故。評曰應",
    "T27n1545_061:0315b07": "作是說。住意地退非五識身。對違順境",
    "T27n1545_061:0315b08": "要有分別起煩惱故。由此故說若住意地",
    "T27n1545_061:0315b09": "有六勝事不共五識。一退二離染三死四",
    "T27n1545_061:0315b10": "生五斷善根六續善根。",
    "T27n1545_061:0315b11": "[0315b11] 退有三種。一已得退。二未得退。三受用退。",
    "T27n1545_061:0315b12": "已得退者謂先已得諸勝功德遇緣而退。未",
    "T27n1545_061:0315b13": "得退者如伽他說。",
    "T27n1545_061:0315b14": " 我觀天世間  退於聖慧眼",
    "T27n1545_061:0315b15": " 由耽著名色  不見四真諦",
    "T27n1545_061:0315b16": "[0315b16] 此頌意說。一切有情若勤方便皆應獲得諸",
    "T27n1545_061:0315b17": "聖慧眼。但由耽著名與色故不能精懃修",
    "T27n1545_061:0315b18": "正方便。於四真諦未得現觀。於聖慧眼",
    "T27n1545_061:0315b19": "有未得退。又如頌言。",
    "T27n1545_061:0315b20": " 愚夫眾所敬  是則為衰損",
    "T27n1545_061:0315b21": " 於頂而退墮  斷滅諸善根",
    "T27n1545_061:0315b22": "[0315b22] 此頌佛依天授而說。謂彼已起暖善根不",
    "T27n1545_061:0315b23": "久當起頂善根。中間貪著勝名利故於頂",
    "T27n1545_061:0315b24": "善根有未得退。從此展轉斷滅善根。諸如",
    "T27n1545_061:0315b25": "是等名未得退。受用退者。謂於已得諸勝",
    "T27n1545_061:0315b26": "功德不現在前。如佛於已得諸佛功德不",
    "T27n1545_061:0315b27": "現在前。獨覺於已得獨覺功德不現在前。",
    "T27n1545_061:0315b28": "聲聞於已得聲聞功德不現在前。餘亦應",
    "T27n1545_061:0315b29": "爾。問如是三退佛獨覺聲聞各有幾種。答",
    "T27n1545_061:0315c01": "佛有一種。謂受用退已得諸功德有不現前",
    "T27n1545_061:0315c02": "故。無未得退。住諸有情最勝根故。無已得",
    "T27n1545_061:0315c03": "退諸佛皆是不退法故。獨覺有二種。謂未得",
    "T27n1545_061:0315c04": "退及受用退。未得退者未得諸佛最勝根",
    "T27n1545_061:0315c05": "故。受用退者有已得功德不現在前故。無",
    "T27n1545_061:0315c06": "已得退獨覺皆是不退法故。聲聞乘中不時",
    "T27n1545_061:0315c07": "解脫有二種謂未得退及受用退。未得退者",
    "T27n1545_061:0315c08": "未得諸佛獨覺根故。受用退者有已得功",
    "T27n1545_061:0315c09": "德不現在前故。無已得退不時解脫非退",
    "T27n1545_061:0315c10": "法故。時解脫具三種。已得退者。已得功德",
    "T27n1545_061:0315c11": "有可退故。未得退者。未得三乘不退根故。",
    "T27n1545_061:0315c12": "受用退者。有已得功德不現在前故。有作",
    "T27n1545_061:0315c13": "是說。佛全無退。無已得退者諸佛皆是不",
    "T27n1545_061:0315c14": "退法故。無未得退者住諸有情最勝根故。",
    "T27n1545_061:0315c15": "無受用退者佛於過去三無數劫。修集百",
    "T27n1545_061:0315c16": "千難行苦行皆為利樂一切有情。得成佛",
    "T27n1545_061:0315c17": "已晝夜六時觀有情界無可化者而不饒",
    "T27n1545_061:0315c18": "益。是故諸佛無受用退。雖有功德不現在",
    "T27n1545_061:0315c19": "前非本所期故不名退。獨覺唯有一受用",
    "T27n1545_061:0315c20": "退。有已得功德不現在前故。無未得退者",
    "T27n1545_061:0315c21": "於獨覺乘根性已定更不求佛勝根性故。",
    "T27n1545_061:0315c22": "無已得退者獨覺皆是不退法故。聲聞乘中",
    "T27n1545_061:0315c23": "不時解脫亦唯有受用退。有已得功德不現",
    "T27n1545_061:0315c24": "在前故。無未得退者。於聲聞乘根性已定",
    "T27n1545_061:0315c25": "更不求佛獨覺乘故。無已得退者。不時解",
    "T27n1545_061:0315c26": "脫不退法故。時解脫有二種。一已得退。已得",
    "T27n1545_061:0315c27": "功德有可退故。二受用退有已得功德不",
    "T27n1545_061:0315c28": "現在前故。無未得退者於時解脫根性已",
    "T27n1545_061:0315c29": "定。不求三乘勝根性故。評曰。此二說中初",
    "T27n1545_061:0316a01": "說為善。諸佛定有受用退故。獨覺聲聞於",
    "T27n1545_061:0316a02": "勝根性有欽羨故。時解脫者有可轉作不",
    "T27n1545_061:0316a03": "時解脫如何說彼無未得退。問云何知佛",
    "T27n1545_061:0316a04": "有受用退。答契經說故。如契經說。佛告阿",
    "T27n1545_061:0316a05": "難。如來所得四增上心現法樂住。我說於彼",
    "T27n1545_061:0316a06": "展轉有退。如與弟子共集會時。若不動心",
    "T27n1545_061:0316a07": "解脫身作證具足住。我說於彼都無有退。",
    "T27n1545_061:0316a08": "由此知佛有受用退。問此經為說有已得",
    "T27n1545_061:0316a09": "退。為當說有受用退耶。設爾何失。二俱有",
    "T27n1545_061:0316a10": "過。所以者何。若此經說已得退者。四增上",
    "T27n1545_061:0316a11": "心現法樂住亦不應退。諸佛皆是不退法",
    "T27n1545_061:0316a12": "故。若此經說受用退者不動心解脫亦應有",
    "T27n1545_061:0316a13": "退。非一切時現在前故。答此中說佛有受",
    "T27n1545_061:0316a14": "用退。問此已善通前所設難。後所設難當云",
    "T27n1545_061:0316a15": "何通。謂不動心解脫亦應有退。非一切時",
    "T27n1545_061:0316a16": "現在前故。答不動心解脫以成就為勝。若",
    "T27n1545_061:0316a17": "得彼法更無所作故。雖不現前而不說",
    "T27n1545_061:0316a18": "為退。四增上心現法樂住以現行為勝。不",
    "T27n1545_061:0316a19": "現前者便說為退。有作是說。此契經中說。",
    "T27n1545_061:0316a20": "未至定名不動心解脫。說根本靜慮名增",
    "T27n1545_061:0316a21": "上心現法樂住。世尊多起未至定現在前。",
    "T27n1545_061:0316a22": "非根本靜慮。謂食前食後將說法時。及說",
    "T27n1545_061:0316a23": "法竟并說法已入靜室時。佛雖於諸定能",
    "T27n1545_061:0316a24": "速疾入。而於最近者數入非餘。故佛數數",
    "T27n1545_061:0316a25": "入未至定。如勇健者雖於諸處能速往來。",
    "T27n1545_061:0316a26": "而於近處數數遊從非於遠處。故作是說。",
    "T27n1545_061:0316a27": "有餘師說。此契經中說利益他事名不動",
    "T27n1545_061:0316a28": "心解脫。說自利益事名增上心現法樂住。",
    "T27n1545_061:0316a29": "世尊多起利益他事現在前。非自利益事",
    "T27n1545_061:0316b01": "故作是說。或有說者。此契經中說慈悲名",
    "T27n1545_061:0316b02": "不動心解脫。說喜捨名增上心現法樂住。",
    "T27n1545_061:0316b03": "世尊多起慈悲現在前。少起喜捨故作是",
    "T27n1545_061:0316b04": "說。復有說者。此契經中說大悲名不動心",
    "T27n1545_061:0316b05": "解脫。說大捨名增上心現法樂住。世尊多",
    "T27n1545_061:0316b06": "起大悲現在前。少起大捨故作是說。尊者",
    "T27n1545_061:0316b07": "妙音作如是說。此契經中。說一切結永斷",
    "T27n1545_061:0316b08": "遍知名不動心解脫。說一切種有為功德",
    "T27n1545_061:0316b09": "名增上心現法樂住。佛於一切無為功德恒",
    "T27n1545_061:0316b10": "成就故說為不退。佛於一切有為功德有",
    "T27n1545_061:0316b11": "不起者故說有退。有為功德以起現前為",
    "T27n1545_061:0316b12": "勝事故。尊者覺天作如是說。此契經中說",
    "T27n1545_061:0316b13": "能得得名不動心解脫。說所得得名增",
    "T27n1545_061:0316b14": "上心現法樂住。佛於一切所得功德有不",
    "T27n1545_061:0316b15": "現前故說有退。諸能得得恒現在前故說",
    "T27n1545_061:0316b16": "不退。問若佛亦有受用退者此受用退何者",
    "T27n1545_061:0316b17": "最多為佛為獨覺為聲聞耶。答此受用退",
    "T27n1545_061:0316b18": "佛最為多。非獨覺聲聞彼功德少故。謂佛",
    "T27n1545_061:0316b19": "一剎那頃功德不現在前有受用退。多於",
    "T27n1545_061:0316b20": "二乘盡眾同分於諸功德有受用退。所以",
    "T27n1545_061:0316b21": "者何。如來功德無量無數微妙熾盛最勝清",
    "T27n1545_061:0316b22": "淨。過諸世界極微塵量一一功德皆應現",
    "T27n1545_061:0316b23": "前。若不現前有受用退故受用退佛最為",
    "T27n1545_061:0316b24": "多。如轉輪王統四洲渚。若一日夜捨",
    "T27n1545_061:0316b25": "自國土有受用退。多餘小王盡眾同分",
    "T27n1545_061:0316b26": "捨自國土有受用退。前來且說三乘無學",
    "T27n1545_061:0316b27": "於三種退有具不具。學位異生隨其所",
    "T27n1545_061:0316b28": "應當准此說。如定蘊說。以何等故上三",
    "T27n1545_061:0316b29": "果有退非預流果耶。且彼文說見所斷",
    "T27n1545_061:0316c01": "煩惱。於無事起故斷已不退。云何說彼",
    "T27n1545_061:0316c02": "於無事起。謂無處轉故云何無處轉。謂於",
    "T27n1545_061:0316c03": "我轉故於勝義諦我畢竟無故彼煩惱斷",
    "T27n1545_061:0316c04": "已不退。修所斷煩惱於有事起故斷已有",
    "T27n1545_061:0316c05": "退。云何說彼於有事起。謂有處轉故。云何",
    "T27n1545_061:0316c06": "有處轉。謂於少分淨相轉故。云何名為少",
    "T27n1545_061:0316c07": "分淨相。謂於髮爪脣齒面目手足指等形顯",
    "T27n1545_061:0316c08": "色中有少淨相。於中亦有諸不淨相觀不",
    "T27n1545_061:0316c09": "淨相由如理作意。先離煩惱觀彼淨相。由",
    "T27n1545_061:0316c10": "非理作意起煩惱退。無有少法有我我所",
    "T27n1545_061:0316c11": "可令觀彼退無我觀。如契經說。一切法無",
    "T27n1545_061:0316c12": "我無有情無命者無養育者無補特伽",
    "T27n1545_061:0316c13": "羅。於此身內空無士夫無能作者無遣作",
    "T27n1545_061:0316c14": "者無能受者無遣受者。純空行聚。是故一",
    "T27n1545_061:0316c15": "切見所斷結聖慧斷已皆永不退。是故無退",
    "T27n1545_061:0316c16": "預流果者。復次永斷三界見所斷結立預",
    "T27n1545_061:0316c17": "流果。無退三界見所斷結永斷者故。復次",
    "T27n1545_061:0316c18": "永斷非想非非想處見所斷結立預流果。無",
    "T27n1545_061:0316c19": "退非想非非想處見所斷結永斷者故。問云",
    "T27n1545_061:0316c20": "何無退彼永斷者。答以彼非想非非想處見",
    "T27n1545_061:0316c21": "所斷結。難斷難破難可越度。是故斷已不",
    "T27n1545_061:0316c22": "可還續。復次以忍對治無事煩惱立預流",
    "T27n1545_061:0316c23": "果。必無退忍起無事結故彼不退。復次由",
    "T27n1545_061:0316c24": "見道力得預流果定無退失見道者故。問",
    "T27n1545_061:0316c25": "因論生論。何故定無退見道者。答以見道",
    "T27n1545_061:0316c26": "是極速疾道不起期心道。無容退失如是",
    "T27n1545_061:0316c27": "道故。復次諸瑜伽師入見道已。名墮法河",
    "T27n1545_061:0316c28": "墮大法流墮法彼浪墮法洄澓。尚無暇能",
    "T27n1545_061:0316c29": "起有漏善無覆無記心。況有能起染污心",
    "T27n1545_061:0317a01": "退。如人墮在山谷瀑流隨浪漂溺。尚不能",
    "T27n1545_061:0317a02": "據此彼兩岸何況能出。復次見道能治三界",
    "T27n1545_061:0317a03": "所有見所斷結。無退三界見所斷結對治道",
    "T27n1545_061:0317a04": "故。復次見道能治所有非想非非想處見所",
    "T27n1545_061:0317a05": "斷結。無退非想非非想處見所斷結對治",
    "T27n1545_061:0317a06": "道故。復次見道能治忍所對治無事煩惱。無",
    "T27n1545_061:0317a07": "有退彼對治道故。復次見道創見四聖諦",
    "T27n1545_061:0317a08": "理決了明白。無於此理重迷謬者故必不",
    "T27n1545_061:0317a09": "退。問如至無學位有退住修道。寧無至",
    "T27n1545_061:0317a10": "修位退住見道者。答修道位中有起煩惱",
    "T27n1545_061:0317a11": "現在前義見。道位中無起煩惱現在前義。",
    "T27n1545_061:0317a12": "是故彼此不可為例。復次修道位中容有",
    "T27n1545_061:0317a13": "退者故至無學位有退住修道。見道位中",
    "T27n1545_061:0317a14": "無有退者故至修道位無退住見道。問",
    "T27n1545_061:0317a15": "退阿羅漢果住預流果時。名退不還一來",
    "T27n1545_061:0317a16": "果不。答亦名退彼。所以者何。住彼下故",
    "T27n1545_061:0317a17": "如人從彼第三層舍墮至于地。彼人亦說",
    "T27n1545_061:0317a18": "墮初二層此亦如是。問本不成就中間二",
    "T27n1545_061:0317a19": "果今何言退。答已不成就復不成就故亦",
    "T27n1545_061:0317a20": "名退。問如何說彼已不成就復不成就答",
    "T27n1545_061:0317a21": "彼先已遠今更遠故。復次先斷爾所煩惱盡",
    "T27n1545_061:0317a22": "故建立二果。今還退起爾所煩惱故說彼",
    "T27n1545_061:0317a23": "退。復次先斷二果所對治得今還退起故說",
    "T27n1545_061:0317a24": "彼退。復次先用如是無間解脫。斷諸煩惱",
    "T27n1545_061:0317a25": "得二果者。今還退起所斷煩惱令彼二道",
    "T27n1545_061:0317a26": "遠而更遠故說彼退。復次不還一來果是阿",
    "T27n1545_061:0317a27": "羅漢因故退果時因亦名退。問預流果亦是",
    "T27n1545_061:0317a28": "阿羅漢因。退阿羅漢時預流應退。答此預",
    "T27n1545_061:0317a29": "流果是下聖位。退上果時極住此果。若復",
    "T27n1545_061:0317b01": "退失預流果者。應本得果今還不得。見道",
    "T27n1545_061:0317b02": "位中無住義故。應本見諦今還不見。應本",
    "T27n1545_061:0317b03": "現觀今非現觀。應本聖者今成異生。欲令",
    "T27n1545_061:0317b04": "無有如是等過故無退失預流果義。復",
    "T27n1545_061:0317b05": "次以預流果是見道證先說見道必無退",
    "T27n1545_061:0317b06": "義。是故無退預流果者。此說位退不說",
    "T27n1545_061:0317b07": "根性。預流果轉根亦有退者故退根本沙門",
    "T27n1545_061:0317b08": "果。若未還得無命終義。若退彼向雖未",
    "T27n1545_061:0317b09": "還得容可命終。所以者何。根本果位易見",
    "T27n1545_061:0317b10": "易施設。謂此是預流果乃至此是阿羅漢果。",
    "T27n1545_061:0317b11": "是故退已若未還得必不命終。向位難見",
    "T27n1545_061:0317b12": "難施設。故從彼退已雖未還得有命終義。",
    "T27n1545_061:0317b13": "復次根本果位諸瑜伽師於果發起增上慶",
    "T27n1545_061:0317b14": "悅。如務農者於六月中修治稼穡後收",
    "T27n1545_061:0317b15": "子實積置場中生大慶悅。此亦如是。故退",
    "T27n1545_061:0317b16": "果時生大憂惱。若未還得終不捨命。向中",
    "T27n1545_061:0317b17": "不爾故退彼時雖未還得有命終義。復次",
    "T27n1545_061:0317b18": "根本果位具三因緣。一捨曾得道。二得未",
    "T27n1545_061:0317b19": "曾得道。三證結斷一味得。故退果時若未還",
    "T27n1545_061:0317b20": "得必不命終。向即不爾故退彼位雖未還",
    "T27n1545_061:0317b21": "得容可命終。復次根本果位具五因緣。一",
    "T27n1545_061:0317b22": "捨曾得道。二得未曾得道。三證結斷一味",
    "T27n1545_061:0317b23": "得。四頓得八智。五一時修十六行相。故退",
    "T27n1545_061:0317b24": "果時若未還得無命終理。向中不爾故退",
    "T27n1545_061:0317b25": "彼時雖未還得有命終義。復次根本果位",
    "T27n1545_061:0317b26": "是瑜伽師最勝安隱穌息之處。故退果時若",
    "T27n1545_061:0317b27": "未還得無命終義。向即不爾故退彼時雖",
    "T27n1545_061:0317b28": "未還得有命終理。復次根本果位所有結",
    "T27n1545_061:0317b29": "斷是所作及所作究竟。所有聖道是功用及",
    "T27n1545_061:0317c01": "功用究竟。故退果時若未還得無命終理。",
    "T27n1545_061:0317c02": "向中結斷是所作非所作究竟。所有聖道是",
    "T27n1545_061:0317c03": "功用非功用究竟。故退向時雖未還得有",
    "T27n1545_061:0317c04": "命終義。復次根本果位容諸行者廣修聖道",
    "T27n1545_061:0317c05": "故退果時若未還得無命終理。向中不容",
    "T27n1545_061:0317c06": "廣修聖道故退向已雖未還得有命終義。",
    "T27n1545_061:0317c07": "復次根本果位諸瑜伽師能善了知功德過",
    "T27n1545_061:0317c08": "失。功德者謂道及道果。過失者謂生死因",
    "T27n1545_061:0317c09": "果。故退果時若未還得無命終理。向中不",
    "T27n1545_061:0317c10": "爾故退彼時雖未還得有命終義。復次根",
    "T27n1545_061:0317c11": "本果位諸瑜伽師方能善取四聖諦相。向中",
    "T27n1545_061:0317c12": "不爾事未成故。如人道行於四方相未能",
    "T27n1545_061:0317c13": "善取若坐一處方能善取。果向亦然故退果",
    "T27n1545_061:0317c14": "時若未還得無命終理。若退向時雖未還",
    "T27n1545_061:0317c15": "得有命終義。復次根本果位若退失時有證",
    "T27n1545_061:0317c16": "知者故未還得必不命終。退失向時無證",
    "T27n1545_061:0317c17": "知者故未還得有命終義。如村邑中若被",
    "T27n1545_061:0317c18": "劫奪有證知者速可還得。兩村邑間若被",
    "T27n1545_061:0317c19": "劫奪無證知者難可還得。復次根本果位",
    "T27n1545_061:0317c20": "諸瑜伽師先廣加行安足堅固。由此退時若",
    "T27n1545_061:0317c21": "未還得終不捨命。向中不爾故退彼時若",
    "T27n1545_061:0317c22": "未還得有命終理。預流果先廣加行者。謂",
    "T27n1545_061:0317c23": "彼先求解脫果故。精勤修習惠施淨戒。不",
    "T27n1545_061:0317c24": "淨觀持息念念住。聞所成慧。思所成慧。修所",
    "T27n1545_061:0317c25": "成慧。及暖頂忍世第一法。并見道中十五心",
    "T27n1545_061:0317c26": "頃。即此總名安足堅固。有作是說。從初乃",
    "T27n1545_061:0317c27": "至世第一法名廣加行。見道十五心名安足",
    "T27n1545_061:0317c28": "堅固。一來果先廣加行者。謂即前說及離欲",
    "T27n1545_061:0317c29": "染諸加行道六無間道五解脫道即此名為",
    "T27n1545_061:0318a01": "安足堅固。有作是說。預流果名安足堅固。",
    "T27n1545_061:0318a02": "不還果先廣加行者。謂即前說及離欲染諸",
    "T27n1545_061:0318a03": "加行道三無間道二解脫道。即此名為安足",
    "T27n1545_061:0318a04": "堅固。有作是說。一來果名安足堅固。阿羅漢",
    "T27n1545_061:0318a05": "果先廣加行者。謂即前說及離初靜慮乃至",
    "T27n1545_061:0318a06": "無所有處染。一一地各有諸加行道九無間",
    "T27n1545_061:0318a07": "道九解脫道。并離非想非非想處染諸加行",
    "T27n1545_061:0318a08": "道九無間道八解脫道。即此總名安足堅",
    "T27n1545_061:0318a09": "固。有作是說。不還果名安足堅固。復次根",
    "T27n1545_061:0318a10": "本果位諸瑜伽師。斷絕止息一切生分故。",
    "T27n1545_061:0318a11": "退果時若未還得無命終義。向中不爾故",
    "T27n1545_061:0318a12": "退彼時雖未還得有命終理。謂預流果除",
    "T27n1545_061:0318a13": "欲界七生。及色無色界一一處一生。餘一切",
    "T27n1545_061:0318a14": "生得非擇滅。一來果除欲界二生。及色無色",
    "T27n1545_061:0318a15": "界一一處一生。餘一切生得非擇滅。不還果",
    "T27n1545_061:0318a16": "除色無色界一一處一生。餘一切生得非擇",
    "T27n1545_061:0318a17": "滅。阿羅漢果於一切生得非擇滅不復生",
    "T27n1545_061:0318a18": "故。復次根本果位諸瑜伽師總集三界見修",
    "T27n1545_061:0318a19": "所斷煩惱斷得。故退果時若未還得終不捨",
    "T27n1545_061:0318a20": "命。向中不爾故退彼時雖未還得有命終",
    "T27n1545_061:0318a21": "義。謂預流果位總集三界見所斷煩惱斷得。",
    "T27n1545_061:0318a22": "一來果位總集三界見所斷。及欲界修斷六",
    "T27n1545_061:0318a23": "品煩惱斷得不還果位總集三界見所斷。及",
    "T27n1545_061:0318a24": "欲界修所斷九品煩惱斷得。阿羅漢果位總",
    "T27n1545_061:0318a25": "集三界見修所斷一切煩惱斷得。復次根本",
    "T27n1545_061:0318a26": "果位是瑜伽師本所求處。故退果已若未還",
    "T27n1545_061:0318a27": "得必不命終。向位不爾故退彼時若未還",
    "T27n1545_061:0318a28": "得有命終義。",
    "T27n1545_061:0318a29": "[0318a29] 若離欲界染或離初靜慮染。或復乃至離無",
    "T27n1545_061:0318b01": "所有處染。此後得入正性離生。後若退者決",
    "T27n1545_061:0318b02": "定不起下地纏退但容得起上地纏退所",
    "T27n1545_061:0318b03": "以者何。下地煩惱有漏無漏二對治道所殘",
    "T27n1545_061:0318b04": "害故無有勢力起彼而退。復次斷彼纏後",
    "T27n1545_061:0318b05": "有見道生鎮壓其上故不能起下地纏退。",
    "T27n1545_061:0318b06": "譬如有人從山墮落墮後復有頹山壓上。",
    "T27n1545_061:0318b07": "尚不能動況能起行。復次斷彼纏後有忍",
    "T27n1545_061:0318b08": "智生無有退忍智者故。不能起下地纏",
    "T27n1545_061:0318b09": "退。復次斷彼纏後起法類智無有全退法",
    "T27n1545_061:0318b10": "類智者。故不能起下地纏退。復次斷彼纏",
    "T27n1545_061:0318b11": "後起增上忍世第一法無退增上忍世第一",
    "T27n1545_061:0318b12": "法者。故不能起下地纏退。復次異生離欲",
    "T27n1545_061:0318b13": "界染乃至離無所有處染時。地地見修所斷",
    "T27n1545_061:0318b14": "煩惱總為一束作九品斷。後入見道得",
    "T27n1545_061:0318b15": "聖果已。設起下地煩惱退者。為但得彼修",
    "T27n1545_061:0318b16": "所斷結。為亦得彼見所斷結。若但得彼修",
    "T27n1545_061:0318b17": "所斷結。如何二結同一道斷。退彼道時但唯",
    "T27n1545_061:0318b18": "得一。若亦得彼見所斷結。如何得聖果成",
    "T27n1545_061:0318b19": "見所斷結。是故異生隨離何地何品染已後。",
    "T27n1545_061:0318b20": "若得入正性離生得聖果已。必無還起先",
    "T27n1545_061:0318b21": "時所斷煩惱退義。",
    "T27n1545_061:0318b22": "[0318b22] 問如當得阿羅漢果住金剛喻定時。猶成",
    "T27n1545_061:0318b23": "就非想非非想處下下品結。若退阿羅漢果",
    "T27n1545_061:0318b24": "還起非想非非想處下下品結時。為亦得",
    "T27n1545_061:0318b25": "成就金剛喻定不。答不得成就金剛喻定。",
    "T27n1545_061:0318b26": "所以者何。金剛喻定用大功力加行作意修",
    "T27n1545_061:0318b27": "習而得。彼下下品結不由功力加行作意修",
    "T27n1545_061:0318b28": "習而得。是故退時但得彼結不得此定。復",
    "T27n1545_061:0318b29": "次金剛喻定勝進時得。彼下下品結退墮時",
    "T27n1545_061:0318c01": "得。是故退時但得彼結不得此定。復次金",
    "T27n1545_061:0318c02": "剛喻定現在前時。違彼結現行不違彼成",
    "T27n1545_061:0318c03": "就。是故金剛喻定現在前時。猶成就彼結。非",
    "T27n1545_061:0318c04": "想非非想處下下品結現在前時。違金剛喻",
    "T27n1545_061:0318c05": "定現行亦違成就。是故退起彼品結時必",
    "T27n1545_061:0318c06": "不成就金剛喻定。復次金剛喻定是無間",
    "T27n1545_061:0318c07": "道。無住無間道而退者。亦有無退已住無",
    "T27n1545_061:0318c08": "間道者。有住解脫道而退者。亦有退已住",
    "T27n1545_061:0318c09": "解脫道者。有作是說。亦有住勝進道而退",
    "T27n1545_061:0318c10": "者。及有退已住勝進道者。是故住金剛喻",
    "T27n1545_061:0318c11": "定時成就有頂下下品結。退起有頂下下品",
    "T27n1545_061:0318c12": "結時。必不還得金剛喻定。"
}