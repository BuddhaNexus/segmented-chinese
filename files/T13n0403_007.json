{
    "T13n0403_007:0608c21": "阿差末菩薩經卷第七",
    "T13n0403_007:0608c23": "西晉月氏國三藏竺法護譯",
    "T13n0403_007:0608c24": "[0608c24] 「何謂覺意？菩薩所行有七覺意。何謂為",
    "T13n0403_007:0608c25": "七？一曰、意覺意，二曰、法覺意，三曰、精進覺",
    "T13n0403_007:0608c26": "意，四曰、喜覺意，五曰、信覺意，六曰、定覺",
    "T13n0403_007:0608c27": "意，七曰、護覺意。[0608c27] 「何謂意覺意？所思念法",
    "T13n0403_007:0608c28": "而觀察經，審於正典思惟經法，稱揚專念",
    "T13n0403_007:0608c29": "自察其意，不得法相能曉了此。何謂諸法",
    "T13n0403_007:0609a01": "無有相者？其相自然，諸法悉空。其能曉了如",
    "T13n0403_007:0609a02": "是覺念，是謂意覺意。[0609a02] 「何謂法覺意？若能分別",
    "T13n0403_007:0609a03": "八萬四千諸經法藏，選擇諸法應於藏義；若",
    "T13n0403_007:0609a04": "不應藏，歸於正義；若無正義，近義、遠義、清義、",
    "T13n0403_007:0609a05": "深義。若第一義曉了法力，合者、散者、決不決",
    "T13n0403_007:0609a06": "者。悉能選擇，知其本末，是謂法覺意。[0609a06] 「何謂精",
    "T13n0403_007:0609a07": "進覺意？若以此意由是宣法，攝取信定所",
    "T13n0403_007:0609a08": "護聖慧，以微妙力樂於強識無能制遠，精進",
    "T13n0403_007:0609a09": "修行此平等行，是精進覺意。[0609a09] 「何謂喜覺意？所",
    "T13n0403_007:0609a10": "愛樂法篤信不離，常懷喜悅而不怯弱，其身、",
    "T13n0403_007:0609a11": "口、心常得休息，思務道法，消化塵勞、愛欲之",
    "T13n0403_007:0609a12": "患，是謂喜覺意。[0609a12] 「何謂信覺意？若能所信永",
    "T13n0403_007:0609a13": "離身心、愛欲、塵勞，心住定意，是謂信覺意。[0609a13] 「何",
    "T13n0403_007:0609a14": "謂定覺意？由以意定達了諸法，分別聖慧",
    "T13n0403_007:0609a15": "心以專精，明識諸法諸根通利，斷眾倒見所",
    "T13n0403_007:0609a16": "住無處，皆由定故能致此耳。解無吾我、諸法",
    "T13n0403_007:0609a17": "平等，是謂定覺意。[0609a17] 「何謂護覺意？若能思惟分",
    "T13n0403_007:0609a18": "別法界，心不馳騁、猗在俗法，心無邊際、不",
    "T13n0403_007:0609a19": "為俗法之所迷惑，不住假號、無能動者，無思、",
    "T13n0403_007:0609a20": "無念，無喜、無慼，由是之故得至聖路。柔順法",
    "T13n0403_007:0609a21": "忍是謂護覺意。此七覺意而不可盡。",
    "T13n0403_007:0609a22": "[0609a22] 「何謂正見？賢聖度世不住吾我、不住人壽命、",
    "T13n0403_007:0609a23": "無所猗見、不住有見及與無見、不住德本、不",
    "T13n0403_007:0609a24": "墮邪見、六十二疑，是謂正見。[0609a24] 「何謂正念？凡夫",
    "T13n0403_007:0609a25": "所念婬怒癡病、塵勞之弊，菩薩學者不想念",
    "T13n0403_007:0609a26": "此，唯念戒定慧解度知見事所示現品，常念",
    "T13n0403_007:0609a27": "道義恒一其志，謂心不邪，是謂正念。[0609a27] 「何謂正",
    "T13n0403_007:0609a28": "語？所說言辭不自見身不見他人，言語柔和",
    "T13n0403_007:0609a29": "不演&#x9E81;義，以此宣教入於聖道，不說世談無",
    "T13n0403_007:0609b01": "益之言，是謂正語。[0609b01] 「何謂正治？所修行者罪福",
    "T13n0403_007:0609b02": "眾義不行此法，唯修正道平等之義，是謂正",
    "T13n0403_007:0609b03": "治。[0609b03] 「何謂正業？演賢聖辭多所悅豫而知止",
    "T13n0403_007:0609b04": "足，不捨限節、不貪利養、不懷諛諂、心不遊逸，",
    "T13n0403_007:0609b05": "所修輒善將養威儀，見他得供不懷嫉&#x59AC;，己",
    "T13n0403_007:0609b06": "所得養安身而已，不犯殃釁，隨佛教訓，是謂",
    "T13n0403_007:0609b07": "正業。[0609b07] 「何謂正便？若修方便從其正教，不從",
    "T13n0403_007:0609b08": "婬、怒、愚癡、愛欲而俱同塵，常遠此便樂於聖",
    "T13n0403_007:0609b09": "道至成滅度無為之義，常思念此，是謂正便。",
    "T13n0403_007:0609b10": "[0609b10] 「何謂正意？其意所住真正無受、不懷諛諂，而",
    "T13n0403_007:0609b11": "悉&#x89A9;見生死之難，一心思惟無為之道，不忘",
    "T13n0403_007:0609b12": "聖路，是謂正意。[0609b12] 「何謂正定？以定意故乃謂平",
    "T13n0403_007:0609b13": "等，由是之故諸法悉等，其於正定而立平",
    "T13n0403_007:0609b14": "等。若有菩薩住此定者，等度眾生不越正慧，",
    "T13n0403_007:0609b15": "是謂正定而不可盡。[0609b15] 「去來今佛皆遊此路，若",
    "T13n0403_007:0609b16": "有菩薩順從此教習學頒宣，是則名曰八道",
    "T13n0403_007:0609b17": "而不可盡。」",
    "T13n0403_007:0609b18": "[0609b18] 阿差末言：「唯，舍利弗！菩薩寂然，所觀察者亦",
    "T13n0403_007:0609b19": "不可盡。何謂寂然？其心澹泊寂寞定然，諸根",
    "T13n0403_007:0609b20": "不亂專精無想，作性安隱不卒不暴，庠序",
    "T13n0403_007:0609b21": "靜思捨不順念，樂於一義，除眾憒&#x9599;，好喜閑",
    "T13n0403_007:0609b22": "靜，其身寂寞，心未曾亂，思於閑居。無有眾惡，",
    "T13n0403_007:0609b23": "不匿其過，不墮邪見而知止足，志性清淨威",
    "T13n0403_007:0609b24": "儀備悉，不越禮節知其隨時，舉動應宜供",
    "T13n0403_007:0609b25": "養順教，合集德力而不自大，不猗名稱，功勳",
    "T13n0403_007:0609b26": "遠聞。其心專精樂於獨處，一心禪思，興於慈",
    "T13n0403_007:0609b27": "悲而行悲哀，修於喜悅，奉行觀護，從第一",
    "T13n0403_007:0609b28": "禪至八不思議定意之門，是謂寂然。又其寂",
    "T13n0403_007:0609b29": "然業不可量，若能通達於此業者，是謂寂然。",
    "T13n0403_007:0609c01": "[0609c01] 「何謂為觀？分別智慧奉修道法，無我、無人，無",
    "T13n0403_007:0609c02": "壽、無命，觀五陰身、四大法種，觀諸衰入猶如",
    "T13n0403_007:0609c03": "空聚，分別具成而觀察知。十二因緣順無",
    "T13n0403_007:0609c04": "所亂，捨離諸見，&#x89A9;諸報應因緣果實，曉識德",
    "T13n0403_007:0609c05": "果，所造證明入於正真，已能入中省眾聖慧。",
    "T13n0403_007:0609c06": "[0609c06] 「所謂觀者，平等法明，所見諸法而正諦觀，不",
    "T13n0403_007:0609c07": "見異法，空無想願，唯&#x89A9;於此三脫之門。所",
    "T13n0403_007:0609c08": "謂觀者，不見處所屋室之宅，亦復不無不見",
    "T13n0403_007:0609c09": "起分，不得顛倒妄想之業。所謂觀者，永無所",
    "T13n0403_007:0609c10": "見，設無所見是謂為觀，於諸所見而無所見，",
    "T13n0403_007:0609c11": "是謂為觀。如是見者名真諦見，乃能曉了隨",
    "T13n0403_007:0609c12": "佛之教。如是見者，為菩薩故不墮無行、不住",
    "T13n0403_007:0609c13": "正行，是謂為觀。此則名曰菩薩寂然正觀而",
    "T13n0403_007:0609c14": "不可盡。」",
    "T13n0403_007:0609c15": "[0609c15] 阿差末言：「唯，舍利弗！菩薩總持辯不可盡。何",
    "T13n0403_007:0609c16": "謂總持？積累德本，思惟大業，八萬四千諸品",
    "T13n0403_007:0609c17": "法藏，執持誦念，思之、懷之、不捨精進，是謂總",
    "T13n0403_007:0609c18": "持。又總持者，皆能啟受諸法所說，聲聞、緣",
    "T13n0403_007:0609c19": "覺、諸菩薩眾、一切群黎，文辭、言說、所講義理",
    "T13n0403_007:0609c20": "悉能識念，是謂總持。假使劫燒、天地遇災、其",
    "T13n0403_007:0609c21": "身壽終，又彼菩薩雖遭此難，續識總持懷在",
    "T13n0403_007:0609c22": "心中，未曾忽忘亦不迷荒，以聖慧眼普見諸",
    "T13n0403_007:0609c23": "法如自察掌，是為總持亦不可盡。",
    "T13n0403_007:0609c24": "[0609c24] 「何謂辯才無有盡者？所謂辯者，所說無礙。若",
    "T13n0403_007:0609c25": "講誼時無能制者、辯才通利無能斷者，音辯",
    "T13n0403_007:0609c26": "無限節，卒問尋對應機無難，通達如水無一",
    "T13n0403_007:0609c27": "質礙。前世宿命所造清淨行，報應所致乃",
    "T13n0403_007:0609c28": "得此辯，諸佛所護、諸天宿衛，所講說者終不",
    "T13n0403_007:0609c29": "唐舉、辭無所侵、趣無為道。如是辯才皆為備",
    "T13n0403_007:0610a01": "悉，恭恪謙下，相人之器而為宣法。其有聞者",
    "T13n0403_007:0610a02": "各得其所不豫思惟，有來問者吾當說此，所",
    "T13n0403_007:0610a03": "詣眾會趣見人根眾生心念而為說法。本所",
    "T13n0403_007:0610a04": "從來生在人間，志性真正，一劫宣經而不休",
    "T13n0403_007:0610a05": "息，所講經典無所罣礙，是為菩薩辯不可盡。」",
    "T13n0403_007:0610a06": "[0610a06] 阿差末言：「又有菩薩講一切法皆歸無常、物",
    "T13n0403_007:0610a07": "非我有，其慧所說而不可盡；一切皆苦、諸法",
    "T13n0403_007:0610a08": "無我，菩薩宣此亦不可盡。何謂無常？觀本末",
    "T13n0403_007:0610a09": "事悉歸無常、無有科律。其無常者不可令常，",
    "T13n0403_007:0610a10": "從始以來無不無常，是謂無常義。何謂苦義？",
    "T13n0403_007:0610a11": "雖有歡樂會當歸盡，願不久存，論說眾苦悉",
    "T13n0403_007:0610a12": "趣空無。其空無者亦虛無實，虛空苦義正等",
    "T13n0403_007:0610a13": "無異。何謂非身？於我不我永無本末，彼亦",
    "T13n0403_007:0610a14": "為虛，寂靜無要，有計其空及空義者悉無有",
    "T13n0403_007:0610a15": "身。何謂寂義？於寂無寂乃謂為寂，所解脫",
    "T13n0403_007:0610a16": "者而於澹泊亦無澹泊，是謂為寂。所謂脫者，",
    "T13n0403_007:0610a17": "修於靜默除一切想；除諸想已斯曰無為泥",
    "T13n0403_007:0610a18": "洹之寂，此謂寂滅義。是為菩薩行四諦之",
    "T13n0403_007:0610a19": "法而不可盡。",
    "T13n0403_007:0610a20": "[0610a20] 「菩薩所行常修一道，不遵他行。何謂一乘道？",
    "T13n0403_007:0610a21": "菩薩獨步而無有侶，唯一己身得成無上正",
    "T13n0403_007:0610a22": "真之道，為最正覺，被大德鎧。自攝精進無極",
    "T13n0403_007:0610a23": "勢力，其身獨立不從他教，超諸俗力一己遊",
    "T13n0403_007:0610a24": "步，被於堅固非常德鎧，以此開化一切眾生，",
    "T13n0403_007:0610a25": "是謂教化。所訓誨者諸賢聖教，菩薩大士所",
    "T13n0403_007:0610a26": "訓誨者，是謂教化。施非我伴，我是施侶；持戒、",
    "T13n0403_007:0610a27": "忍辱、精進、一心、智慧則非我伴，吾是慧侶，亦",
    "T13n0403_007:0610a28": "復不住六度無極。吾順奉行諸度無極四恩",
    "T13n0403_007:0610a29": "之行，不興發我吾當建立攝諸四恩。取要言",
    "T13n0403_007:0610b01": "之，諸善德本不能立我吾當建立攝諸德本，",
    "T13n0403_007:0610b02": "如是像法無有伴侶，當自獨立而無二伴。住",
    "T13n0403_007:0610b03": "金剛場以己身力降伏眾魔，一發心頃得成",
    "T13n0403_007:0610b04": "無上正真之道為最正覺，是為菩薩一乘之",
    "T13n0403_007:0610b05": "道而不可盡。」",
    "T13n0403_007:0610b06": "[0610b06] 阿差末言：「唯，舍利弗！菩薩善權亦不可盡。何",
    "T13n0403_007:0610b07": "謂善權？諸佛世尊隨時便宜，道法自遇有",
    "T13n0403_007:0610b08": "所開化，以權方便親近道心。其善權者因虛",
    "T13n0403_007:0610b09": "空生無有邊際，志性隨時令致殊特。其善",
    "T13n0403_007:0610b10": "權者皆能具足諸度無極，所生之處因權行",
    "T13n0403_007:0610b11": "戒、布施、忍辱，護身、口、心，得至佛道不廢精進，",
    "T13n0403_007:0610b12": "若無權者違失精進。善權一心轉進聖慧不",
    "T13n0403_007:0610b13": "爾心亂，善權智慧不捨生死周旋之難。善權",
    "T13n0403_007:0610b14": "慈者多所養護除諸不仁，善權哀者不厭生",
    "T13n0403_007:0610b15": "死開化一切，善權喜者不樂一切諸所好慕，",
    "T13n0403_007:0610b16": "善權護者修眾德本而不迴還。善權天眼得",
    "T13n0403_007:0610b17": "佛十眼徹視十方而無邊際，善權天耳得佛",
    "T13n0403_007:0610b18": "十耳聞十方聲心所念形，善權知心見眾生",
    "T13n0403_007:0610b19": "根悉曉本末，善權方便念過世事見於三世",
    "T13n0403_007:0610b20": "去來今義，善權神足在所至到而無限節，多",
    "T13n0403_007:0610b21": "所開化十方黎庶。善權方便知眾生性隨以",
    "T13n0403_007:0610b22": "方便而誘[言*求]之，善權修行曉眾人相本末終",
    "T13n0403_007:0610b23": "始，善權所度過於此際令至彼岸，善權入塵",
    "T13n0403_007:0610b24": "化眾愛欲令度諸垢，善權下擔去諸五陰所",
    "T13n0403_007:0610b25": "負重殃，善權行限而所頒宣不可稱載，以諸",
    "T13n0403_007:0610b26": "有限說無邊際，善權勸化諸弱劣根，誘進退",
    "T13n0403_007:0610b27": "者使廣無極。[0610b27] 「以權方便知其時節，增減、進退、",
    "T13n0403_007:0610b28": "非時行時；以權方便因其正路入於邪徑，眾",
    "T13n0403_007:0610b29": "生之類住於邪路化入正道；以權方便能使",
    "T13n0403_007:0610c01": "&#x5C20;少變為廣大，其廣大者能使無限；以權方",
    "T13n0403_007:0610c02": "便，諸諍亂者伴侶相憎勸令和合；以權方便",
    "T13n0403_007:0610c03": "其在下士小乘之黨使住微妙；以權方便得",
    "T13n0403_007:0610c04": "至滅度，還入生死免此餘人；以權方便解",
    "T13n0403_007:0610c05": "諸繫縛、閉塞羅網；以權方便能使壞結，心志",
    "T13n0403_007:0610c06": "忍辱；以權方便常在寂靜不墮滅盡；以權方",
    "T13n0403_007:0610c07": "便悉能解達一切所修，威儀禮節不失儀式；",
    "T13n0403_007:0610c08": "以權方便觀諸眾生而不毀戒，常順正禁；以",
    "T13n0403_007:0610c09": "權方便有所攝取而不諍訟；以權方便興隆",
    "T13n0403_007:0610c10": "道法，宣布十方；以權方便獨步三界而無患",
    "T13n0403_007:0610c11": "難；以權方便得至脫門致無所行；以權方便",
    "T13n0403_007:0610c12": "棄不賢行，雖在其中不與同塵；以權方便",
    "T13n0403_007:0610c13": "與道者俱入不違訓；善權方便捨於無為，能",
    "T13n0403_007:0610c14": "入生死濟脫眾患；以權方便入於魔界，照諸",
    "T13n0403_007:0610c15": "塵勞、愛欲之根；以權方便計於一切，無有一",
    "T13n0403_007:0610c16": "切亦不無有，是則名曰菩薩所行善權方",
    "T13n0403_007:0610c17": "便入不可盡。」",
    "T13n0403_007:0610c18": "[0610c18] 阿差末言：「是，舍利弗！菩薩所行八十品第而",
    "T13n0403_007:0610c19": "不可盡，諸佛世尊皆由此法八十無盡而出",
    "T13n0403_007:0610c20": "生矣。」[0610c20] 阿差末菩薩說是法門不可盡品時，七",
    "T13n0403_007:0610c21": "萬八千人從本以來未發道心，應時皆發無",
    "T13n0403_007:0610c22": "上正真道意；五萬二千菩薩尋時逮得無所",
    "T13n0403_007:0610c23": "從生法忍。一切眾會咸取眾華、若干種香、諸",
    "T13n0403_007:0610c24": "寶華蓋以用供散如來至真及阿差末。諸菩",
    "T13n0403_007:0610c25": "薩上奉敬歸此無極經要。[0610c25] 天於虛空鼓諸天",
    "T13n0403_007:0610c26": "樂舉聲稱嘆：「佛者世尊從無數劫所積德本",
    "T13n0403_007:0610c27": "自致正覺，廣度一切。今阿差末菩薩大士稱",
    "T13n0403_007:0610c28": "舉經典宣揚本末不可盡誼，若有人聞此不",
    "T13n0403_007:0610c29": "可盡經典要者心不懷疑、信持諷誦、為他人",
    "T13n0403_007:0611a01": "說、篤佛言者，亦當逮得如是功德不可盡誼。」",
    "T13n0403_007:0611a02": "[0611a02] 佛取體衣賜阿差末，一時嗟嘆阿差末菩薩",
    "T13n0403_007:0611a03": "言：「善哉善哉！快說此經。如來所勸代之悅豫，",
    "T13n0403_007:0611a04": "十方江沙今現在佛亦共咨嗟。」[0611a04] 時阿差末",
    "T13n0403_007:0611a05": "取佛所賜著其頂上而嘆說言：「此世尊衣當",
    "T13n0403_007:0611a06": "以頂奉、夙夜承事，為是天上世間擁護至尊",
    "T13n0403_007:0611a07": "無量佛之所服。」[0611a07] 應時十方各有寶幢、寶蓋、寶",
    "T13n0403_007:0611a08": "幡各自然至，覆阿差末菩薩之上。寶衣、寶蓋、",
    "T13n0403_007:0611a09": "寶幢幡中自然演教而出音言：「善哉善哉！阿",
    "T13n0403_007:0611a10": "差末菩薩！快說此辭能講頒宣無盡法門，十",
    "T13n0403_007:0611a11": "方諸佛咸共嗟嘆。」",
    "T13n0403_007:0611a12": "[0611a12] 時舍利弗前問佛言：「今此寶衣、寶蓋、寶幢從",
    "T13n0403_007:0611a13": "何所來乃演此音？」[0611a13] 佛告舍利弗：「阿差末菩薩",
    "T13n0403_007:0611a14": "前所曾化眾生之類，使發無上正真道意，各",
    "T13n0403_007:0611a15": "於十方皆成正覺，此如來等故遣此來供養",
    "T13n0403_007:0611a16": "報恩正士本德、頒宣洪業大會之品、供養",
    "T13n0403_007:0611a17": "經典，故覆其上。」[0611a17] 時諸眾會見此變化、聞佛所",
    "T13n0403_007:0611a18": "說，益復加敬阿差末菩薩大士，歡喜踊躍：「我",
    "T13n0403_007:0611a19": "等善利，宿本祿厚乃得值見阿差末菩薩稽",
    "T13n0403_007:0611a20": "首諮講，其聞此法福不可量。假使有人聞阿",
    "T13n0403_007:0611a21": "差末菩薩名者德無能限，況復面值得歸聞",
    "T13n0403_007:0611a22": "經？其佛大聖嗟嘆勸之，豈況凡庶？」[0611a22] 佛告舍",
    "T13n0403_007:0611a23": "利弗：「若族姓子、族姓女學菩薩乘，諸佛世尊",
    "T13n0403_007:0611a24": "住世一劫咸共供養布施所有、奉修禁戒而",
    "T13n0403_007:0611a25": "無所毀、假使眾人加之痛害皆能忍之、元元",
    "T13n0403_007:0611a26": "精進行如救頭所火然熾、禪思一心不懷憒",
    "T13n0403_007:0611a27": "亂、觀察智慧不失時節，奉敬諸佛如是終劫。",
    "T13n0403_007:0611a28": "復有族姓子、族姓女聞此經典，篤信受持而",
    "T13n0403_007:0611a29": "諷誦讀、專修奉行，進退在心，佛嘆此等六度",
    "T13n0403_007:0611b01": "無極皆為備悉，疾逮無上正真之道為最正",
    "T13n0403_007:0611b02": "覺。所以者何？若有菩薩學此經典，心自發念：",
    "T13n0403_007:0611b03": "『我學斯經，具為人說頒宣悉周。』是則名曰能",
    "T13n0403_007:0611b04": "悉備具施度無極。所以者何？受此經者計於",
    "T13n0403_007:0611b05": "法施、眾施之上近於佛道。若具禁戒所度無",
    "T13n0403_007:0611b06": "極無所犯負，眾行周悉無一缺漏，是故名曰",
    "T13n0403_007:0611b07": "戒度無極。所以者何？菩薩若宣此經典時普",
    "T13n0403_007:0611b08": "備禁戒，一切眾生不能稱載，功德之勳所不",
    "T13n0403_007:0611b09": "能逮。假使菩薩忍一切法，眾所嬈害而心不",
    "T13n0403_007:0611b10": "起，不如誦學此經典要，悉為人說以為行智",
    "T13n0403_007:0611b11": "而得具足忍度無極。其身、口、心常行精進，欲",
    "T13n0403_007:0611b12": "度一切未曾懈廢，是則名曰進度無極；其有",
    "T13n0403_007:0611b13": "專精於此經典，思惟不亂一心定意，是第一",
    "T13n0403_007:0611b14": "禪所度無極；若於此經現在察惠，拾取其義",
    "T13n0403_007:0611b15": "知行所趣，是則名曰智度無極。[0611b15] 「是，舍利弗！若",
    "T13n0403_007:0611b16": "有精學此經典者，因少行故具足菩薩六度",
    "T13n0403_007:0611b17": "無極。以是之故當作斯觀：若有菩薩取此經",
    "T13n0403_007:0611b18": "典誦在心懷、若載竹帛上&#x7740;經卷，為以得",
    "T13n0403_007:0611b19": "攝一切諸法、諸佛經典執在手掌，可使四大",
    "T13n0403_007:0611b20": "變之令異，無能作威轉其道意。所以者何？是",
    "T13n0403_007:0611b21": "經名曰諸菩薩印，當求斯印，假使有人奉是",
    "T13n0403_007:0611b22": "印者，則能遵奉一切佛法。」",
    "T13n0403_007:0611b23": "[0611b23] 時四天王與營從俱，皆執兵仗捨之一面，叉",
    "T13n0403_007:0611b24": "手白佛：「我等四天是佛弟子，以得道跡，能",
    "T13n0403_007:0611b25": "共堪任供養此等諸族姓子及族姓女周匝",
    "T13n0403_007:0611b26": "宿衛，受是經典持諷誦者奉之如佛。所以者",
    "T13n0403_007:0611b27": "何？一切諸乘皆由此生。」",
    "T13n0403_007:0611b28": "[0611b28] 於是天帝前白佛言：「數從如來諮受經典，其",
    "T13n0403_007:0611b29": "數百千，未曾得聞如此經義，暢達進理無有",
    "T13n0403_007:0611c01": "遺疑。我曾往昔與忉利天數數聞經，初未值",
    "T13n0403_007:0611c02": "斯。若有郡國、縣邑、村落、州城、大邦宣此經者，",
    "T13n0403_007:0611c03": "當詣其所聽所諮講，擁護法師，益其氣力、精",
    "T13n0403_007:0611c04": "進堅強、勇猛不怯、辯才通利、獨步無畏。斯族",
    "T13n0403_007:0611c05": "姓子以無所畏，獨在眾中、若在屏處，廣宣此",
    "T13n0403_007:0611c06": "經。」[0611c06] 佛言：「善哉善哉！拘翼！若發勇意欲護法",
    "T13n0403_007:0611c07": "師，樂令氣力精勤無難。」佛言：「拘翼！若護法",
    "T13n0403_007:0611c08": "師則護經典，以護經典則能將護一切眾生。」",
    "T13n0403_007:0611c09": "[0611c09] 時梵忍天王前白佛言：「吾當捨離梵天之樂、",
    "T13n0403_007:0611c10": "禪思等心，往詣法師所說經處擁護法師，現",
    "T13n0403_007:0611c11": "四瑞應令覺知之：『其梵天王來至斯會從諸",
    "T13n0403_007:0611c12": "天人。』何謂為四？一者、令見微妙光明，二者、",
    "T13n0403_007:0611c13": "得聞天香，三者、法師所說流利而無質礙，",
    "T13n0403_007:0611c14": "四者、章句相次義不相越，是謂四事。說是經",
    "T13n0403_007:0611c15": "時，心無所忘、口語辯慧、一切眾會悉欲來試",
    "T13n0403_007:0611c16": "無能亂者、心懷念法一心聽經，以此四事所",
    "T13n0403_007:0611c17": "現惠意，當知梵天與諸眷屬來詣彼會。」",
    "T13n0403_007:0611c18": "[0611c18] 時魔波旬前白佛言：「因此經典令我羸劣無",
    "T13n0403_007:0611c19": "一勢力，若有菩薩聞斯經典則為受決，所遊",
    "T13n0403_007:0611c20": "諸國視之如佛。唯然，世尊！我身於今見阿差",
    "T13n0403_007:0611c21": "末威神聖力，棄諸貢高、不懷自大。所以者何？",
    "T13n0403_007:0611c22": "以此經典當興擁護宿衛法師，從今自制不",
    "T13n0403_007:0611c23": "敢違教，所在流布行此經典，遙將養之，不敢",
    "T13n0403_007:0611c24": "嬈亂。」",
    "T13n0403_007:0611c25": "[0611c25] 爾時，世尊告阿難曰：「汝當勤受於此經典，持",
    "T13n0403_007:0611c26": "諷、誦讀、為他人說，當令正法永得久存。」[0611c26] 阿難",
    "T13n0403_007:0611c27": "白佛言：「唯然，世尊！我已啟受、諷誦已達，但",
    "T13n0403_007:0611c28": "不能堪令普流布如諸菩薩。」[0611c28] 佛告阿難：「汝且",
    "T13n0403_007:0611c29": "默安，自當有人普令流布。今此會中有諸菩",
    "T13n0403_007:0612a01": "薩主護正法，當令奉宣布此大化。」",
    "T13n0403_007:0612a02": "[0612a02] 于時彼會有六十億諸菩薩眾尋從座起，",
    "T13n0403_007:0612a03": "應護正法，前白佛言：「唯然，大聖！吾等俱共",
    "T13n0403_007:0612a04": "當受此經大會法品，隨時流布遍於十方及",
    "T13n0403_007:0612a05": "此忍界，皆當蒙恩彌勒菩薩護法王典，當廣",
    "T13n0403_007:0612a06": "宣布斯經典要。佛滅度後，若有菩薩在於末",
    "T13n0403_007:0612a07": "俗五濁之世得聞此經、持諷、誦讀，當知彌勒",
    "T13n0403_007:0612a08": "之所建立。」[0612a08] 時佛讚告諸菩薩曰：「善哉善哉！",
    "T13n0403_007:0612a09": "諸正士眾！汝等佛前而自咨嗟欲護正法，則",
    "T13n0403_007:0612a10": "為擁護十方江沙諸佛正法。」",
    "T13n0403_007:0612a11": "[0612a11] 時阿差末菩薩前白佛言：「唯然，大聖！當見原",
    "T13n0403_007:0612a12": "恕。向者我身所講經典，力少智薄，所宣句誼",
    "T13n0403_007:0612a13": "或能不備，是故歸佛見捨罪釁及諸菩薩奉",
    "T13n0403_007:0612a14": "無盡法。」[0612a14] 佛告阿差末：「卿所說法句誼相次，無",
    "T13n0403_007:0612a15": "一違理，逮無罣礙。若有菩薩無陰蓋者，所宣",
    "T13n0403_007:0612a16": "道教無有缺漏，分別經義審如所言；況今正",
    "T13n0403_007:0612a17": "士暢此經典表裏通達，所度無極豈不及乎？",
    "T13n0403_007:0612a18": "今阿差末得四分別，辯才智慧所暢自在，而",
    "T13n0403_007:0612a19": "於大乘無所依仰、獨步無侶，宣決眾疑度于",
    "T13n0403_007:0612a20": "彼岸。若有菩薩住此道地，其身、口、心終無缺",
    "T13n0403_007:0612a21": "漏，於一切慧以為元首無所不通，身、口、心行",
    "T13n0403_007:0612a22": "而皆備悉。十方無數百千億佛皆共咨嘆卿",
    "T13n0403_007:0612a23": "所講說，今佛相恕表裏通達無一遺漏，十方",
    "T13n0403_007:0612a24": "諸佛亦復俱然。」",
    "T13n0403_007:0612a25": "[0612a25] 於是阿難前白佛言：「此經典者所號云何？以",
    "T13n0403_007:0612a26": "何奉持？」[0612a26] 佛告阿難：「此經名曰『阿差末菩薩之",
    "T13n0403_007:0612a27": "所講說義理章句而不可盡』，其要名曰『阿差",
    "T13n0403_007:0612a28": "末品』。阿難！若有人受此經法者，其心轉明，強",
    "T13n0403_007:0612a29": "識義理，功勳之正轉百千倍，為他人說則立",
    "T13n0403_007:0612b01": "佛事。」[0612b01] 佛說如此，阿差末菩薩、賢者阿難、諸",
    "T13n0403_007:0612b02": "天、龍、神莫不歡喜，稽首而去。"
}