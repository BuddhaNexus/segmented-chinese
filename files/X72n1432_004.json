{
    "X72n1432_004:0208b04": "壽昌無明和尚語錄卷四",
    "X72n1432_004:0208b06": "住福州皷山湧泉寺嗣法小師元賢重編",
    "X72n1432_004:0208b07": "偈頌",
    "X72n1432_004:0208b08": "浴佛",
    "X72n1432_004:0208b09": "釋迦牟尼佛。不名解脫僧。如何不解脫。將房入火坑。",
    "X72n1432_004:0208b10": "生向摩耶腹。死墮拘尸城。至今熱水無情謂。澆得年",
    "X72n1432_004:0208b11": "年頭上痕。",
    "X72n1432_004:0208b12": "棒喝",
    "X72n1432_004:0208b13": "千喝并萬喝。左打及右打。不為別甚事。只要解脫灑。",
    "X72n1432_004:0208b14": "閱馬祖語錄",
    "X72n1432_004:0208b15": "馬駒踏殺天下人。尚幸峩峰餘一箇。是故不惜兩莖",
    "X72n1432_004:0208b16": "眉。盡底掀翻都說破。",
    "X72n1432_004:0208b17": "掃師墖",
    "X72n1432_004:0208b18": "倐然三十年。忘却來時道。青草一般鮮。朱顏色已老。",
    "X72n1432_004:0208b19": "古今理本常。成壞事難保。歸去來無他。惟將師墖掃。",
    "X72n1432_004:0208b20": "作務",
    "X72n1432_004:0208b21": "冐雨衝風去。披星帶月歸。不知身有苦。惟慮行門虧。",
    "X72n1432_004:0208b22": "遊山",
    "X72n1432_004:0208b23": "暫出禪關絕頂遊。萬山凝翠豁雙眸。翻然問著同來",
    "X72n1432_004:0208b24": "者。誰識山中老比丘。",
    "X72n1432_004:0208c01": "試問白雲何處去。隨風帶月共參堂。問伊說的何言",
    "X72n1432_004:0208c02": "句。各自徐徐散八方。",
    "X72n1432_004:0208c03": "與來首座",
    "X72n1432_004:0208c04": "年同月同。海東山東。江北河北。天通地通。佛祖命脉",
    "X72n1432_004:0208c05": "總收其中。要在智者指導羣蒙。舉勿干己。用不犯鋒。",
    "X72n1432_004:0208c06": "現凡應聖。妙合玄宗。處處弗處。在在非逢。如是格外。",
    "X72n1432_004:0208c07": "付與爾躬。",
    "X72n1432_004:0208c08": "來首座初字本然師為作頌",
    "X72n1432_004:0208c09": "本然清淨亘如然。契證多生值有緣。觸目混融皆至",
    "X72n1432_004:0208c10": "妙。通身作用總虗玄。五宗極則機齊貫。三藏精微理",
    "X72n1432_004:0208c11": "共圓。不礙古今凡聖事。如來禪合祖師禪。",
    "X72n1432_004:0208c12": "與少司馬璩三谷",
    "X72n1432_004:0208c13": "影滅皆因形盡也。心空緣是法空耶。非關不奉牟尼",
    "X72n1432_004:0208c14": "旨。大抵心生未免差。",
    "X72n1432_004:0208c15": "乾坤粉碎的為奇。若是貍奴不肯伊。饒彼古今三際",
    "X72n1432_004:0208c16": "斷。都來未盡一分疑。",
    "X72n1432_004:0208c17": "與袁曦臺孝廉",
    "X72n1432_004:0208c18": "處處皆為般若場。山山自有白雲藏。丈夫各解翻身",
    "X72n1432_004:0208c19": "去。豈肯甘心負臭囊。",
    "X72n1432_004:0208c20": "與建陽傅震南刺史",
    "X72n1432_004:0208c21": "不從諸聖慕。豈向自心求。百花開又落。總不辯春秋。",
    "X72n1432_004:0208c22": "與鄧工部六昂",
    "X72n1432_004:0208c23": "夏秋多炎熱。春冬多雨雪。寒熱兩相攻。智者難分別。",
    "X72n1432_004:0208c24": "熱中即有寒。寒中即有熱。主在寒熱中。何須多扭揑。",
    "X72n1432_004:0209a01": "答王太史(師妙年居山。太史勉其參方。師答以此偈)",
    "X72n1432_004:0209a02": "素目林間饘粥甜。何甞有意效金僊。蒼蒼不昧其虗",
    "X72n1432_004:0209a03": "實。欲得全收要好田。",
    "X72n1432_004:0209a04": "與鄧徵君論宗乘",
    "X72n1432_004:0209a05": "大地山河絕滲漏。橫身宇宙總虗頭。不依格外通玄",
    "X72n1432_004:0209a06": "旨。一度忻來一度愁。",
    "X72n1432_004:0209a07": "枯木巖前差路多。旃檀林裏復如何。假饒跨上金毛",
    "X72n1432_004:0209a08": "背。要解禪林唱哩囉。",
    "X72n1432_004:0209a09": "送僧行脚",
    "X72n1432_004:0209a10": "報汝參禪要實參。莫教布袋兩頭擔。自由獨立隨時",
    "X72n1432_004:0209a11": "去。管甚前三與後三。",
    "X72n1432_004:0209a12": "與養冲朱明府",
    "X72n1432_004:0209a13": "曇花爛熳遍天飛。不入儂家一篠扉。自有一條家具",
    "X72n1432_004:0209a14": "在。何須捧鉢復披衣。",
    "X72n1432_004:0209a15": "買得黃金賣與人。都來枉費一番心。直須扳倒虗空",
    "X72n1432_004:0209a16": "打。始不遭人換眼睛。",
    "X72n1432_004:0209a17": "述悟",
    "X72n1432_004:0209a18": "欲參無上菩提道。急急疏通大好山。知道始知山不",
    "X72n1432_004:0209a19": "好。翻身直出祖師關。",
    "X72n1432_004:0209a20": "透徹乾坤向上關。眉毛不與眼相參。聖凡生死都拋",
    "X72n1432_004:0209a21": "却。管甚前三與後三。",
    "X72n1432_004:0209a22": "嚗地斷時成解脫。礙膺散却出纏綿。之乎者也超今",
    "X72n1432_004:0209a23": "古。示現乾坤別是天。",
    "X72n1432_004:0209a24": "野獅不啖人間食。十二巫峰得自由。養就縱橫無礙",
    "X72n1432_004:0209b01": "力。崑崙翻轉作瀛洲。",
    "X72n1432_004:0209b02": "楞嚴徵心辯見",
    "X72n1432_004:0209b03": "楞嚴妙旨總唯圓。七處徵心為落偏。八還辯見歸真",
    "X72n1432_004:0209b04": "見。真見何甞措一言。",
    "X72n1432_004:0209b05": "山居",
    "X72n1432_004:0209b06": "師子遊行無眷屬。老僧平昔愛孤獨。山中種粟活殘",
    "X72n1432_004:0209b07": "庚。一入宗門不入俗。",
    "X72n1432_004:0209b08": "萬松影裏三間屋。枯木巖前一箇人。三二十年如此",
    "X72n1432_004:0209b09": "過。肯將幽趣博虗名。",
    "X72n1432_004:0209b10": "自敘",
    "X72n1432_004:0209b11": "一根戒尺活生涯。變化無方要儘它。佛祖聖賢俱不",
    "X72n1432_004:0209b12": "讓。葢因眼正騐龍蛇。",
    "X72n1432_004:0209b13": "山重重也水重重。何水何山不可容。妙湛覺天誰不",
    "X72n1432_004:0209b14": "愛。老僧視作破帆篷。",
    "X72n1432_004:0209b15": "道被身心異世間。衝開鐵壁與銀山。聖賢用底都拋",
    "X72n1432_004:0209b16": "却。一任橫趨佛祖關。",
    "X72n1432_004:0209b17": "眉間常放白毫光。不畏千山葛木樁。認得分明緇素",
    "X72n1432_004:0209b18": "別。何愁舉措不通方。",
    "X72n1432_004:0209b19": "罄無一物自優游。水陸羣魔總不收。隱顯隨心忘取",
    "X72n1432_004:0209b20": "捨。有錢終是不風流。",
    "X72n1432_004:0209b21": "長江八月無風浪。大海三時絕水潮。相遇茲時的境",
    "X72n1432_004:0209b22": "界。不逍遙處也逍遙。",
    "X72n1432_004:0209b23": "和徧容和尚歸去偈",
    "X72n1432_004:0209b24": "箇中無悟亦無迷。幻現來兮復現回。來也端然誰是",
    "X72n1432_004:0209c01": "我。去時畢竟我為誰。不如無去無來好。爭似解生解",
    "X72n1432_004:0209c02": "死悲。今日方知無我我。側騎鐵額不歸歸。",
    "X72n1432_004:0209c03": "答劒峯庵主",
    "X72n1432_004:0209c04": "謾携竿木混凡塵。箇裏如如有幾人。攪亂乾坤非好",
    "X72n1432_004:0209c05": "手。縱橫宇宙本真情。虗空摑碎泥牛吼。大海掀翻木",
    "X72n1432_004:0209c06": "馬驚。庵主那知貧道事。南山下足北山行。",
    "X72n1432_004:0209c07": "與吳瞻南明府",
    "X72n1432_004:0209c08": "大道明明心目閒。不須擬議著心攀。觀空入定翻成",
    "X72n1432_004:0209c09": "遠。逐句尋言轉見難。解義通玄猶滯網。隨流得妙未",
    "X72n1432_004:0209c10": "離關。欲從此處窺玄旨。直教身心死一番。",
    "X72n1432_004:0209c11": "大通頌",
    "X72n1432_004:0209c12": "大通當下絕廉纖。今古風規總不沾。祇是本來元具",
    "X72n1432_004:0209c13": "足。葢因箇裏出纏綿。別峯相見仍非妙。隔岸投機豈",
    "X72n1432_004:0209c14": "是玄。縱有單傳消息事。必然於彼也生嫌。",
    "X72n1432_004:0209c15": "山居四首",
    "X72n1432_004:0209c16": "不居聖域與凡籠。本分生涯眾莫同。舌上雖無三峽",
    "X72n1432_004:0209c17": "水。心中別有一帆風。諸方火葬俱留跡。這裏生埋却",
    "X72n1432_004:0209c18": "少踪。敢問參方方外客。老僧何似鬻薪翁。",
    "X72n1432_004:0209c19": "聖凡情盡滿懷空。兩脚長伸任主公。不是癡狂迷路",
    "X72n1432_004:0209c20": "客。亦非醉酒臥街翁。混然無法堪思議。豁爾常明絕",
    "X72n1432_004:0209c21": "始終。寤寐死生俱一致。南能端不會禪宗。",
    "X72n1432_004:0209c22": "扳倒虗空作枕眠。從伊山水自流連。雖然居世何嘗",
    "X72n1432_004:0209c23": "世。不喜生天豈離天。一念頓空誰論道。無心默契孰",
    "X72n1432_004:0209c24": "參禪。通天徹地非他物。何用拈花示別傳。",
    "X72n1432_004:0210a01": "通玄一路少人行。上者方知意味清。不向空王家裏",
    "X72n1432_004:0210a02": "住。豈從異類隊中生。非關強硬忘人我。祇為分明別",
    "X72n1432_004:0210a03": "識情。逆順境中牢把穩。自然別有定盤星。",
    "X72n1432_004:0210a04": "咏風",
    "X72n1432_004:0210a05": "虗空往返無何有。世界傾成在剎那。轉地旋天功不",
    "X72n1432_004:0210a06": "小。翻江攪海力猶多。經過虎穴聞深吼。偃息鯨川待",
    "X72n1432_004:0210a07": "落波。有上般舟歸去者。不勞彈指片帆過。",
    "X72n1432_004:0210a08": "咏月",
    "X72n1432_004:0210a09": "雲散長空兔魄懸。光吞萬象興悠然。渾融世界精麤",
    "X72n1432_004:0210a10": "色。映徹江湖上下天。不借禪燈遊法苑。還同佛火映",
    "X72n1432_004:0210a11": "金蓮。馬師物外曾誇眾。王老能超藏海禪。",
    "X72n1432_004:0210a12": "山居",
    "X72n1432_004:0210a13": "貧居山野絕餘糧。明月清風伴草床。榾柮一爐虀滿",
    "X72n1432_004:0210a14": "鉢。安閒不較世炎涼。",
    "X72n1432_004:0210a15": "破單風雪透衣冷。袖手圍爐對死灰。豈是蒼天偏苦",
    "X72n1432_004:0210a16": "我。法身凍不殺如來。",
    "X72n1432_004:0210a17": "山行",
    "X72n1432_004:0210a18": "學道休分親與踈。渠今是我我非渠。山行別有一般",
    "X72n1432_004:0210a19": "趣。業識牽來當作驢。",
    "X72n1432_004:0210a20": "誡嗜好",
    "X72n1432_004:0210a21": "道人忘嗜好。淡薄且隨緣。賢達能安分。愚迷秪怨天。",
    "X72n1432_004:0210a22": "臥薪嘗自苦。喫水也為甜。真箇為生死。荷衣補破穿。",
    "X72n1432_004:0210a23": "寶方勉眾",
    "X72n1432_004:0210a24": "門前有路行非妙。眼裏無瞳看更明。學道未能超學",
    "X72n1432_004:0210b01": "地。鐵鞋踏破枉勞神。",
    "X72n1432_004:0210b02": "示禪人",
    "X72n1432_004:0210b03": "空拶空兮功莫大。有追有也德猶微。謗他迦葉安生",
    "X72n1432_004:0210b04": "理。得便宜處失便宜。(博山初入室時。師示以此偈)",
    "X72n1432_004:0210b05": "不肯縱心搜外道。葢因大用有生涯。現前一段風流",
    "X72n1432_004:0210b06": "事。除是禪林老作家。",
    "X72n1432_004:0210b07": "要得通身渾是口。大宜宗下一齊穿。禪關不碎安能",
    "X72n1432_004:0210b08": "泰。直下掀翻浪拍天。",
    "X72n1432_004:0210b09": "覺路誰家不貫穿。也須一步自新鮮。十方三界無塵",
    "X72n1432_004:0210b10": "隔。大地山河沒際邊。",
    "X72n1432_004:0210b11": "掇出須彌問碧空。豈知舜若辯來風。翻身已入滄溟",
    "X72n1432_004:0210b12": "去。爭柰眉毛壓兩瞳。",
    "X72n1432_004:0210b13": "法門處處大張開。契理投機入不來。不信但觀三佛",
    "X72n1432_004:0210b14": "老。直令大病打方回。",
    "X72n1432_004:0210b15": "買得黃金賣與人。虗空抝折付知音。清風不許從門",
    "X72n1432_004:0210b16": "過。石女何須問故新。",
    "X72n1432_004:0210b17": "示撫州二居士",
    "X72n1432_004:0210b18": "雲門道箇須彌山。直路行人反作彎。唯有了元行得",
    "X72n1432_004:0210b19": "正。不登從上祖師關。",
    "X72n1432_004:0210b20": "法眼參方知見多。無如地藏指頭何。直須拶破虗空",
    "X72n1432_004:0210b21": "骨。一切現成始解屙。",
    "X72n1432_004:0210b22": "示休那禪者",
    "X72n1432_004:0210b23": "本地風光騰法界。十方清淨絕微塵。含天裹地渾無",
    "X72n1432_004:0210b24": "物。釋道儒宗謾有名。",
    "X72n1432_004:0210c01": "示元著關主",
    "X72n1432_004:0210c02": "得有因由悟有時。青山一歲一芳菲。但能不為時辰",
    "X72n1432_004:0210c03": "使。自自如然合化機。",
    "X72n1432_004:0210c04": "萬法收歸一法化。遇人遇物祇一下。他行東路我行",
    "X72n1432_004:0210c05": "西。調直開交難擬價。",
    "X72n1432_004:0210c06": "此事從來不許可。果然難得十成人。要教枝上生枝",
    "X72n1432_004:0210c07": "去。始解懸厓撒手行。",
    "X72n1432_004:0210c08": "示少室禪者",
    "X72n1432_004:0210c09": "祖道凌遲事若何。為因不契笑頭陀。孤峯頂上生機",
    "X72n1432_004:0210c10": "少。大海潮中死者多。攫浪拏雲能有幾。掀天揭地莫",
    "X72n1432_004:0210c11": "尋他。要知少室山前事。順信神光度達磨。",
    "X72n1432_004:0210c12": "示本如禪人",
    "X72n1432_004:0210c13": "法性本如如。因緣隨妄起。知妄返歸真。究真無終始。",
    "X72n1432_004:0210c14": "達此真妄源。含天并褁地。了知因緣跡。如夢幻起止。",
    "X72n1432_004:0210c15": "生死亦復然。何捨亦何取。跨上般若船。自他兼利濟。",
    "X72n1432_004:0210c16": "示涂如本孝廉",
    "X72n1432_004:0210c17": "丈夫信得過。萬法當看破。頂天立地一圓明。畢竟非",
    "X72n1432_004:0210c18": "人亦非我。何罪何福。誰善誰惡。應機接物本如然。遍",
    "X72n1432_004:0210c19": "界通方唯一箇。",
    "X72n1432_004:0210c20": "示元瑩禪人",
    "X72n1432_004:0210c21": "學道易。治心難。心治何愁道不遷。智者究心不究學。",
    "X72n1432_004:0210c22": "絕學空心透祖關。得心旨。法界寬。盡世機關總不干。",
    "X72n1432_004:0210c23": "一法不留無繫累。超然透脫我人山。一法悟。諸法空。",
    "X72n1432_004:0210c24": "頓忘五派及三宗。獨露團團光爍爍。一任真凡異與",
    "X72n1432_004:0211a01": "同。",
    "X72n1432_004:0211a02": "示自明禪人",
    "X72n1432_004:0211a03": "堪放不堪収。明知暗路頭。明途不肯過。暗地豈令遊。",
    "X72n1432_004:0211a04": "玩水知漚跡。登山達境幽。浮雲同泛浪。空得自悠游。",
    "X72n1432_004:0211a05": "示印江法師",
    "X72n1432_004:0211a06": "心月印江明上下。通天徹地卒難窮。高高猶在深沈",
    "X72n1432_004:0211a07": "處。寂寂還如動用中。生滅無干虗應跡。去來不涉假",
    "X72n1432_004:0211a08": "名蹤。發明到此真殊勝。物物臨機處處同。",
    "X72n1432_004:0211a09": "示悟空禪者",
    "X72n1432_004:0211a10": "悟空須悟本來空。勿為真空空色籠。一悟無生生滅",
    "X72n1432_004:0211a11": "寂。貫通本色色空融。空生大覺如漚發。覺出虗明似",
    "X72n1432_004:0211a12": "日紅。更有別傳宗旨趣。南行北面喚山翁。",
    "X72n1432_004:0211a13": "示建陽傅居士",
    "X72n1432_004:0211a14": "清清淨淨一靈光。剎剎塵塵不覆藏。萬萬千千都失",
    "X72n1432_004:0211a15": "覺。多多少少弗思量。明明白白無生死。去去來來不",
    "X72n1432_004:0211a16": "斷常。是是非非如作夢。真真實實快承當。",
    "X72n1432_004:0211a17": "示堂中眾禪者",
    "X72n1432_004:0211a18": "大道不可言。不言道不顯。師僧遇丹霞。一撥而便轉。",
    "X72n1432_004:0211a19": "大道不可參。不參道不得。妙喜籠子韶。參破知物格。",
    "X72n1432_004:0211a20": "大道不可諍。不諍道不明。洛浦遇夾山。打中方服膺。",
    "X72n1432_004:0211a21": "大道不可顧。不顧道不悟。庵主却雲居。蹉過娘生袴。",
    "X72n1432_004:0211a22": "示西堂禪者",
    "X72n1432_004:0211a23": "參罷於中事若何。無風水處解生波。乾坤撥亂酬先",
    "X72n1432_004:0211a24": "德。提掇南無悉怛多。",
    "X72n1432_004:0211b01": "示靈然禪者",
    "X72n1432_004:0211b02": "欲與先宗把手行。直須荊棘裏翻身。更能跨上金毛",
    "X72n1432_004:0211b03": "背。始信全威不減增。",
    "X72n1432_004:0211b04": "示黃元公茂才",
    "X72n1432_004:0211b05": "丈夫氣宇乃如王。把住虗空做一場。倐爾天緣機頓",
    "X72n1432_004:0211b06": "發。通身大用自承當。",
    "X72n1432_004:0211b07": "示元賢",
    "X72n1432_004:0211b08": "一回透入一回深。佛祖從來不許人。直饒跨上金毛",
    "X72n1432_004:0211b09": "背。也教棒下自翻身。",
    "X72n1432_004:0211b10": "示明心禪者",
    "X72n1432_004:0211b11": "明心容易死心難。死得心時境自閑。斫却月中丹桂",
    "X72n1432_004:0211b12": "影。橫行撞倒祖師關。",
    "X72n1432_004:0211b13": "示恬然禪人",
    "X72n1432_004:0211b14": "金經爐鞴明真假。幾受鉗鎚愈見新。變化無方成器",
    "X72n1432_004:0211b15": "用。等閑拈出駭羣英。",
    "X72n1432_004:0211b16": "示夜參僧",
    "X72n1432_004:0211b17": "披衣終夜坐禪牀。靜聽虗空落苦霜。門隙朔風誠似",
    "X72n1432_004:0211b18": "箭。幾人到此肯承當。",
    "X72n1432_004:0211b19": "董嚴勉眾",
    "X72n1432_004:0211b20": "真實做工夫。聖凡情盡無。活中須要死。死後聽其甦。",
    "X72n1432_004:0211b21": "大似浮雲散。還如皎月孤。光輝周法界。坐斷古毗盧。",
    "X72n1432_004:0211b22": "勉曇首座",
    "X72n1432_004:0211b23": "秉誠萬里一條鐵。任巧難容其兩橛。調達魔王縱力",
    "X72n1432_004:0211b24": "排。只須付向罏中雪。",
    "X72n1432_004:0211c01": "勉袁太學",
    "X72n1432_004:0211c02": "太丈夫。當勘破。人生如旅泊。暫借住一宵。天明依不",
    "X72n1432_004:0211c03": "可。畢竟向前行。因果未免墮。故家拋久不知歸。道路",
    "X72n1432_004:0211c04": "竛竮都是錯。",
    "X72n1432_004:0211c05": "大丈夫。宜自曉。有身終不了。讀盡百王書。未免受捶",
    "X72n1432_004:0211c06": "拷。一稱南無佛。皆已成佛道。天堂地獄不相干。本自",
    "X72n1432_004:0211c07": "無身須趂蚤。",
    "X72n1432_004:0211c08": "除夜示眾",
    "X72n1432_004:0211c09": "刼數已遭荒歉日。過年饘粥莫嫌稀。鐵肝石骨無情",
    "X72n1432_004:0211c10": "漢。一飽端然忘百饑。",
    "X72n1432_004:0211c11": "徹宗禪人請益",
    "X72n1432_004:0211c12": "晝夜一架禪。身心總寂然。惟有虗明照。十方普現前。",
    "X72n1432_004:0211c13": "尚不見佛祖。說甚聖與僊。論何法與道。參其玄及禪。",
    "X72n1432_004:0211c14": "惟有空老子。與我大有緣。陪我行住坐。伴我共同眠。",
    "X72n1432_004:0211c15": "我知他去就。他識我根源。有時激惱我。摑一金剛圈。",
    "X72n1432_004:0211c16": "不是拈花示。爭知有別傳。一悟其宗要。翻然出葢纏。",
    "X72n1432_004:0211c17": "逈超今古外。何處不安然。",
    "X72n1432_004:0211c18": "峩峯住山黃松溪居士請益",
    "X72n1432_004:0211c19": "道人居世無同世。舉措行藏心逈異。辭親割愛隱荒",
    "X72n1432_004:0211c20": "丘。刀耕火種為活計。參禪學道少經師。拜佛逢人多",
    "X72n1432_004:0211c21": "一禮。不赴齋兮不募緣。不親豪兮不近貴。終日忙忙",
    "X72n1432_004:0211c22": "豈墮閑。晝夜惺惺那得睡。時常拶定一團圞。塞斷塵",
    "X72n1432_004:0211c23": "情僧俗路。非依佛聖非依己。不倚新條不倚故。初三",
    "X72n1432_004:0211c24": "十一絕商量。中九下七無回互。人于無事則心歡。我",
    "X72n1432_004:0212a01": "于無事猶生怖。湛湛解脫底深坑。脩行直要于斯悟。",
    "X72n1432_004:0212a02": "撥轉機關向上看。百尺竿頭重進步。踏著一箇死猫",
    "X72n1432_004:0212a03": "頭。從前所有皆分付。不唯孟浪得虗為。多是前生解",
    "X72n1432_004:0212a04": "看顧。佛佛祖祖若枯椿。法道宗乘成露布。閑言剩語",
    "X72n1432_004:0212a05": "落人間。不須更覔深深處。時寒請益訴衷情。非敢饒",
    "X72n1432_004:0212a06": "舌生人惡。",
    "X72n1432_004:0212a07": "警昏沉",
    "X72n1432_004:0212a08": "三界諸生死。五欲共一行。五欲中之最。惟獨睡魔王。",
    "X72n1432_004:0212a09": "神通猶亞佛。遍界不覆藏。然不在地上。亦不在天堂。",
    "X72n1432_004:0212a10": "來如風送霧。去似電飛光。一入人身體。靠壁而倒床。",
    "X72n1432_004:0212a11": "身命都不顧。管甚爹和娘。財寶俱不要。管甚田與庄。",
    "X72n1432_004:0212a12": "世間業已謝。夢裏造新殃。一隨善惡境。或有良不良。",
    "X72n1432_004:0212a13": "肆殺盜婬妄。亂法紀綱常。利害言不盡。都緣失主張。",
    "X72n1432_004:0212a14": "丈夫宜早覺。覔箇安樂方。尋究到極則。總名常寂光。",
    "X72n1432_004:0212a15": "聖凡原不有。名相孰承當。三界成一夢。智者善隄防。",
    "X72n1432_004:0212a16": "本來無所有。祗要解參詳。瞥地還須[囗@力]。悟則罷思量。",
    "X72n1432_004:0212a17": "今古惺惺者。除非大覺皇。學佛參禪客。莫錯過時光。",
    "X72n1432_004:0212a18": "九年面壁坐。六載雪山藏。嘴邊生白醭。心裏若金剛。",
    "X72n1432_004:0212a19": "總祗為此事。千古姓名揚。打破魔王寨。捉賊要追贓。",
    "X72n1432_004:0212a20": "佛是乾屎橛。僧是老枯樁。法是瘡疣紙。禪是孟八郎。",
    "X72n1432_004:0212a21": "參方行至此。始是到家鄉。更須知有未後句。細看楊",
    "X72n1432_004:0212a22": "花逐夕陽。",
    "X72n1432_004:0212a23": "師在峩峯坐禪有感",
    "X72n1432_004:0212a24": "茫茫四海中。那箇心如鐵。不是鐵心腸。安能狂心歇。",
    "X72n1432_004:0212b01": "藥山見石頭。話頭作兩橛。不值馬大師。鐵牛脊斷絕。",
    "X72n1432_004:0212b02": "證此休歇場。祖佛路徑別。隨處住山林。仍須三條篾。",
    "X72n1432_004:0212b03": "堂堂大丈夫。各有出身穴。千聖不相傳。萬法何止輟。",
    "X72n1432_004:0212b04": "求其古迨今。難似頭陀哲。一笑佛海枯。至今猶未竭。",
    "X72n1432_004:0212b05": "欲使海枯時。直教心似鐵。",
    "X72n1432_004:0212b06": "寄博山",
    "X72n1432_004:0212b07": "嬾跨青龍角。何希耀月珠。非關不濟事。惟恐費工夫。",
    "X72n1432_004:0212b08": "示黃子安茂才",
    "X72n1432_004:0212b09": "曰大丈夫。決不糢糊。回光照破。元無兩箇。頓機上智。",
    "X72n1432_004:0212b10": "絕無思議。碎金剛圈。如結生冤。得沒巴鼻。始稱實詣。",
    "X72n1432_004:0212b11": "非敢饒舌。為是直捷。付與君子。當慎於此。",
    "X72n1432_004:0212b12": "董巖夜坐偶成",
    "X72n1432_004:0212b13": "夜來已入那伽定。一切法界純清淨。十方諸佛總皆",
    "X72n1432_004:0212b14": "然。天下衲僧同共證。不在地。不居天。不住虗空玄上",
    "X72n1432_004:0212b15": "玄。無量劫來只如此。亦非促也亦非延。此定本來無",
    "X72n1432_004:0212b16": "出入。證行般若波羅密。大方廣佛華嚴海。妙法蓮華",
    "X72n1432_004:0212b17": "從此出。三藏玄談元不二。百家諸子豈非一。只為當",
    "X72n1432_004:0212b18": "人一念殊。千變萬化不同途。透入此宗稱最上。於斯",
    "X72n1432_004:0212b19": "號曰做工夫。",
    "X72n1432_004:0212b20": "示禪人",
    "X72n1432_004:0212b21": "衲子行脚。逈異諸學。妙悟為期。大方廣覺。碎祖師關。",
    "X72n1432_004:0212b22": "踏毗盧閣。吞栗棘蓬。披百雜破。向無路行。從荊棘過。",
    "X72n1432_004:0212b23": "語不是言。默非是坐。事無分別。理非斟酌。透海穿雲。",
    "X72n1432_004:0212b24": "涓滴不著。山嶽齊來。無能湊泊。不見凡非。單驗聖過。",
    "X72n1432_004:0212c01": "報德護生。弗拘善惡。週遍法界。難以名邈。佛不柰何。",
    "X72n1432_004:0212c02": "說甚因果。地獄天堂。夢也不作。或喝或叱。縱橫開廓。",
    "X72n1432_004:0212c03": "不其常流。誰能捉摸。陰風識浪渾歸寂。上下遍融大",
    "X72n1432_004:0212c04": "圓覺。",
    "X72n1432_004:0212c05": "　　　示禪人",
    "X72n1432_004:0212c06": "禪宗一路。直須親悟。悟後來時。大方獨步。言不干思。",
    "X72n1432_004:0212c07": "旨不涉注。佛魔現前。豈容分訴。如秉干將。逢者即死。",
    "X72n1432_004:0212c08": "似大火聚。近者難護。領在機前。非伶俐子。句後發明。",
    "X72n1432_004:0212c09": "安在其數。知有向上。信有此事。不涉言詮。直下獨露。",
    "X72n1432_004:0212c10": "無方便談。焉落義路。了斯非玄。亦無證處。掃踪絕跡。",
    "X72n1432_004:0212c11": "須主中主。",
    "X72n1432_004:0212c12": "雜著",
    "X72n1432_004:0212c13": "禪人請法語",
    "X72n1432_004:0212c14": "大抵此道貴乎踐履真實。真實銘心道自彰矣。設或",
    "X72n1432_004:0212c15": "其心不實。雖一日一次上堂。時刻不間譚道。祇資其",
    "X72n1432_004:0212c16": "談柄。於道終無有益。然所謂真實者何也。在日用返",
    "X72n1432_004:0212c17": "照。自心清淨。不染一切不正之弊耳。葢心如猿。意猶",
    "X72n1432_004:0212c18": "馬。非大覺照之鎻韁。盡其神機誠難制伏。及乎千鞭",
    "X72n1432_004:0212c19": "萬拷合其伏降。融歸一相。生滅跡絕。自然悟本妙明。",
    "X72n1432_004:0212c20": "虗徹靈通。即事即心無有剩法。發言行事皆合至公。",
    "X72n1432_004:0212c21": "方曰不欺心耳。至于不欺心之際。世出世法皆是佛",
    "X72n1432_004:0212c22": "法。生不生心總是佛心。故云實際理地不受一塵。而",
    "X72n1432_004:0212c23": "塵塵三昧。萬行門中不捨一法。而法法皆真。昔世尊",
    "X72n1432_004:0212c24": "掩室于摩竭。維摩示默於毗耶。純一全提。聖賢罔措。",
    "X72n1432_004:0213a01": "善財拾凡草為藥。亦能殺人活人。鳥窠吹布毛示人。",
    "X72n1432_004:0213a02": "至令徹困徹證。南嶽磨甎作鏡。解馬祖三十年禪關。",
    "X72n1432_004:0213a03": "四祖書佛為具。開懶融盡平生伎倆。百丈承一聲喝。",
    "X72n1432_004:0213a04": "直令三日耳聾。黃蘗用三頓棒。直使千機雷發。一言",
    "X72n1432_004:0213a05": "之下拋萬刼之縻藤。不語之中脫千生之業網。語言",
    "X72n1432_004:0213a06": "無味。如煑木札羮。應用有神。似炊鐵釘飯。非大根智",
    "X72n1432_004:0213a07": "誠難吞吐。雖龍象種難於測量。有分靈苗頴異自得。",
    "X72n1432_004:0213a08": "不受規繩。護持末運。的究其源。總皆一真實妙悟中",
    "X72n1432_004:0213a09": "來矣。",
    "X72n1432_004:0213a10": "　　　禪人請法語",
    "X72n1432_004:0213a11": "原夫真參實悟者。先須叩己。發輝本有之靈明。後必",
    "X72n1432_004:0213a12": "遇人究徹向上之巴鼻。通有無之妙要。取舍兩空。透",
    "X72n1432_004:0213a13": "得失之玄機。榮辱一致。無著力處了生死。自由之去",
    "X72n1432_004:0213a14": "來。免用心思洞真凡。無閡之優劣。假饒德山棒如雨",
    "X72n1432_004:0213a15": "點。背脊影也無干。臨濟喝似雷轟。耳朵弦猶不著。非",
    "X72n1432_004:0213a16": "為高慢本分家風。人天百萬示曇花。單傳一笑。龍象",
    "X72n1432_004:0213a17": "幾千窮不二。獨許無言。以心印心。如鏡合鏡。示直捷",
    "X72n1432_004:0213a18": "之去就。無廉纖之安排。乘悲願。逆駕法海之舟航。據",
    "X72n1432_004:0213a19": "自由。打開祖庭之關棙。到此之際。結舌有分。名言屏",
    "X72n1432_004:0213a20": "息。可謂真參。",
    "X72n1432_004:0213a21": "念佛法要",
    "X72n1432_004:0213a22": "念佛人要心淨。淨心念佛淨心聽。心即佛兮佛即心。",
    "X72n1432_004:0213a23": "成佛無非心淨定。念佛人。要殷勤。淨念相繼佛先成。",
    "X72n1432_004:0213a24": "佛身充滿於法界。一念無差最上乘。心念佛。絕狐疑。",
    "X72n1432_004:0213b01": "狐疑淨盡即菩提。念念不生無繫累。十方三界普光",
    "X72n1432_004:0213b02": "輝。念即佛。佛即念。萬法歸一生靈燄。靈燄光中發異",
    "X72n1432_004:0213b03": "苗。自然不落諸方便。念佛心。即淨土。淨心諸佛依中",
    "X72n1432_004:0213b04": "住。念佛心勝萬緣空。空心蚤上無生路。念佛人。要心",
    "X72n1432_004:0213b05": "正。正心一似玻璃鏡。十方明淨物難逃。萬象森羅心",
    "X72n1432_004:0213b06": "地印。念佛人。要真切。切心念佛狂心歇。歇却狂心佛",
    "X72n1432_004:0213b07": "現前。光輝一似澄潭月。波瀾浩蕩不相干。聖凡示現",
    "X72n1432_004:0213b08": "離生滅。念佛心。聽時節。時節到時心自悅。似遭網打。",
    "X72n1432_004:0213b09": "破大散關。如失珠抒。教黃河竭。見有是利不思議。非",
    "X72n1432_004:0213b10": "為饒舌為君說。念佛心。須猛究。直下念中追本有。非",
    "X72n1432_004:0213b11": "因念佛得成佛。佛性亘然常不朽。剔起眉毛須自看。",
    "X72n1432_004:0213b12": "瞥然親見忘前咎。念佛人。有因由。信心不與法為儔。",
    "X72n1432_004:0213b13": "參禪講解全不顧。直下心明始便休。露地牛耕翻大",
    "X72n1432_004:0213b14": "地。漫天網收攝貔貅。生擒活捉威天下。越祖超宗異",
    "X72n1432_004:0213b15": "路頭。普勸念佛參禪者。莫把家親當怨讐。",
    "X72n1432_004:0213b16": "皮囊歌(寓河南公署作)",
    "X72n1432_004:0213b17": "臭皮囊。不久長。人生切莫逞豪強。為王為宰為民卒。",
    "X72n1432_004:0213b18": "一旦無常夢一場。勘破了。罷思量。各循造化過時光。",
    "X72n1432_004:0213b19": "乾坤中有能仁旨。解使時人出苦殃。且問著。是何旨。",
    "X72n1432_004:0213b20": "畢竟要從何所取。智者深知是妙心。此心靈妙無堪",
    "X72n1432_004:0213b21": "比。不葢天。不擎地。萬象森羅何足計。浩蕩虗玄古及",
    "X72n1432_004:0213b22": "今。誰云生死并來去。大丈夫。宜立志。不悟此心都不",
    "X72n1432_004:0213b23": "是。想起輪迴實可哀。切須入道當迴避。這避方。快自",
    "X72n1432_004:0213b24": "覔。一念無生都解釋。突出真常大涅槃。圓明寂照凝",
    "X72n1432_004:0213c01": "天地。雖然見得的明明。亦要遇人末後句。末後句。若",
    "X72n1432_004:0213c02": "何為。我佛拈花示眾時。人天百萬渾無措。迦葉微微",
    "X72n1432_004:0213c03": "笑逗機。三千七百今猶古。俱要通方向上歸。這般事。",
    "X72n1432_004:0213c04": "絕語言。到家全不涉因緣。空生枉在巖中坐。鶖子徒",
    "X72n1432_004:0213c05": "存日百篇。使不得。智與能。三藏玄談我未曾。一念如",
    "X72n1432_004:0213c06": "如無上道。九流三教豈能臻。論乎如。即有無。有非萬",
    "X72n1432_004:0213c07": "象諸幻有。無非虗無斷滅無。會得有無之方便。窮年",
    "X72n1432_004:0213c08": "相伴古毗盧。超三界。出迷途。不用從前諸範模。解向",
    "X72n1432_004:0213c09": "異中提異類。隨流順逆自危孤。僧不著。俗何拘。盡世",
    "X72n1432_004:0213c10": "能為弗遇渠。壁立千尋難近傍。交馳捧喝是何如。言",
    "X72n1432_004:0213c11": "有骨。用無為。萬別千差自應時。不持不犯無拘束。殺",
    "X72n1432_004:0213c12": "佛焚經破網疑。大手段。方敢縱。不得別傳非釋種。破",
    "X72n1432_004:0213c13": "沙盆內入傳燈。大好山中醒世夢。醒悟後。似非曾。何",
    "X72n1432_004:0213c14": "殊萬死及千生。祇因不契無生理。所以生生起愛憎。",
    "X72n1432_004:0213c15": "愛憎盡。祇一靈。洞然明白是何人。這般極則言難會。",
    "X72n1432_004:0213c16": "笑殺南無觀世音。",
    "X72n1432_004:0213c17": "七旬自慶文",
    "X72n1432_004:0213c18": "恭惟老老大大幻身。屆於古稀。孜孜乾乾深造。基於",
    "X72n1432_004:0213c19": "志學。覩般若之甚深。肯心頓發。入無住之三昧。即色",
    "X72n1432_004:0213c20": "是空。覽宗乘之至極。決志研窮。得綿密之細推。是無",
    "X72n1432_004:0213c21": "即有。機緣將熟。廓值元來天然。透過大好山。如匙開",
    "X72n1432_004:0213c22": "鎻。倐爾沾嘗曹洞水。似酪涼心。登臨濟之堂。爭甘棒",
    "X72n1432_004:0213c23": "喝。躡雲門之室。曷領顧咦。入溈仰之門廳。千尺井中",
    "X72n1432_004:0213c24": "不涉。蹈法眼之方丈。二指掌內無干。僻隱種糓於峩",
    "X72n1432_004:0214a01": "峰寶方。近三十白。放曠持杖於湖海壽昌。餘二十秋。",
    "X72n1432_004:0214a02": "坐方丈而捉空花。多貽後進。登禪床而探水月。猶累",
    "X72n1432_004:0214a03": "先參。結制各處道場。提揭諸緣輻輳。掛諸方之唇齒。",
    "X72n1432_004:0214a04": "疑殺顢頇。走四海之足跟。開驗得失。古恠去就。除解",
    "X72n1432_004:0214a05": "笑者同參。奇異行藏。唯忘言者共住。終朝穿衣喫飯。",
    "X72n1432_004:0214a06": "淨裸裸以忍饑。恒時待客迎賓。絮叨叨而忘語。得如",
    "X72n1432_004:0214a07": "是不可思議。一任虎嘯龍吟。成一切無盡藏微。儘從",
    "X72n1432_004:0214a08": "象回獅吼。祖師命脉流通。聖賢巴鼻露現。別傳玄旨",
    "X72n1432_004:0214a09": "應在斯時。虗空有窮弘贊莫及。傾誠仰祝老和尚住",
    "X72n1432_004:0214a10": "無量壽。普利人天。藏向上機。均膺緇素者也。",
    "X72n1432_004:0214a12": "壽昌語錄卷四(終)"
}