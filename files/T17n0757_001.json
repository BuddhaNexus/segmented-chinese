{
    "T17n0757_001:0591c11": "佛說身毛喜豎經卷上",
    "T17n0757_001:0591c13": "譯經三藏朝散大夫試鴻臚卿",
    "T17n0757_001:0591c14": "光梵大師賜紫沙門臣惟淨等",
    "T17n0757_001:0591c15": "奉　詔譯",
    "T17n0757_001:0591c16": "如是我聞：一時世尊在毘舍離國最勝大城",
    "T17n0757_001:0591c17": "最勝林中，與苾芻眾俱。時彼城中有長者子，",
    "T17n0757_001:0591c18": "名曰善星，捨離佛法，其來未久，以多種緣，謗",
    "T17n0757_001:0591c19": "佛法僧，而作是言：「沙門瞿曇！尚無人中最上",
    "T17n0757_001:0591c20": "之法，況聖知見最勝所證，入於論難。彼為聲",
    "T17n0757_001:0591c21": "聞，宣說諸法，所求所修，以自辯才及不正智，",
    "T17n0757_001:0591c22": "而為所證，其所說法，豈能出要盡苦邊際？」",
    "T17n0757_001:0591c23": "爾時尊者舍利子，於其食時著衣持鉢，入毘",
    "T17n0757_001:0591c24": "舍離大城，次第乞食，聞彼城中善星長者子",
    "T17n0757_001:0591c25": "以多種緣謗佛法僧。時尊者舍利子既行乞",
    "T17n0757_001:0591c26": "已，還復本處，飯食事訖，收攝衣鉢，洗雙足",
    "T17n0757_001:0591c27": "已，往詣佛所，頭面著地，禮世尊足，退坐一",
    "T17n0757_001:0591c28": "面，而白佛言：「世尊！我於今日，入毘舍離大城",
    "T17n0757_001:0591c29": "乞食，聞彼城中善星長者子，以多種緣謗佛",
    "T17n0757_001:0592a01": "法僧，而作是言：『沙門瞿曇！尚無人中最上之",
    "T17n0757_001:0592a02": "法，況聖知見最勝所證，入於論難。彼為聲聞，",
    "T17n0757_001:0592a03": "宣說諸法，所求所修，以自辯才及不正智，而",
    "T17n0757_001:0592a04": "為所證，其所說法，豈能出要盡苦邊際？』世尊！",
    "T17n0757_001:0592a05": "彼長者子，捨離佛法，其來未久，斯何等故，發",
    "T17n0757_001:0592a06": "如是言？」",
    "T17n0757_001:0592a07": "爾時佛告尊者舍利子言：「汝今當知，彼善星",
    "T17n0757_001:0592a08": "長者子，是大麁惡，覆藏自罪，以覆藏故，謗佛",
    "T17n0757_001:0592a09": "法僧，乃發是言。舍利子！如汝所聞，彼長者子",
    "T17n0757_001:0592a10": "出非義語而為誹謗，即作是言：『沙門瞿曇！彼",
    "T17n0757_001:0592a11": "為聲聞所說諸法，豈能出要盡苦邊際者？』汝",
    "T17n0757_001:0592a12": "當善聽，我今為汝略說其事。舍利子！彼長者",
    "T17n0757_001:0592a13": "子，於我法中不具信種。所有如來、應供、正等",
    "T17n0757_001:0592a14": "正覺、明行足、善逝、世間解、無上士、調御丈夫、天",
    "T17n0757_001:0592a15": "人師、佛、世尊，十號具足。彼長者子，於如是事，",
    "T17n0757_001:0592a16": "雖知雖見，以不信故乃發是言：『沙門瞿曇！尚",
    "T17n0757_001:0592a17": "無人中最上之法，況聖知見最勝所證，入於",
    "T17n0757_001:0592a18": "論難。彼為聲聞，宣說諸法，所求所修，以自辯",
    "T17n0757_001:0592a19": "才及不正智，而為所證。』由彼心言及彼所見，",
    "T17n0757_001:0592a20": "相續謗故，速墮地獄，如墜重擔。又如聲聞苾",
    "T17n0757_001:0592a21": "芻，戒定慧學，皆悉具足，少用勤力，智獲果",
    "T17n0757_001:0592a22": "證，不以為難；彼墮惡趣，亦復如是！",
    "T17n0757_001:0592a23": "「又舍利子！彼長者子，於我法中不具信種。所",
    "T17n0757_001:0592a24": "有如來、應供、正等正覺，於阿蘭若處棲止坐",
    "T17n0757_001:0592a25": "臥，遠離闤闠種種憒閙，人所應用房舍坐臥",
    "T17n0757_001:0592a26": "諸緣具等，亦悉棄置。彼長者子，於如是事，雖",
    "T17n0757_001:0592a27": "知雖見，以不信故，乃發是言，而為誹謗。由彼",
    "T17n0757_001:0592a28": "心言及彼所見，相續謗故，速墮地獄。「又舍利",
    "T17n0757_001:0592a29": "子！彼長者子，於我法中不具信種。所有如來、",
    "T17n0757_001:0592b01": "應供、正等正覺，離欲離罪息不善法，有尋有",
    "T17n0757_001:0592b02": "伺，離生喜樂，證初禪定。彼長者子，於如是事",
    "T17n0757_001:0592b03": "雖知雖見，以不信故，乃發是言，而為誹謗。由",
    "T17n0757_001:0592b04": "彼心言及彼所見，相續謗故，速墮地獄。",
    "T17n0757_001:0592b05": "「又舍利子！彼長者子，於我法中不具信種。所",
    "T17n0757_001:0592b06": "有如來、應供、正等正覺，止息尋伺，內外清淨，",
    "T17n0757_001:0592b07": "心一境性，無尋無伺，定生喜樂，證二禪定。彼",
    "T17n0757_001:0592b08": "長者子，於如是事，雖知雖見，以不信故，乃發",
    "T17n0757_001:0592b09": "是言，而為誹謗。由彼心言及彼所見，相續謗",
    "T17n0757_001:0592b10": "故，速墮地獄。",
    "T17n0757_001:0592b11": "「又舍利子！彼長者子，於我法中不具信種。所",
    "T17n0757_001:0592b12": "有如來、應供、正等正覺，離於喜貪，如實正知，",
    "T17n0757_001:0592b13": "修捨念行，身受妙樂，離於貪想，如聖所觀，捨",
    "T17n0757_001:0592b14": "念之行，離喜妙樂，證三禪定。彼長者子，於如",
    "T17n0757_001:0592b15": "是事，雖知雖見，以不信故，乃出是言，而為",
    "T17n0757_001:0592b16": "誹謗。由彼心言及彼所見，相續謗故，速墮地",
    "T17n0757_001:0592b17": "獄。",
    "T17n0757_001:0592b18": "「又舍利子！彼長者子，於我法中不具信種。所",
    "T17n0757_001:0592b19": "有如來、應供、正等正覺，苦樂悉斷，離先所有",
    "T17n0757_001:0592b20": "悅意、惱意二種之法，除苦樂想，捨念清淨，證",
    "T17n0757_001:0592b21": "四禪定。彼長者子，於如是事，雖知雖見，以不",
    "T17n0757_001:0592b22": "信故，乃發是言，而為誹謗。由彼心言及彼所",
    "T17n0757_001:0592b23": "見，相續謗故，速墮地獄。",
    "T17n0757_001:0592b24": "「又舍利子！彼長者子，於我法中不具信種。所",
    "T17n0757_001:0592b25": "有如來、應供、正等正覺，過諸色想，離想對礙，",
    "T17n0757_001:0592b26": "於種種想，而不作意，緣無邊空，以為行相，",
    "T17n0757_001:0592b27": "證空無邊處定。彼長者子，於如是事，雖知雖",
    "T17n0757_001:0592b28": "見，以不信故，乃發是言，而為誹謗。由彼心言",
    "T17n0757_001:0592b29": "及彼所見，相續謗故，速墮地獄。餘之所證，九",
    "T17n0757_001:0592c01": "次第定，亦復如是！",
    "T17n0757_001:0592c02": "「又舍利子！彼長者子，於我法中不具信種。所",
    "T17n0757_001:0592c03": "有如來、應供、正等正覺，於處非處以自智力",
    "T17n0757_001:0592c04": "悉如實知。如來成就如是智力，彼長者子，於",
    "T17n0757_001:0592c05": "如是事，雖知雖見，以不信故，乃發是言，而為",
    "T17n0757_001:0592c06": "誹謗。由彼心言及彼所見，相續謗故，速墮地",
    "T17n0757_001:0592c07": "獄。",
    "T17n0757_001:0592c08": "「又舍利子！彼長者子，於我法中不具信種。所",
    "T17n0757_001:0592c09": "有如來、應供、正等正覺，一切所行所至之道，",
    "T17n0757_001:0592c10": "悉以正智如實了知。如來成就如是智力，彼",
    "T17n0757_001:0592c11": "長者子，於如是事，雖知雖見，以不信故，乃發",
    "T17n0757_001:0592c12": "是言，而為誹謗。由彼心言及彼所見，相續謗",
    "T17n0757_001:0592c13": "故，速墮地獄。",
    "T17n0757_001:0592c14": "「又舍利子！彼長者子，於我法中不具信種。所",
    "T17n0757_001:0592c15": "有如來、應供、正等正覺，於種種界無數世界，",
    "T17n0757_001:0592c16": "悉以正智如實了知。如來成就如是智力，彼",
    "T17n0757_001:0592c17": "長者子於如是事，雖知雖見，以不信故，乃發",
    "T17n0757_001:0592c18": "是言，而為誹謗。由彼心言及彼所見，相續謗",
    "T17n0757_001:0592c19": "故，速墮地獄。",
    "T17n0757_001:0592c20": "「又舍利子！彼長者子，於我法中不具信種。所",
    "T17n0757_001:0592c21": "有如來、應供、正等正覺，於諸有情，所有無數",
    "T17n0757_001:0592c22": "種種信解，悉以正智稱量，如實一一了知。如",
    "T17n0757_001:0592c23": "來成就如是智力，彼長者子，於如是事，雖知",
    "T17n0757_001:0592c24": "雖見，以不信故，乃發是言，而為誹謗。由彼心",
    "T17n0757_001:0592c25": "言，及彼所見，相續謗故，速墮地獄。",
    "T17n0757_001:0592c26": "「又舍利子！彼長者子，於我法中不具信種。所",
    "T17n0757_001:0592c27": "有如來、應供、正等正覺，於諸有情，差別諸根，",
    "T17n0757_001:0592c28": "悉以正智稱量，如實一一了知。如來成就如",
    "T17n0757_001:0592c29": "是智力，彼長者子，於如是事，雖知雖見，以不",
    "T17n0757_001:0593a01": "信故，乃發是言，而為誹謗。由彼心言及彼所",
    "T17n0757_001:0593a02": "見，相續謗故，速墮地獄。",
    "T17n0757_001:0593a03": "「又舍利子！彼長者子，於我法中不具信種。所",
    "T17n0757_001:0593a04": "有如來、應供、正等正覺，於諸有情，積集諸業，",
    "T17n0757_001:0593a05": "及其壽量，悉以正智稱量，如實一一了知。如",
    "T17n0757_001:0593a06": "來成就如是智力，彼長者子，於如是事，雖知",
    "T17n0757_001:0593a07": "雖見，以不信故，乃發是言，而為誹謗。由彼心",
    "T17n0757_001:0593a08": "言及彼所見，相續謗故，速墮地獄。",
    "T17n0757_001:0593a09": "「又舍利子！彼長者子，於我法中不具信種。所",
    "T17n0757_001:0593a10": "有如來、應供、正等正覺，一切禪定，解脫三摩",
    "T17n0757_001:0593a11": "地、三摩鉢底，染淨所起，悉以正智，如實了",
    "T17n0757_001:0593a12": "知。如來成就如是智力，彼長者子，雖知雖見，",
    "T17n0757_001:0593a13": "以不信故，乃發是言，而為誹謗。由彼心言及",
    "T17n0757_001:0593a14": "彼所見，相續謗故，速墮地獄。",
    "T17n0757_001:0593a15": "「又舍利子！彼長者子，於我法中不具信種。所",
    "T17n0757_001:0593a16": "有如來、應供、正等正覺，以淨天眼過於人眼，",
    "T17n0757_001:0593a17": "能觀世間一切有情生滅好醜，若貴若賤，隨",
    "T17n0757_001:0593a18": "業所受。若諸有情，於身口意，造不善業，毀訾",
    "T17n0757_001:0593a19": "賢聖，起於邪見，因斯積集邪見業故，身壞命",
    "T17n0757_001:0593a20": "終，墮在惡趣，生地獄中；若諸有情，於身口",
    "T17n0757_001:0593a21": "意，造眾善業，不毀賢聖，起於正見，因斯積",
    "T17n0757_001:0593a22": "集正見業故，身壞命終，生於善趣天界之中。",
    "T17n0757_001:0593a23": "即以天眼及以正智，悉見悉知。如來成就如",
    "T17n0757_001:0593a24": "是智力，彼長者子，於如是事，雖知雖見，以不",
    "T17n0757_001:0593a25": "信故，乃發是言，而為誹謗。由彼心言及彼所",
    "T17n0757_001:0593a26": "見，相續謗故，速墮地獄。",
    "T17n0757_001:0593a27": "「又舍利子！彼長者子，於我法中不具信種。所",
    "T17n0757_001:0593a28": "有如來、應供、正等正覺，種種宿住隨念智力，",
    "T17n0757_001:0593a29": "所謂能知一生二生、三四五生，若十、二十，乃",
    "T17n0757_001:0593b01": "至百生、千生、百千生，無數百千生。於諸生中，",
    "T17n0757_001:0593b02": "若成若壞，諸有一切成壞劫事，昔如是姓、如",
    "T17n0757_001:0593b03": "是名字、如是種族、如是色相、如是飲食、如是",
    "T17n0757_001:0593b04": "壽量、如是苦樂，此滅彼生、彼滅此生。如是等",
    "T17n0757_001:0593b05": "事，悉以正智，如實思念，一一了知。如來成就",
    "T17n0757_001:0593b06": "如是智力，彼長者子，於如是事，雖知雖見，以",
    "T17n0757_001:0593b07": "不信故，乃發是言，而為誹謗。由彼心言及彼",
    "T17n0757_001:0593b08": "所見，相續謗故，速墮地獄。",
    "T17n0757_001:0593b09": "「又舍利子！彼長者子，於我法中不具信種。所",
    "T17n0757_001:0593b10": "有如來、應供、正等正覺，諸漏已盡，非漏隨增，",
    "T17n0757_001:0593b11": "心善解脫、慧善解脫。於如是法，以自通力，成",
    "T17n0757_001:0593b12": "就所證。舍利子！如來圓滿如是十力，彼長者",
    "T17n0757_001:0593b13": "子，於如是事，雖知雖見，以不信故，乃發是",
    "T17n0757_001:0593b14": "言，而為誹謗。由彼心言及彼所見，相續謗故，",
    "T17n0757_001:0593b15": "速墮地獄。",
    "T17n0757_001:0593b16": "「又舍利子！彼長者子，於我法中不具信種。所",
    "T17n0757_001:0593b17": "有如來、應供、正等正覺，成就四無所畏而悉",
    "T17n0757_001:0593b18": "能知聖所行處，於大眾中，作師子吼，轉大梵",
    "T17n0757_001:0593b19": "輪，餘諸沙門、婆羅門，若魔若梵，悉不能轉。何",
    "T17n0757_001:0593b20": "等為四？一者、如來、應供、正等正覺，證一切智，",
    "T17n0757_001:0593b21": "此法彼法，無所不知，於大眾中，作如是言：『我",
    "T17n0757_001:0593b22": "得安樂無恐無畏，如實了知聖所行處，作師",
    "T17n0757_001:0593b23": "子吼，轉大梵輪，餘不能轉，我不見有一切沙",
    "T17n0757_001:0593b24": "門、婆羅門、及天人、魔、梵與我等者。』二者、如來、",
    "T17n0757_001:0593b25": "應供、正等正覺，諸漏已盡，於大眾中，作如是",
    "T17n0757_001:0593b26": "言：『我得安樂無恐無畏，如實了知聖所行處，",
    "T17n0757_001:0593b27": "作師子吼，轉大梵輪，餘不能轉，我不見有一",
    "T17n0757_001:0593b28": "切沙門、婆羅門及天人、魔、梵與我等者。』三者、",
    "T17n0757_001:0593b29": "如來、應供、正等正覺，為隨法行諸聲聞人，宣",
    "T17n0757_001:0593c01": "說所修隨法所行，如先廣說，最上所證，於大",
    "T17n0757_001:0593c02": "眾中，作如是言：『我說貪欲是障道法，我得安",
    "T17n0757_001:0593c03": "樂無恐無畏，如實了知聖所行處，作師子吼，",
    "T17n0757_001:0593c04": "轉大梵輪餘不能轉，我不見有一切沙門、婆",
    "T17n0757_001:0593c05": "羅門、及天人、魔、梵與我等者。』四者、如來、應供、",
    "T17n0757_001:0593c06": "正等正覺，為諸聲聞說正道法，而能出要盡",
    "T17n0757_001:0593c07": "苦邊際，於大眾中，作如是說：『我得安樂無恐",
    "T17n0757_001:0593c08": "無畏，如實了知聖所行處，作師子吼，轉大梵",
    "T17n0757_001:0593c09": "輪，餘不能轉，我不見有一切沙門、婆羅門及",
    "T17n0757_001:0593c10": "天、人、魔、梵與我等者。』「舍利子！如來圓滿如是",
    "T17n0757_001:0593c11": "四無所畏，彼長者子，於如是事，雖知雖見，以",
    "T17n0757_001:0593c12": "不信故，乃發是言，而為誹謗。由彼心言及彼",
    "T17n0757_001:0593c13": "所見，相續謗故，速墮地獄。",
    "T17n0757_001:0593c14": "「又舍利子！世有八眾。何等為八？一、剎帝利眾，",
    "T17n0757_001:0593c15": "二、婆羅門眾，三、長者眾，四、沙門眾，五、四大王",
    "T17n0757_001:0593c16": "天眾，六、忉利天眾，七、魔眾，八、梵天眾。「舍利",
    "T17n0757_001:0593c17": "子！我昔曾往無數百千剎帝利會中，隨彼眾",
    "T17n0757_001:0593c18": "會何等色相，我亦同彼現其形相；隨彼眾會",
    "T17n0757_001:0593c19": "光明分量，我亦同彼具其光相。彼眾或以自",
    "T17n0757_001:0593c20": "教說法，我亦先當同其所說，然後我說勝彼",
    "T17n0757_001:0593c21": "之法。我雖如是所說，彼眾亦悉不能知解，以",
    "T17n0757_001:0593c22": "是緣故，彼眾疑念：『適所說法，為沙門邪？婆",
    "T17n0757_001:0593c23": "羅門邪？天、人、魔、梵之所說邪？』我時復為說最",
    "T17n0757_001:0593c24": "上法，示教利喜。如其所應示教利喜已，我於",
    "T17n0757_001:0593c25": "爾時，隱身不現。我雖如是隱其身相，彼眾亦",
    "T17n0757_001:0593c26": "悉不能知覺，復起疑念：『適所隱者，為沙門",
    "T17n0757_001:0593c27": "邪？婆羅門邪？或天、人、魔、梵邪？』舍利子！我時現",
    "T17n0757_001:0593c28": "自身相，與彼同等，彼眾尚猶不能見我，況復",
    "T17n0757_001:0593c29": "超勝我？時所說最上法者，所謂最勝神通知",
    "T17n0757_001:0594a01": "見。",
    "T17n0757_001:0594a02": "「又舍利子！我昔曾往無數百千婆羅門會中，",
    "T17n0757_001:0594a03": "隨彼眾會何等色相，我亦同彼現其形相；隨",
    "T17n0757_001:0594a04": "彼眾會光明分量，我亦同彼具其光相。彼眾",
    "T17n0757_001:0594a05": "或以自教說法，我亦先當同其所說，然後我",
    "T17n0757_001:0594a06": "說勝彼之法。我雖如是所說，彼眾亦悉不能",
    "T17n0757_001:0594a07": "知解，以是緣故，彼眾疑念：『適所說法，為沙門",
    "T17n0757_001:0594a08": "邪？婆羅門邪？天、人、魔、梵之所說邪？』我時復為",
    "T17n0757_001:0594a09": "說最上法，示教利喜。如其所應示教利喜已，",
    "T17n0757_001:0594a10": "我於爾時，隱身不現。我雖如是隱其身相，彼",
    "T17n0757_001:0594a11": "眾亦悉不能知覺，復起疑念：『適所隱者，為沙",
    "T17n0757_001:0594a12": "門邪？婆羅門邪？或天、人、魔、梵邪？』舍利子！我時",
    "T17n0757_001:0594a13": "現自身相與彼同等，彼眾尚猶不能見我，況",
    "T17n0757_001:0594a14": "復超勝我？時所說最上法者，所謂最勝神通",
    "T17n0757_001:0594a15": "知見，餘之長者、沙門、四大王天、忉利天及魔",
    "T17n0757_001:0594a16": "眾會，亦復如是！",
    "T17n0757_001:0594a17": "「又舍利子！我昔曾往無數百千梵天會中，隨",
    "T17n0757_001:0594a18": "彼眾會何等色相，我亦同彼現其形相；隨彼",
    "T17n0757_001:0594a19": "眾會光明分量，我亦同彼具其光相。彼眾或",
    "T17n0757_001:0594a20": "以自教說法，我亦先當同其所說，然後我說",
    "T17n0757_001:0594a21": "勝彼之法。我雖如是所說，彼眾亦悉不能知",
    "T17n0757_001:0594a22": "解，以是緣故，彼眾疑念：『適所說法，為沙門邪？",
    "T17n0757_001:0594a23": "婆羅門邪？天、人、魔、梵之所說邪？』我時復為說",
    "T17n0757_001:0594a24": "最上法，示教利喜。如其所應示教利喜已，我",
    "T17n0757_001:0594a25": "於爾時，隱身不現。我雖如是隱其身相，彼眾",
    "T17n0757_001:0594a26": "亦悉不能知覺，復起疑念：『適所隱者，為沙門",
    "T17n0757_001:0594a27": "邪？婆羅門邪？或天、人、魔、梵邪？』舍利子！我時現",
    "T17n0757_001:0594a28": "自身相與彼同等，彼眾尚猶不能見我，況復",
    "T17n0757_001:0594a29": "超勝我？時所說最上法者，所謂最勝神通知",
    "T17n0757_001:0594b01": "見。「舍利子！彼長者子，於如是事，雖知雖見，",
    "T17n0757_001:0594b02": "以不信故，乃發是言，而為誹謗。由彼心言及",
    "T17n0757_001:0594b03": "彼所見，相續謗故，速墮地獄。",
    "T17n0757_001:0594b04": "「又舍利子！其有地獄所行之道、所趣業因，乃",
    "T17n0757_001:0594b05": "至有情所受報應，我悉如實一一了知；又復",
    "T17n0757_001:0594b06": "畜生所行之道、所趣業因，乃至有情所受報",
    "T17n0757_001:0594b07": "應，悉如實知；又復餓鬼所行之道、所趣業因，",
    "T17n0757_001:0594b08": "乃至有情所受報應，悉如實知；所有阿修羅",
    "T17n0757_001:0594b09": "道、人所行道、天所行道所趣業因，乃至彼彼",
    "T17n0757_001:0594b10": "有情所受報應，悉如實知。舍利子！至于涅槃",
    "T17n0757_001:0594b11": "所行聖道，及涅槃法，乃至有情證涅槃果，悉",
    "T17n0757_001:0594b12": "如實知。舍利子！彼長者子，於如是事，雖知雖",
    "T17n0757_001:0594b13": "見，以不信故，乃發是言，而為誹謗。由彼心言",
    "T17n0757_001:0594b14": "及彼所見，相續謗故，速墮地獄。",
    "T17n0757_001:0594b15": "佛說身毛喜豎經卷上"
}