{
    "X55n0894_001:0425b05": "No. 894-A",
    "X55n0894_001:0425b07": "[0425b07] 此規矩纂釋者以古解。單用論文。故學者難入。今時",
    "X55n0894_001:0425b08": "有證義．集解。亦互有出入。故學者猶難取裁。今此纂",
    "X55n0894_001:0425b09": "以古補註為主。互取二家及本論釋文。融成一貫而",
    "X55n0894_001:0425b10": "參以直解。詳略相因遞相發明。但專境量。以心所行",
    "X55n0894_001:0425b11": "相已備於百法纂中。故此不重出。頗省繁厭。然字&#x3005;",
    "X55n0894_001:0425b12": "有本全非己意。妄竊為己見也。此乃侍者廣益初入",
    "X55n0894_001:0425b13": "唯識法門。老人教以研窮下手處。使探討一過便見",
    "X55n0894_001:0425b14": "穩當。若字字經心則見解不謬。故精心參考以備遺",
    "X55n0894_001:0425b15": "忘。非為呈之大方也。",
    "X55n0894_001:0425b16": "[0425b16] 天啟壬戌夏日七十七翁憨山老人手批",
    "X55n0894_001:0425c02": "No. 894",
    "X55n0894_001:0425c03": "八識規矩頌",
    "X55n0894_001:0425c05": "明 匡山五乳 廣益 纂釋",
    "X55n0894_001:0425c06": "[0425c06] 八識者。一眼識。二耳識。三鼻識。四舌識。五身識。六",
    "X55n0894_001:0425c07": "意識。七末那識。八阿賴耶識。前六從依得名。第七",
    "X55n0894_001:0425c08": "相應立號。第八功能受稱。如百法中解。規矩者。初",
    "X55n0894_001:0425c09": "玄奘大師糅成唯識論就。窺基法師乃奘師弟子。",
    "X55n0894_001:0425c10": "因見本論十卷文廣義幽。遂請奘師集此要義名",
    "X55n0894_001:0425c11": "集施頌。集諸法義惠施眾生。將八箇識分為四章。",
    "X55n0894_001:0425c12": "每章作頌一十二句。將五十一心所各派本識位",
    "X55n0894_001:0425c13": "下。有多寡之不同。條然不紊故稱規矩。然論雖十",
    "X55n0894_001:0425c14": "卷。其義盡此四十八句包括無遺。可謂最簡最要。",
    "X55n0894_001:0425c15": "為一大藏教之關鑰。不唯講者不明難通教綱。即",
    "X55n0894_001:0425c16": "參禪之士若不明此亦不知自心起滅頭數。所謂",
    "X55n0894_001:0425c17": "佛法之精髓也。良以一真法界圓明妙心。本無一",
    "X55n0894_001:0425c18": "物了無身心世界之相。又何有根境對待妄想分",
    "X55n0894_001:0425c19": "別之緣影乎。原此心境皆因無明不覺。迷此一真",
    "X55n0894_001:0425c20": "法界。不生不滅真心與生滅和合變為阿賴耶識。",
    "X55n0894_001:0425c21": "依此識變起見．相二分。故見為心。相為境。故緣塵",
    "X55n0894_001:0425c22": "分別好醜取捨者。皆妄識耳。若了心境唯識則分",
    "X55n0894_001:0425c23": "別不生。一心圓明永離諸相矣。今以未悟一心。故",
    "X55n0894_001:0425c24": "須先了唯識心境。則生滅心行當下消亡。一心可",
    "X55n0894_001:0426a01": "入耳。此頌大綱單舉八識心王緣境之時。境有好",
    "X55n0894_001:0426a02": "醜故心所從之執取。起憎愛取捨。故作善作惡。善",
    "X55n0894_001:0426a03": "惡為因故感苦樂二報為果。然此八識心王本無",
    "X55n0894_001:0426a04": "善惡。而能造業者乃五十一心所助成心王以造",
    "X55n0894_001:0426a05": "善惡之業。則業力牽引受苦受樂。眾生生死之法",
    "X55n0894_001:0426a06": "唯此而已。此中開列八識。各具心所多寡之不同。",
    "X55n0894_001:0426a07": "造業有強弱之不一。分別皎然。使學者究心了知",
    "X55n0894_001:0426a08": "起滅下落。易於調治耳。以眾生日用見聞覺知不",
    "X55n0894_001:0426a09": "離心境。其能緣之心具有三量。謂現量．比量．非量。",
    "X55n0894_001:0426a10": "言現量者。現謂顯現。量謂量度。以第一念現前明",
    "X55n0894_001:0426a11": "了。不起分別。不帶名言。無籌度心。親得法體。如鏡",
    "X55n0894_001:0426a12": "現像。又如見山便知是山。見水便知是水。不假分",
    "X55n0894_001:0426a13": "別。故名現量。言比量者。比擬量度而知其然。如隔",
    "X55n0894_001:0426a14": "墻見角知彼有牛。隔山見&#x70DF;知彼有火。以同時率",
    "X55n0894_001:0426a15": "爾意識隨見隨即分別即屬比量。以有比度故名",
    "X55n0894_001:0426a16": "比量。言非量者。若心緣境時。於境錯謬&#x8657;妄分別",
    "X55n0894_001:0426a17": "不能正知。境不稱心名為非量。此三量乃能緣之",
    "X55n0894_001:0426a18": "心也。而所緣之境亦有三。謂性境．帶質境．獨影境。",
    "X55n0894_001:0426a19": "性境者。乃現量所緣。言性者實也。謂根塵實法本",
    "X55n0894_001:0426a20": "是真如妙性。無美無惡。以能緣之心無分別故。境",
    "X55n0894_001:0426a21": "無美惡是為性境。頌云。性境不隨心。謂此根塵等",
    "X55n0894_001:0426a22": "相分皆有實種生。不隨能緣見分種生。故此性境",
    "X55n0894_001:0426a23": "以實五塵為體。具能所八法成故。帶質境者。乃比",
    "X55n0894_001:0426a24": "量所緣。其帶質境有真有似。以六七二識各有所",
    "X55n0894_001:0426b01": "緣故。若六識外緣五塵。比度長短方圓美惡等相。",
    "X55n0894_001:0426b02": "屬第二念意識分別。故為比量。以此長短等相是",
    "X55n0894_001:0426b03": "帶彼外境本質。變帶生起。名似帶質。以是假故。故",
    "X55n0894_001:0426b04": "云以心緣色似帶質。中間相分一頭生。謂單從能",
    "X55n0894_001:0426b05": "緣見分起故。獨影有二。謂有質．無質。其意識緣五",
    "X55n0894_001:0426b06": "塵過去落謝影子。名有質獨影。亦名似帶質。若意",
    "X55n0894_001:0426b07": "識緣空華兔角等事。名無質獨影。此似帶質。并有",
    "X55n0894_001:0426b08": "無質獨影皆從能緣見分所變假相分。故曰獨影",
    "X55n0894_001:0426b09": "唯從見。此三以第六識見分所變假相分為體故。",
    "X55n0894_001:0426b10": "真帶質境者。即以心緣心。故云。以心緣心真帶質。",
    "X55n0894_001:0426b11": "中間相分兩頭生。謂七識緣八識見分為我時。其",
    "X55n0894_001:0426b12": "相分無別種生。一半與第八所緣本質同種生。一",
    "X55n0894_001:0426b13": "半與第七能緣見分同種生。從本質生者即無覆",
    "X55n0894_001:0426b14": "性。從能緣見分生者即有覆性。以兩頭攝不定。故",
    "X55n0894_001:0426b15": "曰。帶質通情。本以能所同一見分所變故。名真帶",
    "X55n0894_001:0426b16": "質。此心境之辨也。以心境對待。境有逆順好醜。則",
    "X55n0894_001:0426b17": "能緣之心依之而起憎愛取捨等。故起惑造業染",
    "X55n0894_001:0426b18": "成善惡二性。所感將來受苦樂二報。故心王則有",
    "X55n0894_001:0426b19": "苦受樂受。若不起善惡屬無記性。則平平受。因此",
    "X55n0894_001:0426b20": "受亦有三。所以三界眾生上下升沉輪迴苦樂不",
    "X55n0894_001:0426b21": "忘者。皆由唯識內習熏變發起心境。由是三量．三",
    "X55n0894_001:0426b22": "境．三性．三受故。不能出離生死。皆心意識之過也。",
    "X55n0894_001:0426b23": "故論云。眾生依心意意識轉。今唯識宗因凡夫日",
    "X55n0894_001:0426b24": "用。不知苦樂誰作誰受。外道妄立神我。二乘心外",
    "X55n0894_001:0426c01": "取法。故佛說萬法唯識。使知唯識則不出自心。以",
    "X55n0894_001:0426c02": "心不見心。無相可取。正是要學者直達自心本無",
    "X55n0894_001:0426c03": "此事耳。今八識頌而稱規矩者。只是發明心境。其",
    "X55n0894_001:0426c04": "所作善作惡皆是心所助成。以各具多寡之不一。",
    "X55n0894_001:0426c05": "故力有強弱之 等。此唯識之大綱也。其心所法已見",
    "X55n0894_001:0426c06": "百法。今預列心境。則臨文不必繁解。恐礙觀心耳。",
    "X55n0894_001:0426c07": "○五識頌",
    "X55n0894_001:0426c08": " 性境現量通三性",
    "X55n0894_001:0426c09": "[0426c09] 此下十二句。頌眼．耳．鼻．舌．身等五轉識也。首句先",
    "X55n0894_001:0426c10": "頌五識境量與三性。問。前五轉識未轉依位。於三",
    "X55n0894_001:0426c11": "量中定屬何量。於三境中定屬何境。答。前五識量",
    "X55n0894_001:0426c12": "屬現量。境屬性境。以五識與八同體故。緣境之時",
    "X55n0894_001:0426c13": "單屬現量。前五轉識乃八識精明之體映在五根",
    "X55n0894_001:0426c14": "門頭。了境之用。以初映境時當第一念。未起分別。",
    "X55n0894_001:0426c15": "不帶名言。無籌度心。故名現量。所緣之境即屬性",
    "X55n0894_001:0426c16": "境。性者實也。即實根塵相分境有實種生。以現量",
    "X55n0894_001:0426c17": "具三義。一現在簡過未。二顯現簡種子。三現有簡",
    "X55n0894_001:0426c18": "無體。法護法云。五識唯緣實五塵境。即不緣假相",
    "X55n0894_001:0426c19": "分。故名性境。但任運緣。不作行解。不帶名言。得法",
    "X55n0894_001:0426c20": "自相。故名現量。且如眼識緣青黃赤白四般實色",
    "X55n0894_001:0426c21": "時。其實色上長短方圓假色雖不離實色。有眼識",
    "X55n0894_001:0426c22": "但緣青等實色不緣長短假色。長短假色唯意識",
    "X55n0894_001:0426c23": "作長短分別緣。俱舍云。眼色但能了青。不能了是",
    "X55n0894_001:0426c24": "青。意識了青亦能了是青故。又眼識緣青境自相",
    "X55n0894_001:0427a01": "時。得青色之自相。若後念分別意識纔作解心。即",
    "X55n0894_001:0427a02": "帶名言。便是共相。屬比量也。故假智詮不得自相。",
    "X55n0894_001:0427a03": "唯於諸法共相而轉。唯五識緣五境時。具四義故。",
    "X55n0894_001:0427a04": "得法自相。一任運。二現量。三不帶名言。四唯緣現",
    "X55n0894_001:0427a05": "在境。故名得法自相也。問。五根依何教理證是現",
    "X55n0894_001:0427a06": "量。答。圓覺經云。譬如眼光照了前境。其光圓滿得",
    "X55n0894_001:0427a07": "無憎愛。可證五根現量不生分別。其眼光到處無",
    "X55n0894_001:0427a08": "有前後。終不捨怨取親愛妍憎醜。例如耳根不分",
    "X55n0894_001:0427a09": "毀讚之聲。鼻根不避香臭之氣。舌根不揀甜苦之",
    "X55n0894_001:0427a10": "味。身根不隔澀滑之觸。以率爾心時不分別故。若",
    "X55n0894_001:0427a11": "剎那流入意地。纔起尋求。則是同時意識相應而",
    "X55n0894_001:0427a12": "起。便落比量。則染淨心生。取舍情起。以五識唯緣",
    "X55n0894_001:0427a13": "現在。不緣過未。但只一度。故云性境現量。言三性",
    "X55n0894_001:0427a14": "者。乃善．惡．無記三性。問。五識現量本無善惡。與八",
    "X55n0894_001:0427a15": "同體無有分別。何與第六通不善性耶。答。此約同",
    "X55n0894_001:0427a16": "時意識而引自類種子。同時而起則三性皆通。此",
    "X55n0894_001:0427a17": "指意識任運而言。非專指五識也。又曰。五六相須。",
    "X55n0894_001:0427a18": "以隨念分別時與嗔等惡所俱起。故成不善。問。何",
    "X55n0894_001:0427a19": "為相須。曰。五由六而方生。六由五而明了。前五與",
    "X55n0894_001:0427a20": "六為明了門。六與五為分別依。是相須理。",
    "X55n0894_001:0427a21": " 眼耳身三二地居",
    "X55n0894_001:0427a22": "[0427a22] 此言三界五識行止之地也。三界分為九地。欲界",
    "X55n0894_001:0427a23": "一地。名五趣雜居地。具有八種識。色界四地。謂初",
    "X55n0894_001:0427a24": "禪離生喜樂地。二禪定生喜樂地。三禪離喜妙樂",
    "X55n0894_001:0427b01": "地。四禪捨念清淨地。今言二地者。謂色界初禪離",
    "X55n0894_001:0427b02": "生喜樂地也。以欲界五識全具。初禪天人以禪悅",
    "X55n0894_001:0427b03": "為食。不食段食故離舌識。既不受食亦不聞香故",
    "X55n0894_001:0427b04": "亦離鼻識。但有眼．耳．身三識而已。居者止也。謂此",
    "X55n0894_001:0427b05": "三識亦止於初禪。若至二禪定生喜樂地。則眼不",
    "X55n0894_001:0427b06": "見色。耳不聞聲。身不知觸。以入定中而此三識亦",
    "X55n0894_001:0427b07": "無。故云居止於此耳。",
    "X55n0894_001:0427b08": " &#x5FA7;行別境善十一  中二大八貪嗔癡",
    "X55n0894_001:0427b09": "[0427b09] 此頌五識具三十四相應心所也。識論云。恒依心",
    "X55n0894_001:0427b10": "起。與心相應。繫屬於心。故名心所。如屬我物立我",
    "X55n0894_001:0427b11": "所名。心王於所緣唯取總相。心所於彼亦取別相。",
    "X55n0894_001:0427b12": "助成心事得心所名。雖諸心所名義無異。而有六",
    "X55n0894_001:0427b13": "位種類差別。謂&#x5FA7;行有五。別境有五。善有十一。根",
    "X55n0894_001:0427b14": "本惑有六。隨惑有二十。不定有四。合五十一。此五",
    "X55n0894_001:0427b15": "識於六位中唯闕不定。言&#x5FA7;行五者。&#x5FA7;。周圓義。行",
    "X55n0894_001:0427b16": "是遊履義。緣境義。&#x5FA7;行一位具四一切。謂一切性。",
    "X55n0894_001:0427b17": "即善惡無記三性也。一切地。即三界中九地也。一",
    "X55n0894_001:0427b18": "切時。即過現未來及一剎那時也。一切俱。即八識",
    "X55n0894_001:0427b19": "俱通也。問曰。何以前五具&#x5FA7;行五所耶。答。五八同",
    "X55n0894_001:0427b20": "體。本識具此五法。又能&#x5FA7;一切識。然此五法。心起",
    "X55n0894_001:0427b21": "必有。故前五亦具此耳。別境者。謂別別緣境而得",
    "X55n0894_001:0427b22": "生故。以欲等五法不&#x5FA7;心故。唯&#x5FA7;三性九地。以四",
    "X55n0894_001:0427b23": "境別名為別境也。四境者。謂欲所樂境。所決定境。",
    "X55n0894_001:0427b24": "於慣習境。於所觀境。慧則於所觀境揀擇斷疑。是",
    "X55n0894_001:0427c01": "其體用也。問曰。何以前五具別境五心所耶。答。前",
    "X55n0894_001:0427c02": "五任運緣境。率爾同時。俱意識隨見隨即分別。各",
    "X55n0894_001:0427c03": "引自類種子。各各緣境不同。且如眼根緣色則不",
    "X55n0894_001:0427c04": "同耳根緣聲等。以各各不同故。識具此別境五法",
    "X55n0894_001:0427c05": "也。具十一善法者。以五識是性境現量。故具此耳。",
    "X55n0894_001:0427c06": "問曰。五識既是性境現量。如何有根惑三隨惑中",
    "X55n0894_001:0427c07": "二大八十染心所耶。答。五識本無染法。緣五識起",
    "X55n0894_001:0427c08": "時。以第六為分別依。第七為染淨依。故挾帶染法",
    "X55n0894_001:0427c09": "與之俱起也。若小隨十法各專有主。故不具耳。以",
    "X55n0894_001:0427c10": "五識任運無矜恃執持之力。故無根惑之見．慢。以",
    "X55n0894_001:0427c11": "了境分明。故無疑與不定。故五識但具三十四耳。",
    "X55n0894_001:0427c12": " 五識同依淨色根",
    "X55n0894_001:0427c13": "[0427c13] 此頌五識依根得名也。五識隨依色根立名。具有",
    "X55n0894_001:0427c14": "五義。曰依根之識。根所發識。屬根之識。助根之識。",
    "X55n0894_001:0427c15": "如根之識言依者。五義之一也。言淨色者。揀非浮",
    "X55n0894_001:0427c16": "塵。又言依根擇非依境。境但為所緣。無發識用。如",
    "X55n0894_001:0427c17": "根壞時。設若有境。識亦不起。唯根能發。故曰依根。",
    "X55n0894_001:0427c18": "非浮塵者。以彼&#x8657;假有損壞故。故名為浮。又無見",
    "X55n0894_001:0427c19": "聞覺知之用。名之為塵。故楞嚴云。浮塵根眼如蒲",
    "X55n0894_001:0427c20": "桃朵耳。如新卷葉鼻。如雙垂瓜舌。如初偃月身。如",
    "X55n0894_001:0427c21": "腰鼓顙是也。以有損壞。故非五識之所依耳。言依",
    "X55n0894_001:0427c22": "淨色根者。楞嚴云。元依一精明。分成六和合。以見",
    "X55n0894_001:0427c23": "精映色。結色成根等。根元目為清淨四大。故名淨",
    "X55n0894_001:0427c24": "色。以此淨色即無明&#x6BBB;也。亦名勝義根。謂於眼等",
    "X55n0894_001:0428a01": "一八淨色如淨醍醐。有此性故。眼等識生。無即不",
    "X55n0894_001:0428a02": "生。照境發識以成根用。故名勝義。不同浮塵&#x8657;假",
    "X55n0894_001:0428a03": "損壞。此無損壞。故亦名勝義。不同浮塵無見聞等。",
    "X55n0894_001:0428a04": "此能覺知。故亦名勝。如眼能見色。耳能聞聲。鼻能",
    "X55n0894_001:0428a05": "嗅香。舌能嘗味。身能覺觸是也。問。淨色根畢竟是",
    "X55n0894_001:0428a06": "何物。答。此無見有對色。雖有質礙而非眼所得見。",
    "X55n0894_001:0428a07": "比量所知。非現量得。如何可指。然此識精圓映五",
    "X55n0894_001:0428a08": "門。隨浮根之照用。是知浮根則有五而淨色唯一。",
    "X55n0894_001:0428a09": "故曰元依一精明耳。",
    "X55n0894_001:0428a10": " 九緣十八好相&#x96A3;",
    "X55n0894_001:0428a11": "[0428a11] 此頌生識之緣也。有為之法必仗緣生。今生八識",
    "X55n0894_001:0428a12": "之緣大&#x69E9;有九。但各識全闕之不同耳。故曰。眼識",
    "X55n0894_001:0428a13": "九緣生。耳識唯從八。鼻舌身三七。後三五三四。九",
    "X55n0894_001:0428a14": "緣者。一空緣。即根境相離中間無礙。空隙之空也。",
    "X55n0894_001:0428a15": "二明緣。即日月燈等照燭之明也。三根緣。即發識",
    "X55n0894_001:0428a16": "之根也。四境緣。即諸識所緣之境也。五作意緣。即",
    "X55n0894_001:0428a17": "&#x5FA7;行中之作意也。六分別依。即第六識也。七染淨",
    "X55n0894_001:0428a18": "依。即第七識也。八根本依。即第八識也。九種子緣。",
    "X55n0894_001:0428a19": "即是諸識各有自類親種子也。此中九緣。於四緣",
    "X55n0894_001:0428a20": "中三緣所攝。種子即因緣也。境緣即所緣也。餘七",
    "X55n0894_001:0428a21": "緣即增上緣也。諸識從緣。唯眼識全具。耳闇亦聞。",
    "X55n0894_001:0428a22": "除明唯從八。鼻舌身三合中取境。暗亦能知。故除",
    "X55n0894_001:0428a23": "空明。若根境中間空隙不相合者。即身不覺觸。舌",
    "X55n0894_001:0428a24": "不知味。鼻不知香。故後三五三四者。謂六識具五",
    "X55n0894_001:0428b01": "緣。七識具三緣八識具四緣。六識五緣者。根．境．作",
    "X55n0894_001:0428b02": "意．根本．種子。於空．明之外又除分別。即自體故。不",
    "X55n0894_001:0428b03": "言染淨即根緣故。七識三緣者。根本依．作意．種子。",
    "X55n0894_001:0428b04": "不言根境者。謂依彼轉緣。彼即根境故。八識四緣",
    "X55n0894_001:0428b05": "者。根．境．作意．種子。不言根本。即自體故。不言染淨。",
    "X55n0894_001:0428b06": "即根緣故。無分別者。不緣見分。無分別故。若從頭",
    "X55n0894_001:0428b07": "各增一等無間。則眼等即十緣。等無間者。乃各識",
    "X55n0894_001:0428b08": "前念已滅。即開闢處所引後念令生。中間無隔者。",
    "X55n0894_001:0428b09": "即相續心也。前念不去。後念不生。為前念自體占",
    "X55n0894_001:0428b10": "自路故。故識生時須用此緣耳。",
    "X55n0894_001:0428b11": " 合三離二觀塵世",
    "X55n0894_001:0428b12": "[0428b12] 此頌五識取境不同也。眼耳二識離中取境。鼻舌",
    "X55n0894_001:0428b13": "身三合中取境。何以知之。曰。知處不知處。異壞根",
    "X55n0894_001:0428b14": "不壞。根別以識從。緣生因緣顯。識以從緣義知有",
    "X55n0894_001:0428b15": "離合。謂九緣中空．明二緣是顯根離義。眼耳二識",
    "X55n0894_001:0428b16": "既具空緣。是離中知也。若無空緣。境逼附根。不唯",
    "X55n0894_001:0428b17": "無知而且損根。如纖塵入眼即壞其目。大聲附耳",
    "X55n0894_001:0428b18": "即使人聾。故曰壞根不壞根別也。鼻舌身三不具",
    "X55n0894_001:0428b19": "空緣。是合中知也。若具空緣。根境遠離。香味觸塵",
    "X55n0894_001:0428b20": "俱不知故。今三識不具空緣。故香臭入鼻。酸&#x918E;上",
    "X55n0894_001:0428b21": "舌。寒熱著身。三根宛然分明了境。即知不壞故。又",
    "X55n0894_001:0428b22": "如眼即知色境在何方。耳即知聲從何方來。而鼻",
    "X55n0894_001:0428b23": "舌身則不知境之處所。故知來處者表為離知。不",
    "X55n0894_001:0428b24": "知境處者表是合取也。觀者即能緣見分。眼等五",
    "X55n0894_001:0428c01": "識及諸心所。塵世者即所緣相分。乃色等五塵也。",
    "X55n0894_001:0428c02": " 愚者難分識與根",
    "X55n0894_001:0428c03": "[0428c03] 此頌小乘不知八識根本種子為生識之緣。以為",
    "X55n0894_001:0428c04": "根．識互生也。淨色根行相微細。其與識最易淆濫。",
    "X55n0894_001:0428c05": "故難分別。愚法者謂聲聞人。但斷煩惱障。未斷所",
    "X55n0894_001:0428c06": "知障。故名為愚。何謂難分。曰。由根與識生必同境。",
    "X55n0894_001:0428c07": "五識於境任運現緣。不起分別是現量性境。五根",
    "X55n0894_001:0428c08": "於境亦任運緣隨。因境勢亦無分別。故說難分。既",
    "X55n0894_001:0428c09": "實難分。根．識何別。曰。五根於境如鏡對相。雖有物",
    "X55n0894_001:0428c10": "對。略無作意樂欲念起。故無分別。五識於境如鏡",
    "X55n0894_001:0428c11": "現相。雖似像現。亦有隨時俱意識樂欲念起。而無",
    "X55n0894_001:0428c12": "計度名言種類。名無分別。是二別義。小乘不知根",
    "X55n0894_001:0428c13": "之與識各有種子．現行。以為根．識互生。根之種現",
    "X55n0894_001:0428c14": "但能導識之種現。謂根為生識之緣則可。謂生識",
    "X55n0894_001:0428c15": "則不可。以識自有能生之種子故。&#x8462;識乃心法。即",
    "X55n0894_001:0428c16": "八識之見分。根乃色法。即八識之相分。此色心之",
    "X55n0894_001:0428c17": "不同也。根能照境。識能緣境。此根．識之用不同也。",
    "X55n0894_001:0428c18": "所言難分者。乃論主謂愚者之不能分耳。故世尊",
    "X55n0894_001:0428c19": "為愚心者開心說蘊。為愚色者開色說處。為心色",
    "X55n0894_001:0428c20": "俱愚者俱開說十八界。豈非根．識之實難分耶。如",
    "X55n0894_001:0428c21": "此又何謂難分耶。曰。始自華嚴至於楞嚴。演此三",
    "X55n0894_001:0428c22": "科不知幾百千過。多聞如阿難尚以心知眼見為",
    "X55n0894_001:0428c23": "言。佛以門能見否詰之。以此觀之。則根．識難分可",
    "X55n0894_001:0428c24": "知矣。 有漏章竟。",
    "X55n0894_001:0429a01": " 變相觀空唯後得  果中猶自不詮真",
    "X55n0894_001:0429a02": "[0429a02] 前八句乃有為法。此四句頌五識轉。成所作智乃",
    "X55n0894_001:0429a03": "出世無為法也。先頌前五轉智必不能親緣真如",
    "X55n0894_001:0429a04": "義。謂安慧師執前五因中既成無漏變相緣如。以",
    "X55n0894_001:0429a05": "見相二分是&#x5FA7;計性。自證分是依他起性。至佛果",
    "X55n0894_001:0429a06": "位中自證分親緣真如。以無相見&#x5FA7;計性故。護法",
    "X55n0894_001:0429a07": "師以見．相二分為依他起。六七二識為&#x5FA7;計執。自",
    "X55n0894_001:0429a08": "證分為圓成實。以此為正義。故論主以此二句破",
    "X55n0894_001:0429a09": "之。變謂變帶。相謂己相。即能緣心變帶起本質家",
    "X55n0894_001:0429a10": "相狀之相。而緣名&#x758E;所緣緣也。觀謂能緣之見分。",
    "X55n0894_001:0429a11": "空乃所緣之真如。以彼執前五因中帶相緣如。故",
    "X55n0894_001:0429a12": "曰觀空。唯後得者。簡非根本。既非本智則不能親",
    "X55n0894_001:0429a13": "緣真如。果中猶自不詮真者。果中乃佛果位中也。",
    "X55n0894_001:0429a14": "詮者具也。意謂前五轉智不唯因中不緣真如。縱",
    "X55n0894_001:0429a15": "在佛果位中亦不能親緣真如。以五八果上圓。安",
    "X55n0894_001:0429a16": "慧計五識因中成無漏。一錯也。又以自證分為依",
    "X55n0894_001:0429a17": "他起。乃依他真如而起者。則所成之智乃依他根",
    "X55n0894_001:0429a18": "本修而後得者。故名後得智。則不能親緣真如。又",
    "X55n0894_001:0429a19": "計至佛果位自證分緣如。既以自證為依他。若是",
    "X55n0894_001:0429a20": "依他即屬後得。後得豈能緣如。又一錯也。故此二",
    "X55n0894_001:0429a21": "句乃破異師計耳。三藏釋帶有二義。一挾帶。二變",
    "X55n0894_001:0429a22": "帶。然相亦有二義。一體相之相。二相狀之相。言挾",
    "X55n0894_001:0429a23": "帶者。謂根本智親挾真如相而緣。則以體相為相",
    "X55n0894_001:0429a24": "也。變帶者。謂後得智緣根身器界諸有為法。必帶",
    "X55n0894_001:0429b01": "相狀變為空體。雖觀諸法空。未離空相。此但能外",
    "X55n0894_001:0429b02": "緣諸法。不能親緣真如故。",
    "X55n0894_001:0429b03": " 圓明初發成無漏  三類分身息苦輪",
    "X55n0894_001:0429b04": "[0429b04] 此頌五識果上轉也。圓明即大圓鏡智。以五八果",
    "X55n0894_001:0429b05": "上圓。謂佛果位第八之大圓鏡智一開發時。而第",
    "X55n0894_001:0429b06": "五之成所作智&#x5010;然現前。故成無漏也。問。前五轉",
    "X55n0894_001:0429b07": "智何云第八圓明初發耶。答。以前五根是第八親",
    "X55n0894_001:0429b08": "相分。能變之第八有漏。而所變之五根亦有漏故。",
    "X55n0894_001:0429b09": "根能發識。根既有漏。識亦有漏。以五八同體故。待",
    "X55n0894_001:0429b10": "第八大圓鏡智初現前時。則前五根．五識俱成無",
    "X55n0894_001:0429b11": "漏而即轉成成所作智矣。三類分身者。謂一大化",
    "X55n0894_001:0429b12": "身。即千丈盧舍那。為應十地之所現也。二小化身。",
    "X55n0894_001:0429b13": "即丈六金身。為應二乘凡夫之所現也。三隨類不",
    "X55n0894_001:0429b14": "定化。謂如來誓願弘深慈悲普覆。隨諸種類有感",
    "X55n0894_001:0429b15": "即應。或現大身滿&#x8657;空中。或現小身種種不等。以",
    "X55n0894_001:0429b16": "在因中有外作用。故果上成成所作智利樂有情。",
    "X55n0894_001:0429b17": "示現神道種種變化引導眾生出生死苦。故云息",
    "X55n0894_001:0429b18": "苦輪也。",
    "X55n0894_001:0429b19": "○六識頌",
    "X55n0894_001:0429b20": " 三性三量通三境",
    "X55n0894_001:0429b21": "[0429b21] 此頌六識三性．三量．三境皆通也。意識緣境。分別",
    "X55n0894_001:0429b22": "最強。所以一切善惡皆以意為先導。意起速疾。意",
    "X55n0894_001:0429b23": "在言前。意善則法正。意惡則境邪。如一氣。噓之即",
    "X55n0894_001:0429b24": "溫。吹之即冷。似一水。寒之即結。暖之即融。但依一",
    "X55n0894_001:0429c01": "心隨緣轉變。故三性．三量．三境但通。五十一心所",
    "X55n0894_001:0429c02": "全具也。以通字貫於上下讀之。言三性者。善性則",
    "X55n0894_001:0429c03": "順益義。順於正理。益於自他。不善性則違損義。違",
    "X55n0894_001:0429c04": "於正理。損於自他。無記性則於善惡品無所記錄",
    "X55n0894_001:0429c05": "故。言三量者。一現量。現謂顯現。明證眾境。不帶名",
    "X55n0894_001:0429c06": "言。無籌度心。親得法體。故名現量。二比量。比謂比",
    "X55n0894_001:0429c07": "類。以於前境比度方知。故中論云。比量有三。一如",
    "X55n0894_001:0429c08": "本。如先見火有&#x70DF;。後見&#x70DF;即知有火。二如殘。如炊",
    "X55n0894_001:0429c09": "飯一粒熟。餘皆知熟。三共見。如眼見人從東去西。",
    "X55n0894_001:0429c10": "定知彼去。又如日出處則知是東。日落處則知是",
    "X55n0894_001:0429c11": "西。以比類而知故。三非量。謂心．心所於緣境時。錯",
    "X55n0894_001:0429c12": "謬分別不稱境知。名為非量。言三境者。一性境。即",
    "X55n0894_001:0429c13": "實根．塵及定果色。自有實種生。乃前五與第八所",
    "X55n0894_001:0429c14": "緣。及第六緣諸實色。不帶名言。無籌度心。亦名性",
    "X55n0894_001:0429c15": "境。及根本智緣真如時。亦是性境。以現證故。二帶",
    "X55n0894_001:0429c16": "質境。有二種。一真帶質。即以心緣心。中間相分兩",
    "X55n0894_001:0429c17": "頭生。挾帶本質爍起。乃體相之相。以能所同一見",
    "X55n0894_001:0429c18": "分。故名真帶質。二似帶質。即以心緣色。中間相分",
    "X55n0894_001:0429c19": "唯從能緣見分一頭變帶生起。乃相狀之相。名似",
    "X55n0894_001:0429c20": "帶質。三獨影境。有二種。一有質獨影。即第六緣五",
    "X55n0894_001:0429c21": "塵落謝影子。以托彼外質變起影相。故名有質。所",
    "X55n0894_001:0429c22": "變相分亦與能緣見分同種生故。名真獨影。亦名",
    "X55n0894_001:0429c23": "似帶質。二無質獨影。即第六識緣空花兔角及過",
    "X55n0894_001:0429c24": "未等所變相分。其相分唯第六同種生。以本無空",
    "X55n0894_001:0430a01": "華等質。故名無質。唯從識變。故名無質獨影。問。第",
    "X55n0894_001:0430a02": "六云何通緣三境耶。答。第六明了意識緣前五塵",
    "X55n0894_001:0430a03": "實境時。率爾同時。名為性境。纔落意地分別是青",
    "X55n0894_001:0430a04": "是黃。即名似帶質。若意識緣五塵過去落謝影子。",
    "X55n0894_001:0430a05": "即名有質獨影境。",
    "X55n0894_001:0430a06": " 三界輪時易可知",
    "X55n0894_001:0430a07": "[0430a07] 以第六識造種種業。輪轉三界行相顯勝。故曰易",
    "X55n0894_001:0430a08": "可知也。",
    "X55n0894_001:0430a09": " 相應心所五十一",
    "X55n0894_001:0430a10": "[0430a10] 此頌六識五十一心所全具也。相應有四義。一時。",
    "X55n0894_001:0430a11": "謂王所同時而起。二依。謂王所同一所依根。三緣。",
    "X55n0894_001:0430a12": "即王所同一所緣境。四行。謂王所三量行相俱同。",
    "X55n0894_001:0430a13": "心所有三義。一恒依心起。要心為依方得起故。二",
    "X55n0894_001:0430a14": "與心相應。謂&#x5FA7;行等恒與心王相應。一類起故。三",
    "X55n0894_001:0430a15": "繫屬於心。以&#x5FA7;行等看與何心生時便屬彼心之",
    "X55n0894_001:0430a16": "作意等故。言五十一者。謂此第六識。六位心所俱",
    "X55n0894_001:0430a17": "相應故。所以能取三界生死。以業力殊勝故也。",
    "X55n0894_001:0430a18": " 善惡臨時別配之",
    "X55n0894_001:0430a19": "[0430a19] 此頌第六識與善惡心所隨時逐境。遇善則善心",
    "X55n0894_001:0430a20": "所與之相應。遇惡則染心所與之相應。邪正條然",
    "X55n0894_001:0430a21": "不相混濫。但就善惡一念起時則心所齊集。以類",
    "X55n0894_001:0430a22": "相從。故曰分別配之。",
    "X55n0894_001:0430a23": " 性界受三恒轉易  根隨信等總相連",
    "X55n0894_001:0430a24": "[0430a24] 此頌第六識於三性．三界．三受之中恒常轉變改",
    "X55n0894_001:0430b01": "易。正如善時忽生一惡念。喜時忽生一憂念。改易",
    "X55n0894_001:0430b02": "不定。識論云。此六轉識易脫不定。故容與三受相",
    "X55n0894_001:0430b03": "應。皆領違順。俱非境故。領順境相。適悅身心說名",
    "X55n0894_001:0430b04": "樂受。領違境相。逼迫身心說名苦受。領俱非境。於",
    "X55n0894_001:0430b05": "身心非逼非悅名不苦不樂受。或名五受。以苦分",
    "X55n0894_001:0430b06": "憂。以樂分喜。故如是三受與五識相應。說名身受。",
    "X55n0894_001:0430b07": "與意識相應。說名心受。若惡念起時。則根本惑與",
    "X55n0894_001:0430b08": "隨惑相連而起。若善念起時。信等善法亦相連而",
    "X55n0894_001:0430b09": "起。以此染淨諸心所法相連意識。於性．界．受三恒",
    "X55n0894_001:0430b10": "常轉易耳。",
    "X55n0894_001:0430b11": " 動身發語獨為最",
    "X55n0894_001:0430b12": "[0430b12] 此頌第六識行相最勝。於八識中獨此識最強。以",
    "X55n0894_001:0430b13": "具三種思故。一審慮思。謂籌量時無造作故。名審",
    "X55n0894_001:0430b14": "慮思。二決定思。意既決定。有所作故。名決定思。三",
    "X55n0894_001:0430b15": "動發思。動謂動身。發謂發語。動身之思名為身業。",
    "X55n0894_001:0430b16": "發語之思名為語業。思即是業。故動發思為身語",
    "X55n0894_001:0430b17": "業。則前二思為意業也。具此三種思故。造善惡業",
    "X55n0894_001:0430b18": "此識強於諸識耳。",
    "X55n0894_001:0430b19": " 引滿能招業力牽",
    "X55n0894_001:0430b20": "[0430b20] 此頌上三業能招引．滿二果。牽引八識受生死苦",
    "X55n0894_001:0430b21": "也。引者謂此識能引諸識造業。滿者謂此識能引",
    "X55n0894_001:0430b22": "前五滿八識異熟果報。故云。一業引一果。多業能",
    "X55n0894_001:0430b23": "圓滿也。能招業力牽者。如與善位十一相應則為",
    "X55n0894_001:0430b24": "善業牽之而往人天。與根隨染位相應則為惡業",
    "X55n0894_001:0430c01": "牽之而往三途。如影隨形故曰牽。然其引業乃能",
    "X55n0894_001:0430c02": "造之思。要是第六意識所起。若其滿業能造之思",
    "X55n0894_001:0430c03": "從五識起。然五無執不能造業。雖造滿業亦非自",
    "X55n0894_001:0430c04": "能。但由意引方能造作。故五亦具善惡二性。七八",
    "X55n0894_001:0430c05": "二識皆不能造。無記性故。 有漏章竟。",
    "X55n0894_001:0430c06": " 發起初心歡喜地  俱生猶自現纏眠",
    "X55n0894_001:0430c07": "[0430c07] 此頌六識轉妙觀察智。初下品轉也。以第六識順",
    "X55n0894_001:0430c08": "生死流。具有分別俱生我．法二執。若逆流還源亦",
    "X55n0894_001:0430c09": "仗此識作我．法二空觀。今轉識成智從觀行位入",
    "X55n0894_001:0430c10": "生空觀。至七信位方破分別我執。從八信起作法",
    "X55n0894_001:0430c11": "空觀。歷三賢位至初地初心方斷分別法執。故云。",
    "X55n0894_001:0430c12": "分別二障極喜無。頌言歡喜即初地也。發起者初",
    "X55n0894_001:0430c13": "轉智也。以第六識三品轉智。初地下品轉八地。中",
    "X55n0894_001:0430c14": "品轉等覺。上品轉初心者。以一地中有三種心。謂",
    "X55n0894_001:0430c15": "入．住．出。初入地時名初心耳。分別二執已破。俱生",
    "X55n0894_001:0430c16": "二執方現。故云現纏眠。纏即現行。眠即種子。以登",
    "X55n0894_001:0430c17": "地時俱生種現未純伏滅。故云猶自現纏眠耳。",
    "X55n0894_001:0430c18": " 遠行地後純無漏  觀察圓明照大千",
    "X55n0894_001:0430c19": "[0430c19] 此頌第六識中品上品轉智義也。遠行即第七地。",
    "X55n0894_001:0430c20": "後字即八九十地至等覺位也。謂登八地中品。轉",
    "X55n0894_001:0430c21": "智猶未最極。直至等覺後心方為最上品轉。故曰",
    "X55n0894_001:0430c22": "圓明。以究竟位中諸漏永盡。無漏隨增性淨圓明。",
    "X55n0894_001:0430c23": "到此地位六識方得純淨無漏。即轉成妙觀察智",
    "X55n0894_001:0430c24": "而圓明普照大千之界矣。謂如來善能觀察諸法",
    "X55n0894_001:0431a01": "圓融次第。復知眾生根性樂欲。以無礙辨才說諸",
    "X55n0894_001:0431a02": "妙法。令其開悟獲大安樂。皆妙觀察智之用也。",
    "X55n0894_001:0431a03": "○七識頌",
    "X55n0894_001:0431a04": " 帶質有覆通情本  隨緣執我量為非",
    "X55n0894_001:0431a05": "[0431a05] 此頌七識境性量也。此識於三境中唯緣真帶質",
    "X55n0894_001:0431a06": "境。謂以心緣心。中間相分兩頭生。以挾帶本質己",
    "X55n0894_001:0431a07": "相而起。名真帶質。言通情本者。揀前六識乃以心",
    "X55n0894_001:0431a08": "緣色為似帶質境也。謂此帶質又通七識能緣心。",
    "X55n0894_001:0431a09": "以恒起執故。即情也。又通八識見分是所緣。即本",
    "X55n0894_001:0431a10": "也。本者謂七識依此見分而立。故以此七識緣第",
    "X55n0894_001:0431a11": "八見分為我中間相分。乃體相之相以。七識與八",
    "X55n0894_001:0431a12": "識見分本質交帶挾起故名為真。以此相分一半",
    "X55n0894_001:0431a13": "與所緣第八見分同一種生。一半與能緣第七見",
    "X55n0894_001:0431a14": "分同一種生。以八識之見分一半作前七識。即有",
    "X55n0894_001:0431a15": "覆性。一半乃內八識見分體。即無覆性。今七識恒",
    "X55n0894_001:0431a16": "起&#x5FA7;計執。第八見分為自內我。故曰依彼轉緣彼。",
    "X55n0894_001:0431a17": "故四性之中唯有覆無記。若無覆無記則屬第八",
    "X55n0894_001:0431a18": "識。以非善不善無可記錄。故名無記。謂此識雖無",
    "X55n0894_001:0431a19": "善惡而恒與四惑相應&#x8462;覆真性故名有覆無記。",
    "X55n0894_001:0431a20": "隨緣執我量為非者。此句乃揀量也。若言帶質境",
    "X55n0894_001:0431a21": "則屬比量所緣。今因與四惑相應。隨緣第八見分",
    "X55n0894_001:0431a22": "執之為我。本非是我謬執為我。故名非量。",
    "X55n0894_001:0431a23": " 八大&#x5FA7;行別境慧  貪癡我見慢相隨",
    "X55n0894_001:0431a24": "[0431a24] 此頌七識所具相應心所也。謂大隨八。&#x5FA7;行五。別",
    "X55n0894_001:0431b01": "境中之慧。根本惑中貪．癡．見．慢。共十八心所也。問。",
    "X55n0894_001:0431b02": "此識何與八大相應耶。答。若無昏沉應不定有無",
    "X55n0894_001:0431b03": "堪任性。掉舉若無應無囂動。便是善等。非染污位。",
    "X55n0894_001:0431b04": "若染心中無散亂者。應非流蕩非染污心。若無失",
    "X55n0894_001:0431b05": "念不正知者。如何能起煩惱現前。若無不信懈怠",
    "X55n0894_001:0431b06": "放逸。如何論說此三心所染心相應。故染污意決",
    "X55n0894_001:0431b07": "定皆與八大隨煩惱相應而生。問。此識何與五&#x5FA7;",
    "X55n0894_001:0431b08": "行相應耶。答。此五法&#x5FA7;一切識與諸心等。故七識",
    "X55n0894_001:0431b09": "應具也。問。何與別境中之慧相應耶。答。慧與我見",
    "X55n0894_001:0431b10": "為體性故。故亦宜有。問。何與根惑中之貪．癡．見．慢．",
    "X55n0894_001:0431b11": "四煩惱相應耶。答。一我貪者。謂此識一向貪愛第",
    "X55n0894_001:0431b12": "八見分。執之以為我則&#x8EAD;染愛著不暫捨故。二我",
    "X55n0894_001:0431b13": "癡者。即無明。謂此識不了第八之體本無實我。妄",
    "X55n0894_001:0431b14": "計為實。迷無我理。故名我癡。三我見者。謂不了第",
    "X55n0894_001:0431b15": "八本非是彼之我。而起我見。妄認為我故。四我慢",
    "X55n0894_001:0431b16": "者。由執為我。遂令驕倨自大貢高飛舉故。問。根本",
    "X55n0894_001:0431b17": "六中開見成十。此識何獨具四耶。答。以有我見故",
    "X55n0894_001:0431b18": "餘諸見不生。問。何故此識不與疑．瞋二煩惱相應",
    "X55n0894_001:0431b19": "耶。答。由我見故。審詳明決疑無容起。故不與疑相",
    "X55n0894_001:0431b20": "應。由我愛故。深生&#x8EAD;著。瞋不得生。故不與瞋相應。",
    "X55n0894_001:0431b21": "問。何故不與別境四法相應耶。答。謂欲是希望。未",
    "X55n0894_001:0431b22": "遂合事。此識恒與第八和合。緣以為境。更無希望。",
    "X55n0894_001:0431b23": "故不與欲相應。解者。於事尚在未定。起決定解印",
    "X55n0894_001:0431b24": "證持守。此識決定恒執第八為自內我。更無異念",
    "X55n0894_001:0431c01": "不煩印持。故不與勝解相應。念唯記憶過去所習",
    "X55n0894_001:0431c02": "事業。此識恒緣第八現境。不煩記憶。故不與念相",
    "X55n0894_001:0431c03": "應。定唯一意專注境。此識任運。剎那念念別緣。不",
    "X55n0894_001:0431c04": "專不一。故不與定相應也。問。何故此識不與善十",
    "X55n0894_001:0431c05": "一心所相應耶。答。善是淨故。此識染污。故不與善",
    "X55n0894_001:0431c06": "相應。問。何故不與十小隨相應耶。答。以忿等十法",
    "X55n0894_001:0431c07": "行相麤動。此識審細。故不與相應。又無慚．無愧唯",
    "X55n0894_001:0431c08": "是不善。此識唯無記。故亦不與相應。問。何故不與",
    "X55n0894_001:0431c09": "四不定相應耶。答。惡作是追悔過去所作事業。此",
    "X55n0894_001:0431c10": "識恒緣第八。無有疑悔。故不與惡作相應。睡眠是",
    "X55n0894_001:0431c11": "藉外緣辛苦勤勞。身不自在。心睡昧劣。有時暫現。",
    "X55n0894_001:0431c12": "此識一類內執第八為我。不假外緣。故不與睡眠",
    "X55n0894_001:0431c13": "相應。尋伺者。尋謂尋求。令心&#x5307;遽於意言境麤轉",
    "X55n0894_001:0431c14": "為性。伺謂伺察。令心&#x5307;遽於意言境細轉為性。此",
    "X55n0894_001:0431c15": "識唯依內門而轉一類執我。不假尋伺。故非七識",
    "X55n0894_001:0431c16": "所具耳。",
    "X55n0894_001:0431c17": " 恒審思量我相隨  有情日夜鎮昏迷",
    "X55n0894_001:0431c18": "[0431c18] 此頌七識自性行相皆是思量。故恒相隨第八見",
    "X55n0894_001:0431c19": "分執之為我。論云。思量為性相者。雙顯此識自性",
    "X55n0894_001:0431c20": "行相也。意以思量為自性故。即復用彼為行相故。",
    "X55n0894_001:0431c21": "由斯兼釋所立別名。以能恒審思量名末那故。未",
    "X55n0894_001:0431c22": "轉依位恒審思量所執我相。已轉依位亦恒審思",
    "X55n0894_001:0431c23": "量無我相故。恒之與審於八識中有四句分別。八",
    "X55n0894_001:0431c24": "識恒而非審。謂不執我。無間斷故。六識審而非恒。",
    "X55n0894_001:0432a01": "謂執我。有間斷故。五識非恒非審。不執我。有間斷",
    "X55n0894_001:0432a02": "故。七識亦恒亦審。執我。無間斷故。不恒則與八識",
    "X55n0894_001:0432a03": "血脈斷矣。不審則與六識血脈斷矣。以七識無本",
    "X55n0894_001:0432a04": "位。故護法云。五八無法亦無人。六七二識甚均平。",
    "X55n0894_001:0432a05": "五八無執。六七有執。是均平義。五八一恒一非恒。",
    "X55n0894_001:0432a06": "六七一恒一非恒。亦是均平也。有情日夜鎮昏迷",
    "X55n0894_001:0432a07": "者。鎮。常也。謂第七識恒常思量審察。一向執我。故",
    "X55n0894_001:0432a08": "令諸有情恒處生死之中。常於長夜昏迷而不自",
    "X55n0894_001:0432a09": "覺者。以七識執我之過也。",
    "X55n0894_001:0432a10": " 四惑八大相應起  六轉呼為染淨依",
    "X55n0894_001:0432a11": "[0432a11] 此牒前染所與識相應。故令有情日夜昏迷。障真",
    "X55n0894_001:0432a12": "義智。蔽聖慧眼。其由煩惱為害耳。轉者不定義。即",
    "X55n0894_001:0432a13": "三性．三量．三境易脫不定。名為轉識。前七皆名轉",
    "X55n0894_001:0432a14": "識。唯第八名不轉識。第六轉識呼第七為染淨依",
    "X55n0894_001:0432a15": "者。謂此識有漏。內常執我。故令第六念念成染。由",
    "X55n0894_001:0432a16": "此識無漏。恒思無我。故令第六念念成淨。七識為",
    "X55n0894_001:0432a17": "所依。六識為能依。依即根也。是以第六成染成淨",
    "X55n0894_001:0432a18": "皆由第七識。故云六轉呼為染淨依。 有漏章竟。",
    "X55n0894_001:0432a19": " 極喜初心平等性  無功用行我恒摧",
    "X55n0894_001:0432a20": "[0432a20] 此頌七識下品中品轉智義也。凡一地具初中後",
    "X55n0894_001:0432a21": "三心。即入．住．出。故有三品。今謂末那識於初地初",
    "X55n0894_001:0432a22": "心即當轉平等性智。以地前六識作生空觀。到初",
    "X55n0894_001:0432a23": "地初心即破分別二障。故曰分別二障極喜無。而",
    "X55n0894_001:0432a24": "平等性智方纔現前。此乃下品初轉也。以俱生二",
    "X55n0894_001:0432b01": "執全未破故。曰六七俱生地地除。故從二地作雙",
    "X55n0894_001:0432b02": "空觀斷俱生二執起。至第七無功用行破藏識方",
    "X55n0894_001:0432b03": "斷俱生我執。故云我恒摧。良由第六識入生空觀。",
    "X55n0894_001:0432b04": "礙此七識。俱生我執不生。俱生法執猶存。故云單",
    "X55n0894_001:0432b05": "執末那居種位。平等性智不現前。不現前者但未",
    "X55n0894_001:0432b06": "圓滿。乃中品轉也。故曰第七修道除種現。由第六",
    "X55n0894_001:0432b07": "識入生法二空觀故。礙此七識俱生我法二執不",
    "X55n0894_001:0432b08": "起。故云雙執末那歸種位。平等性智方現前。直至",
    "X55n0894_001:0432b09": "等覺後心。二執方纔破淨。此智方得圓滿。乃上品",
    "X55n0894_001:0432b10": "轉也。故曰金剛道後總皆無。言居者居住。歸者歸",
    "X55n0894_001:0432b11": "藏。問。第七轉智何由第六入雙空觀耶。答。第七乃",
    "X55n0894_001:0432b12": "有覆無記。唯俱生無分別惑。故以無分別於緣境",
    "X55n0894_001:0432b13": "時。唯任運轉。無力斷惑。故登地時自不能轉。由六",
    "X55n0894_001:0432b14": "識斷分別二障。轉二空智。故第七仗之得初下品",
    "X55n0894_001:0432b15": "轉也。至八地無功用道。乃破俱生我執。俱生法執",
    "X55n0894_001:0432b16": "猶存。故云我恒摧。此但我執摧落。乃中品轉耳。",
    "X55n0894_001:0432b17": " 如來現起他受用  十地菩薩所被機",
    "X55n0894_001:0432b18": "[0432b18] 此頌七識上品轉智義也。以前初地初心但下品",
    "X55n0894_001:0432b19": "轉。俱生我執但伏而未斷。俱生法執猶存。至七地",
    "X55n0894_001:0432b20": "無功用行名中品轉。但我恒摧。從八地起但伏俱",
    "X55n0894_001:0432b21": "生法執而猶間起。皆非最極。直至如來究竟位中。",
    "X55n0894_001:0432b22": "煩惱．所知二障種現俱盡。平等性智方得圓滿。名",
    "X55n0894_001:0432b23": "上品轉也。故此智圓時則能現他受用微妙報身。",
    "X55n0894_001:0432b24": "住華藏界。為十地菩薩說大法也。此佛說法。二乘",
    "X55n0894_001:0432c01": "絕分。故言十地菩薩所被機耳。故曰於如來究竟",
    "X55n0894_001:0432c02": "位中轉成無漏。則能現前他受用身。即能被之佛。",
    "X55n0894_001:0432c03": "十地菩薩乃所被之機也。報身有二。一自受用。乃",
    "X55n0894_001:0432c04": "自受用廣大法樂。與法身同體。唯佛與佛乃能知",
    "X55n0894_001:0432c05": "之。十地菩薩可見者。乃他受用耳。",
    "X55n0894_001:0432c06": "○八識頌",
    "X55n0894_001:0432c07": " 性唯無覆五&#x5FA7;行",
    "X55n0894_001:0432c08": "[0432c08] 此頌八識性與心所也。此識於四性中唯是無覆",
    "X55n0894_001:0432c09": "無記性。問。何以知是無覆無記耶。答。以此識是異",
    "X55n0894_001:0432c10": "熟性故。異熟者。異謂別異。即因果性別。熟謂成熟。",
    "X55n0894_001:0432c11": "此唯屬果。因果合說名為異熟。既是異熟。定非善",
    "X55n0894_001:0432c12": "染二性所攝。若此識是善染者。流轉還滅應不得",
    "X55n0894_001:0432c13": "成。以非善染故。能隨善染而成流轉還滅。此約異",
    "X55n0894_001:0432c14": "熟顯無記也。此識是善染依而非善染。此若是善。",
    "X55n0894_001:0432c15": "應非染依。此若是染。應非善依。由非善染。故能為",
    "X55n0894_001:0432c16": "善染依。此約善染所依顯無記也。此識是所熏性。",
    "X55n0894_001:0432c17": "以非善染而能受善染熏。若是善染應非受熏。若",
    "X55n0894_001:0432c18": "不受熏則應善染。因果皆成斷滅。此約所熏顯無",
    "X55n0894_001:0432c19": "記也。具上三義。證知第八唯是無覆無記性攝。言",
    "X55n0894_001:0432c20": "無覆者。覆謂染法。有障礙義。有&#x8462;蔽義。障礙聖道",
    "X55n0894_001:0432c21": "不得生起。&#x8462;蔽真心不得清淨。此識無此二義。故",
    "X55n0894_001:0432c22": "名無覆。言無記者。謂善因感可愛之果。惡因感非",
    "X55n0894_001:0432c23": "愛之果。彼二皆有殊勝強盛之體可記可別。此識",
    "X55n0894_001:0432c24": "無此二義。故名無記。如鏡體光明。本非青黃。故能",
    "X55n0894_001:0433a01": "現青黃耳。問。此識與幾心所相應耶。答。恒與作意．",
    "X55n0894_001:0433a02": "觸．受．想．思相應。識論云。阿賴耶識無始時來。乃至",
    "X55n0894_001:0433a03": "未轉於一切位。恒與此五心所相應。以是遍行攝",
    "X55n0894_001:0433a04": "故。正是楞伽經中流注生住滅也。問。此識何故不",
    "X55n0894_001:0433a05": "與別境五法相應。答。互相違故。曰如何相違。謂別",
    "X55n0894_001:0433a06": "境之欲希望所好樂事。此識任彼善惡業轉無所",
    "X55n0894_001:0433a07": "好樂。故不與欲相應。勝解是印證守持決定之事。",
    "X55n0894_001:0433a08": "此識任運不能印持亦無決定。故不與勝解相應。",
    "X55n0894_001:0433a09": "念是明記過去曾習之事使不忘失。此識昧劣不",
    "X55n0894_001:0433a10": "能明記。故不與念相應。定能令心專注一境無有",
    "X55n0894_001:0433a11": "異緣。此識任運剎那別緣三類。故不與定相應。慧",
    "X55n0894_001:0433a12": "唯簡擇得．非得事。此識微細昧略不能簡擇。故不",
    "X55n0894_001:0433a13": "與慧相應。且別境者別別緣境而得生故。此識唯",
    "X55n0894_001:0433a14": "是一類相續。故不與別境相應也。問。此識何故不",
    "X55n0894_001:0433a15": "與善所相應耶。答。此識唯是異熟無記。非善性故。",
    "X55n0894_001:0433a16": "故不與善十一相應。問。此識何不具染所耶。答。此",
    "X55n0894_001:0433a17": "識非惡性故。故不與根．隨煩惱相應。問。此識何不",
    "X55n0894_001:0433a18": "具四不定耶。答。惡作等四雖通無記。非一切時常",
    "X55n0894_001:0433a19": "相續。故不與異熟相應。是故第八識唯具&#x5FA7;行五",
    "X55n0894_001:0433a20": "心所耳。",
    "X55n0894_001:0433a21": " 界地隨他業力生",
    "X55n0894_001:0433a22": "[0433a22] 此頌第八識本無生死。但隨業力而轉也。謂由前",
    "X55n0894_001:0433a23": "六所造善惡業力。牽引此識往來於三界九地五",
    "X55n0894_001:0433a24": "趣四生九中受異熟果。為總報主。以為體故。以與",
    "X55n0894_001:0433b01": "前七色心等法為依止故。問。何偏為體。答。具三義",
    "X55n0894_001:0433b02": "故名真異熟。一&#x5FA7;義。謂此識&#x5FA7;三界。簡前五識不",
    "X55n0894_001:0433b03": "遍無色界等。二常相續。簡第六有間斷故。三業招。",
    "X55n0894_001:0433b04": "簡第七全無業招。自是有覆。非他業故。具此三義",
    "X55n0894_001:0433b05": "故能為體。言受異熟果者。謂由前六造善惡業。牽",
    "X55n0894_001:0433b06": "引第八受善惡報相續不斷。名異熟果。言引業者。",
    "X55n0894_001:0433b07": "引謂牽引。謂業有力能引第八受總報故。滿業者。",
    "X55n0894_001:0433b08": "滿謂滿足。謂滿別報。即前六識造善惡業。能滿第",
    "X55n0894_001:0433b09": "八善惡二果。以一業引一果。多業能圓滿故。第八",
    "X55n0894_001:0433b10": "名總報主。而前六名別報主也。然前轉識之無記",
    "X55n0894_001:0433b11": "性者。乃從異熟識起。名異熟生。非真異熟。有間斷",
    "X55n0894_001:0433b12": "故。以此第八當體雖無善惡。而被他六識造善惡",
    "X55n0894_001:0433b13": "之業力而牽引於三界九地受生死者。乃前六識",
    "X55n0894_001:0433b14": "之過也。故前六識頌云。引滿能招業力牽者。此也。",
    "X55n0894_001:0433b15": " 二乘不了因迷執  由此能興論主諍",
    "X55n0894_001:0433b16": "[0433b16] 此頌第八深密義。言二乘者。簡非大乘。謂小乘不",
    "X55n0894_001:0433b17": "知者。以世尊一向未曾顯說故。二乘人不信有此",
    "X55n0894_001:0433b18": "識。所以不說者。以此識甚深微細。非思量所知。非",
    "X55n0894_001:0433b19": "二乘智慧所覺。在菩薩地盡亦不能盡知。唯佛與",
    "X55n0894_001:0433b20": "佛乃能究盡。故不說耳。故云。陀那微細識。習氣成",
    "X55n0894_001:0433b21": "暴流。真非真恐迷。我常不開演。陀那此云執持。此",
    "X55n0894_001:0433b22": "識之體深隱精微。故曰微細識。習氣即所持種子。",
    "X55n0894_001:0433b23": "謂識中無始微細生滅念念受熏。以此習種能發",
    "X55n0894_001:0433b24": "現行引生諸趣。於根身器界流轉無停。故如暴流。",
    "X55n0894_001:0433c01": "真非真恐迷。言我若說為真。其奈帶持種子妄習",
    "X55n0894_001:0433c02": "不除。眾生將迷妄為真。未免瀑流漂轉。我若說為",
    "X55n0894_001:0433c03": "非真。其奈體即真如。離此無真。眾生將棄真為妄。",
    "X55n0894_001:0433c04": "未免向外馳求。由此真與非真二俱難言。是故非",
    "X55n0894_001:0433c05": "時非機故我常不開演。以不令眾生墮彼二種之",
    "X55n0894_001:0433c06": "迷故也。以世尊尋常但為小根說六識。建立染淨",
    "X55n0894_001:0433c07": "根本。故二乘一向未聞。以淺智難知故不了耳。又",
    "X55n0894_001:0433c08": "云我於凡愚不開演。恐彼分別執為我。故曰因迷",
    "X55n0894_001:0433c09": "執。以小乘不信有此識故。大乘論師引三經四頌",
    "X55n0894_001:0433c10": "四教十理證有此識。故云由此能興論主諍。引證",
    "X55n0894_001:0433c11": "之義。識論廣明。文繁不引。",
    "X55n0894_001:0433c12": " 浩浩三藏不可窮  淵深七浪境為風",
    "X55n0894_001:0433c13": "[0433c13] 此頌八識體性淵微隨緣生識之義也。浩浩者。廣",
    "X55n0894_001:0433c14": "大無涯之貌。謂如來藏性海由不思議熏變而為",
    "X55n0894_001:0433c15": "業海。故此識體廣大無涯。以具三藏義故名為藏",
    "X55n0894_001:0433c16": "識。三藏者。一能藏。即是能持義。猶如庫藏。能藏一",
    "X55n0894_001:0433c17": "切寶貝等物。謂無量劫來所作一切善惡種子。唯",
    "X55n0894_001:0433c18": "此識能藏。此約持種邊說。二所藏。即是所依義。猶",
    "X55n0894_001:0433c19": "如庫藏是寶貝等所依故。此識是一切善染法所",
    "X55n0894_001:0433c20": "依處。故名所藏。此約受熏邊說。又能藏義者。謂根",
    "X55n0894_001:0433c21": "身等法唯此識能含藏故。如像在珠。故曰。欲滅一",
    "X55n0894_001:0433c22": "切法。總在賴耶中。欲&#x8994;一切像。總在摩尼內。次所",
    "X55n0894_001:0433c23": "藏義者。謂此識體即以色心等為所藏處。以色心",
    "X55n0894_001:0433c24": "等是此識之相見二分。故如珠在像內。故曰欲&#x8994;",
    "X55n0894_001:0434a01": "賴耶識只在色心中。欲&#x8994;摩尼珠只在青黃內。所",
    "X55n0894_001:0434a02": "謂能藏自體於諸法中。又能藏諸法於自體內也。",
    "X55n0894_001:0434a03": "三執藏。即堅守不捨義。猶如金銀等藏為人堅守。",
    "X55n0894_001:0434a04": "此識為染污末那堅執為自內我。故名執藏。以有",
    "X55n0894_001:0434a05": "此三義故。令積劫因果不失不壞。故云不可窮。此",
    "X55n0894_001:0434a06": "識本是湛淵之心。為四緣等境風&#x76B7;動故。生起七",
    "X55n0894_001:0434a07": "識波浪。造種種業。故經云。藏識海常住。境界風所",
    "X55n0894_001:0434a08": "動。洪波鼓冥壑。無有斷絕時。故云淵深七浪境為",
    "X55n0894_001:0434a09": "風也。",
    "X55n0894_001:0434a10": " 受熏持種根身器  去後來先作主公",
    "X55n0894_001:0434a11": "[0434a11] 此頌八識之力用也。言此識既能受熏。復能執持",
    "X55n0894_001:0434a12": "種子根身器界。以是無記性。故能受善染熏。以其",
    "X55n0894_001:0434a13": "體廣大。故能持種。又能持根身器界令一期不散",
    "X55n0894_001:0434a14": "壞。為所緣境。以此故能為三界總報主也。故往來",
    "X55n0894_001:0434a15": "六道。死時後去。投胎先來。為眾生之命根。故云作",
    "X55n0894_001:0434a16": "主公。依經論而辨此識捨出之處。瑜伽云。善業從",
    "X55n0894_001:0434a17": "下冷。惡業從上冷。二皆至於心。一處同時捨。雜寶",
    "X55n0894_001:0434a18": "藏經云。頂聖眼生天。人心餓鬼腹。旁生膝&#x8462;離。地",
    "X55n0894_001:0434a19": "獄&#x811A;板出。然經論異者。經明六趣差別。論明善惡",
    "X55n0894_001:0434a20": "兩途。其義一也。 有漏章竟。",
    "X55n0894_001:0434a21": " 不動地前纔捨藏  金剛道後異熟空",
    "X55n0894_001:0434a22": " 大圓無垢同時發  普照十方塵剎中",
    "X55n0894_001:0434a23": "[0434a23] 此頌八識次第捨名乃至究竟轉智之義也。此第",
    "X55n0894_001:0434a24": "八識具三種名。一阿賴耶識。二異熟識。三庵摩羅",
    "X55n0894_001:0434b01": "識。一名阿賴耶識。此云無沒。以真如隨生死而不",
    "X55n0894_001:0434b02": "失不壞。故云無沒。又云藏識。以具三藏義故。謂此",
    "X55n0894_001:0434b03": "識因七識念念執為我故。從無始來長劫相續沉",
    "X55n0894_001:0434b04": "淪生死。別教菩薩從初發心修行。歷過三賢登地",
    "X55n0894_001:0434b05": "以去。至第七地破俱生我執。煩惱永斷不受彼熏。",
    "X55n0894_001:0434b06": "七識不執我。三藏之名從此纔捨。顯過最重。故云",
    "X55n0894_001:0434b07": "不動地前纔捨藏也。二名異熟識。謂八地以後尚",
    "X55n0894_001:0434b08": "有微細俱生法執及有漏善種。尚引後果。亦從無",
    "X55n0894_001:0434b09": "始至等覺位。名異熟識亦具三義。一變異而熟。因",
    "X55n0894_001:0434b10": "種變異果方熟故。二異時而熟。因滅果生定異時",
    "X55n0894_001:0434b11": "故。三異類而熟。以善惡因至果方熟故。具此三義",
    "X55n0894_001:0434b12": "名異熟識。至金剛道後等覺後心證解脫道。異熟",
    "X55n0894_001:0434b13": "方空。一念頓斷最初生相無明。為入妙覺。因亡果",
    "X55n0894_001:0434b14": "喪。此異熟識方斷。故云金剛道後異熟空也。三名",
    "X55n0894_001:0434b15": "菴摩羅。此云白淨無垢識。謂如來藏清淨真心雖",
    "X55n0894_001:0434b16": "在生死。本來無染。返流還淨。從證佛果。盡未來際。",
    "X55n0894_001:0434b17": "名無垢識。本如來藏以有鑒機照用無思而應。故",
    "X55n0894_001:0434b18": "亦名識。此識與大圓鏡智同時發起。相續執持無",
    "X55n0894_001:0434b19": "漏種故。故云大圓無垢同時發。到此境智相應法",
    "X55n0894_001:0434b20": "身顯現。圓明普照十方塵剎。故云普照十方塵剎",
    "X55n0894_001:0434b21": "中也。良由始以一念不覺之無明。迷此一心。遂將",
    "X55n0894_001:0434b22": "真如理體變而為妄相。本有智光變而為妄見。今",
    "X55n0894_001:0434b23": "返妄歸真則泯見相而歸一心。理智一如方極一",
    "X55n0894_001:0434b24": "心之源。此唯識之極則。乃如來之極果也。",
    "X55n0894_001:0434c02": "八識規矩頌纂(終)",
    "X55n0894_001:0434c07": "No. 894-B",
    "X55n0894_001:0434c08": " 題(二)百法明門八識規矩纂釋後",
    "X55n0894_001:0434c10": "[0434c10] 余不敏。天黜其形。自信有尊形者存。故夙抱超然之",
    "X55n0894_001:0434c11": "志。在齠&#x9F53;即聞我 大師法雷起蟄。時則躍然歸依。",
    "X55n0894_001:0434c12": "結想有年。往癸丑歲從先人宦遊於衡。適禮 大師",
    "X55n0894_001:0434c13": "於靈湖。即蒙攝受。時見&#x8657;中益公。其精敏機警知為",
    "X55n0894_001:0434c14": "法器。然未識所志向。及丁巳夏 大師歸老匡廬之",
    "X55n0894_001:0434c15": "五乳峰下。余以二親見背。乃決志依歸求出世業。於",
    "X55n0894_001:0434c16": "辛酉春始判然入山。大師憐之。從入室後得聞法要。",
    "X55n0894_001:0434c17": "朝夕與公商確奧義。洞徹言外。余躍然喜也。不唯與",
    "X55n0894_001:0434c18": "之忘形。抑忘心矣。食息靡間。一日見公案頭百法規",
    "X55n0894_001:0434c19": "矩纂釋。展卷同劉孝廉仲安氏閱之。一讀三歎曰。公",
    "X55n0894_001:0434c20": "之精義入神之如此也。心雖不閑於宗。案習聞此論",
    "X55n0894_001:0434c21": "雖老師宿學亦苦于難入。&#x8462;以論釋論文簡義幽。且",
    "X55n0894_001:0434c22": "斷章不備。況舊無解。故多面墻。近則本論釋有數家。",
    "X55n0894_001:0434c23": "又未參合。於此猶然。故吾此末學所以泣岐也。今公",
    "X55n0894_001:0434c24": "詳論文於名相之下。取古今諸疏會通一貫。且得親",
    "X55n0894_001:0435a01": "聞 大師之心印而折衷之。故文如析薪。義若觀火。",
    "X55n0894_001:0435a02": "不勞旁搜曲討而洞達法相之源。不異三車執筆也。",
    "X55n0894_001:0435a03": "意別數載。何公超悟之蚤而入法之精如此。詎非拔",
    "X55n0894_001:0435a04": "靈根於&#x8657;壤者。未易易也。顧予與公大有夙契。愧不",
    "X55n0894_001:0435a05": "能讚其萬一。聊述此以紀法緣之始末云。",
    "X55n0894_001:0435a06": "[0435a06] 天啟二年歲在壬戌之秋七月既望",
    "X55n0894_001:0435a07": "秣陵遺民方遠題于五乳峰下之谿上閣",
    "X55n0894_001:0435a12": "No. 894-C",
    "X55n0894_001:0435a13": " 百法規矩纂釋後敘",
    "X55n0894_001:0435a15": "[0435a15] 余自降心白業歸命佛乘。時抱出塵之志。切喜依教",
    "X55n0894_001:0435a16": "尋源。惟以如來法海汪洋。義天廣&#x613D;。於奢摩他路未",
    "X55n0894_001:0435a17": "能下手。每開卷未&#x751E;不望涯而嘆也。及詢諸尊宿。咸",
    "X55n0894_001:0435a18": "教以先明起信．百法諸論。云此乃一大藏之關鍵。如",
    "X55n0894_001:0435a19": "欲萬里之行始於足下。未有足下之步不移而能之",
    "X55n0894_001:0435a20": "萬里者。是知百法規矩乃足下之步也。故曰明得百",
    "X55n0894_001:0435a21": "法可入大乘之門矣。余即簡魯菴補注。見其文約義",
    "X55n0894_001:0435a22": "幽猶然。故吾罕得其要。丙寅秋適匡山&#x8657;公來遊黃",
    "X55n0894_001:0435a23": "山。錫過白嶽。余與家仲兄遇於汶上。首請楞嚴三觀。",
    "X55n0894_001:0435a24": "次及圓覺．起信。而師每發一言。義出常見。&#x9167;一難。理",
    "X55n0894_001:0435b01": "徹玄微。所謂獅兒哮吼自與&#x7FA3;獸別也。一日於師囊",
    "X55n0894_001:0435b02": "中披得此纂。與仲兄捧覽三復。不覺從前滯礙劃然",
    "X55n0894_001:0435b03": "已解。百法則詳而備。規矩則簡而明。使初學之士一",
    "X55n0894_001:0435b04": "見了然。無復泣岐之歎矣。持斯鑰而竟探寶藏頓獲",
    "X55n0894_001:0435b05": "家珍。豈不快哉。余曰。此希有之法。曷不公諸宇內。師",
    "X55n0894_001:0435b06": "謙而秘之。余堅請。得壽諸梓以廣法施。願諸學者因",
    "X55n0894_001:0435b07": "言得義。了義明心。庶不負&#x8657;師亦不負自己。是為敘。",
    "X55n0894_001:0435b08": "[0435b08] &#x65F9;",
    "X55n0894_001:0435b09": "崇禎四年歲次辛未花朝"
}