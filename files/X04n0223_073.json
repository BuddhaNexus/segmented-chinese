{
    "X04n0223_073:0490c19": "大方廣佛新華嚴經合論卷第七十三",
    "X04n0223_073:0490c20": "唐于闐國三藏沙門實叉難陀譯經",
    "X04n0223_073:0490c21": "唐太原方山長者李通玄造論",
    "X04n0223_073:0490c22": "唐福州開元寺沙門志寧釐經合論",
    "X04n0223_073:0490c23": "阿僧祇品第三十",
    "X04n0223_073:0490c24": "【論】將釋此品約立四門一釋品來意二釋能問之",
    "X04n0223_073:0491a01": "主三釋說法之主四隨文釋義一釋品來意者明",
    "X04n0223_073:0491a02": "前十定十通十忍三品明該括因果初終始末不",
    "X04n0223_073:0491a03": "遷剎那之際已成神通法忍具足明一切諸佛所",
    "X04n0223_073:0491a04": "施因果教行方便果行相資始終不絕不離剎那",
    "X04n0223_073:0491a05": "之時如仁王經一念中具九十剎那一剎那經九",
    "X04n0223_073:0491a06": "百生滅如是三世佛果及普賢方便行總時不遷",
    "X04n0223_073:0491a07": "故但以剎那為量不立生滅之名設論生滅但於",
    "X04n0223_073:0491a08": "剎那內安立更無長短自此已下至如來出現品",
    "X04n0223_073:0491a09": "明佛果之中三業廣大自在行門且如阿僧祇一",
    "X04n0223_073:0491a10": "品明如來心業廣大自在二如來壽量品明如來",
    "X04n0223_073:0491a11": "命廣大自在三菩薩住處品明如來行攝生廣大",
    "X04n0223_073:0491a12": "常住自在四佛不思議法品明歎佛三業神德廣",
    "X04n0223_073:0491a13": "大自在五如來十身相海品明佛身業報得莊嚴",
    "X04n0223_073:0491a14": "廣大自在六如來隨好光明功德品明佛三業所",
    "X04n0223_073:0491a15": "順法身所感之功德廣大自在依纓絡經配第三",
    "X04n0223_073:0491a16": "禪說佛華三昧有百萬億頌即是此普賢行品是",
    "X04n0223_073:0491a17": "其略也當第七會合名佛華三昧品七普賢行品",
    "X04n0223_073:0491a18": "明佛三業果行徧周廣大自在八如來出現品明",
    "X04n0223_073:0491a19": "佛覺行徧周常於一切世間無時不出現廣大自",
    "X04n0223_073:0491a20": "在此之八品經總歎佛果行智德三業功用及莊",
    "X04n0223_073:0491a21": "嚴報相廣大自在故以次此品須來二釋能問法",
    "X04n0223_073:0491a22": "主者菩薩名心王此明得心成忍之後心業自在",
    "X04n0223_073:0491a23": "名之為王三釋能說法之主者此品何故如來自",
    "X04n0223_073:0491a24": "說明此數法廣大下位智所不及唯佛能究竟故",
    "X04n0223_073:0491b01": "此是佛果二愚非至差別智滿方了即此阿僧祇",
    "X04n0223_073:0491b02": "品隨好光明功德品二品法是如來自說自餘五",
    "X04n0223_073:0491b03": "位各各隨位菩薩自說十信菩薩說十信法即文",
    "X04n0223_073:0491b04": "殊覺首等是十住菩薩說十住法即法慧財慧等",
    "X04n0223_073:0491b05": "是如是准此例知以此此品非至差別智果滿佛",
    "X04n0223_073:0491b06": "位方明還是如來自說故所問之主還是如來心",
    "X04n0223_073:0491b07": "智自在名之為王表心自在故方堪能問總是佛",
    "X04n0223_073:0491b08": "自在之心故設教法則令學者倣之故說行以普",
    "X04n0223_073:0491b09": "賢主之以行成忍即以王主之又此數法智滿佛",
    "X04n0223_073:0491b10": "果方終以智徧故任運而知非是加行作意而知",
    "X04n0223_073:0491b11": "以此佛自說故。",
    "X04n0223_073:0491b12": "【經】爾時心王菩薩白佛言世尊諸佛如來演說阿僧",
    "X04n0223_073:0491b13": "祇無量無邊無等不可數不可稱不可思不可量不",
    "X04n0223_073:0491b14": "可說不可說不可說世尊云何阿僧祇乃至不可說",
    "X04n0223_073:0491b15": "不可說耶佛告心王菩薩言善哉善哉善男子汝今",
    "X04n0223_073:0491b16": "為欲令諸世間入佛所知數量之義而問如來應正",
    "X04n0223_073:0491b17": "等覺善男子諦聽諦聽善思念之當為汝說時心王",
    "X04n0223_073:0491b18": "菩薩唯然受教佛言善男子一百洛叉為一俱胝俱",
    "X04n0223_073:0491b19": "胝俱胝為一阿庾多阿庾多阿庾多為一那由他那",
    "X04n0223_073:0491b20": "由他那由他為一頻婆羅頻婆羅頻婆羅為一矜羯",
    "X04n0223_073:0491b21": "羅矜羯羅矜羯羅為一阿伽羅阿伽羅阿伽羅為一",
    "X04n0223_073:0491b22": "最勝最勝最勝為一摩婆(上聲)羅摩婆羅摩婆羅為一",
    "X04n0223_073:0491b23": "阿婆(上聲)羅阿婆羅阿婆羅為一多婆(上聲)羅多婆羅多",
    "X04n0223_073:0491b24": "婆羅為一界分界分界分為一普摩普摩普摩為一",
    "X04n0223_073:0491c01": "禰摩禰摩禰摩為一阿婆(上聲)鈴阿婆鈴阿婆鈴為一",
    "X04n0223_073:0491c02": "彌伽(上聲)婆彌伽婆彌伽婆為一毗攞伽毗攞伽毗攞",
    "X04n0223_073:0491c03": "伽為一毗伽(上聲)婆毗伽婆毗伽婆為一僧羯邏摩僧",
    "X04n0223_073:0491c04": "羯邏摩僧羯邏摩為一毗薩羅毗薩羅毗薩羅為一",
    "X04n0223_073:0491c05": "毗贍婆毗贍婆毗贍婆為一毗盛(上聲)伽毗盛伽毗盛",
    "X04n0223_073:0491c06": "伽為一毗素陀毗素陀毗素陀為一毗婆訶毗婆訶",
    "X04n0223_073:0491c07": "毗婆訶為一毗薄底毗薄底毗薄底為一毗佉擔毗",
    "X04n0223_073:0491c08": "佉擔毗佉擔為一稱量稱量稱量為一一持一持一",
    "X04n0223_073:0491c09": "持為一異路異路異路為一顛倒顛倒顛倒為一三",
    "X04n0223_073:0491c10": "末耶三末耶三末耶為一毗覩羅毗覩羅毗覩羅為",
    "X04n0223_073:0491c11": "一奚婆(上聲)羅奚婆羅奚婆羅為一伺察伺察伺察為",
    "X04n0223_073:0491c12": "一周廣周廣周廣為一高出高出高出為一最妙最",
    "X04n0223_073:0491c13": "妙最妙為一泥羅婆泥羅婆泥羅婆為一訶理婆訶",
    "X04n0223_073:0491c14": "理婆訶理婆為一一動一動一動為一訶理蒱訶理",
    "X04n0223_073:0491c15": "蒱訶理蒱為一訶理三訶理三訶理三為一奚魯伽",
    "X04n0223_073:0491c16": "奚魯伽奚魯伽為一達攞步陀達攞步陀達攞步陀",
    "X04n0223_073:0491c17": "為一訶魯那訶魯那訶魯那為一摩魯陀摩魯陀摩",
    "X04n0223_073:0491c18": "魯陀為一懺慕陀懺慕陀懺慕陀為一瑿攞陀瑿攞",
    "X04n0223_073:0491c19": "陀瑿攞陀為一摩魯摩摩魯摩摩魯摩為一調伏調",
    "X04n0223_073:0491c20": "伏調伏為一離憍慢離憍慢離憍慢為一不動不動",
    "X04n0223_073:0491c21": "不動為一極量極量極量為一阿麼怛羅阿麼怛羅",
    "X04n0223_073:0491c22": "阿麼怛羅為一勃麼怛羅勃麼怛羅勃麼怛羅為一",
    "X04n0223_073:0491c23": "伽麼怛羅伽麼怛羅伽麼怛羅為一那麼怛羅那麼",
    "X04n0223_073:0491c24": "怛羅那麼怛羅為一奚麼怛羅奚麼怛羅奚麼怛羅",
    "X04n0223_073:0492a01": "為一鞞麼怛羅鞞麼怛羅鞞麼怛羅為一鉢羅麼怛",
    "X04n0223_073:0492a02": "羅鉢羅麼怛羅鉢羅麼怛羅為一尸婆麼怛羅尸婆",
    "X04n0223_073:0492a03": "麼怛羅尸婆麼怛羅為一翳羅翳羅翳羅為一薜羅",
    "X04n0223_073:0492a04": "薜羅薜羅為一諦羅諦羅諦羅為一偈羅偈羅偈羅",
    "X04n0223_073:0492a05": "為一窣步羅窣步羅窣步羅為一泥羅泥羅泥羅為",
    "X04n0223_073:0492a06": "一計羅計羅計羅為一細羅細羅細羅為一睥羅睥",
    "X04n0223_073:0492a07": "羅睥羅為一謎羅謎羅謎羅為一娑攞荼娑攞荼娑",
    "X04n0223_073:0492a08": "攞荼為一謎魯陀謎魯陀謎魯陀為一契魯陀契魯",
    "X04n0223_073:0492a09": "陀契魯陀為一摩覩羅摩覩羅摩覩羅為一娑母羅",
    "X04n0223_073:0492a10": "娑母羅娑母羅為一阿野娑阿野娑阿野娑為一迦",
    "X04n0223_073:0492a11": "麼羅迦麼羅迦麼羅為一摩伽婆摩伽婆摩伽婆為",
    "X04n0223_073:0492a12": "一阿怛羅阿怛羅阿怛羅為一醯魯邪醯魯邪醯魯",
    "X04n0223_073:0492a13": "邪為一薜魯婆薜魯婆薜魯婆為一羯羅波羯羅波",
    "X04n0223_073:0492a14": "羯羅波為一訶婆婆訶婆婆訶婆婆為一毗婆(上聲)羅",
    "X04n0223_073:0492a15": "毗婆羅毗婆羅為一那婆(上聲)羅那婆羅那婆羅為一",
    "X04n0223_073:0492a16": "摩攞羅摩攞羅摩攞羅為一娑婆(上聲)羅娑婆羅娑婆",
    "X04n0223_073:0492a17": "羅為一迷攞普迷攞普迷攞普為一者麼羅者麼羅",
    "X04n0223_073:0492a18": "者麼羅為一馱麼羅馱麼羅馱麼羅為一鉢攞麼陀",
    "X04n0223_073:0492a19": "鉢攞麼陀鉢攞麼陀為一毗伽摩毗伽摩毗伽摩為",
    "X04n0223_073:0492a20": "一烏波跋多烏波跋多烏波跋多為一演說演說演",
    "X04n0223_073:0492a21": "說為一無盡無盡無盡為一出生出生出生為一無",
    "X04n0223_073:0492a22": "我無我無我為一阿畔多阿畔多阿畔多為一青蓮",
    "X04n0223_073:0492a23": "華青蓮華青蓮華為一鉢頭摩鉢頭摩鉢頭摩為一",
    "X04n0223_073:0492a24": "僧祇僧祇僧祇為一趣趣趣為一至至至為一阿僧",
    "X04n0223_073:0492b01": "祇阿僧祇阿僧祇為一阿僧祇轉阿僧祇轉阿僧祇",
    "X04n0223_073:0492b02": "轉為一無量無量無量為一無量轉無量轉無量轉",
    "X04n0223_073:0492b03": "為一無邊無邊無邊為一無邊轉無邊轉無邊轉為",
    "X04n0223_073:0492b04": "一無等無等無等為一無等轉無等轉無等轉為一",
    "X04n0223_073:0492b05": "不可數不可數不可數為一不可數轉不可數轉不",
    "X04n0223_073:0492b06": "可數轉為一不可稱不可稱不可稱為一不可稱轉",
    "X04n0223_073:0492b07": "不可稱轉不可稱轉為一不可思不可思不可思為",
    "X04n0223_073:0492b08": "一不可思轉不可思轉不可思轉為一不可量不可",
    "X04n0223_073:0492b09": "量不可量為一不可量轉不可量轉不可量轉為一",
    "X04n0223_073:0492b10": "不可說不可說不可說為一不可說轉不可說轉不",
    "X04n0223_073:0492b11": "可說轉為一不可說不可說此又不可說不可說為",
    "X04n0223_073:0492b12": "一不可說不可說轉爾時世尊為心王菩薩而說頌",
    "X04n0223_073:0492b13": "言。",
    "X04n0223_073:0492b14": "　不可言說不可說　　充滿一切不可說",
    "X04n0223_073:0492b15": "　不可言說諸劫中　　說不可說不可盡",
    "X04n0223_073:0492b16": "　不可言說諸佛剎　　皆悉碎抹為微塵",
    "X04n0223_073:0492b17": "　一塵中剎不可說　　如一一切皆如是",
    "X04n0223_073:0492b18": "　此不可說諸佛剎　　一念碎塵不可說",
    "X04n0223_073:0492b19": "　念念所碎悉亦然　　盡不可說劫恒爾",
    "X04n0223_073:0492b20": "　此塵有剎不可說　　此剎為塵說更難",
    "X04n0223_073:0492b21": "　以不可說算數法　　不可說劫如是數",
    "X04n0223_073:0492b22": "　以此諸塵數諸劫　　一塵十方不可說",
    "X04n0223_073:0492b23": "　爾劫稱讚一普賢　　無能盡其功德量",
    "X04n0223_073:0492b24": "　於一微細毛端處　　有不可說諸普賢",
    "X04n0223_073:0492c01": "　一切毛端悉亦爾　　如是乃至徧法界",
    "X04n0223_073:0492c02": "　一毛端處所有剎　　其數無量不可說",
    "X04n0223_073:0492c03": "　盡虗空量諸毛端　　一一處剎悉如是",
    "X04n0223_073:0492c04": "　彼毛端處諸國土　　無量種類差別住",
    "X04n0223_073:0492c05": "　有不可說異類剎　　有不可說同類剎",
    "X04n0223_073:0492c06": "　不可言說毛端處　　皆有淨剎不可說",
    "X04n0223_073:0492c07": "　種種莊嚴不可說　　種種奇妙不可說",
    "X04n0223_073:0492c08": "　於彼一一毛端處　　演不可說諸佛名",
    "X04n0223_073:0492c09": "　一一名有諸如來　　皆不可說不可說",
    "X04n0223_073:0492c10": "　一一諸佛於身上　　現不可說諸毛孔",
    "X04n0223_073:0492c11": "　於彼一一毛孔中　　現眾色相不可說",
    "X04n0223_073:0492c12": "　不可言說諸毛孔　　咸放光明不可說",
    "X04n0223_073:0492c13": "　於彼一一光明中　　悉現蓮華不可說",
    "X04n0223_073:0492c14": "　於彼一一蓮華內　　悉有眾葉不可說",
    "X04n0223_073:0492c15": "　不可說華眾葉中　　各現色相不可說",
    "X04n0223_073:0492c16": "　彼不可說諸色內　　復現眾葉不可說",
    "X04n0223_073:0492c17": "　葉中光明不可說　　光中色相不可說",
    "X04n0223_073:0492c18": "　此不可說色相中　　一一現光不可說",
    "X04n0223_073:0492c19": "　光中現月不可說　　月復現月不可說",
    "X04n0223_073:0492c20": "　於不可說諸月中　　一一現光不可說",
    "X04n0223_073:0492c21": "　於彼一一光明內　　復現於日不可說",
    "X04n0223_073:0492c22": "　於不可說諸日中　　一一現色不可說",
    "X04n0223_073:0492c23": "　於彼一一諸色內　　又現光明不可說",
    "X04n0223_073:0492c24": "　於彼一一光明內　　現不可說師子座",
    "X04n0223_073:0493a01": "　一一嚴具不可說　　一一光明不可說",
    "X04n0223_073:0493a02": "　光中妙色不可說　　色中淨光不可說",
    "X04n0223_073:0493a03": "　於彼一一淨光內　　復現種種妙光明",
    "X04n0223_073:0493a04": "　此光復現種種光　　不可言說不可說",
    "X04n0223_073:0493a05": "　如是種種光明內　　各現妙寶如須彌",
    "X04n0223_073:0493a06": "　一一光中所現寶　　不可言說不可說",
    "X04n0223_073:0493a07": "　彼如須彌一妙寶　　現眾剎土不可說",
    "X04n0223_073:0493a08": "　盡須彌寶無有餘　　示現剎土皆如是",
    "X04n0223_073:0493a09": "　以一剎土抹為塵　　一塵色相不可說",
    "X04n0223_073:0493a10": "　眾剎為塵塵有相　　不可言說不可說",
    "X04n0223_073:0493a11": "　如是種種諸塵相　　皆出光明不可說",
    "X04n0223_073:0493a12": "　光中現佛不可說　　佛所說法不可說",
    "X04n0223_073:0493a13": "　法中妙偈不可說　　聞偈得解不可說",
    "X04n0223_073:0493a14": "　不可說解念念中　　顯了真諦不可說",
    "X04n0223_073:0493a15": "　示現未來一切佛　　常演說法無窮盡",
    "X04n0223_073:0493a16": "　一一佛法不可說　　種種清淨不可說",
    "X04n0223_073:0493a17": "　出妙音聲不可說　　轉正法輪不可說",
    "X04n0223_073:0493a18": "　於彼一一法輪中　　演脩多羅不可說",
    "X04n0223_073:0493a19": "　於彼一一脩多羅　　分別法門不可說",
    "X04n0223_073:0493a20": "　於彼一一法門中　　又說諸法不可說",
    "X04n0223_073:0493a21": "　於彼一一諸法中　　調伏眾生不可說",
    "X04n0223_073:0493a22": "　或復於一毛端處　　不可說劫常安住",
    "X04n0223_073:0493a23": "　如一毛端餘悉然　　所住劫數皆如是",
    "X04n0223_073:0493a24": "　其心無礙不可說　　變化諸佛不可說",
    "X04n0223_073:0493b01": "　一一變化諸如來　　復現於化不可說",
    "X04n0223_073:0493b02": "　彼佛法身不可說　　彼佛分身不可說",
    "X04n0223_073:0493b03": "　莊嚴無量不可說　　往詣十方不可說",
    "X04n0223_073:0493b04": "　周行國土不可說　　觀察眾生不可說",
    "X04n0223_073:0493b05": "　清淨眾生不可說　　調伏眾生不可說",
    "X04n0223_073:0493b06": "　彼諸莊嚴不可說　　彼諸神力不可說",
    "X04n0223_073:0493b07": "　彼諸自在不可說　　彼諸神變不可說",
    "X04n0223_073:0493b08": "　所有神通不可說　　所有境界不可說",
    "X04n0223_073:0493b09": "　所有加持不可說　　所住世間不可說",
    "X04n0223_073:0493b10": "　清淨實相不可說　　說脩多羅不可說",
    "X04n0223_073:0493b11": "　於彼一一脩多羅　　演說法門不可說",
    "X04n0223_073:0493b12": "　於彼一一法門中　　又說諸法不可說",
    "X04n0223_073:0493b13": "　於彼一一諸法中　　所有決定不可說",
    "X04n0223_073:0493b14": "　於彼一一決定中　　調伏眾生不可說",
    "X04n0223_073:0493b15": "　不可言說同類法　　不可言說同類心",
    "X04n0223_073:0493b16": "　不可言說異類法　　不可言說異類心",
    "X04n0223_073:0493b17": "　不可言說異類根　　不可言說異類語",
    "X04n0223_073:0493b18": "　念念於諸所行處　　調伏眾生不可說",
    "X04n0223_073:0493b19": "　所有神變不可說　　所有示現不可說",
    "X04n0223_073:0493b20": "　於中時劫不可說　　於中差別不可說",
    "X04n0223_073:0493b21": "　菩薩悉能分別說　　諸明算者莫能辯",
    "X04n0223_073:0493b22": "　一毛端處大小剎　　雜染清淨麤細剎",
    "X04n0223_073:0493b23": "　如是一切不可說　　一一明了可分別",
    "X04n0223_073:0493b24": "　以一國土碎為塵　　其塵無量不可說",
    "X04n0223_073:0493c01": "　如是塵數無邊剎　　俱來共集一毛端",
    "X04n0223_073:0493c02": "　此諸國土不可說　　共集毛端無迫隘",
    "X04n0223_073:0493c03": "　不使毛端有增大　　而彼國土俱來集",
    "X04n0223_073:0493c04": "　於中所有諸國土　　形相如本無雜亂",
    "X04n0223_073:0493c05": "　如一國土不亂餘　　一切國土皆如是",
    "X04n0223_073:0493c06": "　虗空境界無邊際　　悉布毛端使充滿",
    "X04n0223_073:0493c07": "　如是毛端諸國土　　菩薩一念皆能說",
    "X04n0223_073:0493c08": "　於一微細毛孔中　　不可說剎次第入",
    "X04n0223_073:0493c09": "　毛孔能受彼諸剎　　諸剎亦能徧毛孔",
    "X04n0223_073:0493c10": "　入時劫數不可說　　受時劫數不可說",
    "X04n0223_073:0493c11": "　於此行列安住時　　一切諸劫無能說",
    "X04n0223_073:0493c12": "　如是攝受安住已　　所有境界不可說",
    "X04n0223_073:0493c13": "　入時方便不可說　　入已所作不可說",
    "X04n0223_073:0493c14": "　意根明了不可說　　遊歷諸方不可說",
    "X04n0223_073:0493c15": "　勇猛精進不可說　　自在神變不可說",
    "X04n0223_073:0493c16": "　所有思惟不可說　　所有大願不可說",
    "X04n0223_073:0493c17": "　所有境界不可說　　一切通達不可說",
    "X04n0223_073:0493c18": "　身業清淨不可說　　語業清淨不可說",
    "X04n0223_073:0493c19": "　意業清淨不可說　　信解清淨不可說",
    "X04n0223_073:0493c20": "　妙智清淨不可說　　妙慧清淨不可說",
    "X04n0223_073:0493c21": "　了諸實相不可說　　斷諸疑惑不可說",
    "X04n0223_073:0493c22": "　出離生死不可說　　超昇正位不可說",
    "X04n0223_073:0493c23": "　甚深三昧不可說　　了達一切不可說",
    "X04n0223_073:0493c24": "　一切眾生不可說　　一切佛剎不可說",
    "X04n0223_073:0494a01": "　知眾生身不可說　　知其心樂不可說",
    "X04n0223_073:0494a02": "　知其業果不可說　　知其意解不可說",
    "X04n0223_073:0494a03": "　知其品類不可說　　知其種性不可說",
    "X04n0223_073:0494a04": "　知其受身不可說　　知其生處不可說",
    "X04n0223_073:0494a05": "　知其正生不可說　　知其生已不可說",
    "X04n0223_073:0494a06": "　知其解了不可說　　知其趣向不可說",
    "X04n0223_073:0494a07": "　知其言語不可說　　知其作業不可說",
    "X04n0223_073:0494a08": "　菩薩如是大慈悲　　利益一切諸世間",
    "X04n0223_073:0494a09": "　普現其身不可說　　入諸佛剎不可說",
    "X04n0223_073:0494a10": "　見諸菩薩不可說　　發生智慧不可說",
    "X04n0223_073:0494a11": "　請問正法不可說　　敷揚佛教不可說",
    "X04n0223_073:0494a12": "　現種種身不可說　　詣諸國土不可說",
    "X04n0223_073:0494a13": "　示現神通不可說　　普徧十方不可說",
    "X04n0223_073:0494a14": "　處處分身不可說　　親近諸佛不可說",
    "X04n0223_073:0494a15": "　作諸供具不可說　　種種無量不可說",
    "X04n0223_073:0494a16": "　清淨眾寶不可說　　上妙蓮華不可說",
    "X04n0223_073:0494a17": "　最勝香鬘不可說　　供養如來不可說",
    "X04n0223_073:0494a18": "　清淨信心不可說　　最勝悟解不可說",
    "X04n0223_073:0494a19": "　增上志樂不可說　　恭敬諸佛不可說",
    "X04n0223_073:0494a20": "　修行於施不可說　　其心過去不可說",
    "X04n0223_073:0494a21": "　有求皆施不可說　　一切悉施不可說",
    "X04n0223_073:0494a22": "　持戒清淨不可說　　心意清淨不可說",
    "X04n0223_073:0494a23": "　讚歎諸佛不可說　　愛樂正法不可說",
    "X04n0223_073:0494a24": "　成就諸忍不可說　　無生法忍不可說",
    "X04n0223_073:0494b01": "　具足寂靜不可說　　住寂靜地不可說",
    "X04n0223_073:0494b02": "　起大精進不可說　　其心過去不可說",
    "X04n0223_073:0494b03": "　不退轉心不可說　　不傾動心不可說",
    "X04n0223_073:0494b04": "　一切定藏不可說　　觀察諸法不可說",
    "X04n0223_073:0494b05": "　寂然在定不可說　　了達諸禪不可說",
    "X04n0223_073:0494b06": "　智慧通達不可說　　三昧自在不可說",
    "X04n0223_073:0494b07": "　了達諸法不可說　　明見諸佛不可說",
    "X04n0223_073:0494b08": "　修無量行不可說　　發廣大願不可說",
    "X04n0223_073:0494b09": "　甚深境界不可說　　清淨法門不可說",
    "X04n0223_073:0494b10": "　菩薩法力不可說　　菩薩法住不可說",
    "X04n0223_073:0494b11": "　彼諸正念不可說　　彼諸法界不可說",
    "X04n0223_073:0494b12": "　修方便智不可說　　學甚深智不可說",
    "X04n0223_073:0494b13": "　無量智慧不可說　　究竟智慧不可說",
    "X04n0223_073:0494b14": "　彼諸法智不可說　　彼淨法輪不可說",
    "X04n0223_073:0494b15": "　彼大法雲不可說　　彼大法雨不可說",
    "X04n0223_073:0494b16": "　彼諸神力不可說　　彼諸方便不可說",
    "X04n0223_073:0494b17": "　入空寂智不可說　　念念相續不可說",
    "X04n0223_073:0494b18": "　無量行門不可說　　念念恒住不可說",
    "X04n0223_073:0494b19": "　諸佛剎海不可說　　悉能往詣不可說",
    "X04n0223_073:0494b20": "　諸剎差別不可說　　種種清淨不可說",
    "X04n0223_073:0494b21": "　差別莊嚴不可說　　無邊色相不可說",
    "X04n0223_073:0494b22": "　種種間錯不可說　　種種妙好不可說",
    "X04n0223_073:0494b23": "　清淨佛土不可說　　雜染世界不可說",
    "X04n0223_073:0494b24": "　了知眾生不可說　　知其種性不可說",
    "X04n0223_073:0494c01": "　知其業報不可說　　知其心行不可說",
    "X04n0223_073:0494c02": "　知其根性不可說　　知其解欲不可說",
    "X04n0223_073:0494c03": "　雜染清淨不可說　　觀察調伏不可說",
    "X04n0223_073:0494c04": "　變化自在不可說　　現種種身不可說",
    "X04n0223_073:0494c05": "　修行精進不可說　　度脫眾生不可說",
    "X04n0223_073:0494c06": "　示現神變不可說　　放大光明不可說",
    "X04n0223_073:0494c07": "　種種色相不可說　　令眾生淨不可說",
    "X04n0223_073:0494c08": "　一一毛孔不可說　　放光明網不可說",
    "X04n0223_073:0494c09": "　光網現色不可說　　普照佛剎不可說",
    "X04n0223_073:0494c10": "　勇猛無畏不可說　　方便善巧不可說",
    "X04n0223_073:0494c11": "　調伏眾生不可說　　令出生死不可說",
    "X04n0223_073:0494c12": "　清淨身業不可說　　清淨語業不可說",
    "X04n0223_073:0494c13": "　無邊意業不可說　　殊勝妙行不可說",
    "X04n0223_073:0494c14": "　成就智寶不可說　　深入法界不可說",
    "X04n0223_073:0494c15": "　菩薩總持不可說　　善能修學不可說",
    "X04n0223_073:0494c16": "　智者音聲不可說　　音聲清淨不可說",
    "X04n0223_073:0494c17": "　正念真實不可說　　開悟眾生不可說",
    "X04n0223_073:0494c18": "　具足威儀不可說　　清淨修行不可說",
    "X04n0223_073:0494c19": "　成就無畏不可說　　調伏世間不可說",
    "X04n0223_073:0494c20": "　諸佛子眾不可說　　清淨勝行不可說",
    "X04n0223_073:0494c21": "　讚歎諸佛不可說　　讚揚無盡不可說",
    "X04n0223_073:0494c22": "　世間導師不可說　　演說讚歎不可說",
    "X04n0223_073:0494c23": "　彼諸菩薩不可說　　清淨功德不可說",
    "X04n0223_073:0494c24": "　彼諸邊際不可說　　能住其中不可說",
    "X04n0223_073:0495a01": "　住中智慧不可說　　盡諸劫住無能說",
    "X04n0223_073:0495a02": "　欣樂諸佛不可說　　智慧平等不可說",
    "X04n0223_073:0495a03": "　善入諸法不可說　　於法無礙不可說",
    "X04n0223_073:0495a04": "　三世如空不可說　　三世智慧不可說",
    "X04n0223_073:0495a05": "　了達三世不可說　　住於智慧不可說",
    "X04n0223_073:0495a06": "　殊勝妙行不可說　　無量大願不可說",
    "X04n0223_073:0495a07": "　清淨大願不可說　　成就菩提不可說",
    "X04n0223_073:0495a08": "　諸佛菩提不可說　　發生智慧不可說",
    "X04n0223_073:0495a09": "　分別義理不可說　　知一切法不可說",
    "X04n0223_073:0495a10": "　嚴淨佛剎不可說　　修行諸力不可說",
    "X04n0223_073:0495a11": "　長時修習不可說　　一念悟解不可說",
    "X04n0223_073:0495a12": "　諸佛自在不可說　　廣演正法不可說",
    "X04n0223_073:0495a13": "　種種神力不可說　　示現世間不可說",
    "X04n0223_073:0495a14": "　清淨法輪不可說　　勇猛能轉不可說",
    "X04n0223_073:0495a15": "　種種開演不可說　　哀愍世間不可說",
    "X04n0223_073:0495a16": "　不可言說一切劫　　讚不可說諸功德",
    "X04n0223_073:0495a17": "　不可說劫猶可盡　　不可說德難可盡",
    "X04n0223_073:0495a18": "　不可言說諸如來　　不可言說諸舌根",
    "X04n0223_073:0495a19": "　歎佛不可言說德　　不可說劫無能盡",
    "X04n0223_073:0495a20": "　十方所有諸眾生　　一切同時成正覺",
    "X04n0223_073:0495a21": "　於中一佛普能現　　不可言說一切身",
    "X04n0223_073:0495a22": "　此不可說中一身　　示現於頭不可說",
    "X04n0223_073:0495a23": "　此不可說中一頭　　示現於舌不可說",
    "X04n0223_073:0495a24": "　此不可說中一舌　　示現於聲不可說",
    "X04n0223_073:0495b01": "　此不可說中一聲　　經於劫住不可說",
    "X04n0223_073:0495b02": "　如一如是一切佛　　如一如是一切身",
    "X04n0223_073:0495b03": "　如一如是一切頭　　如一如是一切舌",
    "X04n0223_073:0495b04": "　如一如是一切聲　　不可說劫恒讚佛",
    "X04n0223_073:0495b05": "　不可說劫猶可盡　　歎佛功德無能盡",
    "X04n0223_073:0495b06": "　一微塵中能悉有　　不可言說蓮華界",
    "X04n0223_073:0495b07": "　一一蓮華世界中　　賢首如來不可說",
    "X04n0223_073:0495b08": "　乃至法界悉周徧　　其中所有諸微塵",
    "X04n0223_073:0495b09": "　世界若成若住壞　　其數無量不可說",
    "X04n0223_073:0495b10": "　一微塵處無邊際　　無量諸剎普來入",
    "X04n0223_073:0495b11": "　十方差別不可說　　剎海分別不可說",
    "X04n0223_073:0495b12": "　一一剎中有如來　　壽命劫數不可說",
    "X04n0223_073:0495b13": "　諸佛所行不可說　　甚深妙法不可說",
    "X04n0223_073:0495b14": "　神通大力不可說　　無障礙智不可說",
    "X04n0223_073:0495b15": "　入於毛孔不可說　　毛孔因緣不可說",
    "X04n0223_073:0495b16": "　成就十力不可說　　覺悟菩提不可說",
    "X04n0223_073:0495b17": "　入淨法界不可說　　獲深智藏不可說",
    "X04n0223_073:0495b18": "　種種數量不可說　　如其一切悉了知",
    "X04n0223_073:0495b19": "　種種形量不可說　　於此靡不皆通達",
    "X04n0223_073:0495b20": "　種種三昧不可說　　悉能經劫於中住",
    "X04n0223_073:0495b21": "　於不可說諸佛所　　所行清淨不可說",
    "X04n0223_073:0495b22": "　得不可說無礙心　　往詣十方不可說",
    "X04n0223_073:0495b23": "　神力示現不可說　　所行無際不可說",
    "X04n0223_073:0495b24": "　往詣眾剎不可說　　了達諸佛不可說",
    "X04n0223_073:0495c01": "　精進勇猛不可說　　智慧通達不可說",
    "X04n0223_073:0495c02": "　於法非行非不行　　入諸境界不可說",
    "X04n0223_073:0495c03": "　不可稱說諸大劫　　恒遊十方不可說",
    "X04n0223_073:0495c04": "　方便智慧不可說　　真實智慧不可說",
    "X04n0223_073:0495c05": "　神通智慧不可說　　念念示現不可說",
    "X04n0223_073:0495c06": "　於不可說諸佛法　　一一了知不可說",
    "X04n0223_073:0495c07": "　能於一時證菩提　　或種種時而證入",
    "X04n0223_073:0495c08": "　毛端佛剎不可說　　塵中佛剎不可說",
    "X04n0223_073:0495c09": "　如是佛剎皆往詣　　見諸如來不可說",
    "X04n0223_073:0495c10": "　通達一實不可說　　善入佛種不可說",
    "X04n0223_073:0495c11": "　諸佛國土不可說　　悉能往詣成菩提",
    "X04n0223_073:0495c12": "　國土眾生及諸佛　　體性差別不可說",
    "X04n0223_073:0495c13": "　如是三世無有邊　　菩薩一切皆明見",
    "X04n0223_073:0495c14": "【論】四隨文釋義者一百洛叉為一俱胝者一洛叉",
    "X04n0223_073:0495c15": "此云一億一俱胝此云一兆又案此方黃帝算法",
    "X04n0223_073:0495c16": "總有二十三數謂一二三四五六七八九十百千",
    "X04n0223_073:0495c17": "萬億兆京垓秭壤溝澗正載從壤已去有三等數",
    "X04n0223_073:0495c18": "法其下者十十變之中者萬萬變之上者億億變",
    "X04n0223_073:0495c19": "之今此阿僧祇品用上等數法故云百千百千為",
    "X04n0223_073:0495c20": "一俱胝俱胝俱胝是當此壤也那由他當溝也鞞",
    "X04n0223_073:0495c21": "婆羅當此澗也作正也來載也自是已去此方數",
    "X04n0223_073:0495c22": "名盡也彌伽及毗伽皆上聲呼矜(居陵反)羯摩娑婆",
    "X04n0223_073:0495c23": "(上聲呼)羅(郎我反)毗佉擔(擔多甘反)瑿攞陀(瑿於奚反)阿麼(莫我反)",
    "X04n0223_073:0495c24": "勃(蒲沒反)薜(蒲計反)窣(蘇沒反)睥(普計反)謎(莫計反)荼(宅加反)此",
    "X04n0223_073:0496a01": "已上數義廣大雖復無量難量意明如來智慧普",
    "X04n0223_073:0496a02": "賢願行三業廣大世數不能及故如下文頌中具",
    "X04n0223_073:0496a03": "明此已上依大數有百二十大數至不可說不可",
    "X04n0223_073:0496a04": "說轉以為一終頌云不可言說不可說充滿一切",
    "X04n0223_073:0496a05": "不可說不可言說諸劫中說不可說不可盡不可",
    "X04n0223_073:0496a06": "言說諸佛剎皆悉碎抹為微塵一塵中剎不可說",
    "X04n0223_073:0496a07": "如一一切皆如是此不可說諸佛剎一念碎塵不",
    "X04n0223_073:0496a08": "可說念念所碎悉皆然盡不可說劫恒爾此塵為",
    "X04n0223_073:0496a09": "剎不可說此剎為塵說更難以不可說算數法不",
    "X04n0223_073:0496a10": "可說劫如是數以此諸塵數諸劫一塵十方不可",
    "X04n0223_073:0496a11": "說爾劫稱讚一普賢無能盡其功德量意明如來",
    "X04n0223_073:0496a12": "普賢願行功德過稱量數量所不及故如是此品",
    "X04n0223_073:0496a13": "說佛位內普賢行願虗空不可量剎塵不可比無",
    "X04n0223_073:0496a14": "限重重無限重重廣如經自具如是多劫是一剎",
    "X04n0223_073:0496a15": "那際多如是如來普賢行是一剎那中無盡故准",
    "X04n0223_073:0496a16": "前第二會所問合有十頂品來文未至。",
    "X04n0223_073:0496a17": "壽量品第三十一",
    "X04n0223_073:0496a18": "【論】將釋此品約作三門一釋品來意二釋說教之",
    "X04n0223_073:0496a19": "主三隨文釋義一釋品來意者明前品既是阿僧",
    "X04n0223_073:0496a20": "祇此即合便有壽量二釋說教之主者說此品教",
    "X04n0223_073:0496a21": "主以心王菩薩說者明佛壽量以心王為體以心",
    "X04n0223_073:0496a22": "王表命自在故即明如來心王之命隨根延促長",
    "X04n0223_073:0496a23": "短任物自在而實如來無壽命者無長短者故三",
    "X04n0223_073:0496a24": "隨文釋義者此之一品經明佛壽量長短約未悟",
    "X04n0223_073:0496b01": "者作節級令知如來壽量無盡以少顯多以短顯",
    "X04n0223_073:0496b02": "長若不如是云何能知佛之壽量然實如來無長",
    "X04n0223_073:0496b03": "短命性無生滅故如來壽命如根本智無生無滅",
    "X04n0223_073:0496b04": "無去無來故約以十佛之命表之無盡故。",
    "X04n0223_073:0496b05": "【經】爾時心王菩薩摩訶薩於眾會中告諸菩薩言佛",
    "X04n0223_073:0496b06": "子此娑婆世界釋迦牟尼佛剎一劫於極樂世界阿",
    "X04n0223_073:0496b07": "彌陀佛剎為一日一夜極樂世界一劫於袈裟幢世",
    "X04n0223_073:0496b08": "界金剛堅佛剎為一日一夜袈裟幢世界一劫於不",
    "X04n0223_073:0496b09": "退轉音聲輪世界善勝光明蓮華開敷佛剎為一日",
    "X04n0223_073:0496b10": "一夜不退轉音聲輪世界一劫於離垢世界法幢佛",
    "X04n0223_073:0496b11": "剎為一日一夜離垢世界一劫於善燈世界師子佛",
    "X04n0223_073:0496b12": "剎為一日一夜善燈世界一劫於妙光明世界光明",
    "X04n0223_073:0496b13": "藏佛剎為一日一夜妙光明世界一劫於難超過世",
    "X04n0223_073:0496b14": "界法光明蓮華開敷佛剎為一日一夜難超過世界",
    "X04n0223_073:0496b15": "一劫於莊嚴慧世界一切神通光明佛剎為一日一",
    "X04n0223_073:0496b16": "夜莊嚴慧世界一劫於鏡光明世界月智佛剎為一",
    "X04n0223_073:0496b17": "日一夜佛子如是次第乃至過百萬阿僧祇世界最",
    "X04n0223_073:0496b18": "後世界一劫於勝蓮華世界賢勝佛剎為一日一夜",
    "X04n0223_073:0496b19": "普賢菩薩及諸同行大菩薩等充滿其中。",
    "X04n0223_073:0496b20": "菩薩住處品第三十二",
    "X04n0223_073:0496b21": "【論】將釋此品約作三門一釋品來意二釋說法之",
    "X04n0223_073:0496b22": "主三隨文釋義一釋品來意者前有如來壽命住",
    "X04n0223_073:0496b23": "劫此品佛以菩薩行持世間人間海中攝化徧故",
    "X04n0223_073:0496b24": "此方如是十方國土及閻浮提例然且約住處雖",
    "X04n0223_073:0496c01": "有所依化行無方不至總是身含佛剎毛容法界",
    "X04n0223_073:0496c02": "之眾於剎那際應十方而等周對現色身隨根普",
    "X04n0223_073:0496c03": "見為明菩薩住持攝化境界此品須來二釋說法",
    "X04n0223_073:0496c04": "之主者明菩薩攝化住持之行是心王自在隨智",
    "X04n0223_073:0496c05": "之行故令心王菩薩說此住處之品總明隨自心",
    "X04n0223_073:0496c06": "王起智用故明以普賢行隨行成忍已後皆名心",
    "X04n0223_073:0496c07": "王於世自在明不與物違。",
    "X04n0223_073:0496c08": "【經】爾時心王菩薩摩訶薩於眾會中告諸菩薩言佛",
    "X04n0223_073:0496c09": "子東方有處名仙人山從昔已來諸菩薩眾於中止",
    "X04n0223_073:0496c10": "住現有菩薩名金剛勝與其眷屬諸菩薩眾三百人",
    "X04n0223_073:0496c11": "俱常在其中而演說法南方有處名勝峯山從昔已",
    "X04n0223_073:0496c12": "來諸菩薩眾於中止住現有菩薩名曰法慧與其眷",
    "X04n0223_073:0496c13": "屬諸菩薩眾五百人俱常在其中而演說法西方有",
    "X04n0223_073:0496c14": "處名金剛燄山從昔已來諸菩薩眾於中止住現有",
    "X04n0223_073:0496c15": "菩薩名精進無畏行與其眷屬諸菩薩眾三百人俱",
    "X04n0223_073:0496c16": "常在其中而演說法北方有處名香積山從昔已來",
    "X04n0223_073:0496c17": "諸菩薩眾於中止住現有菩薩名曰香象與其眷屬",
    "X04n0223_073:0496c18": "諸菩薩眾三千人俱常在其中而演說法東北方有",
    "X04n0223_073:0496c19": "處名清涼山從昔已來諸菩薩眾於中止住現有菩",
    "X04n0223_073:0496c20": "薩名文殊師利與其眷屬諸菩薩眾一萬人俱常在",
    "X04n0223_073:0496c21": "其中而演說法海中有處名金剛山從昔已來諸菩",
    "X04n0223_073:0496c22": "薩眾於中止住現有菩薩名曰法起與其眷屬諸菩",
    "X04n0223_073:0496c23": "薩眾千二百人俱常在其中而演說法東南方有處",
    "X04n0223_073:0496c24": "名支提山從昔已來諸菩薩眾於中止住現有菩薩",
    "X04n0223_073:0497a01": "名曰天冠與其眷屬諸菩薩眾一千人俱常在其中",
    "X04n0223_073:0497a02": "而演說法西南方有處名光明山從昔已來諸菩薩",
    "X04n0223_073:0497a03": "眾於中止住現有菩薩名曰賢勝與其眷屬諸菩薩",
    "X04n0223_073:0497a04": "眾三千人俱常在其中而演說法西北方有處名香",
    "X04n0223_073:0497a05": "風山從昔已來諸菩薩眾於中止住現有菩薩名曰",
    "X04n0223_073:0497a06": "香光與其眷屬諸菩薩眾五千人俱常在其中而演",
    "X04n0223_073:0497a07": "說法大海之中復有住處名莊嚴窟從昔已來諸菩",
    "X04n0223_073:0497a08": "薩眾於中止住毗舍離南有一住處名善住根從昔",
    "X04n0223_073:0497a09": "已來諸菩薩眾於中止住摩度羅城有一住處名滿",
    "X04n0223_073:0497a10": "足窟從昔已來諸菩薩眾於中止住俱珍那城有一",
    "X04n0223_073:0497a11": "住處名曰法座從昔已來諸菩薩眾於中止住清淨",
    "X04n0223_073:0497a12": "彼岸城有一住處名目真隣陀窟從昔已來諸菩薩",
    "X04n0223_073:0497a13": "眾於中止住摩蘭陀國有一住處名無礙龍王建立",
    "X04n0223_073:0497a14": "從昔已來諸菩薩眾於中止住甘菩遮國有一住處",
    "X04n0223_073:0497a15": "名出生慈從昔已來諸菩薩眾於中止住震旦國有",
    "X04n0223_073:0497a16": "一住處名那羅延窟從昔已來諸菩薩眾於中止住",
    "X04n0223_073:0497a17": "疏勒國有一住處名牛頭山從昔已來諸菩薩眾於",
    "X04n0223_073:0497a18": "中止住迦葉彌羅國有一住處名曰次第從昔已來",
    "X04n0223_073:0497a19": "諸菩薩眾於中止住增長歡喜城有一住處名尊者",
    "X04n0223_073:0497a20": "窟從昔已來諸菩薩眾於中止住菴浮棃摩國有一",
    "X04n0223_073:0497a21": "住處名見億藏光明從昔已來諸菩薩眾於中止住",
    "X04n0223_073:0497a22": "乾陀羅國有一住處名苫婆羅窟從昔已來諸菩薩",
    "X04n0223_073:0497a23": "眾於中止住。",
    "X04n0223_073:0497a24": "【論】三隨文釋義者支提山者此云淨信為此山見",
    "X04n0223_073:0497b01": "者能生淨信毗舍離城此云廣博為於中印度中",
    "X04n0223_073:0497b02": "最廣大故亦名廣嚴城摩度羅城者此云孔雀城",
    "X04n0223_073:0497b03": "亦云密蓋皆因古事立名俱珍那城亦名俱陳那",
    "X04n0223_073:0497b04": "俱陳者此云大盆於大盆中畜水若池恒於盆側",
    "X04n0223_073:0497b05": "修仙法常為人說護淨經及養生經後學之徒皆",
    "X04n0223_073:0497b06": "以師法為姓今城因此為稱目真隣陀窟此云解",
    "X04n0223_073:0497b07": "脫是龍名也隣陀此云處以有龍在此處聞法得",
    "X04n0223_073:0497b08": "解脫故因此為名摩蘭陀國未翻甘菩遮國未翻",
    "X04n0223_073:0497b09": "震旦或曰支那亦云真丹此翻為思慮為此國人",
    "X04n0223_073:0497b10": "多思慮計度以之為名是此漢國也那羅延此云",
    "X04n0223_073:0497b11": "堅牢疏勒國正云佉路數怛勒此方存略但云疏",
    "X04n0223_073:0497b12": "勒迦葉彌羅國舊云罽賓國此翻為阿誰入昔此",
    "X04n0223_073:0497b13": "國未立之時其有大龍池人莫敢近其後有一羅",
    "X04n0223_073:0497b14": "漢見其形勝宜人居止乃從龍乞容一膝地龍乃",
    "X04n0223_073:0497b15": "許之羅漢化身令大其膝漸滿池中龍以言信捨",
    "X04n0223_073:0497b16": "之而去羅漢以神力乾竭其水令百姓居之建立",
    "X04n0223_073:0497b17": "屋宅眾人咸言我等不因聖師阿誰得入此處故",
    "X04n0223_073:0497b18": "從此語以立其名其國即在北印度境乾陀羅國",
    "X04n0223_073:0497b19": "此云持地以此國多有賢聖居在此國不為他國",
    "X04n0223_073:0497b20": "所侵害故又云乾陀是香羅謂陀羅此云徧也言",
    "X04n0223_073:0497b21": "此國內多生香氣徧故在中印度北北印度南二",
    "X04n0223_073:0497b22": "界中間苫婆羅窟是香華樹名其窟側近多生此",
    "X04n0223_073:0497b23": "樹因名耳此之一品大意明菩薩攝生住持不斷",
    "X04n0223_073:0497b24": "三寶之行但舉此一閻浮提表十方剎土及一切",
    "X04n0223_073:0497c01": "閻浮提總皆准此已上加第三禪佛華會以為七",
    "X04n0223_073:0497c02": "會通下離世間普光明殿中會及法界品逝多林",
    "X04n0223_073:0497c03": "會總為十會。",
    "X04n0223_073:0497c05": "大方廣佛新華嚴經合論卷第七十三"
}