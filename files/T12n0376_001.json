{
    "T12n0376_001:0853a02": "No. 376 [Nos. 374(1-6), 375(1-18)]",
    "T12n0376_001:0853a03": "佛說大般泥洹經卷第一",
    "T12n0376_001:0853a05": "東晉平陽沙門法顯譯",
    "T12n0376_001:0853a06": "序品第一",
    "T12n0376_001:0853a07": "[0853a07] 如是我聞：[0853a07] 一時佛在拘夷城力士生地，熙連",
    "T12n0376_001:0853a08": "河側堅固林雙樹間，與八百億比丘前後圍",
    "T12n0376_001:0853a09": "繞。二月十五日臨般泥洹，時諸眾生各各悅",
    "T12n0376_001:0853a10": "樂，自計清淨無疑厭想，忽自覺悟：「今日如",
    "T12n0376_001:0853a11": "來、應供、等正覺，哀愍世間覆護世間為世間",
    "T12n0376_001:0853a12": "歸，等觀眾生如視一子，恬淡寂滅大牟尼尊，",
    "T12n0376_001:0853a13": "告諸眾生今當滅度，諸有疑難皆應來問，",
    "T12n0376_001:0853a14": "為最後問。」如是覺已各懷憂慼。[0853a14] 爾時世尊從",
    "T12n0376_001:0853a15": "其面門放種種光，青黃赤白頗梨紅色，明",
    "T12n0376_001:0853a16": "耀殊特普照三千大千世界乃至十方一切佛",
    "T12n0376_001:0853a17": "土，六趣眾生其蒙光者，罪垢諸惱皆悉除滅，",
    "T12n0376_001:0853a18": "咸皆悲慟淚下如雨，更相謂言：「怪哉仁者世",
    "T12n0376_001:0853a19": "間虛空，怪哉仁者眾生福盡，怪哉仁者苦法",
    "T12n0376_001:0853a20": "增長，如來不久當般泥洹；一何駃哉世間",
    "T12n0376_001:0853a21": "虛空，一何駃哉世間眼滅，我等當共疾往詣",
    "T12n0376_001:0853a22": "佛禮拜供養，勸請世尊不般泥洹，住壽一",
    "T12n0376_001:0853a23": "劫若過一劫，若佛泥洹誰為我等親善慈導？",
    "T12n0376_001:0853a24": "誰為我等救諸厄難？是故仁等，有所不了當",
    "T12n0376_001:0853a25": "詣如來諮決所疑。」[0853a25] 爾時大地六種震動，時八",
    "T12n0376_001:0853a26": "百億比丘皆阿羅漢心得自在，所作已辦離",
    "T12n0376_001:0853a27": "諸煩惱，降伏諸根譬如大龍，成就空慧逮得",
    "T12n0376_001:0853a28": "己利，如栴檀林以為眷屬，功德具足為佛真",
    "T12n0376_001:0853a29": "子。其名曰：尊者迦旃延，尊者薄拘羅，尊者優",
    "T12n0376_001:0853b01": "波難陀等，是諸比丘晨用楊枝澡漱清淨。",
    "T12n0376_001:0853b02": "時有妙光來照其身，如日初出照青樹葉赤",
    "T12n0376_001:0853b03": "脈悉現，此諸比丘亦復如是，舉身支節一切",
    "T12n0376_001:0853b04": "毛孔血流如雨心大苦痛，哀愍安樂諸眾生",
    "T12n0376_001:0853b05": "故，欲發大乘方便密教故，教化因緣故，疾",
    "T12n0376_001:0853b06": "澡漱訖來詣佛所，稽首禮足繞百千匝，恭敬",
    "T12n0376_001:0853b07": "問訊於一面住。[0853b07] 復有二十五億比丘尼，皆阿",
    "T12n0376_001:0853b08": "羅漢心得自在，所作已辦離諸煩惱，降伏諸",
    "T12n0376_001:0853b09": "根譬如大龍，成就空慧逮得己利；其名曰：拘",
    "T12n0376_001:0853b10": "&#x96A3;女須跋陀羅比丘尼，優婆難陀比丘尼，",
    "T12n0376_001:0853b11": "海智比丘尼等，如日初出照青樹葉赤脈",
    "T12n0376_001:0853b12": "悉現，此諸比丘尼亦復如是，舉身支節一",
    "T12n0376_001:0853b13": "切毛孔血流如雨心大苦痛，哀愍安樂諸眾",
    "T12n0376_001:0853b14": "生故，欲發大乘方便密教故，教化因緣故，",
    "T12n0376_001:0853b15": "來詣佛所稽首禮足繞百千匝，恭敬問訊於",
    "T12n0376_001:0853b16": "一面住。復有諸比丘尼，皆是菩薩人中雄猛",
    "T12n0376_001:0853b17": "得十地行，教化因緣故現為女身，遊四無量",
    "T12n0376_001:0853b18": "能現為佛種種變化。[0853b18] 復有一恒河沙菩薩摩",
    "T12n0376_001:0853b19": "訶薩，人中雄猛一切功德皆已具足，以方便",
    "T12n0376_001:0853b20": "身深樂大乘，正向大乘飢虛大乘，貪求",
    "T12n0376_001:0853b21": "大乘渴仰大乘，善能隨順一切世間，未度",
    "T12n0376_001:0853b22": "者度未脫者脫，於無數劫修習淨戒度脫眾",
    "T12n0376_001:0853b23": "生，於無數劫修習淨戒安慰眾生，於無數劫",
    "T12n0376_001:0853b24": "修習淨戒興隆三寶，於無數劫修習淨戒轉",
    "T12n0376_001:0853b25": "正法輪，於無數劫修習淨戒成大莊嚴，於無",
    "T12n0376_001:0853b26": "數劫修習淨戒行處堅固，如是等無量功德",
    "T12n0376_001:0853b27": "皆悉成就，等觀眾生如視一子；其名曰：海德",
    "T12n0376_001:0853b28": "菩薩，無盡智菩薩等，如日初出照青樹葉赤",
    "T12n0376_001:0853b29": "脈悉現，此諸菩薩亦復如是，舉身支節一切",
    "T12n0376_001:0853c01": "毛孔血流如雨心大苦痛，愍念安樂諸眾生",
    "T12n0376_001:0853c02": "故，欲發大乘方便密教故，教化因緣故，",
    "T12n0376_001:0853c03": "來詣佛所稽首禮足繞百千匝，恭敬問訊於",
    "T12n0376_001:0853c04": "一面住。[0853c04] 復有二恒河沙五戒優婆塞，深樂一",
    "T12n0376_001:0853c05": "切諸對治法，苦樂常無常，我非我空非空依",
    "T12n0376_001:0853c06": "無依，眾生非眾生，恒非恒吉非吉，有為無",
    "T12n0376_001:0853c07": "為泥洹非泥洹，深樂如是對治之法，欲聞妙",
    "T12n0376_001:0853c08": "義闡揚大法，於無數劫淨修梵行而無毀失，",
    "T12n0376_001:0853c09": "欲行大乘為人廣說，修習淨戒欲學堅固大",
    "T12n0376_001:0853c10": "乘，欲學隨順世間，欲學度脫世間，欲學興",
    "T12n0376_001:0853c11": "隆三寶，欲學轉法輪，欲學大莊嚴，如是無量",
    "T12n0376_001:0853c12": "功德具足，等觀眾生如視一子；其名曰：光無",
    "T12n0376_001:0853c13": "垢稱王優婆塞，善德優婆塞，如是等二恒",
    "T12n0376_001:0853c14": "河沙優婆塞，於晨朝時為供養如來故，人人",
    "T12n0376_001:0853c15": "各作五千栴檀床帳沈水床帳，眾寶床帳天",
    "T12n0376_001:0853c16": "香床帳，&#x6B1D;金香華床帳等，其諸床帳悉以牛",
    "T12n0376_001:0853c17": "頭栴檀香薰，莊嚴種種奇妙七寶，校飾金繩",
    "T12n0376_001:0853c18": "羅網以覆其上，青色青光、黃色黃光、赤色赤",
    "T12n0376_001:0853c19": "光、白色白光、紅色紅光、頗梨色頗梨光、如意",
    "T12n0376_001:0853c20": "珠色如意珠光，以如是等雜色莊嚴，殊勝希",
    "T12n0376_001:0853c21": "有周匝障幔，皆以七寶羅網羅覆其上，周迴",
    "T12n0376_001:0853c22": "四面懸眾寶幡，種種雜香以塗其上，金縷",
    "T12n0376_001:0853c23": "織成以為垂帶，其寶帳內種種異色莊嚴如",
    "T12n0376_001:0854a01": "上，七寶織成以為茵蓐，柔軟香薰以敷其",
    "T12n0376_001:0854a02": "內。一一床帳各載以寶車，其車嚴好七寶莊",
    "T12n0376_001:0854a03": "嚴，前後皆有寶幢幡蓋，一一幡蓋皆以七寶",
    "T12n0376_001:0854a04": "羅網，青黃赤白七寶莊嚴，及四種華優&#x9262;羅",
    "T12n0376_001:0854a05": "&#x9262;曇摩拘牟頭分陀利，亦以七寶校飾如前，",
    "T12n0376_001:0854a06": "結眾雜寶以為華鬘，鮮好白[疊*毛]圖畫如來本",
    "T12n0376_001:0854a07": "生之像，表現菩薩從初發意至于成佛，中間",
    "T12n0376_001:0854a08": "受身種種苦行無不記列。俠道兩邊作眾伎",
    "T12n0376_001:0854a09": "樂，其諸樂器皆用七寶，其音和雅皆出無常",
    "T12n0376_001:0854a10": "苦空之音，咸言怪哉世間虛空，悲號泣淚聲",
    "T12n0376_001:0854a11": "振天地，為供養故各齎名華細末雜香，又辦",
    "T12n0376_001:0854a12": "種種上味之食，用山澗水然以香薪，令",
    "T12n0376_001:0854a13": "食細軟香味具足。又於堅固林內外掃灑布",
    "T12n0376_001:0854a14": "七寶沙，香薰寶衣以覆其上，周迴敷置三十",
    "T12n0376_001:0854a15": "二行師子之座，皆以七寶莊嚴，雕文刻鏤五",
    "T12n0376_001:0854a16": "色晃曜，眾妙雜香用薰其座，七寶茵蓐以敷",
    "T12n0376_001:0854a17": "其上。眾事辦已而作是念：「一切眾生有所須",
    "T12n0376_001:0854a18": "欲我悉施與，衣服飲食財物珍寶國城妻子，",
    "T12n0376_001:0854a19": "頭目髓腦血肉肌體，貧富貴賤隨其所須各",
    "T12n0376_001:0854a20": "令充足，唯除色欲毒藥及害生等不淨之",
    "T12n0376_001:0854a21": "施。」是諸優婆塞發菩薩心而作是念：「我等持",
    "T12n0376_001:0854a22": "是床帳寶車眾物供具施佛及僧，是為最後",
    "T12n0376_001:0854a23": "供養大施。」各作是念：「佛及大眾受我供已，",
    "T12n0376_001:0854a24": "今日如來當般泥洹。」作是念已其心悲亂，譬",
    "T12n0376_001:0854a25": "如日出照青樹葉赤脈悉現。諸優婆塞亦復",
    "T12n0376_001:0854a26": "如是，舉身毛孔血流如雨，身心毒痛悲泣",
    "T12n0376_001:0854a27": "流淚。又於堅固林側施大帳幔七寶莊校，",
    "T12n0376_001:0854a28": "高廣嚴好上際虛空，於其帳內立七寶舍，饌",
    "T12n0376_001:0854a29": "具畢已，來詣佛所稽首佛足，幢蓋供養遍滿",
    "T12n0376_001:0854b01": "虛空，燒香散華猶如雲雨，咸皆悲慕哀動天",
    "T12n0376_001:0854b02": "地，撫臆號叫淚下如雨，更相謂言：「怪哉仁",
    "T12n0376_001:0854b03": "者世間虛空，一何駃哉世間眼滅。」頭面著地",
    "T12n0376_001:0854b04": "同聲請佛：「願佛及僧哀愍我等，與諸大眾俱",
    "T12n0376_001:0854b05": "受我請，受我請已當般泥洹，令我等飯佛大",
    "T12n0376_001:0854b06": "眾得最後施福。」世尊知時默然不受，如是三",
    "T12n0376_001:0854b07": "請佛亦默然。時諸優婆塞一切望絕愁憂苦",
    "T12n0376_001:0854b08": "惱，猶如慈父唯有一子，卒病命終送殯",
    "T12n0376_001:0854b09": "而還愁憂苦惱，諸優婆塞愁憂苦惱亦復",
    "T12n0376_001:0854b10": "如是，作禮而起於一面住。[0854b10] 復有三恒河沙優",
    "T12n0376_001:0854b11": "婆夷，皆持五戒功德具足，現為女像化度眾",
    "T12n0376_001:0854b12": "生，呵責己身猶如四蛇，八萬戶蟲侵食其體，",
    "T12n0376_001:0854b13": "是身臭穢貪欲所惑，譬如死尸無一可樂，是",
    "T12n0376_001:0854b14": "身不淨九孔常漏，血肉筋骨共相依假以為",
    "T12n0376_001:0854b15": "偽城，手足支節以為&#x5374;敵，爪齒耳目以為",
    "T12n0376_001:0854b16": "寮孔，幻偽心法以為寮障，放逸調慢以為",
    "T12n0376_001:0854b17": "樓觀，惡賊意王居其城內，貪利蕩逸馳騁六",
    "T12n0376_001:0854b18": "境，如此賊城諸佛所棄愚夫所樂，貪欲瞋恚",
    "T12n0376_001:0854b19": "愚癡羅剎依止其中，如伊蘭叢林無可愛樂，",
    "T12n0376_001:0854b20": "聚沫芭蕉無有堅固，電光野馬呼聲之響，水",
    "T12n0376_001:0854b21": "月幻化如海濤波，駃流立草須臾不住，丘塚",
    "T12n0376_001:0854b22": "叢林穢惡充滿，狐狼鵰鷲烏&#x9D44;餓狗，諸惡虫",
    "T12n0376_001:0854b23": "輩競止其中，如此穢身安可堪處？若以一毛",
    "T12n0376_001:0854b24": "渧大海水尚可知數，此毒樹身四百四病，",
    "T12n0376_001:0854b25": "無量眾穢不可稱計，如世尊說譬喻，天下草",
    "T12n0376_001:0854b26": "木斬以為籌，大地土石末為微塵，猶可知數。",
    "T12n0376_001:0854b27": "此身不淨無量雜惡，其數過是，是身暴害",
    "T12n0376_001:0854b28": "滅諸善法。是等優婆夷，能捨此身猶如棄唾，",
    "T12n0376_001:0854b29": "習行空行無相無作，深樂大乘常為人說。其",
    "T12n0376_001:0854c01": "名曰：耆婆尸利優婆夷，勝鬘優婆夷，毘舍",
    "T12n0376_001:0854c02": "佉優婆夷等，於晨朝時光明照已即覺斯瑞，",
    "T12n0376_001:0854c03": "便各疾辦眾供養具倍勝於前，來詣佛所頭",
    "T12n0376_001:0854c04": "面著地，請佛及僧。世尊不受。愁憂苦惱在一",
    "T12n0376_001:0854c05": "面住。[0854c05] 復有四恒河沙諸離車童子，在毘舍離",
    "T12n0376_001:0854c06": "城內并外來者，及閻浮提邊國諸王大臣，俱",
    "T12n0376_001:0854c07": "樂正法淳修戒行，眾德成就，伏諸異學及",
    "T12n0376_001:0854c08": "亂法者，普能惠施無畏之法，為眾演說無盡",
    "T12n0376_001:0854c09": "法藏，悉能修習諸佛所說甘露妙法，摧伏眾",
    "T12n0376_001:0854c10": "魔外道邪論，自持律行令持戒僧得力安隱，",
    "T12n0376_001:0854c11": "自持律行樂聽大乘為人廣說，普慈愍傷一",
    "T12n0376_001:0854c12": "切眾生德皆如上。其名曰：淨離垢藏離車童",
    "T12n0376_001:0854c13": "子，常快淨離車童子，恒水離垢淨離車童子",
    "T12n0376_001:0854c14": "等，是諸離車各辦八十四億栴檀床帳，沈水",
    "T12n0376_001:0854c15": "床帳，&#x6B1D;金床帳，&#x6822;木床帳，兜樓香木床帳，",
    "T12n0376_001:0854c16": "亦各八十四億雕文刻鏤，七寶莊嚴五色光",
    "T12n0376_001:0854c17": "耀嚴飾如前，各辦八萬四千寶馬，八萬四千",
    "T12n0376_001:0854c18": "大象王，八萬四千四馬寶車，悉以神珠明寶",
    "T12n0376_001:0854c19": "絞絡莊飾，端嚴姝妙行如疾風；又辦八萬四",
    "T12n0376_001:0854c20": "千明月神珠晝夜常明，幢蓋幡華大寶帳幔，",
    "T12n0376_001:0854c21": "白疊圖像次第如前。其寶華蓋廣一由旬，",
    "T12n0376_001:0854c22": "彩畫細疊以為圖像三十二由旬，其幔高",
    "T12n0376_001:0854c23": "顯各百由旬，其幡各長一千由旬，七寶莊校嚴",
    "T12n0376_001:0854c24": "飾如前；其飯香氣薰一由旬。敷置床座於堅",
    "T12n0376_001:0855a01": "固林供具悉備，來詣佛所稽首請佛，頭面禮",
    "T12n0376_001:0855a02": "訖於一面住。[0855a02] 復有閻浮提內大長者五恒河沙，",
    "T12n0376_001:0855a03": "深樂正法淳修戒行眾德成就，伏諸異學及",
    "T12n0376_001:0855a04": "亂法者，深樂大乘。其名日：月光王薝蔔華",
    "T12n0376_001:0855a05": "首長者，法首長者，如是等長者子及長者女",
    "T12n0376_001:0855a06": "五恒河沙，於晨朝時承佛威神，辦眾供具倍",
    "T12n0376_001:0855a07": "復勝前，來詣佛所稽首請佛，頭面禮足於一",
    "T12n0376_001:0855a08": "面住。[0855a08] 復有毘舍離王內外眷屬，及閻浮提主",
    "T12n0376_001:0855a09": "大小城邑聚落野人君主，除阿闍世其餘諸",
    "T12n0376_001:0855a10": "王，月離垢藏王，日離垢王等六恒河沙，各將",
    "T12n0376_001:0855a11": "一百八十萬億眷屬，皆悉勇健力如龍象行",
    "T12n0376_001:0855a12": "如疾風，深樂正法淳修戒行，眾德成就伏諸",
    "T12n0376_001:0855a13": "異學及亂法者，所作供具轉倍勝前，來詣佛",
    "T12n0376_001:0855a14": "所稽首請佛，頭面禮足於一面住。[0855a14] 復有閻浮",
    "T12n0376_001:0855a15": "提主大小諸王，夫人婇女七恒河沙，除阿闍",
    "T12n0376_001:0855a16": "世王，夫人婇女皆厭患女身，修行空行深樂",
    "T12n0376_001:0855a17": "大乘，廣為人說所修功德悉如前說，諸優",
    "T12n0376_001:0855a18": "婆夷其名曰：三界妙夫人，念德夫人等，所作",
    "T12n0376_001:0855a19": "供具倍復勝前，於晨朝時來詣佛所稽首請",
    "T12n0376_001:0855a20": "佛，頭面禮足於一面住。",
    "T12n0376_001:0855a21": "[0855a21] 復有八恒河沙諸天眾俱，普明天子等，皆樂",
    "T12n0376_001:0855a22": "大乘廣為人說，修行淨戒渴仰大乘，諸眾生",
    "T12n0376_001:0855a23": "類樂大乘者，以大乘法斷其渴仰，修行淨戒",
    "T12n0376_001:0855a24": "貪樂大乘，堅固大乘覺悟大乘，於大乘法不",
    "T12n0376_001:0855a25": "起嫉慢，伏諸異學及亂法者，護持正法修",
    "T12n0376_001:0855a26": "行淨戒，隨順世間，未度者度未脫者脫，欲轉",
    "T12n0376_001:0855a27": "法輪欲興隆三寶永使不絕，欲建大莊嚴，如",
    "T12n0376_001:0855a28": "是等無量功德皆悉具足，等慈眾生猶如一子。",
    "T12n0376_001:0855a29": "是諸天等於晨朝時，光明照已覺斯瑞相，咸",
    "T12n0376_001:0855b01": "作是念：「如來不久當般泥洹。」來詣佛所見眾",
    "T12n0376_001:0855b02": "供具各相謂言：「汝等觀彼人間供養，莊嚴殊",
    "T12n0376_001:0855b03": "特與天無異，供養如來為最後供，種種飯食",
    "T12n0376_001:0855b04": "供佛及僧最後大施，而今世尊悉皆不受。諸",
    "T12n0376_001:0855b05": "仁者，我等今日亦當為佛及僧并諸眷屬，為",
    "T12n0376_001:0855b06": "最後施成大施度，如來及僧并諸眷屬，哀",
    "T12n0376_001:0855b07": "受我等最後供施當般泥洹，佛世難值最後",
    "T12n0376_001:0855b08": "施度倍復甚難。怪哉仁者世間虛空，一何駃",
    "T12n0376_001:0855b09": "哉世間眼滅。」是諸天眾咸作是念：「我等亦當",
    "T12n0376_001:0855b10": "供養如來。」即辦供具倍勝人間，床帳車乘幢",
    "T12n0376_001:0855b11": "幡華蓋圖像帳幔，悉以天香天繒天寶莊嚴",
    "T12n0376_001:0855b12": "校飾。供具辦已，來詣佛所稽首禮足繞百",
    "T12n0376_001:0855b13": "千匝，恭敬問訊於一面住。[0855b13] 復有九恒河沙諸",
    "T12n0376_001:0855b14": "龍王從四方來；其名曰：和修吉龍王，難頭優",
    "T12n0376_001:0855b15": "&#x9262;難陀龍王等，眾德具足哀愍世間，於晨朝",
    "T12n0376_001:0855b16": "時光明照已，各作是念：「如來不久當般泥洹。」",
    "T12n0376_001:0855b17": "辦眾供具倍勝人天，來詣佛所稽首請佛，繞",
    "T12n0376_001:0855b18": "百千匝於一面住。[0855b18] 復有十恒河沙諸鬼神",
    "T12n0376_001:0855b19": "王，毘沙門等一切鬼王，所作供養悉皆如前，",
    "T12n0376_001:0855b20": "來詣佛所稽首請佛，繞百千匝於一面住。[0855b20] 復",
    "T12n0376_001:0855b21": "有二十恒河沙伽留羅王，龍怨伽留羅王等；",
    "T12n0376_001:0855b22": "三十恒河沙揵闥婆王，那羅達揵闥婆王等；",
    "T12n0376_001:0855b23": "四十恒河沙緊那羅王，快見緊那羅王等；五",
    "T12n0376_001:0855b24": "十恒河沙摩&#x777A;羅伽王，大快見摩&#x777A;羅伽王",
    "T12n0376_001:0855b25": "等；六十恒河沙阿修羅王，遊空阿修羅王",
    "T12n0376_001:0855b26": "等；七十恒河沙陀那婆王，法水離垢勝王",
    "T12n0376_001:0855b27": "等；八十恒河沙羅剎王，廣怖畏羅剎王等；九",
    "T12n0376_001:0855b28": "十恒河沙叢林主王，樂香叢林主王等；千恒",
    "T12n0376_001:0855b29": "河沙持&#x546A;王，大幻持&#x546A;王等；一億恒河沙欲",
    "T12n0376_001:0855c01": "色，眾善現欲色等；百億恒河沙天女，眾藍婆",
    "T12n0376_001:0855c02": "天女等；千億恒河沙負多王，宿君坻負多王",
    "T12n0376_001:0855c03": "等；百千億恒河沙天子四天王等；百千億恒",
    "T12n0376_001:0855c04": "河沙風神王；一億恒河沙樂雲雨神王；一切",
    "T12n0376_001:0855c05": "世間寂靜雲雨王。是諸王等於晨朝時光明",
    "T12n0376_001:0855c06": "照已覺斯瑞相，各作是念：「如來不久當般泥",
    "T12n0376_001:0855c07": "洹。」雨眾供具倍勝人天，來詣佛所稽首請佛，",
    "T12n0376_001:0855c08": "繞百千匝於一面住。[0855c08] 復有二十恒河沙香象",
    "T12n0376_001:0855c09": "王，金色紺眼象王等，是諸象王隨其力能於雪",
    "T12n0376_001:0855c10": "山中取眾香藥草，及諸名華優&#x9262;羅、&#x9262;曇摩、",
    "T12n0376_001:0855c11": "拘牟頭、分陀利華等大如車輪，及山川水陸",
    "T12n0376_001:0855c12": "所生諸華，以用莊嚴床帳供具，悲鳴號吼聲",
    "T12n0376_001:0855c13": "震天地：「一何駃哉世間虛空，一何駃哉世間",
    "T12n0376_001:0855c14": "眼滅。」來詣佛所頭面禮足於一面住。[0855c14] 復有三",
    "T12n0376_001:0855c15": "恒河沙師子王，大震吼師子王等；皆於眾生",
    "T12n0376_001:0855c16": "普施無畏，及諸鳥王迦蘭陀鳥，迦陵頻伽鳥",
    "T12n0376_001:0855c17": "王等，所作供養悉如象王。復有諸牛羊王，",
    "T12n0376_001:0855c18": "詣堅固林出好香乳，一切坑池乳皆流溢。復",
    "T12n0376_001:0855c19": "有諸蜜蜂王皆以香蜜盈滿其中，如是等比數",
    "T12n0376_001:0855c20": "如恒河沙，悉詣佛所頭面禮足於一面住。[0855c20] 復",
    "T12n0376_001:0855c21": "有萬恒河沙五通神仙，與四天下一切眾仙",
    "T12n0376_001:0855c22": "俱，忍辱仙人等，作種種神力，所作供養悉倍",
    "T12n0376_001:0855c23": "勝前，來詣佛所以髮布地，稽首佛足於一面",
    "T12n0376_001:0855c24": "住。[0855c24] 爾時十六大國比丘比丘尼，唯除尊者大",
    "T12n0376_001:0855c25": "迦葉尊者、阿難二眾，餘者悉集滿一由旬悉",
    "T12n0376_001:0855c26": "皆如前。比丘比丘尼眾於晨朝時，來詣佛所",
    "T12n0376_001:0855c27": "稽首佛足，繞百千匝於一面住。[0855c27] 復有萬恒河",
    "T12n0376_001:0855c28": "沙諸小山神王，大山神王，世界中間諸鬼神",
    "T12n0376_001:0855c29": "王，須彌山神王，食諸樹葉華果種種生類，皆",
    "T12n0376_001:0856a01": "有神力放大光明，來詣佛所稽首禮足於一",
    "T12n0376_001:0856a02": "面住。[0856a02] 復有百千萬恒河沙八大河大海大地",
    "T12n0376_001:0856a03": "諸神天子，大小諸王皆有神力，放大光明蔽",
    "T12n0376_001:0856a04": "於日月，於堅固林出甘露水，滿熙連河微流",
    "T12n0376_001:0856a05": "清徹，處處皆作七寶階道，令諸會眾飲之無",
    "T12n0376_001:0856a06": "厭。[0856a06] 爾時力士生地北面南向，有自然善法重",
    "T12n0376_001:0856a07": "閣講堂，文飾刻畫七寶莊嚴五色光耀，清",
    "T12n0376_001:0856a08": "泉浴池華果園林亦自化成，譬如忉利天歡喜",
    "T12n0376_001:0856a09": "之園甚可愛樂，其諸天人阿修羅悉&#x89A9;如來",
    "T12n0376_001:0856a10": "泥洹之相，咸皆悲感愁憂歎息。[0856a10] 復有一億阿",
    "T12n0376_001:0856a11": "僧祇四天王諸天子皆悉來會各相謂言：「汝",
    "T12n0376_001:0856a12": "等觀此天人阿修羅，為最後供養如來故，作",
    "T12n0376_001:0856a13": "此勝妙殊特供具種種飲食，佛與大眾受彼施",
    "T12n0376_001:0856a14": "已當般泥洹，我等亦當辦眾供具倍勝於彼。」",
    "T12n0376_001:0856a15": "皆用天華天香天食，曼陀羅華、摩訶曼陀羅",
    "T12n0376_001:0856a16": "華、迦拘羅花、摩訶迦拘羅華、曼殊沙花、摩訶",
    "T12n0376_001:0856a17": "曼殊沙花、散多那華、摩訶散多那華，如是等",
    "T12n0376_001:0856a18": "種種天花及諸天香，以成供具來詣佛所，稽",
    "T12n0376_001:0856a19": "首請佛於一面住。釋提桓因與阿僧祇三十",
    "T12n0376_001:0856a20": "三天眾所作供養，乃至第六天王與諸眷屬",
    "T12n0376_001:0856a21": "所作供養，轉倍勝前。除四無色及色有無想",
    "T12n0376_001:0856a22": "天，其餘諸天亦辦供具轉倍勝前。[0856a22] 爾時娑婆",
    "T12n0376_001:0856a23": "世界主梵天王，與諸梵天子無量眷屬，各放",
    "T12n0376_001:0856a24": "身光遍四天下，欲界人天身諸光明皆蔽不",
    "T12n0376_001:0856a25": "現，普雨天衣及天名華供辦天食，一一天幢",
    "T12n0376_001:0856a26": "天幡天蓋，從堅固林上至梵天。辦眾具已來",
    "T12n0376_001:0856a27": "詣佛所，稽首請佛於一面住。[0856a27] 復有毘摩質多",
    "T12n0376_001:0856a28": "羅阿修羅王，與無量阿修羅眷屬俱，放身光",
    "T12n0376_001:0856a29": "明遍四天下，釋提桓因及諸梵王身諸光明",
    "T12n0376_001:0856b01": "皆蔽不現，亦辦飯食及眾供具，其諸寶蓋悉",
    "T12n0376_001:0856b02": "皆彌覆小千世界。辦眾供已來詣佛所，稽首",
    "T12n0376_001:0856b03": "請佛於一面住。爾時天魔波旬與無量魔天女",
    "T12n0376_001:0856b04": "眾俱，即以神力普開一切諸地獄門，隨彼地獄",
    "T12n0376_001:0856b05": "眾生有所願樂皆給濟之，又復普告地獄眾",
    "T12n0376_001:0856b06": "生言：「汝等！當念如來、應供、等正覺作最後隨",
    "T12n0376_001:0856b07": "喜，此是汝等力所堪能修行福利，當令汝等",
    "T12n0376_001:0856b08": "長獲安樂，永得解脫地獄楚毒。」以如來威神",
    "T12n0376_001:0856b09": "故，令魔波旬心轉調伏，與眷屬俱皆悉莊嚴",
    "T12n0376_001:0856b10": "兵仗刀劍弓箭金鎚鉞斧&#x7F82;索長鉤&#x9B2A;戰眾",
    "T12n0376_001:0856b11": "具，地獄眾生長夜癡冥，遠離正法受諸苦痛，",
    "T12n0376_001:0856b12": "城郭門戶盛火熾然，興雲大雨令火悉滅。",
    "T12n0376_001:0856b13": "爾時地獄眾生離苦獲安，離苦獲安已一一諸",
    "T12n0376_001:0856b14": "魔與其眷屬，辦眾供具倍勝於前，來詣佛所",
    "T12n0376_001:0856b15": "稽首請佛：「唯願世尊，哀受我供，受我供已，",
    "T12n0376_001:0856b16": "其有善男子善女人，稱摩訶衍名者若真若偽，",
    "T12n0376_001:0856b17": "我等皆當為是人等作無畏之護。」而說是&#x546A;：",
    "T12n0376_001:0856b18": "[0856b18] 「侘趐吒吒羅 侘趐魯樓麗 摩訶魯樓",
    "T12n0376_001:0856b19": "麗 阿邏 摩邏 多羅 悉波呵",
    "T12n0376_001:0856b20": "[0856b20] 「是&#x546A;能令諸亂心者得深妙定，是&#x546A;能令諸",
    "T12n0376_001:0856b21": "恐怖者離諸恐怖，是&#x546A;能令為法師者辯才",
    "T12n0376_001:0856b22": "無斷，是&#x546A;悉能降伏外道，諸有能護正法者，",
    "T12n0376_001:0856b23": "為是&#x546A;所護如佩神劍，我此&#x546A;術所說誠諦，",
    "T12n0376_001:0856b24": "其有人能持此&#x546A;者，若在曠野凶害毒獸水",
    "T12n0376_001:0856b25": "火難等，若持若說眾難悉除如龜藏六。我等",
    "T12n0376_001:0856b26": "今日皆悉以離諸魔諂曲，惟願世尊哀受我",
    "T12n0376_001:0856b27": "供，願并印可所說神&#x546A;。」爾時世尊即告魔言：",
    "T12n0376_001:0856b28": "「我不受汝飯食供養，為安隱一切眾生故，今",
    "T12n0376_001:0856b29": "當受汝神&#x546A;法施。」如是三請，世尊亦三默然",
    "T12n0376_001:0856c01": "不受。時魔波旬及魔天女，稽首佛足於一面",
    "T12n0376_001:0856c02": "住。[0856c02] 復有大自在天王，與無量大力諸天子俱，",
    "T12n0376_001:0856c03": "放大光明遍照三千大千世界，梵釋諸天乃",
    "T12n0376_001:0856c04": "至阿修羅眾身諸光明悉蔽不現，辦眾供具",
    "T12n0376_001:0856c05": "倍勝於前，華蓋光明遍照三千大千世界，百",
    "T12n0376_001:0856c06": "億日月悉如聚墨光明不現。",
    "T12n0376_001:0856c07": "大般泥洹經大身菩薩品第二",
    "T12n0376_001:0856c08": "[0856c08] 東方去此無數阿僧祇恒河沙佛土微塵佛",
    "T12n0376_001:0856c09": "剎，有世界名意樂美音，佛號虛空等如來、",
    "T12n0376_001:0856c10": "應供、等正覺，在世教授，告第一聲聞菩薩名",
    "T12n0376_001:0856c11": "曰大身：「善男子！西方有世界名曰娑婆，佛",
    "T12n0376_001:0856c12": "號釋迦牟尼如來、應供、等正覺，臨當滅度；持",
    "T12n0376_001:0856c13": "此國土滿&#x9262;香飯，香徹三千大千世界，并以",
    "T12n0376_001:0856c14": "我心現彼大眾，彼如來受我飯已當般泥洹。",
    "T12n0376_001:0856c15": "又持眾寶床帳供具獻彼如來，汝等并自請",
    "T12n0376_001:0856c16": "決所疑。」是時大身菩薩，稽首佛足右繞訖合",
    "T12n0376_001:0856c17": "掌受教，與無數阿僧祇菩薩摩訶薩俱，來向",
    "T12n0376_001:0856c18": "此娑婆世界。爾時三千大千世界地普大動，",
    "T12n0376_001:0856c19": "時會大眾，釋梵四天王魔王阿修羅及大力",
    "T12n0376_001:0856c20": "諸天，見此地動舉身毛&#x7AEA;，各自見身光明不",
    "T12n0376_001:0856c21": "現悉如聚墨。爾時大眾一切驚起。文殊師利",
    "T12n0376_001:0856c22": "童子告諸釋梵護世魔王諸天王言：「汝等勿",
    "T12n0376_001:0856c23": "怖，汝等勿怖！東方去此無數阿僧祇恒河沙",
    "T12n0376_001:0856c24": "國土微塵佛剎，有世界名意樂美音，佛號",
    "T12n0376_001:0856c25": "虛空等如來、應供、等正覺，告第一聲聞菩薩：",
    "T12n0376_001:0856c26": "『汝行詣娑婆世界，有佛號釋迦牟尼如來、應供、",
    "T12n0376_001:0856c27": "等正覺臨當滅度，供飯彼佛及比丘僧，汝等",
    "T12n0376_001:0856c28": "并自請決所疑。』即時大身菩薩稽首佛足右",
    "T12n0376_001:0856c29": "繞訖合掌受教，與無央數阿僧祇菩薩摩訶",
    "T12n0376_001:0857a01": "薩俱來詣此娑婆世界，放身光明故令汝等",
    "T12n0376_001:0857a02": "光明悉蔽不現。彼虛空等如來、應供、等正覺，",
    "T12n0376_001:0857a03": "供養世尊故遣菩薩來，汝等皆當一心隨喜。」",
    "T12n0376_001:0857a04": "時釋梵天王及諸大眾即復歎曰：「何其怪哉",
    "T12n0376_001:0857a05": "世間虛空，如來不久當般泥洹，一何駃哉世",
    "T12n0376_001:0857a06": "間眼滅。」皆悉舉聲哀號悲哭。[0857a06] 時彼大身菩薩",
    "T12n0376_001:0857a07": "摩訶薩，與無量阿僧祇諸菩薩俱，從意樂美",
    "T12n0376_001:0857a08": "音佛土各各遍身放大光明來詣娑婆世界。",
    "T12n0376_001:0857a09": "其大身菩薩舉身毛孔光明，化為無量雜種",
    "T12n0376_001:0857a10": "蓮華，一一華上各有七百八十萬城，高廣嚴",
    "T12n0376_001:0857a11": "好其城七重，城各七寶閻浮檀金以為&#x5374;",
    "T12n0376_001:0857a12": "敵，其&#x5374;敵上列植寶樹，其樹悉生眾寶蓮",
    "T12n0376_001:0857a13": "果，皆以金繩連綿樹間，以七寶網重羅樹外，",
    "T12n0376_001:0857a14": "微風吹動作五音聲，其音和雅猶如天樂，人",
    "T12n0376_001:0857a15": "民安隱快樂自在；其城外有七寶池周匝圍",
    "T12n0376_001:0857a16": "繞，八功德水湛然充滿，不冷不熱微流清淨，",
    "T12n0376_001:0857a17": "皆生四種七寶蓮華大如車輪，青黃赤白五",
    "T12n0376_001:0857a18": "色光耀，乘七寶船遊戲其中；又其城內亦",
    "T12n0376_001:0857a19": "有浴池，四種蓮華大如車輪，五色嚴好其池",
    "T12n0376_001:0857a20": "四邊，以黃金白銀琉璃頗梨，面各一寶互",
    "T12n0376_001:0857a21": "相映發，玫瑰為底布以金沙，一一浴池各有",
    "T12n0376_001:0857a22": "十八黃金梯陛，種種雜寶校飾莊嚴梯陛，",
    "T12n0376_001:0857a23": "中間皆以閻浮檀金為芭蕉樹列植道側，",
    "T12n0376_001:0857a24": "天優&#x9262;羅、&#x9262;曇摩、拘牟頭、分陀利華，大如車",
    "T12n0376_001:0857a25": "輪遍覆池上，異類眾鳥遊戲其中。其浴池上",
    "T12n0376_001:0857a26": "悉有種種天香華樹，四方風吹遍散池上，",
    "T12n0376_001:0857a27": "其水香淨如天栴檀。其城內外有八萬四千",
    "T12n0376_001:0857a28": "大王，一一諸王各有無量夫人婇女五欲自",
    "T12n0376_001:0857a29": "娛，人民舍宅各四由旬，垣牆七重悉皆七寶，",
    "T12n0376_001:0857b01": "亦各自有園觀浴池，五欲快樂隨意遊居無",
    "T12n0376_001:0857b02": "有適主，其地柔軟散五色華薰以天香。又復",
    "T12n0376_001:0857b03": "彼處無有聲聞緣覺之名，淳一大乘，一一華",
    "T12n0376_001:0857b04": "上皆有大王，處師子座寶机承足，眾寶帳幔",
    "T12n0376_001:0857b05": "彌覆其上，以大乘法化度眾生。其諸眾生悉",
    "T12n0376_001:0857b06": "在華上聽受大乘，書持誦念如說修行。大身",
    "T12n0376_001:0857b07": "菩薩毛孔光明神通變化，其餘菩薩亦復如",
    "T12n0376_001:0857b08": "是。時諸眾生無有欲樂，但有憂惱悲泣，隨路",
    "T12n0376_001:0857b09": "漸漸行詣拘夷大城各相謂言：「汝等觀此天人",
    "T12n0376_001:0857b10": "供養殊特之事，諸來菩薩亦辦供具，眾味飯",
    "T12n0376_001:0857b11": "食鮮潔香美無可為喻。」[0857b11] 大身菩薩與諸眷屬，",
    "T12n0376_001:0857b12": "從身毛孔出寶蓮華，所齎飯食供佛及僧，其",
    "T12n0376_001:0857b13": "飯香氣普薰三千大千世界，眾生聞者一切",
    "T12n0376_001:0857b14": "煩惱皆悉除滅，蓮華寶帳幢幡華蓋，一切供",
    "T12n0376_001:0857b15": "具無可為喻，從其本國來向此土，乘虛而",
    "T12n0376_001:0857b16": "至猶若高臺，一切眾生無不悉見。大身菩薩",
    "T12n0376_001:0857b17": "及諸眷屬設眾供養倍過諸天，唯除如來光",
    "T12n0376_001:0857b18": "明，梵釋諸天光蔽不現。彼諸菩薩其身毛孔",
    "T12n0376_001:0857b19": "皆雨蓮華，其花香薰普遍三千大千世界，諸",
    "T12n0376_001:0857b20": "聞香者罪垢消除發菩提心。大身菩薩身大",
    "T12n0376_001:0857b21": "無量遍滿虛空，自捨如來餘無能測，稽首奉",
    "T12n0376_001:0857b22": "獻飯食眾供於一面住。[0857b22] 南方世界諸來菩薩，",
    "T12n0376_001:0857b23": "其身毛孔出寶蓮華，如閻浮提從蓮華上起",
    "T12n0376_001:0857b24": "七寶城倍勝東方。西方世界諸來菩薩，毛孔",
    "T12n0376_001:0857b25": "蓮花如四天下，城等眾具轉倍勝前。北方世",
    "T12n0376_001:0857b26": "界諸來菩薩，毛孔蓮華如小千世界，城郭浴",
    "T12n0376_001:0857b27": "池亦倍勝前。乃至十方世界無量阿僧祇諸來",
    "T12n0376_001:0857b28": "菩薩，皆如大身菩薩身滿虛空，毛孔蓮花猶",
    "T12n0376_001:0857b29": "如三千大千世界，雨種種花及眾供具，自捨",
    "T12n0376_001:0857c01": "如來其身光明悉蔽眾會，稽首奉獻於一面",
    "T12n0376_001:0857c02": "住。[0857c02] 爾時堅固林側為大吉祥地，周迴敷座三",
    "T12n0376_001:0857c03": "十二行，其處狹小而諸菩薩身大無量，諸天",
    "T12n0376_001:0857c04": "世人皆悉雲集而不迫迮，有座如鍼鋒處者，",
    "T12n0376_001:0857c05": "有座如毛端處者，有座如豪鋩處者，有座",
    "T12n0376_001:0857c06": "如微塵處者，隨身大小各得安立而不苦患，",
    "T12n0376_001:0857c07": "乃至十方微塵數世界六種大動，神通變化",
    "T12n0376_001:0857c08": "現希有相，各各隨力設供如前。[0857c08] 時閻浮提",
    "T12n0376_001:0857c09": "唯除尊者大迦葉眷屬、尊者阿難眷屬、阿闍世",
    "T12n0376_001:0857c10": "王眷屬，其餘眾生無不來會。[0857c10] 爾時虺蛇毒",
    "T12n0376_001:0857c11": "螫諸惡蟲類，魔鬼羅剎雜&#x546A;蠱道，皆生慈心",
    "T12n0376_001:0857c12": "不相侵害如視一子，唯除一闡提輩。[0857c12] 爾時佛",
    "T12n0376_001:0857c13": "威神故，此三千大千世界地皆柔軟，無有",
    "T12n0376_001:0857c14": "丘墟沙礫荊棘毒草，眾寶莊嚴猶如西方極",
    "T12n0376_001:0857c15": "樂國土，時會天人阿修羅眾，盡見十方微塵",
    "T12n0376_001:0857c16": "數世界，其中所有悉在目前如觀鏡像。爾時",
    "T12n0376_001:0857c17": "如來從其面門出種種光明耀殊特，諸來會",
    "T12n0376_001:0857c18": "者其身光明皆蔽不現，一切眾生稽首勸請，",
    "T12n0376_001:0857c19": "所應作已還從口入。時諸天人阿修羅等，即",
    "T12n0376_001:0857c20": "大恐怖身毛皆&#x7AEA;，各相謂言：「如來光明遍照",
    "T12n0376_001:0857c21": "十方無量世界，所應作已還從口入更無餘",
    "T12n0376_001:0857c22": "事，必是最後泥洹之相。天人奉獻皆悉不受，",
    "T12n0376_001:0857c23": "何其怪哉，四功德牙一旦廢捨，聖慧日光從",
    "T12n0376_001:0857c24": "今永滅，慈悲寶船於斯沈沒。嗚呼！痛哉！眾生",
    "T12n0376_001:0857c25": "望絕。」悲號啼哭血淚如雨，譬如大雲普雨世",
    "T12n0376_001:0857c26": "界，時諸大眾啼哭流淚，亦復如是。",
    "T12n0376_001:0857c27": "大般泥洹經長者純陀品第三",
    "T12n0376_001:0857c28": "[0857c28] 爾時會中有拘夷城長者名曰純陀，與五百",
    "T12n0376_001:0857c29": "長者子俱威儀庠序，觀察眾會皆已來集，更",
    "T12n0376_001:0858a01": "整衣服為佛作禮心懷憂慼，如日初出照青",
    "T12n0376_001:0858a02": "樹葉赤脈悉現；時彼長者亦復如是，舉身血",
    "T12n0376_001:0858a03": "出淚下如雨，繞百千匝合掌白佛：「唯願世尊，",
    "T12n0376_001:0858a04": "與諸大眾哀受我等最後供養，當令我及一",
    "T12n0376_001:0858a05": "切眾生悉蒙解脫，譬如田家貧子仲春之節",
    "T12n0376_001:0858a06": "耕田下種仰悕天雨，今我如是身口意患煩",
    "T12n0376_001:0858a07": "惱眾垢，始蒙少習厭離之想。唯願世尊，當",
    "T12n0376_001:0858a08": "惠法雨與諸大眾，哀受我請，枯旱之田得蒙",
    "T12n0376_001:0858a09": "慈澤。」[0858a09] 爾時世尊一切種智知一切時告淳陀",
    "T12n0376_001:0858a10": "言：「如來、應供、等正覺與諸大眾，當受汝請最",
    "T12n0376_001:0858a11": "後供養。」時諸天人阿修羅，聞如來、應供、等正",
    "T12n0376_001:0858a12": "覺受長者純陀最後供養，一切大眾內懷歡",
    "T12n0376_001:0858a13": "喜，異口同聲歎未曾有：「善哉！善哉！純陀長",
    "T12n0376_001:0858a14": "者！德願滿足。甚奇純陀！生人道中難得之利",
    "T12n0376_001:0858a15": "汝今已得，如優曇&#x9262;華世間希有，佛出於世",
    "T12n0376_001:0858a16": "難值於此，信心難得聞法亦難，佛臨泥洹最",
    "T12n0376_001:0858a17": "後供養復難於彼。又復純陀！譬如春月十五",
    "T12n0376_001:0858a18": "日夜，純淨圓滿無諸雲翳，一切眾生莫不瞻",
    "T12n0376_001:0858a19": "仰，汝亦如是。如來、應供、等正覺與諸大眾，受",
    "T12n0376_001:0858a20": "汝最後檀波羅蜜。善哉純陀！是故說汝如月",
    "T12n0376_001:0858a21": "盛滿，一切眾生無不瞻仰。奇哉純陀！為佛真",
    "T12n0376_001:0858a22": "子，雖生人道今皆謂汝為天中天，是故我等",
    "T12n0376_001:0858a23": "當稽首禮。」咸共舉聲，而讚頌曰：",
    "T12n0376_001:0858a24": "「雖生人道中，  天相悉具足。",
    "T12n0376_001:0858a25": " 我及一切眾，  今當稽首請；",
    "T12n0376_001:0858a26": " 今若哀許者，  當宣微心願。",
    "T12n0376_001:0858a27": " 若欲度眾生，  唯應速勸請；",
    "T12n0376_001:0858a28": " 今日天中天，  人中調御士；",
    "T12n0376_001:0858a29": " 圓應神通眼，  無量功德相。",
    "T12n0376_001:0858b01": " 為眾生哀請，  捨涅槃方便；",
    "T12n0376_001:0858b02": " 天中天住世，  廣說甘露法；",
    "T12n0376_001:0858b03": " 久遠生死苦，  從是獲安隱。」",
    "T12n0376_001:0858b04": "[0858b04] 爾時純陀長者歡喜踊躍，猶如有人卒喪父",
    "T12n0376_001:0858b05": "母憂悲頓至，臨送墓所忽然還活，瞻奉悲",
    "T12n0376_001:0858b06": "喜倍增敬情；純陀長者及諸眷屬，歡喜踊躍",
    "T12n0376_001:0858b07": "亦復如是，五體投地叉手合掌，以偈頌曰：",
    "T12n0376_001:0858b08": "「快哉我今得大利，  人中妙果悉已獲。",
    "T12n0376_001:0858b09": " 快哉我今得大利，  永閉泥犁惡趣門。",
    "T12n0376_001:0858b10": " 快哉我今得大利，  生世得值無上果；",
    "T12n0376_001:0858b11": " 猶如沙中求妙寶，  忽遇金剛大歡喜。",
    "T12n0376_001:0858b12": " 快哉我今得善離，  在在處處畜生惑；",
    "T12n0376_001:0858b13": " 快哉我今得大利，  優曇&#x9262;華堅固信。",
    "T12n0376_001:0858b14": " 快哉我今得善離，  餓鬼慳貪飢渴苦；",
    "T12n0376_001:0858b15": " 快哉我今得大利，  難得施度到彼岸。",
    "T12n0376_001:0858b16": " 從今永閉諸惡趣，  阿修羅王究竟離。",
    "T12n0376_001:0858b17": " 快哉我今得大利，  如來出世甚難遇；",
    "T12n0376_001:0858b18": " 優曇&#x9262;華今得值，  亦如芥子投針鋒。",
    "T12n0376_001:0858b19": " 快哉我今得善離，  四天大王計常想；",
    "T12n0376_001:0858b20": " 快哉我今得大利，  法王大寶今悉見；",
    "T12n0376_001:0858b21": " 乃至欲天十生處，  諦了分明不染著。",
    "T12n0376_001:0858b22": " 快哉我今得大利，  世雄難遇今奉覲；",
    "T12n0376_001:0858b23": " 猶如芥子投針鋒，  值佛甚難復過是；",
    "T12n0376_001:0858b24": " 盡三界源二十五，  針鋒為喻亦復然。",
    "T12n0376_001:0858b25": " 快哉我今得大利，  值遇如來願滿足；",
    "T12n0376_001:0858b26": " 摧滅一切諸凶惡，  無量癡冥無知賊。",
    "T12n0376_001:0858b27": " 快哉我今得大利，  生值離垢蓮華尊；",
    "T12n0376_001:0858b28": " 快哉我今永得離，  彌淪濤波生死海。",
    "T12n0376_001:0858b29": " 快哉生世值如來，  如海盲龜遇浮木；",
    "T12n0376_001:0858c01": " 快哉我今永得離，  生死大海盲龜惑。",
    "T12n0376_001:0858c02": " 快哉我今得大利，  世未曾有無倫匹；",
    "T12n0376_001:0858c03": " 天人哀請悉不受，  難請之寶我今得。",
    "T12n0376_001:0858c04": " 快哉我今得大利，  天人修羅所尊奉；",
    "T12n0376_001:0858c05": " 快哉今得現法果，  大仙受我最後請；",
    "T12n0376_001:0858c06": " 快哉我今得大利，  與諸天人俱勸請。",
    "T12n0376_001:0858c07": " 捨彼天人上妙饌，  哀愍受我&#x9E81;&#x6F81;供；",
    "T12n0376_001:0858c08": " 快哉我今得大利，  天人獻供願不果。",
    "T12n0376_001:0858c09": " 我供&#x9E81;&#x6F81;如伊蘭，  如來大慈哀愍受；",
    "T12n0376_001:0858c10": " 諸天人民阿修羅，  愁憂號泣稽首請。",
    "T12n0376_001:0858c11": " 如來大悲普慈愍，  等視眾生如一子；",
    "T12n0376_001:0858c12": " 假令不受眾飯供，  願哀天人不滅度。",
    "T12n0376_001:0858c13": " 彼諸天人無餘求，  唯願如來永住世；",
    "T12n0376_001:0858c14": " 猶如須彌處大海，  跱金剛輪安不動。",
    "T12n0376_001:0858c15": " 山水映發端嚴好，  如來如是處大會；",
    "T12n0376_001:0858c16": " 法王威光曜四眾，  猶如重雲舉世闇，",
    "T12n0376_001:0858c17": " 日光顯出除眾冥。  今諸天人亦如是，",
    "T12n0376_001:0858c18": " 久遠憂悲癡冥闇；  唯願如來久住世，",
    "T12n0376_001:0858c19": " 聖慧日光悉除滅。  願長住世大智尊，",
    "T12n0376_001:0858c20": " 願長住世大雄士；  令我等心離憂怖，",
    "T12n0376_001:0858c21": " 猶若須彌安不動。」",
    "T12n0376_001:0858c22": "[0858c22] 爾時世尊告純陀曰：「如是，純陀！佛興於世甚",
    "T12n0376_001:0858c23": "難得值，猶如海沙一金剛粟；人身難得又復",
    "T12n0376_001:0858c24": "過是，具足信心亦復甚難，猶如盲龜值浮木",
    "T12n0376_001:0858c25": "孔，得遇如來臨般泥洹，最後所供檀波羅蜜",
    "T12n0376_001:0858c26": "復難於彼，如優曇&#x9262;華時一現耳。汝今純陀，",
    "T12n0376_001:0858c27": "莫生憂惱應大歡喜。所以者何？當作是念：",
    "T12n0376_001:0858c28": "『今日如來與諸大眾受我最後大施供養，以",
    "T12n0376_001:0858c29": "是善利故應歡喜。』汝今純陀，勿請如來長住",
    "T12n0376_001:0859a01": "此世，當觀世間皆悉無常，一切眾行性亦如",
    "T12n0376_001:0859a02": "是。」[0859a02] 爾時世尊即為純陀而說偈言：",
    "T12n0376_001:0859a03": "「正使久在世，  終歸會當滅；",
    "T12n0376_001:0859a04": " 雖生長壽天，  命亦要之盡。",
    "T12n0376_001:0859a05": " 事成皆當敗，  有者悉磨滅；",
    "T12n0376_001:0859a06": " 壯為老所壞，  強者病所困。",
    "T12n0376_001:0859a07": " 人生皆有死，  無常安可久；",
    "T12n0376_001:0859a08": " 無色無強力，  亦無有壽命。",
    "T12n0376_001:0859a09": " 妻子及象馬，  錢財悉復然；",
    "T12n0376_001:0859a10": " 世間諸親戚，  眷屬皆別離。",
    "T12n0376_001:0859a11": " 三界大恐怖，  乃至惡道苦；",
    "T12n0376_001:0859a12": " 斯等悉歸滅，  安可不厭患？",
    "T12n0376_001:0859a13": " 有有生老相，  所謂慚恥法；",
    "T12n0376_001:0859a14": " 計常所侵欺，  而謂為長存。",
    "T12n0376_001:0859a15": " 清涼殊勝法，  遠離於恐怖；",
    "T12n0376_001:0859a16": " 亦得離生老，  病死之大患。",
    "T12n0376_001:0859a17": " 亂心愚癡垢，  此等謂皆度；",
    "T12n0376_001:0859a18": " 無量無有餘，  妙勝之寂滅。",
    "T12n0376_001:0859a19": " 其義實無常，  亦非蔭護法；",
    "T12n0376_001:0859a20": " 但是眾苦聚，  虛偽非堅固。",
    "T12n0376_001:0859a21": " 無堪無所忍，  亦非可常保；",
    "T12n0376_001:0859a22": " 斯等如蠶虫，  結網而自纏。",
    "T12n0376_001:0859a23": " 輪迴三界中，  無一可樂處；",
    "T12n0376_001:0859a24": " 唯有生老苦，  病死之大患。",
    "T12n0376_001:0859a25": " 知義者能見，  壽命日夜流；",
    "T12n0376_001:0859a26": " 衰減欺誑法，  恐怖無暫歡。",
    "T12n0376_001:0859a27": " 疾病憂悲惱，  諸非義盈滿；",
    "T12n0376_001:0859a28": " 欲火輪熾然，  眾難競來集。",
    "T12n0376_001:0859a29": " 智者永不住，  受斯大苦痛；",
    "T12n0376_001:0859b01": " 曉了五欲患，  是非功德利。",
    "T12n0376_001:0859b02": " 離欲無所貪，  明了見真實，",
    "T12n0376_001:0859b03": " 是為解脫觀，  捨除諸生者；",
    "T12n0376_001:0859b04": " 呵責害結怨，  究竟棄諸有。",
    "T12n0376_001:0859b05": " 從此疾離一切數，  猶如薪盡盛火滅；",
    "T12n0376_001:0859b06": " 妙色湛然常安隱，  不為衰老所滅磨。",
    "T12n0376_001:0859b07": " 無量疾苦不逼迫，  壽命長存無終極；",
    "T12n0376_001:0859b08": " 無邊苦海悉已度，  不隨時節劫數遷。",
    "T12n0376_001:0859b09": " 快哉如來超三界，  生死輪迴不復惑；",
    "T12n0376_001:0859b10": " 汝莫觀我永滅度，  猶如須彌跱大海。",
    "T12n0376_001:0859b11": " 純陀我今當泥洹，  平等正法永安樂；",
    "T12n0376_001:0859b12": " 諸明智者聞斯義，  諦了分明不憂慼。",
    "T12n0376_001:0859b13": " 莫以生死危脆身，  微淺智慧測量佛；",
    "T12n0376_001:0859b14": " 我身真實處安隱，  唯是天尊能諦了。」",
    "T12n0376_001:0859b15": "[0859b15] 爾時純陀白佛言：「善哉！善哉！世尊！我等凡劣",
    "T12n0376_001:0859b16": "得知如來泥洹不可思議，世尊！我今便得與",
    "T12n0376_001:0859b17": "彼大人諸菩薩眾及諸羅漢等無有異，如文",
    "T12n0376_001:0859b18": "殊師利童子及阿羅漢，此等眾中若有最初",
    "T12n0376_001:0859b19": "受戒，即受戒曰得在僧數；我今凡劣亦復",
    "T12n0376_001:0859b20": "如是，蒙佛威神得同斯等大賢眾數。唯然世",
    "T12n0376_001:0859b21": "尊！願使如來長存於世，不願泥洹如燋敗種。」",
    "T12n0376_001:0859b22": "[0859b22] 文殊師利語純陀言：「莫作是願。所以者何？當",
    "T12n0376_001:0859b23": "作是觀，有為行法性自如是，如是觀者空慧",
    "T12n0376_001:0859b24": "具足，欲求正法當作是覺。」[0859b24] 純陀答曰：「文殊",
    "T12n0376_001:0859b25": "師利！夫如來者是人中尊為天中天，名為",
    "T12n0376_001:0859b26": "應供，豈是行耶？若是行者為生滅法，譬如水",
    "T12n0376_001:0859b27": "泡速起速滅，往來流轉猶如車輪；若使如來",
    "T12n0376_001:0859b28": "是行數者，終不得出人天之上，非天中天亦",
    "T12n0376_001:0859b29": "非應供。[0859b29] 「復次，文殊師利！汝豈不聞有天長壽，",
    "T12n0376_001:0859c01": "而今如來不滿百歲，云何生死之法，稱人天",
    "T12n0376_001:0859c02": "上為天中天名曰應供？文殊師利！譬如有人",
    "T12n0376_001:0859c03": "作聚落主，隨其功勳漸漸遷轉得為高位，眾",
    "T12n0376_001:0859c04": "人所敬財力自在，受福既盡還為貧賤人不",
    "T12n0376_001:0859c05": "齒錄；若使如來是行數者，亦復如是，非人中",
    "T12n0376_001:0859c06": "上非天中天，亦非應供，轉為下劣。所以者何？",
    "T12n0376_001:0859c07": "起滅法故。是故文殊師利！莫作是觀如來、應",
    "T12n0376_001:0859c08": "供、等正覺是行數也。[0859c08] 「復次，文殊師利！為知而",
    "T12n0376_001:0859c09": "說？為不知而說？如何妄想而謂如來是行數",
    "T12n0376_001:0859c10": "耶？若如來是行數者，不名三界自在法王。所",
    "T12n0376_001:0859c11": "以者何？譬如有王勇猛多力一人當千，時",
    "T12n0376_001:0859c12": "人號名千力士王，以能降伏千力士故；如來、",
    "T12n0376_001:0859c13": "應供、等正覺亦復如是，降伏煩惱魔、陰魔、死",
    "T12n0376_001:0859c14": "魔、自在天魔，如是諸魔力士憍慢悉伏，是",
    "T12n0376_001:0859c15": "故如來、應供、等正覺得為三界自在法王，若",
    "T12n0376_001:0859c16": "使如來是死法者，無實功德如千力士王也。",
    "T12n0376_001:0859c17": "是故，文殊師利！汝莫於如來起行數妄想。[0859c17] 「復",
    "T12n0376_001:0859c18": "次，文殊師利！譬如巨富長者唯生一子，相師",
    "T12n0376_001:0859c19": "占子有短壽相，父母聞之心大愁慼，我等",
    "T12n0376_001:0859c20": "薄相居門不吉，生短壽子不復愛重。所以者",
    "T12n0376_001:0859c21": "何？夫天人婆羅門中有短壽者，斯等同輩自",
    "T12n0376_001:0859c22": "不愛敬以短壽故。如是，文殊師利！若當如來",
    "T12n0376_001:0859c23": "同世人壽者，亦如世人不為父母之所愛敬，",
    "T12n0376_001:0859c24": "如來、應供、等正覺是行數者，亦復不為人天",
    "T12n0376_001:0859c25": "阿修羅之所愛敬，現見轉變故。所以者何？同",
    "T12n0376_001:0859c26": "一切法退敗知見，而為眾生說解脫教，如是",
    "T12n0376_001:0859c27": "義者何名正覺？是故，文殊師利！莫於如來起",
    "T12n0376_001:0859c28": "行數妄想也。[0859c28] 「復次，文殊師利！如貧女人無有",
    "T12n0376_001:0859c29": "居止加復疾病，遊行乞&#x5303;止他客舍寄生一",
    "T12n0376_001:0860a01": "子，其客舍主驅遣令出，抱兒隨道向豐樂國，",
    "T12n0376_001:0860a02": "於路困乏蚊虻毒虫唼食其身，經由恒水抱",
    "T12n0376_001:0860a03": "子而渡，水流漂急不放其子，遂至沒溺母",
    "T12n0376_001:0860a04": "子俱死。由是慈心救子功德，身壞命終生淨",
    "T12n0376_001:0860a05": "妙天。所以者何？以不惜命救護子故。文殊師",
    "T12n0376_001:0860a06": "利！菩薩如是欲護正法者，不於如來而造行",
    "T12n0376_001:0860a07": "觀，造行觀者當知是人盲無慧眼，於世尊所",
    "T12n0376_001:0860a08": "應正觀察不可思議，當知如來非有為法，以",
    "T12n0376_001:0860a09": "是現化安樂眾生，彼貧女人救護其子，不惜",
    "T12n0376_001:0860a10": "身命故生淨妙天；護法菩薩亦復如是，能知",
    "T12n0376_001:0860a11": "如來非有為法，是長存法是久住法，因此護",
    "T12n0376_001:0860a12": "法得現法果速成解脫。[0860a12] 「復次，文殊師利！譬如",
    "T12n0376_001:0860a13": "丈夫遠行寄止他舍疲極而臥，大火卒起焚",
    "T12n0376_001:0860a14": "燒此家，驚覺見火燒逼其身欲出火難，衣服",
    "T12n0376_001:0860a15": "燒盡自愧裸身，不出火宅遂至燒死。以慚愧",
    "T12n0376_001:0860a16": "功德故，身壞命終，八十千返為三十三天王，",
    "T12n0376_001:0860a17": "復百千返為梵天王，來生人中常為轉輪聖",
    "T12n0376_001:0860a18": "王，不墮惡趣永處安樂，因慚愧故如是。文殊",
    "T12n0376_001:0860a19": "師利！當知如來是方便行，應如彼丈夫慚",
    "T12n0376_001:0860a20": "愧而死，寧同外道翫習邪見，不為持戒比丘",
    "T12n0376_001:0860a21": "於無為如來作有為想知而妄語。若於如來",
    "T12n0376_001:0860a22": "作有為想者，當知是人阿鼻地獄常為室宅；",
    "T12n0376_001:0860a23": "是故莫於如來作有為數，能於如來作無為",
    "T12n0376_001:0860a24": "想者，從是得度智慧大海，不為死尸之所迷",
    "T12n0376_001:0860a25": "惑，是為甚深智度成就，以此智果疾逮如來",
    "T12n0376_001:0860a26": "具足相好。」",
    "T12n0376_001:0860a27": "[0860a27] 爾時文殊師利謂純陀言：「善哉！善男子！應如",
    "T12n0376_001:0860a28": "是知，如來常住無為非變易法。汝善男子！有",
    "T12n0376_001:0860a29": "是智者亦能如佛隱覆有為方便示現，汝今",
    "T12n0376_001:0860b01": "不久當成佛道，如此勝妙奇特功德，唯佛世",
    "T12n0376_001:0860b02": "尊乃能歎說。復次，純陀！應時施及法施，出於",
    "T12n0376_001:0860b03": "一切眾施之上。應時施者，若比丘、比丘尼、優",
    "T12n0376_001:0860b04": "婆塞、優婆夷，若遠行來若在道路，隨其力能",
    "T12n0376_001:0860b05": "疾應所須，是檀波羅蜜種子生大果報。純",
    "T12n0376_001:0860b06": "陀！汝今隨其力能為佛及僧施最後供，宜知",
    "T12n0376_001:0860b07": "是時，世尊滅度垂至。」[0860b07] 純陀答曰：「文殊師利！",
    "T12n0376_001:0860b08": "何煩催此垢穢食為？如來寧當待此食耶？如",
    "T12n0376_001:0860b09": "來六年在道樹下難行苦行，日食麻米猶自",
    "T12n0376_001:0860b10": "支持，況今須臾豈不能耶？汝謂如來食此食",
    "T12n0376_001:0860b11": "乎？如來法身非穢食身。」[0860b11] 爾時世尊告文殊師",
    "T12n0376_001:0860b12": "利：「純陀所說，真實說也。」又語純陀：「汝成大智，",
    "T12n0376_001:0860b13": "明解大乘。」[0860b13] 文殊師利謂純陀言：「汝今便為稱",
    "T12n0376_001:0860b14": "可如來為佛所念。」[0860b14] 純陀答言：「如來豈偏念",
    "T12n0376_001:0860b15": "耶？一切眾生悉平等念。汝莫作此顛倒想說，",
    "T12n0376_001:0860b16": "念可念者是二悉無，當作是行。夫愛念者，譬",
    "T12n0376_001:0860b17": "如乳牛雖復飢渴行求水草，若足未足忽念",
    "T12n0376_001:0860b18": "其子便疾還歸；諸佛世尊無此苦念，視一切",
    "T12n0376_001:0860b19": "眾生皆如一子，是智慧念諸佛境界。又，文殊",
    "T12n0376_001:0860b20": "師利！譬如象馬寶車遲速不同，如是我等九",
    "T12n0376_001:0860b21": "部之乘，不能等問如來智慧。又，文殊師利！",
    "T12n0376_001:0860b22": "譬如金翅鳥王陵虛而飛，經由大海影現水",
    "T12n0376_001:0860b23": "中其身長大，水性之類莫能測量其形大小，",
    "T12n0376_001:0860b24": "如嬰兒病不堪大藥。」[0860b24] 文殊師利言：「如純陀所",
    "T12n0376_001:0860b25": "說然，我為諸菩薩故，於甚深功德而立此論。」",
    "T12n0376_001:0860b26": "[0860b26] 爾時世尊從其面門復放種種色光，文殊師",
    "T12n0376_001:0860b27": "利童子見此光明知如來泥洹時至，便告",
    "T12n0376_001:0860b28": "長者純陀言：「汝為如來臨般泥洹施最後供，",
    "T12n0376_001:0860b29": "其時已到宜應速設。純陀！當知如來不以無",
    "T12n0376_001:0860c01": "事而放光明，其義有以，宜速宜速，莫令失時",
    "T12n0376_001:0860c02": "如過採之華。」長者純陀默然而住。[0860c02] 佛告純",
    "T12n0376_001:0860c03": "陀：「如來須臾泥洹，汝供養僧今正是時。」如是",
    "T12n0376_001:0860c04": "再三。純陀悵悢舉聲歎曰：「何其怪哉世間虛",
    "T12n0376_001:0860c05": "空，如來長逝悲號流淚。」而復啟請願哀久",
    "T12n0376_001:0860c06": "住。[0860c06] 世尊告曰：「純陀！汝莫啼哭自亂其心，當",
    "T12n0376_001:0860c07": "正思惟修野馬觀，芭蕉夢幻電光坏器等無",
    "T12n0376_001:0860c08": "有堅實，當知有為為災患宅。」[0860c08] 純陀白佛：「如",
    "T12n0376_001:0860c09": "來！不哀住世，世間虛空，我等焉得而不啼",
    "T12n0376_001:0860c10": "哭？」[0860c10] 佛言：「純陀！今我哀汝及一切眾生而般泥",
    "T12n0376_001:0860c11": "洹，諸佛法爾，有為之法性亦復然。汝於一切",
    "T12n0376_001:0860c12": "諸有為行，當思我昔說無常偈、苦偈、空偈、非",
    "T12n0376_001:0860c13": "我之偈，我說此身為災患偈，如水上泡生滅",
    "T12n0376_001:0860c14": "之偈，莫但憂悲如凡人法。」[0860c14] 純陀白佛：「如是，世",
    "T12n0376_001:0860c15": "尊！誠知如來方便泥洹，我故悲惱不能自",
    "T12n0376_001:0860c16": "持。」[0860c16] 佛告純陀：「善哉！善哉！善男子！應知如來",
    "T12n0376_001:0860c17": "方便泥洹，當知佛經如涉大海，長壽非長壽，",
    "T12n0376_001:0860c18": "起法滅法幻法方便法，時非時性非性，如",
    "T12n0376_001:0860c19": "是等盡應知。純陀！汝欲疾度三有海者，可速",
    "T12n0376_001:0860c20": "設供，諸天人阿修羅所齎供具，今當得為最",
    "T12n0376_001:0860c21": "後供養，令一切眾生從我得不動快樂，汝及",
    "T12n0376_001:0860c22": "餘人值良福田，汝於如來等正覺所設檀波",
    "T12n0376_001:0860c23": "羅蜜，不留難者亦當自成如來福田。」",
    "T12n0376_001:0860c24": "[0860c24] 時純陀長者欲度一切眾生故，低頭泣淚猶",
    "T12n0376_001:0860c25": "如雨下，譬如日出照青樹葉赤脈悉現，純陀",
    "T12n0376_001:0860c26": "長者亦復如是，血淚俱下而白佛言：「唯然世",
    "T12n0376_001:0860c27": "尊！今當從教。然如來泥洹甚深之義，非我",
    "T12n0376_001:0860c28": "凡細所能測量，亦非聲聞緣覺所知，唯佛世",
    "T12n0376_001:0860c29": "尊智慧境界。」",
    "T12n0376_001:0861a01": "[0861a01] 爾時純陀與諸眷屬，為度一切眾生故，稽",
    "T12n0376_001:0861a02": "首佛足右繞畢，燒香散華供養世尊，并復供",
    "T12n0376_001:0861a03": "養文殊師利，以供辦飯故還歸其家。"
}