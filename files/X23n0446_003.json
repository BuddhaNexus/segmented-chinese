{
    "X23n0446_003:0770b14": "七俱胝佛母所說準提陀羅尼經會釋卷下",
    "X23n0446_003:0770b15": "　附五悔儀并持誦法要",
    "X23n0446_003:0770b16": "唐天竺三藏法師大廣智不空奉　詔譯",
    "X23n0446_003:0770b17": "清粵東鼎湖山菩提心沙門弘贊　會釋",
    "X23n0446_003:0770b18": "○次說準泥佛母畫像法(亦名尊那菩薩)",
    "X23n0446_003:0770b19": "取不截白[(畾/(冗几+互))*毛]去毛髮者。幀於淨壁。先應塗壇。以閼伽",
    "X23n0446_003:0770b20": "飲食隨力供養。畵師應受八戒齋。清淨畫像。其彩色",
    "X23n0446_003:0770b21": "中。勿用皮膠。於新器中調色。應畵準泥佛母像。身黃",
    "X23n0446_003:0770b22": "白色。結跏趺坐。坐蓮華上。身佩圓光。著輕縠。如十波",
    "X23n0446_003:0770b23": "羅蜜菩薩衣。上下皆作白色。復有天衣角絡。瓔珞。頭",
    "X23n0446_003:0770b24": "冠。臂皆著螺釧。檀慧著寶環。",
    "X23n0446_003:0770c01": "檀慧。即二小指。智譯云。種種莊嚴其身。腰下著白",
    "X23n0446_003:0770c02": "衣。衣上有華。又身著輕羅綽袖天衣。以綬帶繫腰。",
    "X23n0446_003:0770c03": "朝霞絡身。其手腕。以白螺為釧。七寶莊嚴。一一手",
    "X23n0446_003:0770c04": "上。著指環。都十八臂。",
    "X23n0446_003:0770c05": "其像面有三目。十八臂。上二手作說法相。右第二手",
    "X23n0446_003:0770c06": "作施無畏。第三手執劍。第四手持寶鬘。(貫寶華為鬘)第五",
    "X23n0446_003:0770c07": "手掌俱緣果。",
    "X23n0446_003:0770c08": "梵云微若布羅迦果。華言子滿果。西竺國有。此間",
    "X23n0446_003:0770c09": "無。",
    "X23n0446_003:0770c10": "第六手持鉞斧。第七手執鈎。第八手執金剛杵。第九",
    "X23n0446_003:0770c11": "手持念珠。",
    "X23n0446_003:0770c12": "智譯以第四手持念珠。第九手持寶鬘。法賢譯第",
    "X23n0446_003:0770c13": "四手執寶鐸。而無寶鬘。",
    "X23n0446_003:0770c14": "左第二手執如意寶幢。第三手持開敷紅蓮華。第四",
    "X23n0446_003:0770c15": "手執軍持。(澡罐也)第五手執羂索。第六手持輪。第七手",
    "X23n0446_003:0770c16": "持商佉。(螺也)第八手持賢缾。(即淨瓶也)第九手掌般若梵夾。",
    "X23n0446_003:0770c17": "蓮華下畫水池。池中難陀龍王。塢波難陀龍王。拓蓮",
    "X23n0446_003:0770c18": "華。",
    "X23n0446_003:0770c19": "智譯云。二龍王。共扶蓮華莖。",
    "X23n0446_003:0770c20": "座右邊畫持誦者。手執香爐。瞻仰聖者準提佛母。矜",
    "X23n0446_003:0770c21": "愍持誦人。眼下顧視。上畫二淨居天子。一名俱素陀",
    "X23n0446_003:0770c22": "天子。手持華鬘。向下承空而來供養聖者。畫像已。隨",
    "X23n0446_003:0770c23": "力僧次。請七僧供養。請開光明。呪願讚歎。於像下應",
    "X23n0446_003:0770c24": "書法身緣起偈。",
    "X23n0446_003:0771a01": "偈云。諸法從緣起。如來說是因。彼法因緣盡。是大",
    "X23n0446_003:0771a02": "沙門說。",
    "X23n0446_003:0771a03": "將像於精室秘密供養。以帛覆像。念誦時去覆帛。瞻",
    "X23n0446_003:0771a04": "禮供養。念誦畢。却以帛覆。慎勿令人見。何以故。從師",
    "X23n0446_003:0771a05": "受儀軌畫像法。若轉與人呈像。被魔得便。當須秘密。",
    "X23n0446_003:0771a06": "白[(畾/(冗几+互))*毛]若無。可倩人織。與西洋布相似。長短濶狹。隨",
    "X23n0446_003:0771a07": "宜織之。如無能織者。可取西洋布權用之亦得。彩",
    "X23n0446_003:0771a08": "色中不聽用皮膠。當用白膠香等。此亦無者。可用",
    "X23n0446_003:0771a09": "桃樹膠。或以肥皂莢仁去上麤皮。取內白淨煎膠。",
    "X23n0446_003:0771a10": "或磨黃豆。白芨用之。皆得。僧次者。恐無財力。不能",
    "X23n0446_003:0771a11": "總請眾僧。又復如來不聽擇請。故隨僧中次第差",
    "X23n0446_003:0771a12": "赴請也。",
    "X23n0446_003:0771a13": "○附五悔儀",
    "X23n0446_003:0771a14": "經云。每入道場。先應禮佛懺悔隨喜勸請發願已。應",
    "X23n0446_003:0771a15": "自誓受菩提心戒。此之五法。乃諸菩薩六時行道之",
    "X23n0446_003:0771a16": "軌轍。文備諸經論。今略錄其要。以便修持。行者初入",
    "X23n0446_003:0771a17": "道場。長跪合掌。專心定意。手擎香爐云。願此香華雲。",
    "X23n0446_003:0771a18": "徧滿十方界。一一諸佛土。無量香莊嚴。具足菩薩道。",
    "X23n0446_003:0771a19": "成就如來香。",
    "X23n0446_003:0771a20": "供養已。次應起禮敬。",
    "X23n0446_003:0771a21": "一心頂禮毗盧遮那牟尼世尊。",
    "X23n0446_003:0771a22": "分別聖位修證法門云。如來最初於無上乘。發菩",
    "X23n0446_003:0771a23": "提心。由阿閦佛加持故。證得圓滿菩提心。由證菩",
    "X23n0446_003:0771a24": "提。外感空中寶生佛灌頂。受三界法王位。由觀自",
    "X23n0446_003:0771b01": "在王佛加持語輪。說無量修多羅法門。由不空成",
    "X23n0446_003:0771b02": "就佛加持。於諸佛事。及有情事。所修行利樂。皆悉",
    "X23n0446_003:0771b03": "成就。是故如下當次第一一禮之。",
    "X23n0446_003:0771b04": "一心頂禮阿閦世尊。",
    "X23n0446_003:0771b05": "一心頂禮寶生世尊。",
    "X23n0446_003:0771b06": "一心頂禮觀自在王世尊。",
    "X23n0446_003:0771b07": "一心頂禮不空成就世尊。",
    "X23n0446_003:0771b08": "一心頂禮極樂世界阿彌陀世尊。",
    "X23n0446_003:0771b09": "一心頂禮十方法界諸佛世尊。",
    "X23n0446_003:0771b10": "一心頂禮七俱胝佛母所說大準提陀羅尼。",
    "X23n0446_003:0771b11": "一心頂禮十方法界修多羅藏。一切陀羅尼門。",
    "X23n0446_003:0771b12": "一心頂禮毗盧遮那宮殿中。七俱胝準提佛母菩薩",
    "X23n0446_003:0771b13": "摩訶薩。",
    "X23n0446_003:0771b14": "一心頂禮觀自在菩薩摩訶薩。",
    "X23n0446_003:0771b15": "一心頂禮彌勒菩薩摩訶薩。",
    "X23n0446_003:0771b16": "一心頂禮虗空藏菩薩摩訶薩。",
    "X23n0446_003:0771b17": "一心頂禮普賢菩薩摩訶薩。",
    "X23n0446_003:0771b18": "一心頂禮金剛手菩薩摩訶薩。",
    "X23n0446_003:0771b19": "一心頂禮文殊師利菩薩摩訶薩。",
    "X23n0446_003:0771b20": "一心頂禮除蓋障菩薩摩訶薩。",
    "X23n0446_003:0771b21": "一心頂禮地藏菩薩摩訶薩。",
    "X23n0446_003:0771b22": "一心頂禮無能勝菩薩摩訶薩。",
    "X23n0446_003:0771b23": "一心頂禮大勢至菩薩摩訶薩。",
    "X23n0446_003:0771b24": "一心頂禮十方法界一切菩薩摩訶薩。",
    "X23n0446_003:0771c01": "一心頂禮摩訶迦葉尊者諸大聲聞僧。",
    "X23n0446_003:0771c02": "一心頂禮十方法界一切三乘賢聖僧。",
    "X23n0446_003:0771c03": "已上俱一拜。至準提佛母。及準提陀羅尼。各須三",
    "X23n0446_003:0771c04": "拜。此之人法。是道場主故。禮已。次當懺悔。行者應",
    "X23n0446_003:0771c05": "想自身。對三寶前。憶念先罪。及今生所造。若不懺",
    "X23n0446_003:0771c06": "悔。當墮阿鼻地獄。受極大苦。豈能成就所修真言",
    "X23n0446_003:0771c07": "妙行。持明藏儀軌經云。行人於瑜伽法門。若欲修",
    "X23n0446_003:0771c08": "習。求諸悉地者。先於自身。種種作法。懺除宿業。令",
    "X23n0446_003:0771c09": "無障難。若不如此。聖道難成。金剛智譯本。與此儀",
    "X23n0446_003:0771c10": "軌。雖出懺悔等五法。而文簡略。恐行者臨文懇禱",
    "X23n0446_003:0771c11": "之情難伸。故述餘經。以詳其旨。如無量壽儀軌云。",
    "X23n0446_003:0771c12": "自身五體投地。想於一一佛菩薩前。恭敬作禮已。",
    "X23n0446_003:0771c13": "即右膝著地。合掌當心。虔誠發露懺悔。無始以來。",
    "X23n0446_003:0771c14": "一切罪障。則隨喜諸佛菩薩。聲聞緣覺。一切有情。",
    "X23n0446_003:0771c15": "所修福業。又觀十方世界。所有如來。初成正覺者。",
    "X23n0446_003:0771c16": "請轉法輪。所有如來現般涅槃者。請久住世。不般",
    "X23n0446_003:0771c17": "涅槃。又發願言。我所積集善根。禮佛懺悔。隨喜勸",
    "X23n0446_003:0771c18": "請。以此福聚。迴施一切有情。乃至見佛聞法。速證",
    "X23n0446_003:0771c19": "無上正等菩提。如是知已。心生哀切。口宣懺悔。",
    "X23n0446_003:0771c20": "我弟子(某甲)至心懺悔。自從無始生死以來。隨惡流",
    "X23n0446_003:0771c21": "轉。共諸眾生。造業障罪。為貪瞋癡之所纏縛。由身口",
    "X23n0446_003:0771c22": "意。造五無間罪。及十惡業。自作教他。見作隨喜。或塔",
    "X23n0446_003:0771c23": "物僧物。自在而用。於諸善人。橫生毀謗。見學聲聞緣",
    "X23n0446_003:0771c24": "覺大乘行者。喜生罵辱。令諸行人。心生悔惱。見有勝",
    "X23n0446_003:0772a01": "已。便懷嫉妬。法施財施。常生慳惜。無明所覆。邪見惑",
    "X23n0446_003:0772a02": "心。不修善因。令惡增長。於諸佛所。而起誹謗。如是眾",
    "X23n0446_003:0772a03": "罪。佛悉知見。我今歸命。對諸佛菩薩聖眾前。皆悉發",
    "X23n0446_003:0772a04": "露。不敢覆藏。未作之罪。更不復作。已作之罪。今皆懺",
    "X23n0446_003:0772a05": "悔。所作業障。應墮三途。及八難處。願我此生。所有業",
    "X23n0446_003:0772a06": "障。皆得消滅。所有惡報。未來不受。亦如過去未來現",
    "X23n0446_003:0772a07": "在諸大菩薩。修菩提行。所有業障。悉皆懺悔。我之業",
    "X23n0446_003:0772a08": "障。今亦懺悔。咸悉發露。不敢覆藏。已作之罪。願得除",
    "X23n0446_003:0772a09": "滅。未來之惡。更不敢造。",
    "X23n0446_003:0772a10": "懺悔已。歸命禮三寶。",
    "X23n0446_003:0772a11": "我(某甲)至心隨喜。過去未來現在一切眾生。修行施",
    "X23n0446_003:0772a12": "戒心慧。所有善根。我今皆悉深生隨喜。由作如是隨",
    "X23n0446_003:0772a13": "喜福故。必當獲得尊重殊勝無上無等之果。又於過",
    "X23n0446_003:0772a14": "去未來現在一切諸佛菩薩。聲聞緣覺。所有無量功",
    "X23n0446_003:0772a15": "德之聚。我今至心。悉皆隨而歡喜讚歎。",
    "X23n0446_003:0772a16": "隨喜已。歸命禮三寶。",
    "X23n0446_003:0772a17": "我(某甲)至心勸請。十方一切諸佛世尊。現得無上菩",
    "X23n0446_003:0772a18": "提者。未轉法輪。我皆至誠勸請。轉大法輪。安樂有情。",
    "X23n0446_003:0772a19": "十方一切諸佛世尊。欲捨報身。入涅槃者。我今頭面",
    "X23n0446_003:0772a20": "頂禮。至心勸請。久住世間。度脫安樂一切眾生。",
    "X23n0446_003:0772a21": "勸請已。歸命禮三寶。",
    "X23n0446_003:0772a22": "我(某甲)至心迴向。從無始來。至於今日。於三寶所。修",
    "X23n0446_003:0772a23": "行成就。所有善根。乃至施與眾生一摶之食。復以如",
    "X23n0446_003:0772a24": "是持誦秘密功德。懺悔勸請隨喜善根。皆悉攝取。回",
    "X23n0446_003:0772b01": "施一切眾生。無悔悋心。是解脫分善根所攝。如諸佛",
    "X23n0446_003:0772b02": "世尊之所知見。不可稱量。無礙清淨。如是所有。功德",
    "X23n0446_003:0772b03": "善根。悉以回施一切眾生。不住相心。不捨相心。我亦",
    "X23n0446_003:0772b04": "如是。功德善根。悉以回施一切眾生。共諸眾生同證",
    "X23n0446_003:0772b05": "無上菩提。得一切智。因此善根。更復出生無量善法。",
    "X23n0446_003:0772b06": "亦皆回向無上菩提。又如過去未來現在諸大菩薩",
    "X23n0446_003:0772b07": "修行之時。功德善根。悉皆回向一切種智。然我所有",
    "X23n0446_003:0772b08": "功德善根。亦皆回向無上菩提。是諸善根。願共一切",
    "X23n0446_003:0772b09": "眾生。俱成正覺。如餘諸佛坐於道場。菩提樹下。不可",
    "X23n0446_003:0772b10": "思議。無礙清淨。住於無盡法藏陀羅尼。首楞嚴定。破",
    "X23n0446_003:0772b11": "魔波旬。無量兵眾。一剎那中。悉皆照了。於後夜中。獲",
    "X23n0446_003:0772b12": "甘露法。證甘露義。我及眾生。願皆同證如是妙覺。猶",
    "X23n0446_003:0772b13": "如諸佛。示現應化。得無上菩提。轉妙法輪。為度眾生。",
    "X23n0446_003:0772b14": "我亦如是。示現應化。得無上菩提。轉妙法輪。度諸眾",
    "X23n0446_003:0772b15": "生。",
    "X23n0446_003:0772b16": "迴向已。歸命禮三寶。",
    "X23n0446_003:0772b17": "我(某甲)至心發願。願諸眾生。悉發無上菩提之心。常",
    "X23n0446_003:0772b18": "念十方諸佛功德智慧。復願一切眾生。頓破無明。得",
    "X23n0446_003:0772b19": "見佛性。猶如諸大菩薩。一切天龍八部。增益威光。擁",
    "X23n0446_003:0772b20": "護國土。及於壇場。却諸魔怨。令我所修諸佛秘密法",
    "X23n0446_003:0772b21": "要。速獲成就。",
    "X23n0446_003:0772b22": "發願已。歸命禮三寶。次應自誓受菩提心戒。如上",
    "X23n0446_003:0772b23": "懺悔。隨喜勸請迴向。文出大金光明經。而五法皆",
    "X23n0446_003:0772b24": "言悔者。以其悉能除障滅罪。禮佛能除我慢障。得",
    "X23n0446_003:0772c01": "尊貴身。懺悔能除三障。得依正俱足。隨喜能除嫉",
    "X23n0446_003:0772c02": "妬障。得大眷屬。勸請能除慢法障。得多聞智慧。迴",
    "X23n0446_003:0772c03": "向者。謂迴自所修善根。向於三處。即實相。菩提。及",
    "X23n0446_003:0772c04": "與眾生。能除著有及慳悋心。由迴向少善。徧入三",
    "X23n0446_003:0772c05": "際。如滴水投海。如聲入角。則能遠徧。發願能除退",
    "X23n0446_003:0772c06": "屈障。得總持諸行。速獲妙果。然迴向即兼發願。今",
    "X23n0446_003:0772c07": "於迴向開出發願以對治無決定心。喜退屈障。或",
    "X23n0446_003:0772c08": "可入道場時禮佛乃至迴向。持誦畢方兼發願亦",
    "X23n0446_003:0772c09": "得。念誦畢如前次第結印。各誦真言一遍。復修五",
    "X23n0446_003:0772c10": "悔。若時速。不能如上誦懺悔等文。可為偈曰。",
    "X23n0446_003:0772c11": "我弟子某甲。至心懺悔。",
    "X23n0446_003:0772c12": "　歸命十方佛　　大聖準提尊　　一切賢聖眾",
    "X23n0446_003:0772c13": "　悉知悉見我　　今身若前身　　所造諸惡業",
    "X23n0446_003:0772c14": "　我今盡發露　　眾罪皆懺悔",
    "X23n0446_003:0772c15": "我弟子某甲。至心勸請。",
    "X23n0446_003:0772c16": "　十方一切佛　　現在成道者　　我請轉法輪",
    "X23n0446_003:0772c17": "　安樂諸眾生　　十方一切佛　　若欲般涅槃",
    "X23n0446_003:0772c18": "　我今頭面禮　　勸請久住世",
    "X23n0446_003:0772c19": "我弟子某甲。至心隨喜。",
    "X23n0446_003:0772c20": "　三世諸如來　　菩薩聲聞眾　　修習三乘人",
    "X23n0446_003:0772c21": "　乃至凡夫類　　所有諸福善　　施戒禪定慧",
    "X23n0446_003:0772c22": "　忍辱并精進　　我今皆隨喜",
    "X23n0446_003:0772c23": "我弟子某甲。至心發願。",
    "X23n0446_003:0772c24": "　願諸眾生等　　悉發菩提心　　永斷諸煩惱",
    "X23n0446_003:0773a01": "　當證一切智　　復願我今修　　準提秘密行",
    "X23n0446_003:0773a02": "　所求諸悉地　　隨心速成就",
    "X23n0446_003:0773a03": "我弟子某甲。至心回向。",
    "X23n0446_003:0773a04": "　以我所修福　　及與真言行　　回向諸有情",
    "X23n0446_003:0773a05": "　共成無上道　　復以今所修　　禮拜及懺悔",
    "X23n0446_003:0773a06": "　勸請并隨喜　　發願回向善　　悉施與眾生",
    "X23n0446_003:0773a07": "　永離三途苦　　同趣大菩提　　法界真如海",
    "X23n0446_003:0773a08": "○附持誦法要",
    "X23n0446_003:0773a09": "今此法要。葢為初機行人。依經修習。三業未淳。不能",
    "X23n0446_003:0773a10": "作諸觀行。然聞陀羅尼功德殊勝。而心急欲持誦。或",
    "X23n0446_003:0773a11": "鈍根之人。聞經真言觀行。心生退怖。遂失菩提法芽",
    "X23n0446_003:0773a12": "無量功德。如經所說。若人纔誦一遍。即生菩提法芽。",
    "X23n0446_003:0773a13": "何況常能念誦受持。由此善根速成佛種。無量功德",
    "X23n0446_003:0773a14": "皆悉成就。故持明藏云。若有眾生作大惡業。無有善",
    "X23n0446_003:0773a15": "種。於菩提心。無由生起。菩提分法。永不獲得。如是之",
    "X23n0446_003:0773a16": "人。忽遇知識。誦此真言。一歷耳根。重罪減劣。善種即",
    "X23n0446_003:0773a17": "生。何況恒常持誦。專注精勤。漫茶羅疏云。念如來之",
    "X23n0446_003:0773a18": "神呪。心心暗契如來心。誦菩薩之密言。願願冥符菩",
    "X23n0446_003:0773a19": "薩願。何生死而不出。何涅槃而不得。有斯利故。由是",
    "X23n0446_003:0773a20": "集此法要。以便受持。行者若欲持誦。先須屏息諸緣。",
    "X23n0446_003:0773a21": "起慇重心。生難遭想。至聖像前。或對鏡壇。正立。作合",
    "X23n0446_003:0773a22": "掌頂禮相。此是準提菩薩最上頂禮印。然後注心觀",
    "X23n0446_003:0773a23": "想尊容。五體投地。頂禮十方佛法僧三寶。次禮毗盧",
    "X23n0446_003:0773a24": "遮那牟尼如來。準提佛母。觀世音菩薩。金剛手菩薩。",
    "X23n0446_003:0773b01": "及一切聖眾已。胡跪合掌。至心懺悔。作如是言。我弟",
    "X23n0446_003:0773b02": "子(某甲)自無始以來。身口意。所作之罪。今對三寶諸",
    "X23n0446_003:0773b03": "佛菩薩前。發露懺悔。不敢覆藏。乃至過去現在未來",
    "X23n0446_003:0773b04": "三世諸佛菩薩。福智圓滿。種種功德。我今隨喜。然後",
    "X23n0446_003:0773b05": "結金剛正坐。以右足壓左髀上。或半加趺。或隨意坐。",
    "X23n0446_003:0773b06": "次結大三昧耶印。以二手仰掌展舒。將右手在左手",
    "X23n0446_003:0773b07": "上。二大拇指甲相拄。安臍輪下。此印能滅一切狂亂",
    "X23n0446_003:0773b08": "妄念。雜染思惟。既澄定身心。即觀六道眾生。無始已",
    "X23n0446_003:0773b09": "來。於生死海中。輪迴六趣。願彼皆發菩提心。行菩薩",
    "X23n0446_003:0773b10": "行。速得出離。作是念已。即便入淨法界三昧。謂想自",
    "X23n0446_003:0773b11": "身頂上。有一梵書 [口*藍]字。此字遍有光明。猶如明珠。",
    "X23n0446_003:0773b12": "或如滿月。想此字已。復結金剛拳印。以左手大拇指",
    "X23n0446_003:0773b13": "捻無名指根第一節。餘四指握大拇指作拳。此印能",
    "X23n0446_003:0773b14": "除內外障染。成就一切功德。右手持數珠。即口誦淨",
    "X23n0446_003:0773b15": "法界真言。二十一遍。真言曰。",
    "X23n0446_003:0773b16": "唵[口*藍](或單持[口*藍]字亦得。[口*藍]或作囕)○  (此是梵書唵[口*藍]字)",
    "X23n0446_003:0773b17": "此淨法界[口*藍]字。若想若誦。能令三業。悉皆清淨。一切",
    "X23n0446_003:0773b18": "罪障。盡得消除。又能成辦一切勝事。隨所住處。悉得",
    "X23n0446_003:0773b19": "清淨。衣服不淨。便成淨衣。身不澡浴。便當澡浴。若用",
    "X23n0446_003:0773b20": "水作淨。不名真淨。若兼此法界心[口*藍]字淨之。即名畢",
    "X23n0446_003:0773b21": "竟清淨瓶。如靈丹一粒。點鐵成金。真言一字。變染令",
    "X23n0446_003:0773b22": "淨。偈云。囉字色鮮白。空點以嚴之。",
    "X23n0446_003:0773b23": "梵書 囉字上。安空點。即成 [口*藍]字矣。",
    "X23n0446_003:0773b24": "如彼髻明珠。置之於頂上。真言同法界。無量眾罪除。",
    "X23n0446_003:0773c01": "一切觸穢處。當加此字門。故蓮華部念誦法云。若觸",
    "X23n0446_003:0773c02": "穢處。當觀頂上有法界生字。放赤色光明。所謂[口*藍]字",
    "X23n0446_003:0773c03": "也。",
    "X23n0446_003:0773c04": "若實外緣不具。無水洗浴。闕新淨衣。用此[口*藍]字淨",
    "X23n0446_003:0773c05": "之。若外緣具者。而不洗換。託此以為淨。是無敬信",
    "X23n0446_003:0773c06": "懈怠之人。尚不免輕慢之愆。何能滅罪生福。成就",
    "X23n0446_003:0773c07": "所求悉地。若先用水如法澡浴。洗淨。著新淨衣。更",
    "X23n0446_003:0773c08": "用此真言淨之。即內外俱成清淨。所祈速獲靈騐。",
    "X23n0446_003:0773c09": "次誦護身真言。當結本經第二根本印。誦心真言七",
    "X23n0446_003:0773c10": "遍。或結無能勝菩薩印。誦無能勝真言七遍。今時多",
    "X23n0446_003:0773c11": "誦他部。所謂文殊一字真言。",
    "X23n0446_003:0773c12": "唵。齒[口*臨](二合)([口*臨]字當作離禁切。彈舌道之。或直音疾陵)。  (此是梵書唵齒[口*臨]字)",
    "X23n0446_003:0773c13": "(此亦唵齒[口*臨]字。原梵書兩種不同。亦如此方之隸篆也)此齒[口*臨]字作二合。或作",
    "X23n0446_003:0773c14": "三合。叱哩陵。或作四合。體哩呬淫。義淨法師譯作叱",
    "X23n0446_003:0773c15": "洛呬燄。如是四字。合為一言。方成梵音一字。如不善",
    "X23n0446_003:0773c16": "梵音者。實難得其真妙。此一字呪王。功力甚大。不可",
    "X23n0446_003:0773c17": "思議。如文殊根本一字陀羅尼法云。世尊告諸天眾",
    "X23n0446_003:0773c18": "言。應知此陀羅尼。於諸呪中。是大呪王。有大神力。若",
    "X23n0446_003:0773c19": "善男子。善女人。能受持者。文殊師利菩薩。常來擁護。",
    "X23n0446_003:0773c20": "或於覺時。或於夢中。為現身相。及諸善事。此呪尚能",
    "X23n0446_003:0773c21": "攝得文殊師利菩薩。況餘菩薩及世出世賢聖等眾。",
    "X23n0446_003:0773c22": "此呪能消一切五逆。四重。十惡罪業。當知是呪於世",
    "X23n0446_003:0773c23": "出世種種呪中。最為殊勝。是諸佛心。能令一切所願。",
    "X23n0446_003:0773c24": "皆悉滿足。未作法時。即能成辦。如意等事。若發無上",
    "X23n0446_003:0774a01": "大菩提心。誦之一遍。力能守護自身。若誦兩遍。力能",
    "X23n0446_003:0774a02": "守護同伴。若誦三遍。力能守護一宅中人。若誦四遍。",
    "X23n0446_003:0774a03": "力能守護一城中人。若誦五遍。力能守護一國中人。",
    "X23n0446_003:0774a04": "若誦六遍。力能守護一天下人。若誦七遍。力能守護",
    "X23n0446_003:0774a05": "四天下人。若以清旦誦一遍。呪水洗面。能令見者歡",
    "X23n0446_003:0774a06": "喜。乃至云。若有眾生為飛頭鬼所執。以手自摩其面。",
    "X23n0446_003:0774a07": "誦呪一百八遍。作可畏相貌。便以左手作本生印。(以大",
    "X23n0446_003:0774a08": "母指。屈在掌中。用後四指。壓大母指上急把拳)即自努目。陰誦此呪。而著病",
    "X23n0446_003:0774a09": "者。所患即除。若患一切鬼病。以呪呪右手。一百八遍。",
    "X23n0446_003:0774a10": "燒安息香熏之。左手作本生印。右手摩病人頭。患即",
    "X23n0446_003:0774a11": "除愈。若欲經過師子。虎狼。毒蛇。怨賊。一切險難之處。",
    "X23n0446_003:0774a12": "當須盡其身心。不得近諸女人。及喫五辛。一切酒肉。",
    "X23n0446_003:0774a13": "於諸眾生。起大悲想。至心誦呪四十九遍。而諸怨惡。",
    "X23n0446_003:0774a14": "自然退散。假令遇之。無不歡喜。此呪假令一切眾生。",
    "X23n0446_003:0774a15": "或於一劫。或無量劫。乃至名字。不可得聞。何況得見。",
    "X23n0446_003:0774a16": "專心念誦。此陀羅尼。能令眾生現世當來。常獲安隱。",
    "X23n0446_003:0774a17": "與諸如來。大菩薩眾。常為眷屬。是故慇懃。生難遇想。",
    "X23n0446_003:0774a18": "勿生輕慢。起疑惑心。廣如經說。此不繁錄。",
    "X23n0446_003:0774a19": "別譯云。若誦百遍。能護一國。若誦千遍。能護四天",
    "X23n0446_003:0774a20": "下。舊令誦此一字呪王已。復誦六字大明真言。一",
    "X23n0446_003:0774a21": "百八遍。然後誦準提陀羅尼。今恐多雜他部。行人",
    "X23n0446_003:0774a22": "反見難持。故此不錄。如欲持者。當如後誦之。",
    "X23n0446_003:0774a23": "次誦加持數珠真言。用末香塗珠上。以二手掌。捧珠",
    "X23n0446_003:0774a24": "當心。誦真言七遍。加持數珠。真言曰。",
    "X23n0446_003:0774b01": "唵吠嚧(引)遮那(引)摩羅娑嚩(二合)(引)賀(引)",
    "X23n0446_003:0774b02": "加持珠已。心口作是願言。我今欲念誦。惟願本尊諸",
    "X23n0446_003:0774b03": "佛菩薩。加持護念。令速如意。所求圓滿。然後以左手",
    "X23n0446_003:0774b04": "無名指。及大拇指。承珠。右手以大指。無名指移珠。當",
    "X23n0446_003:0774b05": "於心前。澄心觀想準提佛母。與眷屬圍繞。了了分明",
    "X23n0446_003:0774b06": "對坐。誦準提真言時。其聲不緩不急。每稱娑嚩賀字。",
    "X23n0446_003:0774b07": "同時移過一珠。或一百八遍。或一千八十遍。常須定",
    "X23n0446_003:0774b08": "限。不得缺減。若務忙者。誦一百八遍已。後隨意散持",
    "X23n0446_003:0774b09": "之。或結根本大印。於菩薩臂上。記數念誦。誦畢。頂上",
    "X23n0446_003:0774b10": "散印。若一百八滿已。不能多記。可以左手作金剛拳",
    "X23n0446_003:0774b11": "印。右手持珠念誦。根本真言曰。",
    "X23n0446_003:0774b12": "曩謨颯多(引)南三藐三沒馱(引)俱(引)胝南(引)怛你也(二合)",
    "X23n0446_003:0774b14": "他(引)唵。者禮。主禮。準泥。娑嚩。(二合)(引)賀。(引)",
    "X23n0446_003:0774b15": "          (此是梵書準提真言)",
    "X23n0446_003:0774b16": "若所求事。欲速得成就者。當依如上本經作法。斷除",
    "X23n0446_003:0774b17": "酒肉葷辛。方得應騐。如或隨時獲益。滅罪生福。在家",
    "X23n0446_003:0774b18": "不能全斷酒肉妻妾。可於十齋日持誦。如欲長持無",
    "X23n0446_003:0774b19": "間斷者。非十齋日。縱令酒肉妻妾。但當一心誦持。亦",
    "X23n0446_003:0774b20": "能使短命者增壽。疾病者消除。",
    "X23n0446_003:0774b21": "經律中。謂在家不能長持齋戒。令於每月中十日。",
    "X23n0446_003:0774b22": "受持八關戒齋。斷殺。盜。婬。妄。酒。香華。歌舞。戲樂等。",
    "X23n0446_003:0774b23": "八事為戒。過中不食為齋。由此十日淨持齋戒。故",
    "X23n0446_003:0774b24": "令念誦真言。必獲速騐。今時不知齋戒。但以不食",
    "X23n0446_003:0774c01": "酒肉為齋。謬之久矣。茲許酒肉妻妾持誦者。由近",
    "X23n0446_003:0774c02": "代俗流。酒肉妻妾。是其常業。雖聞佛戒。習性難改",
    "X23n0446_003:0774c03": "若不用此大不思議神呪救拔。何日得出生死。故",
    "X23n0446_003:0774c04": "佛頂頌云。不持齋者。名持齋。不持戒者。名持戒。若",
    "X23n0446_003:0774c05": "聞念佛頂陀羅尼。便得具於聲戒。其有齋戒清淨",
    "X23n0446_003:0774c06": "依法持誦者。豈不速出生死乎。",
    "X23n0446_003:0774c07": "或有無福無相者。求官不遂。貧苦所逼。常誦此呪。能",
    "X23n0446_003:0774c08": "令現世。得轉輪王福。所求官位。必得稱遂。若求智慧",
    "X23n0446_003:0774c09": "男女等。無不稱意。此真言。似摩尼珠。一切隨心所欲。",
    "X23n0446_003:0774c10": "皆得。乃至欲請梵王。帝釋。四天王。閻羅天子等。但誦",
    "X23n0446_003:0774c11": "此呪。隨請必至。所有驅使。隨自心願。此呪於南瞻部",
    "X23n0446_003:0774c12": "洲。有大勢力。移須彌山。竭大海水。呪乾枯木。能生華",
    "X23n0446_003:0774c13": "果。何況更能依法持誦。不轉肉身。得大神足。往兜率",
    "X23n0446_003:0774c14": "天。聽聞正法。及往十方世界。承事諸佛。獲菩提記。若",
    "X23n0446_003:0774c15": "欲成就壇法。如前依經作法。或但用鏡壇。可取一新",
    "X23n0446_003:0774c16": "鏡未曾用者。於佛像前。從月十五日夜。面向東方。置",
    "X23n0446_003:0774c17": "鏡座前。隨力莊嚴供養。具諸香華。閼伽淨水。然後結",
    "X23n0446_003:0774c18": "根本大印。當於心前。誦根本真言。呪鏡一百八遍以",
    "X23n0446_003:0774c19": "囊盛鏡。常將隨身。每欲念誦。但以鏡壇置於面前。結",
    "X23n0446_003:0774c20": "印誦呪。若不能逐日對鏡念誦。但於十齋日對鏡念",
    "X23n0446_003:0774c21": "誦。餘日不對鏡念亦得。若無鏡者。但觀想一鏡在前。",
    "X23n0446_003:0774c22": "持誦亦成。或不能觀想者。但只專注念誦。亦得成就。",
    "X23n0446_003:0774c23": "此準提呪。七十七俱胝如來同說。龍樹菩薩以偈讚",
    "X23n0446_003:0774c24": "曰。",
    "X23n0446_003:0775a01": "　準提功德聚　　寂靜心常誦　　一切諸大難",
    "X23n0446_003:0775a02": "　無能侵是人　　天上及人間　　受福如佛等",
    "X23n0446_003:0775a03": "　遇此如意珠　　定獲無等等",
    "X23n0446_003:0775a04": "今時多於準提真言下。兼誦佛頂大輪一字明王真",
    "X23n0446_003:0775a05": "言。所謂部林字 。",
    "X23n0446_003:0775a06": "此是梵書部林字。亦作　彈舌道之。二字合為",
    "X23n0446_003:0775a07": "一字。亦作步林。或作[口*普][口*(隆一)]。又作部隴。又作勃龍。不",
    "X23n0446_003:0775a08": "空三藏譯作勃嚕唵三字合為一字。其註云。嚕字",
    "X23n0446_003:0775a09": "彈舌共為一音。又引聲從胸喉中出。其聲如繫大",
    "X23n0446_003:0775a10": "鼓。古譯云步林。訛不正也。如此則音難得其正。惟",
    "X23n0446_003:0775a11": "善梵音者能之。",
    "X23n0446_003:0775a12": "根本儀軌經云。此佛頂大輪一字明王。得成就者。乃",
    "X23n0446_003:0775a13": "至於諸如來。法欲滅時。能為佛事。復能擁護諸佛如",
    "X23n0446_003:0775a14": "來一切法藏。此一字明王。於佛滅後。末法之時。行於",
    "X23n0446_003:0775a15": "世間。為無能勝諸真言。亦諸佛菩薩悉所受持。乃是",
    "X23n0446_003:0775a16": "過去佛菩薩之所傳說。若復所在有彼行人。專心持",
    "X23n0446_003:0775a17": "誦此大明者。於彼所在五由旬內。地界之中。所有一",
    "X23n0446_003:0775a18": "切諸惡宿曜。不能侵近。諸惡鬼神。皆自馳散。乃至一",
    "X23n0446_003:0775a19": "切諸惡。不能為害。至於天人。聖人。亦不敢近。若持誦",
    "X23n0446_003:0775a20": "者。一切業障。皆得清淨。若作擁護。能隱身入一切部",
    "X23n0446_003:0775a21": "多中。無所障礙。於世間出世間不能為害。能摧世間",
    "X23n0446_003:0775a22": "一切惡呪。此真言。是一切諸佛之頂。是文殊菩薩之",
    "X23n0446_003:0775a23": "心。能施一切眾生無畏。能與一切眾生快樂。凡有修",
    "X23n0446_003:0775a24": "持。隨意得果。同如意珠。能滿一切之願。若持誦餘一",
    "X23n0446_003:0775b01": "切呪不成就者。用此真言。共餘呪一處。同誦持之。決",
    "X23n0446_003:0775b02": "定成就。若不成就及靈騐。其呪神等。即當頭破七分。",
    "X23n0446_003:0775b03": "是知此真言。能助一切呪。疾得成就。若欲單持此真",
    "X23n0446_003:0775b04": "言求一切法成就者。當依彼經作法念誦。若持誦者。",
    "X23n0446_003:0775b05": "不能如前誦淨法界真言。護身真言。乃至大輪一字",
    "X23n0446_003:0775b06": "真言者。便可專持此準提陀羅尼。若年老衰邁氣力",
    "X23n0446_003:0775b07": "短少。不能誦全真言。可初誦三遍已。後但從唵字起。",
    "X23n0446_003:0775b08": "誦下九字亦得。又或不能結準提大印。即當作金剛",
    "X23n0446_003:0775b09": "拳念誦。凡誦呪訖。却用金剛拳印。誦吽字真言。而印",
    "X23n0446_003:0775b10": "五處。先印額上。次印右肩。次印左肩。次印心上。後印",
    "X23n0446_003:0775b11": "喉上。印竟。於頂上散之。能除一切魔障。成就一切勝",
    "X23n0446_003:0775b12": "事。又隨所住處。欲辟除鬼神。可結金剛界。但誦準提",
    "X23n0446_003:0775b13": "真言。呪香水二十一遍。八方上下之。灑即成辟除結界。",
    "X23n0446_003:0775b14": "持明藏儀軌云。或作法時。在壇內睡臥。或得惡夢。",
    "X23n0446_003:0775b15": "即誦佛眼真言八百遍。當誦時。右手持珠。左手執",
    "X23n0446_003:0775b16": "金剛杵。真言曰。唵(引)度曩嚩日囉(二合)郝",
    "X23n0446_003:0775b17": "每日依法持誦時。須限定其時分。若一時持。即當早",
    "X23n0446_003:0775b18": "晨。若二時持。則兼黃昏。若三時持。則加正午。如務忙",
    "X23n0446_003:0775b19": "者。不能依時。但有暇時即便持之。若上根者持。得三",
    "X23n0446_003:0775b20": "密相應。一身密(端坐結印)二語密。(口誦真言)三意密。",
    "X23n0446_003:0775b21": "一念專注。或想真言梵字。或緣持誦之聲。或想準",
    "X23n0446_003:0775b22": "提聖容。或想菩薩手中所執杵瓶華果等物。",
    "X23n0446_003:0775b23": "神變經疏云。若用三密為門。不須經歷劫數。具修諸",
    "X23n0446_003:0775b24": "行。只於此生滿足諸波羅蜜。故五秘密儀軌云。三密",
    "X23n0446_003:0775c01": "金剛以為增上緣。能證毘盧遮那清淨三身果位。釋",
    "X23n0446_003:0775c02": "陀羅尼文字云。若有諸佛不修三密門。不依普賢行",
    "X23n0446_003:0775c03": "願。得成佛者。無有是處。若成佛已。於三密門。普賢行",
    "X23n0446_003:0775c04": "願。有休息者。無有是處。若正持誦時。未滿一百八遍。",
    "X23n0446_003:0775c05": "不得共人語話。如必欲語話時。於自舌上。想一梵書",
    "X23n0446_003:0775c06": " [口*藍]字。縱語話。不成間斷。語話竟。即當續前持之。問",
    "X23n0446_003:0775c07": "曰。為當只持一道真言。功德成就。為復廣持多道真",
    "X23n0446_003:0775c08": "言。功德成就。答曰。此有二門。一者隨根所樂門。謂人",
    "X23n0446_003:0775c09": "根機有於多種。好樂不同。或有樂持三道五道十道。",
    "X23n0446_003:0775c10": "乃至百道等。於中隨根所樂。皆得持誦。二者疾得成",
    "X23n0446_003:0775c11": "就門。謂欲求一切功德。疾得成就。宜專持誦一道真",
    "X23n0446_003:0775c12": "言。成時。一切真言功德。皆悉成就。故文殊儀軌經云。",
    "X23n0446_003:0775c13": "若欲一切功德成就。不得於別真言。而起思想。是也。",
    "X23n0446_003:0775c14": "如上雖有數道真言。而皆是持誦準提真言之次第。",
    "X23n0446_003:0775c15": "助成勝妙故也。又每日對鏡。初欲持誦時。當如本經",
    "X23n0446_003:0775c16": "想自心如一月輪。圓明皎潔。有九聖字梵書。每一一",
    "X23n0446_003:0775c17": "字。想有種種光明。布於心月圓明中。或不能想此九",
    "X23n0446_003:0775c18": "字。可於心月輪中。想一梵書唵字。或想九梵字。安布",
    "X23n0446_003:0775c19": "自身分中。言梵書九字。有種種光明者。如金剛智所",
    "X23n0446_003:0775c20": "譯本。頌云。唵想安頭上。其色白如月。放於無量光。除",
    "X23n0446_003:0775c21": "滅一切障。即同佛菩薩。摩是人頂上。折字安兩目。其",
    "X23n0446_003:0775c22": "色如日月。為照諸愚暗。能發深慧明。隸字安頸上。色",
    "X23n0446_003:0775c23": "如紺瑠璃。能顯諸色相。漸具如來智。主字想安心。其",
    "X23n0446_003:0775c24": "色如皎素。猶心清淨故。速達菩提路。隸字安兩肩。色",
    "X23n0446_003:0776a01": "黃如金色。猶觀是色相。能披精進甲。準字想臍中。其",
    "X23n0446_003:0776a02": "色妙黃白。速登妙道場。不退菩提故。提字安兩髀。其",
    "X23n0446_003:0776a03": "色如淺黃。速證菩提道。得坐金剛座。莎嚩字安兩脛。",
    "X23n0446_003:0776a04": "其狀作赤色。常能想是字。速得轉法輪。訶字置兩足。",
    "X23n0446_003:0776a05": "其色猶滿月。行者作是想。速得達圓寂。按顯密圓通",
    "X23n0446_003:0776a06": "取諸部陀羅尼字義。安布觀想。今恐初學。反見尤難。",
    "X23n0446_003:0776a07": "故依本宗為持誦法要。或欲觀想他字義者。當如本",
    "X23n0446_003:0776a08": "經末。別出一法中所明。如有復不能想此梵書者。但",
    "X23n0446_003:0776a09": "只專心持誦。亦具一切三昧。故大悲心經云。陀羅尼",
    "X23n0446_003:0776a10": "是禪定藏。百千三昧常現前。若人緊切持誦時。或遇",
    "X23n0446_003:0776a11": "種種魔障。或忽然怕怖。或口舌難誦。或身心不安。或",
    "X23n0446_003:0776a12": "多嗔多睡。或見諸異相。或於呪生疑心不欲持誦等。",
    "X23n0446_003:0776a13": "當作對治之法。應依本經結第二根本印。誦心真言。",
    "X23n0446_003:0776a14": "或作無能勝真言印契。或觀梵書 囉字。或觀 阿",
    "X23n0446_003:0776a15": "字。隨作一法。隨觀一字。彼等境界自然消滅。若分別",
    "X23n0446_003:0776a16": "心多者。當觀 灑字。即成無分別。若著有為心多者。",
    "X23n0446_003:0776a17": "應觀 含字。即得因緣法本空故。又持明藏經云。行",
    "X23n0446_003:0776a18": "人欲作法時。先須澄心。離諸誼閙。於自身分。想微妙",
    "X23n0446_003:0776a19": "字相。一一現前。若得現前。一切罪垢。皆得消滅。微妙",
    "X23n0446_003:0776a20": "字者。先於口門想其 [牟*含]字。於右肩上想 暗字。於",
    "X23n0446_003:0776a21": "左肩上想 惡字。於頭上復想 暗字。於右臂上想",
    "X23n0446_003:0776a22": " 阿(引)字。左臂上想 嚩字。於臍輪中想 吽字。復",
    "X23n0446_003:0776a23": "於遍身想 阿(引)字。行人每想如是字。於身分現時",
    "X23n0446_003:0776a24": "即復誦真言曰。吽(引)左隸祖隸尊禰(引)吽(引)此",
    "X23n0446_003:0776b01": "真言。若誦至一洛叉。能除一切罪。又真言曰。唵",
    "X23n0446_003:0776b02": "(引)左隸祖隸尊禰(引)癹吒(半音)此真言。若誦至一洛",
    "X23n0446_003:0776b03": "叉。得大智慧。又真言曰。曩莫(引)左隸祖隸尊禰",
    "X23n0446_003:0776b04": "(引)曩莫此真言常持。能除一切塵垢。其[牟*含]字是妙吉",
    "X23n0446_003:0776b05": "祥菩薩根本。昧字是慈氏菩薩根本。室哩字為如來",
    "X23n0446_003:0776b06": "根本。暗字為普賢菩薩根本。惡字為虛空藏菩薩根",
    "X23n0446_003:0776b07": "本。阿字為一切如來根本。阿字又為觀自在菩薩根",
    "X23n0446_003:0776b08": "本。又為金剛手菩薩根本。吽字為焰鬘得迦忿怒明",
    "X23n0446_003:0776b09": "王根本。今略出其印相。先正足立。後却作右旋轉。以",
    "X23n0446_003:0776b10": "二手各作拳。舒中指。作動搖相。此名惹嚩曩印。若行",
    "X23n0446_003:0776b11": "人於大難中。或被禁縛時用。彼一切事。無能為害。",
    "X23n0446_003:0776b12": "又以右手作拳。直豎中指。此名幢印。若鬬戰時。或有",
    "X23n0446_003:0776b13": "大怖時用。又先作跏趺坐。以左手作拳。直豎拇指。",
    "X23n0446_003:0776b14": "以右手執左手拇指。安於臍輪。此名法印。求解脫用。",
    "X23n0446_003:0776b15": "一切天人。皆悉稱讚。又以二手展舒。手指各相離。",
    "X23n0446_003:0776b16": "於頭上旋轉。如輪相。此印名八輻輪。威力。能斷除一",
    "X23n0446_003:0776b17": "切大惡。又先正立。作右舞勢。右轉。以右手作施願。",
    "X23n0446_003:0776b18": "左手作三旛相。安額上。復作右舞勢。復作左舞勢。此",
    "X23n0446_003:0776b19": "名方位印。能伏師子。龍虎。及部多。必舍左鬼等。乃至",
    "X23n0446_003:0776b20": "賊盜等。又以二手各安臂上。各豎頭指。此名鉢哩",
    "X23n0446_003:0776b21": "伽印。能除一切瘧病。又以二手作拳相合。以拇指",
    "X23n0446_003:0776b22": "相交此名搗杵印。當用息除大惡宿曜。又以右手",
    "X23n0446_003:0776b23": "拇指與小指。安於頭指頭。此名鉢致娑印。能降伏阿",
    "X23n0446_003:0776b24": "蘇羅。又以二手合掌。二拇指如針。此名說法印。於",
    "X23n0446_003:0776c01": "供養本尊時用。當得諸佛菩薩。及天龍八部。諸持明",
    "X23n0446_003:0776c02": "天尊。皆悉歡喜。能施成就。(已上諸印。皆誦本部真言)如欲成就大",
    "X23n0446_003:0776c03": "事。速求靈騐者。必須依經立壇作法。方獲果遂。",
    "X23n0446_003:0776c04": "○修悲敬二田。",
    "X23n0446_003:0776c05": "○初修敬田。",
    "X23n0446_003:0776c06": "行者欲得定慧增長。福智圓明。必須廣修悲敬二田。",
    "X23n0446_003:0776c07": "上供十方三寶。下濟六道四生。以此為定慧之基。菩",
    "X23n0446_003:0776c08": "提之本。故云菩提心有二種。度無邊眾生為因。無上",
    "X23n0446_003:0776c09": "菩提為果。曼茶羅疏云。夫為道者。上若不供諸佛菩",
    "X23n0446_003:0776c10": "薩。何處展智。欲求菩提。下若不濟諸仙餓鬼。何處行",
    "X23n0446_003:0776c11": "悲。行者如欲修敬。當依本經。結五供養印。誦根本真",
    "X23n0446_003:0776c12": "言。運想供養本尊諸佛菩薩一切聖眾。成就所願。福",
    "X23n0446_003:0776c13": "智圓滿。如或常須供養。不能依經作法。今準諸部陀",
    "X23n0446_003:0776c14": "羅尼。并成佛心要。略而出之。先當於聖像前。一心恭",
    "X23n0446_003:0776c15": "敬。五體投地。遍禮十方法界無盡佛法僧三寶。如五",
    "X23n0446_003:0776c16": "字陀羅尼頌。令結金剛印。以兩手各相背。二小指。二",
    "X23n0446_003:0776c17": "拇指。相鈎。口誦真言七遍。真言曰。",
    "X23n0446_003:0776c18": "唵(引)嚩日囉(二合)勿(微吉切)(亦作吠)",
    "X23n0446_003:0776c19": "誦已。以印頂上散之。由此真言印。不思議力。自然遍",
    "X23n0446_003:0776c20": "法界無盡三寶前。皆有自身禮拜奉事。然後以飲食",
    "X23n0446_003:0776c21": "香華等。隨力所辦。盛於淨器。結普通吉祥印。印之。以",
    "X23n0446_003:0776c22": "右手拇指。與無名指相捻。餘三指舒散。誦淨法界真",
    "X23n0446_003:0776c23": "言加持二十一遍。真言曰。",
    "X23n0446_003:0776c24": "[口*藍]",
    "X23n0446_003:0777a01": "由此真言加持。及手印力。其飲食器物等。自然清淨。",
    "X23n0446_003:0777a02": "遍於法界。蓮華部念誦法云。於一切供養香華等。皆",
    "X23n0446_003:0777a03": "加持此 [口*藍]字。放白色光。即無穢觸。所供養物。皆遍",
    "X23n0446_003:0777a04": "法界。次誦無量威德自在光明勝妙力變食真言。合",
    "X23n0446_003:0777a05": "掌加持二十一遍。真言曰。",
    "X23n0446_003:0777a06": "娜謨薩嚩(無可切)(下同)怛他(引)(去聲)孽跢(引)(一)嚩路(引)枳帝(二)",
    "X23n0446_003:0777a07": "唵(引)(三)三(去聲)跋囉三跋囉吽(引)(四)由此真言加持力故。其",
    "X23n0446_003:0777a08": "飲食等。即變成諸天種種餚饍上味。奉獻供養十方",
    "X23n0446_003:0777a09": "無盡三寶。亦為讚歎。勸請。隨喜功德。復結出生供養",
    "X23n0446_003:0777a10": "印。二手外相叉合掌。十指各兩節相交。安在頂上。誦",
    "X23n0446_003:0777a11": "出生供養真言二十一遍。真言曰。",
    "X23n0446_003:0777a12": "唵",
    "X23n0446_003:0777a13": "由此真言及印不思議力。自然遍法界出生無盡香",
    "X23n0446_003:0777a14": "華燈燭幢旛寶葢衣服臥具樓閣音樂等。種種供具。",
    "X23n0446_003:0777a15": "供養遍法界無量三寶等。若無飲食香華等。但於佛",
    "X23n0446_003:0777a16": "前運想結印誦呪。亦自然出生如上種種供具供養",
    "X23n0446_003:0777a17": "法界三寶(此變食真言理趣功德如下廣明)。",
    "X23n0446_003:0777a18": "○次修悲田。",
    "X23n0446_003:0777a19": "欲施諸仙食者。以一淨器。盛滿飲食。誦變食真言二",
    "X23n0446_003:0777a20": "七遍。投於淨流水中。即變成天仙美妙之食。供養百",
    "X23n0446_003:0777a21": "千俱胝恒河沙數諸仙。彼諸仙等。得加持食。各各成",
    "X23n0446_003:0777a22": "就根本所願。諸善功德。若人以此真言加持飲食施",
    "X23n0446_003:0777a23": "諸仙眾。能令現世增長福壽。心所見聞。正解清淨。具",
    "X23n0446_003:0777a24": "足成就。梵天威德。一切冤讐。不能侵害。",
    "X23n0446_003:0777b01": "欲濟諸餓鬼者。每於晨朝。及一切時。悉無障礙。取一",
    "X23n0446_003:0777b02": "淨器。盛少淨水。置於少飯。及諸餅食。以左手持器。右",
    "X23n0446_003:0777b03": "手作寶印。(以大拇指頭指中指小指舒。以無名指。用攪食上。施諸仙食。亦作此印)誦變",
    "X23n0446_003:0777b04": "食真言七遍加持已。然後稱四如來名號。",
    "X23n0446_003:0777b05": "南無多寶如來(能破餓鬼慳恡業。得福德圓滿)",
    "X23n0446_003:0777b06": "南無妙色身如來(能除餓鬼醜陋形。得色相具足)",
    "X23n0446_003:0777b07": "南無廣博身如來(能令餓鬼喉咽寬大。所施之食。悉皆充足)",
    "X23n0446_003:0777b08": "南無離怖畏如來(能除餓鬼一切怖畏。得離鬼道)",
    "X23n0446_003:0777b09": "稱如來名號已。彈指七遍。取其食器。於淨地上。展右",
    "X23n0446_003:0777b10": "臂瀉之。(淨石木上瓦器亦得)佛言。加持此陀羅尼七遍。能令一",
    "X23n0446_003:0777b11": "食。變成種種甘露飲食。充足百千俱胝那由他恒河",
    "X23n0446_003:0777b12": "沙數。一切餓鬼。及異類鬼神。皆得飽滿。如是等眾。一",
    "X23n0446_003:0777b13": "一各得摩伽陀國。七七斛食。此食此水。量同法界。食",
    "X23n0446_003:0777b14": "之無盡。皆獲聖果。解脫苦身。得生天上。及生淨土。其",
    "X23n0446_003:0777b15": "能施者。便能具足無量福德。則同供養百千俱胝如",
    "X23n0446_003:0777b16": "來功德。等無差別。",
    "X23n0446_003:0777b17": "當知此無量威德自在光明勝妙力變食陀羅尼。",
    "X23n0446_003:0777b18": "即是三德秘藏。此之秘藏。具一切法。故能流出無",
    "X23n0446_003:0777b19": "窮。出生無量。周徧法界。普興供養。三德者。法身。般",
    "X23n0446_003:0777b20": "若。解脫。各具常樂我淨四德。法身不獨法身。必具",
    "X23n0446_003:0777b21": "般若解脫。般若解脫。互具亦爾。言威德自在者。即",
    "X23n0446_003:0777b22": "解脫德也。光明者。般若德也。勝妙者。法身德也。力",
    "X23n0446_003:0777b23": "者。三德之力也。梵語陀羅尼。此云總持。謂總持三",
    "X23n0446_003:0777b24": "德。要在一心。一心三德。法爾而具。然則一心。即陀",
    "X23n0446_003:0777c01": "羅尼。陀羅尼。即是法食。莫不以三德共為之體。亦",
    "X23n0446_003:0777c02": "莫不以三德共為之用。圓教之人。由能了知三德",
    "X23n0446_003:0777c03": "秘藏。具一切法。一切諸法。體是三德。故能舉體起",
    "X23n0446_003:0777c04": "用。作此現前所施分段之食。於一一食。出生一切",
    "X23n0446_003:0777c05": "天須陀甘露味。及歡喜丸。酥酪醍醐。一切美味。莫",
    "X23n0446_003:0777c06": "不悉具。於此一一味中。亦復出生妙香。寶華。天衣。",
    "X23n0446_003:0777c07": "瓔珞。眾寶輦輿。一切服用。鐘磬。金鐃。笙。簫。角。貝。樂。",
    "X23n0446_003:0777c08": "絃。歌。一切妙音。流泉浴池。華果園林。光明臺殿。一",
    "X23n0446_003:0777c09": "切住處。復於一一美味。一一服用。一一妙音。一一",
    "X23n0446_003:0777c10": "住處。彼彼出生如上六塵。一切妙供。無不周徧。一",
    "X23n0446_003:0777c11": "器之食。至微至約。而所以能有如是不思議用者。",
    "X23n0446_003:0777c12": "以此一即三德之全體故也。我今持此三德所熏。",
    "X23n0446_003:0777c13": "六塵妙供。普施法界無量群生。一時充足。無所乏",
    "X23n0446_003:0777c14": "少。雖施之物。亦本無有。我及眾生。亦無有相。是為",
    "X23n0446_003:0777c15": "以空為觀者。雖復無與。無取。無物。無我。無眾生。而",
    "X23n0446_003:0777c16": "其施者。受者。及中間物。莫不宛然。歷歷可見。是為",
    "X23n0446_003:0777c17": "以假為觀者。於一心中。了知施者。受者。及所施物。",
    "X23n0446_003:0777c18": "非有非無。三輪俱絕。是為以中為觀者。三觀照一",
    "X23n0446_003:0777c19": "念中。得無後無前。何思何慮。作如是觀。而行施。是",
    "X23n0446_003:0777c20": "為不住相施。是諸眾生。受此施時。一一自然。皆得",
    "X23n0446_003:0777c21": "禪悅法喜之食。以故居天道。則轉增勝福。在人倫。",
    "X23n0446_003:0777c22": "則頓悟真歸。修羅調伏瞋心。餓鬼咸獲飽滿。畜生",
    "X23n0446_003:0777c23": "自得智慧。地獄永脫拘囚。即於此時。咸悔業因。進",
    "X23n0446_003:0777c24": "求出世。應知是法是食。俱得為利。譬如熏藥。藥隨",
    "X23n0446_003:0778a01": "火勢。入人身中。患除方復。法隨食入。亦復如是。或",
    "X23n0446_003:0778a02": "近或遠。終破無明。",
    "X23n0446_003:0778a03": "若取水一掬。用甘露真言。加持七遍。散於空中。其水",
    "X23n0446_003:0778a04": "一滴。即皆變成十斛甘露。一切餓鬼。並得飲之。無有",
    "X23n0446_003:0778a05": "乏少。皆得飽足。真言曰。",
    "X23n0446_003:0778a06": "南無素嚕皤耶。怛多揭他耶。怛姪他。唵。素嚕。素嚕。皤",
    "X23n0446_003:0778a07": "囉素嚕。皤囉素嚕。莎嚩(二合)訶",
    "X23n0446_003:0778a08": "設無飲食。即以甘露真言。加持水施之。令一切餓",
    "X23n0446_003:0778a09": "鬼。皆悉飽滿。若有四輩弟子。以此真言。及四如來",
    "X23n0446_003:0778a10": "名號加持飲食。施諸餓鬼。便能具足無量功德。壽",
    "X23n0446_003:0778a11": "命延長。福德增榮。又得顏色鮮潔。威德強記。速能",
    "X23n0446_003:0778a12": "滿足檀波羅蜜。一切夜叉羅剎。諸惡鬼神。人非人",
    "X23n0446_003:0778a13": "等。皆畏是人。不敢侵害。",
    "X23n0446_003:0778a14": "○智矩如來心破地獄真言",
    "X23n0446_003:0778a15": "別行經云。此呪若誦一遍。無間地獄。碎如微塵。於中",
    "X23n0446_003:0778a16": "受苦眾生。悉生極樂。若梵書此呪。於鐘皷鈴鐸。作聲",
    "X23n0446_003:0778a17": "木上等。有諸眾生得聞聲者。所有十惡五逆等罪。悉",
    "X23n0446_003:0778a18": "皆消滅。不墮惡趣之中。真言曰。",
    "X23n0446_003:0778a19": "曩謨。阿灑吒(二合)悉底(引)喃(引)。三摩也(二合)三母馱。故緻(引)",
    "X23n0446_003:0778a20": "    ?          ",
    "X23n0446_003:0778a21": "喃(引)。唵。艮齧(二合)曩(引)。嚩婆(引)。悉蹄哩。提哩。吽",
    "X23n0446_003:0778a23": "(以梵漢字。兼書之於鐘皷等上。更妙)",
    "X23n0446_003:0778a24": "○毗盧遮那佛大灌頂光真言。",
    "X23n0446_003:0778b01": "不空羂神變經云。若諸眾生。具造十惡五逆四重之",
    "X23n0446_003:0778b02": "罪。數如微塵。滿斯世界。身壞命終。墮諸惡道。以此真",
    "X23n0446_003:0778b03": "言。加持土沙一百八遍。散亡者屍骸上。或散塚墓上。",
    "X23n0446_003:0778b04": "彼所亡者。若在地獄。餓鬼。修羅。傍生等中。以此真言",
    "X23n0446_003:0778b05": "加持力故。應時即得光明及身。除諸罪報。捨所苦身。",
    "X23n0446_003:0778b06": "往於西方極樂國土。蓮華化生。直至成佛。更不墮落。",
    "X23n0446_003:0778b07": "真言曰。",
    "X23n0446_003:0778b08": "唵(喉中擡聲引呼)(一)阿謨(引)伽(上聲)尾嚧左曩(二)摩賀(引)母捺囉(二合)",
    "X23n0446_003:0778b10": "麼抳(三)鉢納麼(二合)入嚩(二合)攞(四)鉢囉(二合)靺哆野(靺亦作韈)",
    "X23n0446_003:0778b12": "吽(引)(五)(○合口呼。胸喉中聲如牛吼。尾亦作吠。廢。微。左亦作遮者。母亦作畆。抳亦作儗)",
    "X23n0446_003:0778b14": "阿字去聲呼。阿謨伽。此云無間斷。古云不空者。謬",
    "X23n0446_003:0778b15": "也。尾嚧左曩。亦作吠嚧遮娜。或用紙帛等。書此真",
    "X23n0446_003:0778b16": "言置亡人身上。或骨上。亦妙。故偈云。真言梵字觸",
    "X23n0446_003:0778b17": "屍骨。亡者得生淨土中。見佛聞法親授記。速證無",
    "X23n0446_003:0778b18": "上大菩提。不空羂索經云。若聞此呪。二三七遍經",
    "X23n0446_003:0778b19": "耳根者。即得除滅一切罪障。若有眾生。連年累月。",
    "X23n0446_003:0778b20": "痿黃疾惱。苦楚萬端。是病人者。先世業報。以是真",
    "X23n0446_003:0778b21": "言。於病者前一二三日。每日高聲誦此真言。一千",
    "X23n0446_003:0778b22": "八十遍。則得除滅宿業病障。若為鬼嬈。魂識悶亂。",
    "X23n0446_003:0778b23": "失音不語。持真言者。加持手一百八遍。摩捫頭面。",
    "X23n0446_003:0778b24": "以手按於心上額上。加持一千八十遍。則得除瘥。",
    "X23n0446_003:0778c01": "若諸鬼神魍魎之病。加持五色線索。一百八結。繫",
    "X23n0446_003:0778c02": "病者腰臂項上。及加持衣。則便除瘥矣。",
    "X23n0446_003:0778c03": "○觀自在菩薩甘露真言",
    "X23n0446_003:0778c04": "觀自在菩薩陀羅尼經云。若人誦此呪者。所有過去",
    "X23n0446_003:0778c05": "現在。四重。五逆。謗方等經。一闡提罪。悉皆消滅。無有",
    "X23n0446_003:0778c06": "遺餘。身心輕利。智慧明達。若身若語。悉能利樂一切",
    "X23n0446_003:0778c07": "有情。若有眾生廣造一切無間等罪。若得遇此持呪",
    "X23n0446_003:0778c08": "人影。暫映其身。忽得共語。或聞語聲。彼人罪障。悉皆",
    "X23n0446_003:0778c09": "消滅。又若欲利益一切有情者。每至天降雨時。起大",
    "X23n0446_003:0778c10": "悲心。仰面向空。誦此真言二十一遍。其雨滴所霑一",
    "X23n0446_003:0778c11": "切有情。盡滅一切惡業重罪。皆獲利樂。真言曰。",
    "X23n0446_003:0778c12": "曩謨囉怛曩(二合)怛囉(二合)夜(引)野　曩謨阿(引)(去)哩也(二合)",
    "X23n0446_003:0778c14": "嚩路枳帝濕嚩(二合)囉(平)(引)野　冐地薩怛嚩(二合)野　摩",
    "X23n0446_003:0778c16": "賀(引)薩怛嚩(二合)野　摩訶迦(引)嚕抳迦野　怛你也(二合)",
    "X23n0446_003:0778c18": "他(引)　唵(引)　度[寧*頁]度[寧*頁]　迦度[寧*頁]　娑嚩(二合)賀(引)",
    "X23n0446_003:0778c20": "(迦。或作葛。抳或作禰。[寧*頁]或作你)",
    "X23n0446_003:0778c21": "若樂略者。但唵字以下持之。唵字已上。是歸敬辭。",
    "X23n0446_003:0778c22": "又怛你也他已上之文。或不慣誦。可依大悲呪曩",
    "X23n0446_003:0778c23": "謨字誦起。至迦盧尼迦耶。向下如本真言誦之。若",
    "X23n0446_003:0778c24": "書此真言於鐘皷鐸等。一切出聲物上。或有撞擊",
    "X23n0446_003:0779a01": "吹振出聲。一切眾生聞此聲者。悉皆清淨。命終得",
    "X23n0446_003:0779a02": "生西方淨土。",
    "X23n0446_003:0779a03": "○六字大明真言",
    "X23n0446_003:0779a04": "唵(引)麼抳鉢訥銘(二合)(引)吽(引)",
    "X23n0446_003:0779a06": "莊嚴寶王經云。時觀自在菩薩說此大明時。四大部",
    "X23n0446_003:0779a07": "州。并諸天宮。悉皆震搖。四大海水。波浪騰湧。一切諸",
    "X23n0446_003:0779a08": "魔作障者。悉皆怖散馳走。佛告除蓋障菩薩言。此六",
    "X23n0446_003:0779a09": "字大明陀羅尼。難得值遇。若有得此六字大明王者。",
    "X23n0446_003:0779a10": "是人貪瞋癡毒。不能染污。若戴持在身中者。是人亦",
    "X23n0446_003:0779a11": "不染著三毒病。此真言無量相應如來。而尚難知。菩",
    "X23n0446_003:0779a12": "薩云何而得知此觀自在菩薩微妙本心處耶。若人",
    "X23n0446_003:0779a13": "能常受持此大明者。於持誦時。有九十九殑伽河沙",
    "X23n0446_003:0779a14": "數如來集會。復有微塵數菩薩集會。復有無數天龍",
    "X23n0446_003:0779a15": "八部而來衛護是人。此持誦人。七代種族。皆當得其",
    "X23n0446_003:0779a16": "解脫。腹中所有諸蟲。當得不退轉菩薩之位。若身中",
    "X23n0446_003:0779a17": "頂上戴持。有人得見是戴持人。則同見於金剛之身。",
    "X23n0446_003:0779a18": "乃至見於如來。若能依法念誦。即得無盡辨才。日日",
    "X23n0446_003:0779a19": "具六波羅蜜圓滿功德。若口中所出之氣。觸他人身。",
    "X23n0446_003:0779a20": "彼人發起慈心。離諸瞋毒。當得不退轉菩薩。疾證無",
    "X23n0446_003:0779a21": "上菩提。此戴持之人。以手觸人。或以眼見。乃至異類",
    "X23n0446_003:0779a22": "諸有情等。悉皆速得菩薩之位。如是之人。永不受生",
    "X23n0446_003:0779a23": "老病死諸苦。又佛言。所有微塵。我能數其數量。乃至",
    "X23n0446_003:0779a24": "大海水。我能知其數量。若有念六字大明一遍。所獲",
    "X23n0446_003:0779b01": "功德。而我不能數其數量。假如四大部洲。一切男女。",
    "X23n0446_003:0779b02": "皆得七地菩薩之位。所有功德。與念六字大明一遍",
    "X23n0446_003:0779b03": "功德。而無有異。若人書寫此大明者。同寫八萬四千",
    "X23n0446_003:0779b04": "法藏。若以天金寶造作如來形像。如微塵數。不如書",
    "X23n0446_003:0779b05": "寫此六字大明中一字。所獲果報功德。不可思議。是",
    "X23n0446_003:0779b06": "人當得一百八三摩地門。但念一遍。當得一切如來。",
    "X23n0446_003:0779b07": "以衣服飲食湯藥。及座臥等資具。一切供養。此法於",
    "X23n0446_003:0779b08": "大乘中最上精純微妙。一切如來。及諸菩薩。而皆恭",
    "X23n0446_003:0779b09": "敬合掌作禮。說此六字真言時。有七十七俱胝如來",
    "X23n0446_003:0779b10": "皆來集會。同說七俱胝準提陀羅尼。是知此六字真",
    "X23n0446_003:0779b11": "言。與準提真言。首尾相須。如欲與準提真言同誦者。",
    "X23n0446_003:0779b12": "可於準提真言前念誦。然須要得其訥銘二字合為",
    "X23n0446_003:0779b13": "一字。始符梵音不謬。或欲單持誦者。功德準如上說。",
    "X23n0446_003:0779b14": "若欲如法結壇念誦。詳彼經文。此不繁錄。",
    "X23n0446_003:0779b15": "○文殊菩薩五字心呪。",
    "X23n0446_003:0779b16": "阿囉跛者娜(梵書)     金剛頂經五字真言",
    "X23n0446_003:0779b17": "勝相云。若人纔誦一遍。如誦八萬四千十二圍陀藏",
    "X23n0446_003:0779b18": "經。若誦兩遍。文殊普賢隨逐加被。護法善神在其人",
    "X23n0446_003:0779b19": "前。又若誦一遍。能除行人一切苦難。若誦兩遍。除滅",
    "X23n0446_003:0779b20": "億劫生死重罪。若誦三遍。三昧現前。若誦四遍。總持",
    "X23n0446_003:0779b21": "不忘。若誦五遍。速成無上菩提。若人一心獨處閑靜。",
    "X23n0446_003:0779b22": "梵書五字輪壇。依法念誦。滿一月已。文殊菩薩。即現",
    "X23n0446_003:0779b23": "其身。或於空中演說法要。是時行者得宿命智。辯才",
    "X23n0446_003:0779b24": "無礙。神足自在。勝願成就。福智具足。速能皆證如來",
    "X23n0446_003:0779c01": "法身。但心信受。經十六生。決定成正覺(欲作法加持結界。詳如五",
    "X23n0446_003:0779c02": "字心陀羅尼品)。",
    "X23n0446_003:0779c03": "○大寶廣博樓閣善住秘密陀羅尼。",
    "X23n0446_003:0779c04": "曩謨薩嚩怛他(引)孽多(去聲)喃(引)(一)。唵(二)。尾補攞孽陛(三)(亦",
    "X23n0446_003:0779c05": "作毗布羅揭陛。尾又作肥。陛亦作鞞)。麼抳鉢囉(二合)陛(四)(抳亦作尼去聲。囉亦作臘)。怛",
    "X23n0446_003:0779c06": "他多(五)(他上聲。多去聲)。你捺捨寧(六)(亦作那捺你捨泥。又作達囉設你)。麼抳麼",
    "X23n0446_003:0779c07": "抳(七)(抳亦作尼)(上聲)。蘇(上聲)鉢囉(二合)陛(八)(蘇亦作素。囉亦作臘)。尾麼黎(九)(亦",
    "X23n0446_003:0779c08": "作肥摩麗。又作毗末梨)。娑(引)孽囉(十)(孽亦作竭)。儼鼻[口*隸](十一)(亦作鉗鼻囇。又作鉗",
    "X23n0446_003:0779c09": "苾[口*梨])。吽(十二)。吽(十三)。入嚩(二合)攞入嚩(二合)攞(十四)(亦作什皤羅。又作什伐囉)。沒",
    "X23n0446_003:0779c10": "馱尾盧枳帝(十五)(亦作勃陀嚩[口*路]。枳羝。又作勃陀毗路吉帝)。麌呬作(二合)地瑟",
    "X23n0446_003:0779c11": "恥(二合)多(上聲)孽陛(十六)(麌呬夜。亦作矩醯耶)。娑嚩(二合)訶(引)(十七)。(下是梵書。舊本多",
    "X23n0446_003:0779c12": "訛。今校正。若欲書於物上。須華梵兩存。然書華文。不必書其句下別譯之文)",
    "X23n0446_003:0779c13": "      (引)   (引)(一) (二)     (三) ",
    "X23n0446_003:0779c14": "   (四)   (五)    (六)    (七)  ",
    "X23n0446_003:0779c15": " (八)   (九) (引)  (十)   (十一) (十二) (十三) ",
    "X23n0446_003:0779c16": "   (十四)      (十五)       (十六) ",
    "X23n0446_003:0779c17": " (十七)○心呪。唵(一)麼抳嚩日囉(二合)(二)吽(三) (一) ",
    "X23n0446_003:0779c18": "   (二) (三)○隨心呪。唵(一)麼抳(尾軫切)駄(上聲)哩",
    "X23n0446_003:0779c19": "(二合)(二)吽(三)泮吒(半音)(四) (一)   (二) (三)  (四)",
    "X23n0446_003:0779c20": "此呪前後三譯。初譯失譯人名。開元附梁錄。次菩",
    "X23n0446_003:0779c21": "提流志譯。三不空三藏譯。今恐初學苦於梵音。乃",
    "X23n0446_003:0779c22": "校其三譯。正錄不空所譯之文。以餘二譯。字有",
    "X23n0446_003:0779c23": "不同者。贅於句下。俾習者。宛得其音。而無疑滯",
    "X23n0446_003:0779c24": "焉。",
    "X23n0446_003:0780a01": "經云。此陀羅尼有大威德。佛由此成道。由此降魔。能",
    "X23n0446_003:0780a02": "滅惡障。能成六度。若書於幢上。殿上。氎紙上。墻板等",
    "X23n0446_003:0780a03": "上。有諸眾生暫得見者。或身手觸者。或影中過者。及",
    "X23n0446_003:0780a04": "於人轉觸此人者。或佩身。或頂戴。或書於有聲物上。",
    "X23n0446_003:0780a05": "其聞聲者。或讀誦者。或有但聞此陀羅尼名者。如是",
    "X23n0446_003:0780a06": "眾生等。縱有四重五逆十惡等罪。悉皆消滅。決定當",
    "X23n0446_003:0780a07": "得無上菩提。能於現世獲無量百千功德。常得國王",
    "X23n0446_003:0780a08": "宰官四眾喜敬。不受世間種種諸苦。毒藥刀杖水火",
    "X23n0446_003:0780a09": "等難。一切師子虎狼諸惡禽獸不敢為害。又無一切",
    "X23n0446_003:0780a10": "盜賊鬼神邪魅諸毒蛇難。又現身不受一切諸病。所",
    "X23n0446_003:0780a11": "謂一切瘧病眼病耳病鼻病舌病齒病。脣病喉病。頭",
    "X23n0446_003:0780a12": "病項病諸支分病。手病背病。腰病臍病。痔病淋病。痢",
    "X23n0446_003:0780a13": "病瘻病。瘡病髀病。脚病疔病。斑病肚病。疥病疱病。癩",
    "X23n0446_003:0780a14": "病癬病。如是等病。悉不著身。不為厭禱蠱毒呪詛著",
    "X23n0446_003:0780a15": "身。無橫災死。臥安覺安。於其夢中。見百千佛剎。及見",
    "X23n0446_003:0780a16": "諸佛并諸菩薩圍繞。臨命終時。心不散亂。一切諸佛",
    "X23n0446_003:0780a17": "現前安慰。又一切傍生鹿鳥。蚊蝱飛蛾螻蟻。乃至胎",
    "X23n0446_003:0780a18": "卵濕化諸有情等。聞此陀羅尼名者。或身觸者。或影",
    "X23n0446_003:0780a19": "中過者。決定當得無上菩提。又人於高山頂上。誦此",
    "X23n0446_003:0780a20": "陀羅尼者。盡眼所見處。一切眾生。皆得滅除一切罪",
    "X23n0446_003:0780a21": "業(廣如經說)。",
    "X23n0446_003:0780a22": "○功德寶山陀羅尼。",
    "X23n0446_003:0780a23": "南無佛陀(引)耶　南無達磨(引)耶　南無僧伽(引)耶",
    "X23n0446_003:0780a24": "　唵　悉帝護嚕嚕　悉都嚕　只利波(二合)　吉利",
    "X23n0446_003:0780b01": "婆(二合)　悉達哩　布嚕哩　娑嚩(二合)(引)訶(引)(○護亦作胡。都",
    "X23n0446_003:0780b02": "亦作度。只亦作遮。波亦作婆。哩亦作尼去聲)",
    "X23n0446_003:0780b03": "大集經云。若人誦此呪一遍。如禮大佛名經四萬五",
    "X23n0446_003:0780b04": "千四百遍。又如轉大藏六十萬五千四百遍。造罪過",
    "X23n0446_003:0780b05": "十剎土。入阿鼻大地獄受罪。劫盡更生。念此呪一遍。",
    "X23n0446_003:0780b06": "其罪皆得消滅。不入地獄。命終決定往生西方世界。",
    "X23n0446_003:0780b07": "得見阿彌陀佛。上品上生。",
    "X23n0446_003:0780b08": "造罪過十剎土者。謂造罪過於十世界微塵也。劫",
    "X23n0446_003:0780b09": "盡更生者。謂此娑婆世界壞時。其罪未畢。即寄往",
    "X23n0446_003:0780b10": "他方世界地獄中。此界成已。復移其人迴此方地",
    "X23n0446_003:0780b11": "獄中受苦也。",
    "X23n0446_003:0780b12": "○三字總持真言",
    "X23n0446_003:0780b13": "唵啞吽(啞亦作阿)   (此是梵書唵啞吽字)",
    "X23n0446_003:0780b14": "瑜伽大教王經云。唵字是大遍照如來。(即毗盧遮那佛)啞字",
    "X23n0446_003:0780b15": "是無量壽如來。(即阿彌陀佛)吽字是阿閦如來(即不動佛)。",
    "X23n0446_003:0780b16": "如來因住多年修道。不得菩提。後習此觀。於初夜",
    "X23n0446_003:0780b17": "分。便成正覺。謂唵字具含無量法門。是一切真言",
    "X23n0446_003:0780b18": "之母。一切如來皆因觀想此字。而得成佛。阿字是",
    "X23n0446_003:0780b19": "毗盧佛身。亦是法界。亦是菩提心。若人想念。能生",
    "X23n0446_003:0780b20": "無量功德。吽字總攝金剛部。一切真言。是金剛部",
    "X23n0446_003:0780b21": "主身。亦是三解脫門若常想念。能除一切罪障。成",
    "X23n0446_003:0780b22": "就一切功德。",
    "X23n0446_003:0780b23": "諸教決定名義論云。吽字即法身。阿字即報身。唵字",
    "X23n0446_003:0780b24": "即化身。如是三字。攝此三身。彼分別說。三乘解脫道。",
    "X23n0446_003:0780c01": "是為正說因。所有聲聞緣覺。及一切智智。由是出現。",
    "X23n0446_003:0780c02": "說一切法。即彼三字。亦是金剛三業。如實安住。所謂",
    "X23n0446_003:0780c03": "唵(引)阿(引)吽。(引)此中唵字。是名金剛身業。阿(引)字金",
    "X23n0446_003:0780c04": "剛語業。吽字金剛心業。又復吽字而為心智。覺了一",
    "X23n0446_003:0780c05": "切法。如上所說。一切文字。當知皆從盎阿(引)吽三字",
    "X23n0446_003:0780c06": "所生。由是諸法。起種種相。今當分別。彼一切法。皆與",
    "X23n0446_003:0780c07": "盎阿(引)二字。初後相攝。此中吽字。出生一切。於三界",
    "X23n0446_003:0780c08": "中。出現眾色。所有天。人。龍。阿修羅。迦樓羅。緊那羅。乾",
    "X23n0446_003:0780c09": "闥婆。成就持明天。吉祥天。辯才天。烏摩天。帝釋天。梵",
    "X23n0446_003:0780c10": "王天。那羅延天。大自在天。如是等天。及天后。所有一",
    "X23n0446_003:0780c11": "切有情界中。男子女人。乃至諸佛菩薩等。皆從此吽",
    "X23n0446_003:0780c12": "字出生變化。彼一一心住此字相。若心想此字時。當",
    "X23n0446_003:0780c13": "住虗空。出生無礙。所謂三界心。同此一心入。入是心",
    "X23n0446_003:0780c14": "已。此得名為現證菩提。當知此心。無等無取。無著無",
    "X23n0446_003:0780c15": "住。無表無相。是即虗空平等。一切智。無所得。相應。無",
    "X23n0446_003:0780c16": "自無他。相應正行。世間所有旃陀羅等。最下族類。彼",
    "X23n0446_003:0780c17": "等諸行。乃至傍生等類。彼所行行。種種差別。如是諸",
    "X23n0446_003:0780c18": "行。雖復差別。皆亦不離一切智智。相應正行(云云)。",
    "X23n0446_003:0780c19": "成佛儀軌頌云。",
    "X23n0446_003:0780c20": "　由誦此唵字　　加持威力故　　縱觀想不成",
    "X23n0446_003:0780c21": "　於諸佛海會　　諸供養雲海　　真實具成就",
    "X23n0446_003:0780c22": "　由諸佛誠諦　　法爾所成故　　由適誦啞字",
    "X23n0446_003:0780c23": "　摧滅諸罪障　　獲諸悅意樂　　等同一切佛",
    "X23n0446_003:0780c24": "　超勝眾魔羅　　不能為障礙　　應受諸世間",
    "X23n0446_003:0781a01": "　廣大諸供養　　由吽字加持　　虎狼諸毒蟲",
    "X23n0446_003:0781a02": "　惡心人非人　　盡無能陵屈　　如來初成道",
    "X23n0446_003:0781a03": "　於菩提樹下　　以此印密言　　摧壞天魔眾",
    "X23n0446_003:0781a04": "大佛頂陀羅尼經言。設有眾生。於散亂心。口持神呪。",
    "X23n0446_003:0781a05": "尚有八萬四千那由他恒河沙俱胝金剛藏王菩薩",
    "X23n0446_003:0781a06": "種族。一一皆有諸金剛眾而為眷屬。晝夜常隨侍護",
    "X23n0446_003:0781a07": "此人。縱令魔王。求其方便。終不可得。諸山鬼神。去此",
    "X23n0446_003:0781a08": "善人十由旬外。若魔眷屬。欲來侵擾是善人者。諸金",
    "X23n0446_003:0781a09": "剛眾。而以寶杵殞碎其首。猶如微塵。恒令此人所作",
    "X23n0446_003:0781a10": "如願。",
    "X23n0446_003:0781a11": "已上修持悲敬諸真言等。若不能各各誦持書寫",
    "X23n0446_003:0781a12": "者。一切所作。悉用準提真言亦得。以準提真言。似",
    "X23n0446_003:0781a13": "如意珠。若持誦行人。處處用之。皆得成就也。上言",
    "X23n0446_003:0781a14": "誦持真言能滅五逆。十惡四重罪者。須知罪有性",
    "X23n0446_003:0781a15": "遮。懺具事理。性則無論受戒與不受戒。作便是罪。",
    "X23n0446_003:0781a16": "遮謂曾受佛戒。故心毀犯。事須披陳發露。禮佛名",
    "X23n0446_003:0781a17": "經。行方等儀。能伏業本。理謂專觀實相。達罪性空。",
    "X23n0446_003:0781a18": "滅業根源。此諸真言神呪。若能依法誦持。即事理",
    "X23n0446_003:0781a19": "雙運。業本罪源並消。若犯禁戒。準律說悔。加以神",
    "X23n0446_003:0781a20": "呪。則事理兼備。性遮齊遣。不可纔聞神呪功力。便",
    "X23n0446_003:0781a21": "乃違犯禁戒。不依律懺。遮罪猶存。或托真言儀軌。",
    "X23n0446_003:0781a22": "數造眾過。譬如愚人。恃王勢力。廣作諸惡。禍終滅",
    "X23n0446_003:0781a23": "頂。業心不斷。罪實難除。必使身心俱捐。方得罪滅",
    "X23n0446_003:0781a24": "如日消霜矣。",
    "X23n0446_003:0781b01": "○數珠功德法",
    "X23n0446_003:0781b02": "夫數珠者。記心之奇術。積功之初基。持之者成德。戴",
    "X23n0446_003:0781b03": "之者滅垢。世出世果莫不由斯。如金剛頂瑜伽念珠",
    "X23n0446_003:0781b04": "經云。爾時毗盧遮那世尊。告金剛手言。善哉善哉。為",
    "X23n0446_003:0781b05": "諸修真言行菩薩者。說諸儀軌。哀愍未來諸有情等。",
    "X23n0446_003:0781b06": "說念珠功德勝利。由聞如是妙意趣故。速證悉地。時",
    "X23n0446_003:0781b07": "金剛薩埵菩薩。白佛言。唯然世尊。我今為說之。爾時",
    "X23n0446_003:0781b08": "金剛薩埵菩薩。而說偈言。",
    "X23n0446_003:0781b09": "　珠表菩提之勝果　　於中間絕為斷漏",
    "X23n0446_003:0781b10": "　繩線貫串表觀音　　母珠以表無量壽",
    "X23n0446_003:0781b11": "　慎莫驀過越法罪　　皆由念珠積功德",
    "X23n0446_003:0781b12": "　硨磲念珠一倍福　　木槵念珠兩倍福",
    "X23n0446_003:0781b13": "　以鐵為珠三倍福　　熟銅作珠四倍福",
    "X23n0446_003:0781b14": "　水精真珠及諸寶　　此等念珠百倍福",
    "X23n0446_003:0781b15": "　千倍功德帝釋子　　金剛子珠俱胝福",
    "X23n0446_003:0781b16": "　蓮子念珠千俱胝　　菩提子珠無數福",
    "X23n0446_003:0781b17": "　佛部念珠菩提子　　金剛部法金剛子",
    "X23n0446_003:0781b18": "　寶部念誦以諸寶　　蓮華部珠用蓮子",
    "X23n0446_003:0781b19": "　羯磨部中為念珠　　眾珠間雜應貫串",
    "X23n0446_003:0781b20": "　念珠分別有四種　　上品最勝及中下",
    "X23n0446_003:0781b21": "　一千八十以為上　　一百八珠為最勝",
    "X23n0446_003:0781b22": "　五十四珠以為中　　二十七珠為下類",
    "X23n0446_003:0781b23": "　二手持珠當心上　　靜慮離念心專注",
    "X23n0446_003:0781b24": "　本尊瑜伽心一境　　皆得成就事理法",
    "X23n0446_003:0781c01": "　設安頂髻及掛身　　或安頸上及安臂",
    "X23n0446_003:0781c02": "　所說言論成念誦　　以此念誦淨三業",
    "X23n0446_003:0781c03": "　由安頂髻淨無間　　由帶頸上淨四重",
    "X23n0446_003:0781c04": "　手持臂上除眾罪　　能令行者速清淨",
    "X23n0446_003:0781c05": "　若修真言陀羅尼　　念諸如來菩薩名",
    "X23n0446_003:0781c06": "　當獲無量勝功德　　所求勝願皆成就",
    "X23n0446_003:0781c07": "三部念誦持數珠手印相。今當分別。如蘇悉地供",
    "X23n0446_003:0781c08": "養法云。以右手大指。捻無名指頭。直舒中指。小指",
    "X23n0446_003:0781c09": "微屈。以頭指著中指上節側。此通三部執數珠印。",
    "X23n0446_003:0781c10": "其蓮華部執珠印。以右手大指。捻中指頭。餘三指",
    "X23n0446_003:0781c11": "直舒。左手亦然。其金剛部執珠印。以右手作拳。展",
    "X23n0446_003:0781c12": "直大指。捻頭指。左手亦然。持明藏儀軌經云。用童",
    "X23n0446_003:0781c13": "女合線。以二十一合成條穿珠。或持誦時。以大拇",
    "X23n0446_003:0781c14": "指搯一珠。一誦真言。",
    "X23n0446_003:0781c16": "七俱胝佛母所說準提陀羅尼經會釋卷下(終)"
}