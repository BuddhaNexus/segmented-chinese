{
    "X24n0459_002:0523c20": "金剛般若波羅蜜經卷下",
    "X24n0459_002:0523c21": "東晉武帝時後秦沙門鳩摩羅什奉詔 譯",
    "X24n0459_002:0523c22": "梁昭明太子嘉其分目",
    "X24n0459_002:0523c23": "唐六祖 大鑒真空普覺禪師 解義",
    "X24n0459_002:0523c24": "○尊重正教分第十二",
    "X24n0459_002:0524a01": "[0524a01] 復次。須菩提。隨說是經。乃至四句偈等。當知此處。一",
    "X24n0459_002:0524a02": "切世間天人阿修羅。皆應供養。如佛塔廟。",
    "X24n0459_002:0524a03": "[0524a03] 所在之處。如有人即說是經。者念念常行無念。心",
    "X24n0459_002:0524a04": "無所得心。不作能所心說。若能遠離諸心。常依無",
    "X24n0459_002:0524a05": "所得心。即此身中有如來金身舍利。故言如佛塔",
    "X24n0459_002:0524a06": "廟。以無所得心說此經者。感得天龍八部。悉來聽",
    "X24n0459_002:0524a07": "受。心若不清淨。但為名聲利益而說是經者。死墮",
    "X24n0459_002:0524a08": "三塗。有何利益。心若清淨為說是經。令諸聽者除",
    "X24n0459_002:0524a09": "迷妄心。悟得本來佛性。常行真實。感得天人阿修",
    "X24n0459_002:0524a10": "羅等。皆來供養持經之人也。",
    "X24n0459_002:0524a11": "[0524a11] 何況有人盡能受持讀誦。須菩提。當知是人。成就最",
    "X24n0459_002:0524a12": "上第一希有之法。若是經典所在之處。則為有佛。若",
    "X24n0459_002:0524a13": "尊重弟子。",
    "X24n0459_002:0524a14": "[0524a14] 自心誦得此經。自心解得經義。自心體得無著無",
    "X24n0459_002:0524a15": "相之理。所在之處。常修佛行。念念心無有間歇。即",
    "X24n0459_002:0524a16": "自心是佛。故言所在之處。則為有佛。",
    "X24n0459_002:0524a17": "○如法受持分第十三",
    "X24n0459_002:0524a18": "[0524a18] 爾時須菩提白佛言。世尊。當何名此經。我等云何奉",
    "X24n0459_002:0524a19": "持。佛告須菩提。是經名為金剛般若波羅蜜。以是名",
    "X24n0459_002:0524a20": "字。汝當奉持。所以者何。須菩提。佛說般若波羅蜜。即",
    "X24n0459_002:0524a21": "非般若波羅蜜。是名般若波羅蜜。",
    "X24n0459_002:0524a22": "[0524a22] 佛說般若波羅蜜。令諸學人用智慧除&#x5374;愚心生",
    "X24n0459_002:0524a23": "滅。生滅除盡。即到彼岸。若心有所得。即不到彼岸。",
    "X24n0459_002:0524a24": "心無一法可得。即是彼岸。口說心行。乃是到彼岸。",
    "X24n0459_002:0524b01": "[0524b01] 須菩提。於意云何。如來有所說法不。須菩提白佛言。",
    "X24n0459_002:0524b02": "世尊。如來無所說。",
    "X24n0459_002:0524b03": "[0524b03] 佛問須菩提。如來說法。心有所得不。須菩提知如",
    "X24n0459_002:0524b04": "來說法。心無所得。故言無所說也。如來意者。欲令",
    "X24n0459_002:0524b05": "世人離有所得之心。故說般若波羅蜜法。令一切",
    "X24n0459_002:0524b06": "人聞之。皆發菩提心。悟無生理。成無上道也。",
    "X24n0459_002:0524b07": "[0524b07] 須菩提。於意云何。三千大千世界所有微塵。是為多",
    "X24n0459_002:0524b08": "不。須菩提言。甚多。世尊。須菩提。諸微塵如來說非微",
    "X24n0459_002:0524b09": "塵。是名微塵。如來說世界非世界。是名世界。",
    "X24n0459_002:0524b10": "[0524b10] 如來說眾生性中妄念。如三千大千世界中所有",
    "X24n0459_002:0524b11": "微塵。一切眾生。被妄念微塵起滅不停。遮蔽佛性。",
    "X24n0459_002:0524b12": "不得解脫。若能念念真正修般若波羅蜜無著無",
    "X24n0459_002:0524b13": "相之行。了妄念塵勞。即清淨法性。妄念既無。即非",
    "X24n0459_002:0524b14": "微塵。是名微塵。了真即妄。了妄即真。真妄俱泯。無",
    "X24n0459_002:0524b15": "別有法。故云是名微塵。性中無塵勞。即是佛世界。",
    "X24n0459_002:0524b16": "心中有塵勞。即是眾生世界。了諸妄念空寂。故云",
    "X24n0459_002:0524b17": "非世界。證得如來法身。普見塵剎。應用無方。是名",
    "X24n0459_002:0524b18": "世界。",
    "X24n0459_002:0524b19": "[0524b19] 須菩提。於意云何。可以三十二相見如來不。不也。世",
    "X24n0459_002:0524b20": "尊。不可以三十二相得見如來。何以故。如來說三十",
    "X24n0459_002:0524b21": "二相。即是非相。是名三十二相。",
    "X24n0459_002:0524b22": "[0524b22] 三十二相者。是三十二清淨行。三十二清淨行者。",
    "X24n0459_002:0524b23": "於五根中修六波羅蜜。於意根中修無相無為。是",
    "X24n0459_002:0524b24": "名三十二清淨行。常修此三十二清淨行。即得成",
    "X24n0459_002:0524c01": "佛。若不修三十二相清淨行。終不成佛。但愛著如",
    "X24n0459_002:0524c02": "來三十二相。自不修三十二行。終不得見如來。",
    "X24n0459_002:0524c03": "[0524c03] 須菩提。若有善男子．善女人。以恒河沙等身命布施。",
    "X24n0459_002:0524c04": "若復有人。於此經中。乃至受持四句偈等。為他人說。",
    "X24n0459_002:0524c05": "其福甚多。",
    "X24n0459_002:0524c06": "[0524c06] 世間重者莫過於身命。菩薩為法。於無量劫中捨",
    "X24n0459_002:0524c07": "施身命與一切眾生。其福雖多。亦不如受持此經",
    "X24n0459_002:0524c08": "四句之福。多劫捨身。不了空義。妄心不除。元是眾",
    "X24n0459_002:0524c09": "生。一念持經。我人頓盡。妄想既除。言下成佛。故知",
    "X24n0459_002:0524c10": "多劫捨身。不如持經四句之福。",
    "X24n0459_002:0524c11": "○離相寂滅分第十四",
    "X24n0459_002:0524c12": "[0524c12] 爾時。須菩提聞說是經。深解意趣。涕淚悲泣。而白佛",
    "X24n0459_002:0524c13": "言。希有世尊。佛說如是甚深經典。我從昔來所得慧",
    "X24n0459_002:0524c14": "眼。未曾得聞如是之經。世尊。若復有人。得聞是經。信",
    "X24n0459_002:0524c15": "心清淨。則生實相。當知是人。成就第一希有功德。",
    "X24n0459_002:0524c16": "[0524c16] 自性不癡名慧眼。聞法自悟名法眼。須菩提是阿",
    "X24n0459_002:0524c17": "羅漢。於五百弟子中。解空第一。已曾勤奉多佛。豈",
    "X24n0459_002:0524c18": "得不聞如是深法。豈於釋迦牟尼佛所始言聞也。",
    "X24n0459_002:0524c19": "然或是須菩提於往昔所得。乃聲聞慧眼。至今方",
    "X24n0459_002:0524c20": "悟佛意。故始得聞如是深經。悲昔未悟。故涕淚悲",
    "X24n0459_002:0524c21": "泣。聞經諦念。謂之清淨。從清淨體中。流出般若波",
    "X24n0459_002:0524c22": "羅蜜多深法。當知決定成就諸佛功德也。",
    "X24n0459_002:0524c23": "[0524c23] 世尊。是實相者。即是非相。是故如來說名實相。",
    "X24n0459_002:0524c24": "[0524c24] 雖行清淨行。若見垢淨二相。當情並是垢心。即非",
    "X24n0459_002:0525a01": "清淨心也。但心有所得。即非實相也。",
    "X24n0459_002:0525a02": "[0525a02] 世尊。我今得聞如是經典。信解受持。不足為難。若當",
    "X24n0459_002:0525a03": "來世。後五百歲。其有眾生。得聞是經。信解受持。是人",
    "X24n0459_002:0525a04": "則為第一希有。何以故。此人無我相．無人相．無眾生",
    "X24n0459_002:0525a05": "相．無壽者相。所以者何。我相即是非相。人相眾生相",
    "X24n0459_002:0525a06": "壽者相即是非相。何以故。離一切諸相。則名諸佛。",
    "X24n0459_002:0525a07": "[0525a07] 須菩提深悟佛意。蓋目見業盡垢除。慧眼明徹。信",
    "X24n0459_002:0525a08": "解受持。即無難也。世尊在世說法之時。亦有無量",
    "X24n0459_002:0525a09": "眾生。不能信解受持。何必獨言後五百歲。蓋佛在",
    "X24n0459_002:0525a10": "之日。雖有中下根不信及懷疑者。即往問佛。佛即",
    "X24n0459_002:0525a11": "隨宜為說。無不契悟。佛滅度後。後五百歲。漸至末",
    "X24n0459_002:0525a12": "法。去聖遙遠。但存言教。人若有疑。無處咨決。愚迷",
    "X24n0459_002:0525a13": "抱執。不悟無生。著相馳求。輪迴諸有。於此時中。得",
    "X24n0459_002:0525a14": "聞深經。清心敬信。悟無生理者。甚為希有。故言第",
    "X24n0459_002:0525a15": "一希有。於如來滅後。後五百歲。若復有人。能於般",
    "X24n0459_002:0525a16": "若波羅蜜甚深經典。信解受持者。即知此人無我",
    "X24n0459_002:0525a17": "人眾生壽者之相。無此四相。是名實相。即是佛心。",
    "X24n0459_002:0525a18": "故曰離一切諸相。則名諸佛。",
    "X24n0459_002:0525a19": "[0525a19] 佛告須菩提。如是。如是。",
    "X24n0459_002:0525a20": "[0525a20] 佛印可須菩提所解。善契我心。故重言如是也。",
    "X24n0459_002:0525a21": "[0525a21] 若復有人。得聞是經。不驚不怖不畏。當知是人。甚為",
    "X24n0459_002:0525a22": "希有。",
    "X24n0459_002:0525a23": "[0525a23] 聲聞久著法相。執有為解。不了諸法本空。一切文",
    "X24n0459_002:0525a24": "字。皆是假立。忽聞深經。諸相不生。言下即佛。所以",
    "X24n0459_002:0525b01": "驚怖。唯是上根菩薩。得聞此理。歡喜受持。心無畏",
    "X24n0459_002:0525b02": "怖退轉。如此之流。甚為希有。",
    "X24n0459_002:0525b03": "[0525b03] 何以故。須菩提。如來說第一波羅蜜。即非第一波羅",
    "X24n0459_002:0525b04": "蜜。是名第一波羅蜜。",
    "X24n0459_002:0525b05": "[0525b05] 口說心不行即非。口說心行即是。心有能所即非。",
    "X24n0459_002:0525b06": "心無能所即是。",
    "X24n0459_002:0525b07": "[0525b07] 須菩提。忍辱波羅蜜。如來說非忍辱波羅蜜。",
    "X24n0459_002:0525b08": "[0525b08] 見有辱境當情。即非。不見辱境當情。即是。見有身",
    "X24n0459_002:0525b09": "相。當彼所害。即非。不見有身相。當彼所害。即是。",
    "X24n0459_002:0525b10": "[0525b10] 何以故。須菩提。如我昔為歌利王割截身體。我於爾",
    "X24n0459_002:0525b11": "時。無我相．無人相．無眾生相．無壽者相。何以故。我於",
    "X24n0459_002:0525b12": "往昔節節支解時。若有我相．人相．眾生相．壽者相。應",
    "X24n0459_002:0525b13": "生瞋恨。",
    "X24n0459_002:0525b14": "[0525b14] 如來因中在初地時。為忍辱仙人。被歌利王割截",
    "X24n0459_002:0525b15": "身體。無一念痛惱之心。若有痛惱之心。即生嗔恨。",
    "X24n0459_002:0525b16": "歌利王是梵語。此云無道極惡君也。一說如來因",
    "X24n0459_002:0525b17": "中。曾為國王。常行十善。利益蒼生。國人歌讚此王。",
    "X24n0459_002:0525b18": "故云歌利王。求無上菩提。修忍辱行。爾時天帝釋",
    "X24n0459_002:0525b19": "化作旃陀羅。乞王身肉。即割施。殊無嗔惱。今有二",
    "X24n0459_002:0525b20": "說。於理俱通。",
    "X24n0459_002:0525b21": "[0525b21] 須菩提。又念過去於五百世。作忍辱仙人。於爾所世。",
    "X24n0459_002:0525b22": "無我相．無人相．無眾生相．無壽者相。",
    "X24n0459_002:0525b23": "[0525b23] 如來因中於五百世修行忍辱波羅蜜。以得四相",
    "X24n0459_002:0525b24": "不生。如來自述往因者。欲令一切修行人。成就忍",
    "X24n0459_002:0525c01": "辱波羅蜜。行忍辱波羅蜜人既行忍辱行者。不見",
    "X24n0459_002:0525c02": "一切人過惡。冤親平等。無是無非。被他打罵殘害。",
    "X24n0459_002:0525c03": "歡喜受之。倍加恭敬。行如是行者。即能成就忍辱",
    "X24n0459_002:0525c04": "波羅蜜。",
    "X24n0459_002:0525c05": "[0525c05] 是故須菩提。菩薩應離一切相。發阿耨多羅三藐三",
    "X24n0459_002:0525c06": "菩提心。不應住色生心。不應住聲香味觸法生心。應",
    "X24n0459_002:0525c07": "生無所住心。",
    "X24n0459_002:0525c08": "[0525c08] 不應住色生心者。是都標也。聲香等別立其名也。",
    "X24n0459_002:0525c09": "於此六塵起憎愛心。由是妄心積身無能覺照益",
    "X24n0459_002:0525c10": "遠佛行。雖種種勤苦修行。不除心垢。終無解脫之",
    "X24n0459_002:0525c11": "理。推其根本。都由色上住心。如能念念常行般若",
    "X24n0459_002:0525c12": "波羅蜜。推諸法空。不生計較。念念常自精進。一心",
    "X24n0459_002:0525c13": "守護。無令放逸。淨名經云。求一切知。無非時求。大",
    "X24n0459_002:0525c14": "般若經云。菩薩摩訶薩晝夜精勤。常住般若波羅",
    "X24n0459_002:0525c15": "蜜法。相應作意。無時暫捨。",
    "X24n0459_002:0525c16": "[0525c16] 若心有住。則為非住。",
    "X24n0459_002:0525c17": "[0525c17] 若心住涅槃。非是菩薩住處。不住涅槃。不住諸法。",
    "X24n0459_002:0525c18": "一切處不住。方是菩薩住處。上文說應無所住而",
    "X24n0459_002:0525c19": "生其心是也。",
    "X24n0459_002:0525c20": "[0525c20] 是故佛說菩薩心。不應住色布施。須菩提。菩薩為利",
    "X24n0459_002:0525c21": "益一切眾生。應如是布施。",
    "X24n0459_002:0525c22": "[0525c22] 菩薩不為求望自身快樂。而行布施。但為內破慳",
    "X24n0459_002:0525c23": "心。外利益一切眾生。而行布施。",
    "X24n0459_002:0525c24": "[0525c24] 如來說一切諸相。即是非相。又說一切眾生。則非眾",
    "X24n0459_002:0526a01": "生。",
    "X24n0459_002:0526a02": "[0526a02] 如者不生。來者不滅。不生者我人不生。不滅者覺",
    "X24n0459_002:0526a03": "照不滅。下文云。如來者無所從來。亦無所去。故名",
    "X24n0459_002:0526a04": "如來。如來說我人等相。畢竟可破壞。非真實體也。",
    "X24n0459_002:0526a05": "一切眾生。盡是假名。若離妄心。即無眾生可得。故",
    "X24n0459_002:0526a06": "言即非眾生。",
    "X24n0459_002:0526a07": "[0526a07] 須菩提。如來是真語者．實語者．如語者．不誑語者．不",
    "X24n0459_002:0526a08": "異語者。",
    "X24n0459_002:0526a09": "[0526a09] 真語者。說一切有情無情皆有佛性。實語者。說眾",
    "X24n0459_002:0526a10": "生造惡業定受苦報。如語者。說眾生修善法。定有",
    "X24n0459_002:0526a11": "樂報。不誑語者。說般若波羅蜜法。出生三世佛。決",
    "X24n0459_002:0526a12": "定不&#x8657;。不異語者。如來所說初善中善後善旨意",
    "X24n0459_002:0526a13": "微妙。一切天魔外道。無有能超勝及破壞佛語者。",
    "X24n0459_002:0526a14": "[0526a14] 須菩提。如來所得法。此法無實無&#x8657;。",
    "X24n0459_002:0526a15": "[0526a15] 無實者以法體空寂。無相可得。然中有恒沙性德。",
    "X24n0459_002:0526a16": "用之不匱。故言無&#x8657;。欲言其實。無相可得。欲言其",
    "X24n0459_002:0526a17": "&#x8657;。用而無間。是故不得言無。不得言有。有而不有。",
    "X24n0459_002:0526a18": "無而不無。言譬不及者。其惟真智乎。若不離相修",
    "X24n0459_002:0526a19": "行。無由臻此。",
    "X24n0459_002:0526a20": "[0526a20] 須菩提。若菩薩心住於法。而行布施。如人入闇。則無",
    "X24n0459_002:0526a21": "所見。",
    "X24n0459_002:0526a22": "[0526a22] 施一切法。心有住著。則不了三輪體空。如盲者處",
    "X24n0459_002:0526a23": "暗。無所曉了。華嚴經云。聲聞在如來會中聞法。如",
    "X24n0459_002:0526a24": "盲如聾。為住諸法相故也。",
    "X24n0459_002:0526b01": "[0526b01] 若菩薩心不住法。而行布施。如人有目。日光明照。見",
    "X24n0459_002:0526b02": "種種色。",
    "X24n0459_002:0526b03": "[0526b03] 若菩薩常行般若波羅蜜多無著無相行。如人有",
    "X24n0459_002:0526b04": "目。處於皎日之中何所不見也。",
    "X24n0459_002:0526b05": "[0526b05] 須菩提。當來之世。若有善男子．善女人。能於此經。受",
    "X24n0459_002:0526b06": "持讀誦。則為如來以佛智慧。悉知是人。悉見是人。皆",
    "X24n0459_002:0526b07": "得成就無量無邊功德。",
    "X24n0459_002:0526b08": "[0526b08] 當來之世者。如來滅後。後五百歲。濁惡之世。邪法",
    "X24n0459_002:0526b09": "競起。正法難行。於此時中。若有善男子善女人。得",
    "X24n0459_002:0526b10": "遇此經。從師稟受。讀誦在心。精進不妄。依義修行。",
    "X24n0459_002:0526b11": "悟入佛之知見。則能成就阿耨菩提。以是三世諸",
    "X24n0459_002:0526b12": "佛。無不知之。",
    "X24n0459_002:0526b13": "○持經功德分第十五",
    "X24n0459_002:0526b14": "[0526b14] 須菩提。若有善男子．善女人。初日分以恒河沙等身",
    "X24n0459_002:0526b15": "布施。中日分復以恒河沙等身布施。後日分亦以恒",
    "X24n0459_002:0526b16": "河沙等身布施。如是無量百千萬億劫。以身布施。若",
    "X24n0459_002:0526b17": "復有人聞此經典。信心不逆。其福勝彼。何況書寫受",
    "X24n0459_002:0526b18": "持讀誦。為人解說。",
    "X24n0459_002:0526b19": "[0526b19] 佛說末法之時。得聞此經。信心不逆。四相不生。即",
    "X24n0459_002:0526b20": "是佛之知見。此人功德。勝前多劫捨身功德。百千",
    "X24n0459_002:0526b21": "萬億不可譬喻。一念聞經。其福尚多。何況更能書",
    "X24n0459_002:0526b22": "寫受持讀誦為人解說。當知此人。決定成就阿耨",
    "X24n0459_002:0526b23": "多羅三藐三菩提。所以種種方便。為說如是甚深",
    "X24n0459_002:0526b24": "經典。俾離諸相。得阿耨多羅三藐三菩提。所得福",
    "X24n0459_002:0526c01": "德。無有邊際。蓋緣多劫捨身。不了諸法本空。心有",
    "X24n0459_002:0526c02": "能所。未離眾生之見。如能聞經悟道。我人頓盡。言",
    "X24n0459_002:0526c03": "下即佛。將捨身有漏之福。比持經無漏之慧。實不",
    "X24n0459_002:0526c04": "可及。故雖十方聚寶。三世捨身。不如持經四句偈。",
    "X24n0459_002:0526c05": "[0526c05] 須菩提。以要言之。是經有不可思議．不可稱量．無邊",
    "X24n0459_002:0526c06": "功德。",
    "X24n0459_002:0526c07": "[0526c07] 持經之人。心無我所。無我所故。是佛心。佛心功德。",
    "X24n0459_002:0526c08": "無有邊際。故言不可稱量。",
    "X24n0459_002:0526c09": "[0526c09] 如來為發大乘者說。為發最上乘者說。若有人能受",
    "X24n0459_002:0526c10": "持讀誦。廣為人說。如來悉知是人。悉見是人。皆得成",
    "X24n0459_002:0526c11": "就不可量．不可稱．無有邊．不可思議功德。如是人等。",
    "X24n0459_002:0526c12": "則為荷擔如來阿耨多羅三藐三菩提。",
    "X24n0459_002:0526c13": "[0526c13] 大乘者智慧廣大。善能建立一切法。最上乘者。不",
    "X24n0459_002:0526c14": "見垢法可厭。不見淨法可求。不見眾生可度。不見",
    "X24n0459_002:0526c15": "涅槃可證。不作度眾生心。亦不作不度眾生心。是",
    "X24n0459_002:0526c16": "名最上乘。亦名一切智。亦名無生忍。亦名大般若。",
    "X24n0459_002:0526c17": "若有人發心求佛無上道。聞此無相無為甚深之",
    "X24n0459_002:0526c18": "法。即當信解受持。為人解說。令其深悟。不生毀謗。",
    "X24n0459_002:0526c19": "得大忍力。大智慧力。大方便力。方能通流此經也。",
    "X24n0459_002:0526c20": "上根之人。聞此經典。得深悟佛意。持自心經。見性",
    "X24n0459_002:0526c21": "究竟。復起利他之行。能為人解說。令諸學者。自悟",
    "X24n0459_002:0526c22": "無相之理。得見本性如來。成無上道。當知說法之",
    "X24n0459_002:0526c23": "人。所得功德。無有邊際。不可稱量。聞經解義。如教",
    "X24n0459_002:0526c24": "修行。復能廣為人說。令諸眾生。得悟修行無相無",
    "X24n0459_002:0527a01": "著之行。以能行此行。有大智慧光明。出離塵勞。雖",
    "X24n0459_002:0527a02": "離塵勞。不作離塵勞之念。即得阿耨多羅三藐三",
    "X24n0459_002:0527a03": "菩提。故名荷擔如來。當知持經之人。自有無量無",
    "X24n0459_002:0527a04": "邊不可思議功德。",
    "X24n0459_002:0527a05": "[0527a05] 何以故。須菩提。若樂小法者。著我見人見眾生見壽",
    "X24n0459_002:0527a06": "者見。則於此經。不能聽受讀誦。為人解說。",
    "X24n0459_002:0527a07": "[0527a07] 何名樂小法者。為二乘聲聞人。樂小果不發大心。",
    "X24n0459_002:0527a08": "故即於如來深法。不能受持讀誦。為人解說。",
    "X24n0459_002:0527a09": "[0527a09] 須菩提。在在處處。若有此經。一切世間天人阿修羅。",
    "X24n0459_002:0527a10": "所應供養。當知此處。則為是塔。皆應恭敬。作禮圍繞。",
    "X24n0459_002:0527a11": "以諸華香而散其處。",
    "X24n0459_002:0527a12": "[0527a12] 若人口誦般若。心行般若。在在處處。常行無為無",
    "X24n0459_002:0527a13": "相之行。此人所在之處。如有佛塔。感得一切天人。",
    "X24n0459_002:0527a14": "各持供養。作禮恭敬。與佛無異。能受持經者。是人",
    "X24n0459_002:0527a15": "心中。自有世尊。故云如佛塔廟。當知所得福德。無",
    "X24n0459_002:0527a16": "量無邊也。",
    "X24n0459_002:0527a17": "○能淨業障分第十六",
    "X24n0459_002:0527a18": "[0527a18] 復次。須菩提。善男子．善女人。受持讀誦此經。若為人",
    "X24n0459_002:0527a19": "輕賤。是人先世罪業。應墮惡道。以今世人輕賤故。先",
    "X24n0459_002:0527a20": "世罪業則為銷滅。當得阿耨多羅三藐三菩提。",
    "X24n0459_002:0527a21": "[0527a21] 佛言持經之人。各得一切天人恭敬供養。為前生",
    "X24n0459_002:0527a22": "有重業障故。今生雖得受持諸佛如來甚深經典。",
    "X24n0459_002:0527a23": "常被人輕賤。不得人恭敬供養。自以受持經典故。",
    "X24n0459_002:0527a24": "不起人我等相。不問冤親。常行恭敬。心無惱恨。蕩",
    "X24n0459_002:0527b01": "然無所計較。念念常行般若波羅蜜行。曾無退轉。",
    "X24n0459_002:0527b02": "以能如是修行故。得無量劫以至今生。所有極惡",
    "X24n0459_002:0527b03": "罪障。並能消滅。又約理而言。先世即是前念妄心。",
    "X24n0459_002:0527b04": "今世即是後念覺心。以後念覺心。輕賤前念妄心。",
    "X24n0459_002:0527b05": "妄不得住。故云先世罪業。即為消滅。妄念既滅。罪",
    "X24n0459_002:0527b06": "業不成。即得菩提也。",
    "X24n0459_002:0527b07": "[0527b07] 須菩提。我念過去無量阿僧祇劫。於然燈佛前。得值",
    "X24n0459_002:0527b08": "八百四千萬億那由他諸佛。悉皆供養承事。無空過",
    "X24n0459_002:0527b09": "者。若復有人於後末世。能受持讀誦此經。所得功德。",
    "X24n0459_002:0527b10": "於我所供養諸佛功德。百分不及一。百千萬億分。乃",
    "X24n0459_002:0527b11": "至算數譬喻所不能及。",
    "X24n0459_002:0527b12": "[0527b12] 供養恒沙諸佛。施寶滿三千界。捨身如微塵數。種",
    "X24n0459_002:0527b13": "種福德不及持經一念悟無生理。息希望心。遠離",
    "X24n0459_002:0527b14": "眾生顛倒知見。即到波羅彼岸。永出三塗。證無餘",
    "X24n0459_002:0527b15": "涅槃也。",
    "X24n0459_002:0527b16": "[0527b16] 須菩提。若善男子．善女人。於後末世。有受持讀誦此",
    "X24n0459_002:0527b17": "經。所得功德。我若具說者。或有人聞。心即狂亂。狐疑",
    "X24n0459_002:0527b18": "不信。",
    "X24n0459_002:0527b19": "[0527b19] 佛言末法眾生。德薄垢重。嫉&#x59AC;彌深。邪見熾盛。於",
    "X24n0459_002:0527b20": "此時中。如有善男子善女人。受持讀誦此經。圓成",
    "X24n0459_002:0527b21": "法相。了無所得。念念常行慈悲喜捨。謙下柔和。究",
    "X24n0459_002:0527b22": "竟成就無上菩提。或有人不知如來正法。常在不",
    "X24n0459_002:0527b23": "滅。聞說如來滅後。後五百歲。有人能成就無相心。",
    "X24n0459_002:0527b24": "行無相行。得阿耨多羅三藐三菩提。則必心生驚",
    "X24n0459_002:0527c01": "怖。狐疑不信。",
    "X24n0459_002:0527c02": "[0527c02] 須菩提。當知是經義不可思議。果報亦不可思議。",
    "X24n0459_002:0527c03": "[0527c03] 是經義者。即無著無相行也。云不可思議者。讚歎",
    "X24n0459_002:0527c04": "無著無相行。能成就阿耨多羅三藐三菩提。",
    "X24n0459_002:0527c05": "○究竟無我分第十七",
    "X24n0459_002:0527c06": "[0527c06] 爾時須菩提白佛言。世尊。善男子．善女人。發阿耨多",
    "X24n0459_002:0527c07": "羅三藐三菩提心。云何應住。云何降伏其心。佛告須",
    "X24n0459_002:0527c08": "菩提。善男子．善女人。發阿耨多羅三藐三菩提心者。",
    "X24n0459_002:0527c09": "當生如是心。我應滅度一切眾生。滅度一切眾生已。",
    "X24n0459_002:0527c10": "而無有一眾生實滅度者。",
    "X24n0459_002:0527c11": "[0527c11] 須菩提問佛。如來滅後後五百歲。若有人發阿耨",
    "X24n0459_002:0527c12": "多羅三藐三菩提心。依何法而住。如何降伏其心。",
    "X24n0459_002:0527c13": "佛言當發度脫一切眾生心。度脫一切眾生。盡得",
    "X24n0459_002:0527c14": "成佛已。不得見有一眾生是我滅度者。何以故。為",
    "X24n0459_002:0527c15": "除能所心也。除有眾生心也。亦除我見心也。",
    "X24n0459_002:0527c16": "[0527c16] 何以故。須菩提。若菩薩有我相．人相．眾生相．壽者相。",
    "X24n0459_002:0527c17": "則非菩薩。",
    "X24n0459_002:0527c18": "[0527c18] 菩薩若見有眾生可度者。即是我相。有能度眾生",
    "X24n0459_002:0527c19": "心。即是人相。謂涅槃可求。即是眾生相。見有涅槃",
    "X24n0459_002:0527c20": "可證。即是壽者相。有此四相。即非菩薩。",
    "X24n0459_002:0527c21": "[0527c21] 所以者何。須菩提。實無有法發阿耨多羅三藐三菩",
    "X24n0459_002:0527c22": "提心者。",
    "X24n0459_002:0527c23": "[0527c23] 有法者。我人等四法是也。不除四法。終不得菩提。",
    "X24n0459_002:0527c24": "若言我發菩提心者。亦是人我等法。人我等法。是",
    "X24n0459_002:0528a01": "煩惱根本。",
    "X24n0459_002:0528a02": "[0528a02] 須菩提。於意云何。如來於然燈佛所。有法得阿耨多",
    "X24n0459_002:0528a03": "羅三藐三菩提不。不也。世尊。如我解佛所說義。佛於",
    "X24n0459_002:0528a04": "然燈佛所。無有法得阿耨多羅三藐三菩提。佛言。如",
    "X24n0459_002:0528a05": "是如是。",
    "X24n0459_002:0528a06": "[0528a06] 佛告須菩提。我於師處。不除四相。得受記不。須菩",
    "X24n0459_002:0528a07": "提深解無相之理。故言不也。善契佛意。故佛言。如",
    "X24n0459_002:0528a08": "是如是。言是。印可之辭。",
    "X24n0459_002:0528a09": "[0528a09] 須菩提。實無有法如來得阿耨多羅三藐三菩提。須",
    "X24n0459_002:0528a10": "菩提。若有法如來得阿耨多羅三藐三菩提者。然燈",
    "X24n0459_002:0528a11": "佛即不與我受記。汝於來世。當得作佛。號釋迦牟尼。",
    "X24n0459_002:0528a12": "以實無有法得阿耨多羅三藐三菩提。是故然燈佛",
    "X24n0459_002:0528a13": "與我受記。作是言。汝於來世。當得作佛。號釋迦牟尼。",
    "X24n0459_002:0528a14": "何以故。如來者。即諸法如義。",
    "X24n0459_002:0528a15": "[0528a15] 佛言實無我人眾生壽者。始得受菩提記。我若有",
    "X24n0459_002:0528a16": "發菩提心。然燈佛即不與我受記。以實無所得。然",
    "X24n0459_002:0528a17": "燈佛始與我受記。此一段乃。總成須菩提無我義。佛",
    "X24n0459_002:0528a18": "言諸法如義者。諸法即是色聲香味觸法。於此六",
    "X24n0459_002:0528a19": "塵中。善能分別。而本體湛然。不染不著。曾無變異。",
    "X24n0459_002:0528a20": "如空不動。圓通瑩徹歷劫常存。是名諸法如義。菩",
    "X24n0459_002:0528a21": "薩瓔珞經云。毀譽不動。是如來行。入佛境界經云。",
    "X24n0459_002:0528a22": "諸欲不染故。敬禮無所觀。",
    "X24n0459_002:0528a23": "[0528a23] 若有人言。如來得阿耨多羅三藐三菩提。須菩提。實",
    "X24n0459_002:0528a24": "無有法佛得阿耨多羅三藐三菩提。須菩提。如來所",
    "X24n0459_002:0528b01": "得阿耨多羅三藐三菩提。於是中無實無&#x8657;。",
    "X24n0459_002:0528b02": "[0528b02] 佛言實無所得心。而得菩提。以所得心不生。是故",
    "X24n0459_002:0528b03": "得菩提。離此心外。更無菩提可得。故言無實也。所",
    "X24n0459_002:0528b04": "得心寂滅。一切智本有。萬行悉圓備。恒沙德性。用",
    "X24n0459_002:0528b05": "無乏少。故言無&#x8657;也。",
    "X24n0459_002:0528b06": "[0528b06] 是故如來說一切法。皆是佛法。須菩提。所言一切法",
    "X24n0459_002:0528b07": "者即非一切法。是故名一切法。",
    "X24n0459_002:0528b08": "[0528b08] 能於諸法。心無取舍。亦無能所。熾然建立一切法。",
    "X24n0459_002:0528b09": "而心常空寂。故知一切法皆是佛法。恐迷者貪著。",
    "X24n0459_002:0528b10": "一切法以為佛法。為遣此病。故言即非一切法。心",
    "X24n0459_002:0528b11": "無能所。寂而常照。定慧齊行。體用一致。是故名一",
    "X24n0459_002:0528b12": "切法。",
    "X24n0459_002:0528b13": "[0528b13] 須菩提。譬如人身長大。須菩提言。世尊。如來說人身",
    "X24n0459_002:0528b14": "長大則為非大身。是名大身。",
    "X24n0459_002:0528b15": "[0528b15] 如來說人身長大。則為非大身者。以顯一切眾生。",
    "X24n0459_002:0528b16": "法身不二。無有限量。是名大身。法身本無處所。故",
    "X24n0459_002:0528b17": "言則非大身。又以色身雖大。內無智慧。即非大身。",
    "X24n0459_002:0528b18": "色身雖小。內有智慧。得名大身。雖有智慧。不能依",
    "X24n0459_002:0528b19": "行。即非大身。依教修行。悟入諸佛無上智見。心無",
    "X24n0459_002:0528b20": "能所限量。是名大身也。",
    "X24n0459_002:0528b21": "[0528b21] 須菩提。菩薩亦如是。若作是言。我當滅度無量眾生。",
    "X24n0459_002:0528b22": "則不名菩薩。",
    "X24n0459_002:0528b23": "[0528b23] 菩薩若言因我說法。除得彼人煩惱。即是法我。若",
    "X24n0459_002:0528b24": "言我度得眾生。即有我所。雖度脫眾生。心有能所。",
    "X24n0459_002:0528c01": "我人不除。不得名為菩薩。熾然說種種方便。化度",
    "X24n0459_002:0528c02": "眾生。心無能所。即是菩薩也。",
    "X24n0459_002:0528c03": "[0528c03] 何以故。須菩提。實無有法。名為菩薩。是故佛說一切",
    "X24n0459_002:0528c04": "法。無我無人無眾生無壽者。須菩提。若菩薩作是言。",
    "X24n0459_002:0528c05": "我當莊嚴佛土。是不名菩薩。何以故。如來說莊嚴佛",
    "X24n0459_002:0528c06": "土者。即非莊嚴。是名莊嚴。",
    "X24n0459_002:0528c07": "[0528c07] 菩薩若言我能建立世界者。即非菩薩。雖然建立",
    "X24n0459_002:0528c08": "世界。心有能所。即非菩薩。熾然建立世界。能所心",
    "X24n0459_002:0528c09": "不生。是名菩薩。最勝妙定經云。假使有人造得白",
    "X24n0459_002:0528c10": "銀精舍滿三千大千世界。不如一念禪定心。心有",
    "X24n0459_002:0528c11": "能所。即非禪定。能所不生。是名禪定。禪定即是清",
    "X24n0459_002:0528c12": "淨心也。",
    "X24n0459_002:0528c13": "[0528c13] 須菩提。若菩薩通達無我法者。如來說名真是菩薩。",
    "X24n0459_002:0528c14": "[0528c14] 於諸法相。無所滯礙。是名通達。不作解法心。是名",
    "X24n0459_002:0528c15": "無我法。無我法者。如來說名。真是菩薩。隨分行持。",
    "X24n0459_002:0528c16": "亦得名為菩薩。然未為真菩薩。解行圓滿。一切能",
    "X24n0459_002:0528c17": "所心盡。方得名真是菩薩。",
    "X24n0459_002:0528c18": "○一體同觀分第十八",
    "X24n0459_002:0528c19": "[0528c19] 須菩提。於意云何。如來有肉眼不。如是。世尊。如來有",
    "X24n0459_002:0528c20": "肉眼。須菩提。於意云何。如來有天眼不。如是。世尊。如",
    "X24n0459_002:0528c21": "來有天眼。須菩提。於意云何。如來有慧眼不。如是。世",
    "X24n0459_002:0528c22": "尊。如來有慧眼。須菩提。於意云何。如來有法眼不。如",
    "X24n0459_002:0528c23": "是。世尊。如來有法眼。須菩提。於意云何。如來有佛眼",
    "X24n0459_002:0528c24": "不。如是。世尊。如來有佛眼。",
    "X24n0459_002:0529a01": "[0529a01] 一切人盡有五眼。為迷所覆。不能自見。故佛教除",
    "X24n0459_002:0529a02": "&#x5374;迷心。即五眼開明。念念修行般若波羅蜜法。初",
    "X24n0459_002:0529a03": "除迷心。名為第一肉眼。見一切眾生。皆有佛性。起",
    "X24n0459_002:0529a04": "憐愍心。是名為第二天眼。癡心不生。名為第三慧",
    "X24n0459_002:0529a05": "眼。著法心除。名為第四法眼。細惑永盡。圓明&#x5FA7;照。",
    "X24n0459_002:0529a06": "名為第五佛眼。又云見色身中有法身。名為天眼。",
    "X24n0459_002:0529a07": "見一切眾生。各具般若性。名為慧眼。見性明徹。能",
    "X24n0459_002:0529a08": "所永除。一切佛法。本來自備。名為法眼。見般若波",
    "X24n0459_002:0529a09": "羅蜜。能生三世一切法。名為佛眼。",
    "X24n0459_002:0529a10": "[0529a10] 須菩提。於意云何。如恒河中所有沙。佛說是沙不。如",
    "X24n0459_002:0529a11": "是。世尊。如來說是沙。須菩提。於意云何。如一恒河中",
    "X24n0459_002:0529a12": "所有沙。有如是沙等恒河。是諸恒河所有沙數。佛世",
    "X24n0459_002:0529a13": "界如是。寧為多不。甚多。世尊。",
    "X24n0459_002:0529a14": "[0529a14] 恒河者。西國祗洹精舍側近之河。如來說法。常指",
    "X24n0459_002:0529a15": "此河為喻。佛說此河中沙。一沙況一佛世界。以為",
    "X24n0459_002:0529a16": "多不。須菩提言甚多。世尊。佛舉此眾多國數者。欲",
    "X24n0459_002:0529a17": "明其中。所有眾生。一一眾生。皆有若許心數也。",
    "X24n0459_002:0529a18": "[0529a18] 佛告須菩提。爾所國土中。所有眾生。若干種心。如來",
    "X24n0459_002:0529a19": "悉知。何以故。如來說諸心皆為非心。是名為心。",
    "X24n0459_002:0529a20": "[0529a20] 爾所國土中所有眾生一一眾生。皆有若干差別",
    "X24n0459_002:0529a21": "心數。心數雖多。總名妄心。識得妄心非心。是名為",
    "X24n0459_002:0529a22": "心。此心即是真心。常心。佛心。般若波羅蜜心。清淨",
    "X24n0459_002:0529a23": "菩提涅槃心也。",
    "X24n0459_002:0529a24": "[0529a24] 所以者何。須菩提。過去心不可得。現在心不可得。未",
    "X24n0459_002:0529b01": "來心不可得。",
    "X24n0459_002:0529b02": "[0529b02] 過去心不可得者。前念妄心。潛然已過。追尋無有",
    "X24n0459_002:0529b03": "處所。現在心不可得者。真心無相。憑何得見。未來",
    "X24n0459_002:0529b04": "心不可得者。本無可得。習氣已盡。更不復生。了此",
    "X24n0459_002:0529b05": "三心皆不可得。是名為佛。",
    "X24n0459_002:0529b06": "○法界通化分第十九",
    "X24n0459_002:0529b07": "[0529b07] 須菩提。於意云何。若有人滿三千大千世界七寶以",
    "X24n0459_002:0529b08": "用布施。是人以是因緣。得福多不。如是。世尊。此人以",
    "X24n0459_002:0529b09": "是因緣。得福甚多。須菩提。若福德有實。如來不說得",
    "X24n0459_002:0529b10": "福德多。以福德無故。如來說得福德多。",
    "X24n0459_002:0529b11": "[0529b11] 七寶之福。不能成就佛果菩提。故言無也。以其無",
    "X24n0459_002:0529b12": "量數限。故名曰多。如能超過。即不說多也。",
    "X24n0459_002:0529b13": "○離色離相分第二十",
    "X24n0459_002:0529b14": "[0529b14] 須菩提。於意云何。佛可以具足色身見不。不也。世尊。",
    "X24n0459_002:0529b15": "如來不應以具足色身見。何以故。如來說具足色身。",
    "X24n0459_002:0529b16": "即非具足色身。是名具足色身。",
    "X24n0459_002:0529b17": "[0529b17] 佛意恐眾生不見法身。但見三十二相。八十種好。",
    "X24n0459_002:0529b18": "紫磨金輝。以為如來真身。為遣此迷。故問須菩提。",
    "X24n0459_002:0529b19": "佛可以具足色身相見不。三十二相即非具足色",
    "X24n0459_002:0529b20": "身。內具三十二淨行。是名具足色身。淨行者。即六",
    "X24n0459_002:0529b21": "波羅蜜是也。於五根中修六波羅蜜。於意根中定",
    "X24n0459_002:0529b22": "慧雙修。是名具足色身。徒愛如來三十二相。內不",
    "X24n0459_002:0529b23": "行三十二淨行。即非具足色身。不愛如來色相。能",
    "X24n0459_002:0529b24": "自持清淨行。亦得名具足色身也。",
    "X24n0459_002:0529c01": "[0529c01] 須菩提。於意云何。如來可以具足諸相見不。不也。世",
    "X24n0459_002:0529c02": "尊。如來不應以具足諸相見。何以故。如來說諸相具",
    "X24n0459_002:0529c03": "足。即非具足。是名諸相具足。",
    "X24n0459_002:0529c04": "[0529c04] 如來者。即無相法身是也。非肉眼所見。慧眼乃能",
    "X24n0459_002:0529c05": "見之。慧眼未明具足。生我人等相。以觀三十二相",
    "X24n0459_002:0529c06": "為如來者。即不名為具足也。慧眼明徹。我人等相",
    "X24n0459_002:0529c07": "不生。正智光明常照。是名諸相具足。三毒未泯。言",
    "X24n0459_002:0529c08": "見如來真身者。固無此理。縱能見者。祗是化身。非",
    "X24n0459_002:0529c09": "真實無相之法身也。",
    "X24n0459_002:0529c10": "○非說所說分第二十一",
    "X24n0459_002:0529c11": "[0529c11] 須菩提。汝勿謂如來作是念。我當有所說法。莫作是",
    "X24n0459_002:0529c12": "念。何以故。若人言如來有所說法。即為謗佛。不能解",
    "X24n0459_002:0529c13": "我所說故。須菩提。說法者。無法可說。是名說法。",
    "X24n0459_002:0529c14": "[0529c14] 凡夫說法。心有所得。故告須菩提。如來說法。心無",
    "X24n0459_002:0529c15": "所得。凡夫作能解心說。如來語嘿皆如。所發言辭。",
    "X24n0459_002:0529c16": "如響應聲。任用無心。不同凡夫作生滅心說。若言",
    "X24n0459_002:0529c17": "如來說法。心有生滅者。即為謗佛。維摩經云。真說",
    "X24n0459_002:0529c18": "法者。無說無示。聽法者。無聞無得。了萬法空寂。一",
    "X24n0459_002:0529c19": "切名言。皆是假立。於自空性中。熾然建立。一切言",
    "X24n0459_002:0529c20": "辭演說。諸法無相無為。開導迷人。令見本性。修證",
    "X24n0459_002:0529c21": "無上菩提。是名說法。",
    "X24n0459_002:0529c22": "[0529c22] 爾時。慧命須菩提白佛言。世尊。頗有眾生。於未來世。",
    "X24n0459_002:0529c23": "聞說是法。生信心不。佛言須菩提。彼非眾生。非不眾",
    "X24n0459_002:0529c24": "生。何以故。須菩提。眾生眾生者。如來說非眾生。是名",
    "X24n0459_002:0530a01": "眾生。",
    "X24n0459_002:0530a02": "[0530a02] 靈幽法師加此。慧命須菩提六十二字。是長慶二",
    "X24n0459_002:0530a03": "年。今見在濠州鐘離等石&#x7891;上。記六祖解在前。故",
    "X24n0459_002:0530a04": "無解。今亦存之。",
    "X24n0459_002:0530a05": "○無法可得分第二十二",
    "X24n0459_002:0530a06": "[0530a06] 須菩提白佛言。世尊。佛得阿耨多羅三藐三菩提。為",
    "X24n0459_002:0530a07": "無所得耶。佛言。如是如是。須菩提。我於阿耨多羅三",
    "X24n0459_002:0530a08": "藐三菩提。乃至無有少法可得。是名阿耨多羅三藐",
    "X24n0459_002:0530a09": "三菩提。",
    "X24n0459_002:0530a10": "[0530a10] 須菩提言。所得心盡。即是菩提。佛言如是如是。我",
    "X24n0459_002:0530a11": "於菩提實無希求心。亦無所得心。以如是故。得名",
    "X24n0459_002:0530a12": "阿耨多羅三藐三菩提。",
    "X24n0459_002:0530a13": "○淨心行善分第二十三",
    "X24n0459_002:0530a14": "[0530a14] 復次。須菩提。是法平等。無有高下。是名阿耨多羅三",
    "X24n0459_002:0530a15": "藐三菩提。以無我無人無眾生無壽者。修一切善法。",
    "X24n0459_002:0530a16": "則得阿耨多羅三藐三菩提。",
    "X24n0459_002:0530a17": "[0530a17] 此菩提法者。上至諸佛。下至昆虫。盡含種智。與佛",
    "X24n0459_002:0530a18": "無異。故言平等。無有高下。以菩提無二故。但離四",
    "X24n0459_002:0530a19": "相。修一切善法。則得菩提。若不離四相。修一切善",
    "X24n0459_002:0530a20": "法。轉增我人欲證解脫之心。無由可得。若離四相。",
    "X24n0459_002:0530a21": "而修一切善法。解脫可期。修一切善法者。於一切",
    "X24n0459_002:0530a22": "法。無有染著。對一切境。不動不搖。於出世法。不貪",
    "X24n0459_002:0530a23": "不著不愛。於一切處常行方便。隨順眾生。使之歡",
    "X24n0459_002:0530a24": "喜信服。為說正法。令悟菩提。如是始名修行。故言",
    "X24n0459_002:0530b01": "修一切善法。",
    "X24n0459_002:0530b02": "[0530b02] 須菩提。所言善法者。如來說非善法。是名善法。",
    "X24n0459_002:0530b03": "[0530b03] 修一切善法。希望果報。即非善法。六度萬行熾然",
    "X24n0459_002:0530b04": "俱作。心不望報。是名善法。",
    "X24n0459_002:0530b05": "○福智無比分第二十四",
    "X24n0459_002:0530b06": "[0530b06] 須菩提。若三千大千世界中。所有諸須彌山王。如是",
    "X24n0459_002:0530b07": "等七寶聚。有人持用布施。若人以此般若波羅蜜經。",
    "X24n0459_002:0530b08": "乃至四句偈等。受持讀誦。為他人說。於前福德。百分",
    "X24n0459_002:0530b09": "不及一。百千萬億分。乃至算數譬喻所不能及。",
    "X24n0459_002:0530b10": "[0530b10] 大鐵圍山。高廣二百二十四萬里。小鐵圍山。高廣",
    "X24n0459_002:0530b11": "一百一十二萬里。須彌山高廣三百三十六萬里。",
    "X24n0459_002:0530b12": "以此名為三千大千世界。就理而言。即貪嗔癡妄",
    "X24n0459_002:0530b13": "念各具一千也。如爾許山盡如須彌。以況七寶數",
    "X24n0459_002:0530b14": "持用布施。所得福德。無量無邊。終是有漏之因。而",
    "X24n0459_002:0530b15": "無解脫之理。摩訶般若波羅蜜多四句經文雖少。",
    "X24n0459_002:0530b16": "依之修行。即得成佛。是知持經之福。能令眾生證",
    "X24n0459_002:0530b17": "得菩提。故不可比。",
    "X24n0459_002:0530b18": "○化無所化分第二十五",
    "X24n0459_002:0530b19": "[0530b19] 須菩提。於意云何。汝等勿謂如來作是念。我當度眾",
    "X24n0459_002:0530b20": "生。須菩提。莫作是念。何以故。實無有眾生如來度者。",
    "X24n0459_002:0530b21": "若有眾生如來度者。如來則有我人眾生壽者。",
    "X24n0459_002:0530b22": "[0530b22] 須菩提意謂如來有度眾生心。佛為遣須菩提如",
    "X24n0459_002:0530b23": "是疑心。故言莫作是念。一切眾生。本自是佛。若言",
    "X24n0459_002:0530b24": "如來度得眾生成佛。即為妄語。以妄語故。即是我",
    "X24n0459_002:0530c01": "人眾生壽者。此為遣我所心也。夫一切眾生。雖有",
    "X24n0459_002:0530c02": "佛性。若不因諸佛說法。無由自悟。憑何修行。得成",
    "X24n0459_002:0530c03": "佛道。",
    "X24n0459_002:0530c04": "[0530c04] 須菩提。如來說有我者。則非有我。而凡夫之人。以為",
    "X24n0459_002:0530c05": "有我。須菩提。凡夫者。如來說即非凡夫。是名凡夫。",
    "X24n0459_002:0530c06": "[0530c06] 如來說有我者是自性清淨。常樂我淨之我。不同",
    "X24n0459_002:0530c07": "凡夫貪嗔無明&#x8657;妄不實之我。故言凡夫之人。以",
    "X24n0459_002:0530c08": "為有我。有我人者。即是凡夫。我人不生。即非凡夫。",
    "X24n0459_002:0530c09": "心有生滅。即是凡夫。心無生滅。即非凡夫。不悟般",
    "X24n0459_002:0530c10": "若波羅蜜多。即是凡夫。若悟般若波羅蜜多。即非",
    "X24n0459_002:0530c11": "凡夫。心有能所。即是凡夫。心無能所。即非凡夫。",
    "X24n0459_002:0530c12": "○法身非相分第二十六",
    "X24n0459_002:0530c13": "[0530c13] 須菩提。於意云何。可以三十二相觀如來不。須菩提",
    "X24n0459_002:0530c14": "言。如是如是。以三十二相觀如來。佛言。須菩提。若以",
    "X24n0459_002:0530c15": "三十二相觀如來者。轉輪聖王。則是如來。須菩提白",
    "X24n0459_002:0530c16": "佛言。世尊。如我解佛所說義。不應以三十二相觀如",
    "X24n0459_002:0530c17": "來。",
    "X24n0459_002:0530c18": "[0530c18] 世尊大慈。恐須菩提執相之病未除。故作此問。須",
    "X24n0459_002:0530c19": "菩提未知佛意。乃言如是。如是之言。早是迷心。更",
    "X24n0459_002:0530c20": "言以三十二相觀如來。又是一重迷心。離真轉遠。",
    "X24n0459_002:0530c21": "故如來為說。除彼迷心。若以三十二相觀如來者。",
    "X24n0459_002:0530c22": "轉輪聖王。即是如來。轉輪聖王。雖有三十二相。豈",
    "X24n0459_002:0530c23": "得同如來。世尊引此言者。以遣須菩提執相之病。",
    "X24n0459_002:0530c24": "令其所悟深徹。須菩提被問。迷心頓釋。故云如我",
    "X24n0459_002:0531a01": "解佛所說義。不應以三十二相觀如來。須菩提是",
    "X24n0459_002:0531a02": "大阿羅漢。所悟甚深得方便。不生迷路。以冀世尊",
    "X24n0459_002:0531a03": "除遣細惑。令後世眾生所見不謬也。",
    "X24n0459_002:0531a04": "[0531a04] 爾時世尊而說偈言。",
    "X24n0459_002:0531a05": "[0531a05] 若以色見我。以音聲求我。是人行邪道。不能見如來。",
    "X24n0459_002:0531a06": "[0531a06] 若以兩字。是發語之端。色者相也。見者識也。我者。",
    "X24n0459_002:0531a07": "是一切眾生身中自性清淨。無為無相真常之體。",
    "X24n0459_002:0531a08": "不可高聲念佛。而得成就。念須正念分明。方得悟",
    "X24n0459_002:0531a09": "解。若以色聲求之。不可見也。是知於相中觀佛。聲",
    "X24n0459_002:0531a10": "中求法。心有生滅。不悟如來矣。",
    "X24n0459_002:0531a11": "○無斷無滅分第二十七",
    "X24n0459_002:0531a12": "[0531a12] 須菩提。汝若作是念。如來不以具足相故。得阿耨多",
    "X24n0459_002:0531a13": "羅三藐三菩提。須菩提。莫作是念。如來不以具足相",
    "X24n0459_002:0531a14": "故。得阿耨多羅三藐三菩提。須菩提。汝若作是念。發",
    "X24n0459_002:0531a15": "阿耨多羅三藐三菩提心者。說諸法斷滅相。莫作是",
    "X24n0459_002:0531a16": "念。何以故。發阿耨多羅三藐三菩提心者。於法不說",
    "X24n0459_002:0531a17": "斷滅相。",
    "X24n0459_002:0531a18": "[0531a18] 須菩提聞說真身離相。便謂不修三十二淨行。而",
    "X24n0459_002:0531a19": "得菩提。佛語須菩提。莫言如來不修三十二淨行。",
    "X24n0459_002:0531a20": "而得菩提。汝若言不修三十二淨行。得阿耨菩提",
    "X24n0459_002:0531a21": "者。即是斷佛種性。無有是處。",
    "X24n0459_002:0531a22": "○不受不貪分第二十八",
    "X24n0459_002:0531a23": "[0531a23] 須菩提。若菩薩以滿恒河沙等世界七寶持用布施。",
    "X24n0459_002:0531a24": "若復有人。知一切法無我。得成於忍。此菩薩勝前菩",
    "X24n0459_002:0531b01": "薩所得功德。何以故。須菩提。以諸菩薩不受福德故。",
    "X24n0459_002:0531b02": "須菩提白佛言。世尊。云何菩薩不受福德。須菩提。菩",
    "X24n0459_002:0531b03": "薩所作福德。不應貪著。是故說不受福德。",
    "X24n0459_002:0531b04": "[0531b04] 通達一切法。無能所心。是名為忍。此人所得福德。",
    "X24n0459_002:0531b05": "勝前七寶之福。菩薩所作福德。不為自己。意在利",
    "X24n0459_002:0531b06": "益一切眾生。故言不受福德。",
    "X24n0459_002:0531b07": "○威儀寂靜分第二十九",
    "X24n0459_002:0531b08": "[0531b08] 須菩提。若有人言。如來若來若去。若坐若臥。是人不",
    "X24n0459_002:0531b09": "解我所說義。何以故。如來者。無所從來。亦無所去。故",
    "X24n0459_002:0531b10": "名如來。",
    "X24n0459_002:0531b11": "[0531b11] 如來者非來非不來。非去非不去。非坐非不坐。非",
    "X24n0459_002:0531b12": "臥非不臥。行住坐臥四威儀中。常在空寂。即是如",
    "X24n0459_002:0531b13": "來也。",
    "X24n0459_002:0531b14": "○一合相理分第三十",
    "X24n0459_002:0531b15": "[0531b15] 須菩提。若善男子．善女人。以三千大千世界。碎為微",
    "X24n0459_002:0531b16": "塵。於意云何。是微塵眾。寧為多不。甚多。世尊。何以故。",
    "X24n0459_002:0531b17": "若是微塵眾實有者。佛即不說是微塵眾。所以者何。",
    "X24n0459_002:0531b18": "佛說微塵眾。則非微塵眾。是名微塵眾。",
    "X24n0459_002:0531b19": "[0531b19] 佛說三千大千世界。以喻一切眾生性上微塵之",
    "X24n0459_002:0531b20": "數。如三千大千世界中所有微塵。一切眾生性上",
    "X24n0459_002:0531b21": "妄念微塵。即非微塵。聞經悟道。覺慧常照。趣向菩",
    "X24n0459_002:0531b22": "提。念念不住。常在清淨。如是清淨微塵。是名微塵",
    "X24n0459_002:0531b23": "眾。",
    "X24n0459_002:0531b24": "[0531b24] 世尊。如來所說三千大千世界。則非世界。是名世界。",
    "X24n0459_002:0531c01": "[0531c01] 三千者約理而言。即貪嗔癡妄念各具一千數也。",
    "X24n0459_002:0531c02": "心為善惡之樞。能作凡作聖。其動靜不可測度。廣",
    "X24n0459_002:0531c03": "大無邊。故名大千世界。",
    "X24n0459_002:0531c04": "[0531c04] 何以故。若世界實有者。則是一合相。如來說一合相。",
    "X24n0459_002:0531c05": "則非一合相。是名一合相。",
    "X24n0459_002:0531c06": "[0531c06] 心中明了。莫過悲智二法。由此二法。而得菩提。說",
    "X24n0459_002:0531c07": "一合相者。心存所得故。即非一合相。心無所得。是",
    "X24n0459_002:0531c08": "名一合相。一合相者。不得假名。而談實相。",
    "X24n0459_002:0531c09": "[0531c09] 須菩提。一合相者。即是不可說。但凡夫之人。貪著其",
    "X24n0459_002:0531c10": "事。",
    "X24n0459_002:0531c11": "[0531c11] 由悲智二法。成就佛果菩提。說不可盡。妙不可言。",
    "X24n0459_002:0531c12": "凡夫之人。貪著文字事業。不行悲智二法。若不行",
    "X24n0459_002:0531c13": "悲智二法。而求無上菩提。何由可得。",
    "X24n0459_002:0531c14": "○知見不生分第三十一",
    "X24n0459_002:0531c15": "[0531c15] 須菩提。若人言。佛說我見人見眾生見壽者見。須菩",
    "X24n0459_002:0531c16": "提。於意云何。是人解我所說義不。不也。世尊。是人不",
    "X24n0459_002:0531c17": "解如來所說義。何以故。世尊說我見人見眾生見壽",
    "X24n0459_002:0531c18": "者見。即非我見人見眾生見壽者見。是名我見人見",
    "X24n0459_002:0531c19": "眾生見壽者見。",
    "X24n0459_002:0531c20": "[0531c20] 如來說此經者。令一切眾生。自悟般若智慧。自修",
    "X24n0459_002:0531c21": "行菩提之果。凡夫之人不解佛意。便謂如來說我",
    "X24n0459_002:0531c22": "人等見。不知如來說甚深無相無為般若波羅蜜",
    "X24n0459_002:0531c23": "法。如來所說我人等見。不同凡夫我人等見。如來",
    "X24n0459_002:0531c24": "說一切眾生。皆有佛性。是真我見。說一切眾生有",
    "X24n0459_002:0532a01": "無漏智。性本自具足。是人見。說一切眾生本自無",
    "X24n0459_002:0532a02": "煩惱。是眾生見。說一切眾生。性本不生不滅。是壽",
    "X24n0459_002:0532a03": "者見。",
    "X24n0459_002:0532a04": "[0532a04] 須菩提。發阿耨多羅三藐三菩提心者。於一切法。應",
    "X24n0459_002:0532a05": "如是知．如是見．如是信解。不生法相。須菩提。所言法",
    "X24n0459_002:0532a06": "相者。如來說即非法相。是名法相。",
    "X24n0459_002:0532a07": "[0532a07] 發菩提心者。應見一切眾生皆有佛性。應見一切",
    "X24n0459_002:0532a08": "眾生無漏種智。本自具足。應信一切眾生。自性本",
    "X24n0459_002:0532a09": "無生滅。雖行一切智慧。方便接物利生。不作能所",
    "X24n0459_002:0532a10": "之心。口說無相法。而心有能所。即非法相。口說無",
    "X24n0459_002:0532a11": "相法。心行無相行。而能所心滅。是名法相也。",
    "X24n0459_002:0532a12": "○應化非真分第三十二",
    "X24n0459_002:0532a13": "[0532a13] 須菩提。若有人以滿無量阿僧祇世界七寶。持用布",
    "X24n0459_002:0532a14": "施。若有善男子．善女人。發菩薩心者。持於此經。乃至",
    "X24n0459_002:0532a15": "四句偈等。受持讀誦。為人演說。其福勝彼。云何為人",
    "X24n0459_002:0532a16": "演說。不取於相。如如不動。",
    "X24n0459_002:0532a17": "[0532a17] 七寶之福雖多。不如有人發菩提心。受持此經四",
    "X24n0459_002:0532a18": "句。為人演說。其福勝彼百千萬億。不可譬喻。說法",
    "X24n0459_002:0532a19": "善巧方便。觀根應量。種種隨宜。是名為人演說。所",
    "X24n0459_002:0532a20": "聽法人。有種種相貌不等。不得作分別之心。但了",
    "X24n0459_002:0532a21": "空寂如如之心。無所得心。無勝負心。無希望心。無",
    "X24n0459_002:0532a22": "生滅心。是名如如不動也。",
    "X24n0459_002:0532a23": "[0532a23] 何以故。一切有為法。如夢幻泡影。如露亦如電。應作",
    "X24n0459_002:0532a24": "如是觀。",
    "X24n0459_002:0532b01": "[0532b01] 夢者是妄身。幻者是妄念。泡者是煩惱。影者是業",
    "X24n0459_002:0532b02": "障。夢幻泡影業。是名有為法。真實離名相。悟者無",
    "X24n0459_002:0532b03": "諸業。",
    "X24n0459_002:0532b04": "[0532b04] 佛說是經已。長老須菩提。及諸比丘．比丘尼。優婆塞．",
    "X24n0459_002:0532b05": "優婆夷。一切世間天．人．阿修羅。聞佛所說。皆大歡喜。",
    "X24n0459_002:0532b06": "信受奉行。",
    "X24n0459_002:0532b07": "金剛般若波羅蜜經卷下(終)",
    "X24n0459_002:0532b13": "No. 459-B",
    "X24n0459_002:0532b14": " 六祖口訣後序",
    "X24n0459_002:0532b15": "[0532b15] 法性圓寂。本無生滅。因有生念。遂有生緣。故天得命",
    "X24n0459_002:0532b16": "之以生。是故謂之命。天命既立。真空入有。前日生念",
    "X24n0459_002:0532b17": "轉而為意識。意識之用。散而為六根。六根各有分別。",
    "X24n0459_002:0532b18": "中有所總持者。是故謂之心。心者念慮之所在也。神",
    "X24n0459_002:0532b19": "識之所舍也。真妄之所共處者也。當凡夫聖賢幾會",
    "X24n0459_002:0532b20": "之地也。一切眾生自無始來。不能離生滅者。皆為此",
    "X24n0459_002:0532b21": "心所累。故諸佛惟教人了此心。此心了即見自性。見",
    "X24n0459_002:0532b22": "自性則是菩提也。此在性時皆自空寂。而湛然若無。",
    "X24n0459_002:0532b23": "緣有生念。而後有者也。有生則有形。形者地水火風",
    "X24n0459_002:0532b24": "之聚沫也。以血氣為體。有生者之所託也。血氣足則",
    "X24n0459_002:0532c01": "精足。精足則生神。神足則生妙用。然則妙用者。即是",
    "X24n0459_002:0532c02": "在吾圓寂時之真我也。因形之遇物。故見之於作為",
    "X24n0459_002:0532c03": "而已。但凡夫迷而逐物。聖賢明而應物。逐物者自彼。",
    "X24n0459_002:0532c04": "應物者自我。自彼者著於所見。故覓輪迴。自我者當",
    "X24n0459_002:0532c05": "體常空。萬劫如一。合而觀之。皆心之妙用也。是故當",
    "X24n0459_002:0532c06": "其未生之時。所謂性者。圓滿具足。空然無物。湛乎自",
    "X24n0459_002:0532c07": "然。其廣大與&#x8657;空等。往來變化。一切自由。天雖欲命",
    "X24n0459_002:0532c08": "我以生。其可得乎。天猶不能命我以生。況於四大乎。",
    "X24n0459_002:0532c09": "況於五行乎。既有生念。又有生緣。故天得以生命我。",
    "X24n0459_002:0532c10": "四大得以氣形我。五行得以教約我。此有生者之所",
    "X24n0459_002:0532c11": "以有滅也。然則生滅則一。在凡夫聖賢之所以生滅",
    "X24n0459_002:0532c12": "則殊。凡夫之人。生緣念有。識隨業變。習氣薰染。因生",
    "X24n0459_002:0532c13": "愈甚。故既生之後。心著諸妄。妄認四大以為我身。妄",
    "X24n0459_002:0532c14": "認六親以為我有。妄認色聲以為快樂。妄認塵勞以",
    "X24n0459_002:0532c15": "為富貴。心自知見。無所不妄。諸妄既起。煩惱萬差。妄",
    "X24n0459_002:0532c16": "念奪真。真性遂隱。人我為主。真識為客。三業前引。百",
    "X24n0459_002:0532c17": "業後隨。流浪生死。無有涯際。生盡則滅。滅盡復生。生",
    "X24n0459_002:0532c18": "滅相尋。至墮諸趣。在於諸趣。轉轉不知。愈恣無明。造",
    "X24n0459_002:0532c19": "諸業罟。遂至塵沙劫盡。不復人身。聖賢則不然。聖賢",
    "X24n0459_002:0532c20": "生不因念。應&#x8FF9;而生。欲生則生。不待彼命。故既生之",
    "X24n0459_002:0532c21": "後。圓寂之性。依舊湛然。無體相無罣礙。其照萬法。如",
    "X24n0459_002:0532c22": "青天白日。無毫髮隱滯。故建立一切善法。&#x5FA7;於沙界。",
    "X24n0459_002:0532c23": "不見其少。攝受一切眾生。皈於寂滅。不以為多。驅之",
    "X24n0459_002:0532c24": "不能來。逐之不能去。雖託四大為形。五行為養。皆我",
    "X24n0459_002:0533a01": "所假。未&#x751E;妄認。我緣苟盡我&#x8FF9;當滅。委而去之。如來",
    "X24n0459_002:0533a02": "去耳。於我何與哉。是故凡夫有生則有滅。滅者不能",
    "X24n0459_002:0533a03": "不生。聖賢有生亦有滅。滅者歸於真空。是故凡夫生",
    "X24n0459_002:0533a04": "滅。如身中影。出入相隨。無有盡時。聖賢生滅。如空中",
    "X24n0459_002:0533a05": "雷。自發自止。不累於物。世人不知生滅之如此。而以",
    "X24n0459_002:0533a06": "生滅為煩惱大患。蓋不自覺也。覺則見生滅如身上",
    "X24n0459_002:0533a07": "塵。當一振奮耳。何能緣我性哉。昔我如來以大慈悲",
    "X24n0459_002:0533a08": "心。閔一切眾生。迷錯顛倒。流浪生死之如此。又見一",
    "X24n0459_002:0533a09": "切眾生。本有快樂自在性。皆可修證成佛。欲一切眾",
    "X24n0459_002:0533a10": "生。盡為聖賢生滅。不為凡夫生滅。猶慮一切眾生無",
    "X24n0459_002:0533a11": "始以來。流浪日久。其種性已差。未能以一法速悟。故",
    "X24n0459_002:0533a12": "為說八萬四千法門。門門可入。皆可到真如之地。每",
    "X24n0459_002:0533a13": "說一法門。莫非丁寧實語。欲使一切眾生。各隨所見",
    "X24n0459_002:0533a14": "法門。入自心地。到自心地。見自佛性。證自身佛。即同",
    "X24n0459_002:0533a15": "如來。是故如來於諸經說有者。欲使一切眾生&#x89A9;相",
    "X24n0459_002:0533a16": "生善。說無者。欲使一切眾生離相見性。所說色空。亦",
    "X24n0459_002:0533a17": "復如是。然而眾生執著。見有非真有。見無非真無。其",
    "X24n0459_002:0533a18": "見色見空。皆如是執著。復起斷常二見。轉為生死根",
    "X24n0459_002:0533a19": "蒂。不示以無二法門。又將迷錯顛倒。流浪生死。甚於",
    "X24n0459_002:0533a20": "前日。故如來又為說大般若法。破斷常二見。使一切",
    "X24n0459_002:0533a21": "眾生。知真有真無。真色真空。本來無二。亦不遠人。湛",
    "X24n0459_002:0533a22": "然寂靜。只在自己性中。但以自己性智慧。照破諸妄。",
    "X24n0459_002:0533a23": "則曉然自見。是故大般若經六百卷。皆如來為菩薩",
    "X24n0459_002:0533a24": "果人說佛性。然而其間猶有為頓漸者說。惟金剛經",
    "X24n0459_002:0533b01": "為發大乘者說。為發最上乘者說。是故其經先說四",
    "X24n0459_002:0533b02": "生四相。次云凡所有相。皆是&#x8657;妄。若見諸相非相。即",
    "X24n0459_002:0533b03": "見如來。蓋顯一切法。至無所住。是為真諦。故如來於",
    "X24n0459_002:0533b04": "此經。凡說涉有即破之。以非真取實相。以示眾生。蓋",
    "X24n0459_002:0533b05": "恐眾生不解所說。其心反有所住故也。如所謂佛法",
    "X24n0459_002:0533b06": "即非佛法之類是也。是故六祖大師。於五祖傳衣付",
    "X24n0459_002:0533b07": "法之際。聞說此經云。應無所住而生其心。言下大悟。",
    "X24n0459_002:0533b08": "是為第六祖。如來云一切諸佛。及諸佛阿耨多羅三",
    "X24n0459_002:0533b09": "藐三菩提法。皆從此經出。其信乎哉。適少觀檀經。聞",
    "X24n0459_002:0533b10": "六祖由此經見性。疑必有所演說。未之見也。及知曹",
    "X24n0459_002:0533b11": "州濟陰。於邢君固處得六祖口訣一本。觀其言簡辭",
    "X24n0459_002:0533b12": "直。明白倒斷。使人易曉而不惑。喜不自勝。又念京東",
    "X24n0459_002:0533b13": "河北陝西人。資性質朴信厚。遇事決裂。若使學佛性。",
    "X24n0459_002:0533b14": "必能勇猛精進。超越過人。然其為講師者。多傳百法",
    "X24n0459_002:0533b15": "論。上生經而已。其學者不知萬法隨緣生。緣盡法亦",
    "X24n0459_002:0533b16": "應滅。反以法為法。固守執著。遂為法所縛。死不知解。",
    "X24n0459_002:0533b17": "猶如陷沙之人。力與沙爭。愈用力而愈陷。不知勿與",
    "X24n0459_002:0533b18": "沙爭。即能出陷。良可惜也。適遂欲以六祖金剛經口",
    "X24n0459_002:0533b19": "訣。鏤板流傳。以開發此數方學者佛性。然以文多脫",
    "X24n0459_002:0533b20": "誤。因廣求別本勘校。十年間凡得八本。惟杭越建陝",
    "X24n0459_002:0533b21": "四本文多同。因得刊正冤句。董君遵力勸成之。且卒",
    "X24n0459_002:0533b22": "諸朝士以資募工士。大夫聞者。皆樂見助。四明樓君",
    "X24n0459_002:0533b23": "常願終求其事。嗚呼。如來云。無法可說是名說法。夫",
    "X24n0459_002:0533b24": "可見於言語文字者豈佛法之真諦也。然非言語文",
    "X24n0459_002:0533c01": "字。則真諦不可得而傳也。學者因六祖口訣以求金",
    "X24n0459_002:0533c02": "剛經。因金剛經以求自佛性。見自佛性。然後知佛法",
    "X24n0459_002:0533c03": "不止於口訣而已。如此則六祖之於佛法。其功可思",
    "X24n0459_002:0533c04": "議乎哉。或者以六祖不識字。疑口訣非六祖所作。譬",
    "X24n0459_002:0533c05": "夫大藏經。豈是世尊自作耶。亦聽法者之所傳也。或",
    "X24n0459_002:0533c06": "六祖言之。而弟子傳之。吾不可得而知也。苟因口訣",
    "X24n0459_002:0533c07": "可以見經。何疑其不識字也。",
    "X24n0459_002:0533c08": "[0533c08] 允豐七年六月十日   天台羅適 謹序",
    "X24n0459_002:0533c14": "No. 459-C",
    "X24n0459_002:0533c15": " 重刻六祖金剛經解跋",
    "X24n0459_002:0533c16": "[0533c16] 余生也魯其於佛氏教典諸書。素未知旁究且境值",
    "X24n0459_002:0533c17": "多艱碌碌塵務洵云視肉頃聞石堂大師飛錫吳山",
    "X24n0459_002:0533c18": "之海會寺慈雲布藹法雨披井遠近嚮慕而瞻禮者",
    "X24n0459_002:0533c19": "無數遂發大菩提心。登座說法。首宣金剛無上玅義",
    "X24n0459_002:0533c20": "余亦得從大眾中拱聽旬日因詢師之解金剛誠所",
    "X24n0459_002:0533c21": "謂開聾啟瞶。光明洞達矣從來之訓註金剛者果以",
    "X24n0459_002:0533c22": "何說為最師云解此不下千餘家而余素所尊信惟",
    "X24n0459_002:0533c23": "六祖解為第一。但流通雖久而板實沉沒。向曾發有",
    "X24n0459_002:0533c24": "重刊之願奈力薄緣艱。未遑從事耳。噫。師之度世弘",
    "X24n0459_002:0534a01": "慈。抑何廣大無窮已哉。余雖不敏。請為授梓。以畢師",
    "X24n0459_002:0534a02": "志。雖然師願之。而余請之。云何為余梓。也。祖解之。而",
    "X24n0459_002:0534a03": "師傳之。云何為師梓也。但使天下後世永為流播。人",
    "X24n0459_002:0534a04": "人。知有此解。咸克無相無住。而降伏其心。則師之願。",
    "X24n0459_002:0534a05": "庶幾稍慰矣夫。",
    "X24n0459_002:0534a06": "[0534a06] 順治癸巳夏五月錢塘邑弟子湯翼聖沐手拜題",
    "X24n0459_002:0534a12": "No. 459-D",
    "X24n0459_002:0534a13": " 重刻六祖金剛經解跋",
    "X24n0459_002:0534a14": "[0534a14] 余秉性樸素。弗事浮華。每問鯨鐘梵唄之音。&#x8F19;喜動",
    "X24n0459_002:0534a15": "顏色。留連旬日。不忍釋去。非盡緣經啟悟。亦夙植之",
    "X24n0459_002:0534a16": "性使然也。昨歲隨渭陽氏。住榕省署中。與塵俗差遠。",
    "X24n0459_002:0534a17": "元夕觀燈於康衢。問禪誦聲。造其室。得金剛般若經。",
    "X24n0459_002:0534a18": "係六代祖師所解者。義理弘敷。詞旨超邁。一閱而瞭",
    "X24n0459_002:0534a19": "然。如千日之并照。無緣寔滯礙。方知六祖於客店聞",
    "X24n0459_002:0534a20": "經而解悟者。無二致也。大矣哉。我佛之妙證淵深掃",
    "X24n0459_002:0534a21": "空執著。使人人撥散疑雲。曉徹性天。而祖師探幽闡",
    "X24n0459_002:0534a22": "奧。直洞真元。信矣無一法而不津梁即五蘊而咸資",
    "X24n0459_002:0534a23": "解脫者也。此經解者無慮數百家。惟六祖大師解。為",
    "X24n0459_002:0534a24": "最上上。得而隨喜頂授。乃",
    "X24n0459_002:0534b01": "諸佛之所護念付囑耳。敢不銘骨鏤肌。以共報恩光",
    "X24n0459_002:0534b02": "乎。因捐資剞劂。以廣流通。俾閱經而知旨。從解以得",
    "X24n0459_002:0534b03": "源。顯煥性宗。殞空諸相。即不住相。亦不壞相。其布施",
    "X24n0459_002:0534b04": "福德。宜可與色見聲求者同日而語哉。敬跋。",
    "X24n0459_002:0534b05": "[0534b05] 康&#x7188;丁未歲孟春鍾秀奉佛弟子周克順浩名超諫"
}