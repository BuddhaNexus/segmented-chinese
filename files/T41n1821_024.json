{
    "T41n1821_024:0357a14": "俱舍論記卷第二十四",
    "T41n1821_024:0357a16": "沙門釋光述",
    "T41n1821_024:0357a17": "分別賢聖品第六之三",
    "T41n1821_024:0357a18": "已辨住果至一來向果者。此下第二明一來",
    "T41n1821_024:0357a19": "向．果。就此文中。一結前。二總生下。三別",
    "T41n1821_024:0357a20": "起頌。頌曰至斷六一來果者。頌答。就",
    "T41n1821_024:0357a21": "中。上三句明向。下一句明果　就向中。上",
    "T41n1821_024:0357a22": "兩句明家家。第三句正明向。論曰至轉",
    "T41n1821_024:0357a23": "名家家者。此下釋上兩句此即總標。若三緣",
    "T41n1821_024:0357a24": "具轉名家家。隨有所闕不名家家。一",
    "T41n1821_024:0357a25": "由斷惑至三四品故者。一由斷惑。斷欲修斷",
    "T41n1821_024:0357a26": "三．四品故。謂或於先異生位斷。或今預流",
    "T41n1821_024:0357a27": "進修位斷。三．四品簡斷一品．二品．五品。雖",
    "T41n1821_024:0357a28": "有斷一品．二品．五品。或有出觀者。或有退",
    "T41n1821_024:0357a29": "者。必無中間經死生者。故無斷一品．二",
    "T41n1821_024:0357b01": "品．五品名家家者。所以得知無死生者。",
    "T41n1821_024:0357b02": "故婆沙五十三云。復次諸預流者。若斷欲界",
    "T41n1821_024:0357b03": "一．二品結。無死生義故不說之。如斷五",
    "T41n1821_024:0357b04": "品。謂瑜伽師得初果已。為斷欲界修所斷",
    "T41n1821_024:0357b05": "結起大加行。必無未斷一大品結有死",
    "T41n1821_024:0357b06": "生故。如斷五品。必無未斷第六品結有",
    "T41n1821_024:0357b07": "死生義。家家等三有死生故。此中偏說。准",
    "T41n1821_024:0357b08": "彼論文故知斷一．二．五品必無中間有死",
    "T41n1821_024:0357b09": "生義　問准婆沙文不言出觀亦不言退。",
    "T41n1821_024:0357b10": "如何得知出觀．及退　答如婆沙三十二",
    "T41n1821_024:0357b11": "云。預流者趣一來果時。不起定者加行道",
    "T41n1821_024:0357b12": "時於欲六生得非擇滅。若起定者要至第",
    "T41n1821_024:0357b13": "六無間道時於欲六生得非擇滅。一來者",
    "T41n1821_024:0357b14": "趣不還果時。不起定者加行道時於欲一",
    "T41n1821_024:0357b15": "生得非擇滅。若起定者要至第九無間道",
    "T41n1821_024:0357b16": "時。於欲一生得非擇滅。婆沙既不言第",
    "T41n1821_024:0357b17": "五無間道得欲六生非擇滅。又不言初無",
    "T41n1821_024:0357b18": "間道得二生非擇滅。第二無間道得三生非",
    "T41n1821_024:0357b19": "擇滅。明知品品皆可出觀。皆可退也。論言",
    "T41n1821_024:0357b20": "以斷第五必斷第六者。據不退者說。無",
    "T41n1821_024:0357b21": "中間有死生故。必於現身斷第六也。",
    "T41n1821_024:0357b22": "二由成根至無滅根故者。第二緣。謂由成根",
    "T41n1821_024:0357b23": "得能治彼三品．四品無漏諸根。先凡位中",
    "T41n1821_024:0357b24": "斷三．四品。後住初果未起勝果道。雖有",
    "T41n1821_024:0357b25": "初後緣猶未成彼無漏根故。三由受",
    "T41n1821_024:0357b26": "生至三．二生故者。第三緣。謂由受生更受",
    "T41n1821_024:0357b27": "欲有三．二生故。若斷三品更受三生。若斷",
    "T41n1821_024:0357b28": "四品更受二生。無斷一品．二品．五品中",
    "T41n1821_024:0357b29": "間死生。故無五生．四生．一生．半生家家。",
    "T41n1821_024:0357c01": "問聖人造牽引業不　解云若依正理六十",
    "T41n1821_024:0357c02": "四云。此三．二生。由異生位造作及增長。感",
    "T41n1821_024:0357c03": "三．二生業。非諸聖者於聖位中。更能新作",
    "T41n1821_024:0357c04": "牽後有業。以背生死向涅槃故。由此契",
    "T41n1821_024:0357c05": "經說。諸聖者唯受故業更不受新。又婆沙",
    "T41n1821_024:0357c06": "五十三解家家．一間中云。問聖者為造欲",
    "T41n1821_024:0357c07": "界引眾同分業不。有說不造。所以者何。",
    "T41n1821_024:0357c08": "欲界多諸過患。多諸災橫。是故聖者不造",
    "T41n1821_024:0357c09": "欲界引眾同分業。但造欲界滿眾同分業。",
    "T41n1821_024:0357c10": "有說聖者亦造欲界引眾同分業。雖有兩",
    "T41n1821_024:0357c11": "說然無評文。又正理同前說　問若言",
    "T41n1821_024:0357c12": "聖人不造引業。寧得生彼五淨居天　解",
    "T41n1821_024:0357c13": "云言不造者據欲界說。唯受故業應知亦",
    "T41n1821_024:0357c14": "爾　問順決擇分善根尚不造引業。今何至",
    "T41n1821_024:0357c15": "聖位造引業耶　解云順決擇分善根憎背",
    "T41n1821_024:0357c16": "有故。趣見道故。順見道故。所以但造滿",
    "T41n1821_024:0357c17": "業不造引業。聖位不爾。容造引業。又婆",
    "T41n1821_024:0357c18": "沙六十四云。問何聖者有分離染而命終。異",
    "T41n1821_024:0357c19": "生不爾。答以諸聖者有無漏定。任持相續",
    "T41n1821_024:0357c20": "令極堅固。異生但有世俗諸定。任持相續",
    "T41n1821_024:0357c21": "非極堅固。廣如彼釋。頌中但說至故",
    "T41n1821_024:0357c22": "不具說者。此釋頌中不說第二緣所以。三",
    "T41n1821_024:0357c23": "緣之內頌中但說初後緣者。預流果後說更",
    "T41n1821_024:0357c24": "進斷三．四品惑。成能治彼諸無漏根義准",
    "T41n1821_024:0357c25": "已成故不具說。然復應說至或過此故",
    "T41n1821_024:0357c26": "者。此釋伏難。伏難意云。頌中亦應不說後",
    "T41n1821_024:0357c27": "緣。斷三．四品義准亦知受三．二生。為通",
    "T41n1821_024:0357c28": "此伏難故作是言。然復應說三．二生者。以",
    "T41n1821_024:0357c29": "有增進。斷惑時於所受生。或少三．二生。",
    "T41n1821_024:0358a01": "或無三．二生。或過此三．二生。如受一生",
    "T41n1821_024:0358a02": "或受半生名為或少。如於欲界現般涅槃",
    "T41n1821_024:0358a03": "名為或無。如上流受四生已上名或過此。",
    "T41n1821_024:0358a04": "所以頌文別說受生。不同第二成無漏根。",
    "T41n1821_024:0358a05": "何緣此無斷五品者者。問。以斷第",
    "T41n1821_024:0358a06": "五至未越界故者。答。以斷第五若不却",
    "T41n1821_024:0358a07": "退於此生中必斷第六。無有中間命終受",
    "T41n1821_024:0358a08": "生。若不却退必斷第六。非第六一品惑。",
    "T41n1821_024:0358a09": "能障得一來果。猶如一間。斷第八品未",
    "T41n1821_024:0358a10": "斷第九受一種子。以斷第九越欲界故。",
    "T41n1821_024:0358a11": "彼第九品極為障礙。雖斷第八品住第九",
    "T41n1821_024:0358a12": "受生。斷第五品欲斷第六。未越界故。此",
    "T41n1821_024:0358a13": "第六品非極為障。故斷第五不得經生。必",
    "T41n1821_024:0358a14": "斷第六得一來果　有古德言。若斷第五",
    "T41n1821_024:0358a15": "更不出觀剩斷第六　此釋不然。違毘",
    "T41n1821_024:0358a16": "婆沙。如前具引。應知總有至或二或三",
    "T41n1821_024:0358a17": "者。別釋家家。應知總有二種家家。一天家",
    "T41n1821_024:0358a18": "家。謂欲天趣生三．二家而證圓寂。或於一",
    "T41n1821_024:0358a19": "天處受三．二生。或於二天處受三．二生。",
    "T41n1821_024:0358a20": "或於三天處而受三生　二人家家。謂於",
    "T41n1821_024:0358a21": "人趣生三．二家而證圓寂。或於一洲處",
    "T41n1821_024:0358a22": "受三．二生。或於二洲處受三．二生。或於",
    "T41n1821_024:0358a23": "三洲處而受三生　今案此論。許一天處．",
    "T41n1821_024:0358a24": "或一洲處受三．二生。又准婆沙五十三。亦",
    "T41n1821_024:0358a25": "許一天家。一人家受三．二生。故彼論云。或",
    "T41n1821_024:0358a26": "一天家。或二天家。或三天家。受二．三生",
    "T41n1821_024:0358a27": "　又云。或一人家。或二人家。或三人家。受二．",
    "T41n1821_024:0358a28": "三生　問三生．二生家家。人．天各受三．二",
    "T41n1821_024:0358a29": "生不　解云若天三生家家。天三．人二。若天",
    "T41n1821_024:0358b01": "二生家家。天二．人一。若人家家翻此應知。",
    "T41n1821_024:0358b02": "故正理六十四云。若天家家受三生者。人間",
    "T41n1821_024:0358b03": "受二天上受三。受二生者人一天二。如",
    "T41n1821_024:0358b04": "應例釋人中家家　問何故住果人．天往返",
    "T41n1821_024:0358b05": "各有具受七。家家不受一小生耶　解",
    "T41n1821_024:0358b06": "云住果容預各具受七。向中忩迫二．三數",
    "T41n1821_024:0358b07": "滿即般涅槃。故不受後一小生也　又解",
    "T41n1821_024:0358b08": "家家具緣。若天家家天三．人二。若人家家人",
    "T41n1821_024:0358b09": "三．天二。三生．二生緣滿即休。故不受後一",
    "T41n1821_024:0358b10": "小生也。應知天家家者人中得道。人家家",
    "T41n1821_024:0358b11": "者天中得道　又解天家家天中得道。還於",
    "T41n1821_024:0358b12": "天中入般涅槃。謂於天中初得道已。從彼",
    "T41n1821_024:0358b13": "處沒還生天中。以樂生天故。初受生還生",
    "T41n1821_024:0358b14": "天處。初得道身非是家家二．三生攝。故生",
    "T41n1821_024:0358b15": "天趣不名重生。後方人．天往還間生。人家",
    "T41n1821_024:0358b16": "家例此應釋。雖有兩解前解為勝　問俱",
    "T41n1821_024:0358b17": "舍．婆沙同正理不　解云俱舍．婆沙既無",
    "T41n1821_024:0358b18": "明文與正理同。或正理據極少家家說。此",
    "T41n1821_024:0358b19": "論．婆沙據極多家家說。或論意各別。若作",
    "T41n1821_024:0358b20": "此解。俱舍．婆沙人．天各受二生．三生。又正",
    "T41n1821_024:0358b21": "理云。若有七生不必滿七。非家家位中",
    "T41n1821_024:0358b22": "間涅槃。何類所攝攝屬七生。七中極聲顯",
    "T41n1821_024:0358b23": "極多故。由此已顯生未滿前得般涅槃。亦",
    "T41n1821_024:0358b24": "是彼攝。根最鈍者具經七生。非諸利根生定",
    "T41n1821_024:0358b25": "滿七　問未滿七生得般涅槃即七生攝。",
    "T41n1821_024:0358b26": "未滿二．三生得般涅槃家家攝不　解云",
    "T41n1821_024:0358b27": "七生不具緣。雖不滿七是彼攝。家家約具",
    "T41n1821_024:0358b28": "緣。要須生滿方彼攝　問不滿二．三便般",
    "T41n1821_024:0358b29": "涅槃。既非家家。是何攝耶　解云一來向攝。",
    "T41n1821_024:0358c01": "以向寬故。家家義狹。故非彼攝。即預",
    "T41n1821_024:0358c02": "流者至貪瞋癡故者。釋下兩句。即預流者。進",
    "T41n1821_024:0358c03": "斷欲界一品修惑。乃至五品。應知轉名一",
    "T41n1821_024:0358c04": "來果．向。第六無間亦應是向。頌不說者以",
    "T41n1821_024:0358c05": "第六品非全向故。半是果攝。若斷第六品",
    "T41n1821_024:0358c06": "解脫道現前成一來果。除得道身彼往天",
    "T41n1821_024:0358c07": "上一來人間。而般涅槃名一來果。過此以",
    "T41n1821_024:0358c08": "後更無生故。若來必往故言一來。有往無",
    "T41n1821_024:0358c09": "來不言一往。此文且據人中得道。故言彼",
    "T41n1821_024:0358c10": "往天上一來人間。若據天中得道。亦可應",
    "T41n1821_024:0358c11": "言彼往人中一來天上。此一來果。或亦名",
    "T41n1821_024:0358c12": "曰薄貪嗔癡。於九品中已斷上．中六品厚",
    "T41n1821_024:0358c13": "重。唯餘下三品薄貪．嗔癡。應知欲界經生聖",
    "T41n1821_024:0358c14": "者。若起聖道能進斷惑。必於此生得無學",
    "T41n1821_024:0358c15": "果。但為斷道起時艱辛勵力起得。誰肯更",
    "T41n1821_024:0358c16": "生。以曾受生極厭苦故。若七生位經生聖",
    "T41n1821_024:0358c17": "者。能進斷惑。必不更作家家等人。若家家",
    "T41n1821_024:0358c18": "位經生聖者。能進斷惑。必不更為一來等",
    "T41n1821_024:0358c19": "人。若一來位經生聖者。能進斷惑。必更不",
    "T41n1821_024:0358c20": "為一間等人　今因家家．一來義便略明",
    "T41n1821_024:0358c21": "欲界九品煩惱增生．損生。依諸經論說七",
    "T41n1821_024:0358c22": "生不同。或說七生人．天總論。中．生合說。或",
    "T41n1821_024:0358c23": "說十四生人．天別論中．生合說。或說二十",
    "T41n1821_024:0358c24": "八生人．天別論中．生別說。開合為異。隨應",
    "T41n1821_024:0358c25": "增損。且約七生以明增損。總而言之。欲九",
    "T41n1821_024:0358c26": "品惑增損七生。未斷名增已斷名損。若別分",
    "T41n1821_024:0358c27": "別上三品惑增損四生。中三品惑增損二生。",
    "T41n1821_024:0358c28": "下三品惑增損一生。強弱不同展轉相望各",
    "T41n1821_024:0358c29": "增一倍　問如何得知　解云於九品中若",
    "T41n1821_024:0359a01": "斷三品餘有三生。明知上三品惑增損四",
    "T41n1821_024:0359a02": "生。復斷中三品惑餘有一生。明知中三品",
    "T41n1821_024:0359a03": "惑增損二生。下三品惑增損一生。若更細分",
    "T41n1821_024:0359a04": "九品煩惱增損七生者。上三品惑上上品",
    "T41n1821_024:0359a05": "惑增損二生。上中．上下品惑各增損一生。",
    "T41n1821_024:0359a06": "若中三品惑中上品惑增損一生。中中．中下",
    "T41n1821_024:0359a07": "品惑各增損半生。若下三品惑。下上品惑增",
    "T41n1821_024:0359a08": "損半生。下中．下下品惑共增損半生　問",
    "T41n1821_024:0359a09": "三三品惑。如何得知各別增損　解云中三",
    "T41n1821_024:0359a10": "品惑下三品惑說別增損。論文可知。上三品",
    "T41n1821_024:0359a11": "惑雖無論文別釋。准中三品准下三品",
    "T41n1821_024:0359a12": "增損可知。如中三品別增損者。於九品中",
    "T41n1821_024:0359a13": "若斷三品餘有三生。若斷四品餘有二生。",
    "T41n1821_024:0359a14": "故知中上品增損一生。若斷第四餘有二",
    "T41n1821_024:0359a15": "生。若斷第六餘有一生。故知中中．中下共",
    "T41n1821_024:0359a16": "增損一生。若更別說中中．中下各增損半",
    "T41n1821_024:0359a17": "生。雖無別文配釋以理應然。若不爾者。",
    "T41n1821_024:0359a18": "太增減過。若中中品獨增損一。中下品惑",
    "T41n1821_024:0359a19": "便無增損。若言中中增損半生．及中有中",
    "T41n1821_024:0359a20": "下但能增損生有。便有中下不如下上。又",
    "T41n1821_024:0359a21": "中有．生有名為半生。引業必同不可分也。",
    "T41n1821_024:0359a22": "故知中中．中下各增損半。如中三品總增",
    "T41n1821_024:0359a23": "損二生。別說中上增損一生。中中．中下各",
    "T41n1821_024:0359a24": "增損半生。上三品惑應知亦爾。總說增",
    "T41n1821_024:0359a25": "損四生。別說上上增損二生。上中．上下共",
    "T41n1821_024:0359a26": "增損二。若更別說。上中．上下各增損一。若",
    "T41n1821_024:0359a27": "上中品獨增損二。上下品惑便無增損。若",
    "T41n1821_024:0359a28": "言上中增損一生半。上下增損半生者。便",
    "T41n1821_024:0359a29": "有上下不如中上皆成過也。如前應知。又",
    "T41n1821_024:0359b01": "如下三品惑。若斷六品餘有一生。若斷七",
    "T41n1821_024:0359b02": "品餘有半生。故知下．上品增損半生。下中．",
    "T41n1821_024:0359b03": "下下增損半生　問如何得知共增損一。",
    "T41n1821_024:0359b04": "故婆沙云。問曰餘有二種結在何以言有",
    "T41n1821_024:0359b05": "一種子耶。答不以二種結在名一種子。以",
    "T41n1821_024:0359b06": "有一有業種子故名一種子(已上論文)　問如",
    "T41n1821_024:0359b07": "斷第八猶受半。如何乃言兩品共增損半",
    "T41n1821_024:0359b08": "生　解云理實亦有第九一品增損半生。極",
    "T41n1821_024:0359b09": "能障故。今據未斷第八品說故。言兩品共",
    "T41n1821_024:0359b10": "增損半生。中有．生有名為半生。引業必同。",
    "T41n1821_024:0359b11": "不可於中別分增損。故共增損。又受中有",
    "T41n1821_024:0359b12": "為於生有。不可斷第八品損於中有。而",
    "T41n1821_024:0359b13": "唯受生。故更不別增損也。如下三品總說",
    "T41n1821_024:0359b14": "增損一生。別說下上增損一小生。下中．下",
    "T41n1821_024:0359b15": "下共增損一小生。上三品惑應知亦爾。總",
    "T41n1821_024:0359b16": "說增損四生。別說上上增損二生。上中．上",
    "T41n1821_024:0359b17": "下共增損二生。若更別說上中．上下各增",
    "T41n1821_024:0359b18": "損一生者作餘說皆成增減過。如前說",
    "T41n1821_024:0359b19": "　問何故九品之中第二．第三．第四品惑各",
    "T41n1821_024:0359b20": "增損一生。第五．第六．第七品惑各增損半",
    "T41n1821_024:0359b21": "生。氣力相似　解云九品。七生相對增損。上",
    "T41n1821_024:0359b22": "三增損四。中三增損二。下三增損一。似相",
    "T41n1821_024:0359b23": "形說。於三品內復自相形。前等後二故。",
    "T41n1821_024:0359b24": "更不可以第四品類前第三第二品。以第",
    "T41n1821_024:0359b25": "七品類前第六．第五品。又若於中更辨多",
    "T41n1821_024:0359b26": "少。便有太多太少過也　又解上上增損二",
    "T41n1821_024:0359b27": "生。上中．上下共增損二生。中上增損一生。",
    "T41n1821_024:0359b28": "中中．中下共增損一生。下上增損半生。下",
    "T41n1821_024:0359b29": "中．下下共增損半生。然第八品。有時雖斷。",
    "T41n1821_024:0359c01": "第九品惑獨能增損半生。極能障故別緣力",
    "T41n1821_024:0359c02": "也。不可以彼第六第三品例。無別緣故",
    "T41n1821_024:0359c03": "　又解。上上一品增損二生。上下一品增損",
    "T41n1821_024:0359c04": "二生。上中一品但能相助。非正增損。以在",
    "T41n1821_024:0359c05": "中間性不定故。猶如黃門。如第八品若斷．",
    "T41n1821_024:0359c06": "不斷。第九一品增損半生。與第七品等。各",
    "T41n1821_024:0359c07": "增損半生。以此准知。上下一品與上上品",
    "T41n1821_024:0359c08": "等。若中三品。中上一品增損一生。中下一品",
    "T41n1821_024:0359c09": "增損一生。中中一品但能相助非正增損。如",
    "T41n1821_024:0359c10": "前通釋。若下三品。下上一品增損半生。下",
    "T41n1821_024:0359c11": "下一品增損半生。下．中．一品但能相助非正",
    "T41n1821_024:0359c12": "增損。亦如前釋。若前家難我如何第一．第",
    "T41n1821_024:0359c13": "三力等。第四．第六力等。第七．第九力等者。",
    "T41n1821_024:0359c14": "我亦難汝。云何第二與第四力等。第五與",
    "T41n1821_024:0359c15": "第七力等　又解。九品未斷。皆能增損七",
    "T41n1821_024:0359c16": "生。然於其中強弱不等。猶如九人大小不",
    "T41n1821_024:0359c17": "同力有強弱。共舉七石穀。若斷一品餘八",
    "T41n1821_024:0359c18": "品惑增損五生。猶如八人共舉五石。餘例",
    "T41n1821_024:0359c19": "應知。上來且約七生以釋。若十四生。二十",
    "T41n1821_024:0359c20": "八生。准釋可知。",
    "T41n1821_024:0359c21": "已辨一來至斷九不還果者。此即第三明不",
    "T41n1821_024:0359c22": "還向果。就中。一明不還向．果。二明不還差",
    "T41n1821_024:0359c23": "別。此即第一明不還向．果。結前生起。就頌",
    "T41n1821_024:0359c24": "答中上三句明向。下一句明果。就向中上",
    "T41n1821_024:0359c25": "兩句明一間。第三句正明向。論曰至義",
    "T41n1821_024:0359c26": "如前釋者。此下釋上兩句。即一來者進斷餘",
    "T41n1821_024:0359c27": "惑。若三緣具轉名一間。隨有所闕不名一",
    "T41n1821_024:0359c28": "間。一由斷惑。斷欲界中修斷七品．或八品",
    "T41n1821_024:0359c29": "故。二由成根。得能治彼無間．解脫無漏根",
    "T41n1821_024:0360a01": "故。三由受生。更受欲有天。或人中餘一生",
    "T41n1821_024:0360a02": "故。頌中但說初後二緣不說成根。義准",
    "T41n1821_024:0360a03": "如前家家中釋。如何一品惑障得不還",
    "T41n1821_024:0360a04": "果者。問。如何第九一品惑。障得不還果。",
    "T41n1821_024:0360a05": "由彼若斷至異熟地故者。答。由彼若斷便",
    "T41n1821_024:0360a06": "越欲界。前說三時業極為障。應知煩惱亦",
    "T41n1821_024:0360a07": "與業同。若斷第九。越彼欲界所繫煩惱等",
    "T41n1821_024:0360a08": "流果地。異熟果地。故極為障。間謂間隔",
    "T41n1821_024:0360a09": "至說名一間者。釋一間名。前約異熟。後約",
    "T41n1821_024:0360a10": "煩惱釋一間名。有人成就此一間者說名",
    "T41n1821_024:0360a11": "一間。又正理云。所言間者是隙異名。謂彼位",
    "T41n1821_024:0360a12": "中。由有一隙得一生。故未得涅槃。",
    "T41n1821_024:0360a13": "即斷修惑至無漏根故者。釋第三句。即斷修",
    "T41n1821_024:0360a14": "惑七八品者。應知亦名不還果．向。一間具",
    "T41n1821_024:0360a15": "緣以立。向但據斷惑。故二差別。若於凡位。",
    "T41n1821_024:0360a16": "先斷三．四品惑。或七．八品惑入見諦者。後",
    "T41n1821_024:0360a17": "得預流果。或一來果時。乃至未修三．四。",
    "T41n1821_024:0360a18": "七．八品後勝果道。仍不名曰家家．一間雖",
    "T41n1821_024:0360a19": "具二緣未成治彼三．四品惑或七．八品",
    "T41n1821_024:0360a20": "惑無漏根故。自古諸師皆云。先凡夫時斷",
    "T41n1821_024:0360a21": "五品修惑。後一來果時得解脫證者。不然。",
    "T41n1821_024:0360a22": "故婆沙一百五十八云。問若先離欲界五品",
    "T41n1821_024:0360a23": "染。後入正性離生。苦法智生時。於先所斷",
    "T41n1821_024:0360a24": "見苦所斷五品法。及今所斷見苦所斷四品",
    "T41n1821_024:0360a25": "法。皆得無漏離繫得。乃至道法智生時。於",
    "T41n1821_024:0360a26": "先所斷見道所斷五品法。及今所斷見道所",
    "T41n1821_024:0360a27": "斷四品法。皆得無漏離繫得　彼先所斷修",
    "T41n1821_024:0360a28": "所斷五品法。無漏離繫得。何時當得　尊",
    "T41n1821_024:0360a29": "者僧伽筏蘇作如是說。道類智時。以於爾",
    "T41n1821_024:0360b01": "時名預流果亦名一來向故。彼說不然。所",
    "T41n1821_024:0360b02": "以者何。以於爾時得預流果。於一來果．向",
    "T41n1821_024:0360b03": "道乃至未起一剎那現前。如何可說為一來",
    "T41n1821_024:0360b04": "向。有作是說。起一來果加行道時。以是一",
    "T41n1821_024:0360b05": "來向所攝故。有餘師說。得一來果時得。以",
    "T41n1821_024:0360b06": "住第六無間道時。能引三界見所斷。及欲",
    "T41n1821_024:0360b07": "界修所斷前六品法無漏離繫得令起。得",
    "T41n1821_024:0360b08": "一來果故。如是說者。從預流果決定起勝",
    "T41n1821_024:0360b09": "進道。彼現前時得。以從下果起趣上果勝",
    "T41n1821_024:0360b10": "進道時。必修先所斷上位諸結對治道。",
    "T41n1821_024:0360b11": "若斷第九至總集斷故者。釋第四句。若斷第",
    "T41n1821_024:0360b12": "九成不還果。要不還來生欲界故名不還",
    "T41n1821_024:0360b13": "果。此不還果。或亦名曰五下結斷。若超越",
    "T41n1821_024:0360b14": "人。先斷貪．嗔二結。後斷身見．戒取．疑三結。",
    "T41n1821_024:0360b15": "若次第人。先斷身見．戒取．疑三結。後斷貪．",
    "T41n1821_024:0360b16": "嗔二結。雖必先斷或二。或三。然於此時總",
    "T41n1821_024:0360b17": "集斷故。名五下結斷。",
    "T41n1821_024:0360b18": "依不還位至住此般涅槃者。此下第二不還",
    "T41n1821_024:0360b19": "差別。就中。一明七種不還。二明九種不還。",
    "T41n1821_024:0360b20": "三明七善不還。四明非生上界。五明雜修",
    "T41n1821_024:0360b21": "靜慮。六明淨居唯五。七明身證不還　此",
    "T41n1821_024:0360b22": "即第一明七種不還。依經生起。及舉頌",
    "T41n1821_024:0360b23": "辨。",
    "T41n1821_024:0360b24": "論曰至名為上流者。此不還者通約三界總",
    "T41n1821_024:0360b25": "說有七。今且就行色界差別有其五種。列",
    "T41n1821_024:0360b26": "名可知。五中前四。唯於此身定般涅槃故。",
    "T41n1821_024:0360b27": "所以偏與般涅槃名。上流容有受多生者",
    "T41n1821_024:0360b28": "方般涅槃。非諸上流皆定涅槃。以不定故。",
    "T41n1821_024:0360b29": "所以不言般涅槃也　言釋名者。此於",
    "T41n1821_024:0360c01": "二趣中間般涅槃故名中般涅槃。如是應",
    "T41n1821_024:0360c02": "知。此於初生已。此由有行道。此由無行",
    "T41n1821_024:0360c03": "道。般涅槃故。名生般等三人。此二生已上",
    "T41n1821_024:0360c04": "向上流故名為上流。言中般者至便",
    "T41n1821_024:0360c05": "般涅槃者。此下別解。言中般者。謂欲界沒",
    "T41n1821_024:0360c06": "往於色界住中有位。起應生地聖道現前。",
    "T41n1821_024:0360c07": "斷餘煩惱成阿羅漢。即便般無餘涅槃故",
    "T41n1821_024:0360c08": "名中般。故婆沙百七十四云。從彼命終起",
    "T41n1821_024:0360c09": "色界中有。即住彼中有得如是種類無漏",
    "T41n1821_024:0360c10": "道。由此道方進斷餘結。於無餘依涅槃界",
    "T41n1821_024:0360c11": "而般涅槃。是名中般涅槃　准婆沙文。約",
    "T41n1821_024:0360c12": "無餘依釋中般也　又解云。亦通有餘涅",
    "T41n1821_024:0360c13": "槃。婆沙不說。以相不顯略不言。豈有斷",
    "T41n1821_024:0360c14": "惑已第二剎那即入無餘。故知亦通有餘",
    "T41n1821_024:0360c15": "　問起何地聖道　解云起應生彼根本地",
    "T41n1821_024:0360c16": "道。以是樂道起時易故。不起未至．中間．無",
    "T41n1821_024:0360c17": "色。以是苦道起艱辛故。得無學已亦不能",
    "T41n1821_024:0360c18": "起。如婆沙百七十五廣說。言生般者",
    "T41n1821_024:0360c19": "至謂有餘依者。言生般者。謂欲界沒往於",
    "T41n1821_024:0360c20": "色界。生已不久能起聖道。斷餘煩惱成阿",
    "T41n1821_024:0360c21": "羅漢。便般涅槃。以具勤修速進二道。故生",
    "T41n1821_024:0360c22": "不久便般涅槃。生已簡異中般。具二道故",
    "T41n1821_024:0360c23": "簡異有行．無行。此生般中所說般涅槃者。謂",
    "T41n1821_024:0360c24": "有餘依。後壽命盡方入無餘。故約有餘以",
    "T41n1821_024:0360c25": "釋生般不據無餘。前中般中所以不別釋",
    "T41n1821_024:0360c26": "涅槃者。相不顯故。下有行等准生可知。",
    "T41n1821_024:0360c27": "故亦不釋。有餘師說亦無餘依者。有",
    "T41n1821_024:0360c28": "餘師說。生般不但約有餘依。亦據無餘。以",
    "T41n1821_024:0360c29": "斷惑已即入無餘故通二種。此師意謂同",
    "T41n1821_024:0361a01": "於中般。以中般人斷餘惑盡般有餘已。無",
    "T41n1821_024:0361a02": "惑潤生不求生有即般無餘。例彼生般亦",
    "T41n1821_024:0361a03": "無餘依。此不應理至無自在故者。論主",
    "T41n1821_024:0361a04": "破。此不應理。彼色界中於捨壽命促入涅",
    "T41n1821_024:0361a05": "槃無自在故。於初生時斷餘惑盡名為",
    "T41n1821_024:0361a06": "生般。後盡彼壽方般無餘。故釋生般不約",
    "T41n1821_024:0361a07": "無餘。故正理云。約有餘依說為生般。非纔",
    "T41n1821_024:0361a08": "生已便般無餘。彼捨壽中無自在故。有",
    "T41n1821_024:0361a09": "行般者至無速進道故者。有行般者。謂欲界",
    "T41n1821_024:0361a10": "沒往於色界。生已長時加行勤修。由多功用",
    "T41n1821_024:0361a11": "方般有餘涅槃。此唯有勤修行故名有行",
    "T41n1821_024:0361a12": "無速進道故。生已簡異中般。長時簡異生",
    "T41n1821_024:0361a13": "般。有勤修簡異無行。無行般者至速進",
    "T41n1821_024:0361a14": "道故者。無行般者。謂欲界沒往於色界。生已",
    "T41n1821_024:0361a15": "經久加行懈怠。不多功用便般有餘涅槃。",
    "T41n1821_024:0361a16": "以闕勤修．速進二道故名無行。生已簡異",
    "T41n1821_024:0361a17": "中般。經久簡異生般。闕勤修簡異有行。",
    "T41n1821_024:0361a18": "有說此二至得涅槃故者。敘異說。由緣有",
    "T41n1821_024:0361a19": "為聖道斷惑得涅槃者名為有行。由緣",
    "T41n1821_024:0361a20": "無為聖道斷惑得涅槃者名為無行。",
    "T41n1821_024:0361a21": "此說非理太過失故者。論主破。中．生般等亦",
    "T41n1821_024:0361a22": "緣有為．無為斷惑。亦應名為有行．無行。",
    "T41n1821_024:0361a23": "然契經中至便般涅槃者。述經部解。然",
    "T41n1821_024:0361a24": "契經中先說無行。後說有行般涅槃者。如",
    "T41n1821_024:0361a25": "是次第與理相應。論主意朋經部所以印",
    "T41n1821_024:0361a26": "可。無勤修行有速進道。無行之人而成辨",
    "T41n1821_024:0361a27": "故。無速進道有勤修行。有行之人而成辨",
    "T41n1821_024:0361a28": "故。或無行有行而能成辨無學果故。無行之",
    "T41n1821_024:0361a29": "人起速進道不由功用得般涅槃。有行之",
    "T41n1821_024:0361b01": "人起勤修行要由功用得般涅槃　因此",
    "T41n1821_024:0361b02": "義便復解生般涅槃。得最上品道隨眠最",
    "T41n1821_024:0361b03": "劣。故生不久便般涅槃名為生般。言",
    "T41n1821_024:0361b04": "上流者至方般涅槃者。謂生色界二生已去。",
    "T41n1821_024:0361b05": "般涅槃者總名上流。此唯上流不下流故名",
    "T41n1821_024:0361b06": "為上流。異生之人雖有上流。亦下流故不",
    "T41n1821_024:0361b07": "名上流。即此上流至為極處故者。明",
    "T41n1821_024:0361b08": "上流別。開章略釋。謂若於靜慮至般涅",
    "T41n1821_024:0361b09": "槃者者。別釋雜修上流。於中有三　一者",
    "T41n1821_024:0361b10": "全超。初生梵眾次生色究竟。頓超中間十",
    "T41n1821_024:0361b11": "四天處是名全超　二者半超。於色界中",
    "T41n1821_024:0361b12": "十六天處。從彼梵眾漸漸次第生下淨居。",
    "T41n1821_024:0361b13": "或超十三處或十二處。乃至中間。能超一",
    "T41n1821_024:0361b14": "處。生色究竟。超非全故名為半超。聖必不",
    "T41n1821_024:0361b15": "生大梵天處。是起戒禁僻見處故。自謂究",
    "T41n1821_024:0361b16": "竟一道師故。故不生彼。不生無想理在",
    "T41n1821_024:0361b17": "絕言故不別簡。或可影顯　此半超人於",
    "T41n1821_024:0361b18": "十六天極少三生。初生梵眾。次十四天中隨",
    "T41n1821_024:0361b19": "生一處。後生色究竟　若極多生十五。於",
    "T41n1821_024:0361b20": "十六天隨其所應中間越一。生餘十五",
    "T41n1821_024:0361b21": "　三者遍沒。從彼梵眾漸次生後十四天處。",
    "T41n1821_024:0361b22": "皆遍受生。最後方能生色究竟。一切處死故",
    "T41n1821_024:0361b23": "名遍沒。一切處謂十六處。無不還者於已",
    "T41n1821_024:0361b24": "生處受第二生。由彼於生容求勝進所以",
    "T41n1821_024:0361b25": "上生。非求等故故不重生。非求劣故故不",
    "T41n1821_024:0361b26": "下生。即由此故不還義滿。不復還生曾生",
    "T41n1821_024:0361b27": "處故尚不生本處況有生下。即由此義",
    "T41n1821_024:0361b28": "顯欲生聖不名不還。而於一處有重生義。",
    "T41n1821_024:0361b29": "故婆沙一百七十四云。復次生欲界聖者不",
    "T41n1821_024:0361c01": "名不還。而名七返有等。故生上．下亦一",
    "T41n1821_024:0361c02": "處重生。生上界聖者名曰不還。故唯生上",
    "T41n1821_024:0361c03": "亦不重生。由此義故不還義滿。以尚不生",
    "T41n1821_024:0361c04": "本處況有生下者(已上論文)　復總結言。應知此",
    "T41n1821_024:0361c05": "謂二上流中由有雜修靜慮因故。往色究",
    "T41n1821_024:0361c06": "竟般涅槃者。餘於靜慮至方般涅槃者。",
    "T41n1821_024:0361c07": "別釋無雜修上流。有餘上流。於諸靜慮無",
    "T41n1821_024:0361c08": "雜修者。能往有頂方般涅槃。謂彼先無雜",
    "T41n1821_024:0361c09": "修靜慮。由於諸四定愛味為生緣。此沒遍",
    "T41n1821_024:0361c10": "生色界十一處。唯不能往五淨居天。復從",
    "T41n1821_024:0361c11": "色界廣果天沒。於下三無色次第生已。後",
    "T41n1821_024:0361c12": "生有頂方般涅槃。應知樂定上流。於十五",
    "T41n1821_024:0361c13": "處。全超受二生。半超極少三生。極多十四",
    "T41n1821_024:0361c14": "生。遍沒十五生也。故婆沙一百七十四云。復",
    "T41n1821_024:0361c15": "次上流有三種。一全超。二半超。三一切處沒",
    "T41n1821_024:0361c16": "　全超者。謂欲界沒生梵眾天。梵眾天沒生",
    "T41n1821_024:0361c17": "色究竟。或生非想非非想處而般涅槃　半",
    "T41n1821_024:0361c18": "超者。謂欲界沒生梵眾天。梵眾天沒於上一",
    "T41n1821_024:0361c19": "切天處或更生一處。或二．或三．或四．或五。",
    "T41n1821_024:0361c20": "乃至或唯超一處遍生餘處。然後生色究",
    "T41n1821_024:0361c21": "竟。或生非想非非想處而般涅槃　一切處",
    "T41n1821_024:0361c22": "沒者謂欲界沒生梵眾天。梵眾天沒生梵",
    "T41n1821_024:0361c23": "先行天。如是次第生上諸處。乃至廣果天。",
    "T41n1821_024:0361c24": "從此以上有二路別。一入淨居。二入無色",
    "T41n1821_024:0361c25": "　入淨居者廣果天沒生無煩天。次第乃至",
    "T41n1821_024:0361c26": "生色究竟而般涅槃　入無色者廣果天沒",
    "T41n1821_024:0361c27": "生空無邊處。次第乃至生非想非非想處而",
    "T41n1821_024:0361c28": "般涅槃　如一切處沒有二路別。應知全",
    "T41n1821_024:0361c29": "超．半超亦爾　解云言梵先行天者。梵王欲",
    "T41n1821_024:0362a01": "出在前行列。或在前行。又婆沙云。問如",
    "T41n1821_024:0362a02": "說退住初靜慮生梵眾天。作全超．半超．一",
    "T41n1821_024:0362a03": "切處沒上流。彼若退住第二靜慮生少光",
    "T41n1821_024:0362a04": "天。退住第三靜慮生少淨天。退住第四靜",
    "T41n1821_024:0362a05": "慮生無雲天等。彼亦得作全超．半超．一",
    "T41n1821_024:0362a06": "切處沒上流不耶。有說不得。以生梵世於",
    "T41n1821_024:0362a07": "上不還所應生處更無缺減故。依彼建立",
    "T41n1821_024:0362a08": "全超．半超．一切處沒。若退生上地處便缺",
    "T41n1821_024:0362a09": "減故。不依彼立全超等。有說彼亦得名半",
    "T41n1821_024:0362a10": "超。以超少分中間處故。有說亦得具名三",
    "T41n1821_024:0362a11": "種。彼說從欲界沒隨生何處。即於彼上",
    "T41n1821_024:0362a12": "所應生處。亦可施設全超．半超．一切處沒",
    "T41n1821_024:0362a13": "故。問若不還者欲界沒生無色界。亦得作",
    "T41n1821_024:0362a14": "全超等不耶。有說不得。有說彼亦得名半",
    "T41n1821_024:0362a15": "超。有說彼亦具名三種　此中所以皆如前",
    "T41n1821_024:0362a16": "釋。二上流中至行色界者者。明二上流",
    "T41n1821_024:0362a17": "差別不同。二上流中前觀。後止。樂慧．樂定",
    "T41n1821_024:0362a18": "有差別故。二上流者二生已上於下地中",
    "T41n1821_024:0362a19": "得般涅槃。見不違理。而言此往色究竟天．",
    "T41n1821_024:0362a20": "及有頂天為極處者。由此過彼無行處",
    "T41n1821_024:0362a21": "故。如預流者極七返生。於中亦有一．二生",
    "T41n1821_024:0362a22": "等。又總結言。此五名為行色界者。樂定上流",
    "T41n1821_024:0362a23": "雖生有頂。曾經色界生故亦名行色界。是",
    "T41n1821_024:0362a24": "五不還中上流攝也。行無色者至成六",
    "T41n1821_024:0362a25": "不還者。上來釋前六句。此釋第七句。明無",
    "T41n1821_024:0362a26": "色界四種不還。行無色者差別有四。謂在",
    "T41n1821_024:0362a27": "欲界從此命終。不生色界超生無色。此中",
    "T41n1821_024:0362a28": "差別唯有四種。由生般等有差別故。於前",
    "T41n1821_024:0362a29": "五內唯除中般。此四合名無色不還。此無",
    "T41n1821_024:0362b01": "色一。并前五種成六不還。復有不行",
    "T41n1821_024:0362b02": "至并前六為七者。釋第八句。此明現般。復",
    "T41n1821_024:0362b03": "有不行色．無色界。即住於此欲界生中得",
    "T41n1821_024:0362b04": "不還果。既得果已。即於此生能般涅槃名",
    "T41n1821_024:0362b05": "現般涅槃。縱於欲界曾經七生。家家．一來．",
    "T41n1821_024:0362b06": "一間等人。至此位中亦名現般。此現般一。",
    "T41n1821_024:0362b07": "并前六種為七不還。",
    "T41n1821_024:0362b08": "於行色界至故成三九別者。此即第二明九",
    "T41n1821_024:0362b09": "不還。論曰至故成九種者。此即總標。",
    "T41n1821_024:0362b10": "何等為三者。問。中生上流有差別故者。",
    "T41n1821_024:0362b11": "答。云何三種各分為三者。復問九種。",
    "T41n1821_024:0362b12": "且中般涅槃至無雜亂失者。答。中般分",
    "T41n1821_024:0362b13": "三。一速。二非速。三經久得般涅槃。三火星",
    "T41n1821_024:0362b14": "喻如前應知。故正理云。初起至遠．近．當生",
    "T41n1821_024:0362b15": "處得般涅槃　生般亦三。一生。二有行。三",
    "T41n1821_024:0362b16": "無行般涅槃故　上流亦三。一全超。二半超。",
    "T41n1821_024:0362b17": "三遍沒有差別故　三三非一名諸三種。",
    "T41n1821_024:0362b18": "然諸三種一切皆由速．非速．經久得般涅槃",
    "T41n1821_024:0362b19": "故分為九種。更互相望無雜亂失。中三是",
    "T41n1821_024:0362b20": "速。生三非速。上流三經久。就此三三各分",
    "T41n1821_024:0362b21": "三種。一速。二非速。三經久。如是三種至",
    "T41n1821_024:0362b22": "經久不同者。別釋三種九種不還。此即總",
    "T41n1821_024:0362b23": "標。且總成三至根差別故者。此即別明",
    "T41n1821_024:0362b24": "三種不還。且總成三。由造作增長順起業",
    "T41n1821_024:0362b25": "故名為中般。中有名起。對向當生暫時起",
    "T41n1821_024:0362b26": "故。如前已說。由造作增長順生業故名為",
    "T41n1821_024:0362b27": "生般。由造作增長順後業故名為上流。如",
    "T41n1821_024:0362b28": "其次第配釋三種。或如其次第中般下品。",
    "T41n1821_024:0362b29": "生般中品。上流上品。煩惱現行有差別故分",
    "T41n1821_024:0362c01": "為三種。及中般上根。生般中根。上流下根。",
    "T41n1821_024:0362c02": "有差別故分為三種。此三一一至成",
    "T41n1821_024:0362c03": "三九別者。此即別明九種不還。中．生．上流",
    "T41n1821_024:0362c04": "此三一一。如其所應亦由業．惑．根有差別",
    "T41n1821_024:0362c05": "故。各有三別故成九種。此三非皆由業．",
    "T41n1821_024:0362c06": "惑．根故。言如其所應。麁類大同。於中細說",
    "T41n1821_024:0362c07": "非無差別　謂初二．三。三三之內初二三",
    "T41n1821_024:0362c08": "也。即是中三．生三。但由惑．根有差別故各",
    "T41n1821_024:0362c09": "成三種。非由業異。中般三人同受起業。無",
    "T41n1821_024:0362c10": "差別故。生般三人同受生業。無差別故。後",
    "T41n1821_024:0362c11": "三上流不但由有惑．根不同。亦由順後受",
    "T41n1821_024:0362c12": "業有差別故分成三種。上流得有全超．半",
    "T41n1821_024:0362c13": "超．遍沒業異故分三種　言順後受業者。",
    "T41n1821_024:0362c14": "非唯四業中順後受定業。聖人亦造不定業",
    "T41n1821_024:0362c15": "故。言順後受業。對中．生說　又解理實聖",
    "T41n1821_024:0362c16": "人亦造不定業。此文且說順後受定業",
    "T41n1821_024:0362c17": "　問如生色界樂慧上流具生五淨居天。初",
    "T41n1821_024:0362c18": "應名生。第二已去名後。如何此文總名順",
    "T41n1821_024:0362c19": "後　解云身在欲界造五淨居引業。若",
    "T41n1821_024:0362c20": "不爾者如何名後　又解亦造順生。而言",
    "T41n1821_024:0362c21": "後者從多分說。若作此解。色界亦造淨居",
    "T41n1821_024:0362c22": "引業　又解亦造順生。言順後者。對中．",
    "T41n1821_024:0362c23": "生說名為後故　總結可知。",
    "T41n1821_024:0362c24": "若爾何故至有往無還故者。此即第三明七",
    "T41n1821_024:0362c25": "善士趣問。若行色界有九種不還。何故經",
    "T41n1821_024:0362c26": "中佛唯說有七善士趣。問及頌答。論曰",
    "T41n1821_024:0362c27": "至且立為一者。釋上兩句。中．生二種各分為",
    "T41n1821_024:0362c28": "三。上流為一。經依此立七善士趣。謂上流",
    "T41n1821_024:0362c29": "人有上流法故名上流。由此義同雖有三",
    "T41n1821_024:0363a01": "種且立為一。又婆沙一百七十五云。問如",
    "T41n1821_024:0363a02": "生．不生各有三種。上流亦爾。謂全超．半超．",
    "T41n1821_024:0363a03": "一切處沒。何故說一耶。答生．不生各是一有",
    "T41n1821_024:0363a04": "相續。於中分位差別難知。欲令知故各說",
    "T41n1821_024:0363a05": "三種。上流三種生數自辨。差別易知。是故但",
    "T41n1821_024:0363a06": "隨上行義勝合說一種　復次生與不生",
    "T41n1821_024:0363a07": "一期時促。於差別義唯有爾所易可建立。",
    "T41n1821_024:0363a08": "是故分三。上流時長差別多種。分齊難辨故",
    "T41n1821_024:0363a09": "合立一　復次生不生亦有等義。上流亦",
    "T41n1821_024:0363a10": "有別義。欲以二文互相顯故作如是說",
    "T41n1821_024:0363a11": "　復次生與不生。善士趣相現前易了。以",
    "T41n1821_024:0363a12": "彼速趣般涅槃故各分為三。其上流者。善",
    "T41n1821_024:0363a13": "士趣相微隱難知。以彼尚經多生死故",
    "T41n1821_024:0363a14": "但合說一(解云生者生有。不生者中有)。何獨依此至",
    "T41n1821_024:0363a15": "無差別故者。釋下兩句問。何獨依此立善",
    "T41n1821_024:0363a16": "士趣。不依所餘預流．一來有學聖者立善",
    "T41n1821_024:0363a17": "士趣。趣是行義。所餘有學預流．一來皆行善",
    "T41n1821_024:0363a18": "業與不還人無差別故。唯此七種",
    "T41n1821_024:0363a19": "至立善士趣者。答。唯此七種皆行善業不",
    "T41n1821_024:0363a20": "行惡業。餘預流等即不爾故。彼雖行善亦",
    "T41n1821_024:0363a21": "行惡故。又唯七種行往上界。不復還來欲",
    "T41n1821_024:0363a22": "界受生。餘預流等則不爾故。不往上界",
    "T41n1821_024:0363a23": "但生欲故。故獨依此立善士趣。若爾",
    "T41n1821_024:0363a24": "何故至乃至廣說者。難。若爾何故契經中言。",
    "T41n1821_024:0363a25": "云何善士。謂若成就有學正見。乃至廣說。具",
    "T41n1821_024:0363a26": "成八正。是則有學皆名善士。何故言餘非",
    "T41n1821_024:0363a27": "善士趣。諸餘有學至往上界故者。通。諸",
    "T41n1821_024:0363a28": "餘有學預流等人。若就異門成就八正。亦",
    "T41n1821_024:0363a29": "可說為有善士性。以諸有學由成八正。",
    "T41n1821_024:0363b01": "於五種惡殺．盜．邪婬．誑語．飲酒皆獲得畢",
    "T41n1821_024:0363b02": "竟不作律儀故。不善煩惱多已斷故。應名",
    "T41n1821_024:0363b03": "善士。今者所立七善士趣。不就異門。約唯",
    "T41n1821_024:0363b04": "行善不行惡故。唯託勝因往上界故。立",
    "T41n1821_024:0363b05": "善士趣。又婆沙云。問行無色界不還於行",
    "T41n1821_024:0363b06": "色界不還有五事勝。謂界勝．地勝．斷煩惱",
    "T41n1821_024:0363b07": "勝．損減蘊勝．三摩鉢底勝。何故不立為善",
    "T41n1821_024:0363b08": "士趣。有說若麁顯易了立善士趣。彼不顯",
    "T41n1821_024:0363b09": "了是故不說。廣如彼說　又云。問何故阿",
    "T41n1821_024:0363b10": "羅漢非善士趣。答復次趣上生者立善士",
    "T41n1821_024:0363b11": "趣。阿羅漢無生。是故不立　復次趣上果",
    "T41n1821_024:0363b12": "者立善士趣。阿羅漢即是上果。更無上果",
    "T41n1821_024:0363b13": "可趣。是故不立。廣如彼說。",
    "T41n1821_024:0363b14": "諸在聖位至無練根并退者。此即第四明非",
    "T41n1821_024:0363b15": "生上界。上兩句明非生上。下兩句明無",
    "T41n1821_024:0363b16": "練根退。論曰至極有頂者者。欲聖經生。",
    "T41n1821_024:0363b17": "若能勵力起得聖道。斷諸煩惱必不生上。",
    "T41n1821_024:0363b18": "厭欲界生多苦惱故。恐生上界有長時苦。",
    "T41n1821_024:0363b19": "同欲界故。故欲界經生不生上界。色界",
    "T41n1821_024:0363b20": "無苦厭心劣故。故於色界經生聖者。容生",
    "T41n1821_024:0363b21": "無色　問欲聖經生不生上界。欲聖經生",
    "T41n1821_024:0363b22": "亦應不更生欲　解云雖於欲界經生聖",
    "T41n1821_024:0363b23": "者極生厭離。惑難斷故。道未熟故。所以更",
    "T41n1821_024:0363b24": "受欲界多生。若經生聖能起聖道。於此身",
    "T41n1821_024:0363b25": "中必斷惑盡故。不往彼上界受生。",
    "T41n1821_024:0363b26": "然天帝釋至佛亦不遮者。會釋經文。然天帝",
    "T41n1821_024:0363b27": "釋。五衰相現來歸世尊。佛為說法得預流",
    "T41n1821_024:0363b28": "果。雖復得果。然作是言。曾聞有天名色究",
    "T41n1821_024:0363b29": "竟。願我命終後退落人中為佛弟子。若不",
    "T41n1821_024:0363c01": "獲得阿羅漢果當生彼天　毘婆沙師作",
    "T41n1821_024:0363c02": "如是釋。彼天帝釋雖得預流由不能",
    "T41n1821_024:0363c03": "了對法相故作斯謬說。若謬說者佛何不",
    "T41n1821_024:0363c04": "遮。為令帝釋一時喜故佛亦不遮。故正理",
    "T41n1821_024:0363c05": "六十五釋云。我後者。三十三天自在異熟最",
    "T41n1821_024:0363c06": "後邊際。言退落者謂於後時若不獲得阿",
    "T41n1821_024:0363c07": "羅漢果。當生彼者。謂願當生色究竟天。勿",
    "T41n1821_024:0363c08": "生欲界。以天帝釋緣五死相極生憂苦。來",
    "T41n1821_024:0363c09": "歸世尊。死相纔除。便作是說。為令喜故。又",
    "T41n1821_024:0363c10": "觀遮彼無多益故。佛不遮止。即此已",
    "T41n1821_024:0363c11": "經至并退者。釋下兩句。明經生聖無練根",
    "T41n1821_024:0363c12": "退。何緣不許至并退者。問。以必無",
    "T41n1821_024:0363c13": "故者。答。何緣必無者。徵。經生習根",
    "T41n1821_024:0363c14": "至所依止故者。釋。經生習根極成熟故。及得",
    "T41n1821_024:0363c15": "殊勝所依身故。昔是凡身未名殊勝。經生",
    "T41n1821_024:0363c16": "聖者唯是聖身方名殊勝。或上界身亦名殊",
    "T41n1821_024:0363c17": "勝。由此彼無練根．退理　又解經生習根",
    "T41n1821_024:0363c18": "極成熟故顯無練根。及得殊勝所依止故",
    "T41n1821_024:0363c19": "顯無退也。應知欲界唯人趣退。三惡趣中",
    "T41n1821_024:0363c20": "無聖道退。天趣雖有。彼無退具功德堅牢。",
    "T41n1821_024:0363c21": "設不經生亦不退也。何緣有學至般涅",
    "T41n1821_024:0363c22": "槃者者。問意可知。以彼聖道至無如是",
    "T41n1821_024:0363c23": "能者。答。一聖道未熟。二難令現起。三隨",
    "T41n1821_024:0363c24": "眠非劣。故住彼中有無有般涅槃。又毘",
    "T41n1821_024:0363c25": "婆沙者作如是釋。一諸欲界法極難越故。",
    "T41n1821_024:0363c26": "二彼尚有餘多所作故。多所作者。謂應進",
    "T41n1821_024:0363c27": "斷欲界不善．上界無記二煩惱故。及應進",
    "T41n1821_024:0363c28": "得若二沙門果。謂從一來進得不還．阿羅",
    "T41n1821_024:0363c29": "漢果。若三沙門果。謂從預流進得一來．不",
    "T41n1821_024:0364a01": "還．阿羅漢果。并應總越三界生死有漏法",
    "T41n1821_024:0364a02": "故　又解及應進得若第二一來果。若第三",
    "T41n1821_024:0364a03": "不還果。并應總越三界法故得阿羅漢果。",
    "T41n1821_024:0364a04": "住中有位無如是能。色界不爾。故住中",
    "T41n1821_024:0364a05": "有能般涅槃。又婆沙一百七十四云。問如欲",
    "T41n1821_024:0364a06": "界沒受色界中有得般涅槃。如是從色界",
    "T41n1821_024:0364a07": "沒受色界中有。亦般涅槃不。答不爾。所以",
    "T41n1821_024:0364a08": "者何。彼於欲界多苦多障多諸災橫可厭",
    "T41n1821_024:0364a09": "之身極生厭逆。既捨離已。起色界中有現",
    "T41n1821_024:0364a10": "在前時。於當所受長時異熟亦生厭患便",
    "T41n1821_024:0364a11": "般涅槃。色界無有如是災橫極可厭事令",
    "T41n1821_024:0364a12": "生厭逆。如於本有有緣礙故不般涅槃。",
    "T41n1821_024:0364a13": "今中有亦爾。故從彼沒所起中有不般涅",
    "T41n1821_024:0364a14": "槃。",
    "T41n1821_024:0364a15": "前說上流至及遮煩惱退者。此即第五明雜",
    "T41n1821_024:0364a16": "修靜慮。初句答初問。第二句答第二問。下",
    "T41n1821_024:0364a17": "兩句答第三問。論曰至彼最勝故者。釋",
    "T41n1821_024:0364a18": "初句。等持堪能樂行最勝故。先雜修第四靜",
    "T41n1821_024:0364a19": "慮。後方雜修下三靜慮。如是雜修至",
    "T41n1821_024:0364a20": "雜修靜慮者。釋第二句。不還無學方能雜修。",
    "T41n1821_024:0364a21": "起多念心是遠加行。至二念心加行成滿",
    "T41n1821_024:0364a22": "　次後唯從一念無漏如無間道。即入有",
    "T41n1821_024:0364a23": "漏不染無知定障成就得俱滅　引起一念",
    "T41n1821_024:0364a24": "有漏現前亦如無間道則入無漏不染無",
    "T41n1821_024:0364a25": "知定障成就得俱滅。望前應是解脫道。與",
    "T41n1821_024:0364a26": "從無漏入有漏不染無知定障不成就得",
    "T41n1821_024:0364a27": "俱生故。今但望後從有漏入無漏不染無",
    "T41n1821_024:0364a28": "知定障成就得俱滅故。如無間道　第三剎",
    "T41n1821_024:0364a29": "那無漏心起。與從有漏入無漏不染無知",
    "T41n1821_024:0364b01": "定障不成就得俱生故。如解脫道　如是",
    "T41n1821_024:0364b02": "有漏中間剎那。前後剎那無漏雜故。名雜修",
    "T41n1821_024:0364b03": "定根本圓成。前二剎那似斷惑無間道。與不",
    "T41n1821_024:0364b04": "染無知成就得俱滅。第三剎那似解脫道。",
    "T41n1821_024:0364b05": "與不染無知不成就得俱生。如是雜修第",
    "T41n1821_024:0364b06": "四定已。乘此勢力隨其所應亦能雜修下",
    "T41n1821_024:0364b07": "三靜慮。又顯宗三十一云。雜修靜慮五蘊為",
    "T41n1821_024:0364b08": "體。然於此中諸世俗智是四法．四類八智",
    "T41n1821_024:0364b09": "所雜修(已上論文)此雜修定說力起故。先於欲",
    "T41n1821_024:0364b10": "界人趣三洲。雜修定已後若退失生色界中。",
    "T41n1821_024:0364b11": "亦能如前欲界雜修靜慮。三洲厭強。又慧",
    "T41n1821_024:0364b12": "勝故能初雜修。不通餘處。故顯宗三十一",
    "T41n1821_024:0364b13": "云。誰於靜慮能雜熏修。唯諸聖者通學．無",
    "T41n1821_024:0364b14": "學。學位唯通信解．見至。於無學位通時．非",
    "T41n1821_024:0364b15": "時。必先三洲雜修靜慮。退生色界。亦能雜",
    "T41n1821_024:0364b16": "修。退已練根成見至姓。從欲界沒生色界",
    "T41n1821_024:0364b17": "中。乘前復能雜修靜慮。故六種姓皆有上",
    "T41n1821_024:0364b18": "流。雜修靜慮至起煩惱退者。釋下兩",
    "T41n1821_024:0364b19": "句。如文可知。",
    "T41n1821_024:0364b20": "雜修靜慮至生有五淨居者。此即第六明淨",
    "T41n1821_024:0364b21": "居唯五。論曰至淨居唯五者。略釋可",
    "T41n1821_024:0364b22": "知。何謂五品者。問。謂下中上至令",
    "T41n1821_024:0364b23": "感淨居者。答。一下．二中．三上．四上勝．五上",
    "T41n1821_024:0364b24": "極品差別故。此中初品據成滿時三心現前",
    "T41n1821_024:0364b25": "便得成滿。第二品成滿更有三心加前為",
    "T41n1821_024:0364b26": "六。第三品成滿更有三心加前為九。第四",
    "T41n1821_024:0364b27": "品成滿更有三心加前為十二。第五品成",
    "T41n1821_024:0364b28": "滿更有三心加前為十五。故婆沙一百七",
    "T41n1821_024:0364b29": "十五云。此一一品。於成滿位皆有三心。一",
    "T41n1821_024:0364c01": "心有漏。二心無漏。如是總有十五心。五心",
    "T41n1821_024:0364c02": "有漏。十心無漏(已上論文)　又解初品最劣修至",
    "T41n1821_024:0364c03": "三心即得成滿。第二品漸勝至起三心猶",
    "T41n1821_024:0364c04": "為加行。更起三心方始成滿。并說近加行。",
    "T41n1821_024:0364c05": "故言第二有六心也。後三品心准釋可知。",
    "T41n1821_024:0364c06": "故正理六十五云。此中初品三心現前便得",
    "T41n1821_024:0364c07": "成滿。謂初無漏次起有漏後起無漏。第二中",
    "T41n1821_024:0364c08": "品六心現前方得成滿。謂二有漏為四無漏",
    "T41n1821_024:0364c09": "之所雜修。如是所餘隨其次第有九．十二．",
    "T41n1821_024:0364c10": "十五念心如應現前方得成滿(已上論文)雖有兩",
    "T41n1821_024:0364c11": "解前解為勝。真諦亦同前解。又正理云。如",
    "T41n1821_024:0364c12": "是十五有漏無漏心。皆是先來未曾得今得",
    "T41n1821_024:0364c13": "　有餘師說。初五無漏是從先來未得今",
    "T41n1821_024:0364c14": "得。餘十皆是曾所得心。前五現前時已未來",
    "T41n1821_024:0364c15": "修故。正理所說皆非正義。故婆沙一百七十",
    "T41n1821_024:0364c16": "五。有說五是未曾得十是曾得。謂前五現在",
    "T41n1821_024:0364c17": "前時。餘十未來修故　有說十是未曾得五",
    "T41n1821_024:0364c18": "是曾得。謂前十現在前時。後五未來修故。",
    "T41n1821_024:0364c19": "如是說者此則不定。或有十五皆未曾得。",
    "T41n1821_024:0364c20": "或有十五皆是曾得。或有少分曾得。少分未",
    "T41n1821_024:0364c21": "曾得　又云。如是說者。此即不定。或有不",
    "T41n1821_024:0364c22": "起定能十五心相續而轉。或復起定。於中",
    "T41n1821_024:0364c23": "或有起三心已而便起定。或有起六心已",
    "T41n1821_024:0364c24": "而便起定。或有起九心已而便起定。或有",
    "T41n1821_024:0364c25": "起十二心已而便起定。是故於彼五品中",
    "T41n1821_024:0364c26": "間。或起．不起雜修成滿　又婆沙云。如是說",
    "T41n1821_024:0364c27": "者。能雜修作十六行相。所雜修或作十六",
    "T41n1821_024:0364c28": "行相。或作餘行相。謂無量．解脫．勝處(已上論文)如",
    "T41n1821_024:0364c29": "是五品雜修靜慮如其次第感五淨居。應",
    "T41n1821_024:0365a01": "知此中前後無漏勢力。熏修中間有漏令",
    "T41n1821_024:0365a02": "感淨居。非無漏感。棄背有故。以因有五",
    "T41n1821_024:0365a03": "品故淨居唯五。故婆沙一百七十五云。有說",
    "T41n1821_024:0365a04": "雜修靜慮有五品故。所感淨居亦唯有五。",
    "T41n1821_024:0365a05": "問則雜修靜慮何故唯五不增不減。答雜",
    "T41n1821_024:0365a06": "修勢力唯爾所故。如見道十五心勢力。唯爾",
    "T41n1821_024:0365a07": "所不增不減。如是雜修靜慮勢力。亦十五",
    "T41n1821_024:0365a08": "心而無增減　廣如彼說。有餘師言",
    "T41n1821_024:0365a09": "至感五淨居者。有餘師言。由信等五次第增",
    "T41n1821_024:0365a10": "上感五淨居。謂或有時信根增上雜修靜",
    "T41n1821_024:0365a11": "慮。或有乃至慧根增上雜修靜慮。隨此差",
    "T41n1821_024:0365a12": "別感五淨居故唯有五。又婆沙云。問雜修",
    "T41n1821_024:0365a13": "下三靜慮有幾品。有說但有三品。謂下．中．",
    "T41n1821_024:0365a14": "上。下地無有五淨居果故。如是說者。亦有",
    "T41n1821_024:0365a15": "五品。問彼無五果何故有五品因。答雖無",
    "T41n1821_024:0365a16": "五果。而其彼定法有五品。復次下地雖無。",
    "T41n1821_024:0365a17": "五淨居果。而有五品根故　問因論生論",
    "T41n1821_024:0365a18": "下三靜慮既有五品雜修。何緣無有五淨居",
    "T41n1821_024:0365a19": "果　答如非其因非其器。乃至廣說。復",
    "T41n1821_024:0365a20": "次聖者厭患異生共生處故求生淨居。若",
    "T41n1821_024:0365a21": "下地有淨居者。便於異生共生處所不能",
    "T41n1821_024:0365a22": "厭離。於上處所未離染故。復次聖者厭災",
    "T41n1821_024:0365a23": "患處故求生淨居。下三地中皆有災患故",
    "T41n1821_024:0365a24": "無淨居(廣如彼說)問聖生淨居造引業不。解云",
    "T41n1821_024:0365a25": "此論既云熏修有漏令感淨居。明知聖人",
    "T41n1821_024:0365a26": "造牽引業。又婆沙異熟因雜修靜慮業引",
    "T41n1821_024:0365a27": "五淨居眾同分。",
    "T41n1821_024:0365a28": "經說不還至轉名為身證者。此即第七明身",
    "T41n1821_024:0365a29": "證不還。論曰至故名身證者。有滅定得",
    "T41n1821_024:0365b01": "起名得滅定。即不還者。若於身中有滅定",
    "T41n1821_024:0365b02": "得。轉名身證。謂不還者。由此色身而能證",
    "T41n1821_024:0365b03": "得滅盡定似涅槃法故名身證。如何",
    "T41n1821_024:0365b04": "說彼但名身證者。問。以心無故依身生",
    "T41n1821_024:0365b05": "故者。答。入滅盡定以心無故。依身生故名",
    "T41n1821_024:0365b06": "身證。後出定已猶名得彼。得依身生故亦",
    "T41n1821_024:0365b07": "名為身證。理實應言至身寂靜故者。論",
    "T41n1821_024:0365b08": "主述經部解。理實應言非正入彼滅盡定",
    "T41n1821_024:0365b09": "時名為身證。彼從滅定起。得先未得有",
    "T41n1821_024:0365b10": "識身寂靜。色身有識名有識身。簡無識位。",
    "T41n1821_024:0365b11": "初從定出此身寂靜。返緣前定便作是思。",
    "T41n1821_024:0365b12": "此滅盡定最為寂靜極似涅槃。如是證得",
    "T41n1821_024:0365b13": "出定位中身之寂靜故名身證。由滅定得及",
    "T41n1821_024:0365b14": "出定後。緣滅定智現前。證得身之寂靜",
    "T41n1821_024:0365b15": "　又解由得身寂靜。及出定智現前。證得身",
    "T41n1821_024:0365b16": "之寂靜。契經說有至不說身證者。依經",
    "T41n1821_024:0365b17": "起問　言十八者。於二十七賢聖中除九",
    "T41n1821_024:0365b18": "無學。故正理六十五云。何緣佛說有學福田。",
    "T41n1821_024:0365b19": "身證不還不預其數。謂世尊告給孤獨言。",
    "T41n1821_024:0365b20": "長者當知。福田有二。一者有學。二者無學。",
    "T41n1821_024:0365b21": "有學十八。無學唯九。何等名為十八有學。謂",
    "T41n1821_024:0365b22": "預流向。預流果。一來向。一來果。不還向。不",
    "T41n1821_024:0365b23": "還果。阿羅漢向。隨信行。隨法行。信解。見至。",
    "T41n1821_024:0365b24": "家家。一間。中。生。有行。無行。上流。是名十",
    "T41n1821_024:0365b25": "八。何等名為九種無學。謂退法。思法。護法。",
    "T41n1821_024:0365b26": "安住法。堪達法。不動法。不退法。慧解脫。俱解",
    "T41n1821_024:0365b27": "脫。是名為九種(解云。俱舍二十五云。非練根得名為不退。練根所得名為不動)",
    "T41n1821_024:0365b28": "　依因無故者。答。何謂依因者。徵。",
    "T41n1821_024:0365b29": "謂諸無漏至說有學差別者釋。謂諸無漏",
    "T41n1821_024:0365c01": "戒．定．慧三學。及擇滅果法。依彼差別立有",
    "T41n1821_024:0365c02": "學故。故名依因。因彼立故故名為因。此滅",
    "T41n1821_024:0365c03": "盡定非是三學以有漏故。亦非學果以有",
    "T41n1821_024:0365c04": "為故。故不約成彼說有學差別。不還",
    "T41n1821_024:0365c05": "差別至數成多千者。結前生後。其義云",
    "T41n1821_024:0365c06": "何者。問。且如中般至九十二者。答。且",
    "T41n1821_024:0365c07": "如中般約根成三。約地成四。約姓成六。",
    "T41n1821_024:0365c08": "約處成十六。約地離染成三十六。色界具",
    "T41n1821_024:0365c09": "縛乃至已離第四靜慮八品染故。離第九",
    "T41n1821_024:0365c10": "品即是空處具縛故不說之。若約處．種姓．",
    "T41n1821_024:0365c11": "離染．根建立總成二千五百九十二。",
    "T41n1821_024:0365c12": "云何如是者。問。且於一處至九百六十",
    "T41n1821_024:0365c13": "者。答。諸離下地九品染者。即說名為上地具",
    "T41n1821_024:0365c14": "縛。為成四靜慮。一一地離染九數皆等故。",
    "T41n1821_024:0365c15": "以斷下地第九品染不生下故。故斷第九",
    "T41n1821_024:0365c16": "為上具縛。斷下地第九并上地前八品即",
    "T41n1821_024:0365c17": "成九品。故名離染九數等也。餘文例釋。總",
    "T41n1821_024:0365c18": "結可知。",
    "T41n1821_024:0365c19": "已辨第三至成無學應果者。此下第四明阿",
    "T41n1821_024:0365c20": "羅漢向．果。就中。一明向．果差別。二因論",
    "T41n1821_024:0365c21": "明治道。三明盡智．後智。四便通明道果。五",
    "T41n1821_024:0365c22": "明六種種姓。此即第一明向．果差別。一結",
    "T41n1821_024:0365c23": "前。二生下。三頌釋。就頌中前一頌半明",
    "T41n1821_024:0365c24": "向。後兩句明果。又婆沙六十五云。問何故",
    "T41n1821_024:0365c25": "離欲界染立二沙門果。謂一來．不還果。離",
    "T41n1821_024:0365c26": "色界．無色界染立一沙門果謂阿羅漢",
    "T41n1821_024:0365c27": "果。復次以欲界難斷難破難可越度故離",
    "T41n1821_024:0365c28": "彼染立二果。色界．無色界易斷易破易",
    "T41n1821_024:0365c29": "可越度故離彼染唯立一果(廣如彼釋)　又云。",
    "T41n1821_024:0366a01": "問何故離見所斷染立一沙門果。離修所",
    "T41n1821_024:0366a02": "斷染立後三沙門果耶。答見所斷染易可",
    "T41n1821_024:0366a03": "遠離故。離彼時立初一沙門果。修所斷染",
    "T41n1821_024:0366a04": "難可遠離故。離彼時立後三沙門果。",
    "T41n1821_024:0366a05": "論曰至阿羅漢向者。釋初行頌。如文可知。",
    "T41n1821_024:0366a06": "即此所說至最為勝故者。釋第五．第六．",
    "T41n1821_024:0366a07": "句。此定從喻為名故名金剛喻定。如世金",
    "T41n1821_024:0366a08": "剛能破一切。此定亦爾。能破一切惑。故正理",
    "T41n1821_024:0366a09": "云。此定堅銳喻若金剛。金剛喻定至互",
    "T41n1821_024:0366a10": "為因故者。總有三說。此即初師。金剛喻定",
    "T41n1821_024:0366a11": "說有多種。謂斷有頂第九品惑無間道生。",
    "T41n1821_024:0366a12": "通依九地。故說此定約諸智別。約行相別。",
    "T41n1821_024:0366a13": "約所緣諦別。未至定攝有五十二。如文可",
    "T41n1821_024:0366a14": "知。如未至定攝有五十二。靜慮中間及四",
    "T41n1821_024:0366a15": "靜慮應知亦爾　空處二十八。謂於前五十",
    "T41n1821_024:0366a16": "二內。除緣滅．道二法智。及除緣下四靜",
    "T41n1821_024:0366a17": "慮滅類智。總除六智各四行相四六二十四。",
    "T41n1821_024:0366a18": "餘有二十八　識處二十四。於前二十八。",
    "T41n1821_024:0366a19": "又除緣空處滅類智四行　無所有處二十。",
    "T41n1821_024:0366a20": "於前二十四。又除緣識處滅類智四行。以",
    "T41n1821_024:0366a21": "依無色無有法智及緣下滅滅類智故。所",
    "T41n1821_024:0366a22": "以除法智及緣下滅類智。然緣下地對治",
    "T41n1821_024:0366a23": "道者。以同品道互相因故。故三無色道類智",
    "T41n1821_024:0366a24": "能緣九地道。有說此定至二十四者。第",
    "T41n1821_024:0366a25": "二師解。有說此定約智約行約緣別故。未至",
    "T41n1821_024:0366a26": "定攝有八十種。謂道類智緣八地道。亦各別",
    "T41n1821_024:0366a27": "有四行相應四八三十二。於中除四已入",
    "T41n1821_024:0366a28": "前五十二中故。由此於前五十二上。增二",
    "T41n1821_024:0366a29": "十八成八十種。如未至定攝有八十種。靜",
    "T41n1821_024:0366b01": "慮中間及四靜慮。應知亦爾　空處四十。除",
    "T41n1821_024:0366b02": "緣滅．道法智。及緣四靜慮。四滅類智．四道",
    "T41n1821_024:0366b03": "類智。總除十智各別有四行。總除四十。故",
    "T41n1821_024:0366b04": "八十中唯有四十　識處三十二。於前四十。",
    "T41n1821_024:0366b05": "又除緣空處滅．道類智八行但有三十二",
    "T41n1821_024:0366b06": "　無所有處二十四。於前三十二。又除緣識",
    "T41n1821_024:0366b07": "處滅．道類智八行。但有二十四。復有",
    "T41n1821_024:0366b08": "欲令至二十四者。第三師解。復有欲令金",
    "T41n1821_024:0366b09": "剛喻定。約智約行約緣別故。未至地攝總",
    "T41n1821_024:0366b10": "有一百六十四種。謂滅類智緣八地滅。有",
    "T41n1821_024:0366b11": "別有總。各四行相應八地別緣有八。如初",
    "T41n1821_024:0366b12": "師說　言總緣者。以二合緣有七。以三合",
    "T41n1821_024:0366b13": "緣有六。足前成十三。以四合緣有五。足",
    "T41n1821_024:0366b14": "前成十八。以五合緣有四。足前成二十",
    "T41n1821_024:0366b15": "二。以六合緣有三。足前成二十五。以七合",
    "T41n1821_024:0366b16": "緣有二。足前成二十七。以八合緣有一。足",
    "T41n1821_024:0366b17": "前成二十八。凡此合緣隣次合緣。不得超",
    "T41n1821_024:0366b18": "間而緣。以四行相乘二十八智各有四行。",
    "T41n1821_024:0366b19": "成一百一十二。故言由此於初師五十二上。",
    "T41n1821_024:0366b20": "增一百一十二。總成一百六十四種。如未",
    "T41n1821_024:0366b21": "至定攝百六十四。靜慮中間及四靜慮應知",
    "T41n1821_024:0366b22": "亦爾　空處五十二。但加合緣滅。餘皆如初",
    "T41n1821_024:0366b23": "師。言合緣者。以二合緣有三。以三合緣有",
    "T41n1821_024:0366b24": "二。足前成五。以四合緣有一。足前成六。",
    "T41n1821_024:0366b25": "以四行乘前六智四六二十四。於初師二",
    "T41n1821_024:0366b26": "十八上增二十四。故成五十二　識處三",
    "T41n1821_024:0366b27": "十六。但加合緣滅。餘皆如初師。言合緣者",
    "T41n1821_024:0366b28": "以二合緣有二。以三合緣有一。足前成",
    "T41n1821_024:0366b29": "三。以四行乘三智三四十二。於初師二十",
    "T41n1821_024:0366c01": "四上。加十二。即成三十六也　無所有處",
    "T41n1821_024:0366c02": "二十四。但加合緣滅。餘皆如初師。以二合",
    "T41n1821_024:0366c03": "緣唯有一種。以四行乘一智成四。於初師",
    "T41n1821_024:0366c04": "二十上加四。成二十四也。於三說中第三",
    "T41n1821_024:0366c05": "為正。故婆沙二十八評家云。如是說者。依",
    "T41n1821_024:0366c06": "未至定有百六十四金剛喻定。若就種",
    "T41n1821_024:0366c07": "姓至如理應思者。此金剛喻定若就六種種",
    "T41n1821_024:0366c08": "姓三根等分別。更成多種。如理應思。",
    "T41n1821_024:0366c09": "此定既能至皆名有學者。釋後兩句。此定既",
    "T41n1821_024:0366c10": "能斷有頂地第九品惑。能引此第九品惑",
    "T41n1821_024:0366c11": "盡得俱行盡智．令起至生相中　又解能",
    "T41n1821_024:0366c12": "引此惑盡得令起。能引此惑盡得俱行盡",
    "T41n1821_024:0366c13": "智令起。金剛喻定是最後無間道。盡智．是",
    "T41n1821_024:0366c14": "最後解脫道由此解脫道與諸漏盡得最初",
    "T41n1821_024:0366c15": "俱生。從俱生得為名故名盡智。餘無生等",
    "T41n1821_024:0366c16": "雖盡得俱而非初故。又正理云。或此盡言",
    "T41n1821_024:0366c17": "顯一切盡。謂第九品及所餘惑。皆得擇滅",
    "T41n1821_024:0366c18": "故名為盡。金剛喻定能引諸惑盡得俱行盡",
    "T41n1821_024:0366c19": "智．令起。此與一切煩惱盡得最初俱生故",
    "T41n1821_024:0366c20": "名盡智　有餘師說。惑盡身中此最初生",
    "T41n1821_024:0366c21": "故名盡智(已上論文)如是盡智至現已生。便成無",
    "T41n1821_024:0366c22": "學阿羅漢果。阿羅漢此云應。已得無學應果",
    "T41n1821_024:0366c23": "法故。為得別果所應修學。此無有故得",
    "T41n1821_024:0366c24": "無學名。即此無學唯應作他利益事故。諸",
    "T41n1821_024:0366c25": "有染者所應供故。依應義立阿羅漢名。又",
    "T41n1821_024:0366c26": "婆沙九十四釋云。復次阿羅者。謂一切煩惱。",
    "T41n1821_024:0366c27": "漢名能害。用利慧力害煩惱賊。令無餘",
    "T41n1821_024:0366c28": "故名阿羅漢。復次羅漢名生。阿是無義。以",
    "T41n1821_024:0366c29": "無生故名阿羅漢。彼於諸界．諸趣．諸生生",
    "T41n1821_024:0367a01": "死法中不復生故。復次漢名一切惡不善",
    "T41n1821_024:0367a02": "法。言阿羅者。是遠離義。遠離諸惡不善法",
    "T41n1821_024:0367a03": "故名阿羅漢(已上論文)義准已成四向．三果皆名",
    "T41n1821_024:0367a04": "有學。何緣前七得有學名者。問。為",
    "T41n1821_024:0367a05": "得漏盡至為三自體者。答。為得漏盡常樂",
    "T41n1821_024:0367a06": "學故。學體有三。謂戒．定．慧。言定是心。從",
    "T41n1821_024:0367a07": "所依為名。若爾異生應名有學者。難。",
    "T41n1821_024:0367a08": "若爾異生應名有學。亦為得漏盡常樂學",
    "T41n1821_024:0367a09": "彼戒．定．慧故。不爾未如實至重說學言",
    "T41n1821_024:0367a10": "者。釋。不爾。異生雖學戒等。未得無漏慧",
    "T41n1821_024:0367a11": "如實見知四諦理故。彼容後時退失正學。",
    "T41n1821_024:0367a12": "入諸外道作邪學故。故不於彼立有學名。",
    "T41n1821_024:0367a13": "諸有學已能如實見諦。正學無退得有學",
    "T41n1821_024:0367a14": "名。由此善逝為顯定義。於有學者再說",
    "T41n1821_024:0367a15": "學言。如契經中佛告憺怕。學所應學無漏",
    "T41n1821_024:0367a16": "正法。學所應學無漏正法。我唯說此名有",
    "T41n1821_024:0367a17": "學者。論主釋經為令了知學正所學無漏",
    "T41n1821_024:0367a18": "戒等。無有退失名有學者。故薄伽梵重說",
    "T41n1821_024:0367a19": "學言。聖雖有退。必無退盡作邪學理。故名",
    "T41n1821_024:0367a20": "不退。聖者住本性如何名有學者。問。聖",
    "T41n1821_024:0367a21": "者住本性。如何名有學　言住本性。或不",
    "T41n1821_024:0367a22": "退轉。或不進修。故婆沙一百七十六云。謂學",
    "T41n1821_024:0367a23": "住本性有二因緣名住本性。一守賢善性",
    "T41n1821_024:0367a24": "而無退轉。二守自分位而不進修。廣如彼",
    "T41n1821_024:0367a25": "釋。學意未滿至常隨逐故者。答。雖住",
    "T41n1821_024:0367a26": "本性學意未滿。如路行者暫止息時行意不",
    "T41n1821_024:0367a27": "息亦名為行　又解云。雖住本性或學法",
    "T41n1821_024:0367a28": "得常隨逐故亦名為學。學法云何至",
    "T41n1821_024:0367a29": "無漏有為法者。問答明學無學．法。可知。",
    "T41n1821_024:0367b01": "云何涅槃至亦成就故者。此明涅槃非學",
    "T41n1821_024:0367b02": "無學。如文可知。如是有學至非前果",
    "T41n1821_024:0367b03": "攝者。此總結也。如是有學及無學者四向四",
    "T41n1821_024:0367b04": "果。總成八聖補特伽羅。名雖有八事唯有",
    "T41n1821_024:0367b05": "五。謂住四果及初果向。以後三果向不離",
    "T41n1821_024:0367b06": "前三果故。以帶前果行後向故。初向以",
    "T41n1821_024:0367b07": "無前果可攝故別立一。此依漸次得果者",
    "T41n1821_024:0367b08": "說　若倍離欲前六品染。及全離欲九品染",
    "T41n1821_024:0367b09": "者。住見道中名為一來．不還果．向。復名二",
    "T41n1821_024:0367b10": "事。非前預流．一來果攝　或非前果攝以",
    "T41n1821_024:0367b11": "前無果故。",
    "T41n1821_024:0367b12": "如前所說至餘由二離染者。此下第二因論",
    "T41n1821_024:0367b13": "明治道。就中。一地由道離染。二道引離繫",
    "T41n1821_024:0367b14": "得。三道離地通局。四近分攝道別。五世俗道",
    "T41n1821_024:0367b15": "緣行　此即第一地由道離染。論曰至",
    "T41n1821_024:0367b16": "俱能離故者。唯無漏道離有頂染。此於無漏",
    "T41n1821_024:0367b17": "勢力增強。自．上地等皆能治故。非有漏道。",
    "T41n1821_024:0367b18": "所以者何。唯於次上近分地中。起世俗道",
    "T41n1821_024:0367b19": "治下地惑。此有頂上更無世俗近分道故",
    "T41n1821_024:0367b20": "非上斷下。雖有自地有漏治道。自地不能",
    "T41n1821_024:0367b21": "治自地故。所以者何。自地治道。自地煩惱",
    "T41n1821_024:0367b22": "所隨增故。如人被縛不能自解。復正理",
    "T41n1821_024:0367b23": "云。若彼煩惱於此道隨增。此道必不能治",
    "T41n1821_024:0367b24": "彼煩惱。若此道力能對治彼。則彼惑於此",
    "T41n1821_024:0367b25": "道必不隨增。故自地道不治自地。雖下地",
    "T41n1821_024:0367b26": "道非上地惑之所隨增。勢力劣故下非斷",
    "T41n1821_024:0367b27": "上　釋下一句。如文可知。",
    "T41n1821_024:0367b28": "既通由二至同所作故者。此即第二道引離",
    "T41n1821_024:0367b29": "繫得。如文可知。又顯宗三十二云。由此有",
    "T41n1821_024:0367c01": "學離八修斷。世．出世道隨一現前。各未來",
    "T41n1821_024:0367c02": "修世．出世道。此總相說。以無漏道離上七",
    "T41n1821_024:0367c03": "地前八品時。不修上邊世俗道故。唯有無",
    "T41n1821_024:0367c04": "漏一離繫得。離第九品方可具二。或應",
    "T41n1821_024:0367c05": "許得離繫道而修。或應斷染時許依下",
    "T41n1821_024:0367c06": "修上。有餘師釋至成彼煩惱者。述異",
    "T41n1821_024:0367c07": "釋。此師意證以無漏道離染。必能引起",
    "T41n1821_024:0367c08": "有漏離繫得。有捨無漏得煩惱不成故。謂",
    "T41n1821_024:0367c09": "有學聖以無漏道離彼地染時。若不引生",
    "T41n1821_024:0367c10": "同治有漏離繫得者。則以聖道具離八地",
    "T41n1821_024:0367c11": "染得九地勝果道。後依靜慮得轉根時。頓",
    "T41n1821_024:0367c12": "捨先來九地所有果．向諸鈍聖道。唯得靜慮",
    "T41n1821_024:0367c13": "利果聖道。於八地中下五離繫可言有無",
    "T41n1821_024:0367c14": "漏得。上三無色煩惱離繫應皆不成。以無",
    "T41n1821_024:0367c15": "漏得隨鈍道。捨於彼離繫得既不成。是則",
    "T41n1821_024:0367c16": "還應成彼煩惱。此證非理至故不成證",
    "T41n1821_024:0367c17": "者。論主破。此證非理。所以者何。彼聖設無",
    "T41n1821_024:0367c18": "有漏斷得。亦不成就上地煩惱。如聖分離",
    "T41n1821_024:0367c19": "有頂一品乃至八品得轉根時。及異生生",
    "T41n1821_024:0367c20": "上不成惑故。謂如聖者分離有頂一品乃",
    "T41n1821_024:0367c21": "至八品染已。後依靜慮得轉根時。無漏斷",
    "T41n1821_024:0367c22": "得既已頓捨。彼地離繫無有漏得。而彼地",
    "T41n1821_024:0367c23": "惑亦不成就。又如異生生二定等。雖捨欲",
    "T41n1821_024:0367c24": "界等煩惱斷得。而不成就欲界等煩惱。故",
    "T41n1821_024:0367c25": "正理云。以欲界等有漏離繫得初定等攝。唯",
    "T41n1821_024:0367c26": "彼能治故。若生上地此得必捨。生上地必",
    "T41n1821_024:0367c27": "捨下有漏善故　問此二離繫既無有得。",
    "T41n1821_024:0367c28": "惑寧不成　答如正理云。此二雖無煩惱",
    "T41n1821_024:0367c29": "斷得。而勝進故遮惑得生(已上論文)此亦應然。",
    "T41n1821_024:0368a01": "故不成證。既說聖者至無漏斷得者。此",
    "T41n1821_024:0368a02": "即類釋。義准異生用有漏道離下八地。唯",
    "T41n1821_024:0368a03": "能引起有漏斷得不修無漏。未入聖故。",
    "T41n1821_024:0368a04": "并諸聖者用無漏道。離見斷惑及有頂修。",
    "T41n1821_024:0368a05": "唯能引生無漏斷得不修世俗。與世俗",
    "T41n1821_024:0368a06": "道不同事故。雖世俗道亦能斷下八地見",
    "T41n1821_024:0368a07": "惑。見道不能斷彼修惑。故言不同。",
    "T41n1821_024:0368a08": "由何地道至已離故者。此即第三道離地通",
    "T41n1821_024:0368a09": "局。諸無漏道通依九地。謂四靜慮．未至．中",
    "T41n1821_024:0368a10": "間．及三無色。若未至攝能離九地。餘八地",
    "T41n1821_024:0368a11": "攝隨其所應各能離自及上地染。初定中",
    "T41n1821_024:0368a12": "間能離自地及上七地。乃至無所有處能離",
    "T41n1821_024:0368a13": "自地及上有頂。不能離下。上道現前下已",
    "T41n1821_024:0368a14": "離故。諸有漏道一切唯能離次下地。非自",
    "T41n1821_024:0368a15": "地。非上地。非更下地。如依第二靜慮近分",
    "T41n1821_024:0368a16": "起世俗道。唯能離次下初靜慮染。自地煩惱",
    "T41n1821_024:0368a17": "所隨增故。不能離自地。勢力劣故不能",
    "T41n1821_024:0368a18": "離上。欲已離故不能離下。",
    "T41n1821_024:0368a19": "諸依近分至必入根本者。此即第四近分攝",
    "T41n1821_024:0368a20": "道別。近分但能離下八地。此文應言所離",
    "T41n1821_024:0368a21": "有八。謂除非想而言九者。此通舉也　又",
    "T41n1821_024:0368a22": "解初定近分是無漏者。亦能通離有頂地染",
    "T41n1821_024:0368a23": "故云九也。以實而言。初定近分亦能離上。",
    "T41n1821_024:0368a24": "前句中言近分離下。從多分說。初定．二定",
    "T41n1821_024:0368a25": "根本喜受。第三靜慮根本樂受。近分皆捨故",
    "T41n1821_024:0368a26": "言受異。上五近分根本皆是捨受。餘文可",
    "T41n1821_024:0368a27": "知。",
    "T41n1821_024:0368a28": "諸出世道至及靜妙離三者。此即第五世俗",
    "T41n1821_024:0368a29": "道緣行。上兩句答初問。下兩句答後問。",
    "T41n1821_024:0368b01": "論曰至翻此應釋者。謂諸無間道緣自次",
    "T41n1821_024:0368b02": "下地諸有漏法。作麁．苦等三行相中隨一",
    "T41n1821_024:0368b03": "行相。若諸解脫道緣次上地諸有漏法。作",
    "T41n1821_024:0368b04": "靜．妙等三行相中隨一行相。故正理云。約容",
    "T41n1821_024:0368b05": "有說二道各三。非諸有情於離染位無間．",
    "T41n1821_024:0368b06": "解脫皆各具三(已上論文)下地有漏法。非同上地",
    "T41n1821_024:0368b07": "寂靜故說名為麁。由大劬勞方能越故。下",
    "T41n1821_024:0368b08": "地有漏法。非同上地美妙故說名為苦。下",
    "T41n1821_024:0368b09": "地有漏法。由多煩惱麁重不調柔性能違",
    "T41n1821_024:0368b10": "害故。下地有漏法。非同上地出離故說名",
    "T41n1821_024:0368b11": "為障。由此能礙越自地故。如獄厚壁能",
    "T41n1821_024:0368b12": "障出離。解脫道中靜．妙．離三。如其次第。翻",
    "T41n1821_024:0368b13": "此無間麁．苦．障三應知准釋　問何無間後",
    "T41n1821_024:0368b14": "起何解脫　解云隨一一後皆容起三。故",
    "T41n1821_024:0368b15": "婆沙六十四云。評曰此事不定。從麁行相無",
    "T41n1821_024:0368b16": "間道。後容起靜等三種行相為解脫道。從",
    "T41n1821_024:0368b17": "苦行相無間道。後容起妙等三種行相為",
    "T41n1821_024:0368b18": "解脫道。從障行相無間道。後容起離等三",
    "T41n1821_024:0368b19": "種行相為解脫道。以此六種有漏行相隨",
    "T41n1821_024:0368b20": "離染者所樂起故　問世俗無間緣次下地。",
    "T41n1821_024:0368b21": "世俗解脫緣次上地。為約行修為約得修",
    "T41n1821_024:0368b22": "　解云但據行修。若據得修及與所緣此即",
    "T41n1821_024:0368b23": "不定。故正理六十六云。此中異生離欲界",
    "T41n1821_024:0368b24": "染。九無間道。麁等三行隨一現前。各未來修",
    "T41n1821_024:0368b25": "麁等三行。八解脫道。靜等三行隨一現前。各",
    "T41n1821_024:0368b26": "未來修麁等六行。後解脫道現在。未來所修",
    "T41n1821_024:0368b27": "如前八解脫道。與前別者。復修未來初靜",
    "T41n1821_024:0368b28": "慮攝無邊行相　如是乃至離無所有染無",
    "T41n1821_024:0368b29": "間．解脫道所修應知　若諸聖者。以世俗",
    "T41n1821_024:0368c01": "道離欲界染九無間道。麁等三行隨一現",
    "T41n1821_024:0368c02": "前。各於未來修十九行。謂麁等三．有漏．無",
    "T41n1821_024:0368c03": "漏十六聖行。八解脫道。靜等三行相隨一現",
    "T41n1821_024:0368c04": "前。各未來修二十二行。謂前十九加靜等",
    "T41n1821_024:0368c05": "三。後解脫道現在。未來所修如前八解脫道。",
    "T41n1821_024:0368c06": "與前別者。復修未來初靜慮攝無邊行相",
    "T41n1821_024:0368c07": "　離初定染九無間道。麁等三行隨一現前。各",
    "T41n1821_024:0368c08": "於未來修十九行。謂麁等三．及唯無漏十",
    "T41n1821_024:0368c09": "六聖行。此十六行是下地攝。以上地邊無聖",
    "T41n1821_024:0368c10": "行故。後修聖行准此應知。八解脫道。靜",
    "T41n1821_024:0368c11": "等三行隨一現前。各未來修二十二行。謂前",
    "T41n1821_024:0368c12": "十九加靜等三。後解脫道現在．未來所修如",
    "T41n1821_024:0368c13": "前八解脫道與前別者。復修未來二靜慮攝",
    "T41n1821_024:0368c14": "無邊行相　如是乃至離無所有處染無間．",
    "T41n1821_024:0368c15": "解脫道所修應知　有餘師言。異生．聖者。離",
    "T41n1821_024:0368c16": "欲無間．解脫道中。亦修不淨．息念．慈等。離",
    "T41n1821_024:0368c17": "餘上地所修如前。初靜慮邊善根廣故修如",
    "T41n1821_024:0368c18": "是行。上諸定邊善根少故所修如前。又欲界",
    "T41n1821_024:0368c19": "中有多煩惱。為欲斷彼修多對治。上地不",
    "T41n1821_024:0368c20": "然。故修治少　離欲界染九無間道。未來",
    "T41n1821_024:0368c21": "所修麁等三行唯緣欲界。八解脫道。未來所",
    "T41n1821_024:0368c22": "修麁等三行通緣欲界及初靜慮。靜等三行",
    "T41n1821_024:0368c23": "緣初靜慮。後解脫道。未來所修麁等三行通",
    "T41n1821_024:0368c24": "緣三界。靜等三行緣初靜慮乃至有頂",
    "T41n1821_024:0368c25": "　離初定染九無間道。未來所修麁等三行緣",
    "T41n1821_024:0368c26": "初靜慮。八解脫道。未來所修麁等三行緣初．",
    "T41n1821_024:0368c27": "二定。靜等三行緣第二定。後解脫道。未來所",
    "T41n1821_024:0368c28": "修麁等三行通緣三界。靜等三行緣第二",
    "T41n1821_024:0368c29": "定乃至有頂　離二靜慮．三靜慮染隨其",
    "T41n1821_024:0369a01": "所應皆准前說　離四定染九無間道未來",
    "T41n1821_024:0369a02": "所修麁等三行。緣第四定。八解脫道。未來所",
    "T41n1821_024:0369a03": "修麁等三行。緣第四定及緣空處。然非一",
    "T41n1821_024:0369a04": "念以界別故。靜等三行唯緣空處。後解脫",
    "T41n1821_024:0369a05": "道。未來所修麁等三行．靜等三行。皆緣空處",
    "T41n1821_024:0369a06": "乃至有頂　離空處染九無間道未來所修",
    "T41n1821_024:0369a07": "麁等三行唯緣空處八解脫道。未來所修麁",
    "T41n1821_024:0369a08": "等三行。緣空處．識處。靜等三行。唯緣識處。",
    "T41n1821_024:0369a09": "後解脫道。未來所修麁等三行．靜等三行。",
    "T41n1821_024:0369a10": "俱緣識處乃至有頂。離識處染無所有染。",
    "T41n1821_024:0369a11": "隨其所應皆准前說。何緣最後解脫道中。",
    "T41n1821_024:0369a12": "未來所修麁等三行靜慮攝者通緣三界。無",
    "T41n1821_024:0369a13": "色攝者唯自．上緣。諸靜慮中有遍緣智。無色",
    "T41n1821_024:0369a14": "根本必不下緣。故二所修所緣有別。",
    "T41n1821_024:0369a15": "傍論已了至此應果皆有者。此即第三明",
    "T41n1821_024:0369a16": "盡智．後智。結問頌答。論曰至後容退故",
    "T41n1821_024:0369a17": "者。不動種姓諸羅漢盡智無間後必起無生",
    "T41n1821_024:0369a18": "智。非盡智．後。更有盡智．無學正見無間而",
    "T41n1821_024:0369a19": "生。除不動法餘五阿羅漢。盡智．無間後。或",
    "T41n1821_024:0369a20": "有盡智生。或即引生無學正見。非無生智",
    "T41n1821_024:0369a21": "後容退故。前不動種姓無正見生耶者。",
    "T41n1821_024:0369a22": "問。有正見生至或無學正見者。答。有正",
    "T41n1821_024:0369a23": "見生。而不說者。一切應果皆有此見故。故",
    "T41n1821_024:0369a24": "前不動不別說之。謂不動法無生智後。或",
    "T41n1821_024:0369a25": "有無生智起。或無學正見生。故正理六十六",
    "T41n1821_024:0369a26": "云。於此位中總略義者。若不動法初起盡",
    "T41n1821_024:0369a27": "智唯一剎那。次無生智亦一剎那。或有相",
    "T41n1821_024:0369a28": "續　若時解脫初起盡智．或一剎那。或有",
    "T41n1821_024:0369a29": "相續。此二所起無學正見皆無決定。剎那．相",
    "T41n1821_024:0369b01": "續如前說。彼非正求故　問若言時解脫",
    "T41n1821_024:0369b02": "盡智或一剎那。不動無生智或一剎那。彼二",
    "T41n1821_024:0369b03": "智後但起無學正見不起世俗心者何故",
    "T41n1821_024:0369b04": "婆沙一百二云。此中時愛心解脫阿羅漢。金",
    "T41n1821_024:0369b05": "剛喻定唯一剎那。盡智流注長時相續。從盡",
    "T41n1821_024:0369b06": "智．出或起無學正見。或起世俗心　不動心",
    "T41n1821_024:0369b07": "解脫阿羅漢。金剛喻定及盡智．唯一剎那。無",
    "T41n1821_024:0369b08": "生智流注長時相續。從無生智出或起無學",
    "T41n1821_024:0369b09": "正見。或起世俗心　一切羅漢皆修無學",
    "T41n1821_024:0369b10": "正見圓滿。而非一切皆現在前　解云正理",
    "T41n1821_024:0369b11": "通據剎那。唯據無漏心。婆沙通據有漏心。",
    "T41n1821_024:0369b12": "唯據相續。各據一相竝不相違。",
    "T41n1821_024:0369b13": "前說四果是誰果耶者。此下第四便通明",
    "T41n1821_024:0369b14": "道果。就中。一沙門性．果．數。二立四果因",
    "T41n1821_024:0369b15": "緣。三別明中二果。四明沙門果異名。五沙",
    "T41n1821_024:0369b16": "門果依身　此下第一明沙門性．果．數。此",
    "T41n1821_024:0369b17": "問也。此四應知是沙門果者。答。何",
    "T41n1821_024:0369b18": "謂沙門性至總有幾種者。復為三問。頌",
    "T41n1821_024:0369b19": "曰至解脫道及滅者。初句答初問。第二句",
    "T41n1821_024:0369b20": "答第二問。下兩句答第三問。論曰",
    "T41n1821_024:0369b21": "至非真沙門者。釋初句。沙門此云勤息。",
    "T41n1821_024:0369b22": "以能勤勞息煩惱故。諸異生類雖欲斷惑。",
    "T41n1821_024:0369b23": "有計無想能趣涅槃。此名異趣涅槃。故言",
    "T41n1821_024:0369b24": "異生不能無異趣涅槃。非真沙門。設求涅",
    "T41n1821_024:0369b25": "槃亦非究竟。故言異生不能究竟趣涅槃。",
    "T41n1821_024:0369b26": "非真沙門。餘文可知。有為無為是沙門",
    "T41n1821_024:0369b27": "果者。釋第二句。有為無漏五蘊及擇滅無為",
    "T41n1821_024:0369b28": "是沙門果體。契經說此至八十九種者。",
    "T41n1821_024:0369b29": "釋下兩句。經依別意說。此果體差別有四。",
    "T41n1821_024:0369c01": "論依法相。理實就位分有八十九。皆解脫",
    "T41n1821_024:0369c02": "道．擇滅為性謂為永斷見所斷惑。有八忍",
    "T41n1821_024:0369c03": "無間道。八智解脫道。及為永斷九地修惑",
    "T41n1821_024:0369c04": "各有九品九九八十一無間道。八十一解脫",
    "T41n1821_024:0369c05": "道。見．修位中諸無間道。唯沙門性非沙門",
    "T41n1821_024:0369c06": "果。以能斷障引後起故諸解脫道是沙門",
    "T41n1821_024:0369c07": "性。亦是沙門有為果體。是彼無間所引等流．",
    "T41n1821_024:0369c08": "士用果故。雖解脫道亦引無間。非遍引故。",
    "T41n1821_024:0369c09": "非斷障故不說無間為解脫果。一一擇滅",
    "T41n1821_024:0369c10": "唯是沙門無為果體。是彼無間道離繫．士用",
    "T41n1821_024:0369c11": "果。即是正理不生士用。如是總說合成八",
    "T41n1821_024:0369c12": "十九種沙門果也。",
    "T41n1821_024:0369c13": "若爾世尊何不具說者。此即第二立四果因",
    "T41n1821_024:0369c14": "緣。問。有八十九世尊何故不具說耶。",
    "T41n1821_024:0369c15": "果雖有多至故佛不說者。答。若於斷位。若於",
    "T41n1821_024:0369c16": "道位。具足五因佛於經中建立為果。言五",
    "T41n1821_024:0369c17": "因者。一捨曾道。謂捨先曾得果道．向道故。",
    "T41n1821_024:0369c18": "若預流果但捨向道。若後三果捨前果道及",
    "T41n1821_024:0369c19": "前向道。二得勝道。謂得果位攝殊勝道故。",
    "T41n1821_024:0369c20": "三總集斷。謂總能起一類勝得得諸斷故。",
    "T41n1821_024:0369c21": "非唯一得得諸斷也。得智．得行如文可",
    "T41n1821_024:0369c22": "知　問何故於此四位具五因建立四果",
    "T41n1821_024:0369c23": "非餘位耶　解曰一切煩惱總有二類。所謂",
    "T41n1821_024:0369c24": "見．修。見惑易斷總立一果。修惑難斷別立",
    "T41n1821_024:0369c25": "三果。所以斷見煩惱最初盡故立預流果。",
    "T41n1821_024:0369c26": "就修位中欲惑難斷別立二果。上界易斷",
    "T41n1821_024:0369c27": "總立一果。就斷欲界九品之中。已斷六品",
    "T41n1821_024:0369c28": "三分斷二立一來果。次斷後三。雖非斷",
    "T41n1821_024:0369c29": "強惑。不善煩惱初斷盡故。出欲界故。立不",
    "T41n1821_024:0370a01": "還果。後復斷上界修惑總盡無記惑初故",
    "T41n1821_024:0370a02": "立阿羅漢。故於此四具足五因。建立四",
    "T41n1821_024:0370a03": "果。非餘位也。又正理六十七云。或有本有",
    "T41n1821_024:0370a04": "二。謂欲界．有頂。　二越有頂。二越欲界。故",
    "T41n1821_024:0370a05": "唯立四為沙門果(已上論文)。",
    "T41n1821_024:0370a06": "若唯淨道至亦名沙門果者。此即第三別明",
    "T41n1821_024:0370a07": "中二果。一來．不還。問及頌答。論曰至謂",
    "T41n1821_024:0370a08": "斷五下結者。釋上兩句。以世俗道斷六品",
    "T41n1821_024:0370a09": "惑得一來果。斷九品惑得不還果時。此果",
    "T41n1821_024:0370a10": "非唯以世俗道所得擇滅為斷果性。兼以",
    "T41n1821_024:0370a11": "見道所得擇滅。於中相雜總成一果。同起",
    "T41n1821_024:0370a12": "一類果道勝得。得彼所得諸擇滅故。由此",
    "T41n1821_024:0370a13": "契經言。云何一來果。謂斷見道三結。及斷",
    "T41n1821_024:0370a14": "修所斷六品名薄貪嗔癡。云何不還果。謂",
    "T41n1821_024:0370a15": "斷五下分結。於五結中。三是見斷。二是修",
    "T41n1821_024:0370a16": "斷。引經意證二果相雜。故世俗道所得擇",
    "T41n1821_024:0370a17": "滅。與無漏道所得雜故。以少從多。名沙",
    "T41n1821_024:0370a18": "門果。故婆沙六十六云。應作是說從多立",
    "T41n1821_024:0370a19": "名。多是聖道所得果故。謂世俗道得二果",
    "T41n1821_024:0370a20": "時。三界一切見所斷斷。皆是聖道力所得故",
    "T41n1821_024:0370a21": "名沙門果。雖有欲界六品．九品修所斷斷。",
    "T41n1821_024:0370a22": "非聖道得。然從多分亦得建立沙門果名。",
    "T41n1821_024:0370a23": "一無漏得總所得故。又世俗道至沙門果",
    "T41n1821_024:0370a24": "體者。釋下兩句。又世俗道所得擇滅亦有現",
    "T41n1821_024:0370a25": "起。無漏斷得所任持故。由此無漏得力所",
    "T41n1821_024:0370a26": "持。退不命終還得果故。無漏斷得即所印",
    "T41n1821_024:0370a27": "故。亦得名為沙門果體。約得說也。",
    "T41n1821_024:0370a28": "此沙門性有異名耶者。此下第四沙門果異",
    "T41n1821_024:0370a29": "名。牒前起問。亦有者。答。云何者",
    "T41n1821_024:0370b01": "徵。頌曰至或具輻等故者。答。初頌辨異",
    "T41n1821_024:0370b02": "名。後頌明法輪。論曰至亦名清涼者。",
    "T41n1821_024:0370b03": "釋初頌。依世俗理。則諸沙門異婆羅門。依",
    "T41n1821_024:0370b04": "勝義理即前所說真沙門性。經亦說名婆羅",
    "T41n1821_024:0370b05": "門。以能遣除諸煩惱故。與能勤勞息諸",
    "T41n1821_024:0370b06": "煩惱義相似故。故沙門體即婆羅門　即此",
    "T41n1821_024:0370b07": "婆羅門則亦名為梵輪。是真梵王力所轉",
    "T41n1821_024:0370b08": "故。梵所轉輪故名梵輪。佛與無上梵德相",
    "T41n1821_024:0370b09": "應。是故世尊獨應名梵。由契經說佛名梵",
    "T41n1821_024:0370b10": "等　梵此云淨。即於此中至故名法輪",
    "T41n1821_024:0370b11": "者。釋第五．第六．句。即於此梵輪中。唯依見",
    "T41n1821_024:0370b12": "道。世尊有處說名法輪。以法為輪故名法",
    "T41n1821_024:0370b13": "輪。猶如世間聖王輪故。有速等五相。見道",
    "T41n1821_024:0370b14": "似彼故名法輪。見道如何與彼相似",
    "T41n1821_024:0370b15": "者。釋第七句。此即問也。由速行等至似",
    "T41n1821_024:0370b16": "世間輪者。答。如正理六十七云。如聖王輪",
    "T41n1821_024:0370b17": "行用速疾。見道亦爾各一念故。如聖王輪取",
    "T41n1821_024:0370b18": "前捨後。見道亦爾。捨苦等境取集等故。",
    "T41n1821_024:0370b19": "此即顯示見四聖諦必不俱時。如聖王輪",
    "T41n1821_024:0370b20": "降伏未伏鎮壓已伏。見道亦爾。能見未見",
    "T41n1821_024:0370b21": "能斷未斷。已見斷者無迷退故。如聖王輪",
    "T41n1821_024:0370b22": "上下迴轉。見道亦爾。觀上苦等已觀下",
    "T41n1821_024:0370b23": "苦等故。由此見道獨名法輪。尊者妙",
    "T41n1821_024:0370b24": "音至故名法輪者。釋後一句。尊者妙音作如",
    "T41n1821_024:0370b25": "是說。如世間輪有輻．轂．輞。八支聖道似彼",
    "T41n1821_024:0370b26": "名輪正見等四依戒緣境。似世間輪輻。正",
    "T41n1821_024:0370b27": "語等三以戒為體。戒是眾行所依處故。似",
    "T41n1821_024:0370b28": "世輪轂。正定能攝正見等四令不散故。",
    "T41n1821_024:0370b29": "似世輪輞。故名法輪。寧知法輪唯是",
    "T41n1821_024:0370c01": "見道者。問。憍陳那等至正法輪故者。答。",
    "T41n1821_024:0370c02": "憍陳那等五苾芻眾見道生時。地空天神即傳",
    "T41n1821_024:0370c03": "唱言世尊既轉正法輪故。故知見道名為",
    "T41n1821_024:0370c04": "法輪。雖佛自身先時已轉。佛意益他。據他",
    "T41n1821_024:0370c05": "說故。復言佛轉。授能說手轉彼輪故。推",
    "T41n1821_024:0370c06": "在世尊令所化者生尊重故　憍陳那是",
    "T41n1821_024:0370c07": "婆羅門中之一姓也。從姓為名。若云阿若",
    "T41n1821_024:0370c08": "多憍陳那。阿若多此云已解。憍陳那如前",
    "T41n1821_024:0370c09": "說。云何三轉十二行相者。因斯義便復",
    "T41n1821_024:0370c10": "問三轉十二行相。此苦聖諦至所說",
    "T41n1821_024:0370c11": "如是者。答。此苦聖諦為說見道。此應遍知",
    "T41n1821_024:0370c12": "為說修道。此已遍知為說無學道。是名三",
    "T41n1821_024:0370c13": "轉。即於如是一一轉時別別發生眼．智．明．",
    "T41n1821_024:0370c14": "覺。說此名曰十二行相。於三位中各觀苦",
    "T41n1821_024:0370c15": "諦有四行相。三四即成十二行相　言眼智",
    "T41n1821_024:0370c16": "明覺者。婆沙七十九云。眼者謂法智忍。智者",
    "T41n1821_024:0370c17": "謂諸法智。明者謂諸類忍。覺者謂諸類智",
    "T41n1821_024:0370c18": "　復次眼是觀見義。智是決斷義。明是照了",
    "T41n1821_024:0370c19": "義。覺是警察義(解云。前解約見道。後解通三道)　如是三轉十",
    "T41n1821_024:0370c20": "二行相。諦諦皆有。應言十二轉四十八行",
    "T41n1821_024:0370c21": "相。然一．一諦皆數等故。但說三轉十二行",
    "T41n1821_024:0370c22": "相　如說二法。二謂眼．色乃至意．法應",
    "T41n1821_024:0370c23": "言十二。而言二者以數等故　如七處善。",
    "T41n1821_024:0370c24": "五蘊各七。應言三十五。而言七者以數",
    "T41n1821_024:0370c25": "等故。三轉十二行相。應知亦爾。由此三轉",
    "T41n1821_024:0370c26": "如其次第。初轉顯示見道。第二轉顯示修",
    "T41n1821_024:0370c27": "道。第三轉顯示無學道　毘婆沙師所說如",
    "T41n1821_024:0370c28": "是。若爾三轉至立法輪名者。經部難。或",
    "T41n1821_024:0370c29": "論主難。若言三轉顯示三道。是則三轉十二",
    "T41n1821_024:0371a01": "行相。非唯見道亦通修道．無學道二。如何",
    "T41n1821_024:0371a02": "可說唯於見道立法輪名。是故唯應",
    "T41n1821_024:0371a03": "至可應正理者。述經部解。或論主申正解。",
    "T41n1821_024:0371a04": "是故唯．應則此三轉十二行相所有言教。",
    "T41n1821_024:0371a05": "四諦法門名法輪體。可應正理。如何三",
    "T41n1821_024:0371a06": "轉者。問。三周轉故者。經部答。或論主答。",
    "T41n1821_024:0371a07": "三周轉四諦故名為三轉。如何具足",
    "T41n1821_024:0371a08": "十二行相者。問。三周循歷至此已修習",
    "T41n1821_024:0371a09": "者。經部答。或論主答。三周循歷四聖諦故",
    "T41n1821_024:0371a10": "三四十二　言十二者。謂佛為說此是苦。",
    "T41n1821_024:0371a11": "此是集。此是滅。此是道。此說見道所證四",
    "T41n1821_024:0371a12": "諦。憍陳那等依佛所說能入見道。是名初",
    "T41n1821_024:0371a13": "轉四行相也。又佛為說此苦應遍知。此集",
    "T41n1821_024:0371a14": "應永斷。此滅應作證。此道應修習。此說修",
    "T41n1821_024:0371a15": "道所證四諦。憍陳那等依佛所說進入修",
    "T41n1821_024:0371a16": "道。是第二轉四行相也。又佛為說此苦已遍",
    "T41n1821_024:0371a17": "知。此集已永斷。此滅已作證。此道已修習。憍",
    "T41n1821_024:0371a18": "陳那等依佛所說入無學道。是第三轉四行",
    "T41n1821_024:0371a19": "相也。於十二中初四示相轉。中四勸學轉。",
    "T41n1821_024:0371a20": "後四引證轉。云何名轉者。問。由此",
    "T41n1821_024:0371a21": "法門至名已轉者。經部答。或論主答。由此三",
    "T41n1821_024:0371a22": "轉十二行相所有法門。往他相續身中令解",
    "T41n1821_024:0371a23": "義故。故名為轉。約教法輪名為轉也　或",
    "T41n1821_024:0371a24": "諸見．修．無學聖道皆是法輪。於所化生身",
    "T41n1821_024:0371a25": "中轉故。故名為轉。約聖道法轉名為",
    "T41n1821_024:0371a26": "輪也。於憍陳那他相續身見道生時。已至",
    "T41n1821_024:0371a27": "轉初故名已轉。理實三道皆名法輪。經云",
    "T41n1821_024:0371a28": "見道名法輪者。法輪初故從初立名不",
    "T41n1821_024:0371a29": "依餘二。故正理云。依他相續見道生時。已",
    "T41n1821_024:0371b01": "至轉初故名已轉。然唯見道是法輪初。故",
    "T41n1821_024:0371b02": "說法輪唯是見道。諸天神類即就最初言",
    "T41n1821_024:0371b03": "轉法輪不依二道(已上論文)　何沙門果至無厭",
    "T41n1821_024:0371b04": "及經故者。此即第五沙門果依身。問。何沙門",
    "T41n1821_024:0371b05": "果依何界身得。上句正答。下三句釋所以。",
    "T41n1821_024:0371b06": "論曰至依三界身者。釋第一句。於四果中。",
    "T41n1821_024:0371b07": "前三但依欲界身得。得阿羅漢通依三界",
    "T41n1821_024:0371b08": "身也。前之二果至非依上得者。此下釋",
    "T41n1821_024:0371b09": "後三句問。前之二果預流．一來未離欲故。",
    "T41n1821_024:0371b10": "非依上界身得。理且可然。第三不還云何",
    "T41n1821_024:0371b11": "非依上界身得。已離欲者亦可得故。",
    "T41n1821_024:0371b12": "由理教故者。答。且理云何者。問。依",
    "T41n1821_024:0371b13": "上界身至不還果義者。答。依上二界身無",
    "T41n1821_024:0371b14": "見道故。非離見道已離欲者。可有超證",
    "T41n1821_024:0371b15": "不還果義。所以不還非依上得。何緣",
    "T41n1821_024:0371b16": "上界必無見道者。問。且無色中至能得",
    "T41n1821_024:0371b17": "見道者。答。且無色中無正聞故。離聞正教",
    "T41n1821_024:0371b18": "必定無容入見道故。此釋無聞。又身生彼",
    "T41n1821_024:0371b19": "無色界中不緣下故。見道先緣欲界苦故。",
    "T41n1821_024:0371b20": "此釋無緣下。由此無色非見道依。色界。異",
    "T41n1821_024:0371b21": "生著勝定樂。又無苦受不生勝厭。故非無",
    "T41n1821_024:0371b22": "有勝厭。能得見道。此釋無厭。故依色界",
    "T41n1821_024:0371b23": "身不起見道。教復云何者。問。由",
    "T41n1821_024:0371b24": "經說故至上界定無者。答。由經說故經言",
    "T41n1821_024:0371b25": "有五補特伽羅此欲界處通達四諦。彼上界",
    "T41n1821_024:0371b26": "處究竟漏盡。所謂中般乃至上流。此通達言",
    "T41n1821_024:0371b27": "唯目見道。是證涅槃初加行故。經既不言",
    "T41n1821_024:0371b28": "彼處通達。由此見道上界定無。",
    "T41n1821_024:0371b29": "俱舍論記卷第二十四"
}