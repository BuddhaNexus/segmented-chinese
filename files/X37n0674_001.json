{
    "X37n0674_001:0746a03": " 俍亭和尚閱經十二種序",
    "X37n0674_001:0746a05": "俍亭大師所著閱經十二種。為有語耶。為無語耶。以",
    "X37n0674_001:0746a06": "為無語懸河之口。亦既共聞。以為有語。法本無法。詎",
    "X37n0674_001:0746a07": "庸詞費。然則達摩西來。不立文字。維摩詰說法。天女",
    "X37n0674_001:0746a08": "散華。無語中有語。有語中無語也。俍師憫末學榛蕪。",
    "X37n0674_001:0746a09": "高者獵虗空。卑者循記誦。孰與鏡原委晰疑義鰓然",
    "X37n0674_001:0746a10": "慮之。故閱經諸篇。不惜剖露。為世津筏。其言曰。雲溪",
    "X37n0674_001:0746a11": "抑不得已不免塗汙古人。推此志也。豈好辨歟。三藏",
    "X37n0674_001:0746a12": "教典。西域聖人不得已而有言者也。閱經十二種。雲",
    "X37n0674_001:0746a13": "溪大師不得已而言言者也。昔我孔子憂微言之將",
    "X37n0674_001:0746a14": "絕。退而與七十子之徒。修明先王之道。刪詩書定禮",
    "X37n0674_001:0746a15": "樂以垂示來世。然後六經之義炳若日月沛于江河。",
    "X37n0674_001:0746a16": "俍師固吾孔子之徒也。其閱經也為無隱為不倦。猶",
    "X37n0674_001:0746a17": "然孔子之志也。若迺杜口毗耶掩室摩竭。機用所契",
    "X37n0674_001:0746a18": "同源共貫。聽俍師談經。而愚者解頤。辯者卷舌。青龍",
    "X37n0674_001:0746a19": "疏鈔便可焚却。說時默耶。默時說耶。十二種中雖旁",
    "X37n0674_001:0746a20": "通曲喻。猶之乎不立文字云爾。息齋先生之語曰。俍",
    "X37n0674_001:0746a21": "亭橫說豎說。深說淺說。無所不說。究竟實無一說。非",
    "X37n0674_001:0746a22": "深知俍師惡能道此哉。",
    "X37n0674_001:0746a23": "康熈九年庚戌中秋法弟楊雍建題于武林敬勝堂",
    "X37n0674_001:0746b03": " 俍亭和尚閱經十二種序",
    "X37n0674_001:0746b05": "藥山看經。貴圖遮眼。青華嚴念法華。皆後來傑出者。",
    "X37n0674_001:0746b06": "豈獨太原上座善解三因。淨因小師兼通五教哉。俍",
    "X37n0674_001:0746b07": "亭和尚本江左之名賢。傳洞山之正派。五家宗旨莫",
    "X37n0674_001:0746b08": "不探微窮源論說同異。又復疏觀藏典拈弄成文。如",
    "X37n0674_001:0746b09": "來禪祖師禪都成一貫。今人智識短淺未辨全經。動",
    "X37n0674_001:0746b10": "云故紙堆頭漫勞採擇。不知世尊陞座迦葉破顏。鷄",
    "X37n0674_001:0746b11": "足山前拍拍是令。剎竿倒却換取眼睛。貝葉傳來掀",
    "X37n0674_001:0746b12": "翻鼻孔。自非宗說兩通。安能敲唱雙舉。此編一十二",
    "X37n0674_001:0746b13": "種。變變化化出奇無窮。或藉教以明宗。或援儒以入",
    "X37n0674_001:0746b14": "佛。遂令黃面瞿曇按下雲頭向曹溪路邊攙行奪市。",
    "X37n0674_001:0746b15": "一班咬文嚼字的。曹劉顏謝潘陸徐庚。只得飲氣吞",
    "X37n0674_001:0746b16": "聲匐伏靈山齊身拜倒。且謂之有文字耶。無文字耶。",
    "X37n0674_001:0746b17": "宗耶教耶。儒耶佛耶。誠開闢以來未。有之書。固震旦",
    "X37n0674_001:0746b18": "國中不刊之典也。三千里外逢人不得錯舉。",
    "X37n0674_001:0746b19": "傳曹洞正宗三十五世豫章黎元寬博庵道人拜題",
    "X37n0674_001:0746b22": " 雲溪俍亭和尚閱經十二種序",
    "X37n0674_001:0746b24": "白馬新翻。金輪乍轉。魚山梵響傳逸格于黃初。支遁",
    "X37n0674_001:0746c01": "清譚扇微風于江左。過廬林而問道。惝怳難憑。入瓦",
    "X37n0674_001:0746c02": "官以窮經。逡巡莫返。豈必宋雲嶺上乃見西來。梁武",
    "X37n0674_001:0746c03": "殿前方明祖意哉。或者謂五千卷軸盡成雲霧之堆。",
    "X37n0674_001:0746c04": "三百宮庭悉屬形骸之府。然則馬鳴龍樹不當祖述",
    "X37n0674_001:0746c05": "于少室門隅。無著天親宜早棄離于史陀天半矣。塞",
    "X37n0674_001:0746c06": "河源而疏洛汭。埋天柱而封嶓岷。未為論之得也。俍",
    "X37n0674_001:0746c07": "亭和尚鷲嶺重來。竹林應迹。指揮任意。驅碧鷄黃馬",
    "X37n0674_001:0746c08": "于雙樹之餘。舒卷忘情。題綠字赤文于畢鉢之外。火",
    "X37n0674_001:0746c09": "珠騰耀則海藏煥其龍文。純錦流霞則鮫宮郁其鴻",
    "X37n0674_001:0746c10": "烈。論義及于微芒。談經偶止十二。問胡僧于鐵鉢。降",
    "X37n0674_001:0746c11": "等相招。走學士于籃輿。望風趨拜。池邊神女承几硯",
    "X37n0674_001:0746c12": "而露濕珠囊。天上靈祗奉給侍而風驚虎觀。昔鼎州",
    "X37n0674_001:0746c13": "道貴傳信字于金剛。投子望高拾言音于摩竭。相逢",
    "X37n0674_001:0746c14": "杜順煙水言旋。覿面瑯琊山河作舞。固知剎竿臺畔",
    "X37n0674_001:0746c15": "留雞足之袈裟。祇樹林中掛大庾之衣鉢。支離者既",
    "X37n0674_001:0746c16": "溺筌罤。宕往者復遺繩簡。悅笙簧于耳目。問律呂則",
    "X37n0674_001:0746c17": "不辯伶倫。塗丹臒于堦墀。按黼黻則未知黑白。豈將",
    "X37n0674_001:0746c18": "以隻履為芻車。黃梅為蒿矢耶。若乃儒童分衛。升闕",
    "X37n0674_001:0746c19": "里而拜衣冠。仙子凌空。出凾關而存點畫。一篇之內",
    "X37n0674_001:0746c20": "數語該通。一軸之中群言奔赴。風雲奏閶闔之間。日",
    "X37n0674_001:0746c21": "月出崑崙之下。列子乘而御天。州來笑其觀正。吾無",
    "X37n0674_001:0746c22": "以測是書矣。吾無以測是書矣。",
    "X37n0674_001:0746c23": "山陰同門法弟祁駿佳法名淨超頓首拜撰",
    "X37n0674_001:0747a02": "閱經十二種目次",
    "X37n0674_001:0747a03": "華嚴頌梵網戒光楞伽心印",
    "X37n0674_001:0747a04": "維摩饒舌圓覺連珠楞嚴答問",
    "X37n0674_001:0747a05": "藥師燈燄彌陀舌相金剛三昧",
    "X37n0674_001:0747a06": "心經句義法華懸譚涅槃末後句",
    "X37n0674_001:0747a11": " 華嚴經頌",
    "X37n0674_001:0747a13": "曹洞嗣祖沙門　淨挺　著",
    "X37n0674_001:0747a14": "禾郡　秋獄居士曹溶",
    "X37n0674_001:0747a15": "　葵石道人朱茂時　閱",
    "X37n0674_001:0747a17": "世主妙嚴品",
    "X37n0674_001:0747a18": "十里灘頭盪小舟。蘆花白鳥漫悠悠。木童那處曾相",
    "X37n0674_001:0747a19": "識。鐵篴一聲歸去休(摩竭國)。",
    "X37n0674_001:0747a20": "小橋村店踏春來。拂拂寒梅噴雪開。坐久不知身是",
    "X37n0674_001:0747a21": "客。溪山烟樹兩徘徊(摩尼雲)。",
    "X37n0674_001:0747a22": "子規啼徹鷓鴣啼。玉蝶飜飛樹影迷。無那前溪花發",
    "X37n0674_001:0747a23": "處。一庭簫管送黃鸝(天神讚詠)。",
    "X37n0674_001:0747a24": "秋山蕭瑟暮烟平。墜葉飄空宿鳥驚。何事亂雲孤嶂",
    "X37n0674_001:0747b01": "外。獨携瓢笠老僧行(普賢)。",
    "X37n0674_001:0747b02": "仙人雲影望瑤臺。黃竹聲中動地哀。可是穆王留八",
    "X37n0674_001:0747b03": "駿。小山煙水近蓬萊(華藏海)。",
    "X37n0674_001:0747b04": "如來現相品",
    "X37n0674_001:0747b05": "海天雲淨泛銀蟾。萬里光流江漢兼。況是空庭搏白",
    "X37n0674_001:0747b06": "鶴。碧山斜影水晶簾。",
    "X37n0674_001:0747b07": "普賢三昧品",
    "X37n0674_001:0747b08": "流螢千點小牕前。半畝蒼苔影矚天。不信光華同日",
    "X37n0674_001:0747b09": "月。多年腐草路旁邊。",
    "X37n0674_001:0747b10": "世界成就品",
    "X37n0674_001:0747b11": "冰花千嶂玉樓臺。海鶴飛翻香水來。幾處珠旗迷寶",
    "X37n0674_001:0747b12": "樹。却疑瑤島向天開。",
    "X37n0674_001:0747b13": "華嚴世界品",
    "X37n0674_001:0747b14": "桃源花發影重重。黃鶴山頭烟景濃。左右繁華看不",
    "X37n0674_001:0747b15": "盡。紺珠宮闕彩雲封。",
    "X37n0674_001:0747b16": "毗盧遮那品",
    "X37n0674_001:0747b17": "崆峒問道抑何求。帝子乘龍海上遊。覿面廣成還不",
    "X37n0674_001:0747b18": "遠。碧雲天半影悠悠。",
    "X37n0674_001:0747b19": "如來名號品",
    "X37n0674_001:0747b20": "百億文殊度影來。山雲海樹轉崔嵬。莫教錯認騎牛",
    "X37n0674_001:0747b21": "老。定說玻璃在五臺。",
    "X37n0674_001:0747b22": "四聖諦品",
    "X37n0674_001:0747b23": "彈罷琵琶擊唾壺。胡琴簫管共歌呼。繁音幾處留哀",
    "X37n0674_001:0747b24": "怨。祗向風前唱鷓鴣。",
    "X37n0674_001:0747c01": "光明覺品",
    "X37n0674_001:0747c02": "珠簾一片影披披。銀漢飛光玉樹移。人在水晶宮闕",
    "X37n0674_001:0747c03": "裏。氷壺斜映碧琉璃。",
    "X37n0674_001:0747c04": "菩薩問明品",
    "X37n0674_001:0747c05": "南皮才子縱高歌。徐阮應劉入網羅。偏是子桓誇慧",
    "X37n0674_001:0747c06": "巧。彈棊擊劒舞婆娑。",
    "X37n0674_001:0747c07": "淨行品",
    "X37n0674_001:0747c08": "青旗千畝趂春晴。穜稑親懸黛耜行。豈為冷風留帝",
    "X37n0674_001:0747c09": "籍。令他編戶習農耕。",
    "X37n0674_001:0747c10": "賢首品",
    "X37n0674_001:0747c11": "白水真人自古今。龍興大野遏平林。東陲建武開王",
    "X37n0674_001:0747c12": "業。謹厚從前苦用心。",
    "X37n0674_001:0747c13": "升須彌山頂品須彌頂上偈讚品",
    "X37n0674_001:0747c14": "閒憑徒侶話從容。白鳥飛翻千杖松。兀坐渾忘時早",
    "X37n0674_001:0747c15": "暮。却疑身在最高峯。",
    "X37n0674_001:0747c16": "十住品",
    "X37n0674_001:0747c17": "愽望宮前堯母門。昭陽少子坐金根。軒轅寶鼎親承",
    "X37n0674_001:0747c18": "授。揖讓昆明奉至尊。",
    "X37n0674_001:0747c19": "梵行品",
    "X37n0674_001:0747c20": "薰風拂拂藕花香。一枕砂亭送夕陽。閒泛小舟三四",
    "X37n0674_001:0747c21": "里。亂翻荷葉打鴛鴦。",
    "X37n0674_001:0747c22": "初發心功德品",
    "X37n0674_001:0747c23": "巍巍師子獸中尊。三百毛羣那足論。獨許曼殊留伴",
    "X37n0674_001:0747c24": "侶。倒騎青尾踏崑崙。",
    "X37n0674_001:0748a01": "明法品",
    "X37n0674_001:0748a02": "闕里衣冠重魯庭。幾年運斗著麟經。皇皇訪道從京",
    "X37n0674_001:0748a03": "雒。紫炁仙公半效靈。",
    "X37n0674_001:0748a04": "升夜摩天宮品夜摩宮中偈讚品",
    "X37n0674_001:0748a05": "飄飄仙子列成行。簫管聲中舞鳳凰。身在秦宮閶闔",
    "X37n0674_001:0748a06": "近。鈞天一曲舊來長。",
    "X37n0674_001:0748a07": "十行品",
    "X37n0674_001:0748a08": "留得支祈敢憚勞。多年委宛胈無毛。漫言客死從黃",
    "X37n0674_001:0748a09": "熊。石紐靈符封禪高。",
    "X37n0674_001:0748a10": "十無盡藏品",
    "X37n0674_001:0748a11": "虗空納盡小葫蘆。落落狂歌滿道途。非是野人行徑",
    "X37n0674_001:0748a12": "惡。從來邋遢老江湖。",
    "X37n0674_001:0748a13": "升兜率天宮品兜率宮中偈讚品",
    "X37n0674_001:0748a14": "未央宮殿倚天開。太乙光明趂夜來。豈謂神仙習歌",
    "X37n0674_001:0748a15": "曲。栢梁繚繞歲星才。",
    "X37n0674_001:0748a16": "十回向品",
    "X37n0674_001:0748a17": "相將五老共遊河。龍馬休誇瑞應多。憔悴土堦茅茨",
    "X37n0674_001:0748a18": "裏。為憐赤子半沈疴。",
    "X37n0674_001:0748a19": "十地品",
    "X37n0674_001:0748a20": "麗農山接廣桑西。碧海沈沈天路迷。迢遞十洲看不",
    "X37n0674_001:0748a21": "見。香浮宮闕彩雲低。",
    "X37n0674_001:0748a22": "十定品",
    "X37n0674_001:0748a23": "杏花飄落柳如煙。盡日狂歌爛醉眠。羗笛夢中聲萬",
    "X37n0674_001:0748a24": "里。亂隨飛鳥度晴川。",
    "X37n0674_001:0748b01": "十通品",
    "X37n0674_001:0748b02": "深山矮屋道人家。鶴影松溪石磴斜。一自六朝零亂",
    "X37n0674_001:0748b03": "後。半龕雲冷老袈裟。",
    "X37n0674_001:0748b04": "十忍品",
    "X37n0674_001:0748b05": "將軍躍馬度陰山。秋草黃花月半灣。血染兜鍪鬚鬢",
    "X37n0674_001:0748b06": "白。受降城外幾時還。",
    "X37n0674_001:0748b07": "阿僧祇品",
    "X37n0674_001:0748b08": "潮迴千轉撥銀沙。晶玉迷迷海岸賖。無數野鷗飛不",
    "X37n0674_001:0748b09": "盡。白華東畔吐朝霞。",
    "X37n0674_001:0748b10": "如來壽量品",
    "X37n0674_001:0748b11": "華開華落自年年。不學浮屠不學仙。留得武陵閒甲",
    "X37n0674_001:0748b12": "子。逍遙鷄犬且隨緣。",
    "X37n0674_001:0748b13": "諸菩薩住處品",
    "X37n0674_001:0748b14": "相隨劉阬上天台。采藥當年去不回。寂寂川原何處",
    "X37n0674_001:0748b15": "問。石梁還待老人來。",
    "X37n0674_001:0748b16": "佛不思議法品",
    "X37n0674_001:0748b17": "軒丘遙望帝城虗。七聖迷迷意有餘。剩取玄珠招罔",
    "X37n0674_001:0748b18": "象。乘風一夜到華胥。",
    "X37n0674_001:0748b19": "如來十身相海品",
    "X37n0674_001:0748b20": "一鉢千山恣遠遊。白雲搖落影悠悠。自憐瘦骨堆荒",
    "X37n0674_001:0748b21": "草。誰識西天老比丘。",
    "X37n0674_001:0748b22": "如來隨好光明功德品",
    "X37n0674_001:0748b23": "甘泉宮舘擁千官。武帝親頒承露盤。最是金莖函寶",
    "X37n0674_001:0748b24": "月。仙人掌上影團團。",
    "X37n0674_001:0748c01": "普賢行品",
    "X37n0674_001:0748c02": "朝來雜戲點輕雲。吐火吞刀事不羣。原上魚龍還漫",
    "X37n0674_001:0748c03": "衍。五陵豪客看紛紛。",
    "X37n0674_001:0748c04": "如來出現品",
    "X37n0674_001:0748c05": "池塘雨過露珠零。兩岸芙蕖覆綠萍。高樹鳥啼聲習",
    "X37n0674_001:0748c06": "習。一羣蝴蝶舞蜻蜒。",
    "X37n0674_001:0748c07": "離世間品",
    "X37n0674_001:0748c08": "劍術傳來自白狷。黃衣舞袖獨軒軒。崑崙左轉憑南",
    "X37n0674_001:0748c09": "極。太乙星陳天市坦。",
    "X37n0674_001:0748c10": "珠簾風細影重重。粉黛三千露澤濃。齊上招仙拜王",
    "X37n0674_001:0748c11": "母。珊瑚零亂玉芙蓉。",
    "X37n0674_001:0748c12": "九嶷南服半豺狼。斷髮僬僥泣大荒。銜取雙丸還不",
    "X37n0674_001:0748c13": "死。令他蠻府識君王。",
    "X37n0674_001:0748c14": "青雀樓船簫鼓中。後庭花落滿江風。箜篌一囀人如",
    "X37n0674_001:0748c15": "夢。斜日前山駕彩虹。",
    "X37n0674_001:0748c16": "橫擔楖[木*栗]走天涯。斷塜烟迷客路斜。霜夜踏翻雲外",
    "X37n0674_001:0748c17": "月。隔溪茅屋兩三家。",
    "X37n0674_001:0748c18": "冠佩通天出建章。琉璃寶扇御爐香。登封昨夜留芝",
    "X37n0674_001:0748c19": "蓋。侍從親承白玉光。",
    "X37n0674_001:0748c20": "依稀四目認方相。夜半無頭走獝狂。偏是鬼王能肇",
    "X37n0674_001:0748c21": "覇。紫衣車轂喜成行。",
    "X37n0674_001:0748c22": "白狼白鹿滿山頭。穆滿迢迢向北遊。歸路唐公醉仙",
    "X37n0674_001:0748c23": "酒。更餘神雀舞昆丘。",
    "X37n0674_001:0748c24": "百萬天人帶寶刀。親隨鳳輦踏雲霄。憑將羽葆傳軍",
    "X37n0674_001:0749a01": "令。平盪妖魔功業高。",
    "X37n0674_001:0749a02": "雀離浮圖天際開。金鈴寶鐸設崇階。團團落影三千",
    "X37n0674_001:0749a03": "丈。阿育同時受記來。",
    "X37n0674_001:0749a04": "入法界品",
    "X37n0674_001:0749a05": "昨夜神仙降小樓。氷桃碧藕滿空浮。隔山鸞鶴飛鳴",
    "X37n0674_001:0749a06": "處。說是人間聚窟洲□(文殊現師子頻申三昧申手摩頂忽然不現)。",
    "X37n0674_001:0749a07": "道士徐宣海上來。漢家城闕漫徘徊。濤聲夜夜扶桑",
    "X37n0674_001:0749a08": "國。槐柳千門去不回(文殊樓閤彌勒樓閣)。",
    "X37n0674_001:0749a09": "金華飛滿華林園。芝蓋雲承日正暄。他化天宮渾不",
    "X37n0674_001:0749a10": "遠。從教羅窟敢忘言(逝多林娑羅林)。",
    "X37n0674_001:0749a11": "十里旗亭村店長。行人問路酒家忙。可憐腸斷簫聲",
    "X37n0674_001:0749a12": "裏。一簇漁歌送夕陽(善財南詢)。",
    "X37n0674_001:0749a13": "望望前山畑景迷。滿頭殘雪竹梢低。凍雲穿入寒巖",
    "X37n0674_001:0749a14": "路。別有胡僧渡水西(德雲相見)。",
    "X37n0674_001:0749a15": "白鷺池邊秋草多。竹林精舍問如何。千家佛火醒殘",
    "X37n0674_001:0749a16": "夢。是處鐘聲滿櫂歌(比丘比丘尼)。",
    "X37n0674_001:0749a17": "聞說天孫巧弄梭。掖庭人靜乞金波。只今瓜菓年年",
    "X37n0674_001:0749a18": "設。誰共牛郎影渡河(優婆夷)。",
    "X37n0674_001:0749a19": "優遊走馬向長安。滿目新豐人未殘。況是六街燈火",
    "X37n0674_001:0749a20": "夜。醉斜貂帽倚闌杆(長者　居士　童男　童女)。",
    "X37n0674_001:0749a21": "燕齊怪士逞風流。奱大親封五利矦。聞道成都信鷄",
    "X37n0674_001:0749a22": "卜。蜀人揚意最綢繆(毗目仙人)。",
    "X37n0674_001:0749a23": "電擊雷轟光矚天。蛟螭動影看飛仙。須臾碧落長空",
    "X37n0674_001:0749a24": "靜。小月星懸銀漢連(勝熱婆羅門最寂靜婆羅門)。",
    "X37n0674_001:0749b01": "丫角兒童喜聚沙。無端墖影遍天涯。相看牧豎吹長",
    "X37n0674_001:0749b02": "笛。江上歸鴻帶落霞(河渚童子善知眾藝童子)。",
    "X37n0674_001:0749b03": "英雄手內血淋淋。劒刀橫施一片心。但得雅歌能勝",
    "X37n0674_001:0749b04": "敵。綸巾匡坐且彈琴(無厭足王妙光城王)。",
    "X37n0674_001:0749b05": "虗空踏遍小天魔。把手相將鷲嶺過。獨自剌船江上",
    "X37n0674_001:0749b06": "望。沙汀迢遞滿青莎(遍行外道婆施羅船師)。",
    "X37n0674_001:0749b07": "昭君一曲最銷魂。馬上琵琶拂淚痕。更有鴉黃恨年",
    "X37n0674_001:0749b08": "少。乍憑銀管賦長門(婆須密女瞿波女)。",
    "X37n0674_001:0749b09": "蚩尤兵氣動星文。漢將旌旗天下聞。刀斗盡嚴程不",
    "X37n0674_001:0749b10": "識。藍田餘勇李將軍(觀自在菩薩正趣菩薩)。",
    "X37n0674_001:0749b11": "須彌身半踏天宮。舞杖還投芥子中。最苦修羅遮日",
    "X37n0674_001:0749b12": "月。專車休更說防風(大天神)。",
    "X37n0674_001:0749b13": "山前十里大王祠。擊鼓吹豳度歲時。但使人人愛耕",
    "X37n0674_001:0749b14": "鑿。平陽咫尺是伊耆(主地神主林神)。",
    "X37n0674_001:0749b15": "大角芒垂天漢東。支機浮逼斗牛宮。遙遙桂魄流餘",
    "X37n0674_001:0749b16": "影。翹首榮光一夜中(主夜神)。",
    "X37n0674_001:0749b17": "相從天姥足歡娛。碧草連空貯玉壺。回首小山瓊樹",
    "X37n0674_001:0749b18": "外。凌風白鳳舞麻姑(摩耶夫人天女)。",
    "X37n0674_001:0749b19": "長汀道者抱頭眠。樓閣橫斜布袋牽。彈指了知無別",
    "X37n0674_001:0749b20": "事。原來祇索一文錢(彌勒)。",
    "X37n0674_001:0749b21": "一縷金襴迦葉傳。山河大地舞翩蹮。頭陀行裏親收",
    "X37n0674_001:0749b22": "得。不在區區微笑邊(普賢)。",
    "X37n0674_001:0749b23": "普賢行願品",
    "X37n0674_001:0749b24": "露地全身水牯牛。綠楊芳草正悠悠。多年苗稼憑渠",
    "X37n0674_001:0749c01": "力。蹄角臨風儘自由。",
    "X37n0674_001:0749c03": "華嚴經頌(終)"
}