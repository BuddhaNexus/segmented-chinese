{
    "T08n0228_009:0618a16": "佛說佛母出生三法藏般若",
    "T08n0228_009:0618a17": "波羅蜜多經卷第九",
    "T08n0228_009:0618a19": "西天譯經三藏朝奉大夫試光祿卿",
    "T08n0228_009:0618a20": "傳法大師賜紫臣施護奉　詔譯",
    "T08n0228_009:0618a21": "清淨品第八之二",
    "T08n0228_009:0618a22": "爾時，帝釋天主白佛言：「世尊！若有人受持此",
    "T08n0228_009:0618a23": "般若波羅蜜多法門者，我當守護其人及此法",
    "T08n0228_009:0618a24": "門。」時，尊者須菩提謂帝釋天主言：「憍尸迦！汝",
    "T08n0228_009:0618a25": "見有法可守護耶？」帝釋天主言：「不也，須菩提！」",
    "T08n0228_009:0618a26": "時，須菩提言：「天主！若菩薩摩訶薩如所說般",
    "T08n0228_009:0618a27": "若波羅蜜多如理而行隨順相應者，是即名",
    "T08n0228_009:0618a28": "為真實守護。若時遠離般若波羅蜜多，於一",
    "T08n0228_009:0618b01": "切處即為人及非人伺得其便。復次，憍尸迦！",
    "T08n0228_009:0618b02": "若菩薩摩訶薩為欲守護般若波羅蜜多者，",
    "T08n0228_009:0618b03": "當如守護虛空，是為行般若波羅蜜多。憍尸",
    "T08n0228_009:0618b04": "迦！於汝意云何？彼呼聲響能守護耶？」帝釋天",
    "T08n0228_009:0618b05": "主言：「尊者須菩提！彼呼聲響不能守護。」須菩",
    "T08n0228_009:0618b06": "提言：「如是，如是！憍尸迦！當知一切法如呼聲響。",
    "T08n0228_009:0618b07": "若如是知，即於諸法無所觀、無所示、無所生、",
    "T08n0228_009:0618b08": "無所得。是為菩薩摩訶薩行般若波羅蜜多。」",
    "T08n0228_009:0618b09": "爾時，三千大千世界一一界中，從四大王天",
    "T08n0228_009:0618b10": "乃至大梵王天，彼彼所有娑婆界主大梵天",
    "T08n0228_009:0618b11": "王、帝釋天主并餘天子，以佛威神加持力故，",
    "T08n0228_009:0618b12": "即時各各來詣佛所，頭面著地禮世尊足，右",
    "T08n0228_009:0618b13": "繞三匝退住一面。",
    "T08n0228_009:0618b14": "是時，世尊以威神力，令彼一切梵王、帝釋及",
    "T08n0228_009:0618b15": "諸梵眾，并餘四天王天諸天子等，各各得見",
    "T08n0228_009:0618b16": "千佛世尊，於諸方處一一如應宣說般若波",
    "T08n0228_009:0618b17": "羅蜜多法門，如是名句文皆同一說相，所有",
    "T08n0228_009:0618b18": "般若波羅蜜多法門品類章句皆悉無異，彼",
    "T08n0228_009:0618b19": "受法者皆名須菩提，其請問者亦如帝釋天",
    "T08n0228_009:0618b20": "主。",
    "T08n0228_009:0618b21": "爾時，佛告彼諸梵王、帝釋天主等言：「汝等於",
    "T08n0228_009:0618b22": "此地方今見諸佛如是宣說般若波羅蜜多",
    "T08n0228_009:0618b23": "法門，所有慈氏菩薩摩訶薩，當成阿耨多羅",
    "T08n0228_009:0618b24": "三藐三菩提果已，於此地方亦復如是宣說",
    "T08n0228_009:0618b25": "般若波羅蜜多法門。」",
    "T08n0228_009:0618b26": "歎勝品第九",
    "T08n0228_009:0618b27": "爾時，尊者須菩提白佛言：「世尊！般若波羅蜜",
    "T08n0228_009:0618b28": "多甚深微妙，於其名中畢竟不可得，非彼語",
    "T08n0228_009:0618b29": "言而能宣說，如般若波羅蜜多名不可得故，",
    "T08n0228_009:0618c01": "般若波羅蜜多法亦不可得。而此般若波羅",
    "T08n0228_009:0618c02": "蜜多，名字及法無二差別，皆無所生、俱不可",
    "T08n0228_009:0618c03": "得。世尊！如佛所言，慈氏菩薩摩訶薩當成阿",
    "T08n0228_009:0618c04": "耨多羅三藐三菩提果已，於此地方亦復如是",
    "T08n0228_009:0618c05": "宣說般若波羅蜜多者，此法甚深，彼云何說？」",
    "T08n0228_009:0618c06": "爾時，佛告尊者須菩提言：「彼慈氏菩薩摩訶",
    "T08n0228_009:0618c07": "薩當成阿耨多羅三藐三菩提果已，於此地",
    "T08n0228_009:0618c08": "方說般若波羅蜜多時，不說色若常若無常、",
    "T08n0228_009:0618c09": "若解若縛，不說受、想、行、識若常若無常、若解",
    "T08n0228_009:0618c10": "若縛。說色、受、想、行、識畢竟清淨。須菩提！彼菩",
    "T08n0228_009:0618c11": "薩以如是名句文，如實宣說般若波羅蜜多。」",
    "T08n0228_009:0618c12": "爾時，須菩提白佛言：「世尊！般若波羅蜜多清",
    "T08n0228_009:0618c13": "淨。」佛言：「須菩提！色清淨故，般若波羅蜜多清",
    "T08n0228_009:0618c14": "淨。受、想、行、識清淨故，般若波羅蜜多清淨。色",
    "T08n0228_009:0618c15": "不生不滅、不著煩惱、不出世間故清淨，般若",
    "T08n0228_009:0618c16": "波羅蜜多亦如是清淨。受、想、行、識不生不滅、",
    "T08n0228_009:0618c17": "不著煩惱、不出世間故清淨，般若波羅蜜多",
    "T08n0228_009:0618c18": "亦如是清淨。色無染故，般若波羅蜜多清淨，",
    "T08n0228_009:0618c19": "受、想、行、識無染故，般若波羅蜜多清淨；一切",
    "T08n0228_009:0618c20": "法無染故，般若波羅蜜多清淨；虛空清淨故，",
    "T08n0228_009:0618c21": "般若波羅蜜多清淨；一切法如虛空、如聲響",
    "T08n0228_009:0618c22": "故清淨，般若波羅蜜多亦如是清淨。」",
    "T08n0228_009:0618c23": "爾時，尊者須菩提白佛言：「世尊！若有善男子、",
    "T08n0228_009:0618c24": "善女人，於此般若波羅蜜多法門發清淨心，",
    "T08n0228_009:0618c25": "聽受讀誦、為人演說，當知是人得大善利，眼、",
    "T08n0228_009:0618c26": "耳、鼻、舌、身根清淨，離諸病苦，一切惡毒不能",
    "T08n0228_009:0618c27": "傷害，壽命增長無中夭難。常得千天子眾或",
    "T08n0228_009:0618c28": "時導前或時從後，於一切處密為守護。世",
    "T08n0228_009:0618c29": "尊！諸持法者善男子、善女人，應於白月八日、",
    "T08n0228_009:0619a01": "十四日、十五日，清淨身語心業，於諸方處讀",
    "T08n0228_009:0619a02": "誦此般若波羅蜜多法門，或為他人解說其",
    "T08n0228_009:0619a03": "義。當知是善男子、善女人得福甚多。」",
    "T08n0228_009:0619a04": "佛告須菩提言：「如是，如是！如汝所說。若有善",
    "T08n0228_009:0619a05": "男子、善女人，於一切處讀誦解說此般若波",
    "T08n0228_009:0619a06": "羅蜜多法門時，常有千天子眾往彼持法人",
    "T08n0228_009:0619a07": "所，為欲聽受正法大利益故密護其人。何以",
    "T08n0228_009:0619a08": "故？此般若波羅蜜多法門，於天上人間為最",
    "T08n0228_009:0619a09": "勝寶。以是緣故，善男子、善女人能受持者，得",
    "T08n0228_009:0619a10": "福甚多。",
    "T08n0228_009:0619a11": "「復次，須菩提！若有受持讀誦解說此甚深般",
    "T08n0228_009:0619a12": "若波羅蜜多法門者，於現世中得大善利，獲",
    "T08n0228_009:0619a13": "最勝寶，天上人間共所尊重。何以故？此般若",
    "T08n0228_009:0619a14": "波羅蜜多法門，能與眾生廣大利樂。須菩提！",
    "T08n0228_009:0619a15": "彼一切法，不生不滅、不染不淨、無取無捨，無",
    "T08n0228_009:0619a16": "所有、無所得，般若波羅蜜多亦不生不滅、不",
    "T08n0228_009:0619a17": "染不淨、無取無捨，無所有、無所得。何以故？",
    "T08n0228_009:0619a18": "色無染故，般若波羅蜜多亦無染，受、想、行、識",
    "T08n0228_009:0619a19": "無染故，般若波羅蜜多亦無染。菩薩摩訶薩",
    "T08n0228_009:0619a20": "若於諸法不生分別，是為行般若波羅蜜多。",
    "T08n0228_009:0619a21": "須菩提！般若波羅蜜多，非內非外、不出不入，",
    "T08n0228_009:0619a22": "無法可示、無法可觀。」",
    "T08n0228_009:0619a23": "爾時，三千大千世界所來集會一切梵王、帝",
    "T08n0228_009:0619a24": "釋及諸天子，各各踊躍歡喜，咸作是言：「我等",
    "T08n0228_009:0619a25": "今日於閻浮提中，得聞世尊第二轉此甚深",
    "T08n0228_009:0619a26": "般若波羅蜜多法輪。彼當來世，慈氏菩薩成",
    "T08n0228_009:0619a27": "正覺已轉此法輪時，願我亦復得聞此法。」",
    "T08n0228_009:0619a28": "佛告須菩提言：「法非初轉、非第二轉，當知諸",
    "T08n0228_009:0619a29": "法畢竟無所有而不可轉。須菩提！菩薩摩訶",
    "T08n0228_009:0619b01": "薩修學般若波羅蜜多亦復如是。」",
    "T08n0228_009:0619b02": "爾時，尊者須菩提白佛言：「世尊！大波羅蜜多",
    "T08n0228_009:0619b03": "是般若波羅蜜多，所以者何？彼一切法離諸",
    "T08n0228_009:0619b04": "著故。而諸菩薩摩訶薩修一切法，乃至證得",
    "T08n0228_009:0619b05": "阿耨多羅三藐三菩提果，亦無法可證。雖轉",
    "T08n0228_009:0619b06": "法輪，亦無法可示、無法可得。以無證、無示、無",
    "T08n0228_009:0619b07": "所得故，一切法空，畢竟離著。由離著故，即一",
    "T08n0228_009:0619b08": "切法無還無轉。何以故？世尊！一切法離性，是",
    "T08n0228_009:0619b09": "故無還無轉。」",
    "T08n0228_009:0619b10": "佛告尊者須菩提言：「如是，如是！如汝所說，須",
    "T08n0228_009:0619b11": "菩提！彼空解脫門無還無轉，無相、無願解脫",
    "T08n0228_009:0619b12": "門亦無還無轉。須菩提！雖於諸法如是宣說，",
    "T08n0228_009:0619b13": "而諸法性畢竟寂滅，無說、無示、無聞、無得，無",
    "T08n0228_009:0619b14": "法可證。以無所證故，亦無證者。是故諸法無",
    "T08n0228_009:0619b15": "滅無非滅。」",
    "T08n0228_009:0619b16": "爾時，尊者須菩提白佛言：「世尊！無邊波羅蜜",
    "T08n0228_009:0619b17": "多是般若波羅蜜多，虛空無邊故。無等等波",
    "T08n0228_009:0619b18": "羅蜜多是般若波羅蜜多，一切法不可得故。",
    "T08n0228_009:0619b19": "離波羅蜜多是般若波羅蜜多，畢竟空故。不",
    "T08n0228_009:0619b20": "可破波羅蜜多是般若波羅蜜多，一切法性",
    "T08n0228_009:0619b21": "不可得故。無句波羅蜜多是般若波羅蜜多，",
    "T08n0228_009:0619b22": "諸法無名無相故。無性波羅蜜多是般若波",
    "T08n0228_009:0619b23": "羅蜜多，諸法無來故。無言波羅蜜多是般",
    "T08n0228_009:0619b24": "若波羅蜜多，諸法無分別故。無來波羅蜜多",
    "T08n0228_009:0619b25": "是般若波羅蜜多，諸蘊不可得故。無去波",
    "T08n0228_009:0619b26": "羅蜜多是般若波羅蜜多，諸法無來故。無",
    "T08n0228_009:0619b27": "集波羅蜜多是般若波羅蜜多，諸法無取故。",
    "T08n0228_009:0619b28": "無盡波羅蜜多是般若波羅蜜多，諸法無",
    "T08n0228_009:0619b29": "盡相故。無生波羅蜜多是般若波羅蜜多，",
    "T08n0228_009:0619c01": "諸法無著故。無作波羅蜜多是般若波羅",
    "T08n0228_009:0619c02": "蜜多，作者不可得故。無知者波羅蜜多是",
    "T08n0228_009:0619c03": "般若波羅蜜多，諸法無主宰故。無所至波羅",
    "T08n0228_009:0619c04": "蜜多是般若波羅蜜多，無退沒故。不滅波羅",
    "T08n0228_009:0619c05": "蜜多是般若波羅蜜多，前後中際不可得故。",
    "T08n0228_009:0619c06": "夢幻、影響、陽焰等波羅蜜多是般若波羅蜜",
    "T08n0228_009:0619c07": "多，諸法不生故。無煩惱波羅蜜多是般若波",
    "T08n0228_009:0619c08": "羅蜜多，貪瞋癡等性清淨故。無出世波羅蜜",
    "T08n0228_009:0619c09": "多是般若波羅蜜多，所依止不可得故。無染",
    "T08n0228_009:0619c10": "污波羅蜜多是般若波羅蜜多，虛空清淨故。",
    "T08n0228_009:0619c11": "無戲論波羅蜜多是般若波羅蜜多，諸法平",
    "T08n0228_009:0619c12": "等故。無念波羅蜜多是般若波羅蜜多，諸念",
    "T08n0228_009:0619c13": "不生故。無動波羅蜜多是般若波羅蜜多，諸",
    "T08n0228_009:0619c14": "法性常住故。離欲波羅蜜多是般若波羅蜜",
    "T08n0228_009:0619c15": "多，諸法性真實故。無起波羅蜜多是般若波",
    "T08n0228_009:0619c16": "羅蜜多，諸法無疑故。寂靜波羅蜜多是般若",
    "T08n0228_009:0619c17": "波羅蜜多，諸法相不可得故。無過失波羅蜜",
    "T08n0228_009:0619c18": "多是般若波羅蜜多，具足諸功德故。無眾生",
    "T08n0228_009:0619c19": "波羅蜜多是般若波羅蜜多，眾生際不可得",
    "T08n0228_009:0619c20": "故。無斷波羅蜜多是般若波羅蜜多，諸法不",
    "T08n0228_009:0619c21": "起故。無二邊波羅蜜多是般若波羅蜜多，諸",
    "T08n0228_009:0619c22": "法離著故。無異波羅蜜多是般若波羅蜜多，",
    "T08n0228_009:0619c23": "諸法無和合故。無著波羅蜜多是般若波羅",
    "T08n0228_009:0619c24": "蜜多，不分別聲聞、緣覺地故。不分別波羅蜜",
    "T08n0228_009:0619c25": "多是般若波羅蜜多，分別平等故。無量波羅",
    "T08n0228_009:0619c26": "蜜多是般若波羅蜜多，量法平等故。如虛空",
    "T08n0228_009:0619c27": "波羅蜜多是般若波羅蜜多，一切法無障礙",
    "T08n0228_009:0619c28": "故。無常波羅蜜多是般若波羅蜜多，一切法",
    "T08n0228_009:0619c29": "有為故。苦波羅蜜多是般若波羅蜜多，虛空",
    "T08n0228_009:0620a01": "平等故。空波羅蜜多是般若波羅蜜多，一切",
    "T08n0228_009:0620a02": "法不可得故。無我波羅蜜多是般若波羅蜜",
    "T08n0228_009:0620a03": "多，我不可得故。無相波羅蜜多是般若波羅",
    "T08n0228_009:0620a04": "蜜多，一切法不可轉故。空性波羅蜜多是般",
    "T08n0228_009:0620a05": "若波羅蜜多，畢竟無邊故。念處、正懃、神足、根、",
    "T08n0228_009:0620a06": "力、覺、道波羅蜜多是般若波羅蜜多，三十七",
    "T08n0228_009:0620a07": "菩提分法不可得故。空、無相、無願波羅蜜多",
    "T08n0228_009:0620a08": "是般若波羅蜜多，三解脫門不可得故。內有",
    "T08n0228_009:0620a09": "色觀外色等波羅蜜多是般若波羅蜜多，八",
    "T08n0228_009:0620a10": "解脫不可得故。初禪定等波羅蜜多是般若",
    "T08n0228_009:0620a11": "波羅蜜多，九先行法不可得故。苦、集、滅、道波",
    "T08n0228_009:0620a12": "羅蜜多是般若波羅蜜多，四聖諦法不可得",
    "T08n0228_009:0620a13": "故。布施等波羅蜜多是般若波羅蜜多，十波",
    "T08n0228_009:0620a14": "羅蜜多不可得故。十力波羅蜜多是般若波",
    "T08n0228_009:0620a15": "羅蜜多，不可破壞故。四無所畏波羅蜜多是",
    "T08n0228_009:0620a16": "般若波羅蜜多，不怯不懼不退不沒故。離繫",
    "T08n0228_009:0620a17": "波羅蜜多是般若波羅蜜多，一切智智無著",
    "T08n0228_009:0620a18": "無礙故。如來無量功德波羅蜜多是般若波",
    "T08n0228_009:0620a19": "羅蜜多，過諸數法故。如來真如波羅蜜多是",
    "T08n0228_009:0620a20": "般若波羅蜜多，一切法真如平等故。自然智",
    "T08n0228_009:0620a21": "波羅蜜多是般若波羅蜜多，一切法自性平",
    "T08n0228_009:0620a22": "等故。一切智智波羅蜜多是般若波羅蜜多，",
    "T08n0228_009:0620a23": "一切法性一切法相，不可得不可知故。」",
    "T08n0228_009:0620a24": "讚持品第十之一",
    "T08n0228_009:0620a25": "爾時，帝釋天主作是念：「諸善男子、善女人，若",
    "T08n0228_009:0620a26": "得暫聞此般若波羅蜜多法門者，是人於諸",
    "T08n0228_009:0620a27": "佛所已種善根，何況有人於此般若波羅蜜",
    "T08n0228_009:0620a28": "多法門，能受持讀誦、記念思惟，為人演說，如",
    "T08n0228_009:0620a29": "所說學、如所說行、如理相應。是人已於無量",
    "T08n0228_009:0620b01": "無數佛世尊所，恭敬供養種諸善根。又若有",
    "T08n0228_009:0620b02": "人，聞此般若波羅蜜多法門，不驚不怖不退",
    "T08n0228_009:0620b03": "不沒者，是人久於過去如來、應供、正等正覺",
    "T08n0228_009:0620b04": "所，已曾聽受此甚深法請問其義，於是法中",
    "T08n0228_009:0620b05": "如理修習，是故今聞不生驚怖，如所說學、如",
    "T08n0228_009:0620b06": "所說行、如理相應。」",
    "T08n0228_009:0620b07": "爾時，尊者舍利子知帝釋天主心所念已，即",
    "T08n0228_009:0620b08": "白佛言：「世尊！若有人聞此甚深般若波羅蜜",
    "T08n0228_009:0620b09": "多法門，發信解心尊重恭敬、受持讀誦，為人",
    "T08n0228_009:0620b10": "演說，如所說學、如所說行、如理相應者，是人",
    "T08n0228_009:0620b11": "應如不退轉菩薩摩訶薩功德無異。何以故？",
    "T08n0228_009:0620b12": "此甚深般若波羅蜜多法門，若人以少善根",
    "T08n0228_009:0620b13": "不能得聞。又若於先佛所不曾修習者，是故",
    "T08n0228_009:0620b14": "今時即不能生清淨信解。又復，世尊！若有人",
    "T08n0228_009:0620b15": "聞此甚深般若波羅蜜多法門，生違背毀謗",
    "T08n0228_009:0620b16": "者，當知是人於先佛所曾聞是法，爾時已生",
    "T08n0228_009:0620b17": "違背毀謗。何以故？是人雖復以少善根先",
    "T08n0228_009:0620b18": "得聞此甚深般若波羅蜜多法門，而為懈怠",
    "T08n0228_009:0620b19": "所覆，不起精進，無信無忍，於甚深法不生愛",
    "T08n0228_009:0620b20": "樂，由不樂故不能解了，以其不了又復不能",
    "T08n0228_009:0620b21": "請問諸佛及佛弟子。由是緣故，今聞此法起",
    "T08n0228_009:0620b22": "違謗者，當知往昔已生違謗。」",
    "T08n0228_009:0620b23": "爾時，帝釋天主白佛言：「世尊！若人敬禮般若",
    "T08n0228_009:0620b24": "波羅蜜多者，是即敬禮諸佛一切智智。」",
    "T08n0228_009:0620b25": "佛告帝釋天主言：「如是，如是！憍尸迦！若人敬",
    "T08n0228_009:0620b26": "禮般若波羅蜜多，是即敬禮諸佛一切智智。",
    "T08n0228_009:0620b27": "何以故？從一切智智生般若波羅蜜多，般若",
    "T08n0228_009:0620b28": "波羅蜜多復生一切智智。諸菩薩摩訶薩行",
    "T08n0228_009:0620b29": "般若波羅蜜多時，當如是住般若波羅蜜多、",
    "T08n0228_009:0620c01": "如是習般若波羅蜜多。」",
    "T08n0228_009:0620c02": "爾時，帝釋天主復白佛言：「世尊！菩薩摩訶薩",
    "T08n0228_009:0620c03": "行般若波羅蜜多時，云何得名如是住、如是",
    "T08n0228_009:0620c04": "習？」佛讚帝釋天主言：「善哉，善哉！憍尸迦！汝",
    "T08n0228_009:0620c05": "今善問如來、應供、正等正覺此甚深義。然汝",
    "T08n0228_009:0620c06": "能問，皆是如來神力護念。憍尸迦！若菩薩摩",
    "T08n0228_009:0620c07": "訶薩行般若波羅蜜多時，不住色不住色相。",
    "T08n0228_009:0620c08": "菩薩若不住色不住色相，是為習色。不住受、",
    "T08n0228_009:0620c09": "想、行、識不住識相。菩薩若不住識不住識相，",
    "T08n0228_009:0620c10": "是為習識。憍尸迦！菩薩若不習色不習色相，",
    "T08n0228_009:0620c11": "是為不住色。若不習受、想、行、識不習識相，是",
    "T08n0228_009:0620c12": "為不住識。憍尸迦！菩薩摩訶薩如是行般若",
    "T08n0228_009:0620c13": "波羅蜜多時，得名如是住、如是習。」",
    "T08n0228_009:0620c14": "爾時，尊者舍利子白佛言：「世尊！般若波羅蜜",
    "T08n0228_009:0620c15": "多最極甚深，般若波羅蜜多不能得其邊際",
    "T08n0228_009:0620c16": "源底，般若波羅蜜多廣大無量。」佛言：「舍利子！",
    "T08n0228_009:0620c17": "如是，如是！若菩薩摩訶薩行般若波羅蜜多",
    "T08n0228_009:0620c18": "時，不住色甚深，不住色相甚深。菩薩若不住",
    "T08n0228_009:0620c19": "色甚深，不住色相甚深，是為習色甚深。不住",
    "T08n0228_009:0620c20": "受想行識甚深，不住識相甚深。菩薩若不住",
    "T08n0228_009:0620c21": "識甚深，不住識相甚深，是為習識甚深。舍利",
    "T08n0228_009:0620c22": "子！菩薩若不習色甚深，不習色相甚深，是為",
    "T08n0228_009:0620c23": "不住色甚深。若不習受想行識甚深，不習識",
    "T08n0228_009:0620c24": "相甚深，是為不住識甚深。」",
    "T08n0228_009:0620c25": "爾時，尊者舍利子白佛言：「世尊！此甚深般若",
    "T08n0228_009:0620c26": "波羅蜜多法門，應為住不退轉已得授記諸",
    "T08n0228_009:0620c27": "菩薩摩訶薩如理宣說。何以故？彼諸菩薩若",
    "T08n0228_009:0620c28": "聞所說，不疑不悔離諸障礙。」帝釋天主即白",
    "T08n0228_009:0620c29": "尊者舍利子言：「如尊者所說，其事如是。設復",
    "T08n0228_009:0621a01": "為彼未得授記菩薩說者，當有何咎？」尊者舍",
    "T08n0228_009:0621a02": "利子言：「憍尸迦！若為未授記菩薩說者而亦",
    "T08n0228_009:0621a03": "無咎。何以故？彼菩薩雖未授記，若得聞此般",
    "T08n0228_009:0621a04": "若波羅蜜多法門，隨喜信受瞻禮恭敬，不驚",
    "T08n0228_009:0621a05": "不怖不退不沒，當知是菩薩久已安住大乘",
    "T08n0228_009:0621a06": "法中成熟善根，不久當於一二三如來、應供、",
    "T08n0228_009:0621a07": "正等正覺所得授阿耨多羅三藐三菩提記。",
    "T08n0228_009:0621a08": "憍尸迦！彼菩薩雖於現在佛世尊所未得授",
    "T08n0228_009:0621a09": "記，未來世中決定得見諸佛如來、應供、正等",
    "T08n0228_009:0621a10": "正覺，瞻禮供養，得授阿耨多羅三藐三菩提",
    "T08n0228_009:0621a11": "記，修諸善法，乃至證得阿耨多羅三藐三菩",
    "T08n0228_009:0621a12": "提果。」",
    "T08n0228_009:0621a13": "爾時，尊者舍利子白佛言：「世尊！若菩薩暫得",
    "T08n0228_009:0621a14": "聞此般若波羅蜜多法門瞻禮信受者，尚說",
    "T08n0228_009:0621a15": "此菩薩久已安住大乘法中成熟善根，何況",
    "T08n0228_009:0621a16": "有能於此法門讀誦思惟，為人演說，如理修行",
    "T08n0228_009:0621a17": "者，其事云何？」",
    "T08n0228_009:0621a18": "爾時，佛告尊者舍利子言：「如是，如是！如汝所",
    "T08n0228_009:0621a19": "說。若菩薩暫得聞此般若波羅蜜多法門瞻",
    "T08n0228_009:0621a20": "禮信受者，我說是菩薩久已安住大乘法中",
    "T08n0228_009:0621a21": "成熟善根，況復有能於此法中讀誦思惟，為",
    "T08n0228_009:0621a22": "人演說，如理修行者，決定速能成就阿耨多",
    "T08n0228_009:0621a23": "羅三藐三菩提果。」",
    "T08n0228_009:0621a24": "爾時，尊者舍利子白佛言：「世尊！我今樂說譬",
    "T08n0228_009:0621a25": "喻以明其義。」佛言：「舍利子！隨汝意說。」舍利子",
    "T08n0228_009:0621a26": "言：「世尊！譬如有住菩薩乘者勤求菩提，或時",
    "T08n0228_009:0621a27": "夢已處菩提座。世尊！彼菩薩得是夢已，當知",
    "T08n0228_009:0621a28": "漸近阿耨多羅三藐三菩提果。諸求菩提者",
    "T08n0228_009:0621a29": "亦復如是。若得聞此般若波羅蜜多法門隨",
    "T08n0228_009:0621b01": "喜信受，當知是人久已安住大乘法中成熟",
    "T08n0228_009:0621b02": "善根，決定當得授菩提記。何況有能讀誦思",
    "T08n0228_009:0621b03": "惟，為人演說，如理修行者，當知是人決定速",
    "T08n0228_009:0621b04": "證阿耨多羅三藐三菩提果。何以故？世尊！有",
    "T08n0228_009:0621b05": "諸眾生以業障故背如實智，是故遠離此般",
    "T08n0228_009:0621b06": "若波羅蜜多法門，不能發生清淨信解，由是",
    "T08n0228_009:0621b07": "不能成熟善根。有諸眾生久於此法，聽受信",
    "T08n0228_009:0621b08": "解，安住實際，成熟善根。世尊！當知是人住如",
    "T08n0228_009:0621b09": "實際不復退轉，漸近阿耨多羅三藐三菩提",
    "T08n0228_009:0621b10": "果。",
    "T08n0228_009:0621b11": "「世尊！又如有人欲過百由旬乃至五百由旬",
    "T08n0228_009:0621b12": "曠野險路，於其路中若進若退怖畏疑惑。是",
    "T08n0228_009:0621b13": "人漸行欲出險路，忽見有諸守牛羊人，即知",
    "T08n0228_009:0621b14": "此去城邑不遠。是人即時心得安隱，無復起",
    "T08n0228_009:0621b15": "諸盜賊等怖。何以故？是人得見守牛羊者，即",
    "T08n0228_009:0621b16": "知漸近城邑聚落。世尊！求菩提者亦復如是，",
    "T08n0228_009:0621b17": "若得聞此般若波羅蜜多法門，當知漸近阿",
    "T08n0228_009:0621b18": "耨多羅三藐三菩提果，不久得授大菩提記，",
    "T08n0228_009:0621b19": "不復墮於聲聞、緣覺之地。何以故？得聞般若",
    "T08n0228_009:0621b20": "波羅蜜多法門瞻禮信受為前相故。是故諸",
    "T08n0228_009:0621b21": "菩薩摩訶薩，應當於此般若波羅蜜多法門，",
    "T08n0228_009:0621b22": "尊重恭敬如理修行。」"
}