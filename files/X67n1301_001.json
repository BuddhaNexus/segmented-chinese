{
    "X67n1301_001:0226a03": " 重刻圓悟禪師擊節錄題辭",
    "X67n1301_001:0226a05": "圓悟禪師。電機波辨。色絲妙絕。可謂文武火爐鍛練",
    "X67n1301_001:0226a06": "學人矣。惜乎集錄者。採擷微言。而失之簡。加之三豕",
    "X67n1301_001:0226a07": "門五。覩者眼眩焉。頃予友淳公。蒐獵竺典。企予祖躅。",
    "X67n1301_001:0226a08": "以彌縫於闕。蓋藻鏡當臺。妍媿可逃乎哉。晨星落落。",
    "X67n1301_001:0226a09": "秦無人也。冀邈乎霧海。早刮目于南針。",
    "X67n1301_001:0226a10": "元文戊午秋九月糓旦常州沙門說驢年序",
    "X67n1301_001:0226a14": "明覺禪師瀑泉集。見存乎大藏中。大古希音。和者鮮",
    "X67n1301_001:0226a15": "矣。圓悟禪師。擊節乎其間。教人不覺手舞足蹈。可惜",
    "X67n1301_001:0226a16": "此土之舊刊。不啻失諸刀刁魯魚。提綱謬混著語。兩",
    "X67n1301_001:0226a17": "則合作一則。況乎舉類多。其所錄者踈也。是以讀者",
    "X67n1301_001:0226a18": "如箝。豈匪一大欠事哉。黑非佛果耳孫。謬涉字海。獵",
    "X67n1301_001:0226a19": "禪林而獲于其魚兔。蓋彼此交奏。稍識正音歟。且如",
    "X67n1301_001:0226a20": "類則事蹟。別出一卷。未慊于懷。綆短不搆深泉。曲遠",
    "X67n1301_001:0226a21": "難盡其響。罪過彌天。一任諸方貶剝。關西黑太淳。閣",
    "X67n1301_001:0226a22": "筆於東武吉祥之草廬云。",
    "X67n1301_001:0226b01": "是錄撰次。不吻合于拈古者。盖所聞紛紜。未經",
    "X67n1301_001:0226b02": "考訂。卒錄之故歟。今輙仍舊耳。",
    "X67n1301_001:0226b03": "先賢未游刃乎此書。故勾棘難曉也。今有古德",
    "X67n1301_001:0226b04": "之頌者。掇標之上方。",
    "X67n1301_001:0226b05": "未覩善本。蹉[跳兆+(口/└/大)]漏落。偕諸同袍。癡人說夢。不則",
    "X67n1301_001:0226b06": "遺臭千載。勿吝驚策則幸。",
    "X67n1301_001:0226b10": "佛果擊節目錄",
    "X67n1301_001:0226b12": "卷上",
    "X67n1301_001:0226b13": "德山示眾(一)雪峯普請(二)百丈拂子(三)",
    "X67n1301_001:0226b14": "崇壽指凳(四)永嘉遶錫(五)仰山指雪(六)",
    "X67n1301_001:0226b15": "香嚴垂語(七)魯祖喫飯(八)雪峰古澗(九)",
    "X67n1301_001:0226b16": "西堂爛却(十)欽山竪拳(十一)睦州苕菷(十二)",
    "X67n1301_001:0226b17": "棗樹漢國(十三)趙州偷筍(十四)保壽開堂(十五)",
    "X67n1301_001:0226b18": "無業妄想(十六)德山作麼(十七)保福簽瓜(十八)",
    "X67n1301_001:0226b19": "南泉示眾(十九)馬祖圖相(二十)興化罰錢(二一)",
    "X67n1301_001:0226b20": "長慶淘金(二二)大梅無意(二三)臨濟蒿枝(二四)",
    "X67n1301_001:0226b21": "師祖珠藏(二五)鏡清問僧(二六)雲門法身(二七)",
    "X67n1301_001:0226b22": "三聖金鱗(二八)伏牛馳書(二九)玄沙過患(三十)",
    "X67n1301_001:0226b23": "報慈問僧(三一)船子絲綸(三二)投子一言(三三)",
    "X67n1301_001:0226b24": "祖師六塵(三四)本生拄杖(三五)安國伊蘭(三六)",
    "X67n1301_001:0226c01": "玄沙見虎(三七)",
    "X67n1301_001:0226c02": "卷下",
    "X67n1301_001:0226c03": "洞山三頓(三八)大慈示眾(三九)黃蘗閉門(四十)",
    "X67n1301_001:0226c04": "鏡清方便(四一)香林衲衣(四二)本仁示眾(四三)",
    "X67n1301_001:0226c05": "國師三喚(四四)投子抑逼(四五)雲門示眾(四六)",
    "X67n1301_001:0226c06": "智門草鞋(四七)雪峰五棒(四八)徑山一點(四九)",
    "X67n1301_001:0226c07": "睦州檐板(五十)巴陵示眾(五一)則川摘茶(五二)",
    "X67n1301_001:0226c08": "雲門裂破(五三)睦州鉢囊(五四)雪峰三下(五五)",
    "X67n1301_001:0226c09": "南泉出世(五六)欽山恁麼(五七)玄沙問僧(五八)",
    "X67n1301_001:0226c10": "長慶羚羊(五九)圓明示眾(六十)南院諸聖(六一)",
    "X67n1301_001:0226c11": "雪峰相見(六二)國師淨瓶(六三)茱萸看箭(六四)",
    "X67n1301_001:0226c12": "臨濟赴齋(六五)三角示眾(六六)巖頭跨門(六七)",
    "X67n1301_001:0226c13": "太原顧視(六八)雲門三病(六九)鼓山示眾(七十)",
    "X67n1301_001:0226c14": "睦州毛端(七一)仰山坐次(七二)智門般若(七三)",
    "X67n1301_001:0226c15": "烏臼參堂(七四)雪峰天使(七五)大隨普賢(七六)",
    "X67n1301_001:0226c16": "雲門新羅(七七)北禪資福(七八)睦州示眾(七九)",
    "X67n1301_001:0226c17": "玄沙圓相(八十)南泉賣身(八一)茱萸一橛(八二)",
    "X67n1301_001:0226c18": "夾山生死(八三)保福羚羊(八四)巴陵祖意(八五)",
    "X67n1301_001:0226c19": "趙州答話(八六)躭源辭師(八七)溈仰田中(八八)",
    "X67n1301_001:0226c20": "雪峰覆船(八九)保福扶犁(九十)大梅鼯鼠(九一)",
    "X67n1301_001:0226c21": "趙州般若(九二)德山托鉢(九三)雪峰古鏡(九四)",
    "X67n1301_001:0226c22": "洞山衣鉢(九五)投子三星(九六)洛浦伏膺(九七)",
    "X67n1301_001:0226c23": "香嚴仙陀(九八)風穴離微(九九)古德沙水(一百)",
    "X67n1301_001:0226c24": "目錄(畢)",
    "X67n1301_001:0227a06": "佛果擊節錄卷上",
    "X67n1301_001:0227a08": "雪竇明覺禪師拈古",
    "X67n1301_001:0227a09": "佛果圜悟禪師擊節",
    "X67n1301_001:0227a10": "第一則德山示眾",
    "X67n1301_001:0227a11": "舉德山示眾云。今夜不答話。(言猶在耳)問話者三十棒。",
    "X67n1301_001:0227a12": "(打云。喫棒了也)時有僧出禮拜。山便打。(忘前失後漢)僧云某甲",
    "X67n1301_001:0227a13": "話也未問。(却較些子)山云。你是甚處人。(換却眼睛)僧云。新羅",
    "X67n1301_001:0227a14": "人。(却換德山眼睛)山云。未踏船舷。好打三十棒。(大小德山。作這般去",
    "X67n1301_001:0227a15": "就)法眼拈云。大小德山。話作兩橛。(漆桶夜生光)圓明拈",
    "X67n1301_001:0227a16": "云。大小德山。龍頭蛇尾。(烏龜鑽破壁)雪竇拈云。二老宿",
    "X67n1301_001:0227a17": "雖善裁長補短。舍重從輕。(錯下名言)要見德山亦未可。",
    "X67n1301_001:0227a18": "(還曾夢見德山麼)何故。德山大似握閫外威權。有當斷不",
    "X67n1301_001:0227a19": "斷。不招其亂底劒。(險)諸人要識新羅僧麼(莫是闍黎)只",
    "X67n1301_001:0227a20": "是撞著露柱的瞎漢(自領出去)。",
    "X67n1301_001:0227a21": "師云。古人舉一機一境。皆明此事。且世尊未舉花已",
    "X67n1301_001:0227a22": "前。是箇什麼道理。後來所以買帽相頭。相席打令。如",
    "X67n1301_001:0227a23": "今只管記憶千端萬端。打葛藤。有什麼了期。多知多",
    "X67n1301_001:0227a24": "解。轉生煩惱。古人或拈古頌古一則因緣。須是出得",
    "X67n1301_001:0227b01": "他古人意。方可拈掇。只如德山。本是西蜀講金剛經",
    "X67n1301_001:0227b02": "座主。聞南方禪宗大興。他云南方魔子如此盛。遂罷",
    "X67n1301_001:0227b03": "講散徒。擎將疏鈔欲破禪宗。及至龍潭言下大悟。後",
    "X67n1301_001:0227b04": "住德山。三日一回搜堂。凡見文字即時燒却。十二時",
    "X67n1301_001:0227b05": "中打風打雨。後來出巖頭雪峰。如龍似虎相似。到他",
    "X67n1301_001:0227b06": "打葛藤時。自有奇特處。一日示眾道。汝但無事於心。",
    "X67n1301_001:0227b07": "於心無事。則虗而靈。寂而妙。又道捉空追響。勞汝心",
    "X67n1301_001:0227b08": "神。夢覺覺非。覺亦非覺。一日巖頭來參。纔展坐具。德",
    "X67n1301_001:0227b09": "山以拄杖挑向堦下。巖頭下堦收得。便去參堂。來日",
    "X67n1301_001:0227b10": "却上問訊。侍立次。山云。你什麼處學得這箇虗頭來。",
    "X67n1301_001:0227b11": "巖頭云。某甲不敢自謾。山云。你已後向老僧頭上屙",
    "X67n1301_001:0227b12": "去在。且道他見箇什麼。却不打他。豈不是有奇特處。",
    "X67n1301_001:0227b13": "方可如此。巖頭一日來參。脚纔跨門。便問是凡是聖。",
    "X67n1301_001:0227b14": "德山便喝。巖頭便禮拜。且道他父子見箇什麼。便如",
    "X67n1301_001:0227b15": "此奇特。五祖先師道。他既是開箇鋪席。為什麼却不",
    "X67n1301_001:0227b16": "答話。且道德山意在什麼處。這僧也好奇特。跳出眾",
    "X67n1301_001:0227b17": "來便禮拜。德山便打。一似鷹挐燕雀。似鶻捉鳩。只如",
    "X67n1301_001:0227b18": "法眼拈道。大小德山。話作兩橛。可謂據款結案。圓明",
    "X67n1301_001:0227b19": "拈道。大小德山。龍頭蛇尾。也是看孔著楔。如今作麼",
    "X67n1301_001:0227b20": "生會這公案。若做兩橛會。且得沒交涉。便作龍頭蛇",
    "X67n1301_001:0227b21": "尾會。且得沒交涉。既不恁麼會。畢竟作麼生。且道二",
    "X67n1301_001:0227b22": "老宿。為什麼却如此拈。諸人試著眼看。古人道。獅子",
    "X67n1301_001:0227b23": "咬人。狂狗逐塊。如今作麼生見得德山去。所以拈古",
    "X67n1301_001:0227b24": "十箇。拈做十般。要須出他古人意。方喚作拈古。只如",
    "X67n1301_001:0227c01": "傅大士道。夜夜抱佛眠。朝朝還共起。要知佛去處。只",
    "X67n1301_001:0227c02": "這語聲是。看他玄沙拈道。大小傅大士。只認箇昭昭",
    "X67n1301_001:0227c03": "靈靈。又靈雲見桃花便悟云。自從一見桃花後。直至",
    "X67n1301_001:0227c04": "如今更不疑。玄沙云。諦當甚諦當。敢保老兄未徹在。",
    "X67n1301_001:0227c05": "且道他意在什麼處。雪竇一似古人。先拈他兩人語",
    "X67n1301_001:0227c06": "道。此二老宿。雖善裁長補短。捨重從輕。且道甚麼處",
    "X67n1301_001:0227c07": "是裁長補短處。什麼處是捨重從輕處。此兩箇分明",
    "X67n1301_001:0227c08": "點檢德山。雪竇拈來。為甚麼却道。要見德山亦未可。",
    "X67n1301_001:0227c09": "雪竇後面也只要見德山這些子也難。後來人便邪",
    "X67n1301_001:0227c10": "解道。法眼圓明。只是裁長補短。捨重從輕。只管作露",
    "X67n1301_001:0227c11": "布。有什麼交涉。雪竇拈道。德山似箇什麼。如閫外將",
    "X67n1301_001:0227c12": "軍相似。有威有權。為他有箇劒。當斷不斷時。也不招",
    "X67n1301_001:0227c13": "其亂。雪竇如此拈。也有錯會者不少。雪竇前面拈了。",
    "X67n1301_001:0227c14": "為什麼又拈道。諸人要識新羅僧麼。只是撞著露柱",
    "X67n1301_001:0227c15": "底瞎漢。諸人。且道什麼處是這僧瞎處。人多情解道。",
    "X67n1301_001:0227c16": "等他德山道。你是什麼處人。當時便以坐具劈面摵。",
    "X67n1301_001:0227c17": "癡人若如此。德山便放你也。且道畢竟什麼處是這",
    "X67n1301_001:0227c18": "僧瞎處。師便打。",
    "X67n1301_001:0227c19": "第二則雪峯普請",
    "X67n1301_001:0227c20": "舉雪峯一日普請。自負一束藤(勞而無功)路逢一僧。峯",
    "X67n1301_001:0227c21": "便拋下。(力盡神疲)僧方擬取。峯便踏倒。(下坡不走。快。便難逢)歸舉",
    "X67n1301_001:0227c22": "似長生。乃云我今日踏這僧快。(少賣弄)生云。和尚替",
    "X67n1301_001:0227c23": "這僧入涅槃堂始得。(閙市裏要一箇半箇)峯便休去。(可惜放過)雪",
    "X67n1301_001:0227c24": "竇拈云。長生大似東家人死。西家助哀。也好與一",
    "X67n1301_001:0228a01": "踏(闍黎也須急着眼始得)。",
    "X67n1301_001:0228a02": "師云。只這雪竇合喫多少。如今且放過一著。雪峯為",
    "X67n1301_001:0228a03": "一千五百人善知識。當時日日普請運水搬柴。豈似",
    "X67n1301_001:0228a04": "如今兄弟。端坐飽食。不知慚愧。不見雲門問僧甚麼",
    "X67n1301_001:0228a05": "處來。僧云。負柴來。門云。閑口。且道他雲門意又作麼",
    "X67n1301_001:0228a06": "生。諸人試體究看。只如雪峯普請處踏倒這僧。歸舉",
    "X67n1301_001:0228a07": "似長生。長生是箇活潑潑地漢。便道和尚也須替這",
    "X67n1301_001:0228a08": "僧入涅槃堂始得。只這雪峯老漢。也好當時便休去。",
    "X67n1301_001:0228a09": "到這裏作麼生湊泊。也須是三根椽下。五尺單前。靜",
    "X67n1301_001:0228a10": "坐究取始得。看雪竇老婆拈似與諸人。到這裏見得",
    "X67n1301_001:0228a11": "去。自然打著南邊動北邊。纔拈起。便眼卓朔地。雪竇",
    "X67n1301_001:0228a12": "拈掇他這因緣。人多邪解。別生知見義路。只管解將",
    "X67n1301_001:0228a13": "去。殊不知。雪竇意元不如此。且道他意在什麼處。也",
    "X67n1301_001:0228a14": "好與一踏。且莫錯會。",
    "X67n1301_001:0228a15": "第三則百丈拂子",
    "X67n1301_001:0228a16": "舉百丈再參馬祖。(不唧[喵卄+(一/(匚*〡*〡*(巨匚)))]漢)侍立次。祖以目視禪牀角",
    "X67n1301_001:0228a17": "頭拂子。(兩箇一場敗闕)丈云。即此用。離此用。(情知泥裏洗土塊)祖",
    "X67n1301_001:0228a18": "云。你他後開兩片皮。將何為人。(也要知你落處)丈取拂子",
    "X67n1301_001:0228a19": "竪起。(蝦跳不出斗)祖云。即此用。離此用。(驗人端的處。下口即知音)丈",
    "X67n1301_001:0228a20": "挂拂子於舊處。(果然只在舊窠窟)祖便喝。(輪王髻中珠。不可輕分付)百",
    "X67n1301_001:0228a21": "丈直得三日耳聾。(雖然如是。若不酬價爭辨真偽)雪竇拈云。奇怪。",
    "X67n1301_001:0228a22": "諸禪德。(也不免遭他點檢)如今列其派者甚多。(莫欺我兒孫)究",
    "X67n1301_001:0228a23": "其源者極少。(雪竇從來點胸)總道百丈於喝下大悟。還端",
    "X67n1301_001:0228a24": "的也無。(自是他把不住)然刀刁相似。魚魯參差。(曹溪波浪如相似。無",
    "X67n1301_001:0228b01": "限平人被陸沈)若是明眼漢。瞞他一點不得。(明眼漢正好瞞)只如",
    "X67n1301_001:0228b02": "馬祖道。你他後開兩片皮。將何為人。(人將財試。金將火試)百",
    "X67n1301_001:0228b03": "丈竪起拂子。(機境未忘)為復如蟲禦木。(正是)為復啐啄同",
    "X67n1301_001:0228b04": "時。(夢見)諸人要會三日耳聾麼。(雪竇還會麼)大冶精金。應",
    "X67n1301_001:0228b05": "無變色(錯下名言不是今日)。",
    "X67n1301_001:0228b06": "師云。百丈和尚。侍奉馬祖二十餘年。最得馬祖提誨。",
    "X67n1301_001:0228b07": "此一則因緣。叢林謂之再參馬祖話。人多舉得不同。",
    "X67n1301_001:0228b08": "然宗師家。只拈他著力處。古時尊宿纔見僧來。便舉",
    "X67n1301_001:0228b09": "起拂子。問佛法。或問祖意西來意。多舉起拂子。所謂",
    "X67n1301_001:0228b10": "如獅子教兒迷蹤訣。纔方跳擲又翻身了也。須會他",
    "X67n1301_001:0228b11": "宗師家手脚。始得如此奇絕。看他師資相見。如印印",
    "X67n1301_001:0228b12": "空。更無瑕玷。如印印泥。誰辨得他字義。到這裏。道吾",
    "X67n1301_001:0228b13": "舞笏同人會。石鞏張弓作者知。如印印水。涅槃心易",
    "X67n1301_001:0228b14": "曉。差別智難明。只如溈山問仰山。馬祖出八十四員",
    "X67n1301_001:0228b15": "善知識。幾人得大機。幾人得大用。仰山云。百丈得大",
    "X67n1301_001:0228b16": "機。黃蘗得大用。自餘皆是唱道之師。看他馬祖一喝。",
    "X67n1301_001:0228b17": "百丈直得三日耳聾。且道此一喝意作麼生。不見適",
    "X67n1301_001:0228b18": "來道。輪王髻中珠。不可輕分付。古人那裏肯獨自用",
    "X67n1301_001:0228b19": "來。且打葛藤。引相似一二。不見丹霞訪龐居士。問靈",
    "X67n1301_001:0228b20": "照云。居士在否。靈照斂手而立。又問居士在否。靈照",
    "X67n1301_001:0228b21": "攜籃便行。僧又問靈雲。佛未出世時如何。雲竪起拂",
    "X67n1301_001:0228b22": "子。又問出世後如何。雲亦竪起拂子。又問雪峯。佛未",
    "X67n1301_001:0228b23": "出世時如何。峯竪起拂子。出世後如何。峯拋下拂子。",
    "X67n1301_001:0228b24": "僧禮拜。峯便打。到這裏。棒頭有眼明如日。要識真金",
    "X67n1301_001:0228c01": "火裏看。後來黃蘗纔見百丈。丈問巍巍堂堂從甚麼",
    "X67n1301_001:0228c02": "處來。蘗云。巍巍堂堂從嶺南來。丈云。巍巍堂堂來為",
    "X67n1301_001:0228c03": "何事。蘗云。巍巍堂堂不為別事。一日黃蘗謂百丈云。",
    "X67n1301_001:0228c04": "暫別左右。欲禮拜馬祖去。丈云。馬祖已遷化了也。蘗",
    "X67n1301_001:0228c05": "云。未審馬祖在日。有何言句。丈遂舉再參因緣。黃蘗",
    "X67n1301_001:0228c06": "不覺吐舌。但如此參到至玄至妙處。隨分舉一毫。便",
    "X67n1301_001:0228c07": "蓋天蓋地。便能拈一莖草。作丈六金身用。將丈六金",
    "X67n1301_001:0228c08": "身。作一莖草用。天下人總不奈你何。古人道。三日耳",
    "X67n1301_001:0228c09": "聾由自可。三聖瞎驢愁殺人。且道作麼生會他恁麼",
    "X67n1301_001:0228c10": "道。汾陽道。悟去便休。說甚麼三日耳聾。石門聰云。若",
    "X67n1301_001:0228c11": "不是三日耳聾。爭承當得這一喝。汾陽後來道。我當",
    "X67n1301_001:0228c12": "時恁麼道。猶較石門半月程。雪竇拈云。奇怪。諸禪德。",
    "X67n1301_001:0228c13": "如今列其派者甚多。究其源者極少。雪竇拈汾陽石",
    "X67n1301_001:0228c14": "門。總道百丈於喝下大悟。似則似。爭奈魚魯參差。若",
    "X67n1301_001:0228c15": "是明眼漢。瞞他一點不得。只如馬祖道。你已後開兩",
    "X67n1301_001:0228c16": "片皮。將何為人。百丈豎起拂子。為復是如蟲禦木。為",
    "X67n1301_001:0228c17": "復是啐啄同時。殊不知。雪竇一口吞盡。亦乃盡神通",
    "X67n1301_001:0228c18": "妙用。拈出似與人。既拈出他。且畢竟如何出他一隻",
    "X67n1301_001:0228c19": "眼。你等諸人。要見三日耳聾麼。大冶精金。應無變色。",
    "X67n1301_001:0228c20": "這語句沉却多少人了也。雪竇要出氣露一機一境。",
    "X67n1301_001:0228c21": "千古萬古撲不破。諸人且莫錯會好。",
    "X67n1301_001:0228c22": "第四則崇壽指凳",
    "X67n1301_001:0228c23": "舉崇壽指凳子。(只是凳子)云識得凳子。周匝有餘。(十方世界",
    "X67n1301_001:0228c24": "外。更有世界在)雲門云。識得凳子。天地懸殊。(減得一半)雪竇拈",
    "X67n1301_001:0229a01": "云。澤廣藏山。理能伏豹(任大也須從地起。更高爭奈有天何)。",
    "X67n1301_001:0229a02": "師云。無味之談。塞斷人口。且道古人為甚麼至理之",
    "X67n1301_001:0229a03": "言却不舉。却指凳子。諸人且道有什麼奇特處。雲門",
    "X67n1301_001:0229a04": "道。天地懸殊。懷和尚却道。楠榆木做。秀圓通道。四脚",
    "X67n1301_001:0229a05": "著地。和崇壽一坑埋却。山僧這裏不要凳子。只要田",
    "X67n1301_001:0229a06": "地上淨潔。所以雪竇拈云。澤廣藏山。理能伏豹。雪竇",
    "X67n1301_001:0229a07": "道如此。未審是明他語。點他話。是襃是貶。凡是一拈",
    "X67n1301_001:0229a08": "一提。若是有工夫。自然蓋天蓋地。",
    "X67n1301_001:0229a09": "第五則永嘉遶錫",
    "X67n1301_001:0229a10": "舉永嘉大師到六祖。遶禪牀三匝。振錫一下。卓然",
    "X67n1301_001:0229a11": "而立。(魚行水濁)祖云。夫沙門具三千威儀。八萬細行。(大方",
    "X67n1301_001:0229a12": "之家。善收善放)大德從何方而來。生大我慢。(便不屈人)雪竇便",
    "X67n1301_001:0229a13": "喝。乃云。當時若下得這一喝。免得龍頭蛇尾。(賊過後張",
    "X67n1301_001:0229a14": "弓)又再舉遶禪牀三匝。振錫一下。卓然而立。(鳥飛毛落)",
    "X67n1301_001:0229a15": "代六祖云。未到曹溪。與你三十棒了也(也是無風起浪)。",
    "X67n1301_001:0229a16": "永嘉大師。本是講維摩經座主。因講維摩經自悟。說",
    "X67n1301_001:0229a17": "得話驚人。因六祖會中。策禪師游三吳。預座隨喜。見",
    "X67n1301_001:0229a18": "他講得。不同尋常座主見解。因講散。遂詰其心地。所",
    "X67n1301_001:0229a19": "發之言。並同諸祖。策曰。仁者悟心。師是誰耶。受誰印",
    "X67n1301_001:0229a20": "可。覺曰。我聽方等維摩經論。並無師承。於維摩經悟",
    "X67n1301_001:0229a21": "佛心宗。無人證據。策曰仁者。威音王已前則得。威音",
    "X67n1301_001:0229a22": "王已後。無師自悟。盡是天然外道。覺曰。願仁者為我",
    "X67n1301_001:0229a23": "印證。策曰。我乃言輕。有第六祖師在曹溪。四方雲集。",
    "X67n1301_001:0229a24": "並是受法之人。覺率策同至曹溪印可。永嘉既至曹",
    "X67n1301_001:0229b01": "溪。見六祖坐次。持錫遶繩牀三帀。振錫一下。卓然而",
    "X67n1301_001:0229b02": "立。六祖云。夫沙門具三千威儀。八萬細行。大德從何",
    "X67n1301_001:0229b03": "方來。生大我慢。永嘉也好。便道生死事大。無常迅速。",
    "X67n1301_001:0229b04": "六祖本要拋箇鈎釣永嘉。却倒被永嘉釣將去。兩家",
    "X67n1301_001:0229b05": "只管打葛藤。一對一問。千古萬古悉皆如此。末後六",
    "X67n1301_001:0229b06": "祖道。如是如是。永嘉便行。祖云。少留一宿。故號為一",
    "X67n1301_001:0229b07": "宿覺。名玄覺。號真覺。雪竇拈古有大手脚。更不引問",
    "X67n1301_001:0229b08": "答。直引他初見六祖語。雪竇拈弄永嘉道。生死事大。",
    "X67n1301_001:0229b09": "無常迅速。且得沒交涉。雪竇教永嘉下喝。免見後人",
    "X67n1301_001:0229b10": "指注。且道明什麼邊事。這一喝似箇什麼。似置一寶",
    "X67n1301_001:0229b11": "珠向面前。若是有錢人便買將去。當時屬你也。宗師",
    "X67n1301_001:0229b12": "家拈古有出羣處。却再舉六祖道。等遶繩牀三帀。振",
    "X67n1301_001:0229b13": "錫一下。卓然而立。好向他道。未到曹溪。已與你三十",
    "X67n1301_001:0229b14": "棒了也。雪竇前頭與永嘉出一隻眼。這裏與六祖出",
    "X67n1301_001:0229b15": "一隻眼。且道雪竇意作麼生。",
    "X67n1301_001:0229b16": "第六則仰山指雪",
    "X67n1301_001:0229b17": "舉仰山指雪獅子云。還有過此色者麼。(瞎)雲門云。",
    "X67n1301_001:0229b18": "當時便與推倒。(不奈船何。打破戽斗)雪竇拈云。只解推倒。不",
    "X67n1301_001:0229b19": "能扶起(將錯就錯)。",
    "X67n1301_001:0229b20": "師云。仰山侍奉溈山。前後二十餘年。乃去行化。一日",
    "X67n1301_001:0229b21": "歸省侍溈山。山問子稱善知識。爭辨得諸方來者。知",
    "X67n1301_001:0229b22": "有不知有。有師承無師承。是義學是玄學。試說看。仰",
    "X67n1301_001:0229b23": "山云。有箇驗處。但見諸方僧來。竪起拂子。問伊諸方",
    "X67n1301_001:0229b24": "還說這箇。不說這箇。這箇且置。諸方老宿意作麼生。",
    "X67n1301_001:0229c01": "溈山歎曰。此是宗門中牙爪。仰山有如此為人手段。",
    "X67n1301_001:0229c02": "所以一日指雪獅子問云。還有過得此色者麼。且道",
    "X67n1301_001:0229c03": "他意在什麼處。莫是明一色邊事麼。且得沒交涉。既",
    "X67n1301_001:0229c04": "不明一色邊事。又明箇什麼。所以道。鷺鷥立雪非同",
    "X67n1301_001:0229c05": "色。明月蘆花不似他。巴陵鑒和尚。僧問如何是提婆",
    "X67n1301_001:0229c06": "宗。鑒云。銀椀裏盛雪。雪竇拈拄杖示眾云。把斷世界。",
    "X67n1301_001:0229c07": "不漏絲毫。還搆得也無。所以雲門道。直得乾坤大地",
    "X67n1301_001:0229c08": "無絲毫過患。只是轉物。不見一色。猶為半提。直得如",
    "X67n1301_001:0229c09": "此。更須知有全提時節。諸上座。翠峯若是全提。盡大",
    "X67n1301_001:0229c10": "地人並須結舌。放一線道。轉見不堪。以拄杖一時打",
    "X67n1301_001:0229c11": "散。雪竇悟到這般田地。方可為人。老僧道瞎。諸人作",
    "X67n1301_001:0229c12": "麼生會。雲門應時應節。但與推倒。用拈仰山意。又被",
    "X67n1301_001:0229c13": "雪竇拈道。他只解推倒。不解扶起。且道雪竇意在什",
    "X67n1301_001:0229c14": "麼處。",
    "X67n1301_001:0229c15": "第七則香嚴垂語",
    "X67n1301_001:0229c16": "舉香嚴垂語云。(作什麼)如人上樹。(還覺滿口含霜麼)口銜樹",
    "X67n1301_001:0229c17": "枝。(撲落也)手不攀枝。(便有恁麼人)脚不踏枝。(奇怪)樹下有人",
    "X67n1301_001:0229c18": "問西來意。(阿誰)不對則違他所問。(莫道)若對又喪身失",
    "X67n1301_001:0229c19": "命。(伏惟尚享)正當恁麼時。作麼生即是。(香嚴又撲落了也)時有",
    "X67n1301_001:0229c20": "虎頭上座出云。上樹即不問。未上樹請和尚道。(東家",
    "X67n1301_001:0229c21": "人死。西家助哀)香嚴呵呵大笑。(也是落他綣繢了也)雪竇拈云。樹上",
    "X67n1301_001:0229c22": "道即易。樹下道即難。(旁出一枝)老僧上樹也。致一問來",
    "X67n1301_001:0229c23": "(險)。",
    "X67n1301_001:0229c24": "諸方老漢得箇見處。直是千般萬計。提起為人。更不",
    "X67n1301_001:0230a01": "囊藏被蓋。立箇喻。令人易曉。却倒成難曉。何故。為慈",
    "X67n1301_001:0230a02": "悲深厚。令人轉生情解。若是慈悲淺。却較些子。只如",
    "X67n1301_001:0230a03": "香嚴垂語道。若論此事。如人上樹。口銜樹枝。這箇香",
    "X67n1301_001:0230a04": "嚴老婆心切。只這問。你若纔生樹上樹下。對與不對",
    "X67n1301_001:0230a05": "處。轉生義路。墮在常情。卒難透得。若是頂門上具眼",
    "X67n1301_001:0230a06": "的。終不向對與不對處作解會。未舉已前先知落處。",
    "X67n1301_001:0230a07": "後學之流。須是透過這關捩子。始可出得身。吐得氣。",
    "X67n1301_001:0230a08": "若透不過。坐在這裏。名為死漢。有什麼用處。你看得",
    "X67n1301_001:0230a09": "底人逈別。便知他落處。香嚴纔垂此語。便有虎頭上",
    "X67n1301_001:0230a10": "座出云。上樹即不問。未上樹請和尚道。香嚴呵呵大",
    "X67n1301_001:0230a11": "笑。你道香嚴笑箇什麼。若知落處。說什麼上與不上。",
    "X67n1301_001:0230a12": "若不知落處。也須退步看始得。若是作者。當機便見。",
    "X67n1301_001:0230a13": "若擬議之間。覿面蹉過。或不落二邊。對也不是。不對",
    "X67n1301_001:0230a14": "也不是。作麼生却得見古人意去。到這裏若是具通",
    "X67n1301_001:0230a15": "方底手脚。說甚麼樹上樹下。對與不對。如今山僧在",
    "X67n1301_001:0230a16": "這裏。是上樹是未上樹。是對是不對。雪竇拈香嚴與",
    "X67n1301_001:0230a17": "虎頭相見處。却教人致一問來。還有麼。樹上道即易。",
    "X67n1301_001:0230a18": "樹下道即難。末後又道。老僧上樹也。致將一問來。這",
    "X67n1301_001:0230a19": "些子如馬前相撲。眨眼便輸。雪竇於節角譊訛處。拈",
    "X67n1301_001:0230a20": "出令人見。羅籠不肯住。呼喚不回頭底漢。纔聞人舉。",
    "X67n1301_001:0230a21": "便知全機大用。善能拈提。看雪竇老漢。也不妨奇特。",
    "X67n1301_001:0230a22": "第八則魯祖喫飯",
    "X67n1301_001:0230a23": "舉僧問魯祖。(這面壁漢鈍滯殺人)如何是不言言。(道什麼)祖云。",
    "X67n1301_001:0230a24": "你口在什麼處。(險)僧云。某甲無口。(撞着)祖云。將什麼",
    "X67n1301_001:0230b01": "喫飯。(第二杓惡水來也)僧無語。(可惜許。將成九仞之山不進一簣之土)雪竇",
    "X67n1301_001:0230b02": "拈云。好。劈脊便棒。(也是遲了也)這般漢。開口了合不得。",
    "X67n1301_001:0230b03": "合口了開不得(雪竇却須替這僧喫棒始得)。",
    "X67n1301_001:0230b04": "師云。魯祖參馬大師。住池州魯祖山。凡見僧來便面",
    "X67n1301_001:0230b05": "壁。直下省要。只是難搆。南泉聞云。我尋常向人道。向",
    "X67n1301_001:0230b06": "佛未出世時承當。尚不得一箇半箇。他恁麼驢來去。",
    "X67n1301_001:0230b07": "一日南泉到來。撫師背一下。師云誰。泉云普願。師云",
    "X67n1301_001:0230b08": "如何。泉云。也是尋常。祖云。得恁麼多口。僧問。如何是",
    "X67n1301_001:0230b09": "雙林樹。祖云。有相身中無相身。僧云。如何是有相身",
    "X67n1301_001:0230b10": "中無相身。祖云。金香爐下鐵崑崙。又問如何是學人",
    "X67n1301_001:0230b11": "著力處。祖云。春來草自青。僧云。如何是不著力處。祖",
    "X67n1301_001:0230b12": "云。山崩石頭落。平川燒火行。魯祖如此為人。諸公作",
    "X67n1301_001:0230b13": "麼生會。試參詳看。所以古人道。欲得親切。莫將問來",
    "X67n1301_001:0230b14": "問。這僧致箇問端。魯祖便如此答。這僧如此進一轉",
    "X67n1301_001:0230b15": "語。不妨奇特。爭奈魯祖是作家爐韛。有大手段底。也",
    "X67n1301_001:0230b16": "出他不得。後來雪竇傍不肯。便云。好劈脊便打。大眾",
    "X67n1301_001:0230b17": "好去這裏代這僧一轉語。免見雪竇恁麼道。若是具",
    "X67n1301_001:0230b18": "眼腦漢。終不向言語裏作活計。",
    "X67n1301_001:0230b19": "第九則雪峰古澗",
    "X67n1301_001:0230b20": "舉僧問雪峯。古澗寒泉時如何。(戴得將來)峯云。瞪目不",
    "X67n1301_001:0230b21": "見底。(老婆心切)僧云。飲者如何。(正是降尊就[(白日+田)/廾])峯云。不從口入。",
    "X67n1301_001:0230b22": "(從什麼處入)僧舉似趙州。(也須是這僧始得)州云。不可從鼻孔",
    "X67n1301_001:0230b23": "裏入。(也須是這老漢始得)僧却問趙州。古澗寒泉時如何。(放過",
    "X67n1301_001:0230b24": "即不可)州云苦。(不妨難為咬嚼)僧云。飲者如何。(更不再活)州云死。",
    "X67n1301_001:0230c01": "(灼然)雪峯聞舉云。趙州古佛。從此不答話。(也是什麼心行)雪",
    "X67n1301_001:0230c02": "竇拈云。眾中總道雪峯不出這僧問頭。所以趙州",
    "X67n1301_001:0230c03": "不肯。(多少人作者語話)如斯話會。深屈古人。(灼然)雪竇即不",
    "X67n1301_001:0230c04": "然。(看雪竇有甚麼長處)斬釘截鐵。本分宗師。(分作兩邊)就下平高。",
    "X67n1301_001:0230c05": "難為作者(雪竇也出趙州綣繢不得)。",
    "X67n1301_001:0230c06": "師云。雪竇拈來也是好心。也是不好心。何故。一手擡。",
    "X67n1301_001:0230c07": "一手搦。僧問雪峯。古澗寒泉時如何。峯云。瞪目不見",
    "X67n1301_001:0230c08": "底。僧云。飲者如何。峯云。不從口入。後人只管用作不",
    "X67n1301_001:0230c09": "答話會。作恁麼去就。驢年夢見。汾陽謂之借事明己。",
    "X67n1301_001:0230c10": "古澗寒泉時如何。瞪目不見底。此明他脚跟下事。雪",
    "X67n1301_001:0230c11": "峯是一千五百人善知識。依前用他問處答道。瞪目",
    "X67n1301_001:0230c12": "不見底。為他問道脚跟下事。似古澗寒泉相似。這老",
    "X67n1301_001:0230c13": "漢不妨親切。古人道。問在答處。答在問處。不見僧問",
    "X67n1301_001:0230c14": "雲門。佛法如水中月是否。門云。清波無透路。且道是",
    "X67n1301_001:0230c15": "同是別。如今人只隨語生解。殊不知。趙州與雪峯相",
    "X67n1301_001:0230c16": "見。州云。不可從鼻孔裏入。雪峯云。趙州古佛。從此不",
    "X67n1301_001:0230c17": "答話。已是與他相見。且道這裏意是如何。須是打破",
    "X67n1301_001:0230c18": "面前漆桶。始可入作。後人不善來風。走向趙州語下",
    "X67n1301_001:0230c19": "作活計。到這裏若是通方漢。必知此二尊宿落處。雪",
    "X67n1301_001:0230c20": "峯云。趙州古佛。從此不答話。此一句語。如金如玉難",
    "X67n1301_001:0230c21": "酬其價。雪峯雖答者僧話。終不去語句裏作繫驢橛。",
    "X67n1301_001:0230c22": "後人多少錯會。妄去中間穿鑿。殊不知本宗猷。此事",
    "X67n1301_001:0230c23": "若只在言句上。便不深屈古人。所謂玉女已歸霄漢",
    "X67n1301_001:0230c24": "去。獃郎猶在火爐邊。雪竇道。眾中總道雪峯答他話。",
    "X67n1301_001:0231a01": "便成就下平高。難為作者。又是錯會。喫雪竇毒藥了",
    "X67n1301_001:0231a02": "也。此意與法眼話作兩橛一般。只為他一手擡一手",
    "X67n1301_001:0231a03": "搦。只如趙州勘婆子。且道是勘破不勘破。且道雪峯",
    "X67n1301_001:0231a04": "是答他話不答他話。真如喆。拈趙州勘婆子話道。天",
    "X67n1301_001:0231a05": "下衲僧只知問路老婆。要且不知脚下泥深。若非趙",
    "X67n1301_001:0231a06": "州老人。爭顯功高汗馬。只如雪竇道。如斯話會。深屈",
    "X67n1301_001:0231a07": "古人。且道是屈是不屈。懷和尚道。作麼生會不答話",
    "X67n1301_001:0231a08": "底道理。讚歎趙州即不無。還知趙州一片玉瑕生麼。",
    "X67n1301_001:0231a09": "若點檢得出。相如不誑於秦王。雪竇分明拈了也。而",
    "X67n1301_001:0231a10": "今人却不去見趙州雪峯。却走去咬雪竇語句。去語",
    "X67n1301_001:0231a11": "脈上走。不知他雪竇一手擡一手搦。且道阿誰是斬",
    "X67n1301_001:0231a12": "釘截鐵本分宗師。阿誰是就下平高難為作者。到這",
    "X67n1301_001:0231a13": "老直饒辨得去。也只是語脈上走。",
    "X67n1301_001:0231a14": "第十則西堂爛却",
    "X67n1301_001:0231a15": "舉僧問西堂。有問有答。賓主歷然。無問無答時如",
    "X67n1301_001:0231a16": "何。(師低頭作應聲)西堂云。怕爛却那。(也是草裏漢)又問長慶。有",
    "X67n1301_001:0231a17": "問有答賓主歷然。無問無答時如何。(也不得放過)慶云。",
    "X67n1301_001:0231a18": "相逢盡道休官去。林下何曾見一人。(也善東瞥西瞥)雪竇",
    "X67n1301_001:0231a19": "拈云。何不與本分草料(且道作麼生是本分草料)。",
    "X67n1301_001:0231a20": "師云。不墮心機意想。如何得平穩去。古人道。欲得親",
    "X67n1301_001:0231a21": "切。莫將問來問。何故。問即似偷人物了。更云我去彼",
    "X67n1301_001:0231a22": "中。偷得甚物來。乃在這裏。賊贓已露。這僧致箇問端",
    "X67n1301_001:0231a23": "一似如此。却將去問西堂和尚云。有問有答。賓主歷",
    "X67n1301_001:0231a24": "然。無問無答時如何。堂云。怕爛却那。古人太煞慈悲。",
    "X67n1301_001:0231b01": "有時孤峯頂上垂手。有時荒草裏橫身。他道怕爛却",
    "X67n1301_001:0231b02": "那。奇特不妨親切。這僧却更去問長慶。慶云。相逢盡",
    "X67n1301_001:0231b03": "道休官去。林下何曾見一人。這僧分明去問。是有問",
    "X67n1301_001:0231b04": "有答了。更說什麼如何若何。惹得長慶恁麼道。又且",
    "X67n1301_001:0231b05": "得不辜負他來問處。雪竇拈云。何不與本分草料。也",
    "X67n1301_001:0231b06": "是騎賊馬赶賊。",
    "X67n1301_001:0231b07": "第十一則欽山竪拳",
    "X67n1301_001:0231b08": "舉欽山一日上堂。竪起拳頭又開云。開即為掌。五",
    "X67n1301_001:0231b09": "指參差。(打入葛藤窩窟去也)復握拳云。如今為拳。必無高下。",
    "X67n1301_001:0231b10": "(也是靈龜曳尾)還有商量也無。(合取狗口)一僧出眾竪起拳頭。",
    "X67n1301_001:0231b11": "(弄泥團漢。有甚麼限)山云。你只是箇無開合漢。(也好與三十棒)雪竇",
    "X67n1301_001:0231b12": "拈云。雪竇即不然。(也隨後打入葛藤去也)乃竪拳云。握則為",
    "X67n1301_001:0231b13": "拳有高有下。(捩轉鼻孔)復開云。開則成掌。無黨無偏。(爭知",
    "X67n1301_001:0231b14": "轉却了也)且道放開為人好。把定為人好。(總不好)開也造",
    "X67n1301_001:0231b15": "車。握也合轍。(已在鬼窟裏作活計了也)若謂閉門造車。出門合",
    "X67n1301_001:0231b16": "轍。(也是闍黎見解)我也知你鬼窟裏作活計(打云自領出也)。",
    "X67n1301_001:0231b17": "師云。看他古人如此老婆心切。千方百計。舉揚顯示",
    "X67n1301_001:0231b18": "箇一段大事。令人易見。中間也有用作示眾。用作借",
    "X67n1301_001:0231b19": "事明物。也有悟去者。雪竇因風吹火。用力不多。乃竪",
    "X67n1301_001:0231b20": "起拳頭云。握則為拳。有高有下。復開云。開則成掌。無",
    "X67n1301_001:0231b21": "黨無偏。且道放開為人好。把定為人好。開也造車。握",
    "X67n1301_001:0231b22": "也合轍。若謂閉門造車。出門合轍。我也知你向鬼窟",
    "X67n1301_001:0231b23": "裏作活計。古人為此事如是故。故如此。且道是如何。",
    "X67n1301_001:0231b24": "古人同條生則是一。為什麼却如此不同。諸人無事",
    "X67n1301_001:0231c01": "試翻覆參詳看。是什麼道理。若是箇漢。一覷便知。其",
    "X67n1301_001:0231c02": "或擬議。便隔千山萬水。了沒交涉也。",
    "X67n1301_001:0231c03": "第十二則睦州苕菷",
    "X67n1301_001:0231c04": "舉僧問睦州。高揖釋迦。不拜彌勒時如何。(有恁麼茆廣漢)",
    "X67n1301_001:0231c05": "州云。昨日有人問。赶出院了也。(已是第二頭)僧云。和尚",
    "X67n1301_001:0231c06": "怕某甲不實。(怕死禪和如麻如粟)州云。拄杖不在。苕菷柄聊",
    "X67n1301_001:0231c07": "與三十。(拳頭也得。便打)雪竇拈云。睦州只有受璧之心。且",
    "X67n1301_001:0231c08": "無割城之意(旁觀者哂)。",
    "X67n1301_001:0231c09": "師云。且道這僧過在甚麼處。豈不見石頭問讓和尚。",
    "X67n1301_001:0231c10": "不求諸聖。不重己靈時如何。讓云。子問太高生。何不",
    "X67n1301_001:0231c11": "向下問將來。頭云。寧可永劫沉輪。不求諸聖解脫。乂",
    "X67n1301_001:0231c12": "僧問洞山。文殊普賢來參時如何。山云。趁向水牯牛",
    "X67n1301_001:0231c13": "裏隊去。僧云。和尚入地獄如箭射。山云。全賴子力。這",
    "X67n1301_001:0231c14": "僧不是尋常底禪和。却云怕某甲不實。是則是。直饒",
    "X67n1301_001:0231c15": "浪擊千尋。爭奈龍王不顧。睦州道。拄杖不在。苕菷柄",
    "X67n1301_001:0231c16": "聊與三十。且道是壓良為賤。莫是倚勢欺人。切忌錯",
    "X67n1301_001:0231c17": "會好。削去是非得失。情解計較。令淨躶躶。赤洒洒。自",
    "X67n1301_001:0231c18": "然正見現前。得大自在。古人道。合恁麼時。早是錯了",
    "X67n1301_001:0231c19": "也。雪竇傍相一拶甚好。拈即許你拈。會即不許你會。",
    "X67n1301_001:0231c20": "何故。睦州只有受璧之心。且無割城之意。往往真箇",
    "X67n1301_001:0231c21": "道。睦州只有受璧之心。正落在雪竇綣繢窠窟裏。戰",
    "X67n1301_001:0231c22": "國時。秦強趙弱。而趙有連城之璧。秦王聞之。許以十",
    "X67n1301_001:0231c23": "五城易之。趙乃遣藺相如送璧至秦。秦王但受其璧。",
    "X67n1301_001:0231c24": "竟無割城之意。相如乃以計奪還於趙也。諸人且道。",
    "X67n1301_001:0232a01": "什麼處是睦州只有受璧之心處。且甚處是無割城",
    "X67n1301_001:0232a02": "之意處也須各人著些精彩始得。",
    "X67n1301_001:0232a03": "第十三則棗樹漢國",
    "X67n1301_001:0232a04": "舉棗樹問僧近離甚處。(常程)僧云漢國。(也是)樹云。漢國",
    "X67n1301_001:0232a05": "天子還重佛法也無。(頭角生也)僧云苦哉。賴值問著某",
    "X67n1301_001:0232a06": "甲。(觸着便作屎臭氣)問著別人則禍生。(似則似。只恐龍頭蛇尾)樹云。",
    "X67n1301_001:0232a07": "作什麼。(也要問過)僧云。人尚不見有。何佛法可重。(已是禍門)",
    "X67n1301_001:0232a08": "樹云。闍黎受戒來多少時。(可惜許。拖泥帶水)僧云二十夏。",
    "X67n1301_001:0232a09": "(忘前失後)樹云。大好不見有人。便打。(郎當葛藤愁殺人)雪竇拈",
    "X67n1301_001:0232a10": "云。這僧棒即喫。要且去不再來。(旁不甘)棗樹令雖行。",
    "X67n1301_001:0232a11": "爭奈無風起浪(便打云。也有風浪。洪波浩渺。白浪滔天)。",
    "X67n1301_001:0232a12": "棗樹和尚。五代時。在湖南界上。劉王名儼。居廣南。僭",
    "X67n1301_001:0232a13": "為漢國。這僧從彼中來。古人出一叢林。入一保社。全",
    "X67n1301_001:0232a14": "以此事為念。不似今人。只管打閧過日。遇人問著。殊",
    "X67n1301_001:0232a15": "不辨端倪。面赫赤地。無言可對。蓋謂無蘊藉底工夫",
    "X67n1301_001:0232a16": "也。宗師家。見僧便問便勘。看他是箇漢。別機宜。辨賓",
    "X67n1301_001:0232a17": "主。一問便知落處。這僧棗樹見來。似有衲僧氣息。便",
    "X67n1301_001:0232a18": "問近離甚麼處。僧云漢國。樹云。漢國天子還重佛法",
    "X67n1301_001:0232a19": "也無。僧云苦哉。賴值問著某甲。問著別人則禍生也。",
    "X67n1301_001:0232a20": "棗樹是作家宗師。也不忙。却道作箇甚麼。僧云。人尚",
    "X67n1301_001:0232a21": "不見。有何佛法可重。這僧擔一擔禪來。棗樹當時若",
    "X67n1301_001:0232a22": "便打。免見雪竇點檢。也好老婆心切。却問闍黎受戒",
    "X67n1301_001:0232a23": "來多少時。這懵懂漢。却云二十夏。棗樹云。大好不見",
    "X67n1301_001:0232a24": "有人。捉他空處便打。是則是。犯手傷鋒了也。雲門勘",
    "X67n1301_001:0232b01": "僧。極是手親眼辨。一日問僧你是甚處人。僧云新羅",
    "X67n1301_001:0232b02": "人。門云。你將什麼過海。僧云。草賊大敗。門云。你為什",
    "X67n1301_001:0232b03": "麼在我手裏。僧云恰是。門云。一任[跳兆+孛]跳。又北禪問僧",
    "X67n1301_001:0232b04": "近離什處。僧云資福。北禪云。福將何資。僧云。兩重公",
    "X67n1301_001:0232b05": "案。禪云。為什麼在我手裏。僧云。一任和尚收取。禪便",
    "X67n1301_001:0232b06": "休去。看他古人句中辨別。臨時折倒。始為勘僧。只如",
    "X67n1301_001:0232b07": "棗樹問僧近離甚處。僧云漢國。樹云。漢國天子還重",
    "X67n1301_001:0232b08": "佛法也無。僧云苦哉。賴值問著某甲。若問著別人即",
    "X67n1301_001:0232b09": "禍生也。樹云。作什麼。僧云。人尚不見。有何佛法可重。",
    "X67n1301_001:0232b10": "樹云。闍黎受戒來多少時。僧云二十夏。樹云。大好不",
    "X67n1301_001:0232b11": "見有人。便打。所以雪竇拈云。這僧棒雖喫了。要且去",
    "X67n1301_001:0232b12": "不再來。雖然打了。這僧却不瞥地。當時莫傷鋒犯手。",
    "X67n1301_001:0232b13": "他若省去。無你撼動處。古人有三度喫。六十棒者。且",
    "X67n1301_001:0232b14": "道他意作麼生。雪竇云。這僧恁麼喚。也喚不迴頭來。",
    "X67n1301_001:0232b15": "且道他意作麼生。棗樹令雖行。且道作麼生是無風",
    "X67n1301_001:0232b16": "起浪處。具眼衲僧。試去辯別看。",
    "X67n1301_001:0232b17": "第十四則趙州偷筍",
    "X67n1301_001:0232b18": "舉趙州問婆子什麼處去。(撞着誵頭漢)婆云。偷趙州笋",
    "X67n1301_001:0232b19": "去。(據虎頭也不為分外。又云。也是本分捋虎鬚)州云。忽遇趙州又作麼",
    "X67n1301_001:0232b20": "生。(險)婆便掌。(好打)州便休。(莫道趙州休去。也有陷虎之機)雪竇拈云。",
    "X67n1301_001:0232b21": "好掌。更與兩掌也無勘處。(扶強不扶弱。黨理不黨親)。",
    "X67n1301_001:0232b22": "師云。這婆子本為尼。因會昌沙汰。更不復作尼。只是",
    "X67n1301_001:0232b23": "參得好。這箇公案諸人無事也好著眼參詳看。而今",
    "X67n1301_001:0232b24": "眾中有一般禪和家。須待長老入室小參。方可做些",
    "X67n1301_001:0232c01": "子工夫。不然終日業識茫茫。游州獵縣。趁溫暖處去",
    "X67n1301_001:0232c02": "却。也趁口快說禪。殊不知。當面蹉過多少好事了也。",
    "X67n1301_001:0232c03": "不見巖頭示眾道。若是得底人。只守閑閑地。如水上",
    "X67n1301_001:0232c04": "按葫蘆相似。觸著便轉。按著便動。趙州古佛。便是恁",
    "X67n1301_001:0232c05": "麼人。這老漢幸自無事。却為他時時有生機處。便要",
    "X67n1301_001:0232c06": "垂手問這婆子。婆子既知是趙州。且道覿面為什麼",
    "X67n1301_001:0232c07": "却道偷趙州笋去。州云。忽遇趙州時如何。婆子便掌。",
    "X67n1301_001:0232c08": "也是這老漢。惹得婆子與他手脚。他便休去。且道趙",
    "X67n1301_001:0232c09": "州是箇什麼道理。五祖先師拈云。趙州休去。不知眾",
    "X67n1301_001:0232c10": "中作麼生商量。老僧也要露箇消息。貴要眾人共知。",
    "X67n1301_001:0232c11": "婆子雖行正令。一生不了。趙州被打兩掌。咬斷牙關。",
    "X67n1301_001:0232c12": "可謂婆子去國一身輕似葉。趙州高名千古重如山。",
    "X67n1301_001:0232c13": "但凡拈古。須似這般手段。見透古人意。方可拈掇他。",
    "X67n1301_001:0232c14": "若不如此。便泥裏洗土塊。雪竇為他作得這般工夫。",
    "X67n1301_001:0232c15": "見得透前後。便云好掌。更與兩掌也無勘處。且道雪",
    "X67n1301_001:0232c16": "竇意在什麼處。當時作得箇甚麼道理。勘得這婆子",
    "X67n1301_001:0232c17": "去。諸人照顧。切忌著掌。",
    "X67n1301_001:0232c18": "第十五則保壽開堂",
    "X67n1301_001:0232c19": "舉保壽開堂。三聖推出一僧。(萬人眾前。不得不恁麼)壽便打。",
    "X67n1301_001:0232c20": "(據令而行)聖云。恁麼為人。非但瞎却這僧眼。亦瞎却鎮",
    "X67n1301_001:0232c21": "州一城人眼去在。(臨濟猶在)壽便歸方丈。(兩箇弄泥團漢)雪竇",
    "X67n1301_001:0232c22": "拈云。保壽三聖。雖發明臨濟正法眼藏。(那裏得這箇消息來)",
    "X67n1301_001:0232c23": "要且只解無佛處稱尊。(討什麼椀)當時這僧若是箇漢。",
    "X67n1301_001:0232c24": "纔被推出。便與掀倒禪牀。(便打)直饒保壽全大機用。",
    "X67n1301_001:0233a01": "也較三千里(你已在萬里崖州)。",
    "X67n1301_001:0233a02": "第二代保壽參前保壽。令參父母未生已前。如何是",
    "X67n1301_001:0233a03": "你本來面目。如此數年。不能省悟。一日別保壽行脚",
    "X67n1301_001:0233a04": "去。壽云。汝且住當有證入。令作街坊。忽於閙市中見",
    "X67n1301_001:0233a05": "二人相爭。一人勸云。你輩得如此無面目。壽於言下",
    "X67n1301_001:0233a06": "大悟。後前保壽遷化。祝三聖云。且令作山主。住十年",
    "X67n1301_001:0233a07": "始得開堂。後三聖作請主令開堂。開堂日。三聖推出",
    "X67n1301_001:0233a08": "一僧。保壽便打。且道他古人意在什麼處。三聖云。恁",
    "X67n1301_001:0233a09": "麼為人。瞎却鎮州一城人眼去在。此處又作麼生。禪",
    "X67n1301_001:0233a10": "和家。也須子細試去體究看。莫是保壽不會便歸方",
    "X67n1301_001:0233a11": "丈麼。是何道理。看他悟底人。爪牙逈自不同。後來僧",
    "X67n1301_001:0233a12": "問萬里無片雲時如何。壽云。青天也須喫棒。臨濟遷",
    "X67n1301_001:0233a13": "化。三聖作院生。濟云。吾滅後不得滅却吾正法眼藏。",
    "X67n1301_001:0233a14": "聖云。誰敢滅却和尚正法藏眼。濟云。忽有人問汝。作",
    "X67n1301_001:0233a15": "麼生祇對。三聖便喝。濟云。誰知我正法眼藏。到這瞎",
    "X67n1301_001:0233a16": "驢邊滅却。後僧舉此語請益風穴。穴云。密付將終。全",
    "X67n1301_001:0233a17": "主即滅。復云。只如三聖一喝又作麼生。穴云。可謂入",
    "X67n1301_001:0233a18": "室之真子。不同門外之游人。臨濟一宗。風穴親承。不",
    "X67n1301_001:0233a19": "同小小。後來南禪師道。百丈耳聾猶自可。三聖瞎驢",
    "X67n1301_001:0233a20": "愁殺人。看他從上宗風。豈是規模聞聽得來。須是桶",
    "X67n1301_001:0233a21": "底子脫相似。大用現前。始有如此作略。雪竇自蜀出",
    "X67n1301_001:0233a22": "峽。先見北塔。一住十年。已有深證。離北塔。到大龍會",
    "X67n1301_001:0233a23": "中。作知客亦多時。大龍一日上堂。師出問。語者默者",
    "X67n1301_001:0233a24": "不是。非語非默更非。總是總不是拈却。大用現前。時",
    "X67n1301_001:0233b01": "人知有。未審大龍如何。龍云。子有如是見解。師云。這",
    "X67n1301_001:0233b02": "老漢瓦解冰消。龍云。放你三十棒。師禮拜歸眾。龍却",
    "X67n1301_001:0233b03": "喚適來問話底僧。師便出。龍云。老僧因什麼瓦解冰",
    "X67n1301_001:0233b04": "消。師云。轉見敗闕。龍作色云。尀耐尀耐。師休去。雪竇",
    "X67n1301_001:0233b05": "後行脚到南嶽。舉似雅和尚。雅云。大龍何不與本分",
    "X67n1301_001:0233b06": "草料。師云。和尚更須行脚。後大龍小師。在浙中相見。",
    "X67n1301_001:0233b07": "謂曰。何不與先師燒香。雪竇云。昔僧問先師。色身敗",
    "X67n1301_001:0233b08": "壞。如何是堅固法身。先師云。山花開似錦。澗水湛如",
    "X67n1301_001:0233b09": "藍。我誦此因緣。報他恩了也。後到洞山聰和尚處。又",
    "X67n1301_001:0233b10": "參大愚芝。芝嗣汾陽昭。雲峰悅承嗣芝。悅與雪竇游",
    "X67n1301_001:0233b11": "從最久。久參臨濟正法眼藏宗旨。雪竇最得芝和尚",
    "X67n1301_001:0233b12": "提誨。所以雪竇會臨濟宗風。雲峯悅知雪竇不嗣芝。",
    "X67n1301_001:0233b13": "一日與游山特去勘他。問云。入荒田不揀。信手拈來",
    "X67n1301_001:0233b14": "草。觸目未甞無。臨機何不道。雪竇拈起一莖禾示之。",
    "X67n1301_001:0233b15": "悅不肯云。夢也未夢見在。雪竇云。你不肯即休。雪竇",
    "X67n1301_001:0233b16": "知臨濟下宗風。所以如此。拈因這緣道。保壽三聖。雖",
    "X67n1301_001:0233b17": "發明臨濟正法眼藏。要且只解無佛處稱尊。當時這",
    "X67n1301_001:0233b18": "僧若是箇漢。纔被推出。便與推倒禪牀。直饒保壽全",
    "X67n1301_001:0233b19": "機大用。也較三千里。敢問諸人。只如保壽打這僧。是",
    "X67n1301_001:0233b20": "全機不是全機。只如雪竇道。這僧當時若是箇漢。纔",
    "X67n1301_001:0233b21": "被推出。便與掀倒禪牀。當時若便掀倒禪牀。被保壽",
    "X67n1301_001:0233b22": "劈脊便棒時又作麼生。到這裏須是頂門具眼。方可",
    "X67n1301_001:0233b23": "見得他。若未能如此。也須退步體究看。是箇什麼道",
    "X67n1301_001:0233b24": "理。",
    "X67n1301_001:0233c01": "第十六則無業妄想",
    "X67n1301_001:0233c02": "舉僧問無業國師。如何是佛。(可晒新鮮)國師云。莫妄想。",
    "X67n1301_001:0233c03": "(蒼天蒼天)雪竇拈云。塞却鼻孔。(知他死來多少時也)僧又問如何",
    "X67n1301_001:0233c04": "是佛。(第二重公案)國師云。即心是佛。(滿口含霜)雪竇拈云。拄",
    "X67n1301_001:0233c05": "却舌頭(啞那)。",
    "X67n1301_001:0233c06": "無業國師。商州上洛人。母聞空中曰。寄居得否。覺乃",
    "X67n1301_001:0233c07": "有娠。生而有光滿室。出家後講經律。并涅槃般若等",
    "X67n1301_001:0233c08": "論。及見馬祖。祖器之。乃問巍巍堂堂其中無佛。師於",
    "X67n1301_001:0233c09": "是問曰。三乘等學。某粗知其旨。常聞禪門即心是佛。",
    "X67n1301_001:0233c10": "實未能曉。祖云。即今未曉底心即是佛。更無別佛。又",
    "X67n1301_001:0233c11": "問如何是祖師密傳底心印。祖云。大德正閙在。且去",
    "X67n1301_001:0233c12": "別時來。師纔出。祖召大德。師回首。祖云。是什麼。師便",
    "X67n1301_001:0233c13": "頓悟。乃禮拜。祖云。跺跟阿師。禮拜作什麼。雲居錫云。",
    "X67n1301_001:0233c14": "什麼處是汾州正閙處。後來答話。只云莫妄想。如此",
    "X67n1301_001:0233c15": "者二十年。一日院主云。和尚休得也未。他即云院主。",
    "X67n1301_001:0233c16": "主應之。他云這回休得也未。直至死。亦只云休得也",
    "X67n1301_001:0233c17": "未。若道禪真箇有一句教人端的參。如問佛問祖只",
    "X67n1301_001:0233c18": "一般。答何故一百箇。答做一百般。只這無業老漢。也",
    "X67n1301_001:0233c19": "大漏逗。雪竇下一句語。極有作略。如何是佛。他云莫",
    "X67n1301_001:0233c20": "妄想。雪竇云。塞却鼻孔。如何是佛。云即心是佛。雪竇",
    "X67n1301_001:0233c21": "云。拄却舌頭。正當恁麼時。舌頭又拄却。鼻孔又塞却。",
    "X67n1301_001:0233c22": "還有轉身吐氣處也無。便打。",
    "X67n1301_001:0233c23": "第十七則德山作麼",
    "X67n1301_001:0233c24": "舉僧問德山。從上諸聖向什麼處去。(何不與本分草料)山",
    "X67n1301_001:0234a01": "云。作麼作麼。(賺殺一船人)僧云。敕點飛龍馬。跛鱉出頭",
    "X67n1301_001:0234a02": "來。(已是落他綣繢了也)山便休去。(此機最毒)至來日山出浴。其僧",
    "X67n1301_001:0234a03": "過茶與山。山撫僧背一下。(且道他意作麼生)僧云。這老漢",
    "X67n1301_001:0234a04": "方始瞥地。(前箭猶輕後箭深)雪竇拈云。然精金百煉。須要",
    "X67n1301_001:0234a05": "本分鉗鎚。(錯下名言)德山既以己方人。這僧還同受屈。",
    "X67n1301_001:0234a06": "(一狀領過)以拄杖一畫云。適來公案且置。(看雪竇有什麼伎倆)從",
    "X67n1301_001:0234a07": "上諸聖向什麼處去。(或有箇掀倒禪牀。又作麼生)大眾擬議。雪",
    "X67n1301_001:0234a08": "竇一時打趁(打云。你替大眾喫)。",
    "X67n1301_001:0234a09": "師云。德山尋常打風打雨。為什却不打這僧。且道這",
    "X67n1301_001:0234a10": "僧如何。可謂三級浪高魚化龍。癡人猶戽夜塘水。你",
    "X67n1301_001:0234a11": "道這老漢肯做這般去就麼。這僧却道。敕點飛龍馬。",
    "X67n1301_001:0234a12": "跛鼈出頭來。這裏合打。且道為什麼德山不打。便休",
    "X67n1301_001:0234a13": "去。是以殺人不用刀。這箇全無傷鋒犯手處。若是活",
    "X67n1301_001:0234a14": "漢方可見得。若不是頂門具眼底。直下卒難摸索。至",
    "X67n1301_001:0234a15": "來日山出浴。其僧過茶與山。山撫僧背一下。這僧孟",
    "X67n1301_001:0234a16": "八郎。却道。這老漢方始瞥地。直饒浪擊千尋。爭奈龍",
    "X67n1301_001:0234a17": "王不顧。雪竇是作家鉗鎚。大凡拈古。須平將秤稱斗",
    "X67n1301_001:0234a18": "量了。然後批判。他雖恁麼拈。不許人恁麼會。雪竇拈",
    "X67n1301_001:0234a19": "道。精金百煉。須要本分鉗鎚。只如德山前頭也休去。",
    "X67n1301_001:0234a20": "後頭也休去。未審作麼生是精金百煉。德山真是惡",
    "X67n1301_001:0234a21": "手脚。見這僧不是受鉗鎚底人。所以休去。雪竇云。德",
    "X67n1301_001:0234a22": "山既以己方人。這僧還同受屈。德山如戴角大虫。何",
    "X67n1301_001:0234a23": "故。却以己方人。且道此意作麼生。若是具眼者。必不",
    "X67n1301_001:0234a24": "可言句上走。雪竇以拄杖一畫云。適來公案且置。他",
    "X67n1301_001:0234b01": "為什麼却拈放一邊。却道從上諸聖向什麼處去也。",
    "X67n1301_001:0234b02": "大眾擬議。一時打趁。到這裏合作麼生商量。看諸人",
    "X67n1301_001:0234b03": "皮下還有血麼。",
    "X67n1301_001:0234b04": "第十八則保福簽瓜",
    "X67n1301_001:0234b05": "舉保福簽瓜次。(幸自無事)太原孚上座到來。(築着磕着)福云。",
    "X67n1301_001:0234b06": "道得與你瓜喫。(無風起浪作什麼)孚云把將來(平地上陷人)福",
    "X67n1301_001:0234b07": "度一片瓜與孚。(豈是好心)孚接得便去。(遞相鈍滯)雪竇拈云。",
    "X67n1301_001:0234b08": "雖是死蛇。解弄也活。(瞥爾承當。已沒交涉)誰是好手。試請辨",
    "X67n1301_001:0234b09": "看(打云。你辨不出。還我瓜來)。",
    "X67n1301_001:0234b10": "太原孚上座。本是講經僧。後因一禪客激之。遂悟心",
    "X67n1301_001:0234b11": "要。便云。我從今已去。更不將父母所生鼻頭扭揑也。",
    "X67n1301_001:0234b12": "因游徑山佛殿前立。僧問曾游五臺麼。孚云曾游。僧",
    "X67n1301_001:0234b13": "云。還見文殊麼。孚云見。僧云。向什麼處見。孚云。向徑",
    "X67n1301_001:0234b14": "山佛殿前見。雪峯聞此語喜云。作家禪客。怎生得入",
    "X67n1301_001:0234b15": "嶺來。後到雪峯。峯領眾接至上堂。孚一覷。雪峯便下",
    "X67n1301_001:0234b16": "座。孚參堂去。後老宿拈云。大小雪峯。被孚上座一覷。",
    "X67n1301_001:0234b17": "直得高竪降旗。後來在雪峯會中作知客。與玄沙輩",
    "X67n1301_001:0234b18": "箭鋒相拄。如大虫插翅相似。只如他一覷。雪峯自有",
    "X67n1301_001:0234b19": "箇道理。這簽瓜話。只是無縫罅。只是疑人。保福云。道",
    "X67n1301_001:0234b20": "得與你瓜喫。孚云。把將來。若是識端倪底人。見他一",
    "X67n1301_001:0234b21": "似兩陣相交。彼此互相好手。各無傷損。不見底人。未",
    "X67n1301_001:0234b22": "免胡亂指注。喚作禪道。不然喚作無事。一時去念言",
    "X67n1301_001:0234b23": "念語。生情解轉打不著。離却此令又作麼生。古人道。",
    "X67n1301_001:0234b24": "透關一句。直下孤危。只露目前些子。教你見得便識",
    "X67n1301_001:0234c01": "將去。不識輒莫疑著。這箇是向上人行履。所以道。同",
    "X67n1301_001:0234c02": "道者方知此公案。雪竇拈得天然好。雖是死蛇。解弄",
    "X67n1301_001:0234c03": "也活。如今還有弄得活底麼。若搆得了。便許獨步寰",
    "X67n1301_001:0234c04": "中七穿八穴。若也未會。一任把定死蛇頭。",
    "X67n1301_001:0234c05": "第十九則南泉示眾",
    "X67n1301_001:0234c06": "舉南泉示眾云。道非物外。物外非道。(刺孔籠裏出頭來)趙",
    "X67n1301_001:0234c07": "州出問。如何是物外道。(將謂胡鬚赤。更有赤鬚胡)泉便打。(不放過也",
    "X67n1301_001:0234c08": "是本分)州云。和尚莫打某甲。向後錯打人去在。(今日打着",
    "X67n1301_001:0234c09": "一箇)泉云。龍蛇易辨。衲子難謾。(殺人不用刀)雪竇拈云。趙",
    "X67n1301_001:0234c10": "州如龍無角。似蛇有足。(也須恁麼始得)當時不管盡法無",
    "X67n1301_001:0234c11": "民。直須喫棒了趁出(未免令行一半。若要盡令而行。諸公一時喫棒始得)。",
    "X67n1301_001:0234c12": "南泉趙州。一出一入。互相唱和。緇素則有得失。著著",
    "X67n1301_001:0234c13": "無出身處。但去意不到處。正好急著眼看。是什麼道",
    "X67n1301_001:0234c14": "理。南泉示眾云。道非物外。物外非道。趙州這老漢有",
    "X67n1301_001:0234c15": "撥轉路頭處。更具通方底眼。便出眾問。如何是物外",
    "X67n1301_001:0234c16": "道。惹得這老漢僧打。却云莫打某甲。已後錯打人去",
    "X67n1301_001:0234c17": "在。南泉把不定。隨後却向伊道。龍蛇易辨。衲子難謾。",
    "X67n1301_001:0234c18": "且道他意作麼生。須是通方衲子。方可見得二老漢",
    "X67n1301_001:0234c19": "落處。南泉一日上堂。趙州便問。明頭合。暗頭合。泉便",
    "X67n1301_001:0234c20": "歸方丈。趙州便下堂州云。這老漢被我一問。直得無",
    "X67n1301_001:0234c21": "言可對。堂中首座云。莫道和尚無語。只是上座不會。",
    "X67n1301_001:0234c22": "州便打首座云。這棒合是堂頭和尚喫。看他父子一",
    "X67n1301_001:0234c23": "機一境。如兩鏡相照相似。而今人將妄想意識去測",
    "X67n1301_001:0234c24": "度。爭得知他落處。如雪竇拈道。趙州如龍無角。似蛇",
    "X67n1301_001:0235a01": "有足。當時不管盡法無民。直須喫棒了趁出。當時即",
    "X67n1301_001:0235a02": "且置。只如今作麼生。良久云。放過一著。",
    "X67n1301_001:0235a03": "第二十則馬祖圖相",
    "X67n1301_001:0235a04": "舉僧來參馬大師。師畫一圓相云。入也打。不入也",
    "X67n1301_001:0235a05": "打。(從上爪牙)僧便入。(却是箇靈利衲子)師便打。(也不得放過)僧云。和",
    "X67n1301_001:0235a06": "尚打某甲不得。(逆水之波經幾回)師靠却拄杖休去。(如擊石火。",
    "X67n1301_001:0235a07": "似閃電光。可惜許。有頭無尾)雪竇拈云。二俱不了。(許他雪竇具眼)和尚",
    "X67n1301_001:0235a08": "打某甲不得。靠却拄杖。擬議不來。劈脊便打(打云只為",
    "X67n1301_001:0235a09": "靠却拄杖休去。惹得雪竇許多葛藤)。",
    "X67n1301_001:0235a10": "馬祖大師見僧來參。便畫一圓相云。入也打。不入也",
    "X67n1301_001:0235a11": "打。且道此意如何。這僧却是箇作家便入。祖便打。他",
    "X67n1301_001:0235a12": "却難容。便道和尚打某甲不得。這老漢知他是本色",
    "X67n1301_001:0235a13": "衲僧。便恁麼休去。招得雪竇點檢道。二俱不了。只如",
    "X67n1301_001:0235a14": "此便下座。却較些子。末後更道。擬議不來。劈脊便棒。",
    "X67n1301_001:0235a15": "只如雪竇恁麼道。已是靈龜曳尾。",
    "X67n1301_001:0235a16": "第二十一則興化罰錢",
    "X67n1301_001:0235a17": "舉興化問克賓維那。(禍事)你不久為唱道之師。(莫教壞人",
    "X67n1301_001:0235a18": "家男女)賓云。不入這保社。(好彩這漢皮下有血)化云。會來不入。",
    "X67n1301_001:0235a19": "不會不入。(不免惹絆)賓云沒交涉。(以劒便揮)化便打云。克賓",
    "X67n1301_001:0235a20": "維那。法戰不勝。罰錢五貫。充設饡飯。(據令而行。不為分外)至",
    "X67n1301_001:0235a21": "來日齋時。興化自白椎云。克賓維那。法戰不勝。不",
    "X67n1301_001:0235a22": "得喫飯。即便赶出院。(也不為分外)雪竇拈云。克賓要承",
    "X67n1301_001:0235a23": "嗣興化。罰錢出院且置。(旁觀者不肯)却須索取這一頓",
    "X67n1301_001:0235a24": "棒始得。(打云。棒既喫了作麼生索)且問諸人。棒既喫了。作麼生",
    "X67n1301_001:0235b01": "索。雪竇要斷不平之事。今夜與克賓維那雪屈。以",
    "X67n1301_001:0235b02": "拄杖一時打散(刺孔籠裏相撲)。",
    "X67n1301_001:0235b03": "大凡臨濟下兒孫。須明此一段大事始得。這公案須",
    "X67n1301_001:0235b04": "是透得淨盡方見。纔若擬議。礙塞殺人。只如興化問",
    "X67n1301_001:0235b05": "克賓維那道。你不久為唱道之師。賓云。不入這保社。",
    "X67n1301_001:0235b06": "化云。會來不入。不會不入。賓云。沒交涉。化便打云。克",
    "X67n1301_001:0235b07": "賓維那。法戰不勝。罰錢五貫設饡飯。這漢訝郎當地。",
    "X67n1301_001:0235b08": "也與他出錢。來日齋時。興化自白椎云。克賓維那。法",
    "X67n1301_001:0235b09": "戰不勝。不得喫飯。即便赶出。這漢訝郎當地。也與他",
    "X67n1301_001:0235b10": "出院。若要扶竪臨濟正法眼藏。也須是明取這一則",
    "X67n1301_001:0235b11": "公案。始較些子。人多下喝下。拍生情解。我恁麼說話。",
    "X67n1301_001:0235b12": "也是漏泄天機了也。到這裏作麼生會。也須是他父",
    "X67n1301_001:0235b13": "子相投。言氣符合。方始見得他克賓維那。為他不與",
    "X67n1301_001:0235b14": "常人一般。纔作情解。便落在世諦流布。只為透不得。",
    "X67n1301_001:0235b15": "墮在塵緣中。不識向上人行履處。要須是蹈著向上",
    "X67n1301_001:0235b16": "關捩子。自然到他古人自在安樂處。所以道。你若行",
    "X67n1301_001:0235b17": "時我便坐。你若坐時我便行。你若作賓。我須作主。你",
    "X67n1301_001:0235b18": "若作主。我須作賓。所以互相建立。若作情解。卒摸索",
    "X67n1301_001:0235b19": "不著。亦似臨濟遷化謂三聖道。吾去後不得滅吾正",
    "X67n1301_001:0235b20": "法眼藏。聖云。誰敢滅却和尚正法眼藏。濟云。或有人",
    "X67n1301_001:0235b21": "問你。作麼生舉。聖便喝。濟云。誰知吾正法眼藏。向這",
    "X67n1301_001:0235b22": "瞎驢邊滅却。看他如此。那裏有情解得失來。只如興",
    "X67n1301_001:0235b23": "化向克賓維那道。你是會來不入。不會不入。克賓道",
    "X67n1301_001:0235b24": "沒交涉。且道他意作麼生。後人情解道。當初但下一",
    "X67n1301_001:0235c01": "喝。或云。以坐具便摵。自然不著出院。只管議論將去。",
    "X67n1301_001:0235c02": "有什麼交涉。後來住院開堂。承嗣興化。蓋謂他踏著",
    "X67n1301_001:0235c03": "向上關捩子。所謂見與師齊。減師半德。見過於師。方",
    "X67n1301_001:0235c04": "堪傳受。那裏似如今人。在情想中分得分失來。不見",
    "X67n1301_001:0235c05": "興化。一日有同參來。纔相見。化便喝。僧亦喝。化又喝。",
    "X67n1301_001:0235c06": "僧又喝。化拈拄杖。僧又喝。化便打云。看這漢猶強作",
    "X67n1301_001:0235c07": "主宰在。直打出法堂。侍者至晚却問。適來這僧有甚",
    "X67n1301_001:0235c08": "言句觸忤和尚。化云。他有權有實。有照有用。我將手",
    "X67n1301_001:0235c09": "去他面前探兩帀。他却不知。似這般漢不打。更待何",
    "X67n1301_001:0235c10": "時。興化一日示眾云。若是作家戰將。便請單刀直入。",
    "X67n1301_001:0235c11": "更莫如何若何。時有旻德長老。出眾禮拜起便喝。化",
    "X67n1301_001:0235c12": "亦喝。德又喝。化又喝。德便禮拜歸眾。興化云。旻德今",
    "X67n1301_001:0235c13": "夜却較興化二十棒。何故。為他旻德會這一喝。且不",
    "X67n1301_001:0235c14": "是喝。到這裏。看他宗風作略手段。須是他屋裏人。方",
    "X67n1301_001:0235c15": "可會得。會得了也。只易得他藥頭空些子透見。雪竇",
    "X67n1301_001:0235c16": "道。克賓維那要承嗣興化。只這一句。便見得雪竇會",
    "X67n1301_001:0235c17": "得忒好。若不徹骨徹髓。深入虜庭。焉能知得這些子",
    "X67n1301_001:0235c18": "難處。雪竇拈得情也盡。見也除。雪竇但知只拈話便",
    "X67n1301_001:0235c19": "了克賓。知他得幾年。為什麼雪竇却道。今夜與克賓",
    "X67n1301_001:0235c20": "維那雪屈。却以拄杖一時赶散。大眾。且道他畢竟作",
    "X67n1301_001:0235c21": "麼生(險)。",
    "X67n1301_001:0235c22": "第二十二則長慶淘金",
    "X67n1301_001:0235c23": "舉僧問長慶。眾手淘金誰是得者。(無手人得)慶云。有伎",
    "X67n1301_001:0235c24": "倆者得。(已是第二頭)僧云。學人還得也無。(孟八郎作麼)慶云。",
    "X67n1301_001:0236a01": "大遠在。(不妨減人光彩)雪竇拈代云。這僧當時便喝。(賊過後張",
    "X67n1301_001:0236a02": "弓)復云。有伎倆者得。一手分付。(減師半德)有伎倆者不",
    "X67n1301_001:0236a03": "得。兩手分付。(方堪傳受)學人還得也無。蒼天蒼天(一坑埋却",
    "X67n1301_001:0236a04": "便打)。",
    "X67n1301_001:0236a05": "長慶稜道者。平生參請。直是將死生著在額頭上。坐",
    "X67n1301_001:0236a06": "破七箇蒲團。豈似今日。如存若忘。初參靈雲。便問。如",
    "X67n1301_001:0236a07": "何是佛法大意。靈雲道。驢事未了。馬事到來。後舉似",
    "X67n1301_001:0236a08": "雪峯。峯云。汝豈不是蘇州人。慶云。某甲豈不知是蘇",
    "X67n1301_001:0236a09": "州人。雪峯舉似玄沙。沙云。恐他因緣不在和尚處。教",
    "X67n1301_001:0236a10": "伊下來。某向他說。慶到玄沙處舉前話。沙云。你是稜",
    "X67n1301_001:0236a11": "道者。作麼生不會。稜云。不知。靈雲與麼道。意作麼生。",
    "X67n1301_001:0236a12": "沙云。只是稜道者不用外覓。稜云。和尚作麼生與麼",
    "X67n1301_001:0236a13": "說某名不可不識。乞和尚說道理。沙云。你是兩浙人。",
    "X67n1301_001:0236a14": "我是福州人。作麼生不會。稜云。實不會。乞和尚說破。",
    "X67n1301_001:0236a15": "沙云。我豈不是向你說也。稜云。某甲特地來乞和尚",
    "X67n1301_001:0236a16": "為說。莫與麼相弄。沙云。你聞鼓聲也無。稜云。某不可",
    "X67n1301_001:0236a17": "不識鼓聲也。沙云。若聞鼓聲只是你。稜云不會。沙云。",
    "X67n1301_001:0236a18": "且喫粥去便上來。稜喫粥。粥了便上云。乞和尚說破。",
    "X67n1301_001:0236a19": "沙云。不是喫粥了也。稜云。乞和尚說破。莫相弄。某甲",
    "X67n1301_001:0236a20": "且辭歸去。沙云。你來時從那裏路來。稜云。大目路來。",
    "X67n1301_001:0236a21": "沙云。你去也從大目路去。作麼生說相弄。後於雪峯。",
    "X67n1301_001:0236a22": "一日捲簾大悟。有頌云。也大差。也大差。捲起簾來見",
    "X67n1301_001:0236a23": "天下。有人問我解何宗。拈起拂子驀口打。後來示眾",
    "X67n1301_001:0236a24": "道。撞著道伴交肩過。一生參學事畢。大凡參請。須要",
    "X67n1301_001:0236b01": "抵死謾生。用做一件事頓在面前。忽然似長慶恁麼",
    "X67n1301_001:0236b02": "桶底脫去。也不妨快活。須是捨長久工夫始得相應。",
    "X67n1301_001:0236b03": "一日僧問。羚羊未掛角時如何。慶云。草裏漢。掛角後",
    "X67n1301_001:0236b04": "如何。慶云。亂呌喚。看他得底人。自然用處七縱八橫。",
    "X67n1301_001:0236b05": "這僧致箇問頭也有氣息。却問長慶。眾手淘金。誰是",
    "X67n1301_001:0236b06": "得者。眾中謂之借事問。慶云。有伎倆者得。雪竇便出",
    "X67n1301_001:0236b07": "一隻眼道。有伎倆者不得。這瞌睡漢更道。某甲還得",
    "X67n1301_001:0236b08": "也無。雪竇道。蒼天蒼天。且道他意落在甚處。三日後",
    "X67n1301_001:0236b09": "看。",
    "X67n1301_001:0236b10": "第二十三則大梅無意",
    "X67n1301_001:0236b11": "舉僧問大梅。如何是祖師西來意。(可晒新鮮)梅云。西來",
    "X67n1301_001:0236b12": "無意。(賺殺一船人)僧舉似鹽官。官云。一箇棺木。兩箇死",
    "X67n1301_001:0236b13": "漢。(是賊識賊)玄沙聞舉云。鹽官是作家。(也是火裏人)雪竇云。",
    "X67n1301_001:0236b14": "三箇也得(如麻似粟。成羣作隊)。",
    "X67n1301_001:0236b15": "師云。雖然如是。雪竇也是普州人送賊。舉僧問人人",
    "X67n1301_001:0236b16": "有箇觀音。如何是和尚觀音。(云云)古鏡話亦然。西來",
    "X67n1301_001:0236b17": "無意。有底云無見無聞。又云一切皆無。若作恁麼見",
    "X67n1301_001:0236b18": "解。一時壞了。你既道無。又用參請作什麼。殊不知古",
    "X67n1301_001:0236b19": "人一期問答。應病與藥截斷葛藤。後人只管狂狗逐",
    "X67n1301_001:0236b20": "塊。鹽官恁麼道。且不是無意。通方作者。共相證明。玄",
    "X67n1301_001:0236b21": "沙雪竇。不言而喻。",
    "X67n1301_001:0236b22": "第二十四則臨濟蒿枝",
    "X67n1301_001:0236b23": "舉臨濟示眾云。我於先師處。三度喫六十棒。如蒿",
    "X67n1301_001:0236b24": "枝子拂相似。(貧兒思舊債)如今更思一頓棒喫。誰為下",
    "X67n1301_001:0236c01": "手。(打云。已喫了也)僧出眾云。某甲下手。(莫茆廣)濟拈棒與。(棒頭",
    "X67n1301_001:0236c02": "有眼)僧擬接。濟便打。(果然。何故。忠人無信)雪竇拈云。臨濟放去",
    "X67n1301_001:0236c03": "較危。收來太速(不得不恁麼。不恁麼時如何。棒下無生忍。臨機不見師)。",
    "X67n1301_001:0236c04": "師云。臨濟在黃蘗會裏三年。行業純一。首座歎曰。雖",
    "X67n1301_001:0236c05": "是後生與眾有異。首座問上座在此多少時。(云云)黃",
    "X67n1301_001:0236c06": "蘗曰。不得別處去。汝向高安灘頭大愚處去。(云云)大",
    "X67n1301_001:0236c07": "愚托開云。汝師黃蘗非干我事。一日普請鋤地。濟見",
    "X67n1301_001:0236c08": "黃蘗拄钁而立。蘗曰。這漢困那。(云云)蘗打維那。濟連",
    "X67n1301_001:0236c09": "钁曰。諸方火葬。我這裏一時活埋。到這裏。且道與六",
    "X67n1301_001:0236c10": "十棒相見時如何。還知他本分作家麼。臨濟從此一",
    "X67n1301_001:0236c11": "喝起來。如今向劒刃上求人。今人却換作移喚。他有",
    "X67n1301_001:0236c12": "什麼氣息。臨濟溈山處見仰山云。我欲向北去建立",
    "X67n1301_001:0236c13": "黃蘗宗旨。仰山云。若到彼中。有二人輔佐你。只是有",
    "X67n1301_001:0236c14": "頭無尾。濟到河北住一小院。普化克符先在彼中。濟",
    "X67n1301_001:0236c15": "謂二人曰。我欲於此建立黃蘗宗旨。汝且須成褫我。",
    "X67n1301_001:0236c16": "二人珍重便下去。次日普化上堂問云。和尚前日說",
    "X67n1301_001:0236c17": "什麼。濟便打。又一日克符上來問。和尚打普化作什",
    "X67n1301_001:0236c18": "麼。濟亦打。至晚小參示眾云。有時奪人不奪境。有時",
    "X67n1301_001:0236c19": "奪境不奪人。有時人境俱奪。有時人境俱不奪。克符",
    "X67n1301_001:0236c20": "出眾便問。如何是奪人不奪境。濟云。煦日發生鋪地",
    "X67n1301_001:0236c21": "錦。嬰兒垂髮白如絲。如何是奪境不奪人。濟云。王令",
    "X67n1301_001:0236c22": "已行天下徧。將軍塞外絕烟塵。如何是人境俱奪。濟",
    "X67n1301_001:0236c23": "云。并汾絕信。獨處一方。如何是人境俱不奪。濟云。王",
    "X67n1301_001:0236c24": "居寶殿。野老謳歌。符禮拜。濟便打。臨濟宗風。從來捋",
    "X67n1301_001:0237a01": "虎鬚。致使後代兒孫。爪牙卓朔地。他一日示眾云。我",
    "X67n1301_001:0237a02": "於先師處。三度喫六十棒。如蒿枝子拂相似。如今更",
    "X67n1301_001:0237a03": "思一頓棒喫。誰為下手。須得箇茆廣漢。大膽出來。擬",
    "X67n1301_001:0237a04": "議之間。濟便打。雪竇拈來眼親便見云。放去較危。收",
    "X67n1301_001:0237a05": "來太速。",
    "X67n1301_001:0237a06": "第二十五則師祖珠藏",
    "X67n1301_001:0237a07": "舉師祖問南泉。摩尼珠人不識。如來藏裏親收得。",
    "X67n1301_001:0237a08": "如何是如來藏。(放下着)泉云。王老師與你往來者是",
    "X67n1301_001:0237a09": "藏。(打葛藤作什麼)雪竇云。草裏漢。(有些子)祖云。不往來者。(兩重",
    "X67n1301_001:0237a10": "公案)泉云。亦是藏。(有什麼共語處)雪竇云。雪上加霜。(灼然)祖云。",
    "X67n1301_001:0237a11": "如何是珠。(打云。是什麼)雪竇云險。(着了也)百尺竿頭作伎",
    "X67n1301_001:0237a12": "倆。不是好手。這裏著得箇眼。賓主互換。便能深入",
    "X67n1301_001:0237a13": "虎穴。(且道具什麼眼。直得賓主互換。想闍黎作這般手脚不得)或不恁麼。縱饒",
    "X67n1301_001:0237a14": "師祖悟去。也是龍頭蛇尾漢(說什麼龍頭蛇尾。更好與三十棒。何故。為",
    "X67n1301_001:0237a15": "他只恁麼。不能不恁麼)。",
    "X67n1301_001:0237a16": "師云。獲珠吟。擁之令聚而不聚。撥之令散而不散。側",
    "X67n1301_001:0237a17": "耳欲聞而不聞。瞪目觀之而不見。又有者道。南泉老",
    "X67n1301_001:0237a18": "婆心切。古人到這無心境界。恁麼道也得。不恁麼道",
    "X67n1301_001:0237a19": "也得。識取鈎頭意。莫認定盤星。草裏漢。雪上加霜。雪",
    "X67n1301_001:0237a20": "竇這兩橛。且不得隨語生解會。師祖問如何是珠。泉",
    "X67n1301_001:0237a21": "召師祖。師祖應諾。泉云出去。祖便悟。雪竇云險。若要",
    "X67n1301_001:0237a22": "親切。須著箇眼看。主賓互換。臨機獨用。同得同證。有",
    "X67n1301_001:0237a23": "轉變出身處始得。舉清八路問羅山。仰山插鍬叉手",
    "X67n1301_001:0237a24": "意旨如何。山云。清尚座。你還曾夢見仰山麼。",
    "X67n1301_001:0237b01": "第二十六則鏡清問僧",
    "X67n1301_001:0237b02": "舉鏡清問僧。趙州喫茶去。你作麼生會。(明珠不合彈雀兒)",
    "X67n1301_001:0237b03": "僧便出去。(似則似。是則不是)清云邯鄲學唐步。(一手擡。一手搦)雪",
    "X67n1301_001:0237b04": "竇拈云。這僧不是邯鄲人。為什麼學唐步。(扶強不扶弱)",
    "X67n1301_001:0237b05": "若辨得出。與你喫茶(且喜沒交涉)。",
    "X67n1301_001:0237b06": "師云。邯鄲乃是趙國。其人善行。宋人往學之不成。唐",
    "X67n1301_001:0237b07": "捐其功。(云云)故云。邯鄲學步。匍匐而歸。(云云)雪竇錯",
    "X67n1301_001:0237b08": "會莊子意。(云云)不免將錯就錯。南禪師頌云。相逢相",
    "X67n1301_001:0237b09": "問知來歷。(云云)雪竇大意。只拈他二人相見處。",
    "X67n1301_001:0237b10": "第二十七則雲門法身",
    "X67n1301_001:0237b11": "舉僧問雲門。如何是法身向上事。(天下衲僧疑着)門云。向",
    "X67n1301_001:0237b12": "上與汝道即不難。作麼生會法身。(慣得其便)僧云。請和",
    "X67n1301_001:0237b13": "尚鑑。(看)門云。鑑即且置。作麼生會法身。(第二陣施旗槍來也)",
    "X67n1301_001:0237b14": "僧云。恁麼恁麼。(分疎不下)門云。這箇是長連牀上學得",
    "X67n1301_001:0237b15": "底。我且問你法身還喫飯麼。(忒晒無佛法身心。若是我當時只向他道",
    "X67n1301_001:0237b16": "草賊大敗便走)僧無語。(這漢飽喫了飯。却作這般去就)雪竇拈云。將成九",
    "X67n1301_001:0237b17": "仞之山。不進一簣之土。(山僧適來也道了也)過在什麼處(打云。",
    "X67n1301_001:0237b18": "只是喫飯漢)。",
    "X67n1301_001:0237b19": "師云。僧問仰山。法身還解說法也無。仰山推枕子話。",
    "X67n1301_001:0237b20": "(云云)溈山聞云。寂子用劒刃上事。又舉陳操尚書問",
    "X67n1301_001:0237b21": "衲僧本分事。(云云)請和尚鑑。這僧不妨奇特。爭奈雲",
    "X67n1301_001:0237b22": "門是作家。向虎口裏橫身。恁麼恁麼。更僻在閑處。便",
    "X67n1301_001:0237b23": "見者草賊大敗。雪竇恁麼拈。人道什麼。",
    "X67n1301_001:0237b24": "第二十八則三聖金鱗",
    "X67n1301_001:0237c01": "舉三聖問雪峯。透網金鱗以何為食。(擔枷過狀。自己也不知)",
    "X67n1301_001:0237c02": "峯云。待汝出網來即向汝道。(鈍滯殺人)聖云。一千五百",
    "X67n1301_001:0237c03": "人善知識。話頭也不識。(一任[跳兆+孛]跳)峯云。老僧住持事繁。",
    "X67n1301_001:0237c04": "(時人盡道雪峯有陷虎之機。要且不然)雪竇云。可惜放過。好與三十",
    "X67n1301_001:0237c05": "棒。這棒一棒也饒不得。(為什麼如此)直是罕遇作家(便打。",
    "X67n1301_001:0237c06": "你也未是作家)。",
    "X67n1301_001:0237c07": "師云。問透網金鱗以何為食。若是擔板漢。決定向食",
    "X67n1301_001:0237c08": "處作活計。作家宗師。不妨奇特。待汝出網來即向汝",
    "X67n1301_001:0237c09": "道。且道是曾出網來。不曾出網來。聖云。一千五百人",
    "X67n1301_001:0237c10": "善知識。(云云)此語也毒。雪竇猶自道未在。好與三十",
    "X67n1301_001:0237c11": "棒。其意要顯本分草料。向雪峯頭上行。諸人若要轉",
    "X67n1301_001:0237c12": "變自在處麼。不然辜負雪峯。雪竇便打。是有過是無",
    "X67n1301_001:0237c13": "過。你若辨得出。拄杖子屬你。",
    "X67n1301_001:0237c14": "第二十九則伏牛馳書",
    "X67n1301_001:0237c15": "舉伏牛為馬祖馳書到國師處。師問馬祖有何言",
    "X67n1301_001:0237c16": "句示人。(當時便喝。免見葛藤)牛云。即心即佛。(蒼天蒼天)國師云。是",
    "X67n1301_001:0237c17": "什麼話。(灼然不放過)良久再問。更有什麼言句。(好便與一喝)",
    "X67n1301_001:0237c18": "牛云。不是心。不是佛。不是物。(漏逗不少)國師云。猶較些",
    "X67n1301_001:0237c19": "子。(也只是隨邪逐惡)雪竇代云。當時便喝。(已是第二重公案)牛却",
    "X67n1301_001:0237c20": "問和尚此間如何(也好)國師云。三點如流水。曲似刈",
    "X67n1301_001:0237c21": "禾鎌。(更是葛藤)雪竇云。是什麼語話。(不是雪竇也不知落處)也好",
    "X67n1301_001:0237c22": "與一拶。(拶即不無。且道雪竇意落在什麼處)見之不取。千載難忘(打云",
    "X67n1301_001:0237c23": "着)。",
    "X67n1301_001:0237c24": "師云。伏牛是馬祖下八十四人之一數。與丹霞為方",
    "X67n1301_001:0238a01": "外知音。通儒書講教。國師垂問伏牛。只合便道不是",
    "X67n1301_001:0238a02": "心。不是佛。不是物。為什麼先道即心是佛。可謂作家",
    "X67n1301_001:0238a03": "禪客。不辱宗風。雪竇代云。伏牛等國師問馬祖有何",
    "X67n1301_001:0238a04": "言句。便下一喝。諸人若辨得這一喝。下面一落索一",
    "X67n1301_001:0238a05": "時辨得。國師道。猶較些子。雪竇代云。便喝。不可道國",
    "X67n1301_001:0238a06": "師不是。雪竇更要向上行。前頭即心是佛。後面不是",
    "X67n1301_001:0238a07": "心。不是佛。不是物。伏牛却問。國師云。三點如流水。曲",
    "X67n1301_001:0238a08": "似刈禾鎌。俱是心。雪竇代伏牛出氣。不妨是作家鉗",
    "X67n1301_001:0238a09": "鎚。番覆看。方見雪竇有工夫得其妙處。諸人若向雪",
    "X67n1301_001:0238a10": "竇也好與一拶處參得徹。許汝有回互轉變處。",
    "X67n1301_001:0238a11": "第三十則玄沙過患",
    "X67n1301_001:0238a12": "舉玄沙問鏡清。我不見一法為大過患。你道不見",
    "X67n1301_001:0238a13": "什麼法。(和尚自屎不覺臭)清指露柱云。莫是不見這箇法。",
    "X67n1301_001:0238a14": "(第二頭承當)玄沙云。浙中清水白米從你喫。佛法則未",
    "X67n1301_001:0238a15": "在。(招他恁麼道)雪竇云。大小鏡清。被玄沙熱瞞。(只這雪竇也無",
    "X67n1301_001:0238a16": "出身處)我當時若見。但向他道。靈山授記也未到如",
    "X67n1301_001:0238a17": "此(只恐你承當不下)。",
    "X67n1301_001:0238a18": "師云。鏡清住越州鏡湖三十年。舉一宿覺鄉人話。玄",
    "X67n1301_001:0238a19": "沙問得漏逗。(云云)鏡清答得郎當。何故如此。只為伊",
    "X67n1301_001:0238a20": "識破來處。如排兩陣。彼此相向。只對些子機鋒。舉涅",
    "X67n1301_001:0238a21": "槃經中。菩薩摩訶薩。不見一法過於嗔者。六根本中",
    "X67n1301_001:0238a22": "唯嗔最毒。玄沙云。不見什麼法。問得言中有響。莫是",
    "X67n1301_001:0238a23": "不見。(云云)答處早轉變了也。鏡清道莫是二字。大有",
    "X67n1301_001:0238a24": "淆訛。爭奈鏡清皮下有血。玄沙眼裏有筋。二俱好手。",
    "X67n1301_001:0238b01": "兩不相饒。此皆從上來命脈。浙江將為鍛煉語。",
    "X67n1301_001:0238b02": "第三十一則報慈問僧",
    "X67n1301_001:0238b03": "舉先報慈問僧近離什處。(也要驗過)僧云臥龍。(實頭人難得)",
    "X67n1301_001:0238b04": "慈云。在彼多少時。(好與一拶)僧云。經冬過夏。(也好箇坦蕩漢)慈",
    "X67n1301_001:0238b05": "云。龍門無宿客。為什麼在彼許多時。(也好驗過)僧云。獅",
    "X67n1301_001:0238b06": "子窟中無異獸。(兩頭三面)慈云。汝試作獅子吼看。(拈一放一。)",
    "X67n1301_001:0238b07": "僧云。若作獅子吼。即無和尚也。(雖然落草。却有主宰)慈云。念",
    "X67n1301_001:0238b08": "汝新到。且放三十棒。(彼此鈍滯)雪竇云。奇怪。諸禪德。若",
    "X67n1301_001:0238b09": "平展。則兩不相傷。(遞相鈍滯。有什麼用處)據令。則彼此俱險。",
    "X67n1301_001:0238b10": "(一時喪身失命)還點撿得麼(打云險)。",
    "X67n1301_001:0238b11": "師云。此箇公案。賓主相見。如排刀鎗大陣。却用特石。",
    "X67n1301_001:0238b12": "畢竟却不失血脈。獅子窟中無異獸。料掉沒交涉。却",
    "X67n1301_001:0238b13": "有活處。云念汝新到。且放汝三十棒。死中得活。從頭",
    "X67n1301_001:0238b14": "都放過。何故。合用處却不用。不用處又却活潑潑地。",
    "X67n1301_001:0238b15": "雪竇拈。平展則兩不相傷。龍門無宿客。已是平展。且",
    "X67n1301_001:0238b16": "道甚麼處是險處。",
    "X67n1301_001:0238b17": "第三十二則船子絲綸",
    "X67n1301_001:0238b18": "舉船子頌云。千尺絲綸直下垂。一波纔動萬波隨。",
    "X67n1301_001:0238b19": "(有麼有麼)夜靜水寒魚不食。滿船空載月明歸。(勞而無功)雪",
    "X67n1301_001:0238b20": "竇云。這老漢勞而無功。(已在言前)或若雲門道。一句合",
    "X67n1301_001:0238b21": "頭語。萬劫繫驢橛(正中這漢毒藥)又作麼生免此過。(用免作什",
    "X67n1301_001:0238b22": "麼)良久云。莫道水寒魚不食。如今釣得滿船歸(終是",
    "X67n1301_001:0238b23": "有心)。",
    "X67n1301_001:0238b24": "師云。船子和尚三頌。唯此一頌最為深妙。舉洛浦龍",
    "X67n1301_001:0238c01": "潭答木平話。舉夾山見船子話。一波纔動萬波隨。山",
    "X67n1301_001:0238c02": "僧道。有麼有麼。畢竟作麼生。夜靜水寒魚不食。(云云)",
    "X67n1301_001:0238c03": "合頭語。本是船子語。後來雲門愛舉。雪竇用作雲門",
    "X67n1301_001:0238c04": "語。既是船子語。為什麼却有合頭話。雪竇見他語墮",
    "X67n1301_001:0238c05": "在這裏。所以與他開一線道活路。",
    "X67n1301_001:0238c06": "第三十三則投子一言",
    "X67n1301_001:0238c07": "舉投子問巨榮禪客。老僧未曾有一言半句掛諸",
    "X67n1301_001:0238c08": "方耳目。何用要見山僧。(莫謗人好)僧云。到這裏不施三",
    "X67n1301_001:0238c09": "拜。要且不甘。(見機而作)子云。出家兒得恁麼沒碑記。(和尚",
    "X67n1301_001:0238c10": "慣用此機)僧遶禪牀一匝而出。(將為胡鬚赤更有赤鬚胡)子云。有眼",
    "X67n1301_001:0238c11": "無耳朵。六月火邊坐。(賊過後張弓)雪竇云。也不得放過。",
    "X67n1301_001:0238c12": "(作麼生)纔轉便與擒住。喝云。是誰不甘。(咄)若跳得出。",
    "X67n1301_001:0238c13": "不妨是一員衲僧(你也跳不出了也)。",
    "X67n1301_001:0238c14": "師云。巨榮禪客。諸方常有問答話收放作家。爭奈投",
    "X67n1301_001:0238c15": "子是奇人。鈎頭有餌。喫著則喪身失命。可謂得逸羣",
    "X67n1301_001:0238c16": "之用。釣得來。鎚得破。有般底。呼得來。遣不去。畢竟干",
    "X67n1301_001:0238c17": "戈作亂。子云。出家兒得恁麼沒碑記。蓋無知見。這僧",
    "X67n1301_001:0238c18": "也是淆訛。却不禮拜。遶禪牀而出。若是別人。無奈他",
    "X67n1301_001:0238c19": "何。投子也不忙。云有眼無耳朵。六月火邊坐。這僧有",
    "X67n1301_001:0238c20": "無轉變作用。(云云)投子末後一句。蓋是從上來人行",
    "X67n1301_001:0238c21": "履。這箇唯趙州會得投子意。若是諸人。當時被投子",
    "X67n1301_001:0238c22": "擒住。合下什麼語。",
    "X67n1301_001:0238c23": "第三十四則祖師六塵",
    "X67n1301_001:0238c24": "舉祖師云。六塵不惡。還同正覺。(眼見耳聞有什麼過)雪竇云。",
    "X67n1301_001:0239a01": "拄杖子是塵。有什麼過。(這老漢。又要第二杓惡水在)過既無應",
    "X67n1301_001:0239a02": "合辨主。(第三頭藏身露影)所以道。糞掃堆上現丈六金身。",
    "X67n1301_001:0239a03": "且拈在一邊。(作家宗師。終不藏身露影)赤肉團上壁立千仞。又",
    "X67n1301_001:0239a04": "放過一著。(弄精魂漢。有什麼限)直饒八面四方。正好連架打",
    "X67n1301_001:0239a05": "(打云。已落第八頭)。",
    "X67n1301_001:0239a06": "師云。信心銘。(云云)見聞覺知無障礙。聲香味觸常三",
    "X67n1301_001:0239a07": "昧。雲門云。一切處不是三昧。有聲香味觸體在一邊。",
    "X67n1301_001:0239a08": "聲香味觸在一邊。見解偏枯。又云即此見聞非見聞。",
    "X67n1301_001:0239a09": "更無聲色可呈君。洞山云。塵中不染丈夫兒。雲門云。",
    "X67n1301_001:0239a10": "拄杖子但喚作拄杖子。一切但喚作一切。塵勞之儔",
    "X67n1301_001:0239a11": "為如來種。六塵只得不唧[口*留]。二乘等人如焦糓芽。不",
    "X67n1301_001:0239a12": "復再生。又本仁道。色不是色。聲不是聲。六塵皆然。畢",
    "X67n1301_001:0239a13": "竟如何。還同正覺。智與理冥。境與神會。(云云)心如境",
    "X67n1301_001:0239a14": "亦如。無實亦無虗。過既無。拄杖頭上須辨箇主賓。不",
    "X67n1301_001:0239a15": "可儱儱侗侗。糞掃堆上現丈六金身。見悟本語。赤肉",
    "X67n1301_001:0239a16": "團上壁立千仞。是臨濟語。雪竇道。此二人俱未有主",
    "X67n1301_001:0239a17": "在。",
    "X67n1301_001:0239a18": "第三十五則本生拄杖",
    "X67n1301_001:0239a19": "舉本生以拄杖示眾云。(也是一場狼藉)我若拈起。你便向",
    "X67n1301_001:0239a20": "未拈起時作道理。我若不拈起。你便向拈起時作",
    "X67n1301_001:0239a21": "主宰。(尖上更加尖)且道老僧為人在什麼處。(當時若與本分草料)",
    "X67n1301_001:0239a22": "時有僧出云。不敢妄生節目。(是即是太簾纖)生云。也是闍",
    "X67n1301_001:0239a23": "黎不分外。(未是好心)僧云。低低處平之有餘。高高處觀",
    "X67n1301_001:0239a24": "之不足。(似恁麼衲僧一箇半箇則得。千箇萬箇無處覓)生云。節目上更生",
    "X67n1301_001:0239b01": "節目。(也不放過)僧無語。(灼然龍頭蛇尾)生云。掩鼻偷香。空招罪",
    "X67n1301_001:0239b02": "犯。(據款結案)雪竇云。這僧也善能切磋。爭奈弓折箭盡。",
    "X67n1301_001:0239b03": "(也有些子)然雖如此。且本生是作家宗師。為人在什麼",
    "X67n1301_001:0239b04": "處。(若不是作家。爭解恁麼道)拈起也。天回地轉。應須拱手歸降。",
    "X67n1301_001:0239b05": "(那裏得這消息來)放下也。草偃風行。必合全身遠害。(打云。也須",
    "X67n1301_001:0239b06": "喫三十棒始得)還見本生為人處也無。(拗折拄杖子。作麼生為人)雪竇",
    "X67n1301_001:0239b07": "復拈起拄杖子云。太平本是將軍致。不許將軍見",
    "X67n1301_001:0239b08": "太平(口如楄擔。眼如木[木*突]。且道拄杖子在什麼處。瞎漢)。",
    "X67n1301_001:0239b09": "師云。諸人且道拄杖子為人在什麼處。且道拈起是",
    "X67n1301_001:0239b10": "不拈起是。若是頂門上有眼底漢。朕兆未萌前薦去",
    "X67n1301_001:0239b11": "即得。若向正令已行後作主宰。卒摸索不著。僧云。不",
    "X67n1301_001:0239b12": "敢妄生節目。也是箇圓陀陀底漢。節目上更加節目。",
    "X67n1301_001:0239b13": "且道是罰是賞。僧無語。生云。掩鼻偷香空招罪犯。當",
    "X67n1301_001:0239b14": "時合下得箇什麼語。免得本生恁麼道。看他賓主相",
    "X67n1301_001:0239b15": "酬。兩口劒相似。雪竇道。這僧也善能切磋。爭奈弓折",
    "X67n1301_001:0239b16": "箭盡。別人只拈到這裏。雪竇有餘才。拈起則天回地",
    "X67n1301_001:0239b17": "轉。應須拱手歸降。放下也草偃風行。必合全身遠害。",
    "X67n1301_001:0239b18": "本生會瞻前顧後。不失血脈。本生公案。雪竇拈得也",
    "X67n1301_001:0239b19": "好。不見道。太平本是將軍致。不許將軍見太平。",
    "X67n1301_001:0239b20": "第三十六則安國伊蘭",
    "X67n1301_001:0239b21": "舉安國問僧。得之於心。伊蘭作旃檀之樹。(逢強即弱)失",
    "X67n1301_001:0239b22": "之於旨。甘露乃蒺[卄/梨]之園。(遇賤即貴)我要箇語具得失",
    "X67n1301_001:0239b23": "兩意。(乃竪起拂子云。且道喚作拂子。不喚作拂子)僧竪起拳云。不可喚",
    "X67n1301_001:0239b24": "作拳頭。(不可喚作拳頭。喚作什麼。弄泥團漢)國云。只為喚作拳頭。(也是",
    "X67n1301_001:0239c01": "兩箇無孔鐵鎚)雪竇云。無繩自縛漢。拳頭也不識(三箇也得。師云。",
    "X67n1301_001:0239c02": "雖然如是。盡是義學沙門)。",
    "X67n1301_001:0239c03": "師云。安國承嗣雪峯。此是忠國師塔銘語云。得之於",
    "X67n1301_001:0239c04": "心。伊蘭作旃檀之樹。失之於旨。甘露乃蒺[卄/梨]之園。舉",
    "X67n1301_001:0239c05": "正人說邪法。邪法即為正。邪人說正法。正法即為邪。",
    "X67n1301_001:0239c06": "得之於心。伊蘭作旃檀之樹。逢強即弱。失之於旨。甘",
    "X67n1301_001:0239c07": "露乃蒺[卄/梨]之園。遇賤即貴。我要箇語具得失兩意。是",
    "X67n1301_001:0239c08": "時會中也有恁麼人。此箇下語不失宗旨。雪竇依樣",
    "X67n1301_001:0239c09": "畫猫兒。三箇一時恁麼。教山僧作麼生。",
    "X67n1301_001:0239c10": "第三十七則玄沙見虎",
    "X67n1301_001:0239c11": "舉玄沙與天龍入山見虎。([囗@力])龍云。前面是虎。(好箇消息)",
    "X67n1301_001:0239c12": "沙云是汝。(漏逗不少)雪竇云。要與人天為師。面前端的",
    "X67n1301_001:0239c13": "是虎(山僧也恁麼。天下人恁麼。用祖師作什麼)。",
    "X67n1301_001:0239c14": "師云。天龍與玄沙入山。見此機緣。有什麼省處。舉雪",
    "X67n1301_001:0239c15": "峯下有孚上座見虎云。某甲甚怕怖。峯云。是你屋裏",
    "X67n1301_001:0239c16": "事怕作什麼。要明盡大地是沙門一隻眼。坐斷天下",
    "X67n1301_001:0239c17": "人舌頭。識取這箇時節。不見道。一塵纔起。大地全收。",
    "X67n1301_001:0239c18": "一毛頭獅子。百億毛頭一時現。莫道物為己。南閻浮",
    "X67n1301_001:0239c19": "提有四種重障。若人透過不落陰界。山不是山。水不",
    "X67n1301_001:0239c20": "是水。虎不是虎。物不是物。若乃情盡。無不皆是。更無",
    "X67n1301_001:0239c21": "是物。皆同一體作用。雲門道。盡乾坤大地無一纖毫",
    "X67n1301_001:0239c22": "(云云)若向這裏見得玄沙。便乃見玄見妙。見佛見祖。",
    "X67n1301_001:0239c23": "見顛見狂。山是山。水是水。虎是虎。物是物。各歸本位。",
    "X67n1301_001:0239c24": "各著平實處。也為人不得。須是恁麼也不得。不恁麼",
    "X67n1301_001:0240a01": "也不得。恁麼不恁麼。不恁麼却恁麼。更買草鞋行脚",
    "X67n1301_001:0240a02": "三十年。是有坐斷。是無坐斷。也未在。且道畢竟作麼",
    "X67n1301_001:0240a03": "生參。",
    "X67n1301_001:0240a05": "佛果圜悟禪師擊節上"
}