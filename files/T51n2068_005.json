{
    "T51n2068_005:0066c20": "法華經傳記卷第五",
    "T51n2068_005:0066c22": "諷誦勝利第八之三",
    "T51n2068_005:0066c23": "釋遺俗一史呵誓二",
    "T51n2068_005:0066c24": "僧玄秀三僧道慧四",
    "T51n2068_005:0066c25": "釋道泰五釋普安六",
    "T51n2068_005:0066c26": "釋僧定七隋沙彌八",
    "T51n2068_005:0066c27": "釋僧徹九釋僧衍十",
    "T51n2068_005:0066c28": "岑文本十一陵肅璟十二",
    "T51n2068_005:0066c29": "韋仲珪十三釋慧獻十四",
    "T51n2068_005:0067a01": "釋慧和十五崔義起十六",
    "T51n2068_005:0067a02": "陽蓋護十七容文策十八",
    "T51n2068_005:0067a03": "宋沙彌十九隴志通二十",
    "T51n2068_005:0067a04": "&#x51C9;寡婦二十一高守節二十二",
    "T51n2068_005:0067a05": "釋明曜二十三釋僧洪二十四",
    "T51n2068_005:0067a06": "宋王珠二十五",
    "T51n2068_005:0067a07": "唐雍州醴泉沙門釋遺俗一",
    "T51n2068_005:0067a08": "[0067a08] 釋遺俗。不知何許人。以唐運初開。遊止雍",
    "T51n2068_005:0067a09": "州醴泉縣南美泉鄉陽陸家。鎮常供養。清儉",
    "T51n2068_005:0067a10": "寡慾。惟誦法華為業。晝夜相係乃數千遍。以",
    "T51n2068_005:0067a11": "貞觀初。因疾將終。遺屬友人慧廓曰。比雖誦",
    "T51n2068_005:0067a12": "經。意望靈驗。以生蒙俗信向之善。若身死",
    "T51n2068_005:0067a13": "後。不須棺盛。露骸理之。十載可為發出。舌",
    "T51n2068_005:0067a14": "根必爛。知無受持。若猶存在。當告道俗為起",
    "T51n2068_005:0067a15": "一塔以示感靈。言訖而終。遂依埋葬。至貞觀",
    "T51n2068_005:0067a16": "十一年。廓與諸知故。就墓發之。身肉都銷。惟",
    "T51n2068_005:0067a17": "舌不朽。一縣士女。咸共仰載。誦持之流。又",
    "T51n2068_005:0067a18": "倍恒度。乃函盛其舌。於陽陸村北甘谷南",
    "T51n2068_005:0067a19": "岸。為建塼塔。識者尊嚴。彌隆信敬。讀誦",
    "T51n2068_005:0067a20": "更甚。",
    "T51n2068_005:0067a21": "雍州福水陰史村呵誓二",
    "T51n2068_005:0067a22": "[0067a22] 雍州長安縣界郊南福水之陰。有史村史",
    "T51n2068_005:0067a23": "呵誓者。少懷善念。常誦法華。行安樂行。慈悲",
    "T51n2068_005:0067a24": "在意。不乘畜產。經云哀愍一切故也。虛約為",
    "T51n2068_005:0067a25": "心。名霑令史往還京省。以習誦相。仍恐路",
    "T51n2068_005:0067a26": "逢相識人事暄涼。便廢所誦。故其所行必小",
    "T51n2068_005:0067a27": "逕左道。&#x4EFE;氣怡顏。緣念相續。初不告倦。及",
    "T51n2068_005:0067a28": "終之時。感異香氣。充於村曲。親&#x758E;同怪。而莫",
    "T51n2068_005:0067a29": "測其緣。遂理殯之。爾後十年。妻亡乃發屍",
    "T51n2068_005:0067b01": "出。舌根鮮明。餘並朽盡。乃別標顯葬矣。",
    "T51n2068_005:0067b02": "黃州隨華寺僧玄秀三",
    "T51n2068_005:0067b03": "[0067b03] 僧玄秀者。住黃州隨華寺。其性清慎溫恭為",
    "T51n2068_005:0067b04": "志。常誦法華。每感徵異。未以為怪。時屬炎",
    "T51n2068_005:0067b05": "暑。同友逐涼。遣召秀來。欲有談笑。既至房",
    "T51n2068_005:0067b06": "前。但見羽衛嚴肅人馬偉大。怖而返告。同往",
    "T51n2068_005:0067b07": "共觀。如初不異。轉至後門。其徒彌盛。上望空",
    "T51n2068_005:0067b08": "中填塞無際。多乘象馬類雜鬼神。乃知其感",
    "T51n2068_005:0067b09": "通也。置而&#x5374;返。明晨慚謝。朋從遂絕。秀專斯",
    "T51n2068_005:0067b10": "業。隋末終焉。",
    "T51n2068_005:0067b11": "唐益州福成寺僧道慧四",
    "T51n2068_005:0067b12": "[0067b12] 僧道慧蜀人。少喪父母。從兄養大。晝夜悲哭。",
    "T51n2068_005:0067b13": "戀慕其父母。生年九。從師誦通法華。祈請其",
    "T51n2068_005:0067b14": "脫苦。誦滿一百部。夢福成寺上空。有殊特",
    "T51n2068_005:0067b15": "光。漸近於庭。忽見有天。百千天眾。而圍繞",
    "T51n2068_005:0067b16": "之。告道慧言。吾是汝雙親。依汝誦經力。生第",
    "T51n2068_005:0067b17": "二天。脫惡趣怖。若誦滿千返。必生淨土。當知",
    "T51n2068_005:0067b18": "親子深契來謁陳情。作是語已。隱而不見。",
    "T51n2068_005:0067b19": "覺悟倍生信重。彌專諷誦。聞者展轉。為父母",
    "T51n2068_005:0067b20": "脫苦誦經。感夢告蓋多。略不述而已。",
    "T51n2068_005:0067b21": "魏常山衡唐精舍釋道泰五",
    "T51n2068_005:0067b22": "[0067b22] 釋道泰。元魏末人。住常山衡唐精舍。夢人謂",
    "T51n2068_005:0067b23": "曰。若至其年。當終於四十二矣。至期年遇",
    "T51n2068_005:0067b24": "重病甚憂。悉以身資為福。友人曰。余聞。供",
    "T51n2068_005:0067b25": "養六十二億菩薩。與一稱觀世音同。君何不",
    "T51n2068_005:0067b26": "至心歸依。可必增壽。泰乃感悟。遂於四日四",
    "T51n2068_005:0067b27": "夜。專精不絕。所坐帷下。忽見光明從戶外",
    "T51n2068_005:0067b28": "而入。見觀音足趺踝間。金色朗照。語泰曰。",
    "T51n2068_005:0067b29": "汝念觀世音耶。亦復誦法華不。泰褰帷頃便",
    "T51n2068_005:0067c01": "不復見。悲喜流汗。便覺體輕。所患遂愈誦通",
    "T51n2068_005:0067c02": "法華文。念彼觀音。年四十四。方為同意說之。",
    "T51n2068_005:0067c03": "泰後終於天命耳。",
    "T51n2068_005:0067c04": "陳揚都釋普安六",
    "T51n2068_005:0067c05": "[0067c05] 釋普安。姓陳氏。少出家誦通法華。自矜為業。",
    "T51n2068_005:0067c06": "遇熱病苦。口齒皆落。更止自矜。慧心誦滿",
    "T51n2068_005:0067c07": "一夏。夢天童來。以楊枝指齒肉曰。君專心誦",
    "T51n2068_005:0067c08": "經。落齒生如本。當來得道時。即齒白細密。語",
    "T51n2068_005:0067c09": "已夢覺。口中滿齒。後移居靜室。向牖誦經。自",
    "T51n2068_005:0067c10": "然飲食在案前。適食訖。後七日如飽食。身",
    "T51n2068_005:0067c11": "肥滿如斯。感應勝利甚多。春秋八十有九而",
    "T51n2068_005:0067c12": "卒。香滿室音樂聞空。其夜弟子夢。胡僧說偈",
    "T51n2068_005:0067c13": "曰。",
    "T51n2068_005:0067c14": " 若聞法華經  專心而諷誦",
    "T51n2068_005:0067c15": " 聖眾來授手  必生淨土中",
    "T51n2068_005:0067c16": "[0067c16] 推之依誦經生淨土矣。",
    "T51n2068_005:0067c17": "唐潞州法住寺釋僧定七",
    "T51n2068_005:0067c18": "[0067c18] 釋僧定。是曇榮同門。住法住寺。行方等懺悔。",
    "T51n2068_005:0067c19": "諷誦法華。晝夜未&#x751E;眠臥。戒行精高。夢感見",
    "T51n2068_005:0067c20": "諸聖眾。彌悔彌誦。貞觀七年七月十四日。於",
    "T51n2068_005:0067c21": "法住道場內。見大光明。五色間起。從上而",
    "T51n2068_005:0067c22": "下。中有七佛。相好非常。語僧定云。我是毘婆",
    "T51n2068_005:0067c23": "尸如來無所著至真等正覺。以汝罪銷故來",
    "T51n2068_005:0067c24": "為證。然非本師。不與授記。如是六佛。皆同此",
    "T51n2068_005:0067c25": "詞。又有大光明倍前。從上而下。中有九百九",
    "T51n2068_005:0067c26": "十四佛。語僧定皆同此詞。最後一佛云。我",
    "T51n2068_005:0067c27": "是汝本師釋迦牟尼也。為汝罪銷故來授記。",
    "T51n2068_005:0067c28": "汝身器清淨。於賢劫中。當作佛名為普明。",
    "T51n2068_005:0067c29": "汝行方等大乘。普賢道場。誦持法華不可",
    "T51n2068_005:0068a01": "思議也。若斯之應現感靈。難稱記矣(若依續僧傳。曇榮",
    "T51n2068_005:0068a02": "與僧定。同行方等悔法。見七佛釋迦。授二人記。更不云誦法華。然別記中。誦持法華。行方等大乘普賢悔法。記",
    "T51n2068_005:0068a03": "者所聞不同而已)。",
    "T51n2068_005:0068a04": "隋岐州東山下村沙彌八",
    "T51n2068_005:0068a05": "[0068a05] 隋開皇初。有揚州僧。忘其名。自誦通涅槃經",
    "T51n2068_005:0068a06": "一部。謂多誦自矜為業。時岐州東山下村中",
    "T51n2068_005:0068a07": "有沙彌。誦觀世音經。二人俱暴死。心下俱暖。",
    "T51n2068_005:0068a08": "同至閻王所。乃處沙彌金高座。甚恭敬之。處",
    "T51n2068_005:0068a09": "涅槃僧銀高座。敬心不重。事訖勘問。二俱餘",
    "T51n2068_005:0068a10": "壽。皆放還。彼涅槃僧。情大恨恨。恃所誦多。",
    "T51n2068_005:0068a11": "門下沙彌住處。於是兩辭。各蘇所在。彼從南",
    "T51n2068_005:0068a12": "來至岐州。訪得具問所由。沙彌言。初誦觀音。",
    "T51n2068_005:0068a13": "別衣別所。燒香&#x546A;願。然後乃誦。斯法不怠。更",
    "T51n2068_005:0068a14": "無他術。彼謝曰。吾罪深矣。所謂涅槃威儀不",
    "T51n2068_005:0068a15": "整。身口不淨。救忘而已。古人遺言。多惡不如",
    "T51n2068_005:0068a16": "少善。於今取驗。悔往而返云。",
    "T51n2068_005:0068a17": "縫州陷泉寺釋僧徹九",
    "T51n2068_005:0068a18": "[0068a18] 釋僧徹。住縫州南孤山陷泉寺。昔行遇癩者",
    "T51n2068_005:0068a19": "在穴中。徹引至山中。為鑿穴給食。令誦法華。",
    "T51n2068_005:0068a20": "素不識文字。加又頑鄙。句句授之。終不辭",
    "T51n2068_005:0068a21": "倦。誦經向半。夢有教者。自後稍聰。得五六",
    "T51n2068_005:0068a22": "卷。瘡漸覺愈。一部既了。鬚眉平復。膚色如",
    "T51n2068_005:0068a23": "常。故經云。病之良藥。斯誠驗矣。",
    "T51n2068_005:0068a24": "唐并州釋僧衍十",
    "T51n2068_005:0068a25": "[0068a25] 釋僧衍。并州人也。凡厥并州人。七歲已上。皆",
    "T51n2068_005:0068a26": "解念佛。生淨土多。衍久居并州。誦法華經。欣",
    "T51n2068_005:0068a27": "求安養。以經云即往安樂世界故也。每日一",
    "T51n2068_005:0068a28": "遍。三年成千部。夢自身左右生羽翼。以法華",
    "T51n2068_005:0068a29": "文字為文綵。欲飛翔身自輕。即飛去西方。到",
    "T51n2068_005:0068b01": "七寶地。宮殿相並。天人滿中。顧視己身。羽翼",
    "T51n2068_005:0068b02": "頓成。大寶蓮華臺。一一文字。變作丈六佛",
    "T51n2068_005:0068b03": "身。各說偈云。汝在濁世誦妙法。眾生業障唯",
    "T51n2068_005:0068b04": "見字。實是三身圓滿佛。今成羽翼復本身。聞",
    "T51n2068_005:0068b05": "偈見臺。六萬九千三百餘化佛坐葉上。臺上",
    "T51n2068_005:0068b06": "佛是阿彌陀佛也。進頂禮。臺佛即語衍。汝還",
    "T51n2068_005:0068b07": "閻浮。以我云相示眾生。又弘法華功德。應時",
    "T51n2068_005:0068b08": "諸佛變作本羽翼。還娑婆。夢覺流淚。誦法華",
    "T51n2068_005:0068b09": "更入觀心。於舌端有八葉蓮華。華上有佛。結",
    "T51n2068_005:0068b10": "跏趺坐。法華一一文字。從佛口出。皆作金",
    "T51n2068_005:0068b11": "色。具有光明。變為佛身。遍滿虛空。圍持經",
    "T51n2068_005:0068b12": "者。閉眼即現此相。開眼即不見。專觀專誦。",
    "T51n2068_005:0068b13": "臨終之時。紫雲聳砌。端坐誦經而卒。春秋七",
    "T51n2068_005:0068b14": "十有。具注此事。祕收經奧。後見聞者。悲泣",
    "T51n2068_005:0068b15": "結緣而已。",
    "T51n2068_005:0068b16": "中書令岑文本十一",
    "T51n2068_005:0068b17": "[0068b17] 中書令岑文。本江陵人。少信佛。常念誦法",
    "T51n2068_005:0068b18": "華經普門品。&#x751E;我乘船。於吳江中流船懷。船",
    "T51n2068_005:0068b19": "人盡死。文本沒在水中。聞有人言。但念佛必",
    "T51n2068_005:0068b20": "不死也。如是三言。既而隨波誦出已著此",
    "T51n2068_005:0068b21": "岸遂免。後於江陵設齋。僧徒集其家。有一客",
    "T51n2068_005:0068b22": "僧獨後去。謂文本曰。天下方亂。君幸不預其",
    "T51n2068_005:0068b23": "災。終逢太平彼富貴也。言畢趨出。既而文",
    "T51n2068_005:0068b24": "本自食。&#x6900;中得舍利二粒。後果如其(文本自向唐臨說)。",
    "T51n2068_005:0068b25": "國子祭酒肅璟十二",
    "T51n2068_005:0068b26": "[0068b26] 國子祭酒肅陵人。梁滅入隋。姊為煬帝皇",
    "T51n2068_005:0068b27": "后。生長貴盛。而家崇佛法。大業中自以誦法",
    "T51n2068_005:0068b28": "華經。乃依經文作多寶塔。以檀香為之。塔高",
    "T51n2068_005:0068b29": "三尺許。其上方復下原下。并為木多寶佛",
    "T51n2068_005:0068c01": "像。經數年。其兄子銓在宅。朝起忽於前院草",
    "T51n2068_005:0068c02": "中。見一檀木浮圖。蓋下有一&#x936E;石佛像。製作",
    "T51n2068_005:0068c03": "異於中國。面形似胡。其眼精以銀為之。中累",
    "T51n2068_005:0068c04": "精光。淨如自然者。銓怪走告璟。璟視驚喜。取",
    "T51n2068_005:0068c05": "蓋還試置多寶塔上。宛然相稱如故造。璟喜",
    "T51n2068_005:0068c06": "勸自以為精誠。盛其佛像。函內有舍利百餘",
    "T51n2068_005:0068c07": "枚。璟女以尼年小竊疑。胡僧每云。舍利鎚打",
    "T51n2068_005:0068c08": "不破。乃試取三十枚。於石上以斧折之。舍",
    "T51n2068_005:0068c09": "利了無著者。女就地拾覓。唯得三四枚。餘",
    "T51n2068_005:0068c10": "並失不見所在。既而懼以告璟。璟往塔中視",
    "T51n2068_005:0068c11": "之。則舍利皆在如舊。璟從此日。誦法華經一",
    "T51n2068_005:0068c12": "遍。以至于終。貞觀十一年病篤。蕭后及弟姪",
    "T51n2068_005:0068c13": "視之。璟與相見。各令燃香。因即共別。唯留",
    "T51n2068_005:0068c14": "弟公瑀及女為尼者。令燃香誦經。頃之謂其",
    "T51n2068_005:0068c15": "尼曰。我欲去。普賢菩薩來迎我。在東院。師可",
    "T51n2068_005:0068c16": "迎之。尼如言往迎之未還。璟曰。此院不淨不",
    "T51n2068_005:0068c17": "肯來。吾當往就。汝等好住。因與瑀等別。仍起",
    "T51n2068_005:0068c18": "長跪合掌。正向西方。次之倒臥遂絕。遺令獨",
    "T51n2068_005:0068c19": "載一車歛。以在身之服。婦人不得送葬。勿",
    "T51n2068_005:0068c20": "以酒肉祭。制坎纔令沒棺。潮野歎其道寤。",
    "T51n2068_005:0068c21": "家人奉而行之。",
    "T51n2068_005:0068c22": "臨邛韋仲珪十三",
    "T51n2068_005:0068c23": "[0068c23] 仲珪者天性孝悌。為州里所敬。年十七群表",
    "T51n2068_005:0068c24": "尤異。為蒙陽長。父廉自資陽都。遂以老歸。武",
    "T51n2068_005:0068c25": "德中遇病。仲珪不釋冠帶而養。久之父卒。",
    "T51n2068_005:0068c26": "謝遣妻妾。閭于墓右。尤信佛教。誦法華經。晝",
    "T51n2068_005:0068c27": "則負土成墳。夜專誦經。精誠不倦。終三年不",
    "T51n2068_005:0068c28": "歸。&#x751E;有一虎。夜至廬前。蹲踞聽經。久之而",
    "T51n2068_005:0068c29": "不去。珪正念曰。不願猛獸之相逼也。虎即起",
    "T51n2068_005:0069a01": "去。明旦見繞墓生芝草七十二莖。當墳前者。",
    "T51n2068_005:0069a02": "行列次第如人種殖。皆朱莖紫蓋。蓋經五寸。",
    "T51n2068_005:0069a03": "光色異常。&#x96A3;里以告州縣。時爭君昌為刺",
    "T51n2068_005:0069a04": "史說裕為別駕。共至墓所察之。忽有一鳥。如",
    "T51n2068_005:0069a05": "鴨[衛-韋+含]雙鯉魚。各長一尺許。飛來集君昌前。魚",
    "T51n2068_005:0069a06": "置於地而去。君昌等尤深嗟歎。採芝對奏。",
    "T51n2068_005:0069a07": "詔表門閭(仲珪弟孝隋為大理主簿為臨說。更閭州人亦同云爾)。",
    "T51n2068_005:0069a08": "唐金城瓦官寺釋慧獻十四",
    "T51n2068_005:0069a09": "[0069a09] 釋慧獻者金城人也。失父母後出家守戒。從",
    "T51n2068_005:0069a10": "師訪道。誦通法華。專志為業。發願於父母墓",
    "T51n2068_005:0069a11": "所誦經。欲救輪迴苦。凡經歷三年。精勤諷誦。",
    "T51n2068_005:0069a12": "未曾暫廢。至夜三更。空中有大光明。又雨華",
    "T51n2068_005:0069a13": "如雪而下。中有聲語獻言。吾是汝父。汝初誦",
    "T51n2068_005:0069a14": "經力。已住第二天。誦滿千部。聖眾來迎。從",
    "T51n2068_005:0069a15": "天生淨土。汝母依涅槃經力。即生不動國。彼",
    "T51n2068_005:0069a16": "在生之時。書寫涅槃一卷。汝誦經資彼在生",
    "T51n2068_005:0069a17": "善故。語已隱不現。&#x96A3;里謂失火。至曉更問慧",
    "T51n2068_005:0069a18": "獻。獻具說始末。聞者悲涕。於墓所誦經資親。",
    "T51n2068_005:0069a19": "其類蓋多。",
    "T51n2068_005:0069a20": "都下眾造寺慧和十五",
    "T51n2068_005:0069a21": "[0069a21] 慧和道人者。宋秦始義嘉時。未出家為南賊。",
    "T51n2068_005:0069a22": "劉胡下都參值諜來著新林。被捉便欲研",
    "T51n2068_005:0069a23": "頭。其前在鵲渚遇臺軍。已經怖懅。從此之",
    "T51n2068_005:0069a24": "後恒誦觀世音經。臨被殺時。心念益至。遂爾",
    "T51n2068_005:0069a25": "曰斬之三研三折。於是軍主謂為異事。立",
    "T51n2068_005:0069a26": "便放去。慧和得脫便出家。",
    "T51n2068_005:0069a27": "司亢少常伯崔義起十六",
    "T51n2068_005:0069a28": "[0069a28] 崔義起大不信佛。妻父肅鏗念善誦法華般",
    "T51n2068_005:0069a29": "若數千遍。辛酒不入門。起妻以五月亡。為修",
    "T51n2068_005:0069b01": "三七日齋正食。亡妻來有婢素玉。見作夫人",
    "T51n2068_005:0069b02": "語。我生時雖聞地獄。不大信今受苦不可言。",
    "T51n2068_005:0069b03": "汝男女等。不得不信。由汝為我轉經燃燈功",
    "T51n2068_005:0069b04": "德。蒙放暫歸。便向大眾陳懺。我至二十日更",
    "T51n2068_005:0069b05": "來。將素玉看我受罪。至期果至。將素玉去。見",
    "T51n2068_005:0069b06": "大城官府。夫人入別院。須臾火鑊鐵床總",
    "T51n2068_005:0069b07": "至。夫人受毒苦。忽見夫人父肅公。坐蓮華臺。",
    "T51n2068_005:0069b08": "語夫人。早放素玉。還告素玉。我女生時。不",
    "T51n2068_005:0069b09": "用我語。多嗔&#x59AC;不信善惡。今受此苦。我無力",
    "T51n2068_005:0069b10": "可救。汝歸可悟其夫兒女道令修功德。不久",
    "T51n2068_005:0069b11": "解脫。又見婆羅門僧從空中下。教素玉誦金",
    "T51n2068_005:0069b12": "剛般若。又誦藥師法華兩卷一遍。兩卷並",
    "T51n2068_005:0069b13": "改名為聲聞。又曰。閻浮提人不信佛。汝誦此",
    "T51n2068_005:0069b14": "經聞婆羅門。並解經語。婢死三日便蘇。家人",
    "T51n2068_005:0069b15": "良賤。初如常遇患。麟德元年正月。薛將軍宅",
    "T51n2068_005:0069b16": "齋。迎婢請三道佛頂骨。婆羅門僧。令試誡",
    "T51n2068_005:0069b17": "素玉。乃昇座長誦。一無脫漏。皆合掌歎曰。如",
    "T51n2068_005:0069b18": "西國本不異。合眾驚訝希有奇事。薛將軍",
    "T51n2068_005:0069b19": "遂口奏。天子大歎曰。百官亦有不信者。冥道",
    "T51n2068_005:0069b20": "若此。何得不信。時朝貴聞者。咸生大信。司",
    "T51n2068_005:0069b21": "成館博士茫叔元。又將僧二十人。就翊善坊",
    "T51n2068_005:0069b22": "宅。召素玉令誦本經。梵音深妙。令人樂聞。自",
    "T51n2068_005:0069b23": "云不忘故爾云(感通錄下卷)。",
    "T51n2068_005:0069b24": "山陽蓋護十七",
    "T51n2068_005:0069b25": "[0069b25] 蓋護山陽人。&#x751E;係獄應死。此人本誦觀世音",
    "T51n2068_005:0069b26": "經。三日三夜。心無間斷。忽於夜中。眼見觀世",
    "T51n2068_005:0069b27": "音。又放光照之。立時鎖械自脫。諸戶自開。",
    "T51n2068_005:0069b28": "便引護出去。護隨光而走行。得少里地。於是",
    "T51n2068_005:0069b29": "光滅。護止宿草中。明日徐去得免(應驗傳)。",
    "T51n2068_005:0069c01": "秦州慕容文策十八",
    "T51n2068_005:0069c02": "[0069c02] 秦州上邦縣人慕容文策。年十七誦持金剛",
    "T51n2068_005:0069c03": "般若法華經。齋戒不關。隋大業七年四月十",
    "T51n2068_005:0069c04": "五日夜。忽有兩鬼。來至床前。手持文牒云。王",
    "T51n2068_005:0069c05": "今遣取公來。文策良甚忙怕。乃遂使者而",
    "T51n2068_005:0069c06": "去。將至一大城。樓櫓嚴峻城郭六重。將入第",
    "T51n2068_005:0069c07": "一第二門。極大光明。至第三門。其門相去四",
    "T51n2068_005:0069c08": "里已上。並皆黑闇。都不見道。使者引之而過。",
    "T51n2068_005:0069c09": "至五六門內。復大光明。去門三里。即有宮室",
    "T51n2068_005:0069c10": "殿堂。四邊持杖宿衛。還如見在宮闕無異。王",
    "T51n2068_005:0069c11": "宮殿而坐。所將男夫婦女僧尼道士及女等。",
    "T51n2068_005:0069c12": "外國六夷不可稱數。策在後行典。唱名而過。",
    "T51n2068_005:0069c13": "王一一問其在生福業。有福&#x52B9;驗。在西而",
    "T51n2068_005:0069c14": "立。無福驗者。在東而立。末後始唱策名。王",
    "T51n2068_005:0069c15": "問。一生作何福業。策即分&#x758E;。一生已來。唯誦",
    "T51n2068_005:0069c16": "持金剛般若法華八部。般若晝夜轉讀。又持",
    "T51n2068_005:0069c17": "齋戒一日不闕。王聞此言。合掌恭敬歎言。功",
    "T51n2068_005:0069c18": "德甚深。付主司細撿文簿。不錯將來。其典執",
    "T51n2068_005:0069c19": "案諮王。未合身死。王即放還。且遣西行。立未",
    "T51n2068_005:0069c20": "去之間有沙門。可年十五六。執一明炬。於策",
    "T51n2068_005:0069c21": "前而過。續後又一沙彌。執明炬而過。策即捉",
    "T51n2068_005:0069c22": "袈裟挽住。願師救弟子。使者錯追將來。蒙王",
    "T51n2068_005:0069c23": "恩澤。撿文簿放還。不知去處。願師慈悲救護",
    "T51n2068_005:0069c24": "弟子。示其來路。二僧語策。檀越持般若。轉",
    "T51n2068_005:0069c25": "讀大乘經典。好牢持齋戒故來救之。師云。我",
    "T51n2068_005:0069c26": "執明炬在前。檀越但從我後。還於六重城門",
    "T51n2068_005:0069c27": "而出還。詣黑闇二門。二僧手執明炬。喻如日",
    "T51n2068_005:0069c28": "出光明。皆現出於六重門外。二僧即語策云。",
    "T51n2068_005:0069c29": "檀越以知地獄處否。策云。不知。二沙彌",
    "T51n2068_005:0070a01": "即舉手。指城西北角處。有一大城。相去四",
    "T51n2068_005:0070a02": "里。此是地獄之城。二沙彌云。將檀越於此城",
    "T51n2068_005:0070a03": "觀看。從師至彼。其城高峻。有大城門。並鐵網",
    "T51n2068_005:0070a04": "垂下。有四羅剎。手執鐵叉。侍立左右。二僧",
    "T51n2068_005:0070a05": "云。是地獄之門。一切罪人配入。並從此門而",
    "T51n2068_005:0070a06": "過。即將策入門。可行二百步。見一灰河。其",
    "T51n2068_005:0070a07": "中一切受苦之人。身在河中。唯見其頭百千",
    "T51n2068_005:0070a08": "萬億。猛火熾燒此罪人。苦痛號叫。不可具",
    "T51n2068_005:0070a09": "說。又四邊皆是鐵床&#x91F0;樹。有四獄卒。手持鐵",
    "T51n2068_005:0070a10": "叉。畔上行走。叫喚之聲。甚可怖畏。二僧云。",
    "T51n2068_005:0070a11": "十八地獄。咸在此城。策見心中怕懼。唯正",
    "T51n2068_005:0070a12": "念佛。心中恒誦經不絕。二僧即將策出城門。",
    "T51n2068_005:0070a13": "至於本來之道。五箇道相近。意中荒迷。不知",
    "T51n2068_005:0070a14": "本從家之道。二僧即欲別策而去。禮拜求請。",
    "T51n2068_005:0070a15": "五道之中。不知弟子從何道去。願師慈悲。示",
    "T51n2068_005:0070a16": "其道處。二僧即於中道引前。可行十里許。有",
    "T51n2068_005:0070a17": "一大門。塞其道口不得而已。二僧以錫杖開",
    "T51n2068_005:0070a18": "之。即語策云。努力勤修功德。誦經莫生懈",
    "T51n2068_005:0070a19": "怠。必得長壽。策別師至家。體中醒悟。父母親",
    "T51n2068_005:0070a20": "知並忙怕。以禮慰喻。說其因緣。蒙放還家。",
    "T51n2068_005:0070a21": "功德之力。聞者欣悅。心意泰然。以此誦經齋",
    "T51n2068_005:0070a22": "戒功德。勸化一切。各各發心。讀誦一日不闕。",
    "T51n2068_005:0070a23": "更加精進。又得長年矣。",
    "T51n2068_005:0070a24": "宋法華臺沙彌十九",
    "T51n2068_005:0070a25": "[0070a25] 宋法華臺者。釋法宗歸心後。開祐昔所住。以",
    "T51n2068_005:0070a26": "為精舍。因誦號法華臺也。凡諸州志諷誦者。",
    "T51n2068_005:0070a27": "群集此臺。眾將三千。諷誦成喧雜。大眾評",
    "T51n2068_005:0070a28": "議。分十二時。以定眾限。打揵搥為剋限。諷誦",
    "T51n2068_005:0070a29": "不絕。其業常存。時一沙彌。從遠方而來。愚戇",
    "T51n2068_005:0070b01": "不識文句。晝夜志諷誦。望入眾限。然天性懶",
    "T51n2068_005:0070b02": "墮。亦不了剋限。大眾悲愍愚。汝以曉更揵",
    "T51n2068_005:0070b03": "搥聲為期。先習諷誦功方成。堪為眾限。一夏",
    "T51n2068_005:0070b04": "誦習。纔得兩三行。眾人輕慢。所誦甚少。不樂",
    "T51n2068_005:0070b05": "人眾。沙彌悲愁。以曉更鐘聲為期。日日專",
    "T51n2068_005:0070b06": "志流淚慚先業。欲投身於山崖河淵。即到高",
    "T51n2068_005:0070b07": "崖。放身而投悶絕。依先業入鑊湯地獄。獄卒",
    "T51n2068_005:0070b08": "以杖打罪人。鐵杖觸鑊緣。響聲似昔揵槌。沙",
    "T51n2068_005:0070b09": "彌憶本志。自能不覺。誦法華題目。獄中罪",
    "T51n2068_005:0070b10": "人。皆坐蓮華。地獄變作涼池。獄卒歎未曾有。",
    "T51n2068_005:0070b11": "將沙彌奏閻魔王。王言。沙彌有餘命。還閻浮",
    "T51n2068_005:0070b12": "提盡其志。聞是語已。如眠臥而覺。身無損壞。",
    "T51n2068_005:0070b13": "還到臺說此因緣。眾或信不信。沙彌至心發",
    "T51n2068_005:0070b14": "願。我冥所見不空。即業障輕微。一部文義。自",
    "T51n2068_005:0070b15": "然照了。發願已行道誦經。一部文義。自然誦",
    "T51n2068_005:0070b16": "通。眾聞所誦。併伏膺。上座沙彌為僧。於諷誦",
    "T51n2068_005:0070b17": "眾為上首。",
    "T51n2068_005:0070b18": "天水隴城志通二十",
    "T51n2068_005:0070b19": "[0070b19] 天水郡隴城縣志通。年未弱冠。住持齋戒。讀",
    "T51n2068_005:0070b20": "誦法華金剛般若等經。六時禮懺不曾闕。年",
    "T51n2068_005:0070b21": "二十即節黠。入請德府衛士。名樹軍團。奉&#x52C5;",
    "T51n2068_005:0070b22": "差征南蠻。從家至彼一萬餘里。在路晝夜禮",
    "T51n2068_005:0070b23": "誦不闕。至南蠻之界。官軍戰敗。兵士散走。當",
    "T51n2068_005:0070b24": "時侶一百餘人。不知所投。多被傷殺。志通惶",
    "T51n2068_005:0070b25": "迫。奔走無路。忽有五人。並乘牝馬。在通前",
    "T51n2068_005:0070b26": "後。有一人走馬告通曰。莫怕莫怕。汝具修",
    "T51n2068_005:0070b27": "功德。前後圍繞。不能為害。行可七里有餘。至",
    "T51n2068_005:0070b28": "一塔廟。即入其中藏隱。蠻即還營。忽有二僧",
    "T51n2068_005:0070b29": "來通所。語通云。檀越誦金剛般若法華。禮念",
    "T51n2068_005:0070c01": "諸佛。不可思議故遣救汝。向者五人乘馬在",
    "T51n2068_005:0070c02": "汝前後者。並是法華般若之力。亦同救汝恐",
    "T51n2068_005:0070c03": "賊傷害。汝身好修福業。誦持經典。莫生懈",
    "T51n2068_005:0070c04": "怠。一切諸善神王。恒相衛護。作是語訖。即乘",
    "T51n2068_005:0070c05": "空而去。通經日不得食。非常飢乏。須臾有二",
    "T51n2068_005:0070c06": "童子。將一&#x9262;飯并醬菜及餅。與通而食。食訖",
    "T51n2068_005:0070c07": "又告通。勤修功德。誦般若經。莫令廢闕。訖亦",
    "T51n2068_005:0070c08": "乘空而去。通涕淚悲泣。深心懺悔。即投大軍。",
    "T51n2068_005:0070c09": "頻經三陣。不被寸鐵所傷。據此因緣。並是法",
    "T51n2068_005:0070c10": "華般若之力。於蠻破官軍放還。專心誦持法",
    "T51n2068_005:0070c11": "華般若。不敢怠慢。又云。貞觀八年正月二十",
    "T51n2068_005:0070c12": "八日身患。至二月八日夜命終。遂被將向王",
    "T51n2068_005:0070c13": "前。閱過徒眾甚多。通在後而立。其典唱名。王",
    "T51n2068_005:0070c14": "即問其善惡之業。亦依次而配。末後始唱通",
    "T51n2068_005:0070c15": "過。具問生在作何福業。通即啟王言。一生已",
    "T51n2068_005:0070c16": "來。誦持金剛般若法華經等。常持齋戒。六時",
    "T51n2068_005:0070c17": "禮佛。王聞此言。即合掌恭敬言。善哉善哉。",
    "T51n2068_005:0070c18": "此人功德不可思議。語使當取之。日據何簿",
    "T51n2068_005:0070c19": "帳。而追付主司。細撿文籍。不枉將來。其主司",
    "T51n2068_005:0070c20": "關天曾捨報。此人更有六年壽命。未合即死。",
    "T51n2068_005:0070c21": "王乃索安。自尋果然非謬語左右侍者。取床",
    "T51n2068_005:0070c22": "几將來。即於南廂。持金床玉几至王前。即遣",
    "T51n2068_005:0070c23": "殿上西邊安置。鋪種種氈褥。遣通上座誦經。",
    "T51n2068_005:0070c24": "便誦般若法華各一卷。並悉通利。又使典藏",
    "T51n2068_005:0070c25": "中取其誦經及修功德文簿。典與通向西相",
    "T51n2068_005:0070c26": "遂往取。可行二里。有大經藏。所有功德簿帳",
    "T51n2068_005:0070c27": "咸在其中。並七寶嚴飾。使者於最下中。取得",
    "T51n2068_005:0070c28": "一卷。可有一紙。題名表志通造功德簿。即",
    "T51n2068_005:0070c29": "持向王邊開捻其中。注通誦般若經萬遍。誦",
    "T51n2068_005:0071a01": "法華經千遍。禮佛齊戒功德。總在其中。王",
    "T51n2068_005:0071a02": "語使人。其通所造功德其深。領將地獄觀",
    "T51n2068_005:0071a03": "看。知其罪福。使者奉&#x52C5;引通。出城西北五里",
    "T51n2068_005:0071a04": "有餘。有一大城。樓櫓&#x5374;敵鐵網垂下。門中有",
    "T51n2068_005:0071a05": "四獄卒。頭如羅剎。口出火炎。身形長大。手持",
    "T51n2068_005:0071a06": "鐵叉。左右而立。有二銅狗。在門兩廂。口吐融",
    "T51n2068_005:0071a07": "銅。流灌獄所。注射罪人。一切受苦之人。並",
    "T51n2068_005:0071a08": "從此門而入。十八地獄。並在此城。通見如此。",
    "T51n2068_005:0071a09": "身心戰慄。無以自安。領時詣王白言。見地",
    "T51n2068_005:0071a10": "獄訖。王語通云。汝今具見受罪福業。好勤精",
    "T51n2068_005:0071a11": "進讀誦莫廢。汝今命六年。在放汝還家。莫生",
    "T51n2068_005:0071a12": "退心。落入惡道。無人救汝。必須讀誦。不退菩",
    "T51n2068_005:0071a13": "提。於汝長年。至老命終。必生淨土。通蘇說",
    "T51n2068_005:0071a14": "此事。彌修彌誦。經六年後而卒。異香滿室。得",
    "T51n2068_005:0071a15": "淨土迎矣。",
    "T51n2068_005:0071a16": "涼州寡婦二十一",
    "T51n2068_005:0071a17": "[0071a17] 涼州有寡婦。姓李家本事佛。恒隨逐齋會。每",
    "T51n2068_005:0071a18": "聰性罷輒能誦之。後忽有虜公主婦寄宿。日",
    "T51n2068_005:0071a19": "瞑不忍遣去。須臾吏來錄之云。李藏叛婢。既",
    "T51n2068_005:0071a20": "被錄付獄。便至心誦觀世音經。得十餘日。欻",
    "T51n2068_005:0071a21": "目晝夜見觀世音。問李何以不去。具答不能",
    "T51n2068_005:0071a22": "得去。又曰。但起而鎖即已脫。於是徑直歸",
    "T51n2068_005:0071a23": "家。獄官及守防人。都自不覺。虜後知之遣問。",
    "T51n2068_005:0071a24": "那得歸。具答如此。亦不復更錄。此是誦經",
    "T51n2068_005:0071a25": "力。感聖應而已。",
    "T51n2068_005:0071a26": "隋并州高守節二十二",
    "T51n2068_005:0071a27": "[0071a27] 隋并州人高守節。家代信奉。而守節尤為精",
    "T51n2068_005:0071a28": "到。年十六七時。曾遊化郡。道遇沙彌。年可五",
    "T51n2068_005:0071a29": "六十。自稱海雲。與之談敘。因謂曰。兒能誦",
    "T51n2068_005:0071b01": "經不。答曰。識其本心。雲即將向五臺。至一處",
    "T51n2068_005:0071b02": "見三草屋。纔得容身。乃於中止。教誦法華經",
    "T51n2068_005:0071b03": "誦間在外乞求給其衣食。節屢見胡僧來至",
    "T51n2068_005:0071b04": "與師言笑。終日而歸去。後雲輒問曰。識向胡",
    "T51n2068_005:0071b05": "僧不。曰不識。雲懇似戲言曰。是文殊師利菩",
    "T51n2068_005:0071b06": "薩。節雖頻承此告。未悟其旨。後使節下山就",
    "T51n2068_005:0071b07": "村取物。仍誡曰。夫女人者惡之本。壞菩提道。",
    "T51n2068_005:0071b08": "破涅槃城。汝向人間宜其深慎。節敬諾受教",
    "T51n2068_005:0071b09": "上山。中路乃見一女人。年十四。衣服鮮幸",
    "T51n2068_005:0071b10": "姿容雅麗。乘一白馬。直趣其前。扣頭向節曰。",
    "T51n2068_005:0071b11": "身有急患。要須下下。乘馬好跳躍。制不自",
    "T51n2068_005:0071b12": "由。希君狀慺濟此微命。節遂念師言竟不迴",
    "T51n2068_005:0071b13": "顧。女亦追尋數里。苦切其辭。節執志如初。俄",
    "T51n2068_005:0071b14": "而到失。既還本處。具陳其事。師曰。汝真丈",
    "T51n2068_005:0071b15": "夫矣。雖然此其文殊師利菩薩。節尚不悟。猶",
    "T51n2068_005:0071b16": "謂戲言。然於此誦經。凡歷三載。法華一部。甚",
    "T51n2068_005:0071b17": "得精淳。後聞長安度人。心希剃落。就汝必欲",
    "T51n2068_005:0071b18": "去。當辭好師。此之一別。難量相見。汝京內可",
    "T51n2068_005:0071b19": "於禪定道場依止臥倫禪師。節入京求度。不",
    "T51n2068_005:0071b20": "遂其心。乃往倫所。倫曰。汝從何來。答從五臺",
    "T51n2068_005:0071b21": "山來。和上遺與師為弟子。倫曰。和上名誰。答",
    "T51n2068_005:0071b22": "曰。名海雲。倫大驚歎曰。五臺山者文殊師利。",
    "T51n2068_005:0071b23": "海雲比丘。即是華嚴經中善財童子第三大",
    "T51n2068_005:0071b24": "善知識。汝何以棄此聖人。千劫萬劫無由一",
    "T51n2068_005:0071b25": "遇。何其誤耶。節乃始悟由來。恨不碎其身。當",
    "T51n2068_005:0071b26": "首而愚情眷二。猶希再&#x89A9;。遂辭倫返&#x8FF9;。日",
    "T51n2068_005:0071b27": "夜奔馳。乃至故處。都無所見。",
    "T51n2068_005:0071b28": "昭果寺釋明曜二十三",
    "T51n2068_005:0071b29": "[0071b29] 釋明曜。未詳姓氏。志學之年。早怯俗網。問",
    "T51n2068_005:0071c01": "津訪道。略無常師。住昭果寺。常誦法華讀華",
    "T51n2068_005:0071c02": "嚴。每作佛光寺觀。曾與解脫。俱至大學寺。",
    "T51n2068_005:0071c03": "祈請文殊師利。至華園北見一沙門。容服非",
    "T51n2068_005:0071c04": "常。徐行前進。乃至東邊佛堂。將欲東趣。曜時",
    "T51n2068_005:0071c05": "驚喜交集。肘步而前。未至數尺。遂無所&#x89A9;。",
    "T51n2068_005:0071c06": "悲歎久之。與脫俱返。曜形長七尺。威容都",
    "T51n2068_005:0071c07": "雅。談敘揚動心。有時會蹟。先往五臺。親承",
    "T51n2068_005:0071c08": "禮拜。語蹟云。我大業十二年。見安禪師。歷名",
    "T51n2068_005:0071c09": "山諸寺。禮覲聖已。今日復見法禪。是不思議。",
    "T51n2068_005:0071c10": "願法師長命無病。弘贊佛乘。時年一百六歲。",
    "T51n2068_005:0071c11": "未曾策杖。而菽采無墜焉。復不知年幾而",
    "T51n2068_005:0071c12": "終。",
    "T51n2068_005:0071c13": "瓦官寺釋僧洪二十四",
    "T51n2068_005:0071c14": "[0071c14] 道人釋僧洪者。住都下瓦官寺。作丈六金像。",
    "T51n2068_005:0071c15": "鎔鑄始畢。于時晉義熙十二年。大禁鑄銅。僧",
    "T51n2068_005:0071c16": "洪未得開模見像。便為官所收繫。在相府姦",
    "T51n2068_005:0071c17": "罪應入死。僧洪便誦法華觀世音經。得一月",
    "T51n2068_005:0071c18": "日。忽夢見其所作像。來至獄中。以手摩洪",
    "T51n2068_005:0071c19": "頭。問汝怖不。僧洪具以事答。像曰。無所憂",
    "T51n2068_005:0071c20": "也。夢中見像胸前。方一尺許。銅色燋沸。後遂",
    "T51n2068_005:0071c21": "至市見殺。爾日府參軍應監刑。初喚駕車。而",
    "T51n2068_005:0071c22": "牛絕不肯入。既入便奔車即粉碎。遂至瞑無",
    "T51n2068_005:0071c23": "監。更後剋日。因有&#x52C5;。從彭城還道。若未殺",
    "T51n2068_005:0071c24": "僧洪者。可原既而出破模看像。果自胸前",
    "T51n2068_005:0071c25": "如夢。此像今尚在瓦官寺。當知誦力感聖也",
    "T51n2068_005:0071c26": "(高僧傳第十三)。",
    "T51n2068_005:0071c27": "大原王珠二十五",
    "T51n2068_005:0071c28": "[0071c28] 王珠字叔衍大原人也。宋元嘉九年。作涪陵",
    "T51n2068_005:0071c29": "郡令。坐遭賊失守。繫江陵府獄。箸一具大鎖。",
    "T51n2068_005:0072a01": "釘之極堅。珠在獄中。恒持齋誦觀世音經。一",
    "T51n2068_005:0072a02": "夜忽夢。已自坐高座上。有道人與其一卷經。",
    "T51n2068_005:0072a03": "題云光明安樂行品。并諸菩薩名。珠得便開",
    "T51n2068_005:0072a04": "讀。忘第一菩薩名。憶第二是觀世音。第三是",
    "T51n2068_005:0072a05": "大勢至。皆有國土及名號。因是眠覺便見。後",
    "T51n2068_005:0072a06": "鎖已解。珠知有感應。不復憂怖。因自釘治其",
    "T51n2068_005:0072a07": "鎖。依常著之。涉三日事非意。便散珠。元嘉十",
    "T51n2068_005:0072a08": "九年。見為衛府行參軍。從鎮廣陵。精進甚",
    "T51n2068_005:0072a09": "至矣。"
}