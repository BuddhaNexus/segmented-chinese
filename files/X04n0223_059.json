{
    "X04n0223_059:0399a22": "大方廣佛新華嚴經合論卷第五十九",
    "X04n0223_059:0399a23": "唐于闐國三藏沙門實叉難陀譯經",
    "X04n0223_059:0399a24": "唐太原方山長者李通玄造論",
    "X04n0223_059:0399b01": "唐福州開元寺沙門志寧釐經合論",
    "X04n0223_059:0399b02": "十地品第二十六之七",
    "X04n0223_059:0399b03": "[0399b03] 【經】佛子菩薩住此燄慧地則能以十種智成熟法故",
    "X04n0223_059:0399b04": "得彼內法生如來家何等為十所謂深心不退故於",
    "X04n0223_059:0399b05": "三寶中生淨信畢竟不壞故觀諸行生滅故觀諸法",
    "X04n0223_059:0399b06": "自性無生故觀世間成壞故觀因業有生故觀生死",
    "X04n0223_059:0399b07": "涅槃故觀眾生國土業故觀前際後際故觀無所有",
    "X04n0223_059:0399b08": "盡故是為十佛子菩薩住此第四地觀內身循身觀",
    "X04n0223_059:0399b09": "勤勇念知除世間貪憂觀外身循身觀勤勇念知除",
    "X04n0223_059:0399b10": "世間貪憂觀內外身循身觀勤勇念知除世間貪憂",
    "X04n0223_059:0399b11": "如是觀內受外受內外受循受觀觀內心外心內外",
    "X04n0223_059:0399b12": "心循心觀觀內法外法內外法循法觀勤勇念知除",
    "X04n0223_059:0399b13": "世間貪憂復次此菩薩未生諸惡不善法為不生故",
    "X04n0223_059:0399b14": "欲生勤精進發心正斷已生諸惡不善法為斷故欲",
    "X04n0223_059:0399b15": "生勤精進發心正斷未生諸善法為生故欲生勤精",
    "X04n0223_059:0399b16": "進發心正行已生諸善法為住不失故修令增廣故",
    "X04n0223_059:0399b17": "欲生勤精進發心正行復次此菩薩修行欲定斷行",
    "X04n0223_059:0399b18": "成就神足依止厭依止離依止滅迴向於捨修行精",
    "X04n0223_059:0399b19": "進定心定觀定斷行成就神足依止厭依止離依止",
    "X04n0223_059:0399b20": "滅迴向於捨復次此菩薩修行信根依止厭依止離",
    "X04n0223_059:0399b21": "依止滅迴向於捨修行精進根念根定根慧根依止",
    "X04n0223_059:0399b22": "厭依止離依止滅迴向於捨復次此菩薩修行信力",
    "X04n0223_059:0399b23": "依止厭依止離依止滅迴向於捨修行精進力念力",
    "X04n0223_059:0399b24": "定力慧力依止厭依止離依止滅迴向於捨復次此",
    "X04n0223_059:0399c01": "菩薩修行念覺分依止厭依止離依止滅迴向於捨",
    "X04n0223_059:0399c02": "修行擇法覺分精進覺分喜覺分猗覺分定覺分捨",
    "X04n0223_059:0399c03": "覺分依止厭依止離依止滅迴向於捨復次此菩薩",
    "X04n0223_059:0399c04": "修行正見依止厭依止離依止滅迴向於捨修行正",
    "X04n0223_059:0399c05": "思惟正語正業正命正精進正念正定依止厭依止",
    "X04n0223_059:0399c06": "離依止滅迴向於捨菩薩修行如是功德為不捨一",
    "X04n0223_059:0399c07": "切眾生故本願所持故大悲為首故大慈成就故思",
    "X04n0223_059:0399c08": "念一切智智故成就莊嚴佛土故成就如來力無所",
    "X04n0223_059:0399c09": "畏不共佛法相好音聲悉具足故求於上上殊勝道",
    "X04n0223_059:0399c10": "故隨順所聞甚深佛解脫故思惟大智善巧方便故。",
    "X04n0223_059:0399c11": "[0399c11] 【論】第三佛子住此燄慧地已下一段三十七行半",
    "X04n0223_059:0399c12": "經明修三十七道品分釋義中分為十段一佛子",
    "X04n0223_059:0399c13": "已下至生如來家有一行半經明以十種智得法",
    "X04n0223_059:0399c14": "生佛家分問如十住中初發心住亦名生如來家",
    "X04n0223_059:0399c15": "至初地中亦名生如來智慧家至此四地亦名生",
    "X04n0223_059:0399c16": "如來家有何差別答計其總相生如來智慧家即",
    "X04n0223_059:0399c17": "一體無二若論別相昇進即有淺深如十住之中",
    "X04n0223_059:0399c18": "於妙&#x5CEF;之頂明創啟凡情始開佛智慧但啟迷解",
    "X04n0223_059:0399c19": "得一分煩惱清涼故佛果名月如十住位中十箇",
    "X04n0223_059:0399c20": "月佛是如善財表法中妙&#x5CEF;山上見比丘且彰佛",
    "X04n0223_059:0399c21": "慧解脫未明智德神通如初地生如來家雖有智",
    "X04n0223_059:0399c22": "德神通但且得出三界之神智所教化眾生亦以",
    "X04n0223_059:0399c23": "如己所知未得達世間智慧與出世間智慧自在",
    "X04n0223_059:0399c24": "無礙此第四地生在佛家明達世間中出世間智",
    "X04n0223_059:0400a01": "慧故與初地中雖入神性共同然出世間世間智",
    "X04n0223_059:0400a02": "慧淺深差別明前三位但修上二界禪得出三界",
    "X04n0223_059:0400a03": "一單之理此位觀身受心法故經云得彼內法生",
    "X04n0223_059:0400a04": "如來家內法者明智慧返觀達俗智無俗不真故",
    "X04n0223_059:0400a05": "二何等為十已下至是為十有四行半經明以十",
    "X04n0223_059:0400a06": "法成此地之智慧分從所謂深心不退故於三寶",
    "X04n0223_059:0400a07": "中淨信畢竟不壞故者此三寶是通三界及三世",
    "X04n0223_059:0400a08": "一切法總三寶攝非如世情三寶故云深心也觀",
    "X04n0223_059:0400a09": "三界法性自無性是名佛寶了三界法同異總別",
    "X04n0223_059:0400a10": "成壞是名法寶以自行門和眾生心意方便引接",
    "X04n0223_059:0400a11": "令得應真及人天樂是名僧寶觀世間成壞故者",
    "X04n0223_059:0400a12": "下文云因業故有生還因業故成約本法界無成",
    "X04n0223_059:0400a13": "壞故明不成壞中眾生妄見成壞觀生死涅槃故",
    "X04n0223_059:0400a14": "者明生死本涅槃總無體故觀眾生國土業故者",
    "X04n0223_059:0400a15": "明國土由業起故是本無今有故觀前際後際者",
    "X04n0223_059:0400a16": "明三世本無無有盡相故不言多劫而有不盡但",
    "X04n0223_059:0400a17": "言三世本無無有可盡是為十總結前十法故三",
    "X04n0223_059:0400a18": "佛子菩薩住此第四地已下至世間貪憂有六行",
    "X04n0223_059:0400a19": "經明觀身受心法四念處觀門分四念處觀者一",
    "X04n0223_059:0400a20": "身念處觀者循者順也明善順觀內身腸胃肝膽",
    "X04n0223_059:0400a21": "心肺脾腎五藏六腑都無我人主宰體相勤勇者",
    "X04n0223_059:0400a22": "明勤觀不倦念知者不忘念也除世貪憂者勤觀",
    "X04n0223_059:0400a23": "內身善知無主除世貪欲煩惱故觀外身循身觀",
    "X04n0223_059:0400a24": "循者巡身(亦云順亦云善)意者周巡觀察外身皮肉筋骨",
    "X04n0223_059:0400b01": "髮毛爪齒眼耳鼻舌手足腰臗都無主宰我人體",
    "X04n0223_059:0400b02": "相皆從&#x8657;妄繫著業生無有實法有業即有無業",
    "X04n0223_059:0400b03": "即無當觀業體本無依止達身無體受者亡遺有",
    "X04n0223_059:0400b04": "大智圓明都無我人受者動寂住智內外無依勤",
    "X04n0223_059:0400b05": "勇心知如前除世貪憂者除身見邊見見取戒取",
    "X04n0223_059:0400b06": "邪見上貪憂觀內外身周巡&#x5FA7;觀內外身見如前",
    "X04n0223_059:0400b07": "前勸別觀此令總觀其身內外無主猶如&#x8657;空無",
    "X04n0223_059:0400b08": "有一法而可得者此是身念處觀已下觀內外受",
    "X04n0223_059:0400b09": "周巡內外觀能受所受內外中間性無依止已下",
    "X04n0223_059:0400b10": "觀內心外心能知所知都無住處已下觀內法外",
    "X04n0223_059:0400b11": "法無有我人此已上是四念處觀四復次已下至",
    "X04n0223_059:0400b12": "發心正行有三行半經是修四正勤分五復次此",
    "X04n0223_059:0400b13": "菩薩已下至迴向於捨有三行經明修四神足分",
    "X04n0223_059:0400b14": "修欲定斷行者明勤觀前四念處不亂是欲定為",
    "X04n0223_059:0400b15": "有覺有觀故斷行者勤觀前四念法斷身見邊見",
    "X04n0223_059:0400b16": "邪見等行及色受想行識等行此位重治練欲界",
    "X04n0223_059:0400b17": "惑上二界惑以五地禪波羅蜜重更治之前二地",
    "X04n0223_059:0400b18": "以戒體治麤此四地以四念觀治細成就神足者",
    "X04n0223_059:0400b19": "以欲界諸天等神足是下品十善業報此約一分",
    "X04n0223_059:0400b20": "法性智通殊勝即不可比於三界及二乘三乘有",
    "X04n0223_059:0400b21": "限之通且望後位即此位不如雖作觀行皆以理",
    "X04n0223_059:0400b22": "智為體為成差別智更令微細故觀眾生法起滿",
    "X04n0223_059:0400b23": "本願成大慈悲故依止厭者對治不取世惡法故",
    "X04n0223_059:0400b24": "依止離者性自無著故依止滅者滅諸惡法令不",
    "X04n0223_059:0400c01": "生故迴向於捨者至無依處故此明是非總捨至",
    "X04n0223_059:0400c02": "露地智故修行精進普救一切眾生故定心定觀",
    "X04n0223_059:0400c03": "定斷行者一心專作無錯失故已下如前六復次",
    "X04n0223_059:0400c04": "已下至迴向於捨有兩行半經明修信進念定慧",
    "X04n0223_059:0400c05": "五根分依止厭離滅迴向於捨總以四法為對治",
    "X04n0223_059:0400c06": "之體故如文可知七復次已下至迴向於捨有兩",
    "X04n0223_059:0400c07": "行半經是修五力分還以依止厭離滅捨為體即",
    "X04n0223_059:0400c08": "於境不動名之為力八復次已下至迴向於捨有",
    "X04n0223_059:0400c09": "三行半經明修七覺分還依止厭離滅捨為體明",
    "X04n0223_059:0400c10": "簡正邪名擇法覺分自利勸他恒無疲倦名精進",
    "X04n0223_059:0400c11": "覺分法樂現前見來求者歡喜無厭名喜覺分猗",
    "X04n0223_059:0400c12": "者依也悅也以無依住之理智恒現前故法悅熙",
    "X04n0223_059:0400c13": "怡世無憂恨之所傷故名猗覺分內外觀終受心",
    "X04n0223_059:0400c14": "隨智不隨境轉名之為定覺分身邊見亡自他境",
    "X04n0223_059:0400c15": "滅身受心法都無所依名為捨覺分心境見亡起",
    "X04n0223_059:0400c16": "唯智起無雜亂故名為念覺分已下如前九復次",
    "X04n0223_059:0400c17": "已下至迴向於捨有三行經明八正道分依止厭",
    "X04n0223_059:0400c18": "離滅捨為體以八邪為體以八邪為八正道十菩",
    "X04n0223_059:0400c19": "薩修行如是功德已下至善巧方便故有五行半",
    "X04n0223_059:0400c20": "經明作如上觀行之意為十法故以不捨一切眾",
    "X04n0223_059:0400c21": "生為首如文具明如十力處非處為首如前已明",
    "X04n0223_059:0400c22": "無畏者四無畏也一一切智無畏二漏盡無畏三",
    "X04n0223_059:0400c23": "說障道無畏四說盡苦道無畏如是四種人天外",
    "X04n0223_059:0400c24": "道無能難其過失者不共佛法者十八不共法也",
    "X04n0223_059:0401a01": "一佛身無失身行善故二口無失口業善故三念",
    "X04n0223_059:0401a02": "無失無雜念故四意無異冤親平等故五心無不",
    "X04n0223_059:0401a03": "定不異法界無作智故六無不知以一切無不明",
    "X04n0223_059:0401a04": "了故七欲無減滿眾生心行所欲隨順利生故八",
    "X04n0223_059:0401a05": "精進無失自雖道滿建法利生無休息故九念無",
    "X04n0223_059:0401a06": "減者善知一切眾生根時非時故十者定無退本",
    "X04n0223_059:0401a07": "無動故十一者慧無減善簡諸法無生滅故十二",
    "X04n0223_059:0401a08": "者解脫知見無減普光明智無不達故十三者身",
    "X04n0223_059:0401a09": "業隨智慧行四威儀中無不成益一切眾生十四",
    "X04n0223_059:0401a10": "者口業隨智慧行無雜談論故十五者意業隨智",
    "X04n0223_059:0401a11": "慧行永無邪思想故十六者智慧知過去世無礙",
    "X04n0223_059:0401a12": "事十七者智慧知現在世無礙事十八者智慧知",
    "X04n0223_059:0401a13": "未來世無礙事此十八種唯佛獨有不通下果相",
    "X04n0223_059:0401a14": "好者有九十七大人之相隨好者如隨好功德光",
    "X04n0223_059:0401a15": "明品說但舉一箇手中隨好名圓滿王出光明名",
    "X04n0223_059:0401a16": "為熾盛七百萬阿僧祇光明而為眷屬但舉其一",
    "X04n0223_059:0401a17": "隨好無盡又有十華藏世界海微塵數大人相一",
    "X04n0223_059:0401a18": "一身相眾寶妙相以為莊嚴此明無盡相無盡隨",
    "X04n0223_059:0401a19": "好等法界&#x8657;空量故音聲悉具足者約總言之有",
    "X04n0223_059:0401a20": "六十種梵音若隨差別經云廣大微妙之音&#x5FA7;一",
    "X04n0223_059:0401a21": "切剎住無量劫求於上上殊勝道故即此佛果法",
    "X04n0223_059:0401a22": "門餘法不過故隨順所聞甚深佛解脫者乘如來",
    "X04n0223_059:0401a23": "一切智乘故思惟大智善巧方便者巧能隨逐一",
    "X04n0223_059:0401a24": "切眾生根所宜令度苦故。",
    "X04n0223_059:0401b01": "[0401b01] 【經】佛子菩薩住此燄慧地所有身見為首我人眾生",
    "X04n0223_059:0401b02": "壽命蘊界處所起執著出沒思惟觀察治故我所故",
    "X04n0223_059:0401b03": "財物故著處故於如是等一切皆離此菩薩若見業",
    "X04n0223_059:0401b04": "是如來所訶煩惱所染皆悉捨離若見業是順菩薩",
    "X04n0223_059:0401b05": "道如來所讚皆悉修行。",
    "X04n0223_059:0401b06": "[0401b06] 【論】第四佛子已下一段五行半經明對治身見分",
    "X04n0223_059:0401b07": "釋義中分為二段一佛子住此燄慧地已下至一",
    "X04n0223_059:0401b08": "切皆離有三行經明此地以四念處所觀對治身",
    "X04n0223_059:0401b09": "見為首自餘我人眾生等&#x5FA7;觀身受心法皆能離",
    "X04n0223_059:0401b10": "著處故二此菩薩已下至皆悉修行有兩行經明",
    "X04n0223_059:0401b11": "此菩薩見業是如來所訶所讚分明一切眾生所",
    "X04n0223_059:0401b12": "作業道恒流轉生死此是如來所訶應可以觀治",
    "X04n0223_059:0401b13": "之若也以觀自治無業可當以智方便隨生死同",
    "X04n0223_059:0401b14": "眾生事業濟度眾生是順菩薩道如來所讚皆悉",
    "X04n0223_059:0401b15": "能修故。",
    "X04n0223_059:0401b16": "[0401b16] 【經】佛子此菩薩隨所起方便慧修習於道及助道分",
    "X04n0223_059:0401b17": "如是而得潤澤心柔&#x8F2D;心調順心利益心安樂心無",
    "X04n0223_059:0401b18": "雜染心求上上勝法心求殊勝智慧心救一切世間",
    "X04n0223_059:0401b19": "心恭敬尊德無違教命心隨所聞法皆善修行心此",
    "X04n0223_059:0401b20": "菩薩知恩知報恩心極和善同住安樂質直柔耎無",
    "X04n0223_059:0401b21": "稠林行無有我慢善受教誨得說者意此菩薩如是",
    "X04n0223_059:0401b22": "忍成就如是調柔成就如是寂滅成就如是忍調柔",
    "X04n0223_059:0401b23": "寂滅成就淨治後地業作意修行時得不休息精進",
    "X04n0223_059:0401b24": "不雜染精進不退轉精進廣大精進無邊精進熾然",
    "X04n0223_059:0401c01": "精進無等等精進無能壞精進成熟一切眾生精進",
    "X04n0223_059:0401c02": "善分別道非道精進是菩薩心界清淨深心不失悟",
    "X04n0223_059:0401c03": "解明利善根增長離世垢濁斷諸疑惑明斷具足喜",
    "X04n0223_059:0401c04": "樂充滿佛親護念無量志樂皆悉成就。",
    "X04n0223_059:0401c05": "[0401c05] 【論】第五佛子此菩薩已下一段十五行經明以前",
    "X04n0223_059:0401c06": "觀智方便獲大利益柔和分釋義中義分為四段",
    "X04n0223_059:0401c07": "一佛子此菩薩隨所起方便已下至皆善修行心",
    "X04n0223_059:0401c08": "有四行半經明此位如上修習於道及助道得十",
    "X04n0223_059:0401c09": "種利益心分二此菩薩已下至得說法者意可有",
    "X04n0223_059:0401c10": "兩行經又得十種心得說法者意分無稠林行者",
    "X04n0223_059:0401c11": "明無迷滯障所覆蔭故三此菩薩已下至道非道",
    "X04n0223_059:0401c12": "精進有五行半經明此位菩薩得十忍成就得十",
    "X04n0223_059:0401c13": "種精進分此十精進以成當地令堅固故亦成後",
    "X04n0223_059:0401c14": "地令相應故四是菩薩心界清淨已下至皆悉成",
    "X04n0223_059:0401c15": "就有三行經明此位菩薩心界清淨得佛護念分",
    "X04n0223_059:0401c16": "已上明以作四念觀於法深細悟解明利明斷具",
    "X04n0223_059:0401c17": "足故。",
    "X04n0223_059:0401c18": "[0401c18] 【經】佛子菩薩住此燄慧地以願力故得見多佛所謂",
    "X04n0223_059:0401c19": "見多百佛見多千佛見多百千佛乃至見多百千億",
    "X04n0223_059:0401c20": "那由他佛皆恭敬尊重承事供養衣服臥具飲食湯",
    "X04n0223_059:0401c21": "藥一切資生悉以奉施亦以供養一切眾僧以此善",
    "X04n0223_059:0401c22": "根皆悉迴向阿耨多羅三藐三菩提於彼佛所恭敬",
    "X04n0223_059:0401c23": "聽法聞已受持具足修行復於彼諸佛法中出家修",
    "X04n0223_059:0401c24": "道又更修治深心信解經無量百千億那由他劫令",
    "X04n0223_059:0402a01": "諸善根轉復明淨佛子譬如金師鍊治真金作莊嚴",
    "X04n0223_059:0402a02": "具餘所有金皆不能及菩薩摩訶薩亦復如是住於",
    "X04n0223_059:0402a03": "此地所有善根下地善根所不能及如摩尼寶清淨",
    "X04n0223_059:0402a04": "光輪能放光明非諸餘寶之所能及風雨等緣悉不",
    "X04n0223_059:0402a05": "能壞菩薩摩訶薩亦復如是住於此地下地菩薩所",
    "X04n0223_059:0402a06": "不能及眾魔煩惱悉不能壞此菩薩於四攝中同事",
    "X04n0223_059:0402a07": "偏多十波羅蜜中精進偏多餘非不修但隨力隨分",
    "X04n0223_059:0402a08": "佛子是名略說菩薩摩訶薩第四燄慧地菩薩住此",
    "X04n0223_059:0402a09": "地多作須夜摩天王以善方便能除眾生身見等惑",
    "X04n0223_059:0402a10": "令住正見布施愛語利行同事如是一切諸所作業",
    "X04n0223_059:0402a11": "皆不離念佛不離念法不離念僧乃至不離念具足",
    "X04n0223_059:0402a12": "一切種一切智智復作是念我當於一切眾生中為",
    "X04n0223_059:0402a13": "首為勝為殊勝為妙為微妙為上為無上乃至為一",
    "X04n0223_059:0402a14": "切智智依止者是菩薩若發勤精進於一念頃得入",
    "X04n0223_059:0402a15": "億數三昧得見億數佛得知億數佛神力能動億數",
    "X04n0223_059:0402a16": "世界乃至能示現億數身一一身億數菩薩以為眷",
    "X04n0223_059:0402a17": "屬若以菩薩殊勝願力自在示現過於此數百劫千",
    "X04n0223_059:0402a18": "劫乃至百千億那由他劫不能數知爾時金剛藏菩",
    "X04n0223_059:0402a19": "薩欲重宣其義而說頌言。",
    "X04n0223_059:0402a20": "[0402a20] 【論】第六佛子菩薩住此燄慧地已下有三十行經",
    "X04n0223_059:0402a21": "明此地見佛增廣分於此段中義分為八一佛子",
    "X04n0223_059:0402a22": "菩薩住此燄慧地已下至一切眾僧有四行半經",
    "X04n0223_059:0402a23": "明以願力見多佛并供養分二以此善根已下至",
    "X04n0223_059:0402a24": "轉復明淨有四行經明見佛承事住多劫中深心",
    "X04n0223_059:0402b01": "信解更增明分三佛子譬如金師已下至悉不能",
    "X04n0223_059:0402b02": "壞有六行經明以金師鍊真金作莊嚴具轉明淨",
    "X04n0223_059:0402b03": "喻分四此菩薩已下至第四燄慧地有兩行半經",
    "X04n0223_059:0402b04": "明此位中所行之行分五菩薩住此地已下至具",
    "X04n0223_059:0402b05": "足一切種一切智智可有四行經明此位菩薩授",
    "X04n0223_059:0402b06": "職分如一切種者明加行成種一切智智者明入",
    "X04n0223_059:0402b07": "根本智及差別智皆可以求如是者之所依止六",
    "X04n0223_059:0402b08": "復作是念已下至一切智智依止者可有兩行經",
    "X04n0223_059:0402b09": "明此位堪為一切眾生師首分七是菩薩已下至",
    "X04n0223_059:0402b10": "以為眷屬有三行經是依自報業入三昧見佛及",
    "X04n0223_059:0402b11": "威動廣狹分八若以願力已下有兩行經明以願",
    "X04n0223_059:0402b12": "力見佛甚多不能數知分。",
    "X04n0223_059:0402b13": "[0402b13] 【經】 菩薩已淨第三地  次觀眾生世法界",
    "X04n0223_059:0402b14": " 空界識界及三界  心解悉了能趣入",
    "X04n0223_059:0402b15": " 始登燄地增勢力  生如來家永不退",
    "X04n0223_059:0402b16": " 於佛法僧信不壞  觀法無常無有起",
    "X04n0223_059:0402b17": " 觀世成壞業有生  生死涅槃剎等業",
    "X04n0223_059:0402b18": " 觀前後際亦觀盡  如是修行生佛家",
    "X04n0223_059:0402b19": " 得是法已增慈愍  轉更勤修四念處",
    "X04n0223_059:0402b20": " 身受心法內外觀  世間貪憂皆除遣",
    "X04n0223_059:0402b21": " 菩薩修治四勤行  惡法除滅善增長",
    "X04n0223_059:0402b22": " 神足根力悉善修  七覺八道亦如是",
    "X04n0223_059:0402b23": " 為度眾生修彼行  本願所護慈悲首",
    "X04n0223_059:0402b24": " 求一切智及佛土  亦念如來十種力",
    "X04n0223_059:0402c01": " 四無所畏不共法  殊特相好深美音",
    "X04n0223_059:0402c02": " 亦求妙道解脫處  及大方便修行彼",
    "X04n0223_059:0402c03": " 身見為首六十二  我及我所無量種",
    "X04n0223_059:0402c04": " 蘊界處等諸取著  此四地中一切離",
    "X04n0223_059:0402c05": " 如來所訶煩惱行  以無義利皆除斷",
    "X04n0223_059:0402c06": " 智者修行清淨業  為度眾生無不作",
    "X04n0223_059:0402c07": " 菩薩勤修不懈怠  即得十心皆具足",
    "X04n0223_059:0402c08": " 專求佛道無厭倦  志期受職度眾生",
    "X04n0223_059:0402c09": " 恭敬尊德修行法  知恩易誨無慍暴",
    "X04n0223_059:0402c10": " 捨慢離諂心調柔  轉更精勤不退轉",
    "X04n0223_059:0402c11": " 菩薩住此燄慧地  其心清淨永不失",
    "X04n0223_059:0402c12": " 悟解決定善增長  疑網垢濁悉皆離",
    "X04n0223_059:0402c13": " 此地菩薩人中勝  供那由他無量佛",
    "X04n0223_059:0402c14": " 聽聞正法亦出家  不可沮壞如真金",
    "X04n0223_059:0402c15": " 菩薩住此具功德  以智方便修行道",
    "X04n0223_059:0402c16": " 不為眾魔心退轉  譬如妙寶無能壞",
    "X04n0223_059:0402c17": " 住此多作燄天王  於法自在眾所尊",
    "X04n0223_059:0402c18": " 普化&#x7FA3;生除惡見  專求佛智修善業",
    "X04n0223_059:0402c19": " 菩薩勤加精進力  獲三昧等皆億數",
    "X04n0223_059:0402c20": " 若以願智力所為  過於此數無能知",
    "X04n0223_059:0402c21": " 如是菩薩第四地  所行清淨微妙道",
    "X04n0223_059:0402c22": " 功德義智共相應  我為佛子已宣說",
    "X04n0223_059:0402c23": "[0402c23] 【論】第七菩薩已淨第三地已下有三十四行頌明",
    "X04n0223_059:0402c24": "重頌已前法分釋義中分為兩段一初兩行頌歎",
    "X04n0223_059:0403a01": "菩薩已淨第三地法方能趣入第四地分二始登",
    "X04n0223_059:0403a02": "燄地增勢力已下至我為佛子已宣說有三十二",
    "X04n0223_059:0403a03": "行頌明重頌前法分如身見為首六十二見者明",
    "X04n0223_059:0403a04": "有身見即六十二見俱生以是義故修觀身受心",
    "X04n0223_059:0403a05": "法以用治之得無身受心法即諸見總無唯智所",
    "X04n0223_059:0403a06": "見也名悟佛知見入佛知見生佛家故六十二見",
    "X04n0223_059:0403a07": "者於五陰上各有三世於三世上橫計有四句一",
    "X04n0223_059:0403a08": "如去二不如去三亦如去亦不如去四非如去非",
    "X04n0223_059:0403a09": "不如去未來五陰上各計四句一者邊二者無邊",
    "X04n0223_059:0403a10": "三者亦邊亦無邊四者非邊非無邊現在五陰上",
    "X04n0223_059:0403a11": "各計四句一者常二者無常三者亦常亦無常四",
    "X04n0223_059:0403a12": "者非常非無常於五陰上有三世三世上各有四",
    "X04n0223_059:0403a13": "見一世有二十三世各有二十通為六十總斷常",
    "X04n0223_059:0403a14": "二見為本共為六十二見又為色受想行識各有",
    "X04n0223_059:0403a15": "四見一世上有二十三世為六十斷常二見共為",
    "X04n0223_059:0403a16": "六十二若以四念觀門諸見總為佛事為身見無",
    "X04n0223_059:0403a17": "性總是佛知見故。",
    "X04n0223_059:0403a18": "[0403a18] 第五難勝地將釋此地五門如前一釋地名目此",
    "X04n0223_059:0403a19": "地何故名為難勝地為以禪波羅蜜發起善根慈",
    "X04n0223_059:0403a20": "悲喜捨通達世法下地不如故名難勝地二明此",
    "X04n0223_059:0403a21": "地修何行門者此地以禪波羅蜜為體餘九為伴",
    "X04n0223_059:0403a22": "三明善財表法者云去此不遠有夜神名寂靜音",
    "X04n0223_059:0403a23": "海坐摩尼幢莊嚴蓮華座善財得菩薩念念出生",
    "X04n0223_059:0403a24": "廣大喜莊嚴解脫門云去此不遠者不離菩提體",
    "X04n0223_059:0403b01": "而有禪波羅蜜行故號寂靜音海者明禪體是寂",
    "X04n0223_059:0403b02": "靜故音海是表定能發慧用故坐摩尼幢莊嚴蓮",
    "X04n0223_059:0403b03": "華座者表摩尼名離垢寶明禪定離垢故幢者明",
    "X04n0223_059:0403b04": "法性定體不隨境動明境界與心當體自定為無",
    "X04n0223_059:0403b05": "自性故莊嚴者以無作性禪用嚴萬行故蓮華者",
    "X04n0223_059:0403b06": "表行無染故明行性不異無作禪俱無性故得菩",
    "X04n0223_059:0403b07": "薩念念出生廣大喜莊嚴解脫門者表無作性禪",
    "X04n0223_059:0403b08": "體同法界故云廣大常居生死常行萬行禪悅無",
    "X04n0223_059:0403b09": "憂名之為喜以定嚴慧名曰莊嚴不迷靜亂名為",
    "X04n0223_059:0403b10": "解脫此名難勝地者為明以定體善知世法無定",
    "X04n0223_059:0403b11": "亂性勝於定亂故名難勝地為過三界惑復不證",
    "X04n0223_059:0403b12": "涅槃三界及涅槃總不能壞其無依住之智慧故",
    "X04n0223_059:0403b13": "名難勝地夜神者表無依住中智悲處生死之長",
    "X04n0223_059:0403b14": "夜破一切眾生之迷故此夜神所將名目及所坐",
    "X04n0223_059:0403b15": "之座表法大意明不壞無依無作無性自體之禪",
    "X04n0223_059:0403b16": "用彰萬行以寂起用故善財問言此解脫門為何",
    "X04n0223_059:0403b17": "事業行何境界起何方便作何觀察夜神言我發",
    "X04n0223_059:0403b18": "起清淨平等樂欲心我發起離一切世間塵垢清",
    "X04n0223_059:0403b19": "淨堅固莊嚴不可壞樂欲心我發起攀緣不退轉",
    "X04n0223_059:0403b20": "位永不退轉心已下如是無量發起心具如經說",
    "X04n0223_059:0403b21": "意明住欲界心多者便令使修寂靜定至色界無",
    "X04n0223_059:0403b22": "色界禪多者令入法性禪發起攀緣於後上上位",
    "X04n0223_059:0403b23": "中智慧方便廣度眾生等空無限大用故不令守",
    "X04n0223_059:0403b24": "靜住禪樂故此寂靜音海主夜神坐摩尼幢莊嚴",
    "X04n0223_059:0403c01": "蓮華度百萬阿僧祇主夜神前後圍遶表法性無",
    "X04n0223_059:0403c02": "作定體&#x5FA7;周無盡行體亦&#x5FA7;周故言百萬者大數",
    "X04n0223_059:0403c03": "之長也阿僧祇者不可數也此明寂用圓滿以名",
    "X04n0223_059:0403c04": "座及所同住之眾及住處近遠及法門名目思之",
    "X04n0223_059:0403c05": "可解此地之意第四明於三界中此地得何界解",
    "X04n0223_059:0403c06": "脫者若以總相三界同一解脫若以別相此地以",
    "X04n0223_059:0403c07": "禪波羅蜜為體得上色無色界解脫為四地重治",
    "X04n0223_059:0403c08": "欲界細惑此地重治色無色界細惑既上界解脫",
    "X04n0223_059:0403c09": "下界自然同解脫以此一乘法門常以根本智以",
    "X04n0223_059:0403c10": "為進修以無作智為禪體以過上二界中息想禪",
    "X04n0223_059:0403c11": "故得任理智法界自在隨緣無作禪此明昇進漸",
    "X04n0223_059:0403c12": "妙智體不離本智此明前四地以三十七觀重治",
    "X04n0223_059:0403c13": "前位欲界之習此地重以將定體用治上界之細",
    "X04n0223_059:0403c14": "惑第五隨文釋義者二義如前第一長科經意者",
    "X04n0223_059:0403c15": "於此第五地長科為十四段。",
    "X04n0223_059:0403c16": "[0403c16] 【經】 菩薩聞此勝地行  於法解悟心歡喜",
    "X04n0223_059:0403c17": " 空中雨華讚歎言  善哉大士金剛藏",
    "X04n0223_059:0403c18": " 自在天王與天眾  聞法踊躍住&#x8657;空",
    "X04n0223_059:0403c19": " 普放種種妙光雲  供養如來喜充&#x5FA7;",
    "X04n0223_059:0403c20": " 天諸婇女奏天樂  亦以言辭歌讚佛",
    "X04n0223_059:0403c21": " 悉以菩薩威神故  於彼聲中發是言",
    "X04n0223_059:0403c22": " 佛願久遠今乃滿  佛道久遠今乃得",
    "X04n0223_059:0403c23": " 釋迦文佛至天宮  利天人者久乃見",
    "X04n0223_059:0403c24": " 大海久遠今始動  佛光久遠今乃放",
    "X04n0223_059:0404a01": " 眾生久遠始安樂  大悲音聲久乃聞",
    "X04n0223_059:0404a02": " 功德彼岸皆已到  憍慢黑闇皆已滅",
    "X04n0223_059:0404a03": " 最極清淨如&#x8657;空  不染世法猶蓮華",
    "X04n0223_059:0404a04": " 大牟尼尊現於世  譬如須彌出巨海",
    "X04n0223_059:0404a05": " 供養能盡一切苦  供養必得諸佛智",
    "X04n0223_059:0404a06": " 此應供處供無等  是故歡心供養佛",
    "X04n0223_059:0404a07": " 如是無量諸天女  發此言辭稱讚已",
    "X04n0223_059:0404a08": " 一切恭敬喜充滿  瞻仰如來默然住",
    "X04n0223_059:0404a09": " 是時大士解脫月  復請無畏金剛藏",
    "X04n0223_059:0404a10": " 第五地中諸行相  唯願佛子為宣說",
    "X04n0223_059:0404a11": "[0404a11] 【論】第一從菩薩聞此勝地行已下有十九行頌明",
    "X04n0223_059:0404a12": "大眾聞說第四地法門稱歎歡喜興供及請說後",
    "X04n0223_059:0404a13": "地分第二隨文釋義者於此頌中復分為兩段一",
    "X04n0223_059:0404a14": "從菩薩聞此勝地行已下至瞻仰如來默然住十",
    "X04n0223_059:0404a15": "七行頌明大眾聞法歡喜興供稱讚分二是時已",
    "X04n0223_059:0404a16": "下兩行頌明解脫月為諸大眾請第五地法門分",
    "X04n0223_059:0404a17": "於頌中文義隨文自具可知。",
    "X04n0223_059:0404a18": "[0404a18] 【經】爾時金剛藏菩薩告解脫月菩薩言佛子菩薩摩",
    "X04n0223_059:0404a19": "訶薩第四地所行道善圓滿已欲入第五難勝地當",
    "X04n0223_059:0404a20": "以十種平等清淨心趣入何等為十所謂於過去佛",
    "X04n0223_059:0404a21": "法平等清淨心未來佛法平等清淨心現在佛法平",
    "X04n0223_059:0404a22": "等清淨心戒平等清淨心心平等清淨心除見疑悔",
    "X04n0223_059:0404a23": "平等清淨心道非道智平等清淨心修行智見平等",
    "X04n0223_059:0404a24": "清淨心於一切菩提分法上上觀察平等清淨心教",
    "X04n0223_059:0404b01": "化一切眾生平等清淨心菩薩摩訶薩以此十種平",
    "X04n0223_059:0404b02": "等清淨心得入菩薩第五地。",
    "X04n0223_059:0404b03": "[0404b03] 【論】第二爾時金剛藏菩薩已下至得入菩薩第五",
    "X04n0223_059:0404b04": "地有十行經明以十種平等心入第五地向分釋",
    "X04n0223_059:0404b05": "義云如道非道智明此地治見道疑修行任運八",
    "X04n0223_059:0404b06": "地方終十地始自在大意三地治上二界禪麤惑",
    "X04n0223_059:0404b07": "此五地重治上二界禪細惑以此能除見道是非",
    "X04n0223_059:0404b08": "疑第六地明得出世間中世間智慧自在如十住",
    "X04n0223_059:0404b09": "中第六住海幢比丘是其樣式同此第六地出世",
    "X04n0223_059:0404b10": "間世間智慧自在故以比丘表之此十地第六地",
    "X04n0223_059:0404b11": "位中即以守護一切城夜天神表以明出世間中",
    "X04n0223_059:0404b12": "世間智慧心城無有邪思惡賊所入一切邪念總",
    "X04n0223_059:0404b13": "成智慧城故此明第五地得難勝名者為出世間",
    "X04n0223_059:0404b14": "無作本寂用定已終故第六現前地世出世法皆",
    "X04n0223_059:0404b15": "悉了知智慧現前已終故以此十地以智成悲故",
    "X04n0223_059:0404b16": "以夜神表之是故此五地除見道疑六地除世間",
    "X04n0223_059:0404b17": "出世間智慧疑。",
    "X04n0223_059:0404b18": "[0404b18] 【經】佛子菩薩摩訶薩住此第五地已以善修菩提分",
    "X04n0223_059:0404b19": "法故善淨深心故復轉求上勝道故隨順真如故願",
    "X04n0223_059:0404b20": "力所持故於一切眾生慈愍不捨故積集福智助道",
    "X04n0223_059:0404b21": "故精勤修習不息故出生善巧方便故觀察照明上",
    "X04n0223_059:0404b22": "上地故受如來護念故念智力所持故得不退轉心。",
    "X04n0223_059:0404b23": "[0404b23] 【論】第三佛子已下至得不退轉心有五行半經明",
    "X04n0223_059:0404b24": "以十二種法住第五地分如文可知。",
    "X04n0223_059:0404c01": "[0404c01] 【經】佛子此菩薩摩訶薩如實知此是苦聖諦此是苦",
    "X04n0223_059:0404c02": "集聖諦此是苦滅聖諦此是苦滅道聖諦善知俗諦",
    "X04n0223_059:0404c03": "善知第一義諦善知相諦善知差別諦善知成立諦",
    "X04n0223_059:0404c04": "善知事諦善知生諦善知盡無生諦善知入道智諦",
    "X04n0223_059:0404c05": "善知一切菩薩地次第成就諦乃至善知如來智成",
    "X04n0223_059:0404c06": "就諦此菩薩隨眾生心樂令歡喜故知俗諦通達一",
    "X04n0223_059:0404c07": "實相故知第一義諦覺法自相共相故知相諦了諸",
    "X04n0223_059:0404c08": "法分位差別故知差別諦善分別蘊界處故知成立",
    "X04n0223_059:0404c09": "諦覺身心苦惱故知事諦覺諸趣生相續故知生諦",
    "X04n0223_059:0404c10": "一切熱惱畢竟滅故知盡無生智諦出生無二故知",
    "X04n0223_059:0404c11": "入道智諦正覺一切行相故善知一切菩薩地次第",
    "X04n0223_059:0404c12": "相續成就乃至如來智成就諦以信解智力知非以",
    "X04n0223_059:0404c13": "究竟智力知。",
    "X04n0223_059:0404c14": "[0404c14] 【論】第四佛子已下至究竟智力知有十四行半經",
    "X04n0223_059:0404c15": "明善知十諦法門分釋義中復分為兩段一佛子",
    "X04n0223_059:0404c16": "已下至善知如來智成就諦有六行經明此位菩",
    "X04n0223_059:0404c17": "薩善知十種諦法門分二此菩薩隨眾生心樂已",
    "X04n0223_059:0404c18": "下有八行半經明便述知諦之所由經自釋訖如",
    "X04n0223_059:0404c19": "第一段中善知此苦聖諦者不同三乘厭苦忻淨",
    "X04n0223_059:0404c20": "方求聖諦故但達此世間諸苦體無故即苦無滅",
    "X04n0223_059:0404c21": "性道無生性當知苦體即不生不滅即與聖道無",
    "X04n0223_059:0404c22": "二性故故云善知苦聖諦已下四聖諦總如之已",
    "X04n0223_059:0404c23": "下諸諦義如經自具。",
    "X04n0223_059:0404c24": "[0404c24] 【經】佛子此菩薩摩訶薩得如是諸諦智已如實知一",
    "X04n0223_059:0405a01": "切有為法&#x8657;妄詐偽誑惑愚夫菩薩爾時於諸眾生",
    "X04n0223_059:0405a02": "轉增大悲生大慈光明。",
    "X04n0223_059:0405a03": "[0405a03] 【論】第五佛子已下至生大慈光明有兩行半經明",
    "X04n0223_059:0405a04": "知諸諦智於諸眾生生大慈悲分釋義云明善知",
    "X04n0223_059:0405a05": "諸諦智已如實知有為&#x8657;妄誑惑愚夫轉增大慈",
    "X04n0223_059:0405a06": "光明如文自具諦者實也真也如實知見不&#x8657;名",
    "X04n0223_059:0405a07": "之為諦。",
    "X04n0223_059:0405a08": "[0405a08] 【經】佛子此菩薩摩訶薩得如是智力不捨一切眾生",
    "X04n0223_059:0405a09": "常求佛智如實觀一切有為行前際後際知從前際",
    "X04n0223_059:0405a10": "無明有愛故生生死流轉於諸蘊宅不能動出增長",
    "X04n0223_059:0405a11": "苦聚無我無壽者無養育者無更數取後趣身者離",
    "X04n0223_059:0405a12": "我我所如前際後際亦如是皆無所有&#x8657;妄貪著斷",
    "X04n0223_059:0405a13": "盡出離若有若無皆如實知。",
    "X04n0223_059:0405a14": "[0405a14] 【論】第六佛子已下至皆如實知有六行半經明以",
    "X04n0223_059:0405a15": "智觀眾生迷真隨妄分釋義明此位菩薩觀諸諦",
    "X04n0223_059:0405a16": "無有諦相根栽本末無我無人之智然不捨一切",
    "X04n0223_059:0405a17": "眾生善知一切眾生皆從十二緣有生居五蘊宅",
    "X04n0223_059:0405a18": "中復知緣體離我我所分。",
    "X04n0223_059:0405a19": "[0405a19] 【經】佛子此菩薩摩訶薩復作是念此諸凡夫愚癡無",
    "X04n0223_059:0405a20": "智甚為可愍有無數身已滅今滅當滅如是盡滅不",
    "X04n0223_059:0405a21": "能於身而生厭想轉更增長機關苦事隨生死流不",
    "X04n0223_059:0405a22": "能還返於諸蘊宅不求出離不知憂畏四大毒蛇不",
    "X04n0223_059:0405a23": "能拔出諸慢見箭不能息滅貪恚癡火不能破壞無",
    "X04n0223_059:0405a24": "明黑闇不能乾竭愛欲大海不求十力大聖導師入",
    "X04n0223_059:0405b01": "魔意稠林於生死海中為覺觀波濤之所漂溺。",
    "X04n0223_059:0405b02": "[0405b02] 【論】第七佛子已下至波濤之所漂溺有八行經明",
    "X04n0223_059:0405b03": "菩薩念眾生愚癡隨苦漂流分此一段如經自具",
    "X04n0223_059:0405b04": "但以說法者以大慈悲心如文稱歎善知苦縛善",
    "X04n0223_059:0405b05": "知縛體性自無為。",
    "X04n0223_059:0405b06": "[0405b06] 【經】佛子此菩薩摩訶薩復作是念此諸眾生受如是",
    "X04n0223_059:0405b07": "苦孤窮困迫無救無依無洲無舍無導無目無明覆",
    "X04n0223_059:0405b08": "翳黑闇纏裹我今為彼一切眾生修行福智助道之",
    "X04n0223_059:0405b09": "法獨一發心不求伴侶以是功德令諸眾生畢竟清",
    "X04n0223_059:0405b10": "淨乃至獲得如來十力無礙智慧。",
    "X04n0223_059:0405b11": "[0405b11] 【論】第八佛子已下至無礙智慧有五行半經明念",
    "X04n0223_059:0405b12": "一切眾生窮苦獨勵發心不求伴侶以己功德普",
    "X04n0223_059:0405b13": "令一切眾生得至如來十力智分如文自具。",
    "X04n0223_059:0405b14": "[0405b14] 【經】佛子此菩薩摩訶薩以如是智慧觀察所修善根",
    "X04n0223_059:0405b15": "皆為救護一切眾生利益一切眾生安樂一切眾生",
    "X04n0223_059:0405b16": "哀愍一切眾生成就一切眾生解脫一切眾生攝受",
    "X04n0223_059:0405b17": "一切眾生令一切眾生離諸苦惱令一切眾生普得",
    "X04n0223_059:0405b18": "清淨令一切眾生悉皆調伏令一切眾生入般涅槃。",
    "X04n0223_059:0405b19": "[0405b19] 【論】第九佛子已下一段有六行經明菩薩以智慧",
    "X04n0223_059:0405b20": "觀察善根救護一切眾生令入涅槃不為自求己",
    "X04n0223_059:0405b21": "樂分如文可知。",
    "X04n0223_059:0405b22": "[0405b22] 【經】佛子菩薩摩訶薩住此第五難勝地名為念者不",
    "X04n0223_059:0405b23": "忘諸法故名為智者能善決了故名為有趣者知經",
    "X04n0223_059:0405b24": "意趣次第連合故名為慚愧者自護護他故名為堅",
    "X04n0223_059:0405c01": "固者不捨戒行故名為覺者能觀是處非處故名為",
    "X04n0223_059:0405c02": "隨智者不隨於他故名為隨慧者善知義非義句差",
    "X04n0223_059:0405c03": "別故名為神通者善修禪定故名為方便善巧者能",
    "X04n0223_059:0405c04": "隨世行故名為無厭足者善集福德故名為不休息",
    "X04n0223_059:0405c05": "者常求智慧故名為不疲倦者集大慈悲故名為為",
    "X04n0223_059:0405c06": "他勤修者欲令一切眾生入涅槃故名為勤求不懈",
    "X04n0223_059:0405c07": "者求如來力無畏不共法故名為發意能行者成就",
    "X04n0223_059:0405c08": "莊嚴佛土故名為勤修種種善業者能具足相好故",
    "X04n0223_059:0405c09": "名為常勤修習者求莊嚴佛身語意故名為大尊重",
    "X04n0223_059:0405c10": "恭敬法者於一切菩薩法師處如教而行故名為心",
    "X04n0223_059:0405c11": "無障礙者以大方便常行世間故名為日夜遠離餘",
    "X04n0223_059:0405c12": "心者常樂教化一切眾生故。",
    "X04n0223_059:0405c13": "[0405c13] 【論】第十佛子已下一段有十七行經明菩薩住第",
    "X04n0223_059:0405c14": "五地能善知諸法分釋義明此難勝地於世間出",
    "X04n0223_059:0405c15": "世間自利利他法具足及成就莊嚴佛身語意。",
    "X04n0223_059:0405c17": "大方廣佛新華嚴經合論卷第五十九",
    "X04n0223_059:0405c19": "音切"
}