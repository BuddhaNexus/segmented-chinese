{
    "X77n1524_026:0534c03": "補續高僧傳卷第二十六",
    "X77n1524_026:0534c05": "明吳門華山寺沙門 明河 撰",
    "X77n1524_026:0534c06": "  雜科篇",
    "X77n1524_026:0534c07": "明 德山傳",
    "X77n1524_026:0534c08": "[0534c08] 德山。寧波人。少航海。為捕者所誣。以盜繫獄者十七",
    "X77n1524_026:0534c09": "年。得白遂為僧。遇天眼師授法。頗有得。為雲水游。至",
    "X77n1524_026:0534c10": "毗陵城南龍舌尖止焉。日以飯僧修福為事。孳孳無",
    "X77n1524_026:0534c11": "倦。自綀甚苦。日惟一&#x98E1;。唯食糠籺。冬夏。唯服獄中衣。",
    "X77n1524_026:0534c12": "破則補綴。不更易也。然精神煥發。機鋒敏捷。唐中丞",
    "X77n1524_026:0534c13": "順之重之。交契甚密。每云。滾湯鍋裏撈明月。百尺竿",
    "X77n1524_026:0534c14": "頭打筋斗。唐稱歎之。&#x751E;範銅為佛。送普陀山。又於山",
    "X77n1524_026:0534c15": "造無梁殿。未成而化去。弟子龕葬於寺中。因貌奇古。",
    "X77n1524_026:0534c16": "人呼為喇麻僧云。",
    "X77n1524_026:0534c17": "大安傳",
    "X77n1524_026:0534c18": "[0534c18] 大安。襄陽郝氏子也。幼禮古宗禪伯。祝髮於梅林。古",
    "X77n1524_026:0534c19": "宗知其具宿智。遣之就古巖參學。二古同出天奇之",
    "X77n1524_026:0534c20": "門。而巖為上首。居終南山。龍象景附。師至。一語投機。",
    "X77n1524_026:0534c21": "輒授衣&#x9262;。禪栖廬岳三十年。楚人嚴事之。新都汪公",
    "X77n1524_026:0534c22": "伯玉。&#x751E;從師質疑。多有開發。&#x751E;謂。聞大安和尚所云",
    "X77n1524_026:0534c23": "見性。冥合孔子所謂體仁。非惟世儒未之或知。雖大",
    "X77n1524_026:0534c24": "安。亦不自知也。&#x8462;師&#x751E;與汪。論見性也。某年五月胐",
    "X77n1524_026:0535a01": "示寂。先是。預示諸弟子以行期。若等無以衰麻。哭泣",
    "X77n1524_026:0535a02": "為喪。毋背吾家法。諸弟子問故。則以一偈示之。既及",
    "X77n1524_026:0535a03": "期。沐浴端坐。諸弟子請遺令。則又以一偈示之。距生",
    "X77n1524_026:0535a04": "丁卯。行年七十有三。弟子就故廬傍築浮屠。以藏舍",
    "X77n1524_026:0535a05": "利。",
    "X77n1524_026:0535a06": "大闡禪師傳",
    "X77n1524_026:0535a07": "[0535a07] 大闡者。東和名家子。明達物理。早悟空花。依玉溪和",
    "X77n1524_026:0535a08": "尚祝髮。力究出世之道。禪林講席。靡弗參叩。無所入。",
    "X77n1524_026:0535a09": "遂創菴於巖頭。楗關十年。於指胸點額之際。忽然摸",
    "X77n1524_026:0535a10": "著。快癢不可言。直造和之天界會中和尚處。求決擇。",
    "X77n1524_026:0535a11": "相見一笑而已。於是。朝參夕見。機緣有契。弦筈相含。",
    "X77n1524_026:0535a12": "既蒙印記。挈杖出閩關。履淅過淮。多逢哲匠。至金臺。",
    "X77n1524_026:0535a13": "憩大寶禪寺。道風翕然。司禮黃高二公。聞師名。袖香",
    "X77n1524_026:0535a14": "見之。言機期合。恨參承之晚。欲聞於 上。師固辭乃",
    "X77n1524_026:0535a15": "已。自是問謁者。踵接戶外。師隨緣開示。務使人人發",
    "X77n1524_026:0535a16": "心歡喜而去。則吾說為不徒日。復一日。頗覺煩撓。一",
    "X77n1524_026:0535a17": "日偶閱歸去來詞。憮然曰。陶淵明。不以五斗米折腰。",
    "X77n1524_026:0535a18": "棄官而去。沙門釋子。反以一&#x9262;飯。繫足息影。地蒲團",
    "X77n1524_026:0535a19": "大一塊耳。得青山幾何以成化。戊戌八月。飄然南還。",
    "X77n1524_026:0535a20": "次年。寓金陵報恩。寄書謝二司禮。司禮歎之而已。後",
    "X77n1524_026:0535a21": "邵郡清信士。創寺延師。居之二十餘年。清遠之風。從",
    "X77n1524_026:0535a22": "化者眾。於辛酉春二月十七日。斂衣而化。其徒淨淵。",
    "X77n1524_026:0535a23": "集其機緣語句。為上下卷梓行。師喜作山居詩。唱道",
    "X77n1524_026:0535a24": "鳴懷。悠然可誦。過金山有句。月現潛龍影。雲籠老鶴",
    "X77n1524_026:0535b01": "聲。尤見禪意云。",
    "X77n1524_026:0535b02": "宗道者傳",
    "X77n1524_026:0535b03": "[0535b03] 宗道者。觀城人。人以悟空呼之。土木形骸。不識一字。",
    "X77n1524_026:0535b04": "僅能口誦金剛心經。而淳謹敦信。其中莫能測也。事",
    "X77n1524_026:0535b05": "鐵佛元明上人為弟子。供薪水之役。惟誦金剛心經。",
    "X77n1524_026:0535b06": "琅琅不輟。二十六七。別元明游方。遍歷晉宋荊楚關",
    "X77n1524_026:0535b07": "陝河洛之間。尋師擇友。汲汲如渴。中止考城。一住十",
    "X77n1524_026:0535b08": "年。正德辛未。有流&#x5BBC;之變。南北騷然。道者還里。居圓",
    "X77n1524_026:0535b09": "覺寺。既而寓依城北馬氏。又徙張太常南園。不住則",
    "X77n1524_026:0535b10": "已。住必十餘年。始行人敬之如佛。在張園時。年已一",
    "X77n1524_026:0535b11": "百有八歲矣。其健旺異&#x751E;。望之如古松怪石。行止不",
    "X77n1524_026:0535b12": "&#x643A;杖。耳目聰明如少壯人。初騃鈍。後頗諳事了了。居",
    "X77n1524_026:0535b13": "恒無所為。唯冥然兀坐而已。有叩以所養者。無一言",
    "X77n1524_026:0535b14": "相證。但道不知有人欲事。或譏之曰。此渴睡僧何足",
    "X77n1524_026:0535b15": "重。北山野史解嘲曰。冥然兀坐。不知人欲。此外更有",
    "X77n1524_026:0535b16": "何法門也。後不知所終。",
    "X77n1524_026:0535b17": "[0535b17] 枯木倚寒巖。三冬無煖氣。信是死漢機軸。若遇明",
    "X77n1524_026:0535b18": "眼。定遭擯出燒菴。大都道在用處。用處在死處。今",
    "X77n1524_026:0535b19": "之學道者。曾不求死。何處有活。必至自誑自誤。若",
    "X77n1524_026:0535b20": "遇明眼。又不知作何遣發。然則死漢。亦大費一番",
    "X77n1524_026:0535b21": "工夫。但心光不發。受人簡點。須是婆兒始能勘驗",
    "X77n1524_026:0535b22": "爾。我抹殺他不得。",
    "X77n1524_026:0535b23": "了然關主傳",
    "X77n1524_026:0535b24": "[0535b24] 能弘。號了然關主。以生平多病。所至輒掩關。故得是",
    "X77n1524_026:0535c01": "稱。實密藏開公之落髮師也。師雅與紫柏尊者善。開",
    "X77n1524_026:0535c02": "公以師。故得事紫柏尊者。萬曆癸未。師掩關東塔。紫",
    "X77n1524_026:0535c03": "柏時栖止焉。相與體究向上事。開發良久。無何紫柏",
    "X77n1524_026:0535c04": "北行。師命開公追隨焉。囑曰。善事此翁。倘得[囗@力]地一",
    "X77n1524_026:0535c05": "聲幸相聞。以為吾門慶。會楞嚴新復迎。師關於東靜",
    "X77n1524_026:0535c06": "室。紫柏故居也。師體貌清羸。神氣和粹。最喜誘接人。",
    "X77n1524_026:0535c07": "少年研精教義。久之棄去。參雲谷和尚。看無字話。間",
    "X77n1524_026:0535c08": "有發明。而不自肯。然從此教義益徹。每拈經論旨趣",
    "X77n1524_026:0535c09": "示人。直截明快。聞者無不擊節。其後理會德山托&#x9262;",
    "X77n1524_026:0535c10": "因緣。紫柏示以偈曰。托&#x9262;因緣不甚難。耳邊密啟即",
    "X77n1524_026:0535c11": "幽關。師疑益甚。至是開公禁足臺山龍翻石。一夕夢",
    "X77n1524_026:0535c12": "五齒落掌上。血跡宛然。閱數日得師書。備相誨切中。",
    "X77n1524_026:0535c13": "及前話通所得。且請紫柏印訣。開公以師所見頭過",
    "X77n1524_026:0535c14": "尾不過。不相肯也。報書既達。師遂遷化。開公聞訃於",
    "X77n1524_026:0535c15": "東昌。時紫柏結夏靈巖。夢雙幢一倒於南。一倒於北。",
    "X77n1524_026:0535c16": "次日開公至。以師訃及臺山無邊老宿之訃告。師之",
    "X77n1524_026:0535c17": "化也。合掌呼達觀師垂光攝我。至於二四。無邊亦然。",
    "X77n1524_026:0535c18": "一念感通。萬里不隔。水月交光。針石相引。寧為異哉。",
    "X77n1524_026:0535c19": "師。姓某氏。嘉興王店人。生嘉靖癸卯。化萬曆戊子。世",
    "X77n1524_026:0535c20": "壽四十六。僧臘三十。晚蒙 聖母千佛袈裟之賜。開",
    "X77n1524_026:0535c21": "公奉靈骨。塔楞嚴方丈後。",
    "X77n1524_026:0535c22": "逆川禪師傳(附慧心)",
    "X77n1524_026:0535c23": "[0535c23] 智順。字逆川。永嘉陳氏子。其母奉佛甚謹。夢一僧佩",
    "X77n1524_026:0535c24": "圓光。如滿月形。泝江流而上。謂吾當為爾子。寤而有",
    "X77n1524_026:0536a01": "娠。既生。美質夙成。自少不喜畜髮。隨長隨剪。父母了",
    "X77n1524_026:0536a02": "其宿因。聽出家。受具戒於天寧院。誦法華經。與按句",
    "X77n1524_026:0536a03": "以講。深得經旨。既而曰。學尚多聞。焉了生死。遂更衣",
    "X77n1524_026:0536a04": "入禪。走閩之天寶山。參銕關樞公。欲依公而住。公叱",
    "X77n1524_026:0536a05": "曰。丈夫於世。不於大叢林。與人相頡頏。局此蠡&#x6BBB;中",
    "X77n1524_026:0536a06": "耶。拂袖而入。師下旦過寮。潸然而泣。公聞之歡曰。吾",
    "X77n1524_026:0536a07": "知其為法器。姑相試耳。乃延入僧堂中。師壁立萬仞。",
    "X77n1524_026:0536a08": "無所回撓。雖晝夜明暗。亦不能辯。踰月。因如廁旋&#x89A9;",
    "X77n1524_026:0536a09": "中園瓠瓜。觸發妙機。四體輕清。知新浴出室。一一毛",
    "X77n1524_026:0536a10": "孔。皆出光明。目前大地。&#x5010;爾平沉。喜幸之極。亟上方",
    "X77n1524_026:0536a11": "丈求證。適公入府城。師不往見。水&#x6FF5;林下。放曠自如。",
    "X77n1524_026:0536a12": "已而歷抵諸師。皆不合。又謁千巖長禪師。見其所應",
    "X77n1524_026:0536a13": "酬者。皆涉理路。飄然東歸。然指作發願文。必欲見道。",
    "X77n1524_026:0536a14": "乃已復自念。非公不足依。洊走閩中見焉。值公出游。",
    "X77n1524_026:0536a15": "遙見師喜曰。吾子今來也。勉師棄前解務寔參。厲精",
    "X77n1524_026:0536a16": "五月而大悟。公始與印可。令掌藏室。尋命分座說法。",
    "X77n1524_026:0536a17": "及公去世。師嗣主院事。師握祖佛心印。既已升座說",
    "X77n1524_026:0536a18": "法度人。而往往出餘力。莊嚴塔廟。使人為遠罪遷善",
    "X77n1524_026:0536a19": "之歸。浙福二地。師所興建大道場。凡十餘處。其餘葺",
    "X77n1524_026:0536a20": "宗補舊。&#x8462;不可枚舉。師有才。為一事則揮金如土。竟",
    "X77n1524_026:0536a21": "不知其所從來。其為溫城淨光塔也。方參政初&#x751E;戍",
    "X77n1524_026:0536a22": "其地。欲賦民錢葺之。命師蒞其事。師曰。民力凋弊。火",
    "X77n1524_026:0536a23": "燄炎炎。而復加薪。吾安忍為之。必欲見用。官中勿擾",
    "X77n1524_026:0536a24": "吾事。若無所聞之可也。方諾之。師乃定計城中之戶。",
    "X77n1524_026:0536b01": "餘二萬戶。捐米月一升。月獲米二百石。陶甓掄材。若",
    "X77n1524_026:0536b02": "神運鬼輸。紛然四集。鎮心之木。以尺計者。其長一百",
    "X77n1524_026:0536b03": "五十。最難致之。師談笑趣辦。七成既粗完。其下仍築",
    "X77n1524_026:0536b04": "塔殿。宏敞壯麗。九斗之勢益雄。一旦颶風作其上。一",
    "X77n1524_026:0536b05": "成挾之。以入海濤。眾咸傷之。師曰。塔終不可以就乎。",
    "X77n1524_026:0536b06": "持心益固。遣其徒如閩。鑄露盤輪相。及燄珠之類。未",
    "X77n1524_026:0536b07": "幾。一一就緒。金碧鮮明。猶天降而地湧。辨章燕只不",
    "X77n1524_026:0536b08": "花鎮閩。欲閱大藏尊經於家。或以几席什器難具為",
    "X77n1524_026:0536b09": "辭。師令浮屠一百七十人為什。分辦於各剎。表以題",
    "X77n1524_026:0536b10": "號。一時畢集。仍畫為圖。使按圖序次列之。給役於飲",
    "X77n1524_026:0536b11": "饌間者。亦更番而進。每以鐘鼓為節。後先不紊。辨章",
    "X77n1524_026:0536b12": "悅曰。使吾師總戎。則無敗北之患矣。時東海有警。元",
    "X77n1524_026:0536b13": "帥達忠介公。帥師鎮台。遣使聘師入行府。師以達公",
    "X77n1524_026:0536b14": "方有事干戈。絕之弗見。達公慕&#x548F;弗置。篆逆川二字",
    "X77n1524_026:0536b15": "遺之。師因飯囚。戒其勿萌遁逃心。即重見日月。不久",
    "X77n1524_026:0536b16": "而赦書至。周吳二囚。以師為神。其後山&#x5BBC;竊發。所經",
    "X77n1524_026:0536b17": "之處焚毀。欲盡歸原報恩二剎。以師故獨存。 朝廷",
    "X77n1524_026:0536b18": "為降院額。 賜師號佛性圓辯。及金襴法衣。師曾不",
    "X77n1524_026:0536b19": "以為悅。悉散其衣盂所畜。退居一室。掘地為爐。折竹",
    "X77n1524_026:0536b20": "為箸。意淡如也。後與鐘山之選。 大駕臨幸。慰問備",
    "X77n1524_026:0536b21": "至。竣事還錢塘。清遠渭公。方主淨慈。舉師以為代。淨",
    "X77n1524_026:0536b22": "慈當兵後。凋落殊甚。師召匠計傭。竭其筐篋。欲大有",
    "X77n1524_026:0536b23": "設施。而諸僧負官逋者。係累滿庭。師為之出涕。悉代",
    "X77n1524_026:0536b24": "償之。會 中朝徵有道浮屠。以備顧問。眾咸推師。師",
    "X77n1524_026:0536c01": "至南京。僅四閱月。沐浴書偈而逝。闍維於聚寶山。獲",
    "X77n1524_026:0536c02": "舍利無算。師有五會語。及善財五十三參偈。皆傳於",
    "X77n1524_026:0536c03": "世。",
    "X77n1524_026:0536c04": "[0536c04] 慧心者。&#x751E;問道於師。後亦就徵入文淵閣。與修 大",
    "X77n1524_026:0536c05": "典。歿後茶毗。亦得五色舍利無數。心號鑑空。出樂清",
    "X77n1524_026:0536c06": "方氏。",
    "X77n1524_026:0536c07": "吉祥師傳",
    "X77n1524_026:0536c08": "[0536c08] 吉祥。姓周氏。 孝肅皇后弟也。為兒時好出游。&#x751E;出",
    "X77n1524_026:0536c09": "不復歸家。家亦不知其所在。 后自未入宮。師已與",
    "X77n1524_026:0536c10": "其家不相聞矣。久之。祝髮於大覺寺。然&#x751E;游行市中。",
    "X77n1524_026:0536c11": "夜即來報國寺。伽藍殿中宿。 后意亦若忘之。忽夜",
    "X77n1524_026:0536c12": "夢伽藍神來言。 后弟今在我所。 英廟。亦同時夢。",
    "X77n1524_026:0536c13": "言相符。詰旦遣小黃門。如所夢求之至寺。見師在伽",
    "X77n1524_026:0536c14": "藍殿中。遂擁以行。引見問所以出游及為僧。時 帝",
    "X77n1524_026:0536c15": " 后皆泣下。因曰。何如今日為 皇親耶。師搖首不",
    "X77n1524_026:0536c16": "願復還寺。 后不能奪厚賜之。 英廟晏駕。 后為",
    "X77n1524_026:0536c17": "太后。出內藏。建大慈仁寺居之。 孝宗時。 太后為",
    "X77n1524_026:0536c18": "太皇太后。為立護 敕&#x7891;。&#x7891;載 賜田無慮數百頃。",
    "X77n1524_026:0536c19": "師以左善世示滅。 帝遣官致祭。師住寺眾&#x751E;數百",
    "X77n1524_026:0536c20": "人。禪誦濟濟。迨後慶壽寺燬。僧亦來居於此。新舊眾",
    "X77n1524_026:0536c21": "皆仰食 賜田。二時無闕。言者謂。師脫屣 皇舅之",
    "X77n1524_026:0536c22": "貴。而樂世外之閒。方 孝肅在慈宮 二聖隆孝養。",
    "X77n1524_026:0536c23": " 恩賜何所不至。而師澹寂自若 英廟以來外戚。",
    "X77n1524_026:0536c24": " 恩澤侯者。不能數世。師之 賜莊。猶存衣食寺中",
    "X77n1524_026:0537a01": "數百人。此有以見一時富貴之不能久。夜澹寂者之",
    "X77n1524_026:0537a02": "長存也。",
    "X77n1524_026:0537a03": "滿起．真參傳",
    "X77n1524_026:0537a04": "[0537a04] 滿起。時稱白雲上人。安州牛氏子。落髮於永安寺。正",
    "X77n1524_026:0537a05": "德間。南游伏牛諸山。遇西宗和尚。授以禪旨。隱界嶺",
    "X77n1524_026:0537a06": "禪林。用全護珠之志。又入伏牛之茅坪。方來四集。師",
    "X77n1524_026:0537a07": "捨之去游五臺。入 神京。居天慶寺中。貴姜賈二君。",
    "X77n1524_026:0537a08": "為供養主。師嚴戒律。苦修持。喜營福業。印造龍藏十",
    "X77n1524_026:0537a09": "三部。安置名山大剎。其餘飯僧造像。隨緣之舉。繫其",
    "X77n1524_026:0537a10": "小者耳。一日謂其屬曰。吾有命債欲還。須靜攝數日。",
    "X77n1524_026:0537a11": "今閉戶。非呼喚切勿入。眾從隙中窺之。見師面裏臥。",
    "X77n1524_026:0537a12": "背上肉紫黑色。墳起甚鉅。經七日始消。師興召眾入。",
    "X77n1524_026:0537a13": "曰。吾適還命已畢。今無苦矣。師有眾緣。凡所寓歷。從",
    "X77n1524_026:0537a14": "徒&#x751E;至五百。京城內外。爭趨供奉。祇園物色。日甚絢",
    "X77n1524_026:0537a15": "灼。因喟然歎曰。 輦轂之下。固宜若此乎。遂挈&#x9262;返",
    "X77n1524_026:0537a16": "伏牛。謝絕人事。不復出山。嘉靖壬戌九月坐脫。",
    "X77n1524_026:0537a17": "[0537a17] 真參。號無為。楚之江陵人。姓劉氏。幼聰慧。樂善好施。",
    "X77n1524_026:0537a18": "與物無忤。攻舉子業。蜚聲文林。經史之暇。喜談佛書。",
    "X77n1524_026:0537a19": "後遇老衲。奇之曰。子。真大乘法器。世途軒冕。一夢幻",
    "X77n1524_026:0537a20": "耳。於是幡然改悟。甫弱冠辭親出家。父母欲奪其志。",
    "X77n1524_026:0537a21": "弗得。乃詣玉泉山。師事無邊長老。祝髮受具。矢心究",
    "X77n1524_026:0537a22": "道。前後凡三然指。誓信不退。久而有入。所至道俗歸",
    "X77n1524_026:0537a23": "之。後游京師。四眾斯觀音寺。奉師居之。道聲翕然",
    "X77n1524_026:0537a24": " 內庭聞之。頒賜齋供無&#x8657;日。後以厭煩。歸隱伏牛。將",
    "X77n1524_026:0537b01": "化謂弟子。塵世真夢境。吾將行矣。汝曹勉力。無於袈",
    "X77n1524_026:0537b02": "裟下墮落也。言訖而逝。陝西觀察使王元春。為撰其",
    "X77n1524_026:0537b03": "行立石焉。",
    "X77n1524_026:0537b04": "忠敬堂傳",
    "X77n1524_026:0537b05": "[0537b05] 法忠。號敬堂。新安曹氏子。齠年喜端坐。年十九。游錢",
    "X77n1524_026:0537b06": "塘靈隱寺。遇雲水僧激發。遂落髮受具。依講庠數年。",
    "X77n1524_026:0537b07": "行&#x811A;入少林。見大千潤公。走長安。參遍融笑巖二老。",
    "X77n1524_026:0537b08": "指示心要。稍有啟悟。尋入牛山火場。調鍊三業。後歸",
    "X77n1524_026:0537b09": "匡廬。愛仰天坪高勝。單丁居之。手植松十餘萬本。久",
    "X77n1524_026:0537b10": "之。衲子來集。仰天坪遂成叢林。師為人夷坦無緣飾。",
    "X77n1524_026:0537b11": "御眾不立規矩。甘苦必同。雖粒米莖菜。必隨眾乃食。",
    "X77n1524_026:0537b12": "勞務必身先之。不開禪講門戶。一以真實示人。依之",
    "X77n1524_026:0537b13": "者。無論愚智。浸久嘿化。而不自知。故來者如歸家侍",
    "X77n1524_026:0537b14": "父母也。且訓人有方。用人有度。出語慨切痛至。聽者",
    "X77n1524_026:0537b15": "悚然。無不心領而神會。一眾森嚴。儼然一大罏&#x97B4;。以",
    "X77n1524_026:0537b16": "身為教。不用言說。真本色住山人也。劉雲嶠太史。訪",
    "X77n1524_026:0537b17": "師。一見心契。乃為顏其寺。曰雲中。憨老人為之記。張",
    "X77n1524_026:0537b18": "洪陽太史。書廬山高三字。贈之旌其志。庚申秋。示微",
    "X77n1524_026:0537b19": "疾。謂其徒曰。吾見紅日當空金蓮遍地。吾其行矣。言",
    "X77n1524_026:0537b20": "訖寂然而逝。憨老人復為銘其塔曰。師住雲中。二十",
    "X77n1524_026:0537b21": "餘年如一日。視十方衲子如一己。精心為眾。未&#x751E;以",
    "X77n1524_026:0537b22": "無有異志物我介懷。數語蓋實錄。師當之無媿也。",
    "X77n1524_026:0537b23": "明龍傳",
    "X77n1524_026:0537b24": "[0537b24] 明龍。淮南宿遷姚氏子。俗名東陽。&#x751E;為其縣諸生。居",
    "X77n1524_026:0537c01": "&#x751E;好修。歷二十年所。不問家人生業。雅從善知識游。",
    "X77n1524_026:0537c02": "隆慶改元。落髮居羊山秀峰菴。名德日起。即 諸陵",
    "X77n1524_026:0537c03": "中貴人多檀施。師藍縷自如。一衲不啻懸鶉。不&#x88D3;不",
    "X77n1524_026:0537c04": "襦不履。顧就羊山。安七十二眾。為千日期場。師日為",
    "X77n1524_026:0537c05": "大眾說經。大眾亦樂為之聽眾也。時 神宗皇帝初",
    "X77n1524_026:0537c06": "即位。行邊使道昆汪公。道出 諸陵。詣師問道。意獨",
    "X77n1524_026:0537c07": "多之。因問曰。千日期畢。羊山能作&#x751E;住乎。師曰。無&#x751E;",
    "X77n1524_026:0537c08": "無住。後旬有五日。太史當謁。立冬其日羊山放光。又",
    "X77n1524_026:0537c09": "越七日。歲將除。師集大眾語曰。元年元日吾當行。公",
    "X77n1524_026:0537c10": "等居此。識字者。用心念佛。不識字者。用心念佛。務智",
    "X77n1524_026:0537c11": "慧務普心。即此是佛。公等勉之。歲除夜既半。命弟子",
    "X77n1524_026:0537c12": "視中星曰。夜午乎。曰。午矣。師曰。未也。日午乃行。元日",
    "X77n1524_026:0537c13": "日幾中。羊山放光如嚮者。頃之坐化。&#x8462;日中云。越七",
    "X77n1524_026:0537c14": "日舉焚。日中復放光如嚮者。 諸陵中貴人咸在。率",
    "X77n1524_026:0537c15": "大眾羅拜。治浮屠。藏舍利。",
    "X77n1524_026:0537c16": "南嶽豆兒佛傳",
    "X77n1524_026:0537c17": "[0537c17] 法祥。字瑞光。越州嵊縣周氏子。有出世志。隨季父宦",
    "X77n1524_026:0537c18": "游入京。見笑巖於柳巷。巖觀其根。示以念佛法門。師",
    "X77n1524_026:0537c19": "頷之。居頃南還。棄妻子薙髮。入棲霞謁素菴法師。雖",
    "X77n1524_026:0537c20": "居講肆。而念佛無間。又參遍融。融所示。與笑巖同。繇",
    "X77n1524_026:0537c21": "五臺入伏牛。契機於柏松和尚。留住石室中。弔影木",
    "X77n1524_026:0537c22": "食者三年。一日趺坐。雪積滿林。火絕衣濕。松往視。擊",
    "X77n1524_026:0537c23": "磬出其定。因示之曰。輕安小寂。非是歇場。若&#x8EAD;&#x7740;此",
    "X77n1524_026:0537c24": "境。即墮偏空。且行&#x811A;去。逢南即止矣。遂飄然而行。遍",
    "X77n1524_026:0538a01": "歷楚蜀之境。鏟落知見。獨存孤明。後遊南嶽。忽憶柏",
    "X77n1524_026:0538a02": "松別時之語。有終焉之志。適僧以側刀峰靜室相讓。",
    "X77n1524_026:0538a03": "自是放下身心。一志念佛。募豆四十八石。一豆一佛。",
    "X77n1524_026:0538a04": "淨念相繼。以至終身。不知其過幾四十八石矣。繇是",
    "X77n1524_026:0538a05": "諸方稱為豆兒佛云。十方衲子爭歸之。側刀峰遂成",
    "X77n1524_026:0538a06": "海內名叢席。居恒誡諸弟子曰。汝剃除鬚髮。不知有",
    "X77n1524_026:0538a07": "生死事大。但倚牆靠壁。業識茫茫。喚作甚麼。豈非吾",
    "X77n1524_026:0538a08": "佛所呵。衲衣在空閒。假名阿練若。不專心淨業。大限",
    "X77n1524_026:0538a09": "到來。將何抵對閻老子乎。聞者無不感泣。師雖絕意",
    "X77n1524_026:0538a10": "人世。而當世諸君子。聞其風者。莫不景仰。如方伯劉",
    "X77n1524_026:0538a11": "公。直指史公。學憲伍公。儀部曾公。冏卿蔡公。少保郭",
    "X77n1524_026:0538a12": "公。大行宋公。皆傾心皈向。就師問道。招致之則不往",
    "X77n1524_026:0538a13": "也。郡丞盧公。祀廟。點失期者。罰米三十餘石。送師。師",
    "X77n1524_026:0538a14": "曰。老僧豈以一&#x9262;飯。斂眾怨耶。竟不受。聞者歎服。師",
    "X77n1524_026:0538a15": "接納往來。不擇臧否。一味平等慈悲。荊襄大盜。賈二",
    "X77n1524_026:0538a16": "唐九等七人捕急。投師求活。師憐其誠納之。冠以道",
    "X77n1524_026:0538a17": "巾。令隨眾作務。及捕官至。雖識其為盜。第見師慈心",
    "X77n1524_026:0538a18": "藹然。又聞念佛感動。乃解腰纏三金。設供而去。其盜",
    "X77n1524_026:0538a19": "亦化。為苦行僧。師住側刀峰三十餘年。不發化主。不",
    "X77n1524_026:0538a20": "結外援。不設方丈。不用侍者。一龕於佛殿左。危坐念",
    "X77n1524_026:0538a21": "佛其中。不安庫房。笥無長物。滅之日。簡之惟胡椒一",
    "X77n1524_026:0538a22": "缾。舊布數片而已。&#x751E;以糠餅充&#x98E1;。或有投之地者。師",
    "X77n1524_026:0538a23": "拾取。煨而啖之。行必荷鋤。見遺穢必以土掩之。將化",
    "X77n1524_026:0538a24": "命首座領眾。念佛趺坐。誡眾曰。無得&#x8657;張&#x63D1;怪。誑惑",
    "X77n1524_026:0538b01": "世人。獨一味老實念佛。言訖。合掌而逝。時萬曆庚戌",
    "X77n1524_026:0538b02": "二月六日也。閱世七十有九。僧臘四十有三。停龕七",
    "X77n1524_026:0538b03": "日。顏色不變。弟子奉全身。塔於峰之右。",
    "X77n1524_026:0538b04": "三藏師傳",
    "X77n1524_026:0538b05": "[0538b05] 本融。陝西郿縣人。薙染。參懷慶松谷和尚。又參隱菴",
    "X77n1524_026:0538b06": "於大佛山。大千主少林。師預其眾。一&#x9262;隨身。不擾&#x751E;",
    "X77n1524_026:0538b07": "住。千異之。付以帕不受。住達磨洞。四十餘年。萬曆丁",
    "X77n1524_026:0538b08": "亥。抵京師。住龍華寺山門。風雨炎寒自若。又居積善",
    "X77n1524_026:0538b09": "寺。廊房長老。見師勤苦蚤夜不息。特為造一龕。請居",
    "X77n1524_026:0538b10": "之。繼開十方院奉師。接雲水凡十有三年。信施雲委。",
    "X77n1524_026:0538b11": "而因果之間。毫無差錯。最後住世剎海。隨緣接眾。持",
    "X77n1524_026:0538b12": "妙法華經為&#x751E;課。密行甚至。生平&#x8107;不至席。食不過",
    "X77n1524_026:0538b13": "午。不飯於&#x751E;住。持&#x9262;行乞村市間。如已得食則&#x9262;內",
    "X77n1524_026:0538b14": "向。未得食&#x9262;外向。人以是覘知師食否。而分衛之。每",
    "X77n1524_026:0538b15": "飯食訖。即嚼楊枝。掩關趺坐。或未受齋。亦從汲處乞",
    "X77n1524_026:0538b16": "一杯。滌齒入戶坐。必不破午食。檀越或設供施金。必",
    "X77n1524_026:0538b17": "一眾均被乃許。否即堅拒弗受。人請誦經。師曰。吾堂",
    "X77n1524_026:0538b18": "中大德。不諳諷誦。有就寺飯僧者。付貲過。即日營辦",
    "X77n1524_026:0538b19": "米鹽蔬果。設不移時。作務以身先眾。食飲旨菲。隨其",
    "X77n1524_026:0538b20": "所有不強為。生平絕不以修造煩人。曰。勞生旅泊。住",
    "X77n1524_026:0538b21": "則隨緣。去則忘矣。何事華美。以累身心耶。 慈聖。&#x751E;",
    "X77n1524_026:0538b22": "為諸大僧設齋。每僧襯五金一疋絹旃檀滿觔。師堅",
    "X77n1524_026:0538b23": "不肯赴。中貴人不得已舁至院。師乃與眾同&#x98E1;。萬曆",
    "X77n1524_026:0538b24": "壬寅初臘。師示微疾。侍御蕭公問之。師&#x7AEA;一指。即日",
    "X77n1524_026:0538c01": "午。端坐而逝。茶毗。頂骨如芡實大。&#x70DF;入地處。掘之皆",
    "X77n1524_026:0538c02": "得舍利。初。張劉二內監。共捨住宅。為世剎海。師住此",
    "X77n1524_026:0538c03": "食指&#x751E;逾千。當是時。曹郎郭家珍。王玄謨。蕭丁泰。鮑",
    "X77n1524_026:0538c04": "應鰲。給舍段然。俱欽師道風。敬仰尊重。段公&#x751E;詣師。",
    "X77n1524_026:0538c05": "師曰。居士坐久饑。當&#x7151;&#x9EAB;作供。段曰。久嚮老師。大&#x9EAB;",
    "X77n1524_026:0538c06": "特來。&#x751E;&#x751E;滋味。師厲聲曰。&#x9EAB;許你喫。&#x5374;恐你吞吐不",
    "X77n1524_026:0538c07": "下。段為之吐舌。其門風高峻如此。京師人。稱師三藏",
    "X77n1524_026:0538c08": "師。多應是其號也。",
    "X77n1524_026:0538c09": "青牛傳",
    "X77n1524_026:0538c10": "[0538c10] 青牛者。不知何許人。幼祝髮為僧。居廬山最高處靜",
    "X77n1524_026:0538c11": "室中。晝課誦經&#x546A;。夜則繞山唱佛號。鶉納百結。屐一",
    "X77n1524_026:0538c12": "緉。重可十觔。以黃蠟白油鍊其齒。如生鐵鑄。就靜室",
    "X77n1524_026:0538c13": "寒衲。夜聞屐聲。爭出松汁供之。呼曰青牛祖師。山有",
    "X77n1524_026:0538c14": "虎。見其來。伏道傍以&#x7AE2;。如是者五十臘。壬寅春。胡給",
    "X77n1524_026:0538c15": "舍徵吉。以使事道匡廬。愛其眉宇。凡五宿其室。癸卯。",
    "X77n1524_026:0538c16": "袁儀部石公訪之。但見紫松枝為窠。一水甕一罏一",
    "X77n1524_026:0538c17": "杖。游客好事者。間施以綿線米粟。歲僅一二。至則露",
    "X77n1524_026:0538c18": "置地中出游。亦無門可&#x6244;。然亦無盜者。客至不問姓",
    "X77n1524_026:0538c19": "名。不拜不供。了不知人間。禮公奇而叩之。亦無語。公",
    "X77n1524_026:0538c20": "為施一詩贊歎之。或問。師。夜游遇虎。頗心動否。曰人",
    "X77n1524_026:0538c21": "&#x751E;思害虎。虎無害人意也。訊其修持。但云念佛。己酉",
    "X77n1524_026:0538c22": "之秋。入長安。神情骨相。無一不生人敬仰者。未幾事",
    "X77n1524_026:0538c23": "聞。 慈聖。賜號曰青融。出金錢香果供之。永安寺中。",
    "X77n1524_026:0538c24": "中貴學佛者。將為請師號紫衣。師聞而惡之。避匿城",
    "X77n1524_026:0539a01": "東隆安寺。一夕坐化去。 慈聖出帑金。為之禮懺津",
    "X77n1524_026:0539a02": "送焉。",
    "X77n1524_026:0539a03": "孤月傳",
    "X77n1524_026:0539a04": "[0539a04] 孤月。北人也。未詳邑里姓氏。因參訪。南游入終南山。",
    "X77n1524_026:0539a05": "望山勢逶迤崔巍。意山中必有至人藏修。曰。予得歸",
    "X77n1524_026:0539a06": "依承密諦。幸矣。遂褁糧行。日行百餘里。所至皆披茅",
    "X77n1524_026:0539a07": "蹂石。足為之龜。行已十日。遇獵者。臂鷹逐犬。一俠少",
    "X77n1524_026:0539a08": "年也。問月。何以至此。答曰。尋師訪道。不遠千里。不識",
    "X77n1524_026:0539a09": "此中有高僧可依否。獵者曰。封豕長蛇熊羆山鬼。于",
    "X77n1524_026:0539a10": "焉窟宅。更何處&#x8994;僧耶。子休矣。前有石洞。白熊踞視",
    "X77n1524_026:0539a11": "眈眈。過者蔑不虀粉。子無以身試&#x751E;也。月心弗恐。起",
    "X77n1524_026:0539a12": "謝獵者。又行數十里。日入細柳矣。見一巖洞。心頗怪",
    "X77n1524_026:0539a13": "之。甫窺洞。白熊蹲踞。目光如電。張目視月。月曰。萬里",
    "X77n1524_026:0539a14": "參尋。冀得人聞道。乃今遇子。子能相容乎。不然亦天",
    "X77n1524_026:0539a15": "也。不怖而立。熊視良久。掉尾而去。月遂入洞宿。越三",
    "X77n1524_026:0539a16": "日獵者至。驚曰。子真神人也。而脫熊口。月曰。幸免熊",
    "X77n1524_026:0539a17": "口。惟夜有二偉丈夫。黑幘長脛立予傍。此何妖也。獵",
    "X77n1524_026:0539a18": "者曰。巖前古樹二章。曩伐為薪。毋乃是為崇乎。請夷",
    "X77n1524_026:0539a19": "其根。月。不忍絕樹生理。止勿夷。是夜。二丈夫不現。月",
    "X77n1524_026:0539a20": "慈悲動草木矣。獵者止月。月復謝去。至山椒。一僧結",
    "X77n1524_026:0539a21": "草廬栖焉。月色喜行入草廬。僧瞑目趺坐。五體如山。",
    "X77n1524_026:0539a22": "望之如木雞。啟視其釜。釜皆青苔也。向僧膜拜。三日",
    "X77n1524_026:0539a23": "竟屹然不動。乃從僧腰後扶之。始覺。月曰。願受教。僧",
    "X77n1524_026:0539a24": "不應。第曰汝於終南無緣。月苦求教。僧曰。逢山則止。",
    "X77n1524_026:0539b01": "遇廬則藏。語畢。以杖指歸路示月。月遙見一青鳥翩",
    "X77n1524_026:0539b02": "&#x8E6E;而來。若相導者。行數日。踰終南而西。忽見城市。乃",
    "X77n1524_026:0539b03": "蜀中也。問蜀人。乃知有廬山。在江西。從荊州棹而南",
    "X77n1524_026:0539b04": "卓錫五老峰。越四十年而化。",
    "X77n1524_026:0539b05": "[0539b05] 孤月。&#x5190;險探奇。冀有所見。而所見如此。能高抗熊",
    "X77n1524_026:0539b06": "口。而無懾怖。下禮定僧。而致哀懇。雖所聞未得要",
    "X77n1524_026:0539b07": "領。要亦不失為有道心人也。所恨定僧姓字。不落",
    "X77n1524_026:0539b08": "人間。嗟乎。彼固視人間如幻也。而焉用名。",
    "X77n1524_026:0539b09": "寶藏禪師傳",
    "X77n1524_026:0539b10": "[0539b10] 能蠲。字寶藏。河間獻縣人。姓劉氏。少孤。詣戒壇。從大",
    "X77n1524_026:0539b11": "千震公圓具。有僧自伏牛山來。請戒語及煉魔事。蠲",
    "X77n1524_026:0539b12": "躍然即褁足往。遇大川。授以念佛法門。遂立期修般",
    "X77n1524_026:0539b13": "舟三昧。歷七夏。既而過乾河溝。謁通天老人。留度歲。",
    "X77n1524_026:0539b14": "一夜獨立至旦。如彈指頃。聞板聲。心意豁然。成一偈",
    "X77n1524_026:0539b15": "上通天。通天亟止之曰。毋為狂魔攝也。後聞楞嚴。於",
    "X77n1524_026:0539b16": "徵心處有解。復入煉魔場。九旬行坐。間得定相宛然。",
    "X77n1524_026:0539b17": "又走終南山。依孤月禪師四年。偶山行得一小室。因",
    "X77n1524_026:0539b18": "留止。日掘山蔬充腹。極意禪寂。孤月勸令質於遺教",
    "X77n1524_026:0539b19": "曰。毋為三昧酒所醉。此深坑不可墮也。隨入燕。參龍",
    "X77n1524_026:0539b20": "華通講主崇壽秀法師。多所開解。乃嘆曰。孤月為我",
    "X77n1524_026:0539b21": "何深至也。雖然。&#x8EAD;寂非矣。趨喧寧是哉。古人得旨之",
    "X77n1524_026:0539b22": "後。巖邊樹下。甘澹受辛。安有如今日易蓬戶於朱門。",
    "X77n1524_026:0539b23": "守淨檀為世業者。余有愧道德。未能垂手入廛。&#x8462;頭",
    "X77n1524_026:0539b24": "一把茆。終當塵不到耳。乃四眾堅請住廣濟寺。不獲",
    "X77n1524_026:0539c01": "已許之。而繩衲糲餐。視山居不異也。報緣欲謝先三",
    "X77n1524_026:0539c02": "日。集諸方。至日稱佛名三千聲。跏趺而逝。世壽八十",
    "X77n1524_026:0539c03": "四。坐夏七十三。塔於德勝門外觀音菴之後。",
    "X77n1524_026:0539c04": "天長僧武林比丘傳",
    "X77n1524_026:0539c05": "[0539c05] 天長僧。少鬻於徽賈。為塾舍爨兒。性愿&#x6164;。事同舍生。",
    "X77n1524_026:0539c06": "如其主也。居&#x751E;寂嘿。莫測所為。忽一日心開。言論有",
    "X77n1524_026:0539c07": "異。舍生皆駭之。或叩以經書疑義。隨意解釋。遠出情",
    "X77n1524_026:0539c08": "表。好事者。因就之問佛法大旨。所對皆與冥合。實未",
    "X77n1524_026:0539c09": "&#x751E;識一字也。問何謂道。曰一心為道。問何謂心。曰一",
    "X77n1524_026:0539c10": "人為心。或聞而徵之。曰吾昨所言。止得一橛耳。可再",
    "X77n1524_026:0539c11": "申問。遂問何謂道。曰無心為道。問何謂心。曰無人為",
    "X77n1524_026:0539c12": "心。聞者益溟涬之。皆歎曰。我輩多時。所謂使他肉身",
    "X77n1524_026:0539c13": "菩薩也。因請為剃染。辭曰。吾身有屬。那得自便耶。願",
    "X77n1524_026:0539c14": "給役如故。請以義錢贖之。曰可。於是。率錢歸於主人。",
    "X77n1524_026:0539c15": "乃辭去為僧。後不知所終。",
    "X77n1524_026:0539c16": "[0539c16] 武林比丘。未詳所出何地。游武林。&#x751E;混跡市廛。好與",
    "X77n1524_026:0539c17": "文墨士游。飲啖靡擇。人謂之狂易。忽謂所游者曰。某",
    "X77n1524_026:0539c18": "日吾當行。幸來相送。至期眾集。比丘出迎客。笑謔如",
    "X77n1524_026:0539c19": "故曰。煩諸君雲來。何為以餞我。咸曰。誦佛號可乎。曰",
    "X77n1524_026:0539c20": "勿煩爾。但為歌一篇好詩。問何詩佳。曰。崔題黃鶴樓",
    "X77n1524_026:0539c21": "詩。最佳也客乃抗聲歌之。比丘拍掌而和。至第三句。",
    "X77n1524_026:0539c22": "拍未合而化。",
    "X77n1524_026:0539c23": "月潭和尚傳",
    "X77n1524_026:0539c24": "[0539c24] 月潭。和尚不知何許人。自言姓楊氏。生於成化。甲午",
    "X77n1524_026:0540a01": "從師圓省。祝髮五臺山。嘉靖戊寅。始受具足戒。周行",
    "X77n1524_026:0540a02": "天下。殆半於蜀。&#x536D;[(束*束)/火]山中最久。隆慶辛未。杖錫來江",
    "X77n1524_026:0540a03": "南。至婁東。王鳳洲麟洲二先生。築室以居之。凡七十",
    "X77n1524_026:0540a04": "年。以萬曆丙戌冬告寂。俗壽一百一十三。僧臘九十",
    "X77n1524_026:0540a05": "八。王銘其塔而敘之曰。和尚以不欺為本。以無住為",
    "X77n1524_026:0540a06": "宗。以彌陀為父。以釋迦為師。以淨土為歸地。以無為",
    "X77n1524_026:0540a07": "為法事。不談禪不&#x7AEA;義。不沾講席。無寒而已不備三",
    "X77n1524_026:0540a08": "衣。無饑而已不強中食。既得疾。水飲者五日。絕水者",
    "X77n1524_026:0540a09": "二日。至夜分乃呼浴。浴畢。使僧雛誦無量壽佛經。傾",
    "X77n1524_026:0540a10": "聽既終。奄然而化。噫果如所云。雖欲莫謂之高僧。不",
    "X77n1524_026:0540a11": "可得也。故次王語。以備傳。",
    "X77n1524_026:0540a12": "五日頭陀傳(附定林)",
    "X77n1524_026:0540a13": "[0540a13] 五日頭陀者。為僧僅五而亡。事跡頗異。南海比丘巢",
    "X77n1524_026:0540a14": "林文公。為之記曰。頭陀姓徐氏。諱性容。某縣人。生而",
    "X77n1524_026:0540a15": "簡默淳厚。無他行能。每有青山白雲之想。家貧無以",
    "X77n1524_026:0540a16": "自給。總角依陸司空為童子。見沙門&#x8F19;致敬。司空獨",
    "X77n1524_026:0540a17": "異之。人莫識者。今年春幾月。染嘔血病。口氣&#x751E;臭。謝",
    "X77n1524_026:0540a18": "司空。寄跡報本塔院。從諸耆宿修淨業。即孱弱難支。",
    "X77n1524_026:0540a19": "念佛不輟。或謂病亟何自苦如此。曰。生死事大。無&#x751E;",
    "X77n1524_026:0540a20": "迅速。而病益沉綿。一日願禮僧伽求薙度。被袈裟端",
    "X77n1524_026:0540a21": "坐。五晝夜水漿不入口。有弟侍左右。問欲何食。曰欲",
    "X77n1524_026:0540a22": "得果食。弟以果進。噉青梅四。而謝其弟曰。吾今日歸",
    "X77n1524_026:0540a23": "矣。爾善事二親。若古之某某者。其婦惑於巫言曰。歸",
    "X77n1524_026:0540a24": "太早耶。尚須三日。曰。去住繇我。繇巫言乎。婦人安有",
    "X77n1524_026:0540b01": "不祥之言哉。一日緇素。聞頭陀狀。爭先問道。但曰戒",
    "X77n1524_026:0540b02": "殺專持佛號而已。其口氣所觸。有花草香。言畢入龕。",
    "X77n1524_026:0540b03": "結金剛印。敷坐而化。其母摩頂至足。遍身皆冷獨頂",
    "X77n1524_026:0540b04": "熱。兩足底。似水墨雲霞色。司空為眾倡作禮。一眾皆",
    "X77n1524_026:0540b05": "拜。閉龕至某所。先是霪雨為災。是日。雨甚俄而開霽。",
    "X77n1524_026:0540b06": "將舉火焚。而龕門忽開。頭陀屹然如故。從火燄若鎔",
    "X77n1524_026:0540b07": "金而盡。遂塔於小瀛洲。是夜。里中人素持齊者。咸夢",
    "X77n1524_026:0540b08": "頭陀示。以戒殺念佛。如生時語。何其異歟。距生於嘉",
    "X77n1524_026:0540b09": "靖戊午。死於萬曆丁亥。閱世三十年。為僧僅五日。馮",
    "X77n1524_026:0540b10": "司成夢禎贊曰。金剛般若有云。以今世人輕賤故。先",
    "X77n1524_026:0540b11": "世罪業即為消滅。而況聖賢。出沒於生死海中。不可",
    "X77n1524_026:0540b12": "以跡計而情量。五日非速。萬劫非長。放刀獻珠。無轉",
    "X77n1524_026:0540b13": "變相爾等眾生。其亟念佛戒殺。勉遵五日頭陀之教。",
    "X77n1524_026:0540b14": "以相見於極樂之鄉。",
    "X77n1524_026:0540b15": "[0540b15] 定林者。當時所謂周安者。是也。自幼不茹葷血。又不",
    "X77n1524_026:0540b16": "娶。日隨周生。赴講學會場。執巾履之任。供茶設饌。時",
    "X77n1524_026:0540b17": "時竊聽。或獨立簷端。或拱身柱側。不欹不倚。不退不",
    "X77n1524_026:0540b18": "倦。周生病。故楊道南。東南名士。終歲讀書破寺中。周",
    "X77n1524_026:0540b19": "安復以事。周生者。事道南。行止一如周生。時李翰峰。",
    "X77n1524_026:0540b20": "李如真。焦弱侯諸公。無不歎羨信愛。李卓吾入京。二",
    "X77n1524_026:0540b21": "李謂之曰。周安知學。子欲學。幸無下視周安也。未幾",
    "X77n1524_026:0540b22": "道南又死。周安因白弱侯。吾欲為僧。夫吾迄歲山寺。",
    "X77n1524_026:0540b23": "只多此數莖髮耳。不剃何為。弱侯無以應。遂約卓吾。",
    "X77n1524_026:0540b24": "管東溟諸公。送周安於雲松禪師處。披剃為弟子。改",
    "X77n1524_026:0540c01": "法名曰定林。弱侯又於&#x8218;側。別為菴院。命卓吾書定",
    "X77n1524_026:0540c02": "林菴三字。為匾以奉之定林菴。居未久。即舍去牛首。",
    "X77n1524_026:0540c03": "創大華嚴閣。閣成。又舍去之楚天中山。遂化。塔骨於",
    "X77n1524_026:0540c04": "山中焉。伯時隱此山。時特置山居一所。度一僧使專",
    "X77n1524_026:0540c05": "守其塔。弱侯思定林不已。命卓吾作定林菴記。立石",
    "X77n1524_026:0540c06": "以志不忘云。",
    "X77n1524_026:0540c07": "[0540c07] 明河曰。五日頭陀。與定林。皆以卑賤出家。其一段",
    "X77n1524_026:0540c08": "卓然自立之風。自不落皮相。故致司空膜拜。&#x7FA3;公",
    "X77n1524_026:0540c09": "傾倒。道之所在。貴賤可忘耳。今有出家。反恃族姓。",
    "X77n1524_026:0540c10": "且昂然視同輩。頭陀定林見之。不呼奴子幸矣。尚",
    "X77n1524_026:0540c11": "敢望人尊敬哉。罪云拜優波。地為之震動者。我山",
    "X77n1524_026:0540c12": "摧慢山倒耳。法門下衰。人不尊道。至此。不無三歎。",
    "X77n1524_026:0540c13": "玉芝聚公傳",
    "X77n1524_026:0540c14": "[0540c14] 法聚。字月泉。嘉禾富氏子。始去俗。從師於海鹽資聖",
    "X77n1524_026:0540c15": "寺。矢志參學。初見吉菴法舟二宿。未甚啟發。聞王陽",
    "X77n1524_026:0540c16": "明倡良知之指於稽山。同董從吾。往謁之言相契。陽",
    "X77n1524_026:0540c17": "明答以詩。然猶未脫然也。後於夢居禪師一掌下。洞",
    "X77n1524_026:0540c18": "徹源底。即入武康天池山。搆精舍。顏曰玉芝。二十餘",
    "X77n1524_026:0540c19": "年說法其中。繇是。諸方稱玉芝和尚。唐一菴。王龍溪",
    "X77n1524_026:0540c20": "諸公。&#x751E;往來山中。證會儒釋大同之秘。師其為人也。",
    "X77n1524_026:0540c21": "峻結圓轉。舉止瀟然。王公貴人。見其人至不敢屈。庸",
    "X77n1524_026:0540c22": "夫&#x7AEA;子。一聞其教。&#x8F19;興起自愧。反其所為。曲儒小士",
    "X77n1524_026:0540c23": "多詆釋。遇師與立談。顧趨而事之。捨所學而從。彼其",
    "X77n1524_026:0540c24": "為文也。無短長易難。皆據案落筆。應手而成。奧旨猜",
    "X77n1524_026:0541a01": "辭。一時而徹。或以此詆之謂。師苦於文。而&#x758E;於道。文",
    "X77n1524_026:0541a02": "如此。未&#x751E;苦也。&#x758E;於道又可信乎。師生於弘治壬子。",
    "X77n1524_026:0541a03": "示寂於嘉靖癸亥。春秋七十有二。立塔藏骨於本山。",
    "X77n1524_026:0541a04": "少司馬蔡公汝楠。與師有支許之契。為銘曰。聲之為",
    "X77n1524_026:0541a05": "詩。齊之為儒。詩其無上&#x546A;耶。儒其無上法耶。",
    "X77n1524_026:0541a06": "圓魁傳",
    "X77n1524_026:0541a07": "[0541a07] 圓魁。應天溧陽人。袁應魁也。有妻子兄弟。田宅頗饒。",
    "X77n1524_026:0541a08": "一日棄之。出游至鴈宕靈巖谷。遂投師落髮。更名圓",
    "X77n1524_026:0541a09": "魁。然不甚禮誦解。&#x751E;掩室靜坐。手甲長二寸餘。冬夏",
    "X77n1524_026:0541a10": "一衲無增減。萬曆丙戌。四明戴祭酒洵。至露巖與語。",
    "X77n1524_026:0541a11": "魁默默。似無知者明。忽造戴。謀建寺。又明年寺成。且",
    "X77n1524_026:0541a12": "曰。有佛無經。佛法何明。凡愚何覺。吾將造京師。請藏",
    "X77n1524_026:0541a13": "經歸寺。以畢吾志。未行乃留。寓塔亭山。實戴留之也。",
    "X77n1524_026:0541a14": "戴日嘵嘵佛法。深開示魁。魁唯嘿然而已。魁有日席",
    "X77n1524_026:0541a15": "地仰天。戴曰。雲行鳥飛。佛體也。魁笑從容曰。自古只",
    "X77n1524_026:0541a16": "有僧為儒說法。今公反以儒為僧說法亦異事。良久",
    "X77n1524_026:0541a17": "忽起。附戴耳自指其鼻尖。低聲曰。我雖不解文義。然",
    "X77n1524_026:0541a18": "&#x751E;炤管主人公。時刻不忘者。二十餘年矣。戴異之。前",
    "X77n1524_026:0541a19": "席欲與深言。竟無語。次年。始北上至京。憩錫玄真觀。",
    "X77n1524_026:0541a20": "即坐化焉。其化日如&#x751E;時。但獨語曰。印藏經自有時。",
    "X77n1524_026:0541a21": "今亦已矣。遂瞑目。猶謂其晏坐不知已化也。化之日",
    "X77n1524_026:0541a22": "面色微青。明日轉紅潤如生。七日而鬚髮漸長。都人",
    "X77n1524_026:0541a23": "瞻禮紛沓。觀主懼多事。陳於禮部。請從茶毗。宗伯王",
    "X77n1524_026:0541a24": "公。具龕。薪火之&#x70DF;皆西向。時壬辰歲二月二日也。年",
    "X77n1524_026:0541b01": "五十六。遺一偈蓐間曰。自古原無死。無死亦無生。是",
    "X77n1524_026:0541b02": "夢還非夢。&#x4E98;古又&#x4E98;今。其徒明海。負其骨南歸。戴聞",
    "X77n1524_026:0541b03": "之歎曰。退之之大顛。示以形骸可外。子瞻之了元。使",
    "X77n1524_026:0541b04": "知性命所歸。吾是以深信魁之以覺。覺吾夢也。又深",
    "X77n1524_026:0541b05": "媿吾之方夢。夢未覺也。遂為銘其塔。",
    "X77n1524_026:0541b06": "圓果傳",
    "X77n1524_026:0541b07": "[0541b07] 圓果上人。號香林。京口丁氏子。厭俗出家。勤讀誦。於",
    "X77n1524_026:0541b08": "圓覺幻滅滅故非幻不滅處。有省。自是參方。機鋒&#x9834;",
    "X77n1524_026:0541b09": "捷。年三十四。游武林。日行分衛。夜宿仙林寺檐廡。衣",
    "X77n1524_026:0541b10": "不掩形。時嚴冬。或獻新衣美食。&#x5374;不御。人奇之。致供",
    "X77n1524_026:0541b11": "日繁。師遁至北高峰絕頂。假一席地。縛草為團瓢。冥",
    "X77n1524_026:0541b12": "寂其中。不出營食。主僧。以時閔而給焉。一坐六載。每",
    "X77n1524_026:0541b13": "風雨晦冥。猛虎毒蛇。蹲繞左右。師不為動。其後冬雪",
    "X77n1524_026:0541b14": "浹辰平地。積至丈許。陟者跬步壓覆。隤然而返。主僧",
    "X77n1524_026:0541b15": "曰。果公縱學僵臥袁安。不能作啖氈蘇子。凍餒既久。",
    "X77n1524_026:0541b16": "恐無生理。俄而城中素心道眾。不期而會於靈隱者。",
    "X77n1524_026:0541b17": "三十餘曹。相勞苦。各述所夢相同謂。見神人執刀。厲",
    "X77n1524_026:0541b18": "聲告曰。北高峰古佛困雪中。盍往視之。陳敘如出一",
    "X77n1524_026:0541b19": "口。曰事急矣。即相率。打雪披寒而上。叩團瓢見師。趺",
    "X77n1524_026:0541b20": "坐恬然無憊容。眾獻供。師作唄受之。相與繞視。不忍",
    "X77n1524_026:0541b21": "捨去。師曰。諸君休矣。晡時恐為虎驚。毋過念貧道。乃",
    "X77n1524_026:0541b22": "送之下山而返。一日至湖上。偶見一長僧。繇六橋度",
    "X77n1524_026:0541b23": "嶺而北。師覺其有異。尾之至黃龍祠。因忽不見。仰視",
    "X77n1524_026:0541b24": "林樾清楚愛之。遂憩焉如仙林。時適有樵牧數輩。戲",
    "X77n1524_026:0541c01": "拾瓦礫。累塔礬石間。忽罅中閃爍有光。微露石稜。去",
    "X77n1524_026:0541c02": "礫而頂相現。旋得滿月容。游人以畚鍤助之。須臾周",
    "X77n1524_026:0541c03": "身盡露。又得斷&#x7891;。讀之始知文公所鏤像也。乃霣泣",
    "X77n1524_026:0541c04": "下拜曰。圓果與和尚。同出南岳。不意顯示幻身。敢不",
    "X77n1524_026:0541c05": "捐軀為報。繇是。山靈之一新。清規之再整。師之力也。",
    "X77n1524_026:0541c06": "汪開府伯玉。覲師於黃龍。戲問曰。公年幾何。曰八十",
    "X77n1524_026:0541c07": "有五。又問到家乎。曰苦海孤航。兩不&#x7740;岸。汪聞聳然",
    "X77n1524_026:0541c08": "增敬。師素貫禪律。凝神冥寂。每清晨。背誦金剛經一",
    "X77n1524_026:0541c09": "卷。過午不食。檀施悉營福業。遇遺骼&#x8F19;收掩之。積如",
    "X77n1524_026:0541c10": "漏澤者數處。凡開示四眾。切近簡要。使聞者生信。恍",
    "X77n1524_026:0541c11": "然自得於語言文字之外也。萬曆元年癸酉四月。示",
    "X77n1524_026:0541c12": "寂。年九十矣。塔於石像左脊。",
    "X77n1524_026:0541c14": "補續高僧傳卷第二十六(終)",
    "X77n1524_026:0541c19": "No. 1524-E",
    "X77n1524_026:0541c20": " 補續高僧傳跋",
    "X77n1524_026:0541c22": "[0541c22] 補續高僧傳者。道開&#x6244;公。成其師未成之書也。其師",
    "X77n1524_026:0541c23": "華山河公。號汰如。貫通內外之典。領袖龍象之林。念",
    "X77n1524_026:0541c24": "歷代高僧傳。搜討未該。事跡湮沒。擔囊負笈。遍游山",
    "X77n1524_026:0542a01": "岳。剔荒&#x7891;於蘚逕。洗殘碣於松巖。嘉言懿矩。會萃良",
    "X77n1524_026:0542a02": "多。因補前人之所未備。續前人之所未完。紙皮墨骨。",
    "X77n1524_026:0542a03": "未酬宿世之緣。獅吼潮音。驟示雙林之疾。囑付&#x6244;公。",
    "X77n1524_026:0542a04": "補綴成編。&#x6244;公以鶖子之多聞。兼茂先之博物。既銜",
    "X77n1524_026:0542a05": "師命。遂畢前功。捧瓊函以示余。翻貝葉而眩目。余也",
    "X77n1524_026:0542a06": "踴躍讚歎。得未曾有。亟鳩剞劂之工。遂付棗梨之刻。",
    "X77n1524_026:0542a07": "使湧幢現塔不墮荒榛。寶炬華燈長然慧命。石門文",
    "X77n1524_026:0542a08": "字之禪。淨土&#x8657;玄之體。相需而著。用垂千古。庶蓮花",
    "X77n1524_026:0542a09": "峰下。師徒之志昭然。教海藏中。今昔之&#x8E2A;宛左。[0542a09] 隱湖",
    "X77n1524_026:0542a10": "毛晉謹識",
    "X77n1524_026:0542a15": "No. 1524-F",
    "X77n1524_026:0542a17": "[0542a17] 嗟乎。吾先高松。弱冠未迨。蚤事參請。知命甫踰。旋示",
    "X77n1524_026:0542a18": "泥洹。屈指流光。僅浮生之三十耳。電光駒隙。壽量幾",
    "X77n1524_026:0542a19": "何。&#x5EFC;講論疏解。著述觀心。繇因地至於果覺。孜孜矻",
    "X77n1524_026:0542a20": "矻。不知作幾許事業。自非願力宏高載來示現。其孰",
    "X77n1524_026:0542a21": "能與于此。即斯僧傳一書之成也。年未強仕。慨然以",
    "X77n1524_026:0542a22": "僧史有闕為心。遂南走閩越。北陟燕臺。若雁宕石梁",
    "X77n1524_026:0542a23": "匡廬衡岳。絕壑窮&#x5D53;。荒林廢剎。&#x7891;版所在。蒐討忘疲。",
    "X77n1524_026:0542a24": "摹勒抄寫。&#x5F5A;集成編。而後竭思覃精。筆削成傳。&#x8462;僧",
    "X77n1524_026:0542b01": "史者。左史記事。右史記言。如俗之史書也。凡所集者。",
    "X77n1524_026:0542b02": "不越言之與事。自宋文宣王記室王簡栖所集百卷。",
    "X77n1524_026:0542b03": "又會稽嘉祥&#x6540;法師所集梁高僧傳十三卷。唐南山",
    "X77n1524_026:0542b04": "律師所集續高僧傳□卷。又贊寧國師所集。有宋高",
    "X77n1524_026:0542b05": "僧傳□卷。降斯已還。宋明相望。以六百餘&#x79A9;之遼敻。",
    "X77n1524_026:0542b06": "邈然罕聞。先師之作。其可緩哉。第是書也。無既不既。",
    "X77n1524_026:0542b07": "無成不成。適是而止為全部矣。補摭捃拾。若有所遺。",
    "X77n1524_026:0542b08": "在先師則曉夜皇皇。尚以未備為憾焉。師門墻既廣。",
    "X77n1524_026:0542b09": "桃李成蹊。翹楚僧英。不無其類。不肖以椎魯無文。確",
    "X77n1524_026:0542b10": "懷固守。當紛紛轉徙之時。予惟&#x811A;跟牢跕。故蒙先師",
    "X77n1524_026:0542b11": "嘉愍厥志。別貽青盻。山齋寂&#x95B4;。手授淨瓶。摩頂至三。",
    "X77n1524_026:0542b12": "記&#x8382;亦再。曰轉相傳授。流注不絕。儼如黃梅半夜信",
    "X77n1524_026:0542b13": "衣初付。非任力&#x9B2C;智所可力攘者也。其次不肖住山。",
    "X77n1524_026:0542b14": "則曰。不獨山門有幸。實喜法&#x8109;得人。詩篇志喜。啟札",
    "X77n1524_026:0542b15": "相延。手蹟猶存。墨痕未燥。此闔郡護法。所共同心。不",
    "X77n1524_026:0542b16": "能偏廢者也。至若拈華微笑末後機緣。則簡端六字。",
    "X77n1524_026:0542b17": "擲筆神遊。曰高僧傳托道開。是也。若不肖。果有一念",
    "X77n1524_026:0542b18": "參商。其能蒙始終護念如此乎。孰謂□寂之後。異議",
    "X77n1524_026:0542b19": "紛然。變端遽起。所以退讓名山。躬先剞劂。負書行耳。",
    "X77n1524_026:0542b20": "遑及戈矛。&#x6244;抱書之白門。饑荒兩值。變亂相仍。海宇",
    "X77n1524_026:0542b21": "更張。人心鼎沸。遂不能卒業殺青。徬徨無措。歸而謀",
    "X77n1524_026:0542b22": "諸隱湖居士。樂成先志。助襄厥功。始克告竣。其艱難",
    "X77n1524_026:0542b23": "困苦之狀。未易以一言遍告也。幸有濟上平章臨安",
    "X77n1524_026:0542b24": "司馬。為之弁序。此二公者。表表人杰。殉難捐軀。足徵",
    "X77n1524_026:0542c01": "先師德業所致。黼黻典彝。並垂不朽。於戲。名山師一",
    "X77n1524_026:0542c02": "時應&#x8FF9;之區也。使師而有年。今且敷玄豎妙於此。非",
    "X77n1524_026:0542c03": "師之千古也。即予膺先師之命。辛勤拮据。尚居此山。",
    "X77n1524_026:0542c04": "亦未為報先師也。惟此數編。&#x5EFC;師之千古。今幸不負",
    "X77n1524_026:0542c05": "所囑。得壽諸梓。實所以報先師於千古也。先師以寸",
    "X77n1524_026:0542c06": "管。發揚六百年來之碩德耆英。其功於法門不淺。&#x6244;",
    "X77n1524_026:0542c07": "以寸心。報師三十年來之苦辛。實不敢負遺命而已。",
    "X77n1524_026:0542c08": "敢謂有功于先師哉。至若山之住與不住。命之遵與",
    "X77n1524_026:0542c09": "不遵。予且付之一笑。常寂光中。尚肯攢眉蹙頞耶。所",
    "X77n1524_026:0542c10": "願祖祖相傳。燈燈相照。不冷風規。常存模範。師念無",
    "X77n1524_026:0542c11": "違。&#x6244;心曷已。他何計哉。因筆偶書。非敢揚飛塵。以眯",
    "X77n1524_026:0542c12": "觀者之目也。彊圉大淵獻之歲。重陽日。嗣法弟子自",
    "X77n1524_026:0542c13": "&#x6244;。[0542c13] 和南謹跋",
    "X77n1524_026:0542c18": "No. 1524-G",
    "X77n1524_026:0542c19": " 補續高僧傳跋",
    "X77n1524_026:0542c21": "[0542c21] 自佛法東漸。名僧間出。其宗風道行。神足辨才。莫不",
    "X77n1524_026:0542c22": "彪炳一時。輝鑑宇內。若無紀述。曷詔後來。是以代有",
    "X77n1524_026:0542c23": "作者。為之立傳。列以十科。綜其行實。自中唐五季。迄",
    "X77n1524_026:0542c24": "宋元。入 大明。歷千[禾*冀]。其間神龍繡虎。闡教揚宗。而",
    "X77n1524_026:0543a01": "傳持法海者。不讓前人。乃徒寄傳聞。闕乎筆載。于是",
    "X77n1524_026:0543a02": "華山河公。起而憂之。自墮僧數。即以續傳高僧為任。",
    "X77n1524_026:0543a03": "思欲該悉遺&#x8E2A;。莫如取信於金石。乃不憚千里雲山。",
    "X77n1524_026:0543a04": "單瓢楖栗。每逢殘&#x7891;斷碣。臥煙委&#x83BE;者。必&#x8EB3;自刷摸。",
    "X77n1524_026:0543a05": "考核遺事。窮搜幽討。載罹寒暑。沐雨櫛風。顧所不惜。",
    "X77n1524_026:0543a06": "噫。其用心亦苦矣。積有年歲。&#x5F5A;而成帙。因於禪觀之",
    "X77n1524_026:0543a07": "暇。次序編年。臚陳行略。人各為傳。以紀化事。凡數易",
    "X77n1524_026:0543a08": "稿而成。共得若干人。合為若干卷。名之曰補續高僧",
    "X77n1524_026:0543a09": "傳。用傳將燼之明鐙。以續未斷之慧命。厥功[樊-大+女]焉。乃",
    "X77n1524_026:0543a10": "功未告成。而化緣已畢。思委托得人。而其難其慎。金",
    "X77n1524_026:0543a11": "河顧命東日之照。實注於上座&#x6244;公。乃出全編。委其",
    "X77n1524_026:0543a12": "卒業。香爐如意之贈。方此更有加焉。&#x6244;公諾此遺言。",
    "X77n1524_026:0543a13": "仔肩鉅任。冀挹檀波。用填願海。不意。時值迍邅。兵荒",
    "X77n1524_026:0543a14": "洊至。迄皆未定之驚魂。徒重繭四方。毫無克濟。憂心",
    "X77n1524_026:0543a15": "如焚。懼無以報命。因&#x8CF7;稿至虞山。就汲古主人謀焉。",
    "X77n1524_026:0543a16": "子晉本因深遠。乘願現身。契合夙緣。慨然心許。余&#x65F9;",
    "X77n1524_026:0543a17": "在座。亦隨喜贊成。即付梓人。&#x5C05;期奏績。是舉也。歷朝",
    "X77n1524_026:0543a18": "龍象。藉以出興。非河公莫傳其神。非&#x6244;公孰繼其志。",
    "X77n1524_026:0543a19": "而非子晉。疇與告其成耶。是三人也。應響佛事。迭為",
    "X77n1524_026:0543a20": "主賓。功成鼎足。藏海流通。信足不[歹*ㄎ]矣。予因是役得",
    "X77n1524_026:0543a21": "預流校訂。遹觀厥成。大喜&#x5FA7;身。莫可云喻。遂于卷末。",
    "X77n1524_026:0543a22": "聊識緣起。以記歲月。云爾。"
}