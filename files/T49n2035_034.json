{
    "T49n2035_034:0325a03": "佛祖統紀卷第三十四",
    "T49n2035_034:0325a05": "宋咸淳四明東湖沙門志磐撰",
    "T49n2035_034:0325a06": "法運通塞志第十七之一",
    "T49n2035_034:0325a07": "序曰。佛之道本常而未始離乎世相推遷之",
    "T49n2035_034:0325a08": "際。自釋迦鶴林諸祖繼出。所以傳持此道",
    "T49n2035_034:0325a09": "東流震旦。逮于今而不息。大較聖主賢臣",
    "T49n2035_034:0325a10": "宿稟佛囑常為尊事。而儒宗道流之信不",
    "T49n2035_034:0325a11": "具者。時有排毀。然終莫能為之泯沒。以此",
    "T49n2035_034:0325a12": "道本常也。夫世稱三教。謂皆足以教世。而",
    "T49n2035_034:0325a13": "皆有通塞。亦時使之然耳。列三教之迹。究",
    "T49n2035_034:0325a14": "一理之歸。繫以編年。用觀通塞之相。",
    "T49n2035_034:0325a15": "欲知如來出興大意。必先明乎本迹。而終",
    "T49n2035_034:0325a16": "至結集三藏。以垂範於天下後世。中間八相",
    "T49n2035_034:0325a17": "次第以論。所謂下兜率。託母胎。住胎宮。示降",
    "T49n2035_034:0325a18": "生。出父家。成佛道。轉法輪。入涅槃。於是一",
    "T49n2035_034:0325a19": "代化事為之大備。始昭王甲寅終穆王壬申。",
    "T49n2035_034:0325a20": "以為大綱云。",
    "T49n2035_034:0325a21": "明本迹",
    "T49n2035_034:0325a22": "佛告大眾。一切世間天人。謂我出釋氏宮",
    "T49n2035_034:0325a23": "去伽耶不遠坐於道場得阿耨多羅三藐",
    "T49n2035_034:0325a24": "三菩提。然我實成佛以來甚大久遠若斯",
    "T49n2035_034:0325a25": "(法華經。明大機所見本迹文)我於無量壽佛所種諸善根為",
    "T49n2035_034:0325a26": "轉輪聖王。最初值遇三十億佛。同名釋迦。",
    "T49n2035_034:0325a27": "云云。最後值迦葉佛。彼佛記我。汝於來世",
    "T49n2035_034:0325a28": "當得作佛。號釋迦牟尼。我如是奉事諸佛",
    "T49n2035_034:0325a29": "修學佛意。爾乃生兜率天宮。住一生補處",
    "T49n2035_034:0325b01": "(菩薩本行經。明小機所見本迹文○梵語佛陀。此云覺者。佛止世釋迦氏。佛生淨飯王宮故名釋氏宮。伽耶",
    "T49n2035_034:0325b02": "此云山城。淨飯王都城也○阿耨至菩提。此云無上正等正覺。佛之德稱也。迦葉此云飲光。言身光飲蔽餘",
    "T49n2035_034:0325b03": "光。釋迦此云能仁。牟尼此云寂默。佛之別名。兜率此云知足。天後身菩薩。將成佛時。先上生兜率。然",
    "T49n2035_034:0325b04": "後下生南洲中天竺國。曰兜率來補佛處。故曰一生)。",
    "T49n2035_034:0325b05": "下兜率",
    "T49n2035_034:0325b06": "菩薩從兜率天將降神時。有十佛剎微塵",
    "T49n2035_034:0325b07": "數菩薩。皆與菩薩同願同行。乃至普賢神通",
    "T49n2035_034:0325b08": "行願。悉皆同等(華嚴經)。",
    "T49n2035_034:0325b09": "菩薩生兜率天。名曰聖善。為諸天主說補",
    "T49n2035_034:0325b10": "處行。期運將至當下作佛。觀此大千界閻",
    "T49n2035_034:0325b11": "浮提迦毘羅國最為處中。觀淨飯王夫妻真",
    "T49n2035_034:0325b12": "正堪為父母。告諸天子。我應下生淨飯王",
    "T49n2035_034:0325b13": "家。棄輪王位出家學道。成一切種智轉",
    "T49n2035_034:0325b14": "大法輪。廣利天人。汝等是時亦當同會",
    "T49n2035_034:0325b15": "(因果經○大千即三贍界。義見三界志。閻浮提又贍部。南洲。迦毘羅此云黃色。土德尚黃居中也。淨飯",
    "T49n2035_034:0325b16": "迦毘羅國王。一切種智佛所得三昧。一切智真諦也。道種智俗諦。一切種智中諦也。轉去聲)。",
    "T49n2035_034:0325b17": "託母胎(起信論有住胎。華嚴經住母胎已示現出家。因果經在胎行住坐臥。為諸天說法。知大小皆",
    "T49n2035_034:0325b18": "有住胎)菩薩已從此沒生於人間淨飯王家。乘",
    "T49n2035_034:0325b19": "栴檀樓閣處摩耶夫人胎(華嚴經○栴檀香木此云與樂。摩耶此云大",
    "T49n2035_034:0325b20": "幼。佛所生母也)。",
    "T49n2035_034:0325b21": "菩薩乘六牙白象發兜率宮。放大光明普",
    "T49n2035_034:0325b22": "照十方。以四月八日明星出時。降神母胎。",
    "T49n2035_034:0325b23": "從右脇入(因果經)。",
    "T49n2035_034:0325b24": "示降生",
    "T49n2035_034:0325b25": "周(都鎬)",
    "T49n2035_034:0325b26": "昭王(瑕。自武王受命至昭王為四世)",
    "T49n2035_034:0325b27": "二十六年(甲寅)○(劉道原外紀。二十六年甲寅。群書多云二十四年者誤)。",
    "T49n2035_034:0325b28": "夫人攀金園樹枝而生菩薩。諸天王眾。各",
    "T49n2035_034:0325c01": "持香水共以洗沐(華嚴經)初生之時。於十方面",
    "T49n2035_034:0325c02": "各行七步(涅槃經)。",
    "T49n2035_034:0325c03": "夫人往藍毘尼園中。四月八日日初出時。舉",
    "T49n2035_034:0325c04": "右手牽無憂樹華。菩薩從右脇出墮七寶",
    "T49n2035_034:0325c05": "華上。自行七步。舉右手而言曰。天上天下",
    "T49n2035_034:0325c06": "唯我獨尊。王召諸婆羅門當作何名。答言。",
    "T49n2035_034:0325c07": "太子生時多有吉祥。當名薩婆悉達(此云一切義成。出",
    "T49n2035_034:0325c08": "因果瑞應二經)。",
    "T49n2035_034:0325c09": "昭王甲寅四月八日。江河池井汎溢。宮殿大",
    "T49n2035_034:0325c10": "地震動。五色光氣入貫太微遍於西方。王",
    "T49n2035_034:0325c11": "問大史蘇由曰。若何祥乎。對曰。有大聖",
    "T49n2035_034:0325c12": "人生於西方。一千年外聲教及此。王命鐫",
    "T49n2035_034:0325c13": "石。置之南郊大祠前(周書異記○劉恕外紀。昭王時有五色光貫紫微井水",
    "T49n2035_034:0325c14": "溢)。",
    "T49n2035_034:0325c15": "四十年二月八日。淨飯王大會群臣小王婆",
    "T49n2035_034:0325c16": "羅門。以七寶器盛四大海水。灌悉達頂。立",
    "T49n2035_034:0325c17": "為太子(因果經。婆羅門此云淨行。外道之總名)。",
    "T49n2035_034:0325c18": "四十二年王為太子。迎婆羅門女耶輸陀羅",
    "T49n2035_034:0325c19": "為妃。太子常修禪觀。未嘗有夫婦道(因果經。",
    "T49n2035_034:0325c20": "耶輸陀羅此云華色女)。",
    "T49n2035_034:0325c21": "出父家",
    "T49n2035_034:0325c22": "菩薩欲令著家眾生捨離家法。故宣揚出",
    "T49n2035_034:0325c23": "家功德示現出家(華嚴經)。",
    "T49n2035_034:0325c24": "五十年太子白父王言。唯願聽我出家學",
    "T49n2035_034:0325c25": "道。王曰。國未有嗣。太子即以右手指妃",
    "T49n2035_034:0325c26": "腹曰。却後六年汝當生男。二月七日太子身",
    "T49n2035_034:0325c27": "放光明照諸天宮。諸天皆知太子出家時",
    "T49n2035_034:0325c28": "至。皆來禮足。太子乘馬夜出城門。至苦行",
    "T49n2035_034:0325c29": "林中。自剃須髮。淨居天化作獵師身披袈",
    "T49n2035_034:0326a01": "裟。太子以七寶衣與之貿易。天明至尼連",
    "T49n2035_034:0326a02": "禪河靜坐思惟。宜應六年苦行。淨心守戒。",
    "T49n2035_034:0326a03": "日食一麻一麥(因果經。淨居天五淨居。五那含聖人所生。袈裟壞色衣。三衣總名。",
    "T49n2035_034:0326a04": "尼連禪河名此云不樂著)。",
    "T49n2035_034:0326a05": "穆王(滿昭王子)",
    "T49n2035_034:0326a06": "成佛道",
    "T49n2035_034:0326a07": "四年",
    "T49n2035_034:0326a08": "菩薩於菩提道場始成正覺(華嚴)三十成道",
    "T49n2035_034:0326a09": "號釋迦牟尼(梵網)既成道已梵天勸請。惟願",
    "T49n2035_034:0326a10": "如來當為眾生。廣開甘露說無上法(涅槃經)",
    "T49n2035_034:0326a11": "太子念言。我今修於苦行垂滿六年。我當",
    "T49n2035_034:0326a12": "受食然後成道。時牧牛女難陀。取乳煮糜",
    "T49n2035_034:0326a13": "以上菩薩。如意飽食。即趣菩提樹下。釋提",
    "T49n2035_034:0326a14": "桓因化為凡人施吉祥草。敷以為座結跏",
    "T49n2035_034:0326a15": "趺坐。而自誓言。不成正覺不起此座(因果經。",
    "T49n2035_034:0326a16": "佛本行經。難陀此云歡喜。女名。釋提桓因此云能天主。即忉利天帝釋。菩提樹此云道樹。佛坐此樹下成道)",
    "T49n2035_034:0326a17": "降天魔(華嚴離世間品。或見菩薩住兜率天入胎出胎出家成道降魔轉法輪入涅槃。此即大乘降魔",
    "T49n2035_034:0326a18": "之文)時魔王宮殿自然動搖。魔王波旬怖懼。",
    "T49n2035_034:0326a19": "廣集軍眾。執戟操劍角目切齒橫飛亂擲。",
    "T49n2035_034:0326a20": "菩薩觀之如童子戲。波旬語菩薩云。汝不",
    "T49n2035_034:0326a21": "急去我擲汝海水。菩薩語云。汝今先能動",
    "T49n2035_034:0326a22": "此澡瓶。然後可能擲我海水。波旬不能令",
    "T49n2035_034:0326a23": "動。軍眾壞散。波旬長子商主頂禮懺悔。我父",
    "T49n2035_034:0326a24": "無智觸忤大聖。願得恕亮(因果雜寶藏佛本行三經。魔羅此云能奪命。",
    "T49n2035_034:0326a25": "波旬魔王名。此云極惡)既降魔已放大光明。即便入定",
    "T49n2035_034:0326a26": "思惟真諦。悉知過去所造善惡壽命短長一",
    "T49n2035_034:0326a27": "切眾生輪回五道無有真實(因果經)。",
    "T49n2035_034:0326a28": "二月八日明星出時(天向時也)霍然大悟。得無上",
    "T49n2035_034:0326b01": "道成最正覺(因果經。○因果經。先降魔後成道。四教義所列亦同。華嚴經。先成道後",
    "T49n2035_034:0326b02": "降魔。今約華嚴義)。",
    "T49n2035_034:0326b03": "是歲耶輸夫人生子名羅睺羅(此云覆障。以在胎六年為障",
    "T49n2035_034:0326b04": "也)。",
    "T49n2035_034:0326b05": "轉法輪",
    "T49n2035_034:0326b06": "如來既成道已轉正法輪。初頓後漸則有五",
    "T49n2035_034:0326b07": "時。華嚴名頓教。鹿苑方等般若名三漸。法",
    "T49n2035_034:0326b08": "華涅槃為非頓非漸。",
    "T49n2035_034:0326b09": "第一華嚴時。於菩提道場初說華嚴。於三",
    "T49n2035_034:0326b10": "七日中思惟如是事。此謂如來最初說頓。",
    "T49n2035_034:0326b11": "約部為頓。約教為兼別說圓。如日初出",
    "T49n2035_034:0326b12": "先照高山。又為從牛出乳(三七日說名寂場華嚴)。",
    "T49n2035_034:0326b13": "五年第二鹿苑時。為如來說頓獨被大機。聲",
    "T49n2035_034:0326b14": "聞在座狀若聾瘂。於是寢大施小。不動寂",
    "T49n2035_034:0326b15": "場而遊鹿苑。為憍陳如五人。但說三藏教",
    "T49n2035_034:0326b16": "四阿含等經(憍陳如此云火器。阿含此云無比法。有長中雜增一四者之名)。",
    "T49n2035_034:0326b17": "約時則次照幽谷。約味則從乳出酪(鹿苑說十二年)。",
    "T49n2035_034:0326b18": "十六年第三方等時。彈偏折小歎大褒圓。",
    "T49n2035_034:0326b19": "四教俱說。藏為半字通別圓為滿字。對半",
    "T49n2035_034:0326b20": "說滿故言對教。說淨名金光明等經。約時",
    "T49n2035_034:0326b21": "則食時。約味則從酪出生酥(方等八年)。",
    "T49n2035_034:0326b22": "二十四年第四般若時。轉教付財融通淘汰。",
    "T49n2035_034:0326b23": "此不說藏教。帶通別二正說圓教。說摩訶",
    "T49n2035_034:0326b24": "般若諸般若經。約時則禺中。約味則從生",
    "T49n2035_034:0326b25": "酥出熟酥(般若二十二年)。",
    "T49n2035_034:0326b26": "四十六年第五法華涅槃時。開前一頓三漸",
    "T49n2035_034:0326b27": "會入非頓非漸。以不同聾瘂故非頓。不",
    "T49n2035_034:0326b28": "約三時故非漸。諸部圓教並不須開。但是",
    "T49n2035_034:0326b29": "部內兼但對帶。故不及法華淳一無雜。約",
    "T49n2035_034:0326c01": "時則日輪當午罄無側影。約味則從熟酥",
    "T49n2035_034:0326c02": "出醍醐(法華八年)。",
    "T49n2035_034:0326c03": "入涅槃",
    "T49n2035_034:0326c04": "言涅槃有二義。一為法華未熟人。追說四",
    "T49n2035_034:0326c05": "教。具談佛性。令知真常入大涅槃。名捃",
    "T49n2035_034:0326c06": "拾殘機教。二為末代乘戒俱失故。更扶三",
    "T49n2035_034:0326c07": "藏廣開常宗。設三種權扶一圓實。名扶律",
    "T49n2035_034:0326c08": "談常教。若論時味與法華同(涅槃是臨滅時說。從前文如",
    "T49n2035_034:0326c09": "來既成道已轉正法輪以下詳見佛本紀中)。",
    "T49n2035_034:0326c10": "五十三年(壬申)二月十五日。佛在拘尸那城(此云",
    "T49n2035_034:0326c11": "三角)力士生地娑羅雙樹間(此云堅固)臨涅槃",
    "T49n2035_034:0326c12": "時(此云滅度)出大音聲普告大眾。今日世尊將",
    "T49n2035_034:0326c13": "欲涅槃。復從面門放種種光。遍照十方。大",
    "T49n2035_034:0326c14": "眾集已。而為說法。我今所有無上正法悉已",
    "T49n2035_034:0326c15": "付囑摩訶迦葉。當為汝等作大依止猶如",
    "T49n2035_034:0326c16": "如來。復告大眾。今以正法付囑國王大臣",
    "T49n2035_034:0326c17": "及四部眾。應當勸厲諸學人令得增上戒",
    "T49n2035_034:0326c18": "定慧。爾時世尊於七寶床右脇而臥。中夜寂",
    "T49n2035_034:0326c19": "然無聲。是時娑羅雙樹垂覆寶床。慘然變",
    "T49n2035_034:0326c20": "白。猶如白鶴。大眾哀聲普振世界。時大眾",
    "T49n2035_034:0326c21": "共扶如來入金棺中。世尊大悲。即自舉棺",
    "T49n2035_034:0326c22": "遶城七匝至荼毘所。大眾以妙香木成大",
    "T49n2035_034:0326c23": "香樓舉棺樓上。佛為迦葉復現雙足千輻",
    "T49n2035_034:0326c24": "輪相。出於棺外。迦葉禮讚。金剛雙足還自入",
    "T49n2035_034:0326c25": "棺。從心胸中火涌棺外。漸漸荼毘。經于七",
    "T49n2035_034:0326c26": "日香樓乃盡(已上並涅槃經。荼毘又闍維耶旬。此云焚燒)。",
    "T49n2035_034:0326c27": "分舍利",
    "T49n2035_034:0326c28": "帝釋開棺取佛右牙天上起塔。大眾收取",
    "T49n2035_034:0326c29": "舍利(此云骨身)滿八金壜。入俱尸城七日供養(涅槃)",
    "T49n2035_034:0327a01": "八國共分舍利。闍王得八萬四千數。以紫",
    "T49n2035_034:0327a02": "金函盛於洹河中。作塔藏之(阿育王經)。",
    "T49n2035_034:0327a03": "結集三藏",
    "T49n2035_034:0327a04": "四月十五日。大迦葉升須彌山(此云妙高)檛銅犍",
    "T49n2035_034:0327a05": "稚(檛陟瓜反擊也。犍稚音虔地。聲論云。鐘又隨有金木可擊者。皆通稱)集千阿羅漢",
    "T49n2035_034:0327a06": "(此云無生)結集法藏(結諸法義集以成文。經律論三通稱法藏)阿難禮僧。",
    "T49n2035_034:0327a07": "升座唱言。我聞如是一時佛在所居處(一切經首皆安",
    "T49n2035_034:0327a08": "此言)迦葉大眾皆悉墮淚。昨日見佛今日已稱",
    "T49n2035_034:0327a09": "我聞(智論)。",
    "T49n2035_034:0327a10": "述曰。佛道幽遠非可約說。茲但為導吾",
    "T49n2035_034:0327a11": "宗之初學與夫搢紳先生之欲知此道",
    "T49n2035_034:0327a12": "者耳。年少氣盛疾讀此書。文雖無壅義",
    "T49n2035_034:0327a13": "則未解。有能用此約說推尋佛紀四卷",
    "T49n2035_034:0327a14": "之文。以未解義質之沙門之知教者。字",
    "T49n2035_034:0327a15": "字研詳倏烏見理。欲不之悟未之有",
    "T49n2035_034:0327a16": "也。",
    "T49n2035_034:0327a17": "穆王壬申歲二月十五日。暴風忽起發屋折",
    "T49n2035_034:0327a18": "木。山川震動。西方有白虹十二道南北通",
    "T49n2035_034:0327a19": "貫。王問太史扈多。對曰。西方大聖人終亡之",
    "T49n2035_034:0327a20": "相(周書異記)。",
    "T49n2035_034:0327a21": "穆王時。西極之國有化人來入水火。反山",
    "T49n2035_034:0327a22": "川千變萬化不可窮極。穆王敬之若神事",
    "T49n2035_034:0327a23": "之若君。臨終南之上築中天之臺。其高",
    "T49n2035_034:0327a24": "千仞(列子)。",
    "T49n2035_034:0327a25": "穆王時文殊目連(文殊菩薩此云妙德。目連尊者此云采菽)西來化",
    "T49n2035_034:0327a26": "王。示高四臺是迦葉佛說法處(姓高兄弟四人所造)因",
    "T49n2035_034:0327a27": "造三會道場。於終南山築中天之臺。高千",
    "T49n2035_034:0327a28": "尺(列子化人即文殊等)王之第二子於沁水北山石窟(沁七",
    "T49n2035_034:0327a29": "鴆反水出上黨)造迦葉佛像。王又於鼓山迦葉佛舊",
    "T49n2035_034:0327b01": "寺。重建竹林寺。山神從佛。請五百阿羅漢",
    "T49n2035_034:0327b02": "居之(天人感通傳)。",
    "T49n2035_034:0327b03": "述曰。佛法東流蓋已肇於穆王之世。造像",
    "T49n2035_034:0327b04": "建寺悉遵先佛之舊制。信過去佛皆化及",
    "T49n2035_034:0327b05": "此地。及室利房等持經來秦。而始皇謝遣",
    "T49n2035_034:0327b06": "出境。蓋時未至機未熟耳。至漢明應夢。",
    "T49n2035_034:0327b07": "三寶並興。君臣民庶翕然歸命。此蘇由所",
    "T49n2035_034:0327b08": "謂一千年外聲教及此之嘉應也。",
    "T49n2035_034:0327b09": "懿王(囏宮王子)",
    "T49n2035_034:0327b10": "八年。初祖摩訶迦葉(此云大飲光)先於法華會上",
    "T49n2035_034:0327b11": "聞佛說火宅喻。迦葉四大聲聞。於此領解。",
    "T49n2035_034:0327b12": "佛為授記名光明佛(此通付法)至涅槃時。佛告",
    "T49n2035_034:0327b13": "大眾我今所有無上正法悉已付囑摩訶迦",
    "T49n2035_034:0327b14": "葉。當為汝等作大依止(見別付法末代住持當用別義)姨母",
    "T49n2035_034:0327b15": "所獻金縷袈裟慈氏成佛留與傳付。迦葉弘",
    "T49n2035_034:0327b16": "持至二十年。以法藏付阿難陀。即持佛衣",
    "T49n2035_034:0327b17": "往鷄足山。入滅盡定。以待彌勒下生(此云慈氏",
    "T49n2035_034:0327b18": "姨母摩訶波闍波提。此云大愛道。鷄足靈鷲山三峯如仰雞足)。",
    "T49n2035_034:0327b19": "孝王(辟方懿王弟)",
    "T49n2035_034:0327b20": "三年。二祖阿難陀(慶喜佛從弟)持法至二十年。於",
    "T49n2035_034:0327b21": "摩突羅國。以法藏付商那和修(此云草衣)復於",
    "T49n2035_034:0327b22": "恒河中流化成金地。為末田地(此云河中)五百仙",
    "T49n2035_034:0327b23": "人說法授記。",
    "T49n2035_034:0327b24": "三十二年三祖商那和修。於摩突羅國。以法",
    "T49n2035_034:0327b25": "藏付優波毱多(此云大護)。",
    "T49n2035_034:0327b26": "厲王(胡夷王子)",
    "T49n2035_034:0327b27": "三十三年。佛滅後百年。中天竺華氏城(王宮多華)",
    "T49n2035_034:0327b28": "阿育王(此云無憂)遣使白毱多欲來問訊。毱多",
    "T49n2035_034:0327b29": "往至王所。摩頂說偈。指示如來往昔行住",
    "T49n2035_034:0327c01": "之處悉令起塔。復於洹河龍宮。取闍王所",
    "T49n2035_034:0327c02": "藏釋迦舍利。作八萬四千寶塔。勅諸鬼神。",
    "T49n2035_034:0327c03": "於閻浮提城邑滿一億家為立一塔云云。",
    "T49n2035_034:0327c04": "初佛在王舍城乞食。有童子遙見世尊。心",
    "T49n2035_034:0327c05": "念我當施以麥[麩夫+少]。即手捧細沙著世尊鉢。",
    "T49n2035_034:0327c06": "願以功德令得一天下繖蓋王(取蓋覆義)。即於",
    "T49n2035_034:0327c07": "此生得供養佛。世尊微笑告阿難曰。我滅",
    "T49n2035_034:0327c08": "百年。此童子統領一方為轉輪王。姓孔雀。",
    "T49n2035_034:0327c09": "名阿育。正法治化。廣布我舍利。造八萬四",
    "T49n2035_034:0327c10": "千法王之塔。",
    "T49n2035_034:0327c11": "述曰。摩騰謂漢明帝曰。阿育王塔震旦",
    "T49n2035_034:0327c12": "有十九處。大士告劉薩訶。洛陽(聖冡)建鄴(長干)",
    "T49n2035_034:0327c13": "鄮陰(玉几)臨淄成都五處有阿育王塔。今十",
    "T49n2035_034:0327c14": "九處不可備知。而考之五處。獨鄮陰之",
    "T49n2035_034:0327c15": "塔。顯示世間可獲瞻禮。信乎海瀕群生",
    "T49n2035_034:0327c16": "末代值佛之幸也。",
    "T49n2035_034:0327c17": "三十四年。佛滅後百年。毘舍離城中跋闍子",
    "T49n2035_034:0327c18": "(此云避)比丘。擅行十事。佛聽兩指抄食。乃至",
    "T49n2035_034:0327c19": "得受金銀。一一檢校非法非毘尼(此云律)七百",
    "T49n2035_034:0327c20": "阿羅漢集論法毘尼(第二七百結集)。",
    "T49n2035_034:0327c21": "五十一年。四祖毱多。於摩突羅國。以法藏",
    "T49n2035_034:0327c22": "付提迦多。",
    "T49n2035_034:0327c23": "平王(宜臼幽王子東遷洛陽)",
    "T49n2035_034:0327c24": "三十二年。五祖提迦多。於中天竺以法藏",
    "T49n2035_034:0327c25": "付彌遮迦。",
    "T49n2035_034:0327c26": "莊王(他桓王子)",
    "T49n2035_034:0327c27": "七年。佛滅後二百五十年。文殊師利菩薩至",
    "T49n2035_034:0327c28": "雪山。化五百仙人。還歸本土。放大光明遍",
    "T49n2035_034:0327c29": "照世界。入於涅槃。",
    "T49n2035_034:0328a01": "○魯莊公七年夏四月辛卯。恒星不見。僧",
    "T49n2035_034:0328a02": "曰。夜明也(傳注。桓常也。辛卯四月五日)。",
    "T49n2035_034:0328a03": "述曰。天台淨名疏言。佛生時星殞如雨。此",
    "T49n2035_034:0328a04": "因瑞應經有沸星下侍之言。故借佐傳",
    "T49n2035_034:0328a05": "之文。以形容耳。孤山淨覺不能別。乃稱",
    "T49n2035_034:0328a06": "天台正取二莊為佛生之年。然傳言辛",
    "T49n2035_034:0328a07": "卯。自是四月五日。可見不合。若欲實大",
    "T49n2035_034:0328a08": "傳夜明之事。正當以文殊放光涅槃為",
    "T49n2035_034:0328a09": "之驗也。",
    "T49n2035_034:0328a10": "襄王(鄭惠王子)",
    "T49n2035_034:0328a11": "三年。六祖彌遮迦於北天竺。以法藏付佛",
    "T49n2035_034:0328a12": "馱難提。",
    "T49n2035_034:0328a13": "○秦繆公時。扶風獲一石像。公不識棄馬",
    "T49n2035_034:0328a14": "坊中。護像神怒令公病。又夢天帝責誡。以",
    "T49n2035_034:0328a15": "問侍臣。由余往視像曰。佛神也。公即取像",
    "T49n2035_034:0328a16": "澡浴置淨室。像忽放光。公大異之。召匠造",
    "T49n2035_034:0328a17": "一銅像。",
    "T49n2035_034:0328a18": "靈王四年。七祖難提。於提伽國以法藏付",
    "T49n2035_034:0328a19": "佛馱密多。",
    "T49n2035_034:0328a20": "元王(仁敬王子)",
    "T49n2035_034:0328a21": "元年。八祖密多。於中天竺以法藏付脇比",
    "T49n2035_034:0328a22": "丘。",
    "T49n2035_034:0328a23": "貞定王(介元王子)",
    "T49n2035_034:0328a24": "元年。鄭列禦寇隱居鄭圃著書稱。孔子答",
    "T49n2035_034:0328a25": "商太宰曰。西方之人有聖者焉。不治而不",
    "T49n2035_034:0328a26": "亂。不言而自信。不化而自行。蕩蕩乎民無",
    "T49n2035_034:0328a27": "能名焉。其書八篇名列子。",
    "T49n2035_034:0328a28": "張無盡論曰。列子學孔子者。孔子聖人",
    "T49n2035_034:0328a29": "也。尚知尊西方之教而學者未讀其書。",
    "T49n2035_034:0328b01": "便以排佛為務者何也。",
    "T49n2035_034:0328b02": "考王(隗貞定子)",
    "T49n2035_034:0328b03": "四年。佛滅後五百年。天竺國無著出世闡教。",
    "T49n2035_034:0328b04": "其弟天親初造小乘論五百部。後因無著開",
    "T49n2035_034:0328b05": "悟。復造大乘論五百部。世稱千部論師。",
    "T49n2035_034:0328b06": "威烈王(午考王子)",
    "T49n2035_034:0328b07": "九年。九祖脇比丘。於華氏城以法藏付富",
    "T49n2035_034:0328b08": "那夜奢。",
    "T49n2035_034:0328b09": "顯聖王(扁威烈弟)",
    "T49n2035_034:0328b10": "三十五年。十祖夜奢。於華氏城。以法藏付",
    "T49n2035_034:0328b11": "馬鳴。初馬鳴以刃貫杖。銘曰。天下智士能",
    "T49n2035_034:0328b12": "勝我者截首以謝。時夜奢坐閑林中。說諸",
    "T49n2035_034:0328b13": "法空無我無人。謂馬鳴曰。若就世諦假名",
    "T49n2035_034:0328b14": "為我。第一義諦我何可得。馬鳴知義不勝。",
    "T49n2035_034:0328b15": "欲斬首以謝。夜奢曰。我法仁慈不斬汝首。",
    "T49n2035_034:0328b16": "如來記汝。後六百年當傳法藏。於是度令",
    "T49n2035_034:0328b17": "出家。",
    "T49n2035_034:0328b18": "赧王(延靚王子)",
    "T49n2035_034:0328b19": "三十一年。十一祖馬鳴。於南天竺。以法藏",
    "T49n2035_034:0328b20": "付迦毘摩羅。摩羅造無我論足一百偈。此論",
    "T49n2035_034:0328b21": "至處。魔外無不摧折。",
    "T49n2035_034:0328b22": "秦(都雍)",
    "T49n2035_034:0328b23": "始皇(嬴政莊襄王子)",
    "T49n2035_034:0328b24": "四年西域沙門室利房等十八人。齎佛經來",
    "T49n2035_034:0328b25": "化。帝以其異俗囚之。夜有丈六金神破戶",
    "T49n2035_034:0328b26": "出之。帝驚稽首稱謝。以厚禮遣出境(朱上行經",
    "T49n2035_034:0328b27": "錄)。",
    "T49n2035_034:0328b28": "十三年。十二祖摩羅。於南天竺以法藏付",
    "T49n2035_034:0328b29": "龍樹。樹於佛滅後七百年出。九十日中誦",
    "T49n2035_034:0328c01": "通三藏。造大無畏論十萬偈明第一義(一名",
    "T49n2035_034:0328c02": "大智度論。龍樹事迹見一十四祖紀)。",
    "T49n2035_034:0328c03": "三十四年。丞相李斯。請史官非秦記皆燒",
    "T49n2035_034:0328c04": "之。非博士所職。天下敢有藏詩書百家語",
    "T49n2035_034:0328c05": "者。悉詣守尉雜燒之。有敢偶語詩書者棄",
    "T49n2035_034:0328c06": "市。制曰可○衛宏古文序(後漢)。秦改古",
    "T49n2035_034:0328c07": "文以篆為隷國人誹謗。時諸生為郎者。七",
    "T49n2035_034:0328c08": "百人。始皇密令冬月種瓜於驪山硎谷溫處。",
    "T49n2035_034:0328c09": "瓜實乃使人上書。瓜冬有實。詔博士諸生說",
    "T49n2035_034:0328c10": "之。人人各異。則皆使往視之。而為伏機。諸",
    "T49n2035_034:0328c11": "生方相論難。因發機填之以土(漢書傳注)。",
    "T49n2035_034:0328c12": "述曰。李斯勸秦。焚書阬儒。其為逆天",
    "T49n2035_034:0328c13": "道絕人理為甚矣。崔浩勸太武。廢佛",
    "T49n2035_034:0328c14": "焚其經阬其徒。此用秦舊法也。韓愈之",
    "T49n2035_034:0328c15": "言曰。人其人火其書。此用崔浩遺法。特",
    "T49n2035_034:0328c16": "不遇其君耳。雖空言無禍。使後世有",
    "T49n2035_034:0328c17": "人師用其語。豈不為盛德之累戒之哉。",
    "T49n2035_034:0328c18": "佛祖統紀卷第三十四(終)"
}