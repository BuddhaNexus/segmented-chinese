{
    "X44n0744_036:0673c22": "四分律名義標釋卷第三十六",
    "X44n0744_036:0673c23": "明　廣州沙門釋　弘贊在犙　輯",
    "X44n0744_036:0673c24": "　　新安沙門釋　弘麗羅峰　校",
    "X44n0744_036:0674a01": "　　●律藏卷第五十三",
    "X44n0744_036:0674a02": "覆鉢",
    "X44n0744_036:0674a03": "謂白衣罵謗比丘。乃至犯比丘尼。於十法中。隨有",
    "X44n0744_036:0674a04": "一法。僧應與作羯磨治罰。不相往來。作法如律文",
    "X44n0744_036:0674a05": "出。五分律云。比丘不應以小小事。便與作覆鉢羯",
    "X44n0744_036:0674a06": "磨。僧祇律云。作覆鉢羯磨時。不得趣作。若彼言。沙",
    "X44n0744_036:0674a07": "門不入我家者善。如是人。不應作。若有慚愧者。應",
    "X44n0744_036:0674a08": "與作。若僧與作覆鉢羯磨已。比丘。乃至優婆夷。盡",
    "X44n0744_036:0674a09": "不應往。應持袈裟繫其門上。應巷中唱言。某甲作",
    "X44n0744_036:0674a10": "覆鉢羯磨。若有客比丘來。應語令知。若自見過。已",
    "X44n0744_036:0674a11": "行隨順。心柔輭。應捨。彼人沐浴更衣。與眷屬隨到",
    "X44n0744_036:0674a12": "僧中。三乞。捨覆鉢羯磨。僧令在界內。眼見耳不聞",
    "X44n0744_036:0674a13": "處住。作羯磨與捨。",
    "X44n0744_036:0674a14": "絡囊",
    "X44n0744_036:0674a15": "比丘羸老。不能無絡囊盛鉢。無杖而行。佛言。聽僧",
    "X44n0744_036:0674a16": "與彼老比丘杖絡囊。白二羯磨。羯磨如律文出(或單",
    "X44n0744_036:0674a17": "乞杖。或單乞絡囊。或杖囊俱乞。羯磨準知)。雜事云。時有苾芻。登山上下。",
    "X44n0744_036:0674a18": "脚跌倒地。佛言。應畜拄杖。苾芻有二種緣。應畜拄",
    "X44n0744_036:0674a19": "杖。一謂老瘦無力。二謂病苦嬰身。應從僧伽乞畜",
    "X44n0744_036:0674a20": "杖羯磨。若僧伽與作畜杖羯磨已。拄杖者無犯。時",
    "X44n0744_036:0674a21": "有苾芻老瘦無力。加以風疾。於山上下。脚跌倒地。",
    "X44n0744_036:0674a22": "澡罐。君持。悉皆破碎。佛言。應畜網絡。如畜杖法。若",
    "X44n0744_036:0674a23": "杖絡二皆須者。合作羯磨。母經云。尊者薩婆多說",
    "X44n0744_036:0674a24": "曰。有一比丘。共淨人乞食。此淨人提食。不用心。外",
    "X44n0744_036:0674b01": "道著毒藥。不覺。比丘到住處。食即命終。佛因此。敕",
    "X44n0744_036:0674b02": "諸比丘。從今已去。各各作絡囊盛鉢。如自持之。有",
    "X44n0744_036:0674b03": "此多緣。聽畜絡也。僧祇律云。比丘[病丙+又]手。破鉢。佛聽",
    "X44n0744_036:0674b04": "從僧乞畜杖絡囊羯磨。作羯磨已。欲行時。手捉杖。",
    "X44n0744_036:0674b05": "及絡囊。不得舉著肩上而行。若道行時。得繫漉水",
    "X44n0744_036:0674b06": "囊杖頭。手捉而行。不聽著肩上(母經。聽持鉢絡繫杖頭而行。[病丙+又]。音又",
    "X44n0744_036:0674b07": "顯搖也)。",
    "X44n0744_036:0674b08": "祇桓",
    "X44n0744_036:0674b09": "桓。亦作洹。同音完。猶是祇陀之譌音。正音應言逝",
    "X44n0744_036:0674b10": "多。此翻為勝。梵云婆那。此翻為林。總言勝林。有以",
    "X44n0744_036:0674b11": "桓字。依此方義。譯為林樹之字。斯言謬也。如三十",
    "X44n0744_036:0674b12": "二卷中釋。",
    "X44n0744_036:0674b13": "居士嚏",
    "X44n0744_036:0674b14": "先由世尊嚏噴。諸比丘等。呪言長壽。佛遮不聽。後",
    "X44n0744_036:0674b15": "有居士嚏。比丘不敢言長壽。彼遂譏嫌。佛聽呪願",
    "X44n0744_036:0674b16": "長壽。雜事云。佛言。俗人之類。皆樂長壽。若見嚏時。",
    "X44n0744_036:0674b17": "應云長壽。若諸苾芻。見老者嚏。小者應起一禮。口",
    "X44n0744_036:0674b18": "云畔睇。若小者嚏噴。大者應言無病。若不作者。俱",
    "X44n0744_036:0674b19": "得越法罪。時有老邁出家。摩訶羅苾芻嚏噴。諸苾",
    "X44n0744_036:0674b20": "芻等。無有一人。願言長壽。其妻來見。遂生譏毀。牽",
    "X44n0744_036:0674b21": "臂歸家。佛言。年老苾芻。皆樂長壽。如此之類。見嚏",
    "X44n0744_036:0674b22": "噴時。應云長壽。僧祇律云。若在禪坊中嚏者。不得",
    "X44n0744_036:0674b23": "放恣大嚏。若嚏來時當忍。以手掩鼻。若不可忍者。",
    "X44n0744_036:0674b24": "應手遮鼻而嚏。勿涕唾汙比座。",
    "X44n0744_036:0674c01": "呪詛",
    "X44n0744_036:0674c02": "六羣比丘。有小事至。便引三惡道。作呪詛。佛教。當",
    "X44n0744_036:0674c03": "言南無佛。廣如律文。此不繁出。十誦云。六羣比丘。",
    "X44n0744_036:0674c04": "各以佛法僧作呪誓。佛言。不得自呪。不得呪他。作",
    "X44n0744_036:0674c05": "者。突吉羅。彼復以物作誓。言我若作是事者。便沒",
    "X44n0744_036:0674c06": "是物。佛言。不得以物自誓。誓他。作者。突吉羅。彼失",
    "X44n0744_036:0674c07": "衣鉢。語諸比丘言。我失衣鉢。當共作投竄。佛言。比",
    "X44n0744_036:0674c08": "丘法。不得自投竄。令他投竄。作者。突吉羅。何以故。",
    "X44n0744_036:0674c09": "呪與投竄一種故。",
    "X44n0744_036:0674c10": "安[卄/毦]",
    "X44n0744_036:0674c11": "而中切。音戎。[卄/毦]。罽也。又作縙。而用切。茸去聲。毳飾",
    "X44n0744_036:0674c12": "也。",
    "X44n0744_036:0674c13": "闍提那帶",
    "X44n0744_036:0674c14": "未詳。",
    "X44n0744_036:0674c15": "散綫",
    "X44n0744_036:0674c16": "綫俗作線。",
    "X44n0744_036:0674c17": "尸婆羅",
    "X44n0744_036:0674c18": "分別功德論云。迦葉佛時。名鬼為尸婆羅。尸婆羅",
    "X44n0744_036:0674c19": "者。開通鬼神言語音聲。此即起尸鬼呪也。",
    "X44n0744_036:0674c20": "楊枝",
    "X44n0744_036:0674c21": "佛言。不嚼楊枝有五過。嚼楊枝有五利益(如律文出)。時",
    "X44n0744_036:0674c22": "比丘。有嚼楊枝奇者。有嚼雜葉者。有純嚼皮者。或",
    "X44n0744_036:0674c23": "長或短。佛皆不聽。聽極長者一磔手。極短者四指。",
    "X44n0744_036:0674c24": "僧祇律云。極長者長十六指。極短者四指已上。雜",
    "X44n0744_036:0675a01": "事云。此有三種。謂長中短。長者十二指。短者八指。",
    "X44n0744_036:0675a02": "二內名中。十誦云。上者尺二寸。下者六寸。餘者是",
    "X44n0744_036:0675a03": "中。應法師言。按梵本云。彈多坭瑟搋。彈多。此云齒。",
    "X44n0744_036:0675a04": "坭瑟搋。此云木。謂齒木也。多用竭陀羅木作之。今",
    "X44n0744_036:0675a05": "此多用楊枝。為無此木也。寄歸傳云。每日旦朝。須",
    "X44n0744_036:0675a06": "嚼齒木。揩齒刮舌。務令如法。盥漱清淨。方行敬禮。",
    "X44n0744_036:0675a07": "若其不然。受禮禮他。悉皆得罪。其齒木者。梵云憚",
    "X44n0744_036:0675a08": "哆家瑟詫。憚哆。譯之為齒。家瑟詫。即是其木。長十",
    "X44n0744_036:0675a09": "二指。短不減八指。大如小指。一頭緩須熟嚼。良久。",
    "X44n0744_036:0675a10": "淨刷牙關(律攝云。嚼頭寸許。令使柔輭。然後徐徐揩齒齗牙。皆使周徧)。若也逼近",
    "X44n0744_036:0675a11": "尊人。宜將左手掩口。用罷擘破。屈而刮舌。亦既用",
    "X44n0744_036:0675a12": "罷。即可俱洗。棄之屏處。凡棄齒木。若口中吐水。及",
    "X44n0744_036:0675a13": "以洟唾。皆須彈指經三。或時謦欬過兩。此不爾者。",
    "X44n0744_036:0675a14": "棄便有罪。或可大木破用。或可小條截為。近山莊",
    "X44n0744_036:0675a15": "者。則柞條葛蔓為先。處平疇者。乃楮。桃。槐。柳。隨意。",
    "X44n0744_036:0675a16": "預收備擬。無令闕乏。溼者。即須他授。乾者。許自執",
    "X44n0744_036:0675a17": "持。少壯者。任取嚼之。耆宿者。乃椎頭使碎。其木條。",
    "X44n0744_036:0675a18": "以苦澀辛辣者為佳。嚼頭成絮者為最。麤胡枲根。",
    "X44n0744_036:0675a19": "極為精也。堅齒。口香。消食。去癊。用之半月。口氣頓",
    "X44n0744_036:0675a20": "除。牙疼齒[怡台+(糒米)](音敗)。三旬即愈。要須熟嚼淨揩。令涎癊",
    "X44n0744_036:0675a21": "流出。多水淨漱。斯其法也。次後。若能鼻中飲水一",
    "X44n0744_036:0675a22": "抄。此是龍樹長年之術。必其鼻中不慣。口飲亦佳。",
    "X44n0744_036:0675a23": "久而用之。便少疾病。然而牙根宿穢。積久成堅。刮",
    "X44n0744_036:0675a24": "之令盡。若湯淨漱。更不腐敗。自至終身。牙疼西國",
    "X44n0744_036:0675b01": "逈無。良為嚼其齒木。蚩容不識齒木。名作楊枝。西",
    "X44n0744_036:0675b02": "國柳樹全稀。譯者輒傳斯號。佛齒木樹。實非楊柳。",
    "X44n0744_036:0675b03": "那爛陀寺。目自親觀。既不取信於他。聞者亦無勞",
    "X44n0744_036:0675b04": "致惑。檢涅槃經梵本云。嚼齒木時矣。亦有用細柳",
    "X44n0744_036:0675b05": "條。或五或六。全嚼口內。不解潄除。或有吞汁。將為",
    "X44n0744_036:0675b06": "殄病。求清潔而返穢。冀去疾而招痾。或有。斯亦不",
    "X44n0744_036:0675b07": "知。非在論限。然五天法俗。嚼齒木。自是恒事。三歲",
    "X44n0744_036:0675b08": "童子。咸即教為。聖教俗流。俱通利益。既伸臧否。行",
    "X44n0744_036:0675b09": "捨隨心。五分律云。佛言。有五種木。不應嚼。漆樹。毒",
    "X44n0744_036:0675b10": "樹。舍夷樹。摩頭樹。菩提樹。餘皆聽嚼。僧祇云。若齒",
    "X44n0744_036:0675b11": "木難得者。當截所嚼處棄之。洗已。殘者。明日更用",
    "X44n0744_036:0675b12": "(若根本部意。則不聽用殘者。以其曾受觸故也)。齒木嚼已。水洗棄之。用時",
    "X44n0744_036:0675b13": "不得如婬欲人。當以除口臭穢故。若無齒木者。當",
    "X44n0744_036:0675b14": "用灰。鹵土。塼。薑石。草。木。洗口已。食。雜事云。大師既",
    "X44n0744_036:0675b15": "制恒嚼齒木。苾芻道行。卒求難得。遂不敢食。佛言。",
    "X44n0744_036:0675b16": "不應斷食。若無齒木。應用澡豆。土屑。及乾牛糞。以",
    "X44n0744_036:0675b17": "水三遍淨漱。隨意餐食。勿復生疑。法苑曰。如波離",
    "X44n0744_036:0675b18": "論云。出家僧尼白衣等。齋訖。不用澡豆末。巨摩等。",
    "X44n0744_036:0675b19": "用澡口者。皆不成齋。如過去有比丘字蓮提。六十",
    "X44n0744_036:0675b20": "歲持齋戒不闕。唯一日食。用巨摩豆屑等成齋。若",
    "X44n0744_036:0675b21": "不爾者。皆不成齋(柞。音昨。櫟也。木似樗。枝長葉盛。叢生有刺。是堅靭之木。新葉將",
    "X44n0744_036:0675b22": "生。故葉乃落。山莊有之。楮音葈。葉有瓣曰楮無曰構。一曰穀木也葈。同萆。音徙。胡杵。蒼耳也。梵云迦俱婆",
    "X44n0744_036:0675b23": "昵夜珊。此云蒼耳子。取入地者。去其尖根。及橫細根。方用)。",
    "X44n0744_036:0675b24": "三事",
    "X44n0744_036:0675c01": "佛言。有三事。應在屏處。大小便。嚼楊枝。如是三事。",
    "X44n0744_036:0675c02": "應在屏處。雜事云。應在屏處嚼齒木者。時有老病",
    "X44n0744_036:0675c03": "羸弱。不能行就隱屏之處。佛言。病人應可畜洗口",
    "X44n0744_036:0675c04": "盆。形如象跡。求盆難得。應就水寶邊嚼齒木。苾芻",
    "X44n0744_036:0675c05": "遠嚼。不近竇口。佛言。應可近邊。方一肘地。",
    "X44n0744_036:0675c06": "刮舌刀",
    "X44n0744_036:0675c07": "比丘舌上多垢。佛聽作刮舌刀。應用骨。牙。角。銅。鐵。",
    "X44n0744_036:0675c08": "乃至葦木作。不聽用寶。雜事云。有四種刮舌篦。苾",
    "X44n0744_036:0675c09": "芻應畜。謂銅。鐵。鍮石。赤銅。不應利作。此四難求。應",
    "X44n0744_036:0675c10": "劈齒木已。兩片相揩。去上籤刺。屈以刮舌。寄歸傳",
    "X44n0744_036:0675c11": "云。或取竹木薄片。如小指面許。一頭纖細。以剔齗",
    "X44n0744_036:0675c12": "牙。屈而刮舌。勿令傷損。用罷水洗。彈指謦欬。棄之",
    "X44n0744_036:0675c13": "屏處。",
    "X44n0744_036:0675c14": "羆子",
    "X44n0744_036:0675c15": "羆。如二篇中釋。時婆闍子。畜羆子。裂破比丘衣鉢",
    "X44n0744_036:0675c16": "坐具。鍼筒。復傷身體。佛言。不應畜。時跋難陀。畜狗",
    "X44n0744_036:0675c17": "子。見諸比丘吠。佛言。不應畜。按餘律。為守護住處",
    "X44n0744_036:0675c18": "故。聽畜。",
    "X44n0744_036:0675c19": "瞿波羅",
    "X44n0744_036:0675c20": "亦作拘波羅。如上翻釋。根本部云。此城中。有長者",
    "X44n0744_036:0675c21": "婦。顏容端正。王即與其私通。便覺有娠。王即以上",
    "X44n0744_036:0675c22": "珠瓔。付囑曰。必若生男。與此瓔珞。當送我所。月滿",
    "X44n0744_036:0675c23": "便誕一男。容貌可觀。即以白[疊*毛]。裹兒著箱。瓔珞置",
    "X44n0744_036:0675c24": "上。箱繫珠絛。印封其上。使婢持箱。至王門所。置淨",
    "X44n0744_036:0676a01": "壇上。時有眾牛。隨路而來。行至箱所。圍遶不進。王",
    "X44n0744_036:0676a02": "見收取。開箱見兒。復憶瓔珞。王曰。有福孩兒。被牛",
    "X44n0744_036:0676a03": "所護。應名牛護。",
    "X44n0744_036:0676a04": "奢彌跋提",
    "X44n0744_036:0676a05": "或作舍彌。中本起經云。優填王右面夫人名詃容。",
    "X44n0744_036:0676a06": "執行仁愛。虔敬肅恭。清素約己。文不加身。王珍其",
    "X44n0744_036:0676a07": "操。每事私焉。或云紺容。亦云妙容。增一阿含云。優",
    "X44n0744_036:0676a08": "婆斯中。供養聖眾。捨彌夫人第一。跋提。此云賢。",
    "X44n0744_036:0676a09": "八婆羅門",
    "X44n0744_036:0676a10": "按泥洹經。婆羅門有八種姓氏。一古龜氏。二無失",
    "X44n0744_036:0676a11": "氏。三志行氏。四白鷺子氏。五延壽氏。六計金樊氏。",
    "X44n0744_036:0676a12": "七多積願氏。八尼揵子。又阿毗曇云八種姓。一婆",
    "X44n0744_036:0676a13": "瑳。二憍瑳。三舍提羅。四婆羅矬闍(即婆羅墮闍)。五佉尼",
    "X44n0744_036:0676a14": "迦夷那。六舍茶蛇尼那。七拘茶蛇尼那。八波羅奢",
    "X44n0744_036:0676a15": "(或云波羅設利。有說此是雜種。謂從剎帝利。婆羅門生。名波羅設利。如從驢馬所生。名之為騾)。",
    "X44n0744_036:0676a16": "碁局",
    "X44n0744_036:0676a17": "碁。同棊。棋。渠宜切。音奇。圍棊也。古有三百六十路。",
    "X44n0744_036:0676a18": "今橫直止十九路。又以象牙飾之。名曰象棊。今以",
    "X44n0744_036:0676a19": "直九橫十。為象棊。左傳云。奕者。舉棋不定。是也。",
    "X44n0744_036:0676a20": "博掩",
    "X44n0744_036:0676a21": "博。戲也。謂博戲。掩取人財物也。博字。宜從竹。說文",
    "X44n0744_036:0676a22": "曰。簙。謂局戲也。一曰用六箸六棊。謂之六博。亦六",
    "X44n0744_036:0676a23": "簙。十二棊也。掩者。纂文云。撲掩。跳錢戲也。俗謂之",
    "X44n0744_036:0676a24": "射意。一曰射數(六博。魏陳思王。雙六戲也)。",
    "X44n0744_036:0676b01": "樗蒲",
    "X44n0744_036:0676b02": "如墮篇中釋。",
    "X44n0744_036:0676b03": "八道十道",
    "X44n0744_036:0676b04": "道。路也。謂縱橫作八路。十路。以行棋子。",
    "X44n0744_036:0676b05": "拍石",
    "X44n0744_036:0676b06": "普伯切。音珀。拊也。打也。拍石。彈棊也。彈棊是漢宮",
    "X44n0744_036:0676b07": "人粧奩戲也。或云擲石。即投壺也。投壺古用石。今",
    "X44n0744_036:0676b08": "用矢矣。涅槃經云。不得樗蒲圍棋。波羅塞戲。彈棋",
    "X44n0744_036:0676b09": "六博。拍毱擲石投壺。牽道八道行城。一切戲笑。悉",
    "X44n0744_036:0676b10": "不得作。",
    "X44n0744_036:0676b11": "彗星",
    "X44n0744_036:0676b12": "徐醉切。音遂。妖星也。形如掃帚。故云彗。謂其星光",
    "X44n0744_036:0676b13": "稍稍長似彗也。世人或呼為刁星。或呼為支斗星。",
    "X44n0744_036:0676b14": "乃除舊布新之怪也。文潁曰。彗。孛。長。三星。其占異",
    "X44n0744_036:0676b15": "同。孛光芒短。其光四出。蓬蓬勃勃。彗光芒長。參參",
    "X44n0744_036:0676b16": "如掃彗。長星光芒。有一直指。或竟天。或十丈。三丈。",
    "X44n0744_036:0676b17": "二丈。孛彗多為除舊布新火災。長星多為兵革。涅",
    "X44n0744_036:0676b18": "槃經云。彗星出現。天下一切人民。饑饉病瘦。嬰諸",
    "X44n0744_036:0676b19": "苦惱(云云)。",
    "X44n0744_036:0676b20": "月蝕",
    "X44n0744_036:0676b21": "裳職切。音石。日月虧也。釋名云。日月虧曰蝕。稍稍",
    "X44n0744_036:0676b22": "侵虧。如蟲食草木葉也。漢書云。日月薄蝕。注云。日",
    "X44n0744_036:0676b23": "月無光日薄。虧缺曰蝕。涅槃經。佛告迦葉菩薩言。",
    "X44n0744_036:0676b24": "善男子。如羅[目*候]羅阿修羅王。以手遮月。世間之人",
    "X44n0744_036:0676c01": "咸謂月蝕。阿修羅王。實不能蝕。以阿修羅障其明",
    "X44n0744_036:0676c02": "故。是月團圓。無有虧損。但以手障。故使不現。若攝",
    "X44n0744_036:0676c03": "手時。世間咸謂月復還生。皆言是月多受苦惱。假",
    "X44n0744_036:0676c04": "使百千阿修羅王。不能惱之。而此月性。實無增減。",
    "X44n0744_036:0676c05": "侵食之者。常是滿月。善男子。如人見月。六月一蝕。",
    "X44n0744_036:0676c06": "而上諸天。須臾之間。已見月蝕。何以故。彼天日長。",
    "X44n0744_036:0676c07": "人間日短故。",
    "X44n0744_036:0676c08": "右脅累脚",
    "X44n0744_036:0676c09": "此是師子王臥法也。中阿含云。獸王師子。晝為食",
    "X44n0744_036:0676c10": "行。行已。入窟。若欲眠時。足足相累。伸尾在後。右脅",
    "X44n0744_036:0676c11": "而臥。過夜平旦。迴顧視身。若身體不正。見已不喜。",
    "X44n0744_036:0676c12": "若其身周正。見已便喜。彼若臥起。從窟而出。出已",
    "X44n0744_036:0676c13": "頻呻。頻呻已。自觀身體。自觀身體已。四顧而望。望",
    "X44n0744_036:0676c14": "已。便再三吼。吼已。便行求食。獸王師子。臥法如是。",
    "X44n0744_036:0676c15": "若比丘臥法。比丘依村邑。過夜平旦。著衣持鉢。入",
    "X44n0744_036:0676c16": "村乞食。善護持身。守攝諸根。立於正念。彼從村邑。",
    "X44n0744_036:0676c17": "乞食已竟。收舉衣鉢。澡洗手足。至無事處。或經行。",
    "X44n0744_036:0676c18": "或坐禪。淨除心中諸障礙法。除已。復於初夜。或經",
    "X44n0744_036:0676c19": "行。或坐禪。淨除心中諸障礙法。除已。於中夜時。入",
    "X44n0744_036:0676c20": "室欲臥。四褺憂多羅僧。敷著牀上。[埶/衣]僧伽梨作枕。",
    "X44n0744_036:0676c21": "右脅而臥。足足相累。意係明想。正念正智。恒念起",
    "X44n0744_036:0676c22": "想。於後夜時。速從臥起。或經行。或坐禪。淨除心中",
    "X44n0744_036:0676c23": "諸障礙法。如是比丘。師子臥法。僧祇律云。不聽餓",
    "X44n0744_036:0676c24": "鬼臥。阿修羅臥。貪欲人臥。若仰向者。阿修羅臥。覆",
    "X44n0744_036:0677a01": "地者。餓鬼臥。左脅臥者貪欲人臥。比丘應如師子",
    "X44n0744_036:0677a02": "獸王。順身臥。敷時不得左敷。應右敷。頭向衣袈。不",
    "X44n0744_036:0677a03": "得以脚向二師。長老比丘。不得初夜。便唱言虗極",
    "X44n0744_036:0677a04": "而臥當正思惟業。至中夜乃臥。以右脅著下。如師",
    "X44n0744_036:0677a05": "子王臥。累兩足。合口。舌柱上[鹵*咢]。枕右手。舒左手。順",
    "X44n0744_036:0677a06": "身上。不捨念慧。思惟起想。不得眠至日出。至後夜",
    "X44n0744_036:0677a07": "當起。正坐。思惟己業。若夜惡眠。不覺轉者。若老病。",
    "X44n0744_036:0677a08": "若右脅有瘡。無罪。比丘臥法。應如是。若不如是。越",
    "X44n0744_036:0677a09": "威儀法。",
    "X44n0744_036:0677a10": "五蓋",
    "X44n0744_036:0677a11": "一貪欲蓋。二瞋恚蓋。三睡眠蓋。四掉悔蓋。五疑蓋。",
    "X44n0744_036:0677a12": "法界次第云。蓋者。蓋以覆蓋為義。能蓋覆行者清",
    "X44n0744_036:0677a13": "淨善心。不得開發。故名為蓋。貪欲者。引取無厭曰",
    "X44n0744_036:0677a14": "貪。希須樂慕為欲。謂貪愛世間男女。色聲香味觸",
    "X44n0744_036:0677a15": "法。及財寶等物。無有厭足。瞋恚者。忿怒之心。名為",
    "X44n0744_036:0677a16": "嗔恚。謂於違情境上。而生忿怒也。睡眠者。意識惽",
    "X44n0744_036:0677a17": "熟曰睡。五情暗冥曰眠。若心依無記。則增長無明。",
    "X44n0744_036:0677a18": "故意識惽惽而熟。五情暗冥。無所覺知。謂之睡眠",
    "X44n0744_036:0677a19": "也。掉悔者。邪心動念曰掉。掉已思惟。心中憂惱為",
    "X44n0744_036:0677a20": "悔。若縱無明謬取。則戲論動掉心生。既所為乖失。",
    "X44n0744_036:0677a21": "退思。則有憂悔也。疑者。癡心求理。猶豫不決。名之",
    "X44n0744_036:0677a22": "為疑。若修道定等法。無明暗鈍。不別真偽。因生猶",
    "X44n0744_036:0677a23": "豫。心無決斷。皆謂之疑也。問曰。不善之法。無量無",
    "X44n0744_036:0677a24": "邊。何故且言此五。答曰。此之五法。名雖似狹。義該",
    "X44n0744_036:0677b01": "三毒。亦通攝八萬四千諸塵勞門。其貪欲蓋。即是",
    "X44n0744_036:0677b02": "貪毒。其瞋恚蓋。即是瞋毒。其睡眠蓋。疑蓋。即是癡",
    "X44n0744_036:0677b03": "毒。其掉悔一蓋。即是等分攝。合為四分煩惱。一中。",
    "X44n0744_036:0677b04": "即有二萬一千。四中。合有八萬四千諸塵勞門。是",
    "X44n0744_036:0677b05": "故。若能除此五蓋。即能俱捨一切不善之法矣。餘",
    "X44n0744_036:0677b06": "如經論廣釋。",
    "X44n0744_036:0677b07": "　　○五百結集法",
    "X44n0744_036:0677b08": "夫如來至真。法身常住。本離生滅。逈絕去來。惟悲",
    "X44n0744_036:0677b09": "生而垂迹。久近故以隨機。機感則坐道場。緣盡還",
    "X44n0744_036:0677b10": "示寂滅。故有降誕尼園。金軀丈六。潛光鶴樹。春秋",
    "X44n0744_036:0677b11": "八十者矣。實乃應化叵思。出沒難議。但以興也。曠",
    "X44n0744_036:0677b12": "劫殊逢。而逝也。大千失恃。幸遺微言。賴眾聖與之",
    "X44n0744_036:0677b13": "結集。寄筌[(ㄇ@(企止))/弟]於貝葉。則多羅八萬。書梵文於玉軸。",
    "X44n0744_036:0677b14": "而寶藏三千。可謂佛日重朗。法海波濙。聲教不墜。",
    "X44n0744_036:0677b15": "誠在斯焉。是亦善權御物。啟圓音於長劫。悲願流",
    "X44n0744_036:0677b16": "輝。布浮圖於末世。使瞻仰者。而越苦淪。聞聽者。而",
    "X44n0744_036:0677b17": "悟常寂。蓋由如來。功樹三祇。果植百劫。故得祠流",
    "X44n0744_036:0677b18": "八辯。體彰萬德。智周法界道妙無為。巍巍獨步。法",
    "X44n0744_036:0677b19": "中之王。天上天下。莫不歸仰。若智若愚。咸皆蒙濟。",
    "X44n0744_036:0677b20": "惟恨贊生已晚。不覩親宣。又復正像無聞。託於邊",
    "X44n0744_036:0677b21": "壞。齠齒不聆三寶之名。丱歲始知歸向。雖希出離。",
    "X44n0744_036:0677b22": "竟缺提攜之潤。爰自杖笈孤遊。徧參明哲。思報佛",
    "X44n0744_036:0677b23": "恩。罔辜無作。乃披閱三藏。躬研五部毗尼。因稽此",
    "X44n0744_036:0677b24": "方上德所宗。多崇法密。遂即隨其篇聚。所有華梵",
    "X44n0744_036:0677c01": "難通者。而標釋之。第以本務己躬下事。致工撰不",
    "X44n0744_036:0677c02": "一。非夏則輟。故滯年稔有四五矣。茲幸成帙。僅為",
    "X44n0744_036:0677c03": "律之關犍。便於來學。不煩他涉。冀諸仁德。覩世尊",
    "X44n0744_036:0677c04": "之慈誨。念飲光之激切。堅弘律範。師敬木叉。則僧",
    "X44n0744_036:0677c05": "寶恒瑩。釋尊常住者矣。",
    "X44n0744_036:0677c06": "拘尸城",
    "X44n0744_036:0677c07": "具云拘尸那竭。此言角。謂其城三角。或云茅城。謂",
    "X44n0744_036:0677c08": "其城有此茅草覆生。或云仙人城。謂昔仙人壽長",
    "X44n0744_036:0677c09": "住此。崇其人故。以人名國。應法師云。或作拘夷那",
    "X44n0744_036:0677c10": "竭。那竭者。以梵言那伽羅。此云城也。譯言上茅城。",
    "X44n0744_036:0677c11": "多有好茅故。西域記云。拘尸那揭羅國。故城甎基。",
    "X44n0744_036:0677c12": "周十餘里。城西北三四里。渡阿恃多伐底河。西岸",
    "X44n0744_036:0677c13": "不遠。至娑羅林。四樹特高。如來寂滅之所也。提本",
    "X44n0744_036:0677c14": "雜事云。阿難陀白佛言。世尊。於此城中。有六大城。",
    "X44n0744_036:0677c15": "所謂室羅伐城。娑鷄多城。占波城。婆羅痆斯城。廣",
    "X44n0744_036:0677c16": "嚴城。王舍城。何故世尊。棄捨如是形勝福地。就斯",
    "X44n0744_036:0677c17": "荒野。磽确邊隅。卑陋之所。而般涅槃。佛告阿難陀。",
    "X44n0744_036:0677c18": "勿作是語。何以故。此拘尸那城。乃往古昔有聖王",
    "X44n0744_036:0677c19": "都。城名拘奢伐底。安隱豐樂。人民熾盛。縱十二踰",
    "X44n0744_036:0677c20": "繕那。廣七踰繕那。城有七重垣院。周匝圍繞。此等",
    "X44n0744_036:0677c21": "皆以四寶所成。所謂金。銀。瑠璃。水精。城門亦四寶",
    "X44n0744_036:0677c22": "合成。門門皆有大華表柱。亦以寶成。舉高七人。城",
    "X44n0744_036:0677c23": "外渠壍。深三人半。其渠邊畔。砌以寶甎。於七院中。",
    "X44n0744_036:0677c24": "各有多羅樹。而為行列。皆四寶成。金多羅樹。以銀",
    "X44n0744_036:0678a01": "為枝葉華果。銀樹金裝。瑠璃樹。水精裝。水精樹。瑠",
    "X44n0744_036:0678a02": "璃裝。此等諸樹。風吹動時。出微妙響。悅可眾心。於",
    "X44n0744_036:0678a03": "此樹間。皆有浴池。階基砌道。亦四寶成。四邊欄楯。",
    "X44n0744_036:0678a04": "亦四寶成。池中池岸。多有可愛諸華。隨時開發。又",
    "X44n0744_036:0678a05": "此城中。常有種種鼓樂。絲竹歌舞。出妙音聲。皆悉",
    "X44n0744_036:0678a06": "勸讚修諸福業。持齋戒等。於此城中。有王名大善",
    "X44n0744_036:0678a07": "見。七寶具足。具四希有。所謂輪寶。象。馬。珠。女。主藏。",
    "X44n0744_036:0678a08": "兵寶。四希有者。所謂王壽命長遠。初為王子。次為",
    "X44n0744_036:0678a09": "太子。次登王位。後修梵行。如是四位。一一皆經八",
    "X44n0744_036:0678a10": "萬四千歲。是名第一希有。復次其王。儀容端正。世",
    "X44n0744_036:0678a11": "間無比。是為第二希有。又復少病少惱。所御飲食。",
    "X44n0744_036:0678a12": "安隱適時。是為第三希有。又諸人眾。忠孝事王。皆",
    "X44n0744_036:0678a13": "生父想。王亦愛念。猶如赤子。王出遊時。棄車而去。",
    "X44n0744_036:0678a14": "敕馭者曰。汝今宜可徐徐引車。令眾見我。王於人",
    "X44n0744_036:0678a15": "庶。常生愍念。是為第四希有(云云)。時王一一修習",
    "X44n0744_036:0678a16": "四梵住。諸欲皆斷。壽將盡時。為死所逼。情生憂悶。",
    "X44n0744_036:0678a17": "命終之後。得生梵天。佛告阿難陀。拘尸那城。至金",
    "X44n0744_036:0678a18": "河岸。娑羅雙林。壯士生地。繫冠制底。於此周迴。十",
    "X44n0744_036:0678a19": "二踰繕那。如來昔為轉輪王。於此中間。六度捨命。",
    "X44n0744_036:0678a20": "今復於此。而般涅槃。是為第七。又復如來。應正等",
    "X44n0744_036:0678a21": "覺。於十方界。更無第八捨身命處。何以故。我生已",
    "X44n0744_036:0678a22": "盡。斷諸惑業。更不於餘受後有故。云云(更有過去世時。種種",
    "X44n0744_036:0678a23": "因緣。如大涅槃經。第二十九卷中說)。",
    "X44n0744_036:0678a24": "末羅園",
    "X44n0744_036:0678b01": "末羅。此云力。謂力士也。或云壯士。佛本行經。彼自",
    "X44n0744_036:0678b02": "說云。我等生土地。種類號力士。然人中力士。力敵",
    "X44n0744_036:0678b03": "千人。彼凡三十萬人共住。無所臣屬。以法自持。亦",
    "X44n0744_036:0678b04": "無暴亂。即士人也。言園者。是娑羅林也。",
    "X44n0744_036:0678b05": "娑羅林",
    "X44n0744_036:0678b06": "此云堅固林。北遠云。冬夏不改。故名堅固。苑師云。",
    "X44n0744_036:0678b07": "裟羅者。此云高遠。以其林木森竦。出於餘林之上",
    "X44n0744_036:0678b08": "也。舊翻云堅固者誤。由婆囉之與娑羅。聲勢相近。",
    "X44n0744_036:0678b09": "若呼堅固。即轉舌言之。若呼高遠。直爾稱之。西域",
    "X44n0744_036:0678b10": "記云。娑羅。其樹類槲。而皮青白。葉甚光潤。四樹特",
    "X44n0744_036:0678b11": "高。又名雙林。或云鶴林。涅槃經後分云。爾時世尊。",
    "X44n0744_036:0678b12": "三反入諸禪定。三反示誨眾已。於七寶牀。右脅而",
    "X44n0744_036:0678b13": "臥。頭枕北方。足指南方。面向西方。後背東方。其七",
    "X44n0744_036:0678b14": "寶牀。微妙瓔珞。以為莊嚴。娑羅樹林。四雙八隻。西",
    "X44n0744_036:0678b15": "方一雙。在如來前。東方一雙在如來後。北方一雙",
    "X44n0744_036:0678b16": "在佛之首。南方一雙。在佛之足。爾時世尊。娑羅林",
    "X44n0744_036:0678b17": "下。寢臥寶牀。於其中夜。入第四禪。寂然無聲。於是",
    "X44n0744_036:0678b18": "時頃。便般涅槃。大覺世尊。入涅槃已。其娑羅林。東",
    "X44n0744_036:0678b19": "西二雙。合為一樹。南北二雙。合為一樹。垂覆寶牀。",
    "X44n0744_036:0678b20": "蓋於如來。其樹即時。慘然變白。猶如白鶴。枝葉華",
    "X44n0744_036:0678b21": "果皮榦。悉皆爆烈墮落。漸漸枯悴。摧折無餘。雜阿",
    "X44n0744_036:0678b22": "含經云。佛涅槃已。雙樹生華。垂下供養。涅槃經云。",
    "X44n0744_036:0678b23": "東方雙者。破於無常。獲得於常。乃至北方雙者。破",
    "X44n0744_036:0678b24": "於不淨。而得於淨。總而喻之。東方雙者。喻常無常。",
    "X44n0744_036:0678c01": "南方雙者。喻樂無樂。西方雙者。喻我無我。北方雙",
    "X44n0744_036:0678c02": "者。喻淨不淨。方面皆悉一枯一榮。涅槃疏云。四枯",
    "X44n0744_036:0678c03": "四榮。下根相連。上枝相合。相合似連理。榮枯似交",
    "X44n0744_036:0678c04": "讓。其葉豐蔚。華如車輪。果大如瓶。其甘如蜜。色香",
    "X44n0744_036:0678c05": "味具。河西云。二株枯乾。表應化身滅。二株敷榮。表",
    "X44n0744_036:0678c06": "法身常存。然菩提樹。亦不觚生。一觚枯。至佛法滅。",
    "X44n0744_036:0678c07": "二株皆枯。新婆沙論云。世尊臥般涅槃。而不坐者。",
    "X44n0744_036:0678c08": "謂欲令大眾。於佛一切身分。易了知故。又佛臥般",
    "X44n0744_036:0678c09": "涅槃者。則身度量。現可了知。不待分別。又欲顯如",
    "X44n0744_036:0678c10": "來。離矯誑故。若佛坐涅槃者。則不信者。當作是言。",
    "X44n0744_036:0678c11": "此是矯誑。何有死人。而能端坐。又說為止當來於",
    "X44n0744_036:0678c12": "諸聖者。生誹謗故。若坐涅槃者。則於今時。諸阿羅",
    "X44n0744_036:0678c13": "漢。身力羸劣。臥入涅槃者。則世便謗言。非阿羅漢。",
    "X44n0744_036:0678c14": "若是者。何不同佛坐般涅槃耶。又世尊於中夜分。",
    "X44n0744_036:0678c15": "而般涅槃者。謂以此時。是寂靜故。如來恒時。愛樂",
    "X44n0744_036:0678c16": "寂靜。讚美寂靜。故於中夜而般涅槃。又佛一切時。",
    "X44n0744_036:0678c17": "樂處中道故(按荊南記云。永康元年巴陵顯安寺。僧房牀下。忽生一樹。隨伐隨生。如是",
    "X44n0744_036:0678c18": "非一。樹生逾疾。咸共異之。置而不剪。旬日之間。植柯極棟。遂移房避之。自爾已後。樹長便遲。但極晚秀。夏",
    "X44n0744_036:0678c19": "中方有華葉。秋落與眾木不殊。多歷年稔。人莫識也。後外國僧見。攀而流涕曰。此娑羅樹也。佛處其下涅",
    "X44n0744_036:0678c20": "槃。吾思本事。所以泣耳。而華開細白。不足觀採。元嘉十一年。忽生一華。形色如芙蓉。樹今現在。此亦一方",
    "X44n0744_036:0678c21": "之奇迹也)。",
    "X44n0744_036:0678c22": "般涅槃",
    "X44n0744_036:0678c23": "具云摩訶般涅槃那。此言大滅度。雜事云。爾時世",
    "X44n0744_036:0678c24": "尊。告阿難陀。汝今宜往拘尸那城。宣我言告五百",
    "X44n0744_036:0679a01": "壯士。諸人當知。如來大師。必定今日。於中夜時。入",
    "X44n0744_036:0679a02": "無餘依妙涅槃界。涅槃經云。師子吼菩薩。白佛言。",
    "X44n0744_036:0679a03": "世尊。如來何故二月涅槃。佛言。善男子。二月名春。",
    "X44n0744_036:0679a04": "春陽之月。萬物生長。種植根栽。華果敷榮。江河盈",
    "X44n0744_036:0679a05": "滿。百獸孚乳。是時眾生。多生常想。為破眾生。如是",
    "X44n0744_036:0679a06": "常心。說一切法。悉是無常。唯說如來。常住不變。善",
    "X44n0744_036:0679a07": "男子。於六時中。孟冬枯悴。眾不愛樂。春陽和液。人",
    "X44n0744_036:0679a08": "所貪愛。為破眾生。世間樂故。演說常樂我淨。亦爾",
    "X44n0744_036:0679a09": "如來為破世我世淨。故說如來真實我淨。言二月",
    "X44n0744_036:0679a10": "者。喻於如來二種法身。冬不樂者。智者不樂。如來",
    "X44n0744_036:0679a11": "無常。入於涅槃。二月樂者。喻於智者。愛樂如來。常",
    "X44n0744_036:0679a12": "樂我淨。種植者。喻諸眾生。聞法歡喜。發阿耨菩提",
    "X44n0744_036:0679a13": "心。種諸善根。河者。喻於十方諸大菩薩。來詣我所。",
    "X44n0744_036:0679a14": "咨受大涅槃典。百獸孚乳者。喻我弟子。生諸善根。",
    "X44n0744_036:0679a15": "華。喻七覺。果。喻四果。以是義故。我於二月。入大涅",
    "X44n0744_036:0679a16": "槃。師子吼言。如來初生。出家。成道。轉妙法輪。皆以",
    "X44n0744_036:0679a17": "八日。何故涅槃。獨十五日。佛言。善男子。如十五日。",
    "X44n0744_036:0679a18": "月無虧盈。諸佛如來。亦復如是。入大涅槃。無有虧",
    "X44n0744_036:0679a19": "盈。以是義故。以十五日。入般涅槃。後分云。世尊入",
    "X44n0744_036:0679a20": "涅槃已。大地所有諸山。一時振裂。悉皆崩倒。出大",
    "X44n0744_036:0679a21": "音聲。振吼世界。唱言。苦哉。大地虗空。寂然大暗。日",
    "X44n0744_036:0679a22": "月精光。悉無復照。忽然黑風。鼓怒驚振。吹扇塵沙。",
    "X44n0744_036:0679a23": "彌暗世界。一切卉木。藥草諸樹。悉皆摧折。碎落無",
    "X44n0744_036:0679a24": "餘。江河溪澗流泉。悉皆傾覆枯涸。周書異記云。周",
    "X44n0744_036:0679b01": "穆王即位。五十三年。壬申之歲。二月十五日。平旦",
    "X44n0744_036:0679b02": "暴風忽起。損舍折樹。山川。大地。宮殿。皆悉震動。午",
    "X44n0744_036:0679b03": "後天陰雲黑。西方有白虹十二道。南北通貫。連夜",
    "X44n0744_036:0679b04": "不滅。穆王問太史扈多曰。是何徵也。扈多卜曰。西",
    "X44n0744_036:0679b05": "方大聖人入滅。衰相現耳。此即如來入涅槃之相",
    "X44n0744_036:0679b06": "也。今以世壽計之。佛生甲寅。滅度壬申。則生年七",
    "X44n0744_036:0679b07": "十九歲矣。諸經或言八十。如金光明經。信相菩薩。",
    "X44n0744_036:0679b08": "作是思惟。釋迦如來。壽命短促。方八十年。於時所",
    "X44n0744_036:0679b09": "居。忽然廣博嚴淨。有四如來。現在其前。而告之曰。",
    "X44n0744_036:0679b10": "一切諸水。可知幾滴。諸須彌山。可知斤兩。一切大",
    "X44n0744_036:0679b11": "地。可知塵數。虗空分界。可知邊際。無有能算釋尊",
    "X44n0744_036:0679b12": "壽命。不應生疑。云云(縱七十九言八十。亦是大數耳。如三教法頌云)。",
    "X44n0744_036:0679b13": "　周昭甲寅第四帝　　釋迦降生迦維衛",
    "X44n0744_036:0679b14": "　穆王壬申五十三　　如來八十歸真際",
    "X44n0744_036:0679b15": "　滅度一千八十年　　教流漢明永平世",
    "X44n0744_036:0679b16": "　佛先四百二十二　　老子方生定王世",
    "X44n0744_036:0679b17": "　佛先四百七十七　　孔子靈王時誕質",
    "X44n0744_036:0679b18": "按天竺菩提寺石柱記。則如來滅度。至唐龍朔三",
    "X44n0744_036:0679b19": "年。已經一千二百載矣。有云一千三百年。或云一",
    "X44n0744_036:0679b20": "千五百載。然娑羅林中。大精舍前石柱。惟記如來",
    "X44n0744_036:0679b21": "寂滅之相。亦不記其年月。此實如來應化示現。出",
    "X44n0744_036:0679b22": "沒非數量所揆。固凡情不可得而測也。",
    "X44n0744_036:0679b24": "四分律名義標釋卷第三十六"
}