{
    "X24n0461_003:0558a04": "金剛般若波羅蜜經註卷下",
    "X24n0461_003:0558a06": "○法界通化分第十九",
    "X24n0461_003:0558a07": "[0558a07] 遍周法界一化普通七寶福田寧如四句故受",
    "X24n0461_003:0558a08": "之以法界通化分。",
    "X24n0461_003:0558a09": "[0558a09] 新注十六斷福德例心顛倒疑 此疑從第十五",
    "X24n0461_003:0558a10": "疑中而來。",
    "X24n0461_003:0558a11": "[0558a11] 須菩提於意云何若有人滿三千大千世界七寶以",
    "X24n0461_003:0558a12": "用布施是人以是因緣得福多不如是世尊此人以",
    "X24n0461_003:0558a13": "是因緣得福甚多須菩提若福德有實如來不說得",
    "X24n0461_003:0558a14": "福德多以德福無故如來說得福德多。",
    "X24n0461_003:0558a15": "[0558a15] 七寶之福不能成就佛果菩提故言無也以其無",
    "X24n0461_003:0558a16": "量數限故名曰多如能超過即不說多也。",
    "X24n0461_003:0558a17": "[0558a17] 須菩(至)能多 由勝別勞心 頌曰。",
    "X24n0461_003:0558a18": " 羅漢應供薄  象身七寶珍",
    "X24n0461_003:0558a19": " 雖然多濁富  爭似少清貧",
    "X24n0461_003:0558a20": " 罔象祇因無意得  離婁失在有心親",
    "X24n0461_003:0558a21": "[0558a21] 新注 前說眾生心有住著是為顛倒然福由心",
    "X24n0461_003:0558a22": "造豈亦是顛倒若是何名善法耶恐潛此疑故佛",
    "X24n0461_003:0558a23": "斷之福德有實者住相布施成有漏因其福則寡",
    "X24n0461_003:0558a24": "福德無者離相布施成無漏因其福乃多是則不",
    "X24n0461_003:0558b01": "住於相心離顛倒所作之福無非善法也。",
    "X24n0461_003:0558b02": "○離色離相分第二十",
    "X24n0461_003:0558b03": "[0558b03] 三身具足諸相圓成人法俱忘即非具足故受",
    "X24n0461_003:0558b04": "之以於離色離相分。",
    "X24n0461_003:0558b05": "[0558b05] 新注十七斷無為何有相好疑 此疑從第三之",
    "X24n0461_003:0558b06": "中無為得名而來。",
    "X24n0461_003:0558b07": "[0558b07] 須菩提於意云何佛可以具足色身見不不也世尊",
    "X24n0461_003:0558b08": "如來不應以具足色身見何以故如來說具足色身",
    "X24n0461_003:0558b09": "即非具足色身是名具足色身。",
    "X24n0461_003:0558b10": "[0558b10] 佛意恐眾生不見法身但見三十二相八十種好",
    "X24n0461_003:0558b11": "紫磨金耀以為如來真身為遣此迷故問須菩提",
    "X24n0461_003:0558b12": "佛可以具足色身見不三十二相即非具足色身",
    "X24n0461_003:0558b13": "內具三十二淨行是名具足色身淨行者即六波",
    "X24n0461_003:0558b14": "羅蜜是也於五根中修六波羅蜜於意根中定慧",
    "X24n0461_003:0558b15": "雙修是名具足色身徒愛如來三十二相內不行",
    "X24n0461_003:0558b16": "三十二淨行即非具足色身不愛如來色身能自",
    "X24n0461_003:0558b17": "持清淨行亦名得具足色身。",
    "X24n0461_003:0558b18": "[0558b18] 須菩提於意云何如來可以具足諸相見不不也世",
    "X24n0461_003:0558b19": "尊如來不應以具足諸相見何以故如來說諸相具",
    "X24n0461_003:0558b20": "足即非具足是名諸相具足。",
    "X24n0461_003:0558b21": "[0558b21] 如來者即無相法身是也非肉根所見慧眼乃能",
    "X24n0461_003:0558b22": "見之慧眼未明具足生我人等相以觀三十二相",
    "X24n0461_003:0558b23": "為如來者即不名為具足也慧眼明徹我人等相",
    "X24n0461_003:0558b24": "不生正智光明常照是名諸相具足三毒未泯言",
    "X24n0461_003:0558c01": "見如來真身者固無此理縱能見者秪是化身非",
    "X24n0461_003:0558c02": "真實無相之法身也。",
    "X24n0461_003:0558c03": "[0558c03] 須菩(至)具足 官不容針私通車馬 頌曰。",
    "X24n0461_003:0558c04": " 請君仰面看&#x8657;空  廓落無邊不見蹤",
    "X24n0461_003:0558c05": " 若解轉身些子力  頭頭物物總相逢",
    "X24n0461_003:0558c06": "[0558c06] 新注 上說諸佛所證乃無為法云何佛身有八",
    "X24n0461_003:0558c07": "十種好三十二相而可見耶為斷此疑故有此問",
    "X24n0461_003:0558c08": "善現乃會如來法身固非色身可見而未&#x751E;離於",
    "X24n0461_003:0558c09": "色相而不可見故云即非具足色身是名具足色",
    "X24n0461_003:0558c10": "身即非具足諸相是名具足諸相良由全法身無",
    "X24n0461_003:0558c11": "為之體起應身相好之用是故應身即是法身乃",
    "X24n0461_003:0558c12": "無相而相相而無相無見而見見而無見者也。",
    "X24n0461_003:0558c13": "○非說所說分第二十一",
    "X24n0461_003:0558c14": "[0558c14] 終日談空不談一字若云有說謗如來故受之",
    "X24n0461_003:0558c15": "以非說所說分。",
    "X24n0461_003:0558c16": "[0558c16] 新注十八斷無身何以說法疑 此疑從第一疑",
    "X24n0461_003:0558c17": "中即非身相而來。",
    "X24n0461_003:0558c18": "[0558c18] 須菩提汝勿謂如來作是念我當有所說法莫作是",
    "X24n0461_003:0558c19": "念何以故若人言如來有所說法即為謗佛不能解",
    "X24n0461_003:0558c20": "我所說故。",
    "X24n0461_003:0558c21": "[0558c21] 須菩(至)說故 是即是大藏小藏從甚處得來",
    "X24n0461_003:0558c22": " 頌曰。",
    "X24n0461_003:0558c23": " 有說皆成謗  無言亦不容",
    "X24n0461_003:0558c24": " 為君通一線  日向嶺東紅",
    "X24n0461_003:0559a01": "[0559a01] 須菩提說法者無法可說是名說法。",
    "X24n0461_003:0559a02": "[0559a02] 凡夫說法心有所得故告須菩提如來說法心無",
    "X24n0461_003:0559a03": "所得凡夫作能解心說如來語默皆如所發言辭",
    "X24n0461_003:0559a04": "如響應聲任用無心不同凡夫作生滅心說若言",
    "X24n0461_003:0559a05": "如來說法心有生滅者即為謗佛維摩經云真說",
    "X24n0461_003:0559a06": "法者無說無示聽法者無聞無得了萬法空寂一",
    "X24n0461_003:0559a07": "切名言皆是假立於自空性中熾然建立一切言",
    "X24n0461_003:0559a08": "辭演說諸法無相無為開導迷人令見本性修證",
    "X24n0461_003:0559a09": "無上菩提。",
    "X24n0461_003:0559a10": "[0559a10] 須菩(至)說法 兔角杖龜毛拂 頌曰。",
    "X24n0461_003:0559a11": " 多年石馬放毫光  鐵牛哮吼入長江",
    "X24n0461_003:0559a12": " &#x8657;空一唱無蹤跡  不覺潛身北斗藏",
    "X24n0461_003:0559a13": " 且道是說法不是說法",
    "X24n0461_003:0559a14": "[0559a14] 新注 既云如來色身相好不可得見如何為人",
    "X24n0461_003:0559a15": "演說之耶然如來悲願深重隨感而應無說而說",
    "X24n0461_003:0559a16": "說即無說不達此意是為謗佛言無法可說是名",
    "X24n0461_003:0559a17": "說法者離性執已不妨稱性而說也。",
    "X24n0461_003:0559a18": "[0559a18] 爾時慧命須菩提白佛言世尊頗有眾生於未來世",
    "X24n0461_003:0559a19": "聞說是法生信心不。",
    "X24n0461_003:0559a20": "[0559a20] 新注 善現解空第一與般若空慧相應以慧為",
    "X24n0461_003:0559a21": "命故稱慧命前云身乃非身之身法乃非說而說",
    "X24n0461_003:0559a22": "身說俱妙難信難解所以有此疑問。",
    "X24n0461_003:0559a23": "[0559a23] 佛告須菩提彼非眾生非不眾生。",
    "X24n0461_003:0559a24": "[0559a24] 新注 眾生有聖有凡而凡夫眾生於此般若不",
    "X24n0461_003:0559b01": "能生信聖體眾生乃能信解言彼非眾生者非凡",
    "X24n0461_003:0559b02": "夫眾生也非不眾生者非不是聖體眾生也聖體",
    "X24n0461_003:0559b03": "眾生即大乘根器人豈可視為凡夫眾生不能生",
    "X24n0461_003:0559b04": "信尚恐善現未悟又自釋云。",
    "X24n0461_003:0559b05": "[0559b05] 何以故須菩提眾生眾生者如來說非眾生是名眾",
    "X24n0461_003:0559b06": "生。",
    "X24n0461_003:0559b07": "[0559b07] 靈幽法師加此慧命須菩提六十二字是長慶二",
    "X24n0461_003:0559b08": "年今見在濠州鐘离寺石&#x7891;上記六祖解在前故",
    "X24n0461_003:0559b09": "無解今亦存之。",
    "X24n0461_003:0559b10": "[0559b10] 爾時(至)眾生 火熱風動水濕地堅 頌曰。",
    "X24n0461_003:0559b11": " 指鹿豈能成駿馬  言鳥誰謂是翔鸞",
    "X24n0461_003:0559b12": " 雖然不許纖毫異  馬字驢名幾百般",
    "X24n0461_003:0559b13": "[0559b13] 新注 眾生眾生者言凡夫眾生也如來說非眾",
    "X24n0461_003:0559b14": "生是名眾生者言非是凡夫眾生是聖體眾生能",
    "X24n0461_003:0559b15": "生信解者。",
    "X24n0461_003:0559b16": "○無法可得分第二十二",
    "X24n0461_003:0559b17": "[0559b17] 無上正智實無少法法無所得正偏歷然故受",
    "X24n0461_003:0559b18": "之以無法可得分。",
    "X24n0461_003:0559b19": "[0559b19] 新注十九斷無法如何修證疑 此疑從十二十",
    "X24n0461_003:0559b20": "三疑中而來。",
    "X24n0461_003:0559b21": "[0559b21] 須菩提白佛言世尊佛得阿耨多羅三藐三菩提為",
    "X24n0461_003:0559b22": "無所得耶佛言如是如是須菩提我於阿耨多羅三",
    "X24n0461_003:0559b23": "藐三菩提乃至無有少法可得是名阿耨多羅三藐",
    "X24n0461_003:0559b24": "三菩提。",
    "X24n0461_003:0559c01": "[0559c01] 須菩提言所得心盡即是菩提佛言如是如是我",
    "X24n0461_003:0559c02": "於菩提實無希求心亦無所得心以如是故得名",
    "X24n0461_003:0559c03": "阿耨多羅三藐三菩提。",
    "X24n0461_003:0559c04": "[0559c04] 須菩(至)菩提 求人不如自求己 頌曰。",
    "X24n0461_003:0559c05": " 滴水生水信有之  綠楊芳草色依依",
    "X24n0461_003:0559c06": " 秋月春華無限事  不妨閑聽鷓鴣啼",
    "X24n0461_003:0559c07": "[0559c07] 新注 前既云實無有法得無上正覺如何&#x5374;有",
    "X24n0461_003:0559c08": "修證故疑而問之佛答有三一答無法可得二答",
    "X24n0461_003:0559c09": "平等為正覺三答正助修善成正覺初答如文可見。",
    "X24n0461_003:0559c10": "○淨心行善分第二十三",
    "X24n0461_003:0559c11": "[0559c11] 一法存心情生高下淨心修善法何窮故受之",
    "X24n0461_003:0559c12": "以淨心行善分。",
    "X24n0461_003:0559c13": "[0559c13] 復次須菩提是法平等無有高下是名阿耨多羅三",
    "X24n0461_003:0559c14": "藐三菩提。",
    "X24n0461_003:0559c15": "[0559c15] 新注 二答平等為正覺也。",
    "X24n0461_003:0559c16": "[0559c16] 以無我無人無眾生無壽者修一切善法則得阿耨",
    "X24n0461_003:0559c17": "多羅三藐三菩提。",
    "X24n0461_003:0559c18": "[0559c18] 此菩提法者上至諸佛下至昆虫盡含種智與佛",
    "X24n0461_003:0559c19": "無異故言平等無有高下以菩提無二故但離四",
    "X24n0461_003:0559c20": "相修一切善法則得菩提若不離四相修一切善",
    "X24n0461_003:0559c21": "法轉增我人欲證解脫之心無由可了若離四相",
    "X24n0461_003:0559c22": "修一切善法解脫可期修一切善法者於一切法",
    "X24n0461_003:0559c23": "無有染著對一切境不動不搖於出世法不貪不",
    "X24n0461_003:0559c24": "著不愛於一切處常行方便隨順眾生使之歡喜",
    "X24n0461_003:0560a01": "信服為說正法令悟菩提如是始名修行故言修",
    "X24n0461_003:0560a02": "一切善法。",
    "X24n0461_003:0560a03": "[0560a03] 復次(至)菩提 山高海深日生月落 頌曰。",
    "X24n0461_003:0560a04": " 僧是僧兮俗是俗  喜則笑兮悲則哭",
    "X24n0461_003:0560a05": " 若能於此善參詳  六六從來三十六",
    "X24n0461_003:0560a06": "[0560a06] 須菩提所言善法者如來說即非善法是名善法。",
    "X24n0461_003:0560a07": "[0560a07] 修一切善法希望果報即非善法六度萬行熾然",
    "X24n0461_003:0560a08": "俱作心不望報是名善法。",
    "X24n0461_003:0560a09": "[0560a09] 須菩(至)善法 面上夾竹桃華肚裏侵天荊棘",
    "X24n0461_003:0560a10": " 頌曰。",
    "X24n0461_003:0560a11": " 是惡非惡從善非善  將逐符行兵隨印轉",
    "X24n0461_003:0560a12": " 有時獨立妙香&#x5CEF;  &#x5374;來端坐閻羅殿",
    "X24n0461_003:0560a13": " 見盡人間祇點頭  大悲手眼多方便",
    "X24n0461_003:0560a14": "[0560a14] 新注 三答正助修善成正覺也正助者正謂正",
    "X24n0461_003:0560a15": "觀空四相也助謂緣助修一切善法也初答以無",
    "X24n0461_003:0560a16": "法可得為正覺者達妄即真也二以平等為正覺",
    "X24n0461_003:0560a17": "者法無高下也三以正助成正覺者離相修善也",
    "X24n0461_003:0560a18": "由離相故名為善法。",
    "X24n0461_003:0560a19": "○福智無比分第二十四",
    "X24n0461_003:0560a20": "[0560a20] 施寶如山山非無盡大身妙智斯即寶山故受",
    "X24n0461_003:0560a21": "之以福智無比分。",
    "X24n0461_003:0560a22": "[0560a22] 新注二十斷所說無記非因疑 此疑從第十九",
    "X24n0461_003:0560a23": "中修善法而來。",
    "X24n0461_003:0560a24": "[0560a24] 須菩提若三千大千世界中所有諸須彌山王如是",
    "X24n0461_003:0560b01": "等七寶聚有人持用布施若人以此般若波羅蜜經",
    "X24n0461_003:0560b02": "乃至四句偈等受持讀誦為佗人說於前福德百分",
    "X24n0461_003:0560b03": "不及一百千萬億分乃至算數譬喻所不能及。",
    "X24n0461_003:0560b04": "[0560b04] 大&#x9244;圍山高廣二百二十四萬里小&#x9244;圍山高廣",
    "X24n0461_003:0560b05": "一百一十二萬里須彌山高廣三百三十六萬里",
    "X24n0461_003:0560b06": "以此名為三千大千世界就理而言即貪嗔癡妄",
    "X24n0461_003:0560b07": "念各具一千也如爾許山盡如須彌以況七寶數",
    "X24n0461_003:0560b08": "持用布施所得福德無量無邊終是有漏之因而",
    "X24n0461_003:0560b09": "無解脫之理摩訶般若波羅蜜多四句經文雖少",
    "X24n0461_003:0560b10": "依之修行即得成佛是知持經之福能令眾生證",
    "X24n0461_003:0560b11": "得菩提故不可比。",
    "X24n0461_003:0560b12": "[0560b12] 須菩(至)能及 千錐劄地不如鈍鍬一捺 頌曰。",
    "X24n0461_003:0560b13": " 麒麟鸞鳳不成群  璧璧寸珠那入市",
    "X24n0461_003:0560b14": " 逐日之馬不競馳  倚天長&#x5292;人難比",
    "X24n0461_003:0560b15": " 乾坤不覆載  劫火不能壞",
    "X24n0461_003:0560b16": " 凜凜威光混大&#x8657;  天上人間總不知",
    "X24n0461_003:0560b17": " 噫",
    "X24n0461_003:0560b18": "[0560b18] 新注 前既云從修善法得菩提佛所說法不能",
    "X24n0461_003:0560b19": "得菩提耶蓋所說之法是無記故恐有此疑故佛",
    "X24n0461_003:0560b20": "舉大千世界中施七寶聚如須彌山之多且大較",
    "X24n0461_003:0560b21": "之持說四句功德百千萬億分中乃不及其一言",
    "X24n0461_003:0560b22": "無記者謂所說法離言說相也以離相故能作菩",
    "X24n0461_003:0560b23": "提之因故慈氏偈云雖言無記法而說是彼因彼",
    "X24n0461_003:0560b24": "即菩提也。",
    "X24n0461_003:0560c01": "○化無所化分第二十五",
    "X24n0461_003:0560c02": "[0560c02] 化門建立未脫筌蹄以要言之實無所化故受",
    "X24n0461_003:0560c03": "之以化無所化分。",
    "X24n0461_003:0560c04": "[0560c04] 新注二十一斷平等云何度生疑 此疑從第十",
    "X24n0461_003:0560c05": "九疑中是法平等而來。",
    "X24n0461_003:0560c06": "[0560c06] 須菩提於意云何汝等勿謂如來作是念我當度眾",
    "X24n0461_003:0560c07": "生須菩提莫作是念何以故實無有眾生如來度者",
    "X24n0461_003:0560c08": "若有眾生如來度者如來則有我人眾生壽者。",
    "X24n0461_003:0560c09": "[0560c09] 須菩提意謂如來有度眾生心佛為遣須菩提如",
    "X24n0461_003:0560c10": "是疑心故言莫作是念一切眾生本自是佛若言",
    "X24n0461_003:0560c11": "如來度得眾生成佛即為妄語以妄語故即是我",
    "X24n0461_003:0560c12": "人眾生壽者此為遣我所心也夫一切眾生雖有",
    "X24n0461_003:0560c13": "佛性若不因諸佛說法無由自悟憑何修行得成",
    "X24n0461_003:0560c14": "佛道。",
    "X24n0461_003:0560c15": "[0560c15] 須菩(至)壽者 春蘭秋菊各自馨香 頌曰。",
    "X24n0461_003:0560c16": " 生下東西七步行  人人鼻直兩眉橫",
    "X24n0461_003:0560c17": " 哆和悲喜皆相似  那時誰更向尊堂",
    "X24n0461_003:0560c18": " 還記得在麼",
    "X24n0461_003:0560c19": "[0560c19] 須菩提如來說有我者則非有我而凡夫之人以為",
    "X24n0461_003:0560c20": "有我須菩提凡夫者如來說即非凡夫是名凡夫。",
    "X24n0461_003:0560c21": "[0560c21] 如來說有我者是自性清淨常樂我淨之我不同",
    "X24n0461_003:0560c22": "凡夫貪嗔無明&#x8657;妄不實之我故言凡夫之人以",
    "X24n0461_003:0560c23": "為有我有我人者即是凡夫我人不生即非凡夫",
    "X24n0461_003:0560c24": "心有生滅即是凡夫心無生滅即非凡夫不悟般",
    "X24n0461_003:0561a01": "若波羅蜜多即是凡夫若悟般若波羅蜜多即非",
    "X24n0461_003:0561a02": "凡夫心有能所即是凡夫心無能所即非凡夫。",
    "X24n0461_003:0561a03": "[0561a03] 須菩(至)凡夫 前念眾生後念佛佛與眾生是何",
    "X24n0461_003:0561a04": "物 頌曰。",
    "X24n0461_003:0561a05": " 不現三頭六臂  &#x5374;能拈匙放&#x7B6F;",
    "X24n0461_003:0561a06": " 有時醉酒罵人  忽爾燒香作禮",
    "X24n0461_003:0561a07": " 手把破砂盆  身披羅綿綺",
    "X24n0461_003:0561a08": " 做摸打樣百千般  驀鼻牽來我是你",
    "X24n0461_003:0561a09": "[0561a09] 新注 既云是法平等無有高下云何如來&#x5374;度",
    "X24n0461_003:0561a10": "眾生故偈曰平等真法界佛不度眾生以各共彼",
    "X24n0461_003:0561a11": "陰不離於法界各即眾生假名也陰即五陰實法",
    "X24n0461_003:0561a12": "也此假名實法皆即法界故云即不離於法界既",
    "X24n0461_003:0561a13": "即法界凡聖一如豈有眾生可度故云佛不度眾",
    "X24n0461_003:0561a14": "生如來若謂我為能度眾生為所度此則著於四",
    "X24n0461_003:0561a15": "相由離四相則非度而度度而非度則是如來說",
    "X24n0461_003:0561a16": "有我者真我也則非有我者非妄我也若凡夫之",
    "X24n0461_003:0561a17": "我是我執也非凡夫者論云非生謂不生聖人法",
    "X24n0461_003:0561a18": "即毛道凡夫也。",
    "X24n0461_003:0561a19": "○法身非相分第二十六",
    "X24n0461_003:0561a20": "[0561a20] 色見聲求是行邪道於慈妙契獨露真常故受",
    "X24n0461_003:0561a21": "之以法身非相分。",
    "X24n0461_003:0561a22": "[0561a22] 新注二十二斷以相比知真佛疑 此疑從第十",
    "X24n0461_003:0561a23": "七疑中如來不應以色身諸相而來。",
    "X24n0461_003:0561a24": "[0561a24] 須菩提於意云何可以三十二相觀如來不須菩提",
    "X24n0461_003:0561b01": "言如是如是以三十二相觀如來。",
    "X24n0461_003:0561b02": "[0561b02] 須菩(至)如來 錯 頌曰。",
    "X24n0461_003:0561b03": " 泥塑木雕縑彩&#x7575;  堆青抹綠更粧金",
    "X24n0461_003:0561b04": " 若將此是如來相  笑殺南無觀世音",
    "X24n0461_003:0561b05": "[0561b05] 佛言須菩提若以三十二相觀如來者轉輪聖王則",
    "X24n0461_003:0561b06": "是如來須菩提白佛言世尊如我解佛所說義不應",
    "X24n0461_003:0561b07": "以三十二相觀如來。",
    "X24n0461_003:0561b08": "[0561b08] 世尊大慈恐須菩提執相之病未除故作此問須",
    "X24n0461_003:0561b09": "菩提未知佛意乃言如是如是之言早是迷心更",
    "X24n0461_003:0561b10": "言以三十二相觀如來又是一重迷心離真轉遠",
    "X24n0461_003:0561b11": "故如來為說除彼迷心若以三十二相觀如來者",
    "X24n0461_003:0561b12": "轉輪聖王即是如來轉輪聖王雖有三十二相豈",
    "X24n0461_003:0561b13": "得同如來世尊引此言者以遣須菩提執相之病",
    "X24n0461_003:0561b14": "令其所悟深徹須菩提被問迷心頓釋故云如我",
    "X24n0461_003:0561b15": "解佛所說義不應以三十二相觀如來須菩提是",
    "X24n0461_003:0561b16": "大阿羅漢所悟甚深得方便不生迷路以冀世尊",
    "X24n0461_003:0561b17": "除遣細惑令後世眾生所見不謬也。",
    "X24n0461_003:0561b18": "[0561b18] 佛言(至)如來 錯 頌曰。",
    "X24n0461_003:0561b19": " 有相身中無相身  金香爐下&#x9244;崑崙",
    "X24n0461_003:0561b20": " 頭頭盡是吾家物  何必靈山問世尊",
    "X24n0461_003:0561b21": " 如王秉&#x5292;",
    "X24n0461_003:0561b22": "[0561b22] 爾時世尊而說偈言若以色見我以音聲求我是人",
    "X24n0461_003:0561b23": "行邪道不能見如來。",
    "X24n0461_003:0561b24": "[0561b24] 若以兩字是發語之端色者相也見者識也我者",
    "X24n0461_003:0561c01": "是一切眾生身中自性清淨無為無相真常之體",
    "X24n0461_003:0561c02": "不可高聲念佛而得成就念須正念分明方得悟",
    "X24n0461_003:0561c03": "解若以色聲求之不可見也是知於相中觀佛聲",
    "X24n0461_003:0561c04": "中求法心有生滅不悟如來矣。",
    "X24n0461_003:0561c05": "[0561c05] 爾時(至)能見如來 直饒不作聲求色見亦未見",
    "X24n0461_003:0561c06": "如來在且道如何得見不審不審 頌曰。",
    "X24n0461_003:0561c07": " 見色聞聲世本常  一重雪上一重霜",
    "X24n0461_003:0561c08": " 君如要見黃龍老  走入摩耶腹內藏",
    "X24n0461_003:0561c09": " 噫此語三十年後擲地金聲在",
    "X24n0461_003:0561c10": "[0561c10] 新注 三十二相者應身相也觀如來者觀法身",
    "X24n0461_003:0561c11": "如來問意謂可於應身相好中觀見法身不善現",
    "X24n0461_003:0561c12": "乃知應身相好從法身流出若見相好即見法身",
    "X24n0461_003:0561c13": "故答云如是如是佛又恐善現於應身取著不達",
    "X24n0461_003:0561c14": "法體故又以輪王即如來為難而善現解佛難意",
    "X24n0461_003:0561c15": "故云不可以三十二相觀如來也既而佛乃說偈",
    "X24n0461_003:0561c16": "以證之法身之體固不離於聲色但凡夫墮於聞",
    "X24n0461_003:0561c17": "見是行邪道不能見於如來也。",
    "X24n0461_003:0561c18": "○無斷無滅分第二十七",
    "X24n0461_003:0561c19": "[0561c19] 相而無相空而且不空&#x4E98;古&#x4E98;今孰云斷滅故",
    "X24n0461_003:0561c20": "受之以無斷無滅分。",
    "X24n0461_003:0561c21": "[0561c21] 新注二十三斷佛果非關福相疑 此疑從第二",
    "X24n0461_003:0561c22": "十二疑中而來。",
    "X24n0461_003:0561c23": "[0561c23] 須菩提汝若作是念如來不以具足相故得阿耨多",
    "X24n0461_003:0561c24": "羅三藐三菩提須菩提莫作是念如來不以具足相",
    "X24n0461_003:0562a01": "故得阿耨多羅三藐三菩提須菩提汝若作是念發",
    "X24n0461_003:0562a02": "阿耨多羅三藐三菩提心者說諸法斷滅相莫作是",
    "X24n0461_003:0562a03": "念何以故發阿耨多羅三藐三菩提心者於法不說",
    "X24n0461_003:0562a04": "斷滅相。",
    "X24n0461_003:0562a05": "[0562a05] 須菩提聞說真身離相便謂不修三十二淨行而",
    "X24n0461_003:0562a06": "得菩提佛語須菩提莫言如來不修三十二淨行",
    "X24n0461_003:0562a07": "而得菩提汝若言不修三十二淨行得阿耨菩提",
    "X24n0461_003:0562a08": "者即是斷佛種性無有是處。",
    "X24n0461_003:0562a09": "[0562a09] 須菩(至)滅相 剪不齊兮理還亂拽起頭來割不",
    "X24n0461_003:0562a10": "斷 頌曰。",
    "X24n0461_003:0562a11": " 不知誰解巧安挑  &#x63D1;聚依前又放開",
    "X24n0461_003:0562a12": " 莫謂如來成斷滅  一聲還續一聲來",
    "X24n0461_003:0562a13": "[0562a13] 新注 上明如來所證菩提不從福德而致是則",
    "X24n0461_003:0562a14": "菩薩所修福德不成菩提之因亦不克果報耶為",
    "X24n0461_003:0562a15": "斷此疑故告之曰莫作是念如來不以具足相而",
    "X24n0461_003:0562a16": "得菩提具足相即福德相也蓋大乘所修福德之",
    "X24n0461_003:0562a17": "因所得福德之果但離取著之相不因小乘斷滅",
    "X24n0461_003:0562a18": "之見故曰於法不說斷滅相也下又說喻以告。",
    "X24n0461_003:0562a19": "○不受不貪分第二十八",
    "X24n0461_003:0562a20": "[0562a20] 大心成忍本自無貪世福甚多云何有受故受",
    "X24n0461_003:0562a21": "之以不受不貪分。",
    "X24n0461_003:0562a22": "[0562a22] 須菩提若菩薩以滿恒河沙等世界七寶持用布施",
    "X24n0461_003:0562a23": "若復有人知一切法無我得成於忍此菩薩勝前菩",
    "X24n0461_003:0562a24": "薩所得功德。",
    "X24n0461_003:0562b01": "[0562b01] 須菩(至)功德 耳聽如聾口說如噁 頌曰。",
    "X24n0461_003:0562b02": " 馬下人因馬上君  有高有下有&#x758E;親",
    "X24n0461_003:0562b03": " 一朝馬死人歸去  親者如同陌路人",
    "X24n0461_003:0562b04": " 祇是舊時人改&#x5374;舊時行履處",
    "X24n0461_003:0562b05": "[0562b05] 須菩提以諸菩薩不受福德故須菩提白佛言世尊",
    "X24n0461_003:0562b06": "云何菩薩不受福德須菩提菩薩所作福德不應貪",
    "X24n0461_003:0562b07": "著是故說不受福德。",
    "X24n0461_003:0562b08": "[0562b08] 通達一切法無能所心是名為忍此人所得福德",
    "X24n0461_003:0562b09": "勝前七寶福菩薩所作福德不為自己意在利益",
    "X24n0461_003:0562b10": "一切眾生故言不受福德。",
    "X24n0461_003:0562b11": "[0562b11] 何以(至)福德 裙無腰&#x88B4;無口 頌曰。",
    "X24n0461_003:0562b12": " 似水如雲一夢身  不知此外更何親",
    "X24n0461_003:0562b13": " 箇中不許容佗物  分付黃梅路上人",
    "X24n0461_003:0562b14": "[0562b14] 新注 假使有人以無量世界七寶行施心有所",
    "X24n0461_003:0562b15": "著所感之福則成有漏心若離著即成無漏故云",
    "X24n0461_003:0562b16": "若有人知一切法無我得成於忍無我者無人法",
    "X24n0461_003:0562b17": "二執也忍即無生法忍初住菩薩所證也既得無",
    "X24n0461_003:0562b18": "生法忍則與彼住相行施者不同故云勝前菩薩",
    "X24n0461_003:0562b19": "所得福德言不受福德者不受有漏福德也善現",
    "X24n0461_003:0562b20": "又疑既不受福報云何能獲無生法忍須知有漏",
    "X24n0461_003:0562b21": "果報則不應受無漏果報則受而不取取謂取著",
    "X24n0461_003:0562b22": "故云菩薩所作福德不應貪著也。",
    "X24n0461_003:0562b23": "○威儀寂靜分第二十九",
    "X24n0461_003:0562b24": "[0562b24] 去來坐臥無不如如故受之以威儀寂靜分。",
    "X24n0461_003:0562c01": "[0562c01] 新注二十四斷化身出現受福疑 此疑從二十",
    "X24n0461_003:0562c02": "三疑中不受福德而來。",
    "X24n0461_003:0562c03": "[0562c03] 須菩提若有人言如來若來若去若坐若臥是人不",
    "X24n0461_003:0562c04": "解我所說義何以故如來者無所從來亦無所去故",
    "X24n0461_003:0562c05": "名如來。",
    "X24n0461_003:0562c06": "[0562c06] 如來非來非不來非去非不去非坐非不坐非臥",
    "X24n0461_003:0562c07": "非不臥行住坐臥四威儀中常在空寂即是如來也。",
    "X24n0461_003:0562c08": "[0562c08] 須菩(至)如來 山門頭合掌佛殿裏燒香 頌曰。",
    "X24n0461_003:0562c09": " 衲捲秋雲去復來  幾迴南岳與天台",
    "X24n0461_003:0562c10": " 寒山拾得相逢笑",
    "X24n0461_003:0562c11": " 且道笑箇甚麼  笑道同行步不&#x64E1;",
    "X24n0461_003:0562c12": "[0562c12] 新注 有去來坐臥者乃如來應身也無來無去",
    "X24n0461_003:0562c13": "者法身也然如來昔行菩薩道時不受福報云何",
    "X24n0461_003:0562c14": "至果有去來坐臥之相使諸眾生供養獲福恐有",
    "X24n0461_003:0562c15": "此疑故告以釋之良以如來法身如如不動所有",
    "X24n0461_003:0562c16": "動作乃應身耳。",
    "X24n0461_003:0562c17": "○一合相理分第三十",
    "X24n0461_003:0562c18": "[0562c18] 信心不斷斯即微塵信寶&#x5FA7;充是名世界界塵",
    "X24n0461_003:0562c19": "一合法爾如然故受之以一合相理分。",
    "X24n0461_003:0562c20": "[0562c20] 新注二十五斷法身化身一異疑 此疑從二十",
    "X24n0461_003:0562c21": "四二十三二十二疑中而來。",
    "X24n0461_003:0562c22": "[0562c22] 須菩提若善男子善女人以三千大千世界碎為微",
    "X24n0461_003:0562c23": "塵於意云何是微塵眾寧為多不世尊。",
    "X24n0461_003:0562c24": "[0562c24] 須菩(至)世尊 若不入水爭見長人 頌曰。",
    "X24n0461_003:0563a01": " 一塵纔起翳&#x8657;空  碎抹三千數莫窮",
    "X24n0461_003:0563a02": " 野老不能收拾得  任教隨雨又隨風",
    "X24n0461_003:0563a03": "[0563a03] 新注 上明應身去來是異法身無去來是一佛",
    "X24n0461_003:0563a04": "恐善現有一異之見故說喻以釋之釋中初舉世",
    "X24n0461_003:0563a05": "界微塵一異斷疑次舉言說我法離見初釋中文",
    "X24n0461_003:0563a06": "有三科一標界塵一異以顯無性言世界者喻法",
    "X24n0461_003:0563a07": "身也微塵者喻應身也世界一也微塵異也碎界",
    "X24n0461_003:0563a08": "作塵塵無異性合塵為界界無一性喻全法起應",
    "X24n0461_003:0563a09": "應無異性全應即法法無一性故偈云去來化身",
    "X24n0461_003:0563a10": "佛法身常不動於是法界處非一亦非異然如來",
    "X24n0461_003:0563a11": "體用互融所以能一能異非一非異自在無&#x788D;者",
    "X24n0461_003:0563a12": "由煩惱淨盡故也。",
    "X24n0461_003:0563a13": "[0563a13] 何以故若是微塵眾實有者佛則不說是微塵眾所",
    "X24n0461_003:0563a14": "以者何佛說微塵眾即非微塵眾是名微塵眾。",
    "X24n0461_003:0563a15": "[0563a15] 佛說三千大千世界以喻一切眾生性上微塵之",
    "X24n0461_003:0563a16": "數如三千大千世界中所有微塵一切眾生性上妄",
    "X24n0461_003:0563a17": "念微塵即非微塵聞經悟道覺慧常照趣向菩提",
    "X24n0461_003:0563a18": "念念不住常在清淨如是清淨微塵是名微塵眾",
    "X24n0461_003:0563a19": "新注 此釋微塵喻應身無異性若知碎世界作",
    "X24n0461_003:0563a20": "微塵全微塵是即世界則世界之與塵皆無實性",
    "X24n0461_003:0563a21": "故曰即非微塵是名微塵得此喻意則應身是全",
    "X24n0461_003:0563a22": "法之應何異性之有哉也。",
    "X24n0461_003:0563a23": "[0563a23] 世尊如來所說三千大千世界則非世界是名世界。",
    "X24n0461_003:0563a24": "[0563a24] 三千者約理而言則貪嗔癡妄念各具一千數也",
    "X24n0461_003:0563b01": "心為善惡之本能作凡作聖其動靜不可測度廣",
    "X24n0461_003:0563b02": "大無邊故名大千世界。",
    "X24n0461_003:0563b03": "[0563b03] 何以故若世界實有者則是一合相如來說一合相",
    "X24n0461_003:0563b04": "則非一合相是名一合相。",
    "X24n0461_003:0563b05": "[0563b05] 心中明了莫過悲智二生由此二法而得菩提說",
    "X24n0461_003:0563b06": "一合相者心有所得故即非一合相心無所得是",
    "X24n0461_003:0563b07": "名一合相一合相者不壞假名而談實相。",
    "X24n0461_003:0563b08": "[0563b08] 須菩提一合相者即是不可說但凡夫之人貪著其",
    "X24n0461_003:0563b09": "事。",
    "X24n0461_003:0563b10": "[0563b10] 由悲智二法成就佛果菩提說不可盡妙不可言",
    "X24n0461_003:0563b11": "凡夫之人貪著文字事業不行悲智二法若不行",
    "X24n0461_003:0563b12": "悲智二法而求無上菩提何由可得。",
    "X24n0461_003:0563b13": "[0563b13] 須菩(至)其事 &#x63D1;聚放開兵隨印轉 頌曰。",
    "X24n0461_003:0563b14": " 渾崙成兩片  擘破&#x5374;團圓",
    "X24n0461_003:0563b15": " 細嚼莫空碎  方知滋味全",
    "X24n0461_003:0563b16": "[0563b16] 新注 此釋世界喻法身無一性前以世界是一",
    "X24n0461_003:0563b17": "喻法身是一世界若定是一世尊何故說三千大",
    "X24n0461_003:0563b18": "千世界是則世界實性了不可得故云則非世界",
    "X24n0461_003:0563b19": "是名世界言一合相者乃眾塵和合為一世界言",
    "X24n0461_003:0563b20": "非一合相者非性執之一合乃離性一合故云是",
    "X24n0461_003:0563b21": "名一合相此一合相不可思議而凡夫不了自生",
    "X24n0461_003:0563b22": "著耳良以即應是法法叵得何一性之有哉。",
    "X24n0461_003:0563b23": "○知見不生分第三十一",
    "X24n0461_003:0563b24": "[0563b24] 四見俱非是名四見故受之以知見不生分。",
    "X24n0461_003:0563c01": "[0563c01] 須菩提若人言佛說我見人見眾生見壽者見須菩",
    "X24n0461_003:0563c02": "提於意云何是人解我所說義不世尊是人不解如",
    "X24n0461_003:0563c03": "來所說義何以故世尊說我見人見眾生見壽者見",
    "X24n0461_003:0563c04": "即非我見人見眾生見壽者見是名我見人見眾生",
    "X24n0461_003:0563c05": "見壽者見。",
    "X24n0461_003:0563c06": "[0563c06] 如來說此經者令一切眾生自悟般若智慧自修",
    "X24n0461_003:0563c07": "行菩提果凡夫人不解佛意便謂如來說我人等",
    "X24n0461_003:0563c08": "見不知如來說甚深無相無為般若波羅蜜法如",
    "X24n0461_003:0563c09": "來所說我人等見不同凡夫我人等見如來說一",
    "X24n0461_003:0563c10": "切眾生皆有佛性是真我見說一切眾生有無漏",
    "X24n0461_003:0563c11": "智性本自具足是人見說一切眾生性本自無煩",
    "X24n0461_003:0563c12": "惱是眾生見說一切眾生性本不生不滅是壽者",
    "X24n0461_003:0563c13": "見。",
    "X24n0461_003:0563c14": "[0563c14] 新注 此明離我法二見初離我見夫我見者有",
    "X24n0461_003:0563c15": "真我之見有妄我之見妄我見者&#x8657;妄分別眾生",
    "X24n0461_003:0563c16": "見也真我見者遠離執著如來見也既離執著示",
    "X24n0461_003:0563c17": "有我見人見眾生見壽者見此不見而見在迷眾",
    "X24n0461_003:0563c18": "生以為如來實有四見故云不解如來所說義也",
    "X24n0461_003:0563c19": "善現既解如來所說義即知四見皆非&#x8657;妄分別",
    "X24n0461_003:0563c20": "是真我之見故云是名我見人見眾生見壽者見",
    "X24n0461_003:0563c21": "也。",
    "X24n0461_003:0563c22": "[0563c22] 須菩提發阿耨多羅三藐三菩提心者於一切法應",
    "X24n0461_003:0563c23": "如是知如是見如是信解不生法相須菩提所言法",
    "X24n0461_003:0563c24": "相者如來說即非法相是名法相。",
    "X24n0461_003:0564a01": "[0564a01] 發菩提心者應見一切眾生皆有佛性應見一切",
    "X24n0461_003:0564a02": "眾生無漏種智本自具足應信一切眾生自性本",
    "X24n0461_003:0564a03": "無生滅雖行一切智慧方便接物利生不作能所",
    "X24n0461_003:0564a04": "之心口設無相法而心有能所即非法相口說無",
    "X24n0461_003:0564a05": "相法心行無相行而能所心滅是名法相也。",
    "X24n0461_003:0564a06": "[0564a06] 須菩提若人言(至)是名法相 飯來開口睡來合",
    "X24n0461_003:0564a07": "眼 頌曰。",
    "X24n0461_003:0564a08": " 千尺絲綸直下垂  一波纔動萬波隨",
    "X24n0461_003:0564a09": " 夜靜水寒魚不食  滿船空載月明歸",
    "X24n0461_003:0564a10": "[0564a10] 新注 次離法見夫如來說法要令眾生發菩提",
    "X24n0461_003:0564a11": "心修行契理故聞如來所說當如法受持乃告善",
    "X24n0461_003:0564a12": "現當如是知見信解不生法相不生法相者不於",
    "X24n0461_003:0564a13": "法取著也法本離相如來稱性而說故云即非法",
    "X24n0461_003:0564a14": "相是名法相此一段文雖正釋離於法執亦是總",
    "X24n0461_003:0564a15": "結降住正行由經初善現請問若人發無上菩提",
    "X24n0461_003:0564a16": "者應云何住降伏其心如來答云應如是住如是",
    "X24n0461_003:0564a17": "降伏其心故今結云發菩提心者於一切法如是",
    "X24n0461_003:0564a18": "知見信解此結如是住也不生法相此結降伏妄",
    "X24n0461_003:0564a19": "心也。",
    "X24n0461_003:0564a20": "○應化非真分第三十二",
    "X24n0461_003:0564a21": "[0564a21] 一念發心獲福亦爾應身化物豈得已哉真佛",
    "X24n0461_003:0564a22": "流通於事畢矣故受之以應化非身分。",
    "X24n0461_003:0564a23": "[0564a23] 新注二十六斷化身說法無福疑 此疑從二十",
    "X24n0461_003:0564a24": "五疑中而來。",
    "X24n0461_003:0564b01": "[0564b01] 須菩提若有人以滿無量阿僧祇世界七寶持用布",
    "X24n0461_003:0564b02": "施若有善男子善女人發菩薩心者持於此經乃至",
    "X24n0461_003:0564b03": "四句偈等受持讀誦為人演說其福勝彼云何為人",
    "X24n0461_003:0564b04": "演說。",
    "X24n0461_003:0564b05": "[0564b05] 須菩(至)演說 要說有何難即今便請諦聽諦聽",
    "X24n0461_003:0564b06": " 頌曰。",
    "X24n0461_003:0564b07": " 行住坐臥是非人我  忽喜忽嗔不離這箇",
    "X24n0461_003:0564b08": " 祇這箇驀面唾",
    "X24n0461_003:0564b09": " 平生肝膽一時傾  四句妙門都說破",
    "X24n0461_003:0564b10": "[0564b10] 不取於相如如不動。",
    "X24n0461_003:0564b11": "[0564b11] 七寶福雖多不如有人發菩提心受持此經四句",
    "X24n0461_003:0564b12": "為人演說其福勝彼百千萬億不可譬喻說法善",
    "X24n0461_003:0564b13": "巧方便觀根應量種種隨宜是名為人演說所聽",
    "X24n0461_003:0564b14": "法人有種種相貌不等不得作分別之心但了空",
    "X24n0461_003:0564b15": "寂如如之心無所得心無勝負心無希望心無生",
    "X24n0461_003:0564b16": "滅心是名如如不動也。",
    "X24n0461_003:0564b17": "[0564b17] 不取於相如如不動 末後一句始到牢關直得",
    "X24n0461_003:0564b18": "三世諸佛四目相觀六代祖師退身有分可謂是",
    "X24n0461_003:0564b19": "江河徹凍水泄不通極目荊榛難為措足到這裏",
    "X24n0461_003:0564b20": "添一絲毫如眼中著刺減一絲毫似肉上剜瘡非",
    "X24n0461_003:0564b21": "為坐斷要津蓋為識法者恐雖然恁麼佛法只如",
    "X24n0461_003:0564b22": "此便見陸地平沈豈有燈燈續焰川上坐今日不",
    "X24n0461_003:0564b23": "免向虎口中奪食獰龍頷下穿珠豁開先聖妙門",
    "X24n0461_003:0564b24": "後學進身有路放開一線又且何妨語則全彰法",
    "X24n0461_003:0564c01": "體默則獨露真常動則隻鶴片雲靜則安山列岳",
    "X24n0461_003:0564c02": "舉一步如象王迴顧退一步若獅子嚬呻法王法",
    "X24n0461_003:0564c03": "令當行便能於法自在祇如末後一句又作麼生",
    "X24n0461_003:0564c04": "道還委悉麼雲在嶺頭閑不徹水流澗下太忙生",
    "X24n0461_003:0564c05": " 頌曰。",
    "X24n0461_003:0564c06": " 得優游處且優游  雲自高飛水自流",
    "X24n0461_003:0564c07": " 祇見黑風&#x98DC;大浪  未聞沉&#x5374;釣魚舟",
    "X24n0461_003:0564c08": "[0564c08] 新注 此段文有三節初以無量阿僧祇世界七",
    "X24n0461_003:0564c09": "寶布施是假喻也自若善男子以下明持說福勝",
    "X24n0461_003:0564c10": "自云何為人演說以下是釋福勝所以據經文但",
    "X24n0461_003:0564c11": "明持說功德而論乃謂化佛說法有無量功德者",
    "X24n0461_003:0564c12": "蓋化佛是說經教主持說是弘經之人然所弘之",
    "X24n0461_003:0564c13": "經是佛所說佛之所說離言說相而弘經之人若",
    "X24n0461_003:0564c14": "能離著其福亦能勝彼也如如者法身理也化身",
    "X24n0461_003:0564c15": "既即法身則無去來故云如如不動。",
    "X24n0461_003:0564c16": "[0564c16] 新注 二十七斷入寂如何說法疑 此疑從第",
    "X24n0461_003:0564c17": "二十六疑中演說與不動而來。",
    "X24n0461_003:0564c18": "[0564c18] 何以故。",
    "X24n0461_003:0564c19": "[0564c19] 新注 上言如如不動則佛常住世間為眾生說",
    "X24n0461_003:0564c20": "法何故言如來入涅槃耶恐有此疑故說偈以釋",
    "X24n0461_003:0564c21": "云。",
    "X24n0461_003:0564c22": "[0564c22] 一切有為法如夢幻泡影如露亦如電應作如是觀。",
    "X24n0461_003:0564c23": "[0564c23] 夢者是妄身幻者妄念泡者是煩惱影者業障夢",
    "X24n0461_003:0564c24": "幻泡影業是名有為法真實離名相悟者無諸業。",
    "X24n0461_003:0565a01": "[0565a01] 何以(至)如是觀 行船盡在把櫓人 頌曰。",
    "X24n0461_003:0565a02": " 水中捉月鏡裏尋頭  刻舟求&#x5292;騎牛覓牛",
    "X24n0461_003:0565a03": " 空華陽焰夢幻浮漚  一筆句下要休便休",
    "X24n0461_003:0565a04": " 巴歌杜酒村田樂  不風流處自風流",
    "X24n0461_003:0565a05": "[0565a05] 新注 一切有為法者一切世間生滅之法也佛",
    "X24n0461_003:0565a06": "生人中示同生滅亦屬有為無常之法無常之法",
    "X24n0461_003:0565a07": "&#x8657;假不實故以夢幻泡影露電六種為喻應作如",
    "X24n0461_003:0565a08": "是觀者觀即般若妙智以此妙智觀有為法如夢",
    "X24n0461_003:0565a09": "幻等能觀既是妙智所觀無非妙境妙境者一境",
    "X24n0461_003:0565a10": "三諦也妙智者一心三觀也三觀者空假中也三",
    "X24n0461_003:0565a11": "諦者真俗中也即觀有為之法離性離相之謂空",
    "X24n0461_003:0565a12": "無法不具之謂假非空非假之謂中諦者審實不",
    "X24n0461_003:0565a13": "&#x8657;之謂全諦發觀以觀照諦諦既即一而三觀豈",
    "X24n0461_003:0565a14": "前後而照故云如是觀也能如是觀乃了化身即",
    "X24n0461_003:0565a15": "法身無常即常也雖即法身不&#x788D;涅槃常即無常",
    "X24n0461_003:0565a16": "也良以如來究竟非常非無常之旨故所以能常",
    "X24n0461_003:0565a17": "能無常也是則終日涅槃終日說法不住有為不",
    "X24n0461_003:0565a18": "住無為不可得而思議者也一經始末皆稱如是",
    "X24n0461_003:0565a19": "始云如是住如是降伏心中間節節云如是至此",
    "X24n0461_003:0565a20": "又云如是觀論乃釋云妙智正觀故知妙智寔一",
    "X24n0461_003:0565a21": "經之宗也正宗竟。",
    "X24n0461_003:0565a22": "[0565a22] 佛說是經已長老須菩提及諸比丘比丘尼優婆塞",
    "X24n0461_003:0565a23": "優婆夷一切世間天人阿修羅聞佛所說皆大歡喜",
    "X24n0461_003:0565a24": "信受奉行。",
    "X24n0461_003:0565b01": "[0565b01] 佛說(至)奉行 三十年後莫教忘&#x5374;老僧不知誰",
    "X24n0461_003:0565b02": "是知恩者呵呵將謂無人 頌曰。",
    "X24n0461_003:0565b03": " 飢得食渴得漿  病得瘥熱得&#x51C9;",
    "X24n0461_003:0565b04": " 貧人遇寶嬰子見娘  飄舟到岸孤客皈鄉",
    "X24n0461_003:0565b05": " 旱逢甘澤國有忠良  四夷拱手八表來降",
    "X24n0461_003:0565b06": " 頭頭總是物物全彰  古今凡聖地獄天堂",
    "X24n0461_003:0565b07": " 東西南北不用思量",
    "X24n0461_003:0565b08": " 利塵沙界諸群品  盡入金剛大道場",
    "X24n0461_003:0565b09": "[0565b09] 新注 此流通分也流通般若使之不壅利益後",
    "X24n0461_003:0565b10": "世眾生也天親偈云佛說希有總持法不可稱量",
    "X24n0461_003:0565b11": "深句義從尊者聞及廣說回此福德施群生。",
    "X24n0461_003:0565b12": "[0565b12] 金剛般若波羅蜜經",
    "X24n0461_003:0565b13": "[0565b13] 金剛(至)蜜經 崇奉三寶弟子陳友諒窒湯氏五",
    "X24n0461_003:0565b14": "娘男改過善來家眷算敬重楮毫書寫最上乘經",
    "X24n0461_003:0565b15": "命工刊梓施入徐林獨坦東際菴印行上答四恩",
    "X24n0461_003:0565b16": "下資三有普願一切有情俱明般若之因盡入金",
    "X24n0461_003:0565b17": "剛之地 伏冀 莊嚴先所生考君千五監務注",
    "X24n0461_003:0565b18": "公先妣閔氏百三娘子及累世冤親仗此良因齊",
    "X24n0461_003:0565b19": "登佛域者也。",
    "X24n0461_003:0565b20": "補闕真言",
    "X24n0461_003:0565b21": "[0565b21] 南無喝羅怛那哆囉夜耶佉羅佉羅摩囉摩囉虎囉",
    "X24n0461_003:0565b22": "吽賀賀蘇怛拏吽潑抹拏婆婆訶",
    "X24n0461_003:0565b24": "金剛般若波羅蜜經註卷下(終)",
    "X24n0461_003:0565c02": "[0565c02] 金剛經義一卷"
}