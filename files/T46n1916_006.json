{
    "T46n1916_006:0516b11": "釋禪波羅蜜次第法門卷第六",
    "T46n1916_006:0516b13": "隋天台智者大師說",
    "T46n1916_006:0516b14": "弟子法慎記",
    "T46n1916_006:0516b15": "弟子灌頂再治",
    "T46n1916_006:0516b16": "釋禪波羅蜜修證第七之二",
    "T46n1916_006:0516b17": "釋四無量心開為五。第一明次第。第二釋名。",
    "T46n1916_006:0516b18": "第三明處所。第四明修證。第五明功德。第一",
    "T46n1916_006:0516b19": "釋四無量心。所以次四禪後者。明行人。有二",
    "T46n1916_006:0516b20": "種。一者世間行人。二者出世間行人。就凡夫",
    "T46n1916_006:0516b21": "行人。中則有三。一者樂高勝自在求作梵天",
    "T46n1916_006:0516b22": "王。是故雖得四禪而更進修無量心。何以故",
    "T46n1916_006:0516b23": "然。四禪但是色界自行具足。而無益他之德。",
    "T46n1916_006:0516b24": "淺薄。若生彼天不得王領。若修四無量心緣",
    "T46n1916_006:0516b25": "於十方眾生而入三昧。慈悲普攝利他心大。",
    "T46n1916_006:0516b26": "是故功德轉多。若生彼天必作梵天王王領",
    "T46n1916_006:0516b27": "自在。是故能得四禪。猶更修習四無量心。二",
    "T46n1916_006:0516b28": "者外道行人。雖得四禪而見有心識之患。欲",
    "T46n1916_006:0516b29": "求涅槃無想寂滅不知破色。直用邪智滅心",
    "T46n1916_006:0516c01": "入無想定。三者或有凡夫外道行人。悉厭患",
    "T46n1916_006:0516c02": "色猶如牢獄。一心破色修四空定。是為凡夫",
    "T46n1916_006:0516c03": "行人。同得此定志樂不同。各隨所習愛樂不",
    "T46n1916_006:0516c04": "同。若佛弟子有二種人。所謂小大兩乘。是",
    "T46n1916_006:0516c05": "二種人得四禪時。進修無量心者。小乘之人。",
    "T46n1916_006:0516c06": "為自調心增長福德。易得涅槃故。大乘之人。",
    "T46n1916_006:0516c07": "欲度眾生。必以大悲為本故。次四禪明修四",
    "T46n1916_006:0516c08": "無量心。問曰。如摩訶衍中假設問云。是四禪",
    "T46n1916_006:0516c09": "中有四無量及十一切入等諸定。今何故別",
    "T46n1916_006:0516c10": "說。答曰。雖四禪中皆有是法。若不別說人則",
    "T46n1916_006:0516c11": "不知其功德。譬如囊中有寶。若不示人即無",
    "T46n1916_006:0516c12": "人知者。若欲示大福德。為說四無量心。患",
    "T46n1916_006:0516c13": "厭色如牢獄。為說四無色定。於緣中不得自",
    "T46n1916_006:0516c14": "在觀所緣。為說八勝處。若有遮道不得通達。",
    "T46n1916_006:0516c15": "為說八背捨。心不調柔不能從禪起次第入",
    "T46n1916_006:0516c16": "禪。為說九次第定。不能得一切緣遍照隨意。",
    "T46n1916_006:0516c17": "為說十一切處。問曰。若以論說今得四禪者。",
    "T46n1916_006:0516c18": "亦應悉得四無量等諸禪定否。答曰。此依義",
    "T46n1916_006:0516c19": "而說。若無漏四禪中說。有四無量心則於義",
    "T46n1916_006:0516c20": "無過。何以故。無漏禪中具諸觀行法門故。若",
    "T46n1916_006:0516c21": "有漏根本禪。說者當知乳中說酪耳。第二釋",
    "T46n1916_006:0516c22": "四無量名者。一慈無量心者。慈名愛念眾生。",
    "T46n1916_006:0516c23": "常求樂事以饒益之。二悲無量心者。悲名愍",
    "T46n1916_006:0516c24": "念眾生。受五道中種種身苦。三喜無量心者。",
    "T46n1916_006:0516c25": "喜名欲令眾生從樂得歡喜。四捨無量心者。",
    "T46n1916_006:0516c26": "捨三種心。但念眾生不憎不愛。緣此四法故",
    "T46n1916_006:0516c27": "說於四心。遍十方平等無隔名無量心。修慈",
    "T46n1916_006:0516c28": "心為除眾生中瞋覺故。修悲心為除眾生中",
    "T46n1916_006:0516c29": "惱覺故。修喜心為除眾生中不悅樂故。修捨",
    "T46n1916_006:0517a01": "心為除眾生中憎愛故。此四定次第階級之",
    "T46n1916_006:0517a02": "相在下當釋。第三明修處所。自有二種。一為",
    "T46n1916_006:0517a03": "通明處。二者別明處。第一通明處者。四禪中",
    "T46n1916_006:0517a04": "間定。悉得修四無量心。如釋論中說。是慈在",
    "T46n1916_006:0517a05": "色界根本禪。亦在禪中間無色界。無色於緣",
    "T46n1916_006:0517a06": "眾生為不便。欲界未到地定淺。不任修諸功",
    "T46n1916_006:0517a07": "德問曰。欲界未到地利根之人能用此定。發",
    "T46n1916_006:0517a08": "見思真解。何故不得修四無量心。答曰。緣理",
    "T46n1916_006:0517a09": "之慧利故。得發若神通無量等。是事法必假",
    "T46n1916_006:0517a10": "深定。而欲界未到。非全不得修無量心。但發",
    "T46n1916_006:0517a11": "得即屬初禪。是故不說。如初禪五支覺觀二",
    "T46n1916_006:0517a12": "支分別。欲界則生悲易。喜支生喜易。樂支生",
    "T46n1916_006:0517a13": "慈易。一心支生捨易。故說為修證之處。問",
    "T46n1916_006:0517a14": "曰。第四禪及中間無喜樂。云何以喜樂與眾",
    "T46n1916_006:0517a15": "生。答曰。內雖無有喜樂緣。取外喜樂人相。而",
    "T46n1916_006:0517a16": "平等與樂。譬如離欲行人。自不須五塵。亦不",
    "T46n1916_006:0517a17": "與塵欲交染而為大福德故。亦以五欲勝妙",
    "T46n1916_006:0517a18": "樂具給。施前人。而於自心無所染污。於四禪",
    "T46n1916_006:0517a19": "中與他喜樂。亦復如是。未到中間類即可解。",
    "T46n1916_006:0517a20": "第二別明修處者。如初禪以覺觀為主。深識",
    "T46n1916_006:0517a21": "欲界眾生苦惱之相。此處修悲則易。二禪內",
    "T46n1916_006:0517a22": "有大喜。此處修喜無量則易。三禪內有遍身",
    "T46n1916_006:0517a23": "之樂。此處修慈則易。四禪妙捨莊嚴。此處修",
    "T46n1916_006:0517a24": "捨為易。此則隨地各有其便。問曰。若爾佛何",
    "T46n1916_006:0517a25": "故。說住四禪修四無量易得耶。答曰。第四禪",
    "T46n1916_006:0517a26": "名念清淨。得不動定。於此中修一切佛法功",
    "T46n1916_006:0517a27": "德易成故。作是說耳。問曰。上說初禪行悲。此",
    "T46n1916_006:0517a28": "則壞於次第。如慈在前。應初禪而修慈二禪",
    "T46n1916_006:0517a29": "修悲三禪修喜四禪修捨。何故不爾。答曰。此",
    "T46n1916_006:0517b01": "逐義便不隨次第。譬如佛十弟子各有第一。",
    "T46n1916_006:0517b02": "若問何人智慧第一。應答身子是。若以夏臘",
    "T46n1916_006:0517b03": "大而答第一者則於義大僻。第四正明修證。",
    "T46n1916_006:0517b04": "約四無量心即自有四。一修慈證慈。二修悲",
    "T46n1916_006:0517b05": "證悲。三修喜證喜。四修捨證捨。第一明修慈",
    "T46n1916_006:0517b06": "證慈者。即開為二。第一正明修習方法。此如",
    "T46n1916_006:0517b07": "佛處處經中說。有比丘以慈相應心。無恚無",
    "T46n1916_006:0517b08": "恨無怨無惱。廣大無量善修習。云何名以慈",
    "T46n1916_006:0517b09": "相應心。如釋論說。若念十方眾生令得樂時。",
    "T46n1916_006:0517b10": "心數法中生法名為慈。善是相應欲入禪定",
    "T46n1916_006:0517b11": "當先作誓願。一切眾生悉受快樂。我於定中",
    "T46n1916_006:0517b12": "悉得見。受想行識。是名心數法。諸身業口業",
    "T46n1916_006:0517b13": "及心不相應諸行是法和合。皆名為慈。是法",
    "T46n1916_006:0517b14": "皆以慈為主故。慈得名。譬如一切心數法皆",
    "T46n1916_006:0517b15": "是後世因緣。而但思得名。於作業中思最有",
    "T46n1916_006:0517b16": "力故。是名慈相應相。復次行者初修時用念",
    "T46n1916_006:0517b17": "清淨心。取外所愛親人受樂之相。若父母兄",
    "T46n1916_006:0517b18": "弟隨取一最愛者。一心緣之。若有異念攝之",
    "T46n1916_006:0517b19": "令還。令於心想的的分明見於親人受樂之",
    "T46n1916_006:0517b20": "相。其心愛念乃至中人怨人餘五道亦如是。",
    "T46n1916_006:0517b21": "復次行者如是修時。若見種種善惡境界。及",
    "T46n1916_006:0517b22": "發諸禪中事。悉不得取。但一心觀於親人得",
    "T46n1916_006:0517b23": "樂之相心心相續。是則略說修慈方法。第二",
    "T46n1916_006:0517b24": "明慈定發相。行者禪定智慧福德善根力清",
    "T46n1916_006:0517b25": "淨故。如是一心慈念眾生時三昧即發。三昧",
    "T46n1916_006:0517b26": "力故即於定心中見所愛親人受於快樂之",
    "T46n1916_006:0517b27": "相。身心悅豫顏色和適了了分明。如是見親",
    "T46n1916_006:0517b28": "人得樂已。次見中人乃至怨人亦復如是。於",
    "T46n1916_006:0517b29": "定心中見一人。次見於十人千人萬億一聚",
    "T46n1916_006:0517c01": "落一國土一閻浮提一四天下乃至十方世界",
    "T46n1916_006:0517c02": "一切眾生悉皆受樂。行者於定中見外人受",
    "T46n1916_006:0517c03": "樂。而內定轉深。與外相應湛然無動。是名慈",
    "T46n1916_006:0517c04": "相應心。即是相應受想行識陰入界等法。如",
    "T46n1916_006:0517c05": "前說。問曰慈相應定見眾生時。為當如上說。",
    "T46n1916_006:0517c06": "從一至十漸漸而見。為當一時併見。答曰。行",
    "T46n1916_006:0517c07": "者根有漸頓不定。一種慈相應心者。慈名心",
    "T46n1916_006:0517c08": "數法能除心中憒濁。所謂瞋恨慳貪煩惱。譬",
    "T46n1916_006:0517c09": "如淨水明珠置濁水中。水即澄清。無恚無恨",
    "T46n1916_006:0517c10": "無怨無惱者。於眾生中若有因緣若無因緣。",
    "T46n1916_006:0517c11": "初生名為瞋。瞋增長籌量持著心中而未決",
    "T46n1916_006:0517c12": "了。是名為恨。亦名為怨。若心已定無所畏忌。",
    "T46n1916_006:0517c13": "欲損於他。是名為惱。以慈心力除捨離此三",
    "T46n1916_006:0517c14": "事。是名無瞋無恨無怨無惱。此無瞋無恨無",
    "T46n1916_006:0517c15": "怨無惱。以是讚歎慈心功德廣大無量者。一",
    "T46n1916_006:0517c16": "心分別有二種名。如慈相緣見一方為廣。四",
    "T46n1916_006:0517c17": "方為大。緣四維及上下為無量。復次破瞋恨",
    "T46n1916_006:0517c18": "心名為廣。破怨心名為大。破惱心名為無量。",
    "T46n1916_006:0517c19": "慈緣親人為廣。慈緣中人為大。慈緣怨人得",
    "T46n1916_006:0517c20": "福多。故名無量。復次為狹緣故名為廣。為小",
    "T46n1916_006:0517c21": "緣故名為大。為有量緣故名無量。善修者是",
    "T46n1916_006:0517c22": "慈心牢固。初得慈不名為善修。非但愛念眾",
    "T46n1916_006:0517c23": "生中。非但好眾生中。非但益一眾生中。非",
    "T46n1916_006:0517c24": "但一方眾生中。名為善修行者。於上親中親",
    "T46n1916_006:0517c25": "下親。上中人中中人下中人。下怨。中怨上怨。",
    "T46n1916_006:0517c26": "是九種人中愛憎正等無異。乃至愛念五道",
    "T46n1916_006:0517c27": "眾生中。以一慈心視之如父如母如兄弟子",
    "T46n1916_006:0517c28": "姪知識。常求好事。欲令利益安樂。如是之心",
    "T46n1916_006:0517c29": "遍滿十方。是名善修。復次若但與眾生欲界",
    "T46n1916_006:0518a01": "樂。不名善修。但與初禪樂不名善修。但與二",
    "T46n1916_006:0518a02": "禪樂不名善修。若能具足與欲界樂乃至三",
    "T46n1916_006:0518a03": "四禪樂。是名善修。如是慈心名眾生緣。或在",
    "T46n1916_006:0518a04": "凡夫人行處。或有學人未漏盡者。亦行此悲",
    "T46n1916_006:0518a05": "為調心。得大福德入無漏故。法緣者。諸漏盡",
    "T46n1916_006:0518a06": "阿羅漢辟支佛諸佛。是諸聖人破吾我相滅",
    "T46n1916_006:0518a07": "一異相故但觀從因緣相續生。以慈念眾生",
    "T46n1916_006:0518a08": "時。從和合因緣相續但空。五陰即是眾生念",
    "T46n1916_006:0518a09": "是五陰此慈念。眾生不知是法空定。眾生常",
    "T46n1916_006:0518a10": "一心欲得樂。聖人愍之令隨意得樂。為世俗",
    "T46n1916_006:0518a11": "法故。名為法緣。無緣者。是慈但諸佛有。何以",
    "T46n1916_006:0518a12": "故。諸佛不住有為無為性中。不依上下過去",
    "T46n1916_006:0518a13": "未來現在。知諸因緣為不實。顛倒虛誑故。心",
    "T46n1916_006:0518a14": "無所緣。佛以眾生不知是諸法實相。往來五",
    "T46n1916_006:0518a15": "道心著諸法而分別取捨。以是諸法實相智",
    "T46n1916_006:0518a16": "慧令眾生得之。是為無緣。譬如給濟貧人。或",
    "T46n1916_006:0518a17": "與財物金銀寶物。或與如意神珠。眾生緣法",
    "T46n1916_006:0518a18": "緣無緣亦復如是。此義如摩訶衍中廣說。復",
    "T46n1916_006:0518a19": "次眾生緣慈但見受果報樂相。法緣慈則見",
    "T46n1916_006:0518a20": "受諸法門及涅槃樂相。無緣慈則見一切同",
    "T46n1916_006:0518a21": "是佛性常樂平等相。復次眾生緣慈則在根",
    "T46n1916_006:0518a22": "本禪中。法緣慈多在特勝通明背捨諸無漏",
    "T46n1916_006:0518a23": "禪中。無緣慈多是首楞嚴。法華三昧及九種",
    "T46n1916_006:0518a24": "禪中。第二釋修證。悲即為二。一者正明修悲",
    "T46n1916_006:0518a25": "方法。如佛說。若有比丘以悲相應心。無瞋",
    "T46n1916_006:0518a26": "無恨無怨無惱。廣大無量善修悲相應心者。",
    "T46n1916_006:0518a27": "行者於慈定中常念欲與眾生樂。從慈定起。",
    "T46n1916_006:0518a28": "猶見眾生受種種身苦心苦。心生憐愍即作",
    "T46n1916_006:0518a29": "是念。眾生可念莫令受是種種身苦心苦。復",
    "T46n1916_006:0518b01": "更念言。我今無目五道之中親中怨入並受",
    "T46n1916_006:0518b02": "種種身心諸苦。而我不知不見。長夜懈怠不",
    "T46n1916_006:0518b03": "生救拔之心。作是念已即發願言。若有眾生",
    "T46n1916_006:0518b04": "受種種苦我。於定中悉願得見勤加救護。作",
    "T46n1916_006:0518b05": "是願已即入禪定。用定念淨心先取一所愛",
    "T46n1916_006:0518b06": "親人受苦之相。繫心緣之。若有異念攝之令",
    "T46n1916_006:0518b07": "還。令於心想的的分明。其心憐愍悲念無極。",
    "T46n1916_006:0518b08": "如是乃至中怨憎一方乃至十方一道乃至五",
    "T46n1916_006:0518b09": "道亦如是。是則略說修悲方法。二明悲定發",
    "T46n1916_006:0518b10": "相行者。福德智慧善根清淨。作是觀時三昧",
    "T46n1916_006:0518b11": "便發。即於定中見於親人受苦之相了了分",
    "T46n1916_006:0518b12": "明。其心悲愍欲加救護。既見親人受苦。生憐",
    "T46n1916_006:0518b13": "愍心已。次見中人怨人如是。乃至十方五道",
    "T46n1916_006:0518b14": "眾生受苦之相。行者於定心中見外人受苦。",
    "T46n1916_006:0518b15": "而內心憐愍。從悲定起心轉深固。定心與外",
    "T46n1916_006:0518b16": "相應湛然無動。是名悲相應心。無瞋無恨無",
    "T46n1916_006:0518b17": "怨無惱。廣大無量皆如上說。善修者。於悲定",
    "T46n1916_006:0518b18": "中。非但見親人受苦深憐愍。乃至中怨九種",
    "T46n1916_006:0518b19": "十方五道諸受苦者憐愍救護。其心平等。故",
    "T46n1916_006:0518b20": "名善修。復次若見是受苦之人生愍念。受樂",
    "T46n1916_006:0518b21": "者受不苦不樂者而不憐愍。不名善修。若見",
    "T46n1916_006:0518b22": "三種之人悉皆是苦憐愍不二。是名善修。復",
    "T46n1916_006:0518b23": "次見五道眾生受苦差別。名不善修。若見受",
    "T46n1916_006:0518b24": "苦不異憐愍平等。名曰善修。亦可得言若見",
    "T46n1916_006:0518b25": "五道眾生受苦一種。名不善修。若能分別五",
    "T46n1916_006:0518b26": "道眾生受苦差別不同。名曰善修。如是略說",
    "T46n1916_006:0518b27": "善修之相。問曰。五道眾生果報不同苦樂有",
    "T46n1916_006:0518b28": "異。如三塗眾生多苦報。人道眾生半受苦樂。",
    "T46n1916_006:0518b29": "天道眾生多受樂果。云何行慈因緣皆見一",
    "T46n1916_006:0518c01": "切受樂。行悲因緣皆見一切受苦。豈非顛倒",
    "T46n1916_006:0518c02": "耶。答曰。不然。是為得解之道。行者欲學是慈",
    "T46n1916_006:0518c03": "無量心時。先當作願。願諸眾生受種種樂。取",
    "T46n1916_006:0518c04": "受樂人相攝心入定。即見眾生皆悉受樂。譬",
    "T46n1916_006:0518c05": "如鑽火先以軟草乾牛糞等。火勢轉大能燒",
    "T46n1916_006:0518c06": "大濕。大慈心初發亦如是。初生之火唯及親",
    "T46n1916_006:0518c07": "人。慈心轉廣怨親同等。皆見受樂無復苦相。",
    "T46n1916_006:0518c08": "復次一切眾生五道輪轉苦樂不定。即雖暫",
    "T46n1916_006:0518c09": "樂後必大苦。今雖大苦後當得樂。雖即未然",
    "T46n1916_006:0518c10": "必有其事。是故行者用得解之心。緣於一切",
    "T46n1916_006:0518c11": "皆樂。不墮顛倒。悲喜捨心亦復如是。第三釋",
    "T46n1916_006:0518c12": "修喜證喜。即為二。一者正明修喜方法。如佛",
    "T46n1916_006:0518c13": "說。若比丘以喜相應心。無瞋無恨無怨無惱。",
    "T46n1916_006:0518c14": "廣大無量善修喜相應心者。行者入悲定已。",
    "T46n1916_006:0518c15": "其心愍傷一切眾生長夜為諸苦惱之所逼",
    "T46n1916_006:0518c16": "迫。我當云何而拔濟之。令是等眾生從苦得",
    "T46n1916_006:0518c17": "樂從樂生歡喜。爾時深觀眾生雖受苦惱此",
    "T46n1916_006:0518c18": "苦虛妄本無今有。易可除滅。所以者何。如人",
    "T46n1916_006:0518c19": "有病苦若遇良藥即便差愈。更以衣食供給",
    "T46n1916_006:0518c20": "快樂無量。復次如人火熱身受苦惱。若得清",
    "T46n1916_006:0518c21": "冷之水火苦即滅歡樂便生。如人現受貧困。",
    "T46n1916_006:0518c22": "以是因緣慳貪造惡。若給施珍寶教修布施",
    "T46n1916_006:0518c23": "行善。則現在離於貧弊。身心慶快。未來之",
    "T46n1916_006:0518c24": "世長受安樂。復次又如世人愚癡顛倒縈纏",
    "T46n1916_006:0518c25": "煩惱受種種苦。若聞無漏清淨妙法如說修",
    "T46n1916_006:0518c26": "行。煩惱病除即便獲得禪定智慧及涅槃樂。",
    "T46n1916_006:0518c27": "如是種種因緣苦無定性。易可除滅令得歡",
    "T46n1916_006:0518c28": "樂。行者作是觀已即發願言。願諸眾生一切",
    "T46n1916_006:0518c29": "諸苦悉皆除滅受樂歡喜。我於定中悉皆得",
    "T46n1916_006:0519a01": "見。作是願已即入禪定。用念清淨心。取於親",
    "T46n1916_006:0519a02": "人。從苦得脫受樂歡喜相。一心觀之令於念",
    "T46n1916_006:0519a03": "心的的分明。見於親人受歡樂相其心悅豫",
    "T46n1916_006:0519a04": "欣慶無量。次緣中人怨人乃至十方五道眾",
    "T46n1916_006:0519a05": "生受喜之相心生慶悅。是則略明修喜方法。",
    "T46n1916_006:0519a06": "二者明喜定發相。行者如是修已。念慧福德",
    "T46n1916_006:0519a07": "善根力故作是緣時。即發三昧力故。即於定",
    "T46n1916_006:0519a08": "中任運見於所愛親人離苦得樂歡喜之相了",
    "T46n1916_006:0519a09": "了分明。於三昧中其心悅豫不可說。乃至十",
    "T46n1916_006:0519a10": "方五道眾生受於歡喜亦復如是。行者於三",
    "T46n1916_006:0519a11": "昧中見於外人受喜之相。而於內心無有動",
    "T46n1916_006:0519a12": "轉。定漸增深。是名喜相應心。無瞋無恨無",
    "T46n1916_006:0519a13": "怨無惱廣大無量善修之義如慈心中說。問",
    "T46n1916_006:0519a14": "曰。慈心令眾生樂。喜心令眾生喜。樂之與喜",
    "T46n1916_006:0519a15": "有何等異。答曰。如摩訶衍中說。身樂名樂。心",
    "T46n1916_006:0519a16": "樂名喜。五識相應名樂。意識相應名喜。五塵",
    "T46n1916_006:0519a17": "中生樂名樂。法塵中生樂名喜。復次欲界中",
    "T46n1916_006:0519a18": "五識相應名樂。初禪中三識相應名樂。三禪",
    "T46n1916_006:0519a19": "中一切樂是名樂。欲界及初禪意識相應名",
    "T46n1916_006:0519a20": "樂。二禪中一切樂是名喜。麁樂名樂細樂名",
    "T46n1916_006:0519a21": "喜。因時名樂。果時名喜。初得樂時名樂。歡心",
    "T46n1916_006:0519a22": "內發樂相外現歡喜踊躍是名喜。樂根相應",
    "T46n1916_006:0519a23": "名為樂。喜根相應故名喜。如是等種種分別",
    "T46n1916_006:0519a24": "喜樂之相異。問曰。若爾者何以不慈喜次第。",
    "T46n1916_006:0519a25": "答曰。行慈心時。愛念眾生猶如赤子。心願",
    "T46n1916_006:0519a26": "與樂出慈三昧。猶見眾生受種種苦。深心愛",
    "T46n1916_006:0519a27": "念欲拔其苦令得安樂。當如初樂後喜中隔",
    "T46n1916_006:0519a28": "於悲故。不次慈記喜也。譬如人母。雖常念子",
    "T46n1916_006:0519a29": "令得安樂。而未名喜。後見染病其心愁毒病",
    "T46n1916_006:0519b01": "既得差家業付之大歡喜。故次悲說喜也。問",
    "T46n1916_006:0519b02": "曰。何故約禪明喜樂。喜即為麁。約無量心明",
    "T46n1916_006:0519b03": "喜則為細。答曰。禪則以定為貴。樂心恬靜與",
    "T46n1916_006:0519b04": "定相扶故為勝。無量則心緣眾生。因緣眾生",
    "T46n1916_006:0519b05": "歡喜為勝故細。復次行者初定既淺但以樂",
    "T46n1916_006:0519b06": "緣眾生。何以故。若取喜相心散難攝。後緣",
    "T46n1916_006:0519b07": "三昧漸深。雖歡喜踊躍心不散亂故為細。第",
    "T46n1916_006:0519b08": "四釋修捨證捨亦為二。一者正明修捨方法。",
    "T46n1916_006:0519b09": "如佛說。若比丘以捨相應心。無瞋無恨無怨",
    "T46n1916_006:0519b10": "無惱。廣大無量善修捨相應心者。行者從喜",
    "T46n1916_006:0519b11": "定出心自思念。若慈與眾生樂。悲欲拔苦。喜",
    "T46n1916_006:0519b12": "令歡喜。而計我能利益不忘二事即非勝行。",
    "T46n1916_006:0519b13": "譬如慈父益子不求恩德乃曰真親。復次眾",
    "T46n1916_006:0519b14": "生得樂有多因緣。不獨由我。若言我能與樂",
    "T46n1916_006:0519b15": "則為過分。復次慈心與樂但是得解。然諸眾",
    "T46n1916_006:0519b16": "生實不得樂。若以為實即是顛倒。復次是諸",
    "T46n1916_006:0519b17": "眾生受苦樂憂喜心生。憂喜心生即是結使",
    "T46n1916_006:0519b18": "難得解脫。我今欲與清淨善法不應住此三",
    "T46n1916_006:0519b19": "心。復次我雖慈悲愛念。於彼無益。今當捨此",
    "T46n1916_006:0519b20": "三心行諸善法實利眾生。如是念已即捨三",
    "T46n1916_006:0519b21": "心。一心發願。願一切眾生皆得妙捨莊嚴令",
    "T46n1916_006:0519b22": "我悉見。作是念已。即入禪定用念清淨心。取",
    "T46n1916_006:0519b23": "於親人受不苦不樂之相一心緣之。若有異",
    "T46n1916_006:0519b24": "念攝之令還。令於心想的的分明。見於前人",
    "T46n1916_006:0519b25": "受不苦不樂。如是次第緣中人怨人十方五",
    "T46n1916_006:0519b26": "道一切眾生。皆是不苦不樂其心平等。是則",
    "T46n1916_006:0519b27": "略明修捨方法。二者明捨定發相。行者如是",
    "T46n1916_006:0519b28": "修已。正念福德善根力故。作是緣時。三昧便",
    "T46n1916_006:0519b29": "發。即於定中不加功力。任運見於所愛親人",
    "T46n1916_006:0519c01": "受於不苦不樂之相了了分明。於禪定中雖",
    "T46n1916_006:0519c02": "見眾生心無憎愛。乃至十方五道眾生亦復",
    "T46n1916_006:0519c03": "如是。行者爾時於此定中見諸眾生皆是捨",
    "T46n1916_006:0519c04": "相。三昧開發無有動轉深妙堅固。其心安隱",
    "T46n1916_006:0519c05": "平等不二。是名捨相應心。無瞋無恨無怨無",
    "T46n1916_006:0519c06": "惱廣大無量善修之義。並如上說。問曰。前",
    "T46n1916_006:0519c07": "三種心中應。有福德。是捨心於眾生不苦不",
    "T46n1916_006:0519c08": "樂有何等益。答曰。行者作是念。一切眾生離",
    "T46n1916_006:0519c09": "苦得樂。失時即是苦皆是惱累。得不苦不樂",
    "T46n1916_006:0519c10": "則心安隱始終無患。以捨饒益故得福亦大。",
    "T46n1916_006:0519c11": "復次行者慈喜心時或時愛著心生。行悲心",
    "T46n1916_006:0519c12": "時或時憂悲心生。貪憂故則功德尠薄。入是",
    "T46n1916_006:0519c13": "捨心除此貪過無諸煩惱。當知行捨福德甚",
    "T46n1916_006:0519c14": "大。復次行者於捨心中能作種種益眾生事。",
    "T46n1916_006:0519c15": "是故福德增多。略說捨無量心竟。問曰。悲",
    "T46n1916_006:0519c16": "喜捨中。何故不說法緣無緣。答曰。義類前慈",
    "T46n1916_006:0519c17": "心可見。不煩重說。問曰。是四無量心樂為二",
    "T46n1916_006:0519c18": "分。悲喜捨何故不作二分。答曰。樂是一切眾",
    "T46n1916_006:0519c19": "生所愛重故作二分。苦不愛不欲故不作二",
    "T46n1916_006:0519c20": "分。問曰。四無量發願入定見眾生。為實見為",
    "T46n1916_006:0519c21": "心想見。答曰。見有二種。一得天眼無量心。此",
    "T46n1916_006:0519c22": "實見。二者但用得解憶想。緣眾生而入三昧。",
    "T46n1916_006:0519c23": "既證三昧。三昧力故。入則得見。出則不見。此",
    "T46n1916_006:0519c24": "為三昧得解之力。非實見。問曰。證四無量",
    "T46n1916_006:0519c25": "心。何故不分別支及體用淺深進退等相。答",
    "T46n1916_006:0519c26": "曰。證無量心時亦非全無其義。但既無的文",
    "T46n1916_006:0519c27": "故不須分別。第五釋四無量功德。即為二。一",
    "T46n1916_006:0519c28": "者現世。二者未來世。一現世功德者。如佛阿",
    "T46n1916_006:0519c29": "含中說。若入慈心三昧者。現世得五種功德。",
    "T46n1916_006:0520a01": "一入火不燒。二中毒不死。三兵刃不傷。四終",
    "T46n1916_006:0520a02": "不橫死。五善神擁護。以利益無量眾生故。得",
    "T46n1916_006:0520a03": "無量福德。二未來功德者。善修四無量心。若",
    "T46n1916_006:0520a04": "生色界多作梵王。以無量心廣攝眾生故。若",
    "T46n1916_006:0520a05": "於初禪得即作初禪王。乃至四禪亦爾。問曰。",
    "T46n1916_006:0520a06": "三藏中但說初禪號娑婆世界主梵天王。今",
    "T46n1916_006:0520a07": "何故說。乃至四禪悉有梵王。答曰。纓絡經中",
    "T46n1916_006:0520a08": "明四禪。禪禪並有梵王。問曰。若爾佛何以故。",
    "T46n1916_006:0520a09": "說慈報生梵天上。答曰。以梵天眾生所尊皆",
    "T46n1916_006:0520a10": "聞皆識故。佛在天竺國常多婆羅門。婆羅門",
    "T46n1916_006:0520a11": "法所有福德盡願生梵天。若聞行慈生梵天。",
    "T46n1916_006:0520a12": "聞多信教修行慈法。以是故說行慈生梵天",
    "T46n1916_006:0520a13": "上。復次斷婬欲天皆名為梵。說梵則攝四禪",
    "T46n1916_006:0520a14": "四無色定。如五戒中律儀但說一種。不妄語",
    "T46n1916_006:0520a15": "則攝三事。復次若於四禪中修四無量心。隨",
    "T46n1916_006:0520a16": "是禪中悉得受生。既隨禪生無量心福德大",
    "T46n1916_006:0520a17": "故。果報亦應有異。豈得生於彼天而無君民",
    "T46n1916_006:0520a18": "之別。復次如佛於人王經說十八梵。亦應有",
    "T46n1916_006:0520a19": "王民之異。又云。四禪中有大靜王。而佛於",
    "T46n1916_006:0520a20": "三藏中。但說初禪有大梵王者。以初禪內有",
    "T46n1916_006:0520a21": "覺觀心。雖則有語言法主領下地眾生為便。",
    "T46n1916_006:0520a22": "上地無此故不別出。問曰。若爾佛何故。說四",
    "T46n1916_006:0520a23": "無量功德。慈心好修。善修福德極遍淨天。悲",
    "T46n1916_006:0520a24": "心好修。善修福德極虛空處。喜心好修善修",
    "T46n1916_006:0520a25": "福德極識處。捨心好修善修福德極無所有",
    "T46n1916_006:0520a26": "處。云何言慈果報應生梵天上。答曰。佛法",
    "T46n1916_006:0520a27": "不可思議。隨眾生應度者如是說。復次從慈",
    "T46n1916_006:0520a28": "定起入三禪易。從悲定起向虛空處易。從喜",
    "T46n1916_006:0520a29": "定起入識處易。捨定起入無所有處易。復次",
    "T46n1916_006:0520b01": "慈心願令眾生得樂。此果報自應受樂。三界",
    "T46n1916_006:0520b02": "中遍淨天最為樂故。言福德極遍淨。悲心觀",
    "T46n1916_006:0520b03": "眾生老病殘害。行者憐愍心生。云何令得離",
    "T46n1916_006:0520b04": "苦。若除內苦外苦復來。若為除外苦心苦復",
    "T46n1916_006:0520b05": "來。行者思惟。有身則有苦。唯有無身乃得無",
    "T46n1916_006:0520b06": "苦。虛空能破色。是故福德極虛空處。喜心欲",
    "T46n1916_006:0520b07": "與眾生樂。心識樂者心得離身如鳥出籠。虛",
    "T46n1916_006:0520b08": "空處心雖得出身猶繫心虛空處無得礙。於",
    "T46n1916_006:0520b09": "一切法中皆有心識。識得自在無邊故以喜",
    "T46n1916_006:0520b10": "福極在識處。捨心者捨眾生中苦樂故得真",
    "T46n1916_006:0520b11": "法。所謂無所有處。以是故捨心福極無所有",
    "T46n1916_006:0520b12": "處。若作如是明四無量心功德。但諸聖人智",
    "T46n1916_006:0520b13": "慧方便自在故如是。非諸凡夫。何以故。凡夫",
    "T46n1916_006:0520b14": "之人住初禪乃至四禪修。四無量隨。禪受報",
    "T46n1916_006:0520b15": "不。能方便巧入無色修四無量。復次佛知未",
    "T46n1916_006:0520b16": "來世諸弟子鈍根故。分別著諸法錯說四無",
    "T46n1916_006:0520b17": "量相。是四無量心聖人所知。眾生緣故但是",
    "T46n1916_006:0520b18": "有漏。但緣欲界故。無色界中無。所以者何。無",
    "T46n1916_006:0520b19": "色界不緣欲界故。為斷如是人妄見故。說四",
    "T46n1916_006:0520b20": "無量心。無色界中亦以四無量心。普緣十方",
    "T46n1916_006:0520b21": "眾生故。不重言不緣無色界。如是說者多存",
    "T46n1916_006:0520b22": "法緣無緣。復次行者若於眾生緣中。具足入",
    "T46n1916_006:0520b23": "法緣無緣。是時眾生緣四無量心是摩訶衍。",
    "T46n1916_006:0520b24": "復次菩薩發菩提心行菩薩道。此眾生緣四",
    "T46n1916_006:0520b25": "無量心。雖是凡夫所行亦應知應證。證已以",
    "T46n1916_006:0520b26": "不可得空無所著。善巧方便即能於此定中。",
    "T46n1916_006:0520b27": "具足一切善法度諸眾生。即是行菩薩道。復",
    "T46n1916_006:0520b28": "次四無量心中觀行功德眾多。更欲論餘事不",
    "T46n1916_006:0520b29": "具明也。次四無量心後應釋無想定。何以故。",
    "T46n1916_006:0520c01": "有諸外道深厭有為心識生滅。欲求涅槃寂",
    "T46n1916_006:0520c02": "靜常樂。既無智慧不知真實。得四禪時不見",
    "T46n1916_006:0520c03": "細色之過。但覺心識生滅虛誑。則厭患其心。",
    "T46n1916_006:0520c04": "既不知破色斷色繫縛。直以邪智滅却其心。",
    "T46n1916_006:0520c05": "邪法相應心無憶想。謂證涅槃。既未斷色繫",
    "T46n1916_006:0520c06": "縛。若捨命時即生無想天中。猶是色界生死",
    "T46n1916_006:0520c07": "不得解脫。亦名客天。猶如阿那含人修五品",
    "T46n1916_006:0520c08": "熏禪。為色界思惟惑未盡。寄生色界亦名客",
    "T46n1916_006:0520c09": "天。此無想定既是邪法。非佛弟子所修。今",
    "T46n1916_006:0520c10": "欲具足明三界定。所以略明示知邪正相耳。",
    "T46n1916_006:0520c11": "第三釋四無色定。四無色定者。一空處。二識",
    "T46n1916_006:0520c12": "處。三無所有處。四非有想非無想處。今釋",
    "T46n1916_006:0520c13": "此四定為二意。一總釋。二別釋。一總釋者。",
    "T46n1916_006:0520c14": "前四禪四無量定悉依色法故有。今此四定。",
    "T46n1916_006:0520c15": "悉依無色法從境得名。故云無色定。是故經",
    "T46n1916_006:0520c16": "云。四空滅色道。心心互相依。亦名四空定。",
    "T46n1916_006:0520c17": "無形無質即是義同虛空故。名四空定。亦名",
    "T46n1916_006:0520c18": "四空定處。此四種定心亦名定處。此四種定",
    "T46n1916_006:0520c19": "心以所觀之境為處。如念處勝處一切處悉",
    "T46n1916_006:0520c20": "從所觀處得名。四空定次第之相在下當明。",
    "T46n1916_006:0520c21": "而不名禪者。前已受名不應重立。今應更立",
    "T46n1916_006:0520c22": "勝名。復次此四無色自體支林有闕。不得名",
    "T46n1916_006:0520c23": "禪。問曰。纓絡經說。五支為因默然為定體。此",
    "T46n1916_006:0520c24": "復云何。答曰。此但約義方便立支。非如四",
    "T46n1916_006:0520c25": "禪具足成就支林之法。故諸經論中並不說",
    "T46n1916_006:0520c26": "有支也。第二別釋空處即開為三。一釋名。二",
    "T46n1916_006:0520c27": "修行。三證相第一釋名。所以名空處定者。此",
    "T46n1916_006:0520c28": "定最初離三種色心緣虛空。既與無色相應",
    "T46n1916_006:0520c29": "故。名虛空定。今此空處及上三無色定。並",
    "T46n1916_006:0521a01": "是無覺無觀聖默然及捨俱所攝故。摩訶衍",
    "T46n1916_006:0521a02": "云。得虛空處定。不苦不樂其心轉增。問曰。若",
    "T46n1916_006:0521a03": "虛空無色名空定者。上來諸禪亦見空想。何",
    "T46n1916_006:0521a04": "故不名虛空定耶。答曰。不爾。彼六地中但是",
    "T46n1916_006:0521a05": "入定心細不見麁色之相。意謂為空。而實未",
    "T46n1916_006:0521a06": "能觀色破散色法斷色繫縛。所以定中或時",
    "T46n1916_006:0521a07": "見色或不見色。非如空定一向永絕色相。是",
    "T46n1916_006:0521a08": "故六地定中。雖有空相。不名虛空無色定也。",
    "T46n1916_006:0521a09": "第二明修空方法。就中有二。一明所修之境。",
    "T46n1916_006:0521a10": "二明能修之心。一明所修之境中有二種。一",
    "T46n1916_006:0521a11": "者障境。二者相成境。一障者行者欲入空處。",
    "T46n1916_006:0521a12": "要須滅三種色。一可見有對色。二不可見有",
    "T46n1916_006:0521a13": "對色。三不可見無對色。故經中。說過一切色",
    "T46n1916_006:0521a14": "相滅有對相。不念種種相入無邊虛空處。摩",
    "T46n1916_006:0521a15": "訶衍云過一切色相即破可見有對色。滅有",
    "T46n1916_006:0521a16": "對相即是破不可見有對色。不念種種相是",
    "T46n1916_006:0521a17": "滅不可見無對色。一切色法不過十一。謂五",
    "T46n1916_006:0521a18": "塵五根及一入少分。即是色法塵。如阿毘曇",
    "T46n1916_006:0521a19": "說。一則見十則說有對。一入少分是不可見",
    "T46n1916_006:0521a20": "無對。行者欲入虛空處定。必須破此三色。此",
    "T46n1916_006:0521a21": "三種色即是障境。二成定境者。虛空為智所",
    "T46n1916_006:0521a22": "緣因此入定。即是成定之境。第二明能修之",
    "T46n1916_006:0521a23": "心即為二。一訶讚。二觀析修習。言訶讚者。",
    "T46n1916_006:0521a24": "如行者欲求虛空處定。應深思色法過罪。所",
    "T46n1916_006:0521a25": "謂若有身色則內有饑渴疾病大小便利滓穢",
    "T46n1916_006:0521a26": "麁重弊惡欺誑虛假等一切諸苦。外受寒熱",
    "T46n1916_006:0521a27": "刀杖枷鎖刑罰等一切諸苦。從先世因緣和",
    "T46n1916_006:0521a28": "合報得此身。即是種種眾苦之本不可保著。",
    "T46n1916_006:0521a29": "復次一切色法繫縛於心不得自在。即是心",
    "T46n1916_006:0521b01": "之牢獄。令心受惱無可貪樂。是則略說訶色",
    "T46n1916_006:0521b02": "過罪之相。讚者讚歎虛空。無色則無此過虛",
    "T46n1916_006:0521b03": "豁安樂。此處寂靜無眾惱患。今明訶責讚歎",
    "T46n1916_006:0521b04": "者。即是修習六行之相。類前可知也。二明",
    "T46n1916_006:0521b05": "觀析修習。行者於四禪中應作是念。我今此",
    "T46n1916_006:0521b06": "定依欲界身具足色法。何故不見。作此念已。",
    "T46n1916_006:0521b07": "即當一心諦觀己身。一切毛道及與九孔。身",
    "T46n1916_006:0521b08": "內空種皆悉虛疎。猶如羅縠內外相通。亦如",
    "T46n1916_006:0521b09": "芭蕉重重無實。作是觀時即便得見。既得見",
    "T46n1916_006:0521b10": "已復更諦心觀察見身。如簁如甑如蜘蛛網。",
    "T46n1916_006:0521b11": "漸漸微末。身分皆盡不見於身及五根等。如",
    "T46n1916_006:0521b12": "內身既盡外色亦然。所以者何。內身四微四",
    "T46n1916_006:0521b13": "大一切色法。不異外身。四微四大一切色法",
    "T46n1916_006:0521b14": "故。復次行者。如是觀時眼見色壞故名過色。",
    "T46n1916_006:0521b15": "耳聲鼻香舌味身觸覺壞故。名滅有對相。於",
    "T46n1916_006:0521b16": "二種餘色及無教色。種種不分別故。名不念",
    "T46n1916_006:0521b17": "種種別異相。一切色法既滅。但一心緣空念",
    "T46n1916_006:0521b18": "空不捨。即色定便謝而空定未發。亦有中間",
    "T46n1916_006:0521b19": "禪。爾時慎勿憂悔。勤加精進一心念空當度",
    "T46n1916_006:0521b20": "色難。是則略說修習禪定方法。第二明證虛",
    "T46n1916_006:0521b21": "空定亦為六意。一證相。二明有支無支。三",
    "T46n1916_006:0521b22": "體用。四淺深。五進退。六功德。第一明證相",
    "T46n1916_006:0521b23": "者。行者既一心念空不捨則。其心泯然任運",
    "T46n1916_006:0521b24": "自住空緣。此亦似如前說未到地之相。於後",
    "T46n1916_006:0521b25": "豁然與空相應。其心明淨不苦不樂益更增",
    "T46n1916_006:0521b26": "長。於深定中唯見虛空無諸色相。雖緣無邊",
    "T46n1916_006:0521b27": "虛空。心無分散既無色縛。心識澄靜無礙自",
    "T46n1916_006:0521b28": "在。如鳥在籠中籠破得出飛騰自在。證虛空",
    "T46n1916_006:0521b29": "定亦復如是。復次得空處定出過色界故。名",
    "T46n1916_006:0521c01": "過一切色相。空法持心種種諸色而不得起",
    "T46n1916_006:0521c02": "故。名滅有對相既得勝妙空處。決定能捨色",
    "T46n1916_006:0521c03": "法心不憶戀故。名不念種種相。是故經中多",
    "T46n1916_006:0521c04": "以此義。明證虛空處定。第二明有支無支者。",
    "T46n1916_006:0521c05": "餘經論中明四無色定。例不立支。唯纓絡經",
    "T46n1916_006:0521c06": "云。四空定五支為因。第六默然心為定體。方",
    "T46n1916_006:0521c07": "便道同體用相似故。若依纓絡所說。虛空定",
    "T46n1916_006:0521c08": "即有五支。五支者。如經說一想二護三正四",
    "T46n1916_006:0521c09": "觀五一心。但上來四禪悉有支相貌可見。今",
    "T46n1916_006:0521c10": "此空定既無別證支離之法。此恐是據修空",
    "T46n1916_006:0521c11": "方便義立為支。故經言方便道同體用相似。",
    "T46n1916_006:0521c12": "故餘經論悉不立支者。當是為自體無有別",
    "T46n1916_006:0521c13": "證支林成就之相。而於纓絡中說有支者。多",
    "T46n1916_006:0521c14": "是據方便及約義故說支。約方便立支其義",
    "T46n1916_006:0521c15": "云何。一想者修空定時。想身如簁如甑想二",
    "T46n1916_006:0521c16": "護者即是捨支。捨於三種色相。又護者名護",
    "T46n1916_006:0521c17": "持。遮三種色不令破於空心。三正者。不邪",
    "T46n1916_006:0521c18": "為義。今修空定為正。若念色相是則為邪。四",
    "T46n1916_006:0521c19": "觀者。觀達正念。破三種色。達於空理。若觀心",
    "T46n1916_006:0521c20": "住虛空無有分散名一心支。通明支者謂。支",
    "T46n1916_006:0521c21": "離為義。因此五法支離非一故名為支。約修",
    "T46n1916_006:0521c22": "方便論支正應如此。佛意難知既無的文不",
    "T46n1916_006:0521c23": "可定判。或是證空定時於空定中義立五支。",
    "T46n1916_006:0521c24": "何以故。經亦說言五支為因。第六默然心為",
    "T46n1916_006:0521c25": "定體。今約修空立支。隱顯明因果體用如似",
    "T46n1916_006:0521c26": "不便。若約證空定時。義立五支亦復宛然似",
    "T46n1916_006:0521c27": "如可見。深推自解不煩多釋第三體用者前",
    "T46n1916_006:0521c28": "五支為因。第六默然心為果。果後更起五支",
    "T46n1916_006:0521c29": "則為用。默然為體。例如前四禪不異。問曰。",
    "T46n1916_006:0522a01": "向言無證支那得例上。答曰。還用方便支義",
    "T46n1916_006:0522a02": "支對。隱顯例作亦當於義無失。第四淺深者。",
    "T46n1916_006:0522a03": "初得虛空定即離三種色。心與十方虛空相",
    "T46n1916_006:0522a04": "應。於後定既重發。復覺心識明淨見空亦廣",
    "T46n1916_006:0522a05": "定又增深。自覺初淺狹今則漸廣深。如是乃",
    "T46n1916_006:0522a06": "至九品類前可知。第五進退者。得虛空定亦",
    "T46n1916_006:0522a07": "有四。種人不同。所謂退分住分進分達分。類",
    "T46n1916_006:0522a08": "如上四禪中說。今不廣明。第六明功德者。亦",
    "T46n1916_006:0522a09": "有共不共共如上說。不共離過者。始於此空",
    "T46n1916_006:0522a10": "定中方得離三種色過。善心不共者得離色",
    "T46n1916_006:0522a11": "證空。更得增勝信敬慚愧等諸功德。第二明",
    "T46n1916_006:0522a12": "識處定者亦為三。第一釋名。二修行方法。三",
    "T46n1916_006:0522a13": "證相。第一釋名者。所以名識處者。捨空緣識",
    "T46n1916_006:0522a14": "以識為處。正從所緣處受名故名識處。第二",
    "T46n1916_006:0522a15": "修行方法者有二種。一者訶毀空處讚歎識",
    "T46n1916_006:0522a16": "處。二者觀破空處繫緣念識處。云何名訶責",
    "T46n1916_006:0522a17": "空定。行者知空處定與空相應。虛空無邊心",
    "T46n1916_006:0522a18": "緣虛空。緣多則散能破於定。復次虛空是外",
    "T46n1916_006:0522a19": "法。緣外法入定定從外生則不安隱過罪多。",
    "T46n1916_006:0522a20": "是名訶虛空定識處。既是內法緣內法入定",
    "T46n1916_006:0522a21": "則多寂靜安隱。是故讚歎識處。第二觀破空",
    "T46n1916_006:0522a22": "處者。觀緣空受想行識如病如癰如瘡如刺",
    "T46n1916_006:0522a23": "無常苦空無我和合而有欺誑不實。此即是",
    "T46n1916_006:0522a24": "八聖種觀。前四是對治方法便是事觀。後無",
    "T46n1916_006:0522a25": "常等四即是緣諦理觀。就此八種觀中即有",
    "T46n1916_006:0522a26": "總別。總者用此八法。總觀空處定。四陰和合",
    "T46n1916_006:0522a27": "故有此定可患無實。別觀者用此八法。前四",
    "T46n1916_006:0522a28": "對治觀四陰事。如病者對治受陰。如癰者對",
    "T46n1916_006:0522a29": "治想陰。如瘡者對治行陰。如刺者對治識陰。",
    "T46n1916_006:0522b01": "復次四無常等即對觀四陰理相。無常觀識",
    "T46n1916_006:0522b02": "陰苦觀受陰空觀想陰無我觀行陰。此事理",
    "T46n1916_006:0522b03": "二觀總別觀虛空處。事理無可貪樂。即心易",
    "T46n1916_006:0522b04": "生厭疾能捨離。善用念處中意尋此別對之",
    "T46n1916_006:0522b05": "義可見。問曰。離四禪時。何故但說三方便。今",
    "T46n1916_006:0522b06": "離四空定說八聖種耶。答曰。空定既細。若",
    "T46n1916_006:0522b07": "不說聖種往觀則過難見。問曰。若爾凡夫無",
    "T46n1916_006:0522b08": "八聖種。云何得離。答曰。善修六行亦得離之。",
    "T46n1916_006:0522b09": "但不如八聖種疾。問曰若修有漏禪得用八",
    "T46n1916_006:0522b10": "聖種者。與無漏復有何異。答曰今此中用八",
    "T46n1916_006:0522b11": "聖種。但是欲疾離下修上地定。不能即深觀",
    "T46n1916_006:0522b12": "自地發無漏慧故。與無漏有異。次明繫心緣",
    "T46n1916_006:0522b13": "識行者既善知空定過罪。心不喜樂便捨空",
    "T46n1916_006:0522b14": "處。一心繫緣現在心識念念不離。未來過去",
    "T46n1916_006:0522b15": "亦復如是。常念於識欲得與識相應。加功專",
    "T46n1916_006:0522b16": "至不計旬月。一心緣識無異念。問曰過去識",
    "T46n1916_006:0522b17": "已滅未來未至現在不住。云何可緣而入定",
    "T46n1916_006:0522b18": "耶。答曰心識之法實如所問。雖三世心識不",
    "T46n1916_006:0522b19": "可得而亦可憶持如過去瞋心已滅不可復",
    "T46n1916_006:0522b20": "得。猶可憶知。亦如得他心智即能知他三世",
    "T46n1916_006:0522b21": "之心。諸法雖空而不斷故。何況自緣已三世",
    "T46n1916_006:0522b22": "識心而不得作入定因。緣此而推之亦得有",
    "T46n1916_006:0522b23": "緣識入定之義。是故行者一心緣識空定即",
    "T46n1916_006:0522b24": "謝。識定未生。中間亦例如前。問曰若爾亦說",
    "T46n1916_006:0522b25": "中間禪相耶。答曰上已解之其義可見。第三",
    "T46n1916_006:0522b26": "證相亦有六義。一證相。二明支。三體用。四淺",
    "T46n1916_006:0522b27": "深。五進退。六功德。一證定發相者。行者一心",
    "T46n1916_006:0522b28": "緣識即便泯然任運自住。識緣因此後豁然",
    "T46n1916_006:0522b29": "與識相應心定不動。而於定中不見餘事。唯",
    "T46n1916_006:0522c01": "見現在心識念念不住。定心分明識慮廣闊",
    "T46n1916_006:0522c02": "無量無邊。亦於定中憶過去已滅之識無量無",
    "T46n1916_006:0522c03": "邊。及未來應起之識亦無量無邊。悉現定中",
    "T46n1916_006:0522c04": "與識法相應。識法持心無分散意。此定安隱",
    "T46n1916_006:0522c05": "清淨寂靜。心識明利不可說也。問曰行者未",
    "T46n1916_006:0522c06": "得三通。云何知三世心。答曰此是三昧之力",
    "T46n1916_006:0522c07": "類上四無量心其義可知。二明支者。如纓絡",
    "T46n1916_006:0522c08": "經說。四空五支方便道同用相似故。例如空",
    "T46n1916_006:0522c09": "處不煩更說。三體用及淺深進退功德等並",
    "T46n1916_006:0522c10": "類可知。今不別釋。第三明不用處亦為三。一",
    "T46n1916_006:0522c11": "釋名。二明修行方法。三明證相一釋名者。不",
    "T46n1916_006:0522c12": "用處者。修此。定時不用一切內外境界。外境",
    "T46n1916_006:0522c13": "名空內境名心。捨此二境因初修得名。故言",
    "T46n1916_006:0522c14": "不用。處亦名少。處亦名無所有處。亦名無想",
    "T46n1916_006:0522c15": "處。此三名從定體得名也。二明修無所有處",
    "T46n1916_006:0522c16": "定方法為二。一者訶讚。二觀行修習。云何訶",
    "T46n1916_006:0522c17": "責識處。行者深知識處過故。所以者何識定",
    "T46n1916_006:0522c18": "心與識法相應。若於定中心緣於識過去現",
    "T46n1916_006:0522c19": "在未來心識悉無量無邊。若心緣無邊緣多",
    "T46n1916_006:0522c20": "則散壞於定。復次上緣空入定名為外定。今",
    "T46n1916_006:0522c21": "緣識入定名為內定。而依內依外皆非寂靜。",
    "T46n1916_006:0522c22": "若依內心以心緣心入定者。此定已依三世",
    "T46n1916_006:0522c23": "心生非真實。唯有無心識處心無依倚乃名",
    "T46n1916_006:0522c24": "安隱如是知已讚無所有處。二觀行修習者。",
    "T46n1916_006:0522c25": "觀於緣識受想行識如病如癰如瘡如刺。無",
    "T46n1916_006:0522c26": "常苦空無我和合而有虛誑不實。義如前釋。",
    "T46n1916_006:0522c27": "如是知已即捨識處繫心無所有處。無所有",
    "T46n1916_006:0522c28": "處既無所依。緣心識則內靜息。求不用一切",
    "T46n1916_006:0522c29": "心識之法。知無所有法非空非識無為法塵",
    "T46n1916_006:0523a01": "無有分別。如是知已靜息其心念無所有法。",
    "T46n1916_006:0523a02": "是時識定即謝少定未起。於其中間證相如",
    "T46n1916_006:0523a03": "前說。問曰有人言。修無所有取少識緣之入",
    "T46n1916_006:0523a04": "定。此事云何。答曰不然。應捨一切但念無所",
    "T46n1916_006:0523a05": "有法。故名無所有處。而說言少處者。但意根",
    "T46n1916_006:0523a06": "對無所有法塵生於少處。非是緣少識入定。",
    "T46n1916_006:0523a07": "名為少處也第三明證相亦為六。一者正明",
    "T46n1916_006:0523a08": "證相。二者明支。三明體用。四淺深。五進退。",
    "T46n1916_006:0523a09": "六功德。第一明無所有定發相者。行者於中",
    "T46n1916_006:0523a10": "間心不憂悔專精不懈。一心內淨空無所依",
    "T46n1916_006:0523a11": "不見諸法。寂然安隱心無動搖。此為證無所",
    "T46n1916_006:0523a12": "有定相。入此定時怡然寂絕諸想不起。尚不",
    "T46n1916_006:0523a13": "見心相。何況餘法無所分別。是名無所有處",
    "T46n1916_006:0523a14": "定。亦名無想定。二明支。三明體用。四明淺",
    "T46n1916_006:0523a15": "深。五進退。六功德。例如前說。第四釋非想非",
    "T46n1916_006:0523a16": "非想定亦為三。一釋名。二修行方法。三證相。",
    "T46n1916_006:0523a17": "一釋名者。言非想非非想者解釋不同。有言",
    "T46n1916_006:0523a18": "此定名一存一亡觀。所言非想者。非麁想此",
    "T46n1916_006:0523a19": "則亡於麁想。非非想者。非非細想此則存於",
    "T46n1916_006:0523a20": "細想。又解云前觀識處是有想。不用處是無",
    "T46n1916_006:0523a21": "想。今雙除上二想。非想遣識處有想。非非想",
    "T46n1916_006:0523a22": "遣不用處無想故。又解言。若非有想者。此定",
    "T46n1916_006:0523a23": "中不見一切相貌故。言非有想。非無想者。行",
    "T46n1916_006:0523a24": "人或作是念。若一向無想者。如木石無知云",
    "T46n1916_006:0523a25": "何能知無想故。言非無想也。問曰非有想非",
    "T46n1916_006:0523a26": "無想中實有想。云何言無想耶。答曰非想有",
    "T46n1916_006:0523a27": "四陰共成豈得言無。但凡夫人入此定中陰",
    "T46n1916_006:0523a28": "界入細故。不覺謂言無想。佛法中說有四陰",
    "T46n1916_006:0523a29": "共成。但因其本名故。言非有想非無想。亦有",
    "T46n1916_006:0523b01": "解言。約凡夫說言非有想。約佛法中說言非",
    "T46n1916_006:0523b02": "無想。合而論之。故言非有想非無想也。第二",
    "T46n1916_006:0523b03": "修行方法亦有。二一者訶讚二者觀行。修習",
    "T46n1916_006:0523b04": "訶責者深知無想中過罪。是無所有定如癡",
    "T46n1916_006:0523b05": "如醉如眠如暗。無明覆蔽無所覺了無可愛",
    "T46n1916_006:0523b06": "樂故。摩訶衍云。觀於識處如瘡如箭。觀無",
    "T46n1916_006:0523b07": "想處如癡。皆是心病非真寂靜處。更有妙定",
    "T46n1916_006:0523b08": "名曰非想。是處安隱無諸過罪。我當求之。二",
    "T46n1916_006:0523b09": "明觀行修習行者爾時諦觀無所緣受想行",
    "T46n1916_006:0523b10": "識。如病如癰如瘡如刺。無常苦空無我欺誑",
    "T46n1916_006:0523b11": "不實和合而有非實有。如是觀已即便捨離",
    "T46n1916_006:0523b12": "心。觀於非有非無。何法非有謂心非有。何以",
    "T46n1916_006:0523b13": "故。過去現在未來求之都不可得。無有形相",
    "T46n1916_006:0523b14": "亦無處所。當知非有云何非無若言。是無何",
    "T46n1916_006:0523b15": "名無為心是無為離心是無。若心是無不名",
    "T46n1916_006:0523b16": "為心。以無覺無緣。故若心非無更無別無。何",
    "T46n1916_006:0523b17": "以故。無不自無。破有故說無。無有則無無。",
    "T46n1916_006:0523b18": "故言非有非無。如是觀時不見有無。一心緣",
    "T46n1916_006:0523b19": "中不念餘事。是名修習非有想非無想定。如",
    "T46n1916_006:0523b20": "是即依非有非無常念不捨。則不用處定便",
    "T46n1916_006:0523b21": "自謝滅。而非有想非無想定未發。於其中間",
    "T46n1916_006:0523b22": "亦如上說。第三明證相亦為六意。一者正明",
    "T46n1916_006:0523b23": "證相。二明支。三明體用。四明淺深。五進退。",
    "T46n1916_006:0523b24": "六功德。第一明證相者。行者既一心專精加",
    "T46n1916_006:0523b25": "功不已。其心任運住在緣中於後。忽然真實",
    "T46n1916_006:0523b26": "定發。不見有無相貌。泯然寂絕心無動搖。恬",
    "T46n1916_006:0523b27": "然清淨如涅槃相。是定微妙三界無過。外道",
    "T46n1916_006:0523b28": "證之謂是中道實相涅槃常樂我淨。愛著是",
    "T46n1916_006:0523b29": "法更不修習。彼若正觀如步屈蟲行至樹表。",
    "T46n1916_006:0523c01": "更不復進到退迴還。如經中說。凡夫證此定",
    "T46n1916_006:0523c02": "法如繩繫鳥繩盡則還。已其不知四陰和合",
    "T46n1916_006:0523c03": "而有自性。然其雖無麁煩惱。而亦成就十種",
    "T46n1916_006:0523c04": "細煩惱。以不知故謂是真實。外道入此定中",
    "T46n1916_006:0523c05": "不見有無。而覺有能知非有非無之心。即計",
    "T46n1916_006:0523c06": "此心謂是真神不滅。故言神至細不破神能",
    "T46n1916_006:0523c07": "知。若佛弟子知是四陰和合而有虛誑不實",
    "T46n1916_006:0523c08": "是中心想故。知無別神知。復次前虛空處破",
    "T46n1916_006:0523c09": "色故說空。識處破空故說識。說識為有想不",
    "T46n1916_006:0523c10": "用處破識故無識。說無識為無想。今此定破",
    "T46n1916_006:0523c11": "無所有說非無想故。言非有想非無想。此定",
    "T46n1916_006:0523c12": "於世間中沈浮等故。智定空有均平。是定安",
    "T46n1916_006:0523c13": "隱於世間中最為尊勝。等智所不能破。故數",
    "T46n1916_006:0523c14": "人言一常有漏。復次無想有三義。一無想天",
    "T46n1916_006:0523c15": "定。二非有想非無想定。三滅受想定無方便",
    "T46n1916_006:0523c16": "外道。滅心入無想天定。有方便凡夫外道。滅",
    "T46n1916_006:0523c17": "心入非有想非無想定。佛弟子滅心入滅受",
    "T46n1916_006:0523c18": "想定。問曰無所有處亦名無想定。何故不入",
    "T46n1916_006:0523c19": "三種滅心耶。答曰不善滅無所有中心數法",
    "T46n1916_006:0523c20": "故非妙。復次若在色界無想為極。若在無色",
    "T46n1916_006:0523c21": "界非有想非無想為極。若佛法中自有滅受",
    "T46n1916_006:0523c22": "想。不用處於三處中。皆非勝定故不取也。第",
    "T46n1916_006:0523c23": "二明支。三體用。四淺深。五進退六功德。義類",
    "T46n1916_006:0523c24": "前可知。般若滅一切法而能生一切法。如從",
    "T46n1916_006:0523c25": "初禪來滅憂。乃至非想非非想滅不用處之",
    "T46n1916_006:0523c26": "想。皆是般若中前方便。滅諸法為入空。以其",
    "T46n1916_006:0523c27": "滅諸法故能生後勝法故般若能生萬法故。",
    "T46n1916_006:0523c28": "此十二門禪皆般若氣分所攝。問曰菩薩行",
    "T46n1916_006:0523c29": "菩提道。入實相空尚不得空。今云何隨此不",
    "T46n1916_006:0524a01": "實顛倒之空分。別有四耶。答曰如釋論解四",
    "T46n1916_006:0524a02": "空義中說。與諸法實相共智慧行。是四無色",
    "T46n1916_006:0524a03": "中。無有顛倒。是摩訶衍中四無色。問曰何等",
    "T46n1916_006:0524a04": "是諸法實相智。答曰諸法自性空是。問曰色",
    "T46n1916_006:0524a05": "法和合分別因緣故空。此無色中云何空。答",
    "T46n1916_006:0524a06": "曰色是眼見耳聞麁事能令空。何況不可見",
    "T46n1916_006:0524a07": "無有對。不覺苦樂而不空耶。復次色分別乃",
    "T46n1916_006:0524a08": "至微塵皆散滅歸空。是心心數法在日月時",
    "T46n1916_006:0524a09": "節。乃至一念中不可得。是名真實四無色空",
    "T46n1916_006:0524a10": "義。菩薩如是知已。亦能分別種種諸相。以大",
    "T46n1916_006:0524a11": "悲方便為一切眾生故。行而不著。以此功德",
    "T46n1916_006:0524a12": "迴向菩提具一切佛法普施眾生。即是行菩",
    "T46n1916_006:0524a13": "薩道也。",
    "T46n1916_006:0524a14": "釋禪波羅蜜次第法門卷第六"
}