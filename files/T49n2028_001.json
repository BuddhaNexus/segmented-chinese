{
    "T49n2028_001:0007a21": "迦丁比丘說當來變經",
    "T49n2028_001:0007a23": "失譯人名附宋錄",
    "T49n2028_001:0007a24": "是時迦丁比丘告眾會曰汝等靜聽吾今所",
    "T49n2028_001:0007a25": "說。初中竟語如佛所說言無違錯。當來之世",
    "T49n2028_001:0007a26": "當有惡變甚可怖畏。汝等欲知我今說之來事",
    "T49n2028_001:0007a27": "大恐。好當勤加修精進業。吾蒙佛恩今得安",
    "T49n2028_001:0007a28": "隱。汝等出家宜順佛教。人壽百歲少出多減。",
    "T49n2028_001:0007a29": "當來之世惡法興盛。惡比丘出破壞佛法。法",
    "T49n2028_001:0007b01": "欲盡時人意薄弱。無有志分務懷嫉妬。更相",
    "T49n2028_001:0007b02": "謗毀貪著文字。務親紙墨而自光目謂之為",
    "T49n2028_001:0007b03": "上。若有比丘從師口受諷誦。通利分別句義。",
    "T49n2028_001:0007b04": "而為他人分部說之。而更輕慢。此二學家更",
    "T49n2028_001:0007b05": "共鬪諍。吾今說是汝所說非貪利財寶。心口",
    "T49n2028_001:0007b06": "相違。愚癡之人。不解經意倒釋其義。說者亦",
    "T49n2028_001:0007b07": "反受者復倒。語言不正經偈參錯。所學既少",
    "T49n2028_001:0007b08": "但懷憍慢輕蔑他人。當來之世如此人輩。",
    "T49n2028_001:0007b09": "甚為眾多。傲慢師長不復承事。謂三師言我",
    "T49n2028_001:0007b10": "所說真實。汝所說妄偽。此輩比丘親著俗服。",
    "T49n2028_001:0007b11": "白衣所行而習學之。空閑靜處而不樂之。人",
    "T49n2028_001:0007b12": "間憒鬧貪慕係戀不能遠之。雖於人間起佛塔",
    "T49n2028_001:0007b13": "寺。更相嫉妬。四方比丘往過止住。要報寺",
    "T49n2028_001:0007b14": "主爾乃得住。雖得住內心恚恨意不喜之。若",
    "T49n2028_001:0007b15": "去之後盡共歡喜。佛寺之中所住比丘還相",
    "T49n2028_001:0007b16": "妬忌。或妬錢財或妬顏色。或妬供養或妬種",
    "T49n2028_001:0007b17": "姓。或妬經法祕惜不傳。追逐貴人有力勢者。",
    "T49n2028_001:0007b18": "心意沮敗崩壞佛法。貯聚錢財奴婢六畜。修",
    "T49n2028_001:0007b19": "治園林以此為上。內外以變。強著袈裟剔",
    "T49n2028_001:0007b20": "頭而已。晝夜慇懃修理官事。國中臣吏有",
    "T49n2028_001:0007b21": "力勢者。追逐奉之猶如奴僕。檀越之家用三",
    "T49n2028_001:0007b22": "尊故。減妻奪子不敢衣食。起佛塔寺施僧房",
    "T49n2028_001:0007b23": "舍衣被臥具悉令飽足。復恐乏少即出家",
    "T49n2028_001:0007b24": "中名珍上寶著其塔中。住寺沙門追逐官長。",
    "T49n2028_001:0007b25": "欲望敬事即取檀越塔中所有持上官長。官",
    "T49n2028_001:0007b26": "長貪財不推本末益得為善。用是貪嫉死入",
    "T49n2028_001:0007b27": "地獄。其比丘者貪著名利取。三寶物妄為恩",
    "T49n2028_001:0007b28": "惠。用是罪故死入地獄。或有比丘身犯眾惡。",
    "T49n2028_001:0007b29": "以三尊錢求謝他人以求解脫。或有比丘",
    "T49n2028_001:0007c01": "及諸白衣。貪三尊財強獲罪負極取持去。斯",
    "T49n2028_001:0007c02": "輩之人盡入地獄。若作法師作持律者。通四",
    "T49n2028_001:0007c03": "阿含者。各與白衣有力勢者共為親友。坐白",
    "T49n2028_001:0007c04": "衣床共便密語談說餘人善惡好醜。依著白",
    "T49n2028_001:0007c05": "衣恃其力勢。意所不喜危害害之。若為說法",
    "T49n2028_001:0007c06": "以邪為正以正為邪。作如是行者名為天下",
    "T49n2028_001:0007c07": "非法分部。佛有三藏經。夫為師者祕惜不傳",
    "T49n2028_001:0007c08": "不教弟子。所以者何。恐弟子知與我等者便",
    "T49n2028_001:0007c09": "輕慢師。是以祕之。為弟子者何名出家。無所",
    "T49n2028_001:0007c10": "學識則便空出。至使弟子遂懷瞋恚輕慢。於",
    "T49n2028_001:0007c11": "師無復上下。語言淺麁。此輩比丘興乎惡",
    "T49n2028_001:0007c12": "行。魔及官屬盡得其便墮惡部界。反自稱譽",
    "T49n2028_001:0007c13": "誰與我等。心意變惡三毒熾盛。不能自禁。",
    "T49n2028_001:0007c14": "貪利供養達嚫財物。不避罪福益得為善。用",
    "T49n2028_001:0007c15": "供養故更共鬪諍。外著法服不如戒行。出",
    "T49n2028_001:0007c16": "入行來不順法教。搖頭顧影迷著色欲甚於",
    "T49n2028_001:0007c17": "凡俗。居賤賣貴或出倍息務貪盈利。比丘行",
    "T49n2028_001:0007c18": "法捨棄不行。得少利入便用歡喜。比丘僧聚",
    "T49n2028_001:0007c19": "坐禪學問不能堪耐而遠避之。貪求財利四",
    "T49n2028_001:0007c20": "出求索不覺疲惓。欺調百姓無有厭足。若有",
    "T49n2028_001:0007c21": "塔寺僧房臥具肥濃之處競入其中。外像持",
    "T49n2028_001:0007c22": "戒內懷姦非。人見恭敬漸漸日日追逐白衣。",
    "T49n2028_001:0007c23": "奉事供給白衣歡喜復敬望之。展轉歎嗟言",
    "T49n2028_001:0007c24": "此比丘戒行清純。不知其內專為虛偽。多畜",
    "T49n2028_001:0007c25": "弟子沙彌奴婢。四向求索積聚無足。言我持",
    "T49n2028_001:0007c26": "戒年歲未滿行便將從。戒法緩服不信罪福。",
    "T49n2028_001:0007c27": "出言凶強好與酒客。婬蕩女家與之從事。或",
    "T49n2028_001:0007c28": "入官長宮閤出入以自榮足。或投人聚或喜",
    "T49n2028_001:0007c29": "作務。百種生活話說王事治政好醜。或談軍",
    "T49n2028_001:0008a01": "馬鬪諍勝負。或談盜賊或談飲食。或談婦",
    "T49n2028_001:0008a02": "女情欲。晝夜談說世間邪事。明師善友不肯",
    "T49n2028_001:0008a03": "親附。更與屠兒惡賊嗜酒盜劫販賣邪淫之",
    "T49n2028_001:0008a04": "人共為親厚。飲酒臥起心漸染戀習彼所行。",
    "T49n2028_001:0008a05": "或勤家業或為白衣走使不避遠近。如此輩",
    "T49n2028_001:0008a06": "人不知正法。復使作沙門名曰壞法。既自不",
    "T49n2028_001:0008a07": "孝父母尊老。若見持戒比丘清高梵志。而罵",
    "T49n2028_001:0008a08": "辱之無有慈心。賊害群命劫人財寶。利人婦",
    "T49n2028_001:0008a09": "女口好妄言。閨門淫亂不避上下。若淨潔比",
    "T49n2028_001:0008a10": "丘尼。淫意為起而追逐之。破毀戒行。如此",
    "T49n2028_001:0008a11": "之輩現世為王法所能縶繫著于獄五毒",
    "T49n2028_001:0008a12": "治之。若有國王大臣人民犯斯惡者。則令風",
    "T49n2028_001:0008a13": "雨不時五穀不豐。人民窮困盜賊普起。軍",
    "T49n2028_001:0008a14": "革數興萬民逃迸。五族離散聚落空虛。彼時",
    "T49n2028_001:0008a15": "世人困無衣食。避世苦故競作沙門。作沙門",
    "T49n2028_001:0008a16": "已破壞佛法。經慢上下合聚惡人。意合志同",
    "T49n2028_001:0008a17": "而為徒友。更相稱揚某戒行淨。某行禪定。",
    "T49n2028_001:0008a18": "人民聞見謂為實然。若檀越請轉經說法。便",
    "T49n2028_001:0008a19": "竊裸臥不肯聽採。若分噠嚫則競諍之。求索",
    "T49n2028_001:0008a20": "供養衣被飲食無有厭足。多畜弟子不以法",
    "T49n2028_001:0008a21": "訓。佛之正戒不以誨之。弟子不解戒行禪定",
    "T49n2028_001:0008a22": "修道之法。而為師者務相聚會。談講世俗非",
    "T49n2028_001:0008a23": "法之事以為常業。如此輩人受他供養。施者",
    "T49n2028_001:0008a24": "福少受者有殃。若有四輩聚會說經。不樂聽",
    "T49n2028_001:0008a25": "之。若有白衣來欲聽經。競共迎逆供給所",
    "T49n2028_001:0008a26": "須。不失其意。若說禁戒則共鬪諍。乃至半夜",
    "T49n2028_001:0008a27": "言眾人疲。但說四事若理白衣不以疲厭。若",
    "T49n2028_001:0008a28": "說淨戒講經法時不欲聞之。當來比丘。欲亂",
    "T49n2028_001:0008a29": "法者。競起佛寺處處集會。其十五日有說",
    "T49n2028_001:0008b01": "戒者。雖共聚會但共鬪諍。亦不說戒講法。諸",
    "T49n2028_001:0008b02": "天人民見僧聚會往欲聽法。但聞鬪諍即相",
    "T49n2028_001:0008b03": "謂言。我用法來反聞鬪諍於此何求。心中不",
    "T49n2028_001:0008b04": "樂愁慘而去。自念不久佛法將滅。諸天龍神",
    "T49n2028_001:0008b05": "及諸夜叉諸善鬼神。皆共愁悒。不復擁護佛",
    "T49n2028_001:0008b06": "法眾僧。令諸惡鬼吸食其血。令皆多病。薄色",
    "T49n2028_001:0008b07": "力少顏貌枯悴無有威德。皆由此矣。比丘若",
    "T49n2028_001:0008b08": "病不相看視心畏惡之樂欲令死。時病比丘",
    "T49n2028_001:0008b09": "無看視故遂便喪亡。佛法欲滅比丘白衣皆",
    "T49n2028_001:0008b10": "共慳貪。積聚財產不肯惠施。但貪欲得。摩",
    "T49n2028_001:0008b11": "摩帝者不信罪福。無復上下亦不分別三尊。",
    "T49n2028_001:0008b12": "財物無道用之。或共婦女或共白衣雜廁居",
    "T49n2028_001:0008b13": "止。飲酒歌舞快相娛樂。凡俗無別更相嫉妬。",
    "T49n2028_001:0008b14": "緣是之故財物衰耗業不諧偶。此輩比丘用",
    "T49n2028_001:0008b15": "淫欲故。樂在家居不厭為苦。好與童女相結",
    "T49n2028_001:0008b16": "為固。所以者何。童女之意特為深重。初得",
    "T49n2028_001:0008b17": "男子心相戀著俱不忘捨。或與淫蕩女子就",
    "T49n2028_001:0008b18": "共生活。或比丘尼為家居者。若有比丘不畜",
    "T49n2028_001:0008b19": "遺餘乞丐充身。諸破戒比丘盡共憎惡不欲",
    "T49n2028_001:0008b20": "見之。告諸檀越言。此比丘內懷諛諂。外現持",
    "T49n2028_001:0008b21": "戒不足取與。於今之世若有犯戒比丘盡共",
    "T49n2028_001:0008b22": "惡之。將來之世見有清淨持戒比丘反共憎",
    "T49n2028_001:0008b23": "之。今時比丘屏處犯戒畏人見之。將來之",
    "T49n2028_001:0008b24": "世若有比丘。奉戒禪定畏人見之。所以爾者",
    "T49n2028_001:0008b25": "將來之世憎持戒故。當來比丘強知貪利不",
    "T49n2028_001:0008b26": "知羞恥如此人輩彼世癡人盡恭敬之。見持",
    "T49n2028_001:0008b27": "戒者反輕毀之。一切萬物悉皆是寶。用人不",
    "T49n2028_001:0008b28": "識皆即化沒。佛法亦爾。由是之故正法轉沒。",
    "T49n2028_001:0008b29": "用不敬奉令法沒盡。譬如大船多所負載重",
    "T49n2028_001:0008c01": "則沈沒。將來之世多有比丘。貪惑供養令法",
    "T49n2028_001:0008c02": "毀沒。若有比丘奉戒護律。法當久存。如師子",
    "T49n2028_001:0008c03": "王雖死臥地。飛鳥走獸無敢近者。旬日之間",
    "T49n2028_001:0008c04": "身中生虫。還食其肉毀壞身形。佛雖泥洹正",
    "T49n2028_001:0008c05": "法續存。梵魔眾聖一切邪道。無能毀佛法者。",
    "T49n2028_001:0008c06": "將來當有無行之人。入佛法中求作沙門。破",
    "T49n2028_001:0008c07": "壞佛法更相輕毀。學三藏者轉相嫉妬。為嫉",
    "T49n2028_001:0008c08": "妬故佛法疾滅。欲護佛法當除憍慢棄捐嫉",
    "T49n2028_001:0008c09": "妬。將來比丘妬佛法者。如猪處溷不自知",
    "T49n2028_001:0008c10": "臭。多所搪揬如無羇驢。不顧禁戒飲酒噉",
    "T49n2028_001:0008c11": "肉。不以時節共結親友。或穿人牆屋劫人財",
    "T49n2028_001:0008c12": "物。或受人寄共相誷冐。更相證明忍於搒",
    "T49n2028_001:0008c13": "格。改易券信多得為幸耶。若僧因緣共會",
    "T49n2028_001:0008c14": "聚時。諸下坐輩呵罵上座。上座默然愁慘出",
    "T49n2028_001:0008c15": "去。爾時下座不以禮教。以自拘制可為師者",
    "T49n2028_001:0008c16": "更不受之。比丘有是鬪諍之時法將滅盡。天",
    "T49n2028_001:0008c17": "下搔動盡共不安。國主調役無復厭足。盜賊",
    "T49n2028_001:0008c18": "並起劫奪民財轉入於王。王者得財遂長益",
    "T49n2028_001:0008c19": "賊。治政崩壞相殺不問。人民窮苦姦巧滋生。",
    "T49n2028_001:0008c20": "天下枯旱風雨不時。穀米飢貴王賈販賣踰",
    "T49n2028_001:0008c21": "越境界。耕田種作收入薄少。晝夜勤苦身口",
    "T49n2028_001:0008c22": "不繫。無用充官萬民嗷嗷乃不思存。爾時比",
    "T49n2028_001:0008c23": "丘亦復耕田四出賈作。經理官私與俗無異。",
    "T49n2028_001:0008c24": "甚為苦哉。將來之世當有三天子出破壞天",
    "T49n2028_001:0008c25": "下。一名耶來那。近在南方中國。當有一天",
    "T49n2028_001:0008c26": "子出北方晉土。有一天子名曰揵秋。佛法將",
    "T49n2028_001:0008c27": "滅。此三天子乃出晉。破壞國土殺害人民。破",
    "T49n2028_001:0008c28": "塔僧園輕慢沙門拷治五毒。亦率兵眾詣天",
    "T49n2028_001:0008c29": "竺國。破壞土地多所殘害。爾時中國天子。當",
    "T49n2028_001:0009a01": "復興兵破壞晉土及其臣民還其本土。是時",
    "T49n2028_001:0009a02": "晉土沙門為官所困。或有死者。或有返俗者。",
    "T49n2028_001:0009a03": "或巡四出向天竺者。或有達者。有不達者。或",
    "T49n2028_001:0009a04": "有盲聾跛蹇羸老病瘦不任去者。為官所殺。",
    "T49n2028_001:0009a05": "爾時中國天子敬佛法眾惠施一切。見犯戒",
    "T49n2028_001:0009a06": "者即訶諫之。時有上座比丘名尸依仇。通知",
    "T49n2028_001:0009a07": "三藏為王說法。王甚歡喜即請眾僧於拘睒",
    "T49n2028_001:0009a08": "彌國。作般闍于瑟盡請一切釋迦文弟子在",
    "T49n2028_001:0009a09": "閻浮提者。悉令集會。時有百千比丘末後大",
    "T49n2028_001:0009a10": "會。大會者佛法向盡。更不復會故言末後。爾",
    "T49n2028_001:0009a11": "時會中轉相問言。汝等和上及阿闍梨為在",
    "T49n2028_001:0009a12": "何許。各答之曰。我等之師。中道病死者。賊所",
    "T49n2028_001:0009a13": "殺者。疲劣不能前者。言以達者。皆共悲結",
    "T49n2028_001:0009a14": "舉聲[口*睪]哭。當此之時十五日夜。天大惡風暴",
    "T49n2028_001:0009a15": "雨。說二百五十戒中有聞者或不聞者。時諸",
    "T49n2028_001:0009a16": "比丘便共鬪諍大語呼。上座比丘諫眾人曰。",
    "T49n2028_001:0009a17": "仁等小言當用法故更勿亂語。吾用比丘法",
    "T49n2028_001:0009a18": "當解汝意。今閻浮提釋迦文弟子盡來會此。",
    "T49n2028_001:0009a19": "是會末後。今我所學更不復學。唯願默然聽",
    "T49n2028_001:0009a20": "我所說。復有比丘聰明智慧深入禪定。語眾",
    "T49n2028_001:0009a21": "人曰。我所入禪悉已備足。今此大會百千比",
    "T49n2028_001:0009a22": "丘。欲聞法戒能持行者。我當說之。願諸釋子",
    "T49n2028_001:0009a23": "默然靜聽。復有比丘字須陀流(晉言日善)以得羅",
    "T49n2028_001:0009a24": "漢即從坐起。一心叉手禮上座足便師子吼。",
    "T49n2028_001:0009a25": "我欲說經眾坐勿閙。經中所說吾悉學之。無",
    "T49n2028_001:0009a26": "有錯誤終不復疑。如佛所言。上座弟子名曰",
    "T49n2028_001:0009a27": "上頭。亦是上足志行凶惡。即從坐起謂須陀",
    "T49n2028_001:0009a28": "流曰。汝何所知不解經法戒律。上座欲說競",
    "T49n2028_001:0009a29": "共說之。爾時上頭即以鐵杵打殺須陀流。須",
    "T49n2028_001:0009b01": "陀流已度生死。中有持戒比丘。默然便起出",
    "T49n2028_001:0009b02": "去。爾時有信佛夜叉。復以鐵杵擊殺上頭比",
    "T49n2028_001:0009b03": "丘。當於爾時天地六反震動。虛空之中自然",
    "T49n2028_001:0009b04": "有叫喚稱怨之聲。四向復有惡震雨墮。四向",
    "T49n2028_001:0009b05": "復有惡氣滿于虛空雷震四至。爾時一切眾",
    "T49n2028_001:0009b06": "生之類。見是變怪悉共相對舉聲悲哭。皆相",
    "T49n2028_001:0009b07": "謂言。今日末後佛法盡矣。上至二十八天無",
    "T49n2028_001:0009b08": "色諸天。及龍阿須輪滿于空中。舉聲大哭自",
    "T49n2028_001:0009b09": "撲墮地。復有奉法羅剎。及見佛夜叉悉皆舉",
    "T49n2028_001:0009b10": "身自投于地。口說是言。從今以往天下更不",
    "T49n2028_001:0009b11": "復聞說二百五十戒聲。比丘不復奉行之。天",
    "T49n2028_001:0009b12": "下孤寡眾生失目甚速。柰何天下不久。人民",
    "T49n2028_001:0009b13": "相殺無有問者。猶如野畜。法行已墮法鼓已",
    "T49n2028_001:0009b14": "裂甘露門已閉。諸經法師命已喪失。法炬已",
    "T49n2028_001:0009b15": "滅法輪已倒。十二部經已散解。法輪已折",
    "T49n2028_001:0009b16": "法水已止。法海已竭法山已崩。諸山谷間無",
    "T49n2028_001:0009b17": "復精進坐禪比丘。諸天善神見山谷空無所",
    "T49n2028_001:0009b18": "奉敬。悉皆自撲人民盲冥無法可行。時諸魔",
    "T49n2028_001:0009b19": "眾皆大歡喜。以名衣上服更相貢上。佛法已",
    "T49n2028_001:0009b20": "滅。我等邪法今始得興。更相慶賴。迦丁比丘",
    "T49n2028_001:0009b21": "告諸弟子。當來惡變其事如斯。今日佛法",
    "T49n2028_001:0009b22": "續故存在宜勤行之。佛之正法如深草澤。眾",
    "T49n2028_001:0009b23": "生仰之無所乏少。若草澤枯竭。眾生飢困墮",
    "T49n2028_001:0009b24": "于生死。猶如賈客不勤用心。財寶日耗父母",
    "T49n2028_001:0009b25": "妻子無所濟活。身心燋燃悔無所及。今正法",
    "T49n2028_001:0009b26": "存極可行之。恣取何道。若復放逸不欲精進。",
    "T49n2028_001:0009b27": "空出無獲。返為三塗之所沒溺。悔之無及。今",
    "T49n2028_001:0009b28": "汝四輩思佛重恩。奉上如父親下如子。汝等",
    "T49n2028_001:0009b29": "四大強建心堅意猛。勤行精進可得度苦。若",
    "T49n2028_001:0009c01": "復一旦身心微弱。而為老病所見踰蹈。悔無",
    "T49n2028_001:0009c02": "所及。今國土人民未至盛惡。兵革未起人民",
    "T49n2028_001:0009c03": "安隱。米穀平賤分衛易得。念勤精進可無後",
    "T49n2028_001:0009c04": "悔。時諸弟子聞說是法。悉皆稽首禮大仙足。",
    "T49n2028_001:0009c05": "心意惶怖身體戰掉。悲泣白言。將來之世法",
    "T49n2028_001:0009c06": "沒盡時。見此世者意當云何何忍見之。我等",
    "T49n2028_001:0009c07": "今日聞說是事心用崩破。彼世之人遭此惡",
    "T49n2028_001:0009c08": "者。身心豈不裂作百段耶。時諸弟子忽復自",
    "T49n2028_001:0009c09": "議。至心投地同聲白師。我甚惶怖云何得道",
    "T49n2028_001:0009c10": "免于斯苦不遭斯惱。大仙告曰。道無遠近勤",
    "T49n2028_001:0009c11": "求則得。無有前後。此經名曰大仙迦丁所記",
    "T49n2028_001:0009c12": "當來祕讖要集。宜勤精進可免斯苦。時諸弟",
    "T49n2028_001:0009c13": "子聞經悲泣飲淚稽首奉行。",
    "T49n2028_001:0009c14": "迦丁比丘說當來變經"
}