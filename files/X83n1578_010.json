{
    "X83n1578_010:0510a06": "指月錄卷之十",
    "X83n1578_010:0510a08": "六祖下第四世",
    "X83n1578_010:0510a09": "▲洪州黃檗希運禪師閩人也。幼於本州黃檗山出",
    "X83n1578_010:0510a10": "家。額間隆起如珠。音辭朗潤。志意冲澹。後遊天台逢",
    "X83n1578_010:0510a11": "一僧。與之言笑如舊相識。熟視之。目光射人。乃偕行。",
    "X83n1578_010:0510a12": "屬澗水暴漲。捐笠植杖而止。其僧率師同渡。師曰。兄",
    "X83n1578_010:0510a13": "要渡自渡。彼即褰衣躡波。若履平地。回顧曰渡來渡",
    "X83n1578_010:0510a14": "來。師曰。咄。這自了漢。吾早知當斫汝脛。其僧歎曰。真",
    "X83n1578_010:0510a15": "大乘法器。我所不及。言訖不見。至洛京行乞。吟添鉢",
    "X83n1578_010:0510a16": "聲。有一嫗出棘扉間曰。太無厭生。師曰。汝猶未施。責",
    "X83n1578_010:0510a17": "我無厭何耶。嫗笑而掩扉。師異之。進而與語。多所發",
    "X83n1578_010:0510a18": "藥。師須臾辭去。嫗告之曰。可往南昌見馬大師。至南",
    "X83n1578_010:0510a19": "昌。馬大師已示寂。遂往石門謁塔。時百丈禪師廬於",
    "X83n1578_010:0510a20": "塔旁。乃往參丈。丈問。巍巍堂堂從何方來。師曰。巍巍",
    "X83n1578_010:0510a21": "堂堂從嶺南來。丈曰。巍巍堂堂當為何事。師曰。巍巍",
    "X83n1578_010:0510a22": "堂堂不為別事。便禮拜問曰。從上宗乘如何指示。丈",
    "X83n1578_010:0510a23": "良久。師曰。不可教後人斷絕去也。丈曰。將謂汝是個",
    "X83n1578_010:0510a24": "人。乃起入方丈。師隨後入曰。某甲特來。丈曰。若爾則",
    "X83n1578_010:0510b01": "他後不得孤負吾。丈一日舉再參馬祖被喝話。師遂",
    "X83n1578_010:0510b02": "領旨。(見百丈章)丈一日問師。甚麼處去來。曰大雄山下采",
    "X83n1578_010:0510b03": "菌子來。丈曰。還見大蟲麼。師便作虎聲。丈拈斧作斫",
    "X83n1578_010:0510b04": "勢。師即打丈一摑。丈吟吟而笑便歸。上堂曰。大雄山",
    "X83n1578_010:0510b05": "下有一大蟲。汝等諸人也須好看。百丈老漢。今日親",
    "X83n1578_010:0510b06": "遭一口。",
    "X83n1578_010:0510b07": "碧巖集。載師參丈不為別事後云。丈因深器之。次",
    "X83n1578_010:0510b08": "日辭丈。丈云。何處去。師云。禮拜馬大師去。丈云。大",
    "X83n1578_010:0510b09": "師已遷化去也。(圜悟云。你道黃檗恁麼問。是知來",
    "X83n1578_010:0510b10": "問。是不知來問。)師云。某甲特去禮拜。福緣淺薄。不",
    "X83n1578_010:0510b11": "及一見。未審平日有何言句。丈舉再參被一喝三",
    "X83n1578_010:0510b12": "日耳聾語。師聞不覺吐舌。丈曰。子已後莫承嗣馬",
    "X83n1578_010:0510b13": "大師去否。師曰不然。今日因聞師舉。得見馬祖大",
    "X83n1578_010:0510b14": "機大用。且不識馬祖。若嗣馬祖。已後喪我兒孫。丈",
    "X83n1578_010:0510b15": "曰。見與師齊。減師半德。見過於師。方堪傳授。子甚",
    "X83n1578_010:0510b16": "有超師之作。(圜悟又云。你道黃檗恁麼問。是知來",
    "X83n1578_010:0510b17": "問。是不知來問。)再參公案。已見百丈章。而此復錄。",
    "X83n1578_010:0510b18": "以圜悟拈語也。事之異同。所不必論　添鉢公案。",
    "X83n1578_010:0510b19": "會元頌古統要。皆作臨濟。此從古尊宿語錄。及林",
    "X83n1578_010:0510b20": "間錄。入師章中。",
    "X83n1578_010:0510b21": "丈一日因普請開田。回問師曰。運闍黎開田不易。師",
    "X83n1578_010:0510b22": "曰。隨眾作務。丈曰。有煩道用。師曰。爭敢辭勞。丈曰。開",
    "X83n1578_010:0510b23": "得多少田。師將钁築地三下。丈便喝。師掩耳而去",
    "X83n1578_010:0510b24": "　師在南泉普請擇菜次。泉問。甚麼處去。曰擇菜去。泉",
    "X83n1578_010:0510c01": "曰。將甚麼擇。師竪起刀。泉曰。祇解作賓。不解作主。師",
    "X83n1578_010:0510c02": "以刀點三下。泉曰。大家擇菜去　一日捧鉢向南泉",
    "X83n1578_010:0510c03": "位上坐。泉入堂見乃問。長老甚年行道。師曰。威音王",
    "X83n1578_010:0510c04": "已前。泉曰。猶是王老師兒孫。下去。師便過第二位坐。",
    "X83n1578_010:0510c05": "泉休去。",
    "X83n1578_010:0510c06": "溈山云。欺敵者亡。仰山云。不然。須知黃檗有陷虎",
    "X83n1578_010:0510c07": "之機。溈山云。子見處得與麼長　雪竇云。可惜王",
    "X83n1578_010:0510c08": "老師。只見錐頭利。我當時若作南泉。待伊道威音",
    "X83n1578_010:0510c09": "王已前。即便於第二位坐。令黃檗一生起不得。雖",
    "X83n1578_010:0510c10": "然如此。也須救取南泉　妙喜曰。何待問他甚年",
    "X83n1578_010:0510c11": "行道。纔入堂見他在主位。便捧鉢向第二位坐。直",
    "X83n1578_010:0510c12": "饒黃檗有陷虎之機。擬向甚處施設。",
    "X83n1578_010:0510c13": "泉一日曰。老僧有牧牛歌。請長老和。師曰。某甲自有",
    "X83n1578_010:0510c14": "師在。師辭南泉。泉門送。提起師笠曰。長老身材沒量",
    "X83n1578_010:0510c15": "大。笠子太小生。師曰。雖然如此。大千世界總在裏許。",
    "X83n1578_010:0510c16": "泉曰。王老師聻。師戴笠便行　師在鹽官。殿上禮佛",
    "X83n1578_010:0510c17": "次。時唐宣宗為沙彌。問曰。不著佛求。不著法求。不著",
    "X83n1578_010:0510c18": "僧求。長老禮拜當何所求。師曰。不著佛求。不著法求。",
    "X83n1578_010:0510c19": "不著僧求。常禮如是事。彌曰。用禮何為。師便掌。彌曰。",
    "X83n1578_010:0510c20": "太粗生。師曰。這裏是甚麼所在。說粗說細。隨後又掌",
    "X83n1578_010:0510c21": "　師曾散眾。在洪州開元寺。裴相國休。一日入寺行",
    "X83n1578_010:0510c22": "次。見壁畫問寺主。這畫是甚麼。寺主曰。高僧真儀。公",
    "X83n1578_010:0510c23": "曰。真儀可觀。高僧何在。寺主無對。公曰。此間有禪人",
    "X83n1578_010:0510c24": "否。曰近有一僧。投寺執役。頗似禪者。公遂請相見曰。",
    "X83n1578_010:0511a01": "休適有一問。諸德吝辭。今請上人代酬一語。師曰。請",
    "X83n1578_010:0511a02": "相公垂問。公舉前語。師朗聲曰裴休。公應諾。師曰。在",
    "X83n1578_010:0511a03": "甚麼處。公當下知旨。如獲髻珠。延入府署。執弟子禮。",
    "X83n1578_010:0511a04": "徑山杲禪師。因李參政到山。舉此公案拈云。裴公",
    "X83n1578_010:0511a05": "將錯就錯。脫盡根塵。黃檗信口垂慈。不費心力。似",
    "X83n1578_010:0511a06": "地擎山。不知山之孤峻。如石含玉。不知玉之無瑕。",
    "X83n1578_010:0511a07": "雖然如是。黃檗只有殺人刀。且無活人劍。今日大",
    "X83n1578_010:0511a08": "資相公。或問雲門。真儀可觀。高僧在甚麼處。雲門",
    "X83n1578_010:0511a09": "亦召云相公。相公若應諾。雲門即向道。今日堂中",
    "X83n1578_010:0511a10": "特謝供養。",
    "X83n1578_010:0511a11": "裴一日托一尊佛。於師前跪曰。請師安名。師召曰裴",
    "X83n1578_010:0511a12": "休。公應諾。師曰。與汝安名竟。公禮拜　裴一日請師",
    "X83n1578_010:0511a13": "至郡。以所解一編示師。師接置於座。略不披閱。良久",
    "X83n1578_010:0511a14": "曰。會麼。裴曰未測。師曰。若便恁麼會去。猶較些子。若",
    "X83n1578_010:0511a15": "也形於紙墨。何有吾宗。裴乃贈詩一章曰。自從大士",
    "X83n1578_010:0511a16": "傳心印。額有圓珠七尺身。挂錫十年棲蜀水。浮盃今",
    "X83n1578_010:0511a17": "日渡漳濵。一千龍象隨高步。萬里香花結勝因。擬欲",
    "X83n1578_010:0511a18": "事師為弟子。不知將法付何人。師亦無喜色。",
    "X83n1578_010:0511a19": "裴既領旨。復博綜教相。以弟子禮事師。以昆仲友",
    "X83n1578_010:0511a20": "圭峯。甞親書大藏經五百函。所製法苑文字。諸方",
    "X83n1578_010:0511a21": "重之。",
    "X83n1578_010:0511a22": "師因有六人新到。五人作禮。中一人提起坐具。作一",
    "X83n1578_010:0511a23": "圓相。師曰。我聞有一隻獵犬甚惡。僧曰。尋羚羊聲來。",
    "X83n1578_010:0511a24": "師曰。羚羊無聲到汝尋。曰尋羚羊跡來。師曰。羚羊無",
    "X83n1578_010:0511b01": "跡到汝尋。曰尋羚羊蹤來。師曰。羚羊無蹤到汝尋。曰",
    "X83n1578_010:0511b02": "與麼則死羚羊也。師便休去。明日陞堂曰。昨日尋羚",
    "X83n1578_010:0511b03": "羊僧出來。僧便出。師曰。昨日公案未了。老僧休去。你",
    "X83n1578_010:0511b04": "作麼生。僧無語。師曰。將謂是本色衲僧。元來祇是義",
    "X83n1578_010:0511b05": "學沙門。便打趁出　師一日揑拳曰。天下老和尚總",
    "X83n1578_010:0511b06": "在這裏。我若放一線道。從汝七縱八橫。若不放過。不",
    "X83n1578_010:0511b07": "消一揑。僧問。放一線道時如何。師曰。七縱八橫。曰不",
    "X83n1578_010:0511b08": "放過不消一揑時如何。師曰。普　師上堂。大眾纔集。",
    "X83n1578_010:0511b09": "師拈拄杖一時打散。復召大眾。眾回首。師曰。月似彎",
    "X83n1578_010:0511b10": "弓。少雨多風。問如何是西來意。師便打　一日上堂。",
    "X83n1578_010:0511b11": "大眾雲集。乃曰。汝等諸人欲何所求。以拄杖趁之。大",
    "X83n1578_010:0511b12": "眾不散。師却復坐曰。汝等諸人。盡是噇酒糟漢。恁麼",
    "X83n1578_010:0511b13": "行脚。取笑於人。但見八百一千人處便去。不可圖他",
    "X83n1578_010:0511b14": "熱閙也。老漢行脚時。或遇草根下有一個漢。便從頂",
    "X83n1578_010:0511b15": "門上一錐。看他若知痛癢。可以布袋盛米供養他。可",
    "X83n1578_010:0511b16": "中總似汝如此容易。何處更有今日事也。汝等既稱",
    "X83n1578_010:0511b17": "行脚。亦須著些精神好。還知道大唐國裏無禪師麼。",
    "X83n1578_010:0511b18": "時有僧問。諸方尊宿盡聚眾開化。為甚麼却道無禪",
    "X83n1578_010:0511b19": "師。師曰。不道無禪。祇是無師。(溈山問仰山作麼生。仰云。鵞王擇乳。素非鴨類。",
    "X83n1578_010:0511b20": "溈云。此實難辨　五祖戒出僧語云。謝和尚說得道理好。承天宗云。五祖戒。眼照四天下。要見黃檗猶未可。若",
    "X83n1578_010:0511b21": "要扶竪正法眼藏。須是黃檗宗師　石門聰云。黃檗埀示。不妨奇特。纔被布衲拶著。失却一隻眼　徑山杲云。",
    "X83n1578_010:0511b22": "且道是醍醐句。是毒藥句。又頌。身上著衣方免寒。口邊說食終不飽。大唐國裏老婆禪。今日為君註破了　佛",
    "X83n1578_010:0511b23": "鑑懃頌。黃檗山中明示眾。大唐國裏暗藏身。袈裟一角猶拖地。誰是叢林有眼人　佛慧泉頌。無師充塞大唐",
    "X83n1578_010:0511b24": "國。噇酒糟漢會不得。竹寺閒過春已深。落花亂點莓苔色)闍黎不見。馬大師下有",
    "X83n1578_010:0511c01": "八十四人坐道場。得馬師正法眼者。止兩三人。廬山",
    "X83n1578_010:0511c02": "歸宗和尚是其一。夫出家人。須知有從上來事分始",
    "X83n1578_010:0511c03": "得。且如四祖下牛頭橫說竪說。猶未知向上關棙子。",
    "X83n1578_010:0511c04": "有此眼目。方辨得邪正宗黨。且當人事宜。不能體會",
    "X83n1578_010:0511c05": "得。但知學言語。念向皮袋裏安著。到處稱我會禪。還",
    "X83n1578_010:0511c06": "替得汝生死麼。輕忽老宿。入地獄五箭。我纔見汝入",
    "X83n1578_010:0511c07": "門來。便識得了也。還知麼。急須努力。莫容易事。持片",
    "X83n1578_010:0511c08": "衣口食。空過一生。明眼人笑汝。久後總被俗漢筭將",
    "X83n1578_010:0511c09": "去在。宜自看遠近。是阿誰面上事。若會即便會。若不",
    "X83n1578_010:0511c10": "會即散去。珍重　示裴公美曰。諸佛與一切眾生。唯",
    "X83n1578_010:0511c11": "是一心。更無別法。此心無始已來。不曾生。不曾滅。不",
    "X83n1578_010:0511c12": "青不黃。無形無相。不屬有無。不計新舊。非長非短。非",
    "X83n1578_010:0511c13": "大非小。超過一切限量名言。蹤跡對待。當體便是。動",
    "X83n1578_010:0511c14": "念即乖。猶如虗空。無有邊際。不可測度。惟此一心即",
    "X83n1578_010:0511c15": "是佛。佛與眾生更無別異。但是眾生著相外求。求",
    "X83n1578_010:0511c16": "之轉失。使佛覓佛。將心捉心。窮劫盡形終不能得。不",
    "X83n1578_010:0511c17": "知息念忘慮。佛自現前。此心即是佛。佛即是眾生。",
    "X83n1578_010:0511c18": "為眾生時此心不減。為諸佛時此心不添。乃至六度",
    "X83n1578_010:0511c19": "萬行河沙功德。本自具足。不假修添。遇緣即施。緣",
    "X83n1578_010:0511c20": "息即寂。若不決定信此是佛。而欲著相修行。以求功",
    "X83n1578_010:0511c21": "用。皆是妄想。與道相乖。此心即是佛。更無別佛。亦",
    "X83n1578_010:0511c22": "無別心。此心明淨猶如虗空。無一點相貌。舉心動念。",
    "X83n1578_010:0511c23": "即乖法體。即為著相。無始已來無著相佛。修六度萬",
    "X83n1578_010:0511c24": "行。欲求成佛。即是次第。無始已來無次第佛。但悟",
    "X83n1578_010:0512a01": "一心。更無少法可得。此即真佛。佛與眾生一切無異。",
    "X83n1578_010:0512a02": "猶如虗空。無雜無壞。如大日輪照四天下。日昇之",
    "X83n1578_010:0512a03": "時。明徧天下。虗空不曾明。日沒之時。暗偏天下。虗空",
    "X83n1578_010:0512a04": "不曾暗。明暗之境自相陵奪。虗空之性廓然不變。",
    "X83n1578_010:0512a05": "佛及眾生心亦如此。若觀佛作清淨光明解脫之相。",
    "X83n1578_010:0512a06": "觀眾生作垢濁暗昧生死之相。作此解者。歷河沙",
    "X83n1578_010:0512a07": "劫。終不得菩提。為著相故。唯此一心。更無微塵許法",
    "X83n1578_010:0512a08": "可得。即心是佛。如今學道人。不悟此心體。便於心上",
    "X83n1578_010:0512a09": "生心。向外求佛。著相修行。皆是惡法。非菩提道。供養",
    "X83n1578_010:0512a10": "十方諸佛。不如供養一個無心道人。何故。無心者無",
    "X83n1578_010:0512a11": "一切心也。如如之體。內如木石不動不搖。外如虗空",
    "X83n1578_010:0512a12": "不塞不礙。無能所。無方所。無相貌。無得失。趨者不敢",
    "X83n1578_010:0512a13": "入此法。恐落空無棲泊處故。望崖而退。例皆廣求知",
    "X83n1578_010:0512a14": "見。所以求知見者如毛。悟道者如角。文殊當理。普賢",
    "X83n1578_010:0512a15": "當行。理者真空無礙之理。行者離相無盡之行。觀音",
    "X83n1578_010:0512a16": "當大慈。勢至當大智。維摩者淨名也。淨者性也。名者",
    "X83n1578_010:0512a17": "相也。性相不異。故號淨名。諸大菩薩所表者。人皆有",
    "X83n1578_010:0512a18": "之。不離一心。悟之即是。今學道人。不向自心中悟。乃",
    "X83n1578_010:0512a19": "於心外著相取境。皆與道背。恒河沙者。佛說是沙。諸",
    "X83n1578_010:0512a20": "佛菩薩釋梵諸天。步履而過。沙亦不喜。牛羊蟲蟻踐",
    "X83n1578_010:0512a21": "踏而行。沙亦不怒。珍寶馨香。沙亦不貪。糞尿臭穢。沙",
    "X83n1578_010:0512a22": "亦不惡。此心即無心之心。離一切相。眾生諸佛更無",
    "X83n1578_010:0512a23": "差別。但能無心。便是究竟。學道人若不直下無心。累",
    "X83n1578_010:0512a24": "劫修行。終不成道。被三乘功行拘繫。不得解脫。然證",
    "X83n1578_010:0512b01": "此心有遲疾。有聞法一念便得無心者。有至十地乃",
    "X83n1578_010:0512b02": "得無心者。長短得無心乃住。更無可修可證。實無所",
    "X83n1578_010:0512b03": "得。真實不虗。一念而得。與十地而得者。功用恰齊。更",
    "X83n1578_010:0512b04": "無深淺。祇是歷劫枉受辛勤耳。造惡造善皆是著相。",
    "X83n1578_010:0512b05": "著相造惡。枉受輪迴。著相造善。枉受勞苦。總不如言",
    "X83n1578_010:0512b06": "下便自認取本法。此法即心。心外無法。此心即法。法",
    "X83n1578_010:0512b07": "外無心。心自無心。亦無無心者。將心無心。心却成有。",
    "X83n1578_010:0512b08": "默契而已。絕諸思議。故曰言語道斷心行處滅。此心",
    "X83n1578_010:0512b09": "是本源清淨佛。人皆有之。蠢動含靈與諸佛菩薩。一",
    "X83n1578_010:0512b10": "體不異。祇為妄想分別。造種種業。果本佛上實無一",
    "X83n1578_010:0512b11": "物。虗通寂靜。明妙安樂而已。深自悟入。直下便是。圓",
    "X83n1578_010:0512b12": "滿具足。更無所欠。縱使三祇精進修行。歷諸地位。及",
    "X83n1578_010:0512b13": "一念證時。祇證原來自佛。向上更不添得一物。却觀",
    "X83n1578_010:0512b14": "歷劫功用。總是夢中妄為。故如來云。我於阿耨菩提",
    "X83n1578_010:0512b15": "實無所得。若有所得。然燈佛則不與我授記　問。何",
    "X83n1578_010:0512b16": "者是佛。師云。汝心是佛。佛即是心。心佛不異。所云即",
    "X83n1578_010:0512b17": "心即佛。若離於心。別更無佛。云若自心是佛。祖師西",
    "X83n1578_010:0512b18": "來。如何傳授。師云。祖師西來。惟傳心佛。直指汝等心",
    "X83n1578_010:0512b19": "本來是佛。心心不異。故名為祖。若直下見此意。即頓",
    "X83n1578_010:0512b20": "超三乘。一切諸位。本來是佛。不假修成。云若如此。十",
    "X83n1578_010:0512b21": "方諸佛出世。說於何法。師云。十方諸佛出世。祇共說",
    "X83n1578_010:0512b22": "一心法。所以佛密付與摩訶大迦葉。此一心法體。盡",
    "X83n1578_010:0512b23": "虗空徧法界。名為諸佛。理論者。個法。豈是汝於言句",
    "X83n1578_010:0512b24": "上解得他。亦不是於一機一境上見得他。此意唯是",
    "X83n1578_010:0512c01": "默契。得者一門。名為無為法門。若欲會得。但知無心。",
    "X83n1578_010:0512c02": "忽悟即悟。若用心擬學取。即轉遠去。若無岐路心一",
    "X83n1578_010:0512c03": "切取捨。心心如木石。始有學道分。云。如今現有種種",
    "X83n1578_010:0512c04": "妄念。何以言無。師云。妄本無體。即是汝心所起。汝若",
    "X83n1578_010:0512c05": "識心是佛。心本無妄。那得起心。更認於妄。汝若不生",
    "X83n1578_010:0512c06": "心動念。自然無妄。所以云。心生則種種法生。心滅則",
    "X83n1578_010:0512c07": "種種法滅。云。今正妄念起時。佛在何處。師云。汝今覺",
    "X83n1578_010:0512c08": "妄起時。覺正是佛。可中若無妄念。佛亦無。何故如此。",
    "X83n1578_010:0512c09": "為汝起心作佛見。便謂有佛可成。作眾生見。便謂有",
    "X83n1578_010:0512c10": "眾生可度。起心動念總是汝見處。若無一切見。佛有",
    "X83n1578_010:0512c11": "何處所。如文殊纔起佛見法見。便貶向二鐵圍山。云。",
    "X83n1578_010:0512c12": "今正悟時。佛在何處。師云。問從何來。覺從何起。語默",
    "X83n1578_010:0512c13": "動靜一切聲色。盡是佛事。何處覓佛。不可更頭上安",
    "X83n1578_010:0512c14": "頭。嘴上加嘴。但莫生異見。山是山。水是水。僧是僧。俗",
    "X83n1578_010:0512c15": "是俗。山河大地日月星辰。總不出汝心。三千世界。都",
    "X83n1578_010:0512c16": "來是汝個自己。何處有許多般。心外無法。滿目青山。",
    "X83n1578_010:0512c17": "虗空世界皎皎地。無絲髮許與汝作見解。所以一切",
    "X83n1578_010:0512c18": "聲色是佛之慧目。法不孤起。仗境方生。為物之故有",
    "X83n1578_010:0512c19": "其多智。終日說何曾說。終日聞何曾聞。所以釋迦四",
    "X83n1578_010:0512c20": "十九年說。未甞說著一字。云。若如此。何處是菩提。師",
    "X83n1578_010:0512c21": "云。菩提無是處。佛亦不得菩提。眾生亦不失菩提。不",
    "X83n1578_010:0512c22": "可以身得。不可以心求。一切眾生即菩提相。云。如何",
    "X83n1578_010:0512c23": "發菩提心。師云。菩提無所得。你今但發無所得心。決",
    "X83n1578_010:0512c24": "定不得一法。即菩提心。菩提無住處。是故無有得者。",
    "X83n1578_010:0513a01": "故云我於然燈佛所。無有少法可得。佛即與我授記。",
    "X83n1578_010:0513a02": "明知一切眾生本是菩提。不應更得菩提。你今聞發",
    "X83n1578_010:0513a03": "菩提心。將謂一個心學取佛去。唯擬作佛。任你三祇",
    "X83n1578_010:0513a04": "劫修。亦祇得個報化佛。與你本源真性佛。有何交涉。",
    "X83n1578_010:0513a05": "故云外求有相佛。與汝不相似　又云。是法平等無",
    "X83n1578_010:0513a06": "有高下。是名菩提。即此本源清淨心。與眾生諸佛世",
    "X83n1578_010:0513a07": "界山河有相無相徧十方界。一切平等。無彼我相。此",
    "X83n1578_010:0513a08": "本源清淨心。常自圓明徧照。世人不悟。祇認見聞覺",
    "X83n1578_010:0513a09": "知為心。為見聞覺知所覆。所以不覩精明本體。但直",
    "X83n1578_010:0513a10": "下無心。本體自現。如大日輪昇於虗空。徧照十方。更",
    "X83n1578_010:0513a11": "無障礙。故學道人。惟認見聞覺知施為動作。空却見",
    "X83n1578_010:0513a12": "聞覺知。即心路絕無入處。但於見聞覺知處認本心。",
    "X83n1578_010:0513a13": "然本心不屬見聞覺知。亦不離見聞覺知。但莫於見",
    "X83n1578_010:0513a14": "聞覺知上起見解。亦莫於見聞覺知上動念。亦莫離",
    "X83n1578_010:0513a15": "見聞覺知覓心。亦莫捨見聞覺知取法。不即不離。不",
    "X83n1578_010:0513a16": "住不著。縱橫自在。無非道場　若欲得知要訣。但莫",
    "X83n1578_010:0513a17": "於心上著一物。言佛真法身猶若虗空。此是喻法身",
    "X83n1578_010:0513a18": "即虗空。虗空即法身。常人謂法身徧虗空處。虗空中",
    "X83n1578_010:0513a19": "含容法身。不知法身即虗空。虗空即法身也。若定言",
    "X83n1578_010:0513a20": "有虗空。虗空不是法身。若定言有法身。法身不是虗",
    "X83n1578_010:0513a21": "空。但莫作虗空解。虗空即法身。莫作法身解。法身即",
    "X83n1578_010:0513a22": "虗空。虗空與法身無異相。佛與眾生無異相。生死與",
    "X83n1578_010:0513a23": "涅槃無異相。煩惱與菩提無異相。離一切相即是佛。",
    "X83n1578_010:0513a24": "凡夫取境。道人取心。心境雙亡。乃是真法。忘境猶易。",
    "X83n1578_010:0513b01": "忘心至難。人不敢忘心。恐落空無撈摸處。不知空本",
    "X83n1578_010:0513b02": "無空。唯一真法界耳　問。如何是見性。云。性即是見。",
    "X83n1578_010:0513b03": "見即是性。不可以性更見性。聞即是性。不可以性更",
    "X83n1578_010:0513b04": "聞性。祇你作性見。能聞能見性。便有一異法生。他分",
    "X83n1578_010:0513b05": "明道。所可見者不可更見。你云何頭上更著頭。他分",
    "X83n1578_010:0513b06": "明道。如盤中散珠。大者大圓。小者小圓。各各不相知。",
    "X83n1578_010:0513b07": "各各不相礙。起時不言我起。滅時不言我滅。所以四",
    "X83n1578_010:0513b08": "生六道未有不如時。且眾生不見佛。佛不見眾生。四",
    "X83n1578_010:0513b09": "果不見四向。四向不見四果。三賢十聖不見等妙二",
    "X83n1578_010:0513b10": "覺。等妙二覺不見三賢十聖。乃至水不見火。火不見",
    "X83n1578_010:0513b11": "水。地不見風。風不見地。眾生不入法界。佛不出法界。",
    "X83n1578_010:0513b12": "所以法性無去來。無能所見。既如此。因什麼道我見",
    "X83n1578_010:0513b13": "我聞。於善知識處得契悟。善知識與我說法。諸佛出",
    "X83n1578_010:0513b14": "世。與眾生說法。迦旃延祇為以生滅心傳實相法。被",
    "X83n1578_010:0513b15": "淨名訶責。分明道。一切法本來無縛。何用解他。本來",
    "X83n1578_010:0513b16": "不染。何用淨他。故云。實相如是豈可說乎。汝今祇成",
    "X83n1578_010:0513b17": "是非心染淨心。學得一知一解。繞天下行。見人便擬",
    "X83n1578_010:0513b18": "定當取。誰有心眼。誰強誰弱。若也如此。天地懸殊。更",
    "X83n1578_010:0513b19": "說什麼見性　問。既言性即見見即性。祇如性自無",
    "X83n1578_010:0513b20": "障礙無劑限。云何隔物即不見。又於虗空中。近即見。",
    "X83n1578_010:0513b21": "遠即不見者如何。師云。此是你妄生異見。若言隔物",
    "X83n1578_010:0513b22": "不見。無物言見。便謂性有隔礙者。全無交涉。性且非",
    "X83n1578_010:0513b23": "見非不見。法亦非見非不見。若見性人。何處不是我",
    "X83n1578_010:0513b24": "之本性。所以六道四生。山河大地。總是我之性淨明",
    "X83n1578_010:0513c01": "體。故云見色便見心。色心不異故。祇為取相作見聞",
    "X83n1578_010:0513c02": "覺知。去却前物。始擬得見者。即墮二乘人中。依通見",
    "X83n1578_010:0513c03": "解也。虗空中近則見。遠則不見。此是外道中收。分明",
    "X83n1578_010:0513c04": "道非內亦非外。非近亦非遠。近而不可見者。萬物之",
    "X83n1578_010:0513c05": "性也。近尚不可見。更道遠而不可見。有什麼意旨",
    "X83n1578_010:0513c06": "　問。佛窮得無明否。師云。無明即是一切諸佛得道之",
    "X83n1578_010:0513c07": "處。所以緣起是道場。所見一塵一色。便合無邊理性。",
    "X83n1578_010:0513c08": "舉足下足不離道場。道場者無所得也。我向你道。祇",
    "X83n1578_010:0513c09": "無所得。名為坐道場。云。無明者。為明為暗。師云。非明",
    "X83n1578_010:0513c10": "非暗。明暗是代謝之法。無明且不明。亦不暗不明。祇",
    "X83n1578_010:0513c11": "是本明。不明不暗。祇者一句子。亂却天下人眼。所以",
    "X83n1578_010:0513c12": "道。假使滿世間。皆如舍利弗。盡思共度量。不能測佛",
    "X83n1578_010:0513c13": "智。其無礙惠。(當作慧)出過虗空。無你語論處。釋迦量等",
    "X83n1578_010:0513c14": "三千大千世界。忽有一菩薩出來。一跨跨却三千大",
    "X83n1578_010:0513c15": "千世界。不出普賢一毛孔。你如今把什麼本領擬學",
    "X83n1578_010:0513c16": "他。云。既是學不得。為什麼道歸源性無二。方便有多",
    "X83n1578_010:0513c17": "門。如之何。師云。歸源性無二者。無明實性即諸佛性。",
    "X83n1578_010:0513c18": "方便有多門者。聲聞人見無明生。見無明滅。緣覺人",
    "X83n1578_010:0513c19": "但見無明滅。不見無明生。念念證寂滅。諸佛見眾生",
    "X83n1578_010:0513c20": "終日生而無生。終日滅而無滅。無生無滅。即大乘果。",
    "X83n1578_010:0513c21": "所以道。果滿菩提圓。花開世界起。舉足即佛。下足即",
    "X83n1578_010:0513c22": "眾生。諸佛兩足尊者。即理足事足。眾生足生死足。一",
    "X83n1578_010:0513c23": "切等足。足故不求。是你今念念學佛。即嫌著眾生。若",
    "X83n1578_010:0513c24": "嫌著眾生。即是謗他十方諸佛。所以佛出世來。執除",
    "X83n1578_010:0514a01": "糞器。蠲除戲論之糞。祇教你除却從來學心。見心除",
    "X83n1578_010:0514a02": "得盡。即不墮戲論。亦云搬糞出。祇教你不生心。心若",
    "X83n1578_010:0514a03": "不生。自然成大智者。決定不分別佛與眾生。一切盡",
    "X83n1578_010:0514a04": "不分別。始得入我曹溪門下。故自古先聖云。少行我",
    "X83n1578_010:0514a05": "法門。所以無行為我法門。祇是一心門。一切人到這",
    "X83n1578_010:0514a06": "裏。盡不敢入。不道全無。祇是少人得。得者即是佛。珍",
    "X83n1578_010:0514a07": "重　夫學道者。先須併却雜學諸緣。決定不求。決定",
    "X83n1578_010:0514a08": "不著。聞甚深法。恰似清風屆耳。瞥然而過。更不追尋。",
    "X83n1578_010:0514a09": "是為甚深入如來禪。離生禪想。從上祖師。唯傳一心。",
    "X83n1578_010:0514a10": "更無二佛。指心是佛。頓超等妙二覺之表。決定不流",
    "X83n1578_010:0514a11": "至第二念。始似入我宗門。如斯之法。汝取次人。到者",
    "X83n1578_010:0514a12": "裏擬作麼生學。所以道。擬心時被擬心魔縛。非擬心",
    "X83n1578_010:0514a13": "時又被非擬心魔縛。(應有魔字)非外來。出自你心。唯有無",
    "X83n1578_010:0514a14": "神通菩薩。足跡不可尋。若以一切時中。心有常見。即",
    "X83n1578_010:0514a15": "是常見外道。若觀一切法空。作空見者。即是斷見外",
    "X83n1578_010:0514a16": "道。所以三界唯心。萬法唯識。此猶是對外道邪見人",
    "X83n1578_010:0514a17": "說。若說法身以為極果。此對三賢十聖人言。故佛斷",
    "X83n1578_010:0514a18": "二愚。一者微細所知愚。二者極微細所知愚。佛既如",
    "X83n1578_010:0514a19": "是。更說什麼等妙二覺來。所以一切人。但欲向明。不",
    "X83n1578_010:0514a20": "欲向暗。但欲求悟。不愛煩惱無明。便道佛是覺。眾生",
    "X83n1578_010:0514a21": "是妄。若作如是見解。百劫千生輪迴六道。更無斷絕。",
    "X83n1578_010:0514a22": "何以故。為謗諸佛本源自性故。他分明向你道。佛且",
    "X83n1578_010:0514a23": "不明。眾生不暗。法無明暗故。佛且不強。眾生且不弱。",
    "X83n1578_010:0514a24": "法無強弱故。佛且不智。眾生且不愚。法無愚智故。是",
    "X83n1578_010:0514b01": "你出頭總道解禪。開著口便病發。不說本。祇說末。不",
    "X83n1578_010:0514b02": "說迷。祇說悟。不說體。祇說用。總無你話論處。他一切",
    "X83n1578_010:0514b03": "法且本不有。今亦不無。緣起不有。緣滅不無。本亦不",
    "X83n1578_010:0514b04": "有。本非本故。心亦不心。心非心故。相亦非相。相非相",
    "X83n1578_010:0514b05": "故。所以道。無法無本心。始解心心法。法即非法。非法",
    "X83n1578_010:0514b06": "即法。無法無非法故。是心心法。忽然瞥起一念。了知",
    "X83n1578_010:0514b07": "如幻如化。即流入過去佛。過去佛且不有。未來佛且",
    "X83n1578_010:0514b08": "不無。又且不喚作未來佛。現在念念不住。不喚作現",
    "X83n1578_010:0514b09": "在佛。佛若起時。即不擬他。是覺是迷。是善是惡。輒不",
    "X83n1578_010:0514b10": "得執滯他斷絕他。如一念瞥起。千重關鎖鎖不得。萬",
    "X83n1578_010:0514b11": "丈繩索索他不住。既若如是。爭合便擬滅他止他。分",
    "X83n1578_010:0514b12": "明向你道。爾燄識。你作麼生擬斷他。喻如陽燄。你道",
    "X83n1578_010:0514b13": "近。十方世界求不可得。始道遠。看時祇在目前。你擬",
    "X83n1578_010:0514b14": "趁他。他又轉遠去。你始避他。他又來逐你。取又不得。",
    "X83n1578_010:0514b15": "捨又不得。既若如此。故知一切法性自爾。即不用愁",
    "X83n1578_010:0514b16": "他慮他。如言前念是凡後念是聖。如手翻覆一般。此",
    "X83n1578_010:0514b17": "是三乘教之極也。據我禪宗中。前念且不是凡。後念",
    "X83n1578_010:0514b18": "且不是聖。前念不是佛。後念不是眾生。所以一切色",
    "X83n1578_010:0514b19": "是佛色。一切聲是佛聲。舉著一理。一切理皆然。見一",
    "X83n1578_010:0514b20": "事見一切事。見一心見一切心。見一道見一切道。一",
    "X83n1578_010:0514b21": "切處無不是道。見一塵。十方世界山河大地皆然。見",
    "X83n1578_010:0514b22": "一滴水。即見十方世界一切性水。又見一切法。即見",
    "X83n1578_010:0514b23": "一切心。一切法本空。心即不無。不無即妙有。有亦不",
    "X83n1578_010:0514b24": "有。不有即有。即真空妙有。既若如是。十方世界不出",
    "X83n1578_010:0514c01": "我之一心。一切微塵國土不出我之一念。若然。說甚",
    "X83n1578_010:0514c02": "麼內之與外。如蜜性甜。一切蜜皆然。不可者個蜜甜",
    "X83n1578_010:0514c03": "餘底苦也。何處有與麼事。所以道。虗空無內外。法性",
    "X83n1578_010:0514c04": "自爾。虗空無中間。法性自爾。故眾生即佛。佛即眾生。",
    "X83n1578_010:0514c05": "眾生與佛元同一體。生死涅槃有為無為元同一體。",
    "X83n1578_010:0514c06": "世間出世間。乃至六道四生山河大地有性無性亦",
    "X83n1578_010:0514c07": "同一體。言同者名相亦空。有亦空。無亦空。盡恒沙世",
    "X83n1578_010:0514c08": "界。元是一空。既若如此。何處有佛度眾生。何處有眾",
    "X83n1578_010:0514c09": "生受佛度。何故如此。萬法之性自爾故。若作自然見。",
    "X83n1578_010:0514c10": "即落自然外道。若作無我無我所見。墮在三賢十聖",
    "X83n1578_010:0514c11": "位中。你如今云何將一尺一寸。便擬量度虗空。他分",
    "X83n1578_010:0514c12": "明向汝道。法法不相到。法自寂故。當處自住。當處自",
    "X83n1578_010:0514c13": "真。以身空故名法空。以心空故名性空。身心總空故",
    "X83n1578_010:0514c14": "名法性空。乃至千途異說。皆不離你之本心。如今說",
    "X83n1578_010:0514c15": "菩提涅槃真如佛性二乘菩薩者。為指葉為黃金拳",
    "X83n1578_010:0514c16": "掌之說。若也展手之時。一切大眾若天若人。皆見掌",
    "X83n1578_010:0514c17": "中都無一物。所以道。本來無一物。何處有塵埃。本既",
    "X83n1578_010:0514c18": "無物。三際本無所有故。學道人單刀直入。須見者個",
    "X83n1578_010:0514c19": "意始得。故達磨大師。從西天來至此土。經多少國土。",
    "X83n1578_010:0514c20": "祇覓得可大師一人。密傳心印。印你本心。以心印法。",
    "X83n1578_010:0514c21": "以法印心。心既如此。法亦如此。同真際。等法性。法性",
    "X83n1578_010:0514c22": "空中誰是授記人。誰是成佛人。誰是得法人。他分明",
    "X83n1578_010:0514c23": "向你道。菩提者不可以身得。身無相故。不可以心得。",
    "X83n1578_010:0514c24": "心無相故。不可以性得。性即便是本源自性天真佛",
    "X83n1578_010:0515a01": "故。不可以佛更得佛。不可以無相更得無相。不可以",
    "X83n1578_010:0515a02": "空更得空。不可以道更得道。本無所得。無得亦不可",
    "X83n1578_010:0515a03": "得。所以道無一法可得。祇教你了取本心。當下了時。",
    "X83n1578_010:0515a04": "不得了相。無了無不了。相亦不可得。如此之法。得者",
    "X83n1578_010:0515a05": "即得。得者不自覺知。不得者亦不自覺知。如此之法。",
    "X83n1578_010:0515a06": "從上已來。有幾人得知。所以道。天下忘己者有幾人。",
    "X83n1578_010:0515a07": "如今於一機一境一經一教一世一時一名一字。六",
    "X83n1578_010:0515a08": "根門前領得。與機關木人何別。忽有一人出來。不於",
    "X83n1578_010:0515a09": "一名一相上作解者。我說此人。盡十方世界覓者個",
    "X83n1578_010:0515a10": "人不可得。以無第二人故。繼於祖位。亦云釋種。無雜",
    "X83n1578_010:0515a11": "純一。故言王若成佛時。王子亦隨出家。此意大難知。",
    "X83n1578_010:0515a12": "祇教你莫覓。覓便失却。如癡人山上呌一聲。響從谷",
    "X83n1578_010:0515a13": "出。便走下山趁。及乎覓不得。又呌一聲。山上響又應。",
    "X83n1578_010:0515a14": "亦走上山上趁。如是千生萬劫。祇是尋聲逐響人。虗",
    "X83n1578_010:0515a15": "生浪死漢。汝若無聲即無響。涅槃者無聞無知無聲。",
    "X83n1578_010:0515a16": "絕跡絕蹤。若得如是。稍與祖師隣房也　上堂云。即",
    "X83n1578_010:0515a17": "心是佛。上至諸佛。下至蠢動含靈。皆有佛性。同一心",
    "X83n1578_010:0515a18": "體。所以達磨從西天來。惟傳一心法。直指一切眾生",
    "X83n1578_010:0515a19": "本來是佛。不假修行。但如今識取自心。見自本性。更",
    "X83n1578_010:0515a20": "莫別求。云何識自心。即如今言語者正是汝心。若不",
    "X83n1578_010:0515a21": "言語。又不作用。心體如虗空相似。無有相貌。亦無方",
    "X83n1578_010:0515a22": "所。亦不一向是無。有而不可見。故祖師云。真性心地",
    "X83n1578_010:0515a23": "藏。無頭亦無尾。應緣而化物。方便呼為智。若不應緣",
    "X83n1578_010:0515a24": "之時。不可言其有無。正應之時亦無蹤跡。既知如此。",
    "X83n1578_010:0515b01": "如今但向無中棲泊。即是行諸佛路。經云應無所住",
    "X83n1578_010:0515b02": "而生其心。一切眾生輪迴生死者。意緣走作。心於六",
    "X83n1578_010:0515b03": "道不停。致使受種種苦。淨名云。難化之人。心如猿猴。",
    "X83n1578_010:0515b04": "故以若干種法。制禦其心。然後調伏。所以心生種種",
    "X83n1578_010:0515b05": "法生。心滅種種法滅。故知一切諸法皆由心造。乃至",
    "X83n1578_010:0515b06": "人天地獄六道修羅。盡由心造。如今但學無心。頓息",
    "X83n1578_010:0515b07": "諸緣。莫生妄想分別。無人無我。無貪瞋。無憎愛。無勝",
    "X83n1578_010:0515b08": "負。但除應如許多種妄想。性自本來清淨。即是修行",
    "X83n1578_010:0515b09": "菩提法佛等。若不會此意。縱你廣學勤苦修行。木食",
    "X83n1578_010:0515b10": "草衣。不識自心。皆名邪行。盡作天魔外道水陸諸神。",
    "X83n1578_010:0515b11": "如此修行。當復何益。誌公云。本體是自心作。那得文",
    "X83n1578_010:0515b12": "字中求。如今但識自心。息却思惟妄想。塵勞自然不",
    "X83n1578_010:0515b13": "生。淨名云。唯置一牀寢疾而臥。心不起也。如今臥疾。",
    "X83n1578_010:0515b14": "攀緣都息。妄想歇滅。即是菩提。如今若心裏紛紛不",
    "X83n1578_010:0515b15": "定。任你學到三乘四果十地諸位。合殺祇向凡聖中",
    "X83n1578_010:0515b16": "坐。諸行盡歸無常勢力。皆有盡期。猶如箭射於空。力",
    "X83n1578_010:0515b17": "盡還墮。却歸生死輪迴。如斯修行。不解佛意。虗受辛",
    "X83n1578_010:0515b18": "苦。豈非大錯。誌公云。未逢出世明師。枉服大乘法藥。",
    "X83n1578_010:0515b19": "如今但一切時中。行住坐臥。但學無心。亦無分別。亦",
    "X83n1578_010:0515b20": "無依倚。亦無住著。終日任運騰騰。如癡人相似。世人",
    "X83n1578_010:0515b21": "盡不識你。你亦不用教人識。不識心如頑石頭。都無",
    "X83n1578_010:0515b22": "縫罅。一切法透汝心不入。兀然無著。如此始有少分",
    "X83n1578_010:0515b23": "相應。透得三界境過。名為佛出世。不漏心相。名為無",
    "X83n1578_010:0515b24": "漏智。不作人天業。不作地獄業。不起一切心。諸緣盡",
    "X83n1578_010:0515c01": "不生。即此身心是自由人。不是一向不生。祇是隨意",
    "X83n1578_010:0515c02": "而生。經云菩薩有意生身。是也。忽(疑訛)若未會無心。著",
    "X83n1578_010:0515c03": "相而作者。皆屬魔業。乃至作淨土佛事。並皆成業。乃",
    "X83n1578_010:0515c04": "名佛障。障汝乃故。被因果管束。去住無自由分。所以",
    "X83n1578_010:0515c05": "菩提等法。本不是有。如來所說。皆是化人。猶如黃葉",
    "X83n1578_010:0515c06": "為金。權止小兒啼故。實無有法名阿耨菩提。如今既",
    "X83n1578_010:0515c07": "會此意。何用區區。但隨緣消舊業。更莫造新殃。心裏",
    "X83n1578_010:0515c08": "明明。所以舊時見解總須捨却。淨名云。除去所有。法",
    "X83n1578_010:0515c09": "華云。二十年中常令除糞。只是除去胸中作見解處。",
    "X83n1578_010:0515c10": "又云蠲除戲論之糞。所以如來藏。本自空寂。並不停",
    "X83n1578_010:0515c11": "留一法。故經云。諸佛國土亦復皆空。若言佛道是修",
    "X83n1578_010:0515c12": "學而得。如此見解。全無交涉。或作一機一境。揚眉動",
    "X83n1578_010:0515c13": "目。祇對相當。便道契會也。得證悟禪理也。忽逢一人",
    "X83n1578_010:0515c14": "不解。便道都無所知。對他若得道理。心中便歡喜。若",
    "X83n1578_010:0515c15": "被他折伏不如他。便即心懷惆悵。如此心意學禪。有",
    "X83n1578_010:0515c16": "何交涉。任汝會得少許道理。祇得個心所法。禪道總",
    "X83n1578_010:0515c17": "沒交涉。所以達磨面壁。都不令人有見處。故云。忘機",
    "X83n1578_010:0515c18": "是佛道。分別是魔軍。此性縱汝迷時亦不失。悟時亦",
    "X83n1578_010:0515c19": "不得。天真自性。本無迷悟。盡十方虗空界。元來是我",
    "X83n1578_010:0515c20": "一心體。縱汝動用造作。豈離虗空。虗空本來無大無",
    "X83n1578_010:0515c21": "小。無漏無為。無迷無悟。了了見無一物。亦無人亦無",
    "X83n1578_010:0515c22": "佛。絕纖毫的(疑訛)量。是無依倚。無粘綴。一道清流。是自",
    "X83n1578_010:0515c23": "性無生法忍。何有擬議。真佛無口。不解說法。真聽無",
    "X83n1578_010:0515c24": "耳。其誰聞乎。珍重　又云。但無一切心。即名無漏智。",
    "X83n1578_010:0516a01": "汝每日行住坐臥。一切言語。但莫著有為法。出言瞬",
    "X83n1578_010:0516a02": "目。盡同無漏。如今末法向去。多是學禪道者。皆著一",
    "X83n1578_010:0516a03": "切聲色。何不與我心。心同虗空去。如枯木石頭去。如",
    "X83n1578_010:0516a04": "寒灰死火去。方有少分相應。若不如是。他日盡被閻",
    "X83n1578_010:0516a05": "老子拷你在。你但離却有無諸法。心如日輪常在虗",
    "X83n1578_010:0516a06": "空。光明自然。不照而照。不是省力底事。到此之時。無",
    "X83n1578_010:0516a07": "棲泊處。即是行諸佛行。便是應無所住而生其心。此",
    "X83n1578_010:0516a08": "是你清淨法身。名為阿耨菩提。若不會此意。縱你學",
    "X83n1578_010:0516a09": "得多知。勤苦修行。草衣木食。不識自心。盡名邪行",
    "X83n1578_010:0516a10": "　又云。你如今一切時中。但學無心。久久須實得。為你",
    "X83n1578_010:0516a11": "力量小。不能頓超。但得三年五年或十年。須得個入",
    "X83n1578_010:0516a12": "頭處。自然會去　為有貪瞋癡。即立戒定慧。本無煩",
    "X83n1578_010:0516a13": "惱。焉有菩提。故祖師云。佛說一切法。為度一切心。我",
    "X83n1578_010:0516a14": "無一切心。何用一切法。本源清淨佛上。更不著一物。",
    "X83n1578_010:0516a15": "譬如虗空。雖以無量珍寶莊嚴。終不能住。佛性同虗",
    "X83n1578_010:0516a16": "空。雖以無量功德智慧莊嚴。終不能住。但迷本性。轉",
    "X83n1578_010:0516a17": "不見耳。所謂心地法門。萬法皆依此心建立。遇境即",
    "X83n1578_010:0516a18": "有。無境即無。不可於淨性上轉作境解。所言定慧。鑑",
    "X83n1578_010:0516a19": "用歷歷。寂寂惺惺。見聞覺知皆是境上作解。暫為中",
    "X83n1578_010:0516a20": "下根人說即得。若欲親證。皆不可作如此見解　言",
    "X83n1578_010:0516a21": "化城者。二乘及十地等覺妙覺。皆是權立接引之教。",
    "X83n1578_010:0516a22": "並為化城。言寶所者。乃真心本佛自性之寶。此寶不",
    "X83n1578_010:0516a23": "屬情量。不可建立。無佛無眾生。無能無所。何處有城。",
    "X83n1578_010:0516a24": "若問此既是化城。何處為寶所。寶所不可指。指即有",
    "X83n1578_010:0516b01": "方所。非真寶所也。故云在近而已。不可定量言之。但",
    "X83n1578_010:0516b02": "當體會契之即是　言闡提者。信不具也。一切六道",
    "X83n1578_010:0516b03": "眾生。乃至二乘。不信有佛果。皆謂之斷善根闡提。菩",
    "X83n1578_010:0516b04": "薩者。深信有佛法。不見有大乘小乘。佛與眾生同一",
    "X83n1578_010:0516b05": "法性。乃謂之善根闡提　凡人多為境礙心。事礙理",
    "X83n1578_010:0516b06": "常欲逃境以安心。屏事以存理。不知乃是心礙境。理",
    "X83n1578_010:0516b07": "礙事。但令心空。境自空。但令理寂。事自寂。勿倒用心",
    "X83n1578_010:0516b08": "也。凡人多不肯空心。恐落於空。不知自心本空。愚人",
    "X83n1578_010:0516b09": "除事不除心。智者除心不除事　菩薩心如虗空。一",
    "X83n1578_010:0516b10": "切俱捨。所作福德皆不貪著。然捨有三等。內外身心",
    "X83n1578_010:0516b11": "一切俱捨。猶如虗空。無所取著。然後隨方應物。能所",
    "X83n1578_010:0516b12": "皆忘。是為大捨。若一邊行道布德。一邊旋捨無希望",
    "X83n1578_010:0516b13": "心。是為中捨。若廣修眾善。有所希望。聞法知空。遂乃",
    "X83n1578_010:0516b14": "不著。是為小捨。大捨如火燭在前。更無迷悟。中捨如",
    "X83n1578_010:0516b15": "火燭在旁。或明或暗。小捨如火燭在後。不見坑穽。故",
    "X83n1578_010:0516b16": "菩薩心如虗空。一切俱捨。過去心不可得。是過去捨。",
    "X83n1578_010:0516b17": "現在心不可得。是現在捨。未來心不可得。是未來捨。",
    "X83n1578_010:0516b18": "所謂三世俱捨　自如來付法迦葉已來。以心印心。",
    "X83n1578_010:0516b19": "心心不異。印著空即印不成文。印著物即印不成法。",
    "X83n1578_010:0516b20": "故以心印心。心心不異。能印所印俱難契會。故得者",
    "X83n1578_010:0516b21": "少。然心即無心。得即無得　佛有三身。法身說自性",
    "X83n1578_010:0516b22": "虗通法。報身說一切清淨法。化身說六度萬行法。法",
    "X83n1578_010:0516b23": "身說法。不可以言語音聲形相文字而求。無所說。無",
    "X83n1578_010:0516b24": "所證。自性虗通而已。故曰無法可說是名說法。報身",
    "X83n1578_010:0516c01": "化身。皆隨機感現所說法。亦隨事應根以為攝化。皆",
    "X83n1578_010:0516c02": "非真法。故曰報化非真佛。亦非說法者　問。本來無",
    "X83n1578_010:0516c03": "一物。無物便是否。師云。無亦不是。菩提無是處。亦無",
    "X83n1578_010:0516c04": "無知解　問。祇如目前虗空可不是境。豈無指境見",
    "X83n1578_010:0516c05": "心乎。師云。甚麼心教汝向境上見。設汝見得。祇是個",
    "X83n1578_010:0516c06": "照境底心。如人以鏡照面。縱然得見眉目分明。元來",
    "X83n1578_010:0516c07": "祇是形像。何關汝事。云。若不因照。何時得見。師云。若",
    "X83n1578_010:0516c08": "也涉因。常須假物。有什麼了時。汝不見他向汝道。撒",
    "X83n1578_010:0516c09": "手似君無一物。徒勞謾說數千般。云。他若識了。照亦",
    "X83n1578_010:0516c10": "無物耶。師云。若是無物。更何用照。你莫開眼寱語去",
    "X83n1578_010:0516c11": "　纔作佛見。便被佛障。作眾生見。被眾生障。作凡作",
    "X83n1578_010:0516c12": "聖作淨作穢等見。盡成其障。障汝心故。總成輪轉。猶",
    "X83n1578_010:0516c13": "如獼猴放一捉一。無有了期　十方諸佛實無少法",
    "X83n1578_010:0516c14": "可得。名為阿耨菩提。祇是一心實無異相。亦無光彩。",
    "X83n1578_010:0516c15": "亦無勝負。無勝故無佛相。無負故無眾生相。云。心既",
    "X83n1578_010:0516c16": "無相。豈得全無三十二相八十種好。化度眾生耶。師",
    "X83n1578_010:0516c17": "云。三十二相屬相。凡所有相皆是虗妄。八十種好屬",
    "X83n1578_010:0516c18": "色。若以色見我。是人行邪道。不能見如來　問。無邊",
    "X83n1578_010:0516c19": "身菩薩。為甚麼不見如來頂相。師云。實無可見。何以",
    "X83n1578_010:0516c20": "故。無邊身菩薩。便是如來。不應更見。祇教你不作佛",
    "X83n1578_010:0516c21": "見。不落佛邊。不作眾生見。不落眾生邊。不作有見。不",
    "X83n1578_010:0516c22": "落有邊。不作無見。不落無邊。不作凡見。不落凡邊。不",
    "X83n1578_010:0516c23": "作聖見。不落聖邊。但無諸見。即是無邊身。若有見處。",
    "X83n1578_010:0516c24": "即名外道。外道者樂於諸見。菩薩於諸見而不動。如",
    "X83n1578_010:0517a01": "來者即諸法如義。所以云。彌勒亦如也。眾聖賢亦如",
    "X83n1578_010:0517a02": "也。如即無生。如即無滅。如即無見。如即無聞。如來頂",
    "X83n1578_010:0517a03": "即是圓見。亦無圓見。故不落圓邊。所以佛身無為不",
    "X83n1578_010:0517a04": "墮諸數。權以虗空為喻。圓同太虗。無欠無餘。等閒無",
    "X83n1578_010:0517a05": "事。莫強辨他境。辨著便成識。所以云。圓成同識海。流",
    "X83n1578_010:0517a06": "轉若飄蓬　學道人。莫疑四大為身。四大無我。我亦",
    "X83n1578_010:0517a07": "無主。故知此身無我亦無主。五陰為心。五陰無我亦",
    "X83n1578_010:0517a08": "無主。故知此心無我亦無主。六根六塵六識和合生",
    "X83n1578_010:0517a09": "滅。亦復如是。十八界既空。一切皆空。唯有本心。蕩然",
    "X83n1578_010:0517a10": "清淨　學般若人。不見有一法可得。絕意三乘。惟一",
    "X83n1578_010:0517a11": "真實。不可證得。謂我能證能得。皆增上慢人。法華會",
    "X83n1578_010:0517a12": "上拂衣而去者。皆斯徒也。故佛言。我於菩提實無所",
    "X83n1578_010:0517a13": "得。默契而已。凡人臨欲終時。但觀五蘊皆空。四大無",
    "X83n1578_010:0517a14": "我。真心無恒。不去不來。生時性亦不來。死時性亦不",
    "X83n1578_010:0517a15": "去。湛然圓寂。心境一如。但能如是。直下頓了。不為三",
    "X83n1578_010:0517a16": "世所拘繫。便是出世人也。切不得有分毫趣向。若見",
    "X83n1578_010:0517a17": "善相。諸佛來迎。及種種現前。亦無心隨去。若見惡相",
    "X83n1578_010:0517a18": "種種現前。亦無心怖畏。但自忘心。同於法界。便得自",
    "X83n1578_010:0517a19": "在。此即是要節也　惟直下頓了自心本來是佛。無",
    "X83n1578_010:0517a20": "一法可得。無一行可修。此是無上道　問。教中云。銷",
    "X83n1578_010:0517a21": "我億劫顛倒想。不歷僧祇獲法身者如何。師云。若以",
    "X83n1578_010:0517a22": "三無數劫修行。有所證得者。盡恒沙劫不得。若於一",
    "X83n1578_010:0517a23": "剎那中獲得法身。直了見性者。猶是三乘教之極談",
    "X83n1578_010:0517a24": "也。何以故。以見法身可獲故。皆屬不了義教中收",
    "X83n1578_010:0517b01": "　我此禪宗。從上相承已來。不曾教人求知求解。只云",
    "X83n1578_010:0517b02": "學道。早是接引之辭。然道亦不可學。情存學解。却成",
    "X83n1578_010:0517b03": "迷道。道無方所。名大乘心。此心不在內外中間。實無",
    "X83n1578_010:0517b04": "方所。第一不得作知解。只是說汝如今情量處。情量",
    "X83n1578_010:0517b05": "若盡。心無方所。此道天真。本無名字　問。從上來皆",
    "X83n1578_010:0517b06": "云即心是佛。未審即那個心是佛。師云。你有幾個心。",
    "X83n1578_010:0517b07": "云。為復即凡心是佛。即聖心是佛。師云。你何處有凡",
    "X83n1578_010:0517b08": "聖心耶。云。即今三乘中說有凡聖。和尚何得言無。師",
    "X83n1578_010:0517b09": "云。三乘中分明向你道。凡聖心是妄。你今不解。反執",
    "X83n1578_010:0517b10": "為有。將空作實。豈不是妄。妄故迷心。汝但除却凡情",
    "X83n1578_010:0517b11": "聖境。心外更無別佛。祖師西來。直指一切人全體是",
    "X83n1578_010:0517b12": "佛。汝今不識。執凡執聖。向外馳騁。還自迷心。所以向",
    "X83n1578_010:0517b13": "汝道即心是佛。一念情生。即墮異趣。無始已來。不異",
    "X83n1578_010:0517b14": "今日無有異法。故名成等正覺。云。和尚所言即者。是",
    "X83n1578_010:0517b15": "何道理。師云。覓甚麼道理。纔有道理。便即心異。云。前",
    "X83n1578_010:0517b16": "言無始已來不異今日。此理如何。師云。祇為覓故。汝",
    "X83n1578_010:0517b17": "自異他。汝若不覓。何處有異。云。既是不異。何更用說",
    "X83n1578_010:0517b18": "即。師云。汝若不認凡聖。阿誰向你道即。即若不即。心",
    "X83n1578_010:0517b19": "亦不心。可中心即俱忘。阿你更擬向何處覓去　問",
    "X83n1578_010:0517b20": "妄能障自心。未審而今以何遣妄。師云。起妄遣妄。亦",
    "X83n1578_010:0517b21": "成妄。妄本無根。祇因分別而有。你但於凡聖兩處情",
    "X83n1578_010:0517b22": "盡。自然無妄。更擬若為遣他。都不得有纖毫依執。名",
    "X83n1578_010:0517b23": "為我捨兩臂必當得佛云。既無依執。當何相承。師云。",
    "X83n1578_010:0517b24": "以心傳心。云。若心相傳。云何言心亦無。師云。不得一",
    "X83n1578_010:0517c01": "法。名為傳心。若了此心。即是無心無法。云。若無心無",
    "X83n1578_010:0517c02": "法。云何名傳。師云。汝聞道傳心。將謂有可得也。所以",
    "X83n1578_010:0517c03": "祖師云。認得心性時。可說不思議。了了無所得。得時",
    "X83n1578_010:0517c04": "不說知。此事若教汝會何堪也　問。佛度眾生否。師",
    "X83n1578_010:0517c05": "云。實無眾生如來度者。我尚不可得。非我何可得。佛",
    "X83n1578_010:0517c06": "與眾生皆不可得。云。現有三十二相及度眾生。何得",
    "X83n1578_010:0517c07": "言無。師云。凡所有相。皆是虗妄。若見諸相非相。即見",
    "X83n1578_010:0517c08": "如來　問。和尚現今說法。何得言無僧亦無法。師云。",
    "X83n1578_010:0517c09": "汝若見有法可說。即是以音聲求我。若見有我。即是",
    "X83n1578_010:0517c10": "處所。法亦無法。法即是心。所以祖師云。付此心法時。",
    "X83n1578_010:0517c11": "法法何曾法。無法無本心。始解心心法。實無一法可",
    "X83n1578_010:0517c12": "得。名坐道場。道場者。祇是不起諸見。悟法本空。喚作",
    "X83n1578_010:0517c13": "空如來藏。本來無一物。何處有塵埃。若得此中意。逍",
    "X83n1578_010:0517c14": "遙何所論　問。諸佛如何行大慈悲。為眾生說法。師",
    "X83n1578_010:0517c15": "云。佛慈悲者。無緣故名大慈悲。慈者不見有佛可成。",
    "X83n1578_010:0517c16": "悲者不見有眾生可度。其所說法無說無示。其聽法",
    "X83n1578_010:0517c17": "者無聞無得。譬如幻士為幻人說法。者個法若為道。",
    "X83n1578_010:0517c18": "我從善知識言下。領得會也悟也。者個慈悲。若為汝",
    "X83n1578_010:0517c19": "起心動念。學得他見解。不悟自心。究竟無益　問。如",
    "X83n1578_010:0517c20": "何是出三界。師云。善惡都莫思量。當處便出三界。如",
    "X83n1578_010:0517c21": "來出世。為破三有。若無一切心。三界亦非有。如一微",
    "X83n1578_010:0517c22": "塵破為百分。九十九分是無。一分是有。摩訶衍不能",
    "X83n1578_010:0517c23": "勝出。百分俱無。摩訶衍始能勝出　祖師直指一切",
    "X83n1578_010:0517c24": "眾生本心本體。本來是佛。不假修成。不屬漸次。不是",
    "X83n1578_010:0518a01": "明暗。不是明故無明。不是暗故無暗。所以無無明。亦",
    "X83n1578_010:0518a02": "無無明盡。入我此宗門。切須在意。如此見得。名之為",
    "X83n1578_010:0518a03": "法。見法故名之為佛。佛法俱無。名之為僧。喚作無為",
    "X83n1578_010:0518a04": "僧。亦名一體三寶。夫求法者。不著佛求。不著法求。不",
    "X83n1578_010:0518a05": "著眾求。應無所求。不著佛求故無佛。不著法求故無",
    "X83n1578_010:0518a06": "法。不著眾求故無僧　問。如何是道。如何修行。師云。",
    "X83n1578_010:0518a07": "道是何物。汝欲修行。問。諸方宗師相承參禪學道如",
    "X83n1578_010:0518a08": "何。師云。接引鈍根人語。未可依憑。云。此即是接引鈍",
    "X83n1578_010:0518a09": "根人語。未審接上根人。復說何法。師云。若是上根人。",
    "X83n1578_010:0518a10": "何處更就人覓。他自己尚不可得。何況更別有法當",
    "X83n1578_010:0518a11": "情不見教中云。法法何狀。云。若如此則都不要求覓",
    "X83n1578_010:0518a12": "也。師云。若與麼則省心力。云。如此則渾成斷絕。不可",
    "X83n1578_010:0518a13": "是無也。師云。阿誰教他無。他是阿誰。你擬覓他。云。既",
    "X83n1578_010:0518a14": "不許覓。何故又言莫斷他。師云。若不覓便休。即誰教",
    "X83n1578_010:0518a15": "你斷。你見目前虗空。作麼生斷他。云。此法可得。便同",
    "X83n1578_010:0518a16": "虗空否。師云。虗空早晚向你道。有同有異。我暫如此",
    "X83n1578_010:0518a17": "說。你便向這裏生解。云。應是不與人生解耶。師云。我",
    "X83n1578_010:0518a18": "不曾障你。要且解屬於情。情生則智隔。云。向這裏莫",
    "X83n1578_010:0518a19": "生情是否。師云。若不生情。阿誰道是　問。六祖不會",
    "X83n1578_010:0518a20": "經書。何得傳衣為祖。秀上座是五百人首座。為教授",
    "X83n1578_010:0518a21": "師。講得三十二本經論。云何不傳衣。師云。為他有心。",
    "X83n1578_010:0518a22": "是有為法。所修所證將為是也。所以五祖付六祖。六",
    "X83n1578_010:0518a23": "祖當時祗是默契。得密授如來甚深意。所以付法與",
    "X83n1578_010:0518a24": "他。汝不見道。法本法無法。無法法亦法。今付無法時。",
    "X83n1578_010:0518b01": "法法何曾法。若會此意。方名出家兒。方好修行。若不",
    "X83n1578_010:0518b02": "信。云何明上座走來大庾嶺頭。尋六祖。六祖便問。汝",
    "X83n1578_010:0518b03": "來求何事。為求衣為求法。明上座云。不為衣來。但為",
    "X83n1578_010:0518b04": "法來。六祖云。汝且暫時斂念。善惡都莫思量。明乃稟",
    "X83n1578_010:0518b05": "語。六祖云。不思善不思惡。正當與麼時。還我明上座",
    "X83n1578_010:0518b06": "父母未生時面目來。明於言下忽然默契。便禮拜云。",
    "X83n1578_010:0518b07": "如人飲水冷煖自知。某甲在五祖會中。枉用三十年",
    "X83n1578_010:0518b08": "工夫。今日方省前非。六祖云如是。到此之時。方知祖",
    "X83n1578_010:0518b09": "師西來。直指人心見性成佛。不在言說。豈不見阿難",
    "X83n1578_010:0518b10": "問迦葉云。世尊傳金襴外。別傳何物。迦葉召阿難。阿",
    "X83n1578_010:0518b11": "難應諾。迦葉云。倒却門前剎竿著。此便是祖師之標",
    "X83n1578_010:0518b12": "榜也。甚生(二字疑誤)阿難三十年為侍者。祇為多聞智慧。",
    "X83n1578_010:0518b13": "被佛訶云。汝千日學慧。不如一日學道。若不學道。滴",
    "X83n1578_010:0518b14": "水也難消　問。聖人無心即是佛。凡夫無心莫沉空",
    "X83n1578_010:0518b15": "寂否。師云。法無凡聖。亦無沉寂。法本不有。莫作無見。",
    "X83n1578_010:0518b16": "法本不無。莫作有見。有之與無。盡是情見。猶如幻翳。",
    "X83n1578_010:0518b17": "所以云。見聞如幻翳。知覺乃眾生。祖師門中。只論息",
    "X83n1578_010:0518b18": "機忘見。所以忘機則佛道隆。分別則魔軍熾　問。心",
    "X83n1578_010:0518b19": "既本來是佛。還修六度萬行否。師云。悟在於心。非關",
    "X83n1578_010:0518b20": "六度萬行。六度萬行盡是化門接物度生邊事。設使",
    "X83n1578_010:0518b21": "菩提真如實際解脫法身。直至十地四果聖位。盡是",
    "X83n1578_010:0518b22": "度門。非關佛心。心即是佛。所以一切諸度門中。佛心",
    "X83n1578_010:0518b23": "第一。但無生死煩惱等心。即不用菩提等法　問。若",
    "X83n1578_010:0518b24": "無心。行此道得否。師云。無心便是行此道。更說什麼",
    "X83n1578_010:0518c01": "得與不得。且如瞥起一念便是境。若無一念。便是境",
    "X83n1578_010:0518c02": "亡。心自滅無。復可追尋　問。如何得不落階級。師云",
    "X83n1578_010:0518c03": "終日喫飯。未曾齩著一粒米。終日行。未曾踏著一片",
    "X83n1578_010:0518c04": "地。與麼時無人我等相。終日不離一切事。不被諸境",
    "X83n1578_010:0518c05": "惑。方名自在人。更時時念念不見一切相。莫認前後",
    "X83n1578_010:0518c06": "三際。前際無去。今際無住。後際無來。安然端坐。任運",
    "X83n1578_010:0518c07": "不拘。方名解脫。努力努力。此門中千人萬人。只得三",
    "X83n1578_010:0518c08": "個五個。若不將為事。受殃有日在。故云著力今生須",
    "X83n1578_010:0518c09": "了却。誰能累劫受餘殃　問。本既是佛。那得更有四",
    "X83n1578_010:0518c10": "生六道種種形貌不同。師云。諸佛體圓。更無增減。流",
    "X83n1578_010:0518c11": "入六道。處處皆圓。萬類之中。個個是佛。譬如一團水",
    "X83n1578_010:0518c12": "銀。分散諸處。顆顆皆圓。若不分時。祗是一塊。此一即",
    "X83n1578_010:0518c13": "一切。一切即一。種種形貌喻如屋舍。捨驢屋入人屋。",
    "X83n1578_010:0518c14": "捨人身至天身。乃至聲聞緣覺菩薩佛屋。皆是汝取",
    "X83n1578_010:0518c15": "捨處。所以有別。本源之性何得有別　唐大中年。終",
    "X83n1578_010:0518c16": "於本山。諡斷際禪師。",
    "X83n1578_010:0518c18": "指月錄卷之十"
}