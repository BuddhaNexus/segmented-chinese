{
    "X31n0612_001:0605a04": " 妙法蓮華經序",
    "X31n0612_001:0605a06": "余少時讀普門品觀世音經。雖未能深解其義。然以",
    "X31n0612_001:0605a07": "意測之曰。此佛氏之寓言也。昔唐李文公問藥山禪",
    "X31n0612_001:0605a08": "師曰。如何是惡風吹船漂落鬼國。師曰。李翱小子問",
    "X31n0612_001:0605a09": "此何為。文公勃然怒形於色。師笑曰。發此嗔恚心。便",
    "X31n0612_001:0605a10": "是黑風吹船飄入鬼國也。吁藥師可謂善啟發人矣。",
    "X31n0612_001:0605a11": "以是推之。則知利欲熾然即是火坑。貪愛沈溺便是",
    "X31n0612_001:0605a12": "苦海。一念清淨烈焰成池。一念驚覺船到彼岸。災患",
    "X31n0612_001:0605a13": "纏縛隨寓而安。我無畏怖如械自脫。惡人侵凌待以",
    "X31n0612_001:0605a14": "橫逆。我無忿嫉如獸自奔。讀是經者作如是觀。則知",
    "X31n0612_001:0605a15": "補陀大士真實為人非浪語者。西山真德秀譔",
    "X31n0612_001:0605b02": "大乘妙法蓮華經精解評林卷上",
    "X31n0612_001:0605b04": "(天台曰。發秘密之奧藏。稱之為妙。示權實之正軌。故",
    "X31n0612_001:0605b05": "號為法。指久遠之本果。喻之以蓮。會不二之圓道。譬",
    "X31n0612_001:0605b06": "之以花。聲為佛事。稱之為經。圓詮之初。目之為序。此",
    "X31n0612_001:0605b07": "經蕩化城之執教。廢草菴之滯情。開方便之權門。示",
    "X31n0612_001:0605b08": "真實之妙理。會眾善之小行。歸廣大之一乘。文愽義",
    "X31n0612_001:0605b09": "深。餘經莫及)。",
    "X31n0612_001:0605b10": "山谷意曰。梵云薩達磨。此云妙法。或云正法。盖薩",
    "X31n0612_001:0605b11": "字之中含攝二義。故秦本妙法。晉本正法。皆無失",
    "X31n0612_001:0605b12": "也。具十妙義獨勝餘經。故云妙也。一乘真宗中道",
    "X31n0612_001:0605b13": "了義。故云正也。住持真理為物軌範。故云法也。蓮",
    "X31n0612_001:0605b14": "華。梵云奔茶利迦。此云白蓮華。白為眾色之本。一",
    "X31n0612_001:0605b15": "乘為餘乘之宗。故取喻之。如下經中初放白毫之",
    "X31n0612_001:0605b16": "光。終賜白牛之駕。是此義也。蓮華者。居泥不染。因",
    "X31n0612_001:0605b17": "果齊彰。喻前妙法開權顯實會三歸一。明佛知見。",
    "X31n0612_001:0605b18": "不同餘經。法喻雙題。故云妙法蓮華經。梵云素呾",
    "X31n0612_001:0605b19": "纜。此云契經。契謂契理契機。經謂貫攝常法。即契",
    "X31n0612_001:0605b20": "理合機之教。故云契經。今略契字。務從前簡也。",
    "X31n0612_001:0605b21": "白樂天序法華院石壁金字經云。開上悟入。諸佛",
    "X31n0612_001:0605b22": "知見。以了義度無邊。以圓教垂無窮。莫尊於妙法",
    "X31n0612_001:0605b23": "蓮華經。是經也。三乘之要首。萬佛之秘藏盡矣。",
    "X31n0612_001:0605b24": "○序品第一",
    "X31n0612_001:0605b25": "行簡子曰。此經二十八品。初序分一品。二正宗分",
    "X31n0612_001:0605b26": "十九品。三流通分八品。",
    "X31n0612_001:0605b27": "如是我聞。一時佛住王舍城耆闍崛山中。",
    "X31n0612_001:0605c01": "(及南曰。華嚴展轉十處。為圓彰法戒。圓覺依大光明",
    "X31n0612_001:0605c02": "藏。為直示本起。此依人間之城者。同染淨以明蓮華",
    "X31n0612_001:0605c03": "之義。據古佛之處者。示祖述以繼燈明之道耳)。",
    "X31n0612_001:0605c04": "戒環曰。如是之法我從佛聞。此阿難結集時。升座",
    "X31n0612_001:0605c05": "最初之唱。以證法有所授而已。王舍城。即靈山所",
    "X31n0612_001:0605c06": "附之城。摩竭陀國之屬境也。即西域人間。耆闍崛",
    "X31n0612_001:0605c07": "山。此云鷲頭山。從形得名。即古佛住處。以古佛所",
    "X31n0612_001:0605c08": "住。故稱靈鷲。",
    "X31n0612_001:0605c09": "與大比丘眾萬二千人俱。皆是阿羅漢。諸漏已盡。無",
    "X31n0612_001:0605c10": "復煩惱。逮得己利。盡諸有結。心得自在。",
    "X31n0612_001:0605c11": "(戒環曰。三界因果皆為他事。知斷功德乃名己利。乃",
    "X31n0612_001:0605c12": "堪為人天福田。故號應供。律文凡於應供須忖己德",
    "X31n0612_001:0605c13": "行全缺者。使忖己利也。盖夫苦身而作。端坐而食。擎",
    "X31n0612_001:0605c14": "跪而拜。逆立而受。苟無己利之德。其害非細。行人識",
    "X31n0612_001:0605c15": "之)。",
    "X31n0612_001:0605c16": "祥邁曰。佛隨眾。止千二百五十人。今言萬二千者。",
    "X31n0612_001:0605c17": "兼他方所集也。阿羅漢。義翻殺賊。亦曰應供。亦曰",
    "X31n0612_001:0605c18": "不生。善淵之心不能全一。粘湛發識。流逸奔境名",
    "X31n0612_001:0605c19": "漏。諸漏者。謂欲漏有漏無明漏。皆以粘湛妄識為",
    "X31n0612_001:0605c20": "體。為三界煩惱之本。煩惱即貪嗔癡等十使。為諸",
    "X31n0612_001:0605c21": "漏之緣。戕害法身。偪惱正性。名煩惱賊。言漏盡無",
    "X31n0612_001:0605c22": "惱者。以本盡故緣無。是謂殺賊也。己利即證智斷",
    "X31n0612_001:0605c23": "惑之事。諸有結者。即惑習之業。為二十五有之生",
    "X31n0612_001:0605c24": "因。以因盡則果亡。是謂不生也。小乘有定無慧為",
    "X31n0612_001:0605c25": "偏。溥未得自有。名之自在。乃定慧兩足。俱解脫矣。",
    "X31n0612_001:0605c26": "其名曰阿若憍陳如。摩訶迦葉。優樓頻螺迦葉。伽耶",
    "X31n0612_001:0606a01": "迦葉。那提迦葉。舍利弗。大目犍連。摩訶迦旃延。阿[少/兔]",
    "X31n0612_001:0606a02": "樓馱。劫賓那。憍梵波提。離婆多。畢凌伽婆蹉。薄拘羅。",
    "X31n0612_001:0606a03": "摩訶俱絺羅。難陀。孫陀羅難陀。富樓那彌多羅尼子。",
    "X31n0612_001:0606a04": "須菩提。阿難。羅睺羅。如是眾所知識大阿羅漢等。",
    "X31n0612_001:0606a05": "(增一阿含云。憍陳初悟解。優樓供養眾。伽耶伏諸結。",
    "X31n0612_001:0606a06": "那提善教化。劫賓知星宿。憍梵受天供。離婆不倒亂。",
    "X31n0612_001:0606a07": "畢凌能苦坐。薄拘壽不夭。俱絺善答難。孫陀容挺特。",
    "X31n0612_001:0606a08": "各第一也)。",
    "X31n0612_001:0606a09": "戒環曰。此舉萬二千人領袖上德。即十大弟子之",
    "X31n0612_001:0606a10": "列也。佛有十大弟子。為法王法臣。各備眾德。權示",
    "X31n0612_001:0606a11": "專門。輔弼大化故。大迦葉頭陀第一。身子智慧第",
    "X31n0612_001:0606a12": "一。目連神通。旃延論議。阿[少/兔]天眼。富那說法。善吉",
    "X31n0612_001:0606a13": "解空。阿難多聞。波離持律。羅云蜜行。各居第一。如",
    "X31n0612_001:0606a14": "孔門十哲之列。是其常數。今從憍陳至羅云。有二",
    "X31n0612_001:0606a15": "十人者。旁兼眾德。圓彰法化也。亦各有第一之德。",
    "X31n0612_001:0606a16": "菩薩摩訶薩八萬人。皆於阿耨多羅三藐三菩提不",
    "X31n0612_001:0606a17": "退轉。皆得陀羅尼。樂說辯才。轉不退轉法輪。供養無",
    "X31n0612_001:0606a18": "量百千諸佛。於諸佛所植眾德本。常為諸佛之所稱",
    "X31n0612_001:0606a19": "歎。以慈修身。善入佛慧。通達大智。到於彼岸。名稱普",
    "X31n0612_001:0606a20": "聞無量世界。能度無數百千眾生。",
    "X31n0612_001:0606a21": "(戒環曰。菩薩摩訶薩者。謂菩薩中之大菩薩也。阿耨",
    "X31n0612_001:0606a22": "菩提。云無上正真也。陀羅尼云總持。謂得一切智。總",
    "X31n0612_001:0606a23": "持萬法也)。(祥邁曰。內德通達。則有見而化者。外德",
    "X31n0612_001:0606a24": "普聞。則有聞而化者。故其所度。至於無數百千。皆大",
    "X31n0612_001:0606a25": "菩薩之德。地前無所矣)。",
    "X31n0612_001:0606a26": "及南曰。樂說辯。即四辯之想。八地已上。名不退位。",
    "X31n0612_001:0606a27": "五地七地。得陀羅尼。說決定法。名不退輪。諸皆離",
    "X31n0612_001:0606b01": "德也。住不退位者。得是道以處己。轉不退輪者。運",
    "X31n0612_001:0606b02": "是道以利人。此自覺覺他之德也。以慈修身者。意",
    "X31n0612_001:0606b03": "在供濟。善入佛慧。謂能運漚和。通達大智。則所證",
    "X31n0612_001:0606b04": "者明。到於彼岸。則所造者實。此內德也。由是充實",
    "X31n0612_001:0606b05": "著現。故名稱普聞。此外德也。故能度眾生。",
    "X31n0612_001:0606b06": "其名曰文殊師利菩薩。觀世音菩薩。得大勢菩薩。常",
    "X31n0612_001:0606b07": "精進菩薩。不休息菩薩。寶掌菩薩。藥上菩薩。勇施菩",
    "X31n0612_001:0606b08": "薩。寶月菩薩。月光菩薩。滿月菩薩。大力菩薩。無量力",
    "X31n0612_001:0606b09": "菩薩。越三界菩薩。跋陀婆羅菩薩。彌勒菩薩。寶積菩",
    "X31n0612_001:0606b10": "薩。導師菩薩。如是等菩薩摩訶薩。八萬人俱。",
    "X31n0612_001:0606b11": "(此經以智立体。故文殊居首。盖文殊具大智妙德。為",
    "X31n0612_001:0606b12": "法身体。為諸佛師。為世間眼。開佛知見。莫先於此。餘",
    "X31n0612_001:0606b13": "各表此經之德也。盖由大智開佛知見。而助智以悲",
    "X31n0612_001:0606b14": "歷脩中德。乃至道邪人正。則一乘之体。具方行之用",
    "X31n0612_001:0606b15": "全矣。不及普賢者。自觀音已下。皆普賢之行。但初且",
    "X31n0612_001:0606b16": "以智立体。開佛知見。終至以行成德。乃見普賢。各專",
    "X31n0612_001:0606b17": "表也)。",
    "X31n0612_001:0606b18": "戒環曰。觀音助智行悲。大勢具大德用。精進念不",
    "X31n0612_001:0606b19": "退轉。不息億劫勤修。寶掌掌握法寶。藥王應機發",
    "X31n0612_001:0606b20": "藥。勇施一切能捨。寶月覺體明淨。月光能除痴闇。",
    "X31n0612_001:0606b21": "滿月兼上二德。大力負荷大法。無量力對境不動。",
    "X31n0612_001:0606b22": "越三界不現身意。跋陀羅善護正見。彌勒以慈續",
    "X31n0612_001:0606b23": "佛。寶積能聚能利。導師導邪入正。此八萬之上首。",
    "X31n0612_001:0606b24": "一經之表法也。",
    "X31n0612_001:0606b25": "爾時世尊。四眾圍繞。供養恭敬。尊重讚歎。為諸菩薩",
    "X31n0612_001:0606b26": "說大乘經。名無量義教菩薩法。佛所護念。佛說此經",
    "X31n0612_001:0606c01": "已。結跏趺坐。入於無量義處三昧。身心不動。",
    "X31n0612_001:0606c02": "(祥邁曰。示於一理一動一寂之開莫不具無量義。然",
    "X31n0612_001:0606c03": "後可入妙法)。",
    "X31n0612_001:0606c04": "無量義經云。無量義者。從一實相生無量法。眾集",
    "X31n0612_001:0606c05": "先說無量義經。經畢復入無量義定者。所以發妙",
    "X31n0612_001:0606c06": "法端緒也。",
    "X31n0612_001:0606c07": "爾時佛放眉間白毫相。光照東方萬八千世界。靡不",
    "X31n0612_001:0606c08": "周遍。",
    "X31n0612_001:0606c09": "(戒環曰。一光周亘。全彰妙体也。白毫即本覺妙明。東",
    "X31n0612_001:0606c10": "方為不動智境。萬八千界。依根塵識十八界言也)。",
    "X31n0612_001:0606c11": "及南曰。眾生迷此本明本智。成十八界。自為限礙。",
    "X31n0612_001:0606c12": "難造妙體。故將說法華。先現此瑞。使行人直下自",
    "X31n0612_001:0606c13": "發本明。照了本智。則根塵識界。通為智境。無復限",
    "X31n0612_001:0606c14": "痴。廓達圓融。故言萬八千界。",
    "X31n0612_001:0606c15": "并見彼諸比丘。比丘尼。優婆塞。優婆夷。諸修行得道",
    "X31n0612_001:0606c16": "者。復見諸菩薩摩訶薩。種種因緣。種種信解。種種相",
    "X31n0612_001:0606c17": "貌。行菩薩道。復見諸佛般涅槃者。復見諸佛般涅槃",
    "X31n0612_001:0606c18": "後。以佛舍利起七寶塔。",
    "X31n0612_001:0606c19": "(祥邁曰。世間萬法。自識境觀之。悉皆幻惑。莫得其實。",
    "X31n0612_001:0606c20": "自智境觀之。如是性相因緣。如是果報本末。咸一妙",
    "X31n0612_001:0606c21": "明。無非實相。若諸眾生本明洞發。本智現前。則廓照",
    "X31n0612_001:0606c22": "圓現。與佛不殊。妙体實相昭昭心目矣)。",
    "X31n0612_001:0606c23": "及南曰。始自比丘四眾。修行得道。次見菩薩諸佛",
    "X31n0612_001:0606c24": "行相。終至涅槃起塔。是現眾生諸佛之始終也。一",
    "X31n0612_001:0606c25": "光東照。周亘圓現。如此詳悉者。直依智境。示諸法",
    "X31n0612_001:0606c26": "實相也。",
    "X31n0612_001:0607a01": "爾時彌勒菩薩作是念。今者世尊現神變相。以何因",
    "X31n0612_001:0607a02": "緣而有此端。今佛世尊。入於三昧。是不可思議。現希",
    "X31n0612_001:0607a03": "有事。當以問誰。誰能答者。復作此念。是文殊師利。法",
    "X31n0612_001:0607a04": "王之子。已曾親近供養過去無量諸佛。必應見此希",
    "X31n0612_001:0607a05": "有之相。我今當問。爾時比丘。比丘尼。優婆塞。優婆夷。",
    "X31n0612_001:0607a06": "及諸天龍鬼神等。咸作此念。是佛光明神通之相。今",
    "X31n0612_001:0607a07": "當問誰。爾時彌勒菩薩。欲自決疑。又觀四眾比丘。比",
    "X31n0612_001:0607a08": "丘尼。優婆塞。優婆夷。及諸天龍鬼神等。眾會之心。而",
    "X31n0612_001:0607a09": "問文殊師利言。以何因緣而有此瑞。神通之相。放大",
    "X31n0612_001:0607a10": "光明。照于東方萬八千土。悉見彼佛國界莊嚴。",
    "X31n0612_001:0607a11": "(戒環曰。彌勒為補處之主。欲作當來之利。故於此示",
    "X31n0612_001:0607a12": "疑。以問文殊。為世間之眼。欲發群盲之智。故於後援",
    "X31n0612_001:0607a13": "占以證。是謂助發)。",
    "X31n0612_001:0607a14": "爾時文殊師利。語彌勒菩薩摩訶薩。及諸大士。善男",
    "X31n0612_001:0607a15": "子等。如我惟忖。今佛世尊。欲說大法。雨大法雨。吹大",
    "X31n0612_001:0607a16": "法螺。擊大法鼓。演大法義。諸善男子。我於過去諸佛。",
    "X31n0612_001:0607a17": "曾見此瑞。放斯光已。即說大法。是故當知。今佛現光。",
    "X31n0612_001:0607a18": "亦復如是。欲令眾生咸得聞知。一切世間難信之法。",
    "X31n0612_001:0607a19": "故現斯瑞。",
    "X31n0612_001:0607a20": "(戒環曰。雨以一味沾洽。螺以一音亘微。鼓以號令群",
    "X31n0612_001:0607a21": "眾。義以開發隨宜)。(及南曰。即往證今啟人之信從",
    "X31n0612_001:0607a22": "也)。",
    "X31n0612_001:0607a23": "諸善男子。如過去無量無邊。不可思議阿僧祇劫。爾",
    "X31n0612_001:0607a24": "時有佛。號日月燈明。如來。應供。正遍知。明行足。善逝。",
    "X31n0612_001:0607a25": "世間解。無上士。調御丈夫。天人師。佛。世尊。",
    "X31n0612_001:0607a26": "(阿僧云無數。劫云時分。欲原光端本始。而推之於無",
    "X31n0612_001:0607b01": "數不思之劫者。此光此法。固始於無始。超乎數量也。",
    "X31n0612_001:0607b02": "佛號日月灯者日顯晝月顯夜。灯則照於日月所不",
    "X31n0612_001:0607b03": "照。而通乎晝夜之道。相續無窮。彼佛妙智真明。兼三",
    "X31n0612_001:0607b04": "者之德。故以為號)。",
    "X31n0612_001:0607b05": "戒環曰。佛十號。初言本。終言迹。中言德。本謂真性",
    "X31n0612_001:0607b06": "一切如也。故曰如來。迹謂化道人天尊仰。故曰世",
    "X31n0612_001:0607b07": "尊。德即萬德種智事也。為良福田。故應供養。圓具",
    "X31n0612_001:0607b08": "四智。故能正遍知。萬行真明曰明行足。善入塵勞。",
    "X31n0612_001:0607b09": "窮盡萬法。曰善逝世間解證無等等。曰無上士。化",
    "X31n0612_001:0607b10": "物不暴。挺然不屈。曰調御丈夫。三界模範。曰天人",
    "X31n0612_001:0607b11": "師。自他覺滿曰佛。總而言之。從如實道來具萬德。",
    "X31n0612_001:0607b12": "應物為世所尊之號也。",
    "X31n0612_001:0607b13": "演說正法。初善中善後善。其義深遠。其語巧妙。純一",
    "X31n0612_001:0607b14": "無雜。具足清白梵行之相。為求聲聞者。說應四諦法。",
    "X31n0612_001:0607b15": "度生老病死。究竟涅槃。為求辟支佛者。說應十二因",
    "X31n0612_001:0607b16": "緣法。為諸菩薩。說應六波羅蜜。令得阿耨多羅三藐",
    "X31n0612_001:0607b17": "三菩提。成一切種智。",
    "X31n0612_001:0607b18": "(祥邁曰。四諦者〔菩〕寂集道也)。(祥邁曰。十二因緣者。",
    "X31n0612_001:0607b19": "無明緣。行緣。識緣。名色緣。六入緣。觸緣。受緣。愛緣。執",
    "X31n0612_001:0607b20": "緣。取緣。有緣。生緣也)。(及南曰。於聲聞言涅槃。於辟",
    "X31n0612_001:0607b21": "支菩薩言種智者。聲聞厭生死苦。取滅諦小果。故進",
    "X31n0612_001:0607b22": "之於究竟涅槃。辟支利智。菩薩大根。故成之以一切",
    "X31n0612_001:0607b23": "種智。一切種智。唯佛能具)。",
    "X31n0612_001:0607b24": "戒環曰。此敘灯明亦於一乘隨宜說三也。初中後",
    "X31n0612_001:0607b25": "者。指三乘之法。皆應機契道。無不善也。藉權顯實",
    "X31n0612_001:0607b26": "故其義深遠。方便隨機故其語巧妙。本於一乘故",
    "X31n0612_001:0607b27": "純一無雜。明菩薩行故具足清白梵行之相。以一",
    "X31n0612_001:0607c01": "乘應三乘而說。故云說應四諦等。於二乘言求。於",
    "X31n0612_001:0607c02": "菩薩不言求者。佛為大事出興。本說教菩薩法。故",
    "X31n0612_001:0607c03": "不待求。於餘乘非所願說。特因樂小者求而後說",
    "X31n0612_001:0607c04": "也。",
    "X31n0612_001:0607c05": "次復有佛。亦名日月燈明。次復有佛。亦名日月燈明。",
    "X31n0612_001:0607c06": "如是二萬佛皆同一字。號日月燈明。又同一姓。姓頗",
    "X31n0612_001:0607c07": "羅墮。彌勒當知。初佛後佛。皆同一字。名日月燈明。十",
    "X31n0612_001:0607c08": "號具足。所可說法。初中後善。其最後佛未出家時。有",
    "X31n0612_001:0607c09": "八王子。一名有意。二名善意。三名無量意。四名寶意。",
    "X31n0612_001:0607c10": "五名增意。六名除疑意。七名響意。八名法意。是八王",
    "X31n0612_001:0607c11": "子。威德自在。各領四天下。是諸王子。聞父出家得阿",
    "X31n0612_001:0607c12": "耨多羅三藐三菩提。悉捨王位。亦隨出家。發大乘意。",
    "X31n0612_001:0607c13": "常修梵行。皆為法師。已於千萬佛所。植諸善本。",
    "X31n0612_001:0607c14": "(此又引然灯本始以明妙法傳續之由也。自初燈明",
    "X31n0612_001:0607c15": "至最後燈明。有二萬佛。然灯即最後燈明之王子也",
    "X31n0612_001:0607c16": "名字性皆同者。明道同也。有八王子者。聖人示迹表",
    "X31n0612_001:0607c17": "法也。依燈明有八意。表從妙明真心。出妙觀察意。其",
    "X31n0612_001:0607c18": "用有八也)。(及南曰。智勝王子。有珍玩之具。聞父得",
    "X31n0612_001:0607c19": "道。捨之而徃。其意同此。心王出三界家。則八識之子",
    "X31n0612_001:0607c20": "隨出。而為諸法師。亦若是矣)。",
    "X31n0612_001:0607c21": "戒環曰。妙心本空。而能有用。故名有意。此妙有也。",
    "X31n0612_001:0607c22": "出乎妙心。用無不善。故名善意。此妙善也。量不可",
    "X31n0612_001:0607c23": "測。名無量意。此妙量也。對境利用名寶意。此妙寶",
    "X31n0612_001:0607c24": "也。觸類而長名增意。此妙增也。善能覺了名除疑",
    "X31n0612_001:0607c25": "意。此妙覺也。應物如響名響意。此妙響也。建立萬",
    "X31n0612_001:0607c26": "法名法意。此妙法也。領四天下者。未出家時未免",
    "X31n0612_001:0608a01": "物累也。聞父得道捨位出家者。離情去累。乃趣正",
    "X31n0612_001:0608a02": "覺之表也。",
    "X31n0612_001:0608a03": "是時日月灯明佛。說大乘經名無量義教菩薩法佛",
    "X31n0612_001:0608a04": "所護念。說是經已。即於大眾中。結加趺坐。入於無量",
    "X31n0612_001:0608a05": "義處三昧。身心不動。彌勒當知。爾時會中有二十億",
    "X31n0612_001:0608a06": "菩薩。樂欲聽法。是諸菩薩。見此光明普照佛土。得未",
    "X31n0612_001:0608a07": "曾有。欲知此光所為因緣。時有菩薩。名曰妙光。有八",
    "X31n0612_001:0608a08": "百弟子。是時日月燈明佛。從三昧起。因妙光菩薩。說",
    "X31n0612_001:0608a09": "大乘經名妙法蓮華教菩薩法佛所護念。",
    "X31n0612_001:0608a10": "(此言昔眾見瑞。欲知其緣。亦如今眾)。(及南曰。妙光",
    "X31n0612_001:0608a11": "即文殊前身。昔因妙光而說者。為其為世間眼。能證",
    "X31n0612_001:0608a12": "此法故。今亦因其助發)。",
    "X31n0612_001:0608a13": "六十小劫。不起于座。時會聽者。亦坐一處六十小劫。",
    "X31n0612_001:0608a14": "身心不動。聽佛所說。謂如食頃。是時眾中。無有一人",
    "X31n0612_001:0608a15": "若身若心。而生懈倦。",
    "X31n0612_001:0608a16": "(及南曰。此言法華三昧真知見力。不為頃久推移。不",
    "X31n0612_001:0608a17": "為時劫加損故也)。",
    "X31n0612_001:0608a18": "戒環曰。昔眾六十小劫謂如食頃。今眾五十小劫",
    "X31n0612_001:0608a19": "謂如半日。皆由得法華三昧。於道不倦如此。",
    "X31n0612_001:0608a20": "日月燈明佛。於六十小劫。說是經已。即於梵魔沙門",
    "X31n0612_001:0608a21": "婆羅門。及天人阿修羅眾中。而宣此言。如來於今日",
    "X31n0612_001:0608a22": "中夜。當入無餘涅槃。",
    "X31n0612_001:0608a23": "(祥邁曰。涅槃此云滅度。謂滅盡諸苦。度生死海。真常",
    "X31n0612_001:0608a24": "道果之號。非喪亡之號也。真常者。生靈性名之大本",
    "X31n0612_001:0608a25": "也。聖人復還元覺。不沉諸妄。不受諸變。故曰真常。與",
    "X31n0612_001:0608a26": "儒所謂復則不妄。老所謂復命曰常。同意)。",
    "X31n0612_001:0608a27": "經已唱滅。欲付大事。故今佛經已。亦云不久涅槃。",
    "X31n0612_001:0608b01": "欲以妙法付囑有在也。有餘無餘者。小乘厭生死",
    "X31n0612_001:0608b02": "苦。欲速出三界。滯於偏真。證性未圓。故名有餘。大",
    "X31n0612_001:0608b03": "乘離生死。見無退無出。凝然常寂。證性已圓。故名",
    "X31n0612_001:0608b04": "無餘。今云入涅槃者。示脫幻妄塵擾。而反乎本真",
    "X31n0612_001:0608b05": "凝寂也。",
    "X31n0612_001:0608b06": "時有菩薩。名曰德藏。日月燈明佛。即授其記。告諸比",
    "X31n0612_001:0608b07": "丘。是德藏菩薩。次當作佛。號曰淨身。多陀阿伽度。阿",
    "X31n0612_001:0608b08": "羅訶。三藐三佛陀。佛授記已。便於中夜。入無餘涅槃。",
    "X31n0612_001:0608b09": "(祥邁曰。多陀阿伽度。云如來。阿羅訶云應供。三藐三",
    "X31n0612_001:0608b10": "佛云正遍正覺。略稱十號之三也)。",
    "X31n0612_001:0608b11": "戒環曰。亦如今說經後。記諸弟子也。",
    "X31n0612_001:0608b12": "佛滅度後。妙光菩薩。持妙法蓮華經。滿八十小劫。為",
    "X31n0612_001:0608b13": "人演說。日月燈明佛八子。皆師妙光。妙光教化。令其",
    "X31n0612_001:0608b14": "堅固阿耨多羅三藐三菩提。是諸王子。供養無量百",
    "X31n0612_001:0608b15": "千萬億佛。已皆成佛道。其最後成佛者。名曰然燈。",
    "X31n0612_001:0608b16": "(及南曰。是道出於本覺明心。而常資妙光。智體傳續",
    "X31n0612_001:0608b17": "不窮。如一燈明然百千灯。其明不窮。其光不二。此妙",
    "X31n0612_001:0608b18": "法大本也。故援引止此)。(祥邁曰。大覺滅度譬薪火",
    "X31n0612_001:0608b19": "者。以薪雖窮。而火傳不知其盡。所謂不滅也)。",
    "X31n0612_001:0608b20": "戒環曰。妙光。昔助燈明為然燈之師。今助釋迦續",
    "X31n0612_001:0608b21": "燈明之道。八子生於燈明師於妙光。至其成佛。又",
    "X31n0612_001:0608b22": "號然燈。而然燈又為釋迦之師。",
    "X31n0612_001:0608b23": "八百弟子中。有一人。號曰求名。貪著利養。雖復讀誦",
    "X31n0612_001:0608b24": "眾經。而不通利。多所忘失。故號求名。是人亦以種諸",
    "X31n0612_001:0608b25": "善根因緣故。得值無量百千萬億諸佛。供養恭敬。尊",
    "X31n0612_001:0608b26": "重讚歎。",
    "X31n0612_001:0608c01": "(及南曰。彌勒初心。貪着小乘利養。故於眾經。唯求名",
    "X31n0612_001:0608c02": "言。無所通達。忘失正見。蒙灯明教故。得值多佛趨補",
    "X31n0612_001:0608c03": "處)。",
    "X31n0612_001:0608c04": "彌勒當知。爾時妙光菩薩。豈異人乎。我身是也。求名",
    "X31n0612_001:0608c05": "菩薩。汝身是也。今見此瑞。與本無異。是故惟忖。今日",
    "X31n0612_001:0608c06": "如來。當說大乘經。名妙法蓮華。教菩薩法。佛所護念。",
    "X31n0612_001:0608c07": "(祥邁曰。引瑞事同。今所忖唯此。且又廣引三昧唱滅",
    "X31n0612_001:0608c08": "等者。意在冥敘一經本末。故廣引之。事皆契後文)。",
    "X31n0612_001:0608c09": "戒環曰。今昔之事。宛然相契。則將說法華。斷可忖矣。",
    "X31n0612_001:0608c10": "○方便品第二",
    "X31n0612_001:0608c11": "方便者。謂諸法寂滅相。不可言說。惟方便開示。使",
    "X31n0612_001:0608c12": "自得之。",
    "X31n0612_001:0608c13": "爾時世尊。從三昧安詳而起。告舍利弗。諸佛智慧。甚",
    "X31n0612_001:0608c14": "深無量。其智慧門。難解難入。一切聲聞辟支佛。所不",
    "X31n0612_001:0608c15": "能知。",
    "X31n0612_001:0608c16": "(□□□□無量義三昧起也□□二智一乘之深也。",
    "X31n0612_001:0608c17": "諸佛智慧。指權實二智也。權智說法。實智證法。其智",
    "X31n0612_001:0608c18": "慧門。指一乘妙法也)。",
    "X31n0612_001:0608c19": "戒環曰。經初發緒。獨因文殊。而出定輙告鶖子者。",
    "X31n0612_001:0608c20": "此經。以智立體。會權歸實。文殊為實智之首。鶖子",
    "X31n0612_001:0608c21": "為權智第一。所以告之之意。在引權入實也。",
    "X31n0612_001:0608c22": "所以者何。佛曾親近百千萬億無數諸佛。盡行諸佛",
    "X31n0612_001:0608c23": "無量道法。勇猛精進。名稱普聞。成就甚深未曾有法。",
    "X31n0612_001:0608c24": "隨宜所說。意趣難解。",
    "X31n0612_001:0608c25": "(祥邁曰。如此深難者。將以引權入實也。三歸一。欲發",
    "X31n0612_001:0608c26": "歎二乘願慕)。",
    "X31n0612_001:0609a01": "戒環曰。釋上智深法深之由也。親無數佛。則所學",
    "X31n0612_001:0609a02": "之深。行無量道。則所造之深。勇猛精進。則建志之",
    "X31n0612_001:0609a03": "深。名稱普聞。則積德之深。成就深法。則所證之深。",
    "X31n0612_001:0609a04": "隨宜所說。則方便之深。所以難解難入也。",
    "X31n0612_001:0609a05": "舍利弗。吾從成佛已來。種種因緣。種種譬喻。廣演言",
    "X31n0612_001:0609a06": "教。無數方便。引導眾生。令離諸著。所以者何。如來方",
    "X31n0612_001:0609a07": "便知見彼羅蜜。皆已具足。",
    "X31n0612_001:0609a08": "(及南曰。世尊出興。種種演說。方便導生。皆由權實二智耳)。",
    "X31n0612_001:0609a09": "戒環曰。方便波羅蜜。權智也。知見波羅蜜。實智也。",
    "X31n0612_001:0609a10": "非權不能導生。非實不能離著。故須兩具也。諸著",
    "X31n0612_001:0609a11": "者。麤即六塵業。細即二乘法。",
    "X31n0612_001:0609a12": "舍利弗。如來知見。廣大深遠。無量無礙。力無所畏。禪",
    "X31n0612_001:0609a13": "定解脫三昧。深入無際。成就一切未曾有法。",
    "X31n0612_001:0609a14": "(祥邁曰。此歎實智證法。盖是智也。攝一切法。如空包",
    "X31n0612_001:0609a15": "色。融一切相。如海納流。故福廣大深遠)。",
    "X31n0612_001:0609a16": "戒環曰。如來真知見力。廣無不容。深無不極。故四",
    "X31n0612_001:0609a17": "無量心。四無礙辯。十力四無畏。深禪大定。諸解脫",
    "X31n0612_001:0609a18": "法。諸三昧門。一一深造實際。凡一切未曾有法。無",
    "X31n0612_001:0609a19": "不由此成就。",
    "X31n0612_001:0609a20": "舍利弗。如來能種種分別。巧說諸法。言詞柔軟。悅可",
    "X31n0612_001:0609a21": "眾心。",
    "X31n0612_001:0609a22": "(祥邁曰。此難權智說法)。",
    "X31n0612_001:0609a23": "戒環曰。如來真方便。力能分別萬法。巧說三乘。曲",
    "X31n0612_001:0609a24": "徇機宣。故言詞柔軟。稱適物性。故悅可眾心。",
    "X31n0612_001:0609a25": "舍利弗。取要言之。無量無邊未曾有法。佛悉成就。",
    "X31n0612_001:0609b01": "(祥邁曰。結二智德用也)。",
    "X31n0612_001:0609b02": "止。舍利弗。不須復說。所以者何。佛所成就第一希有",
    "X31n0612_001:0609b03": "難解之法。唯佛與佛。乃能究盡諸法實相。",
    "X31n0612_001:0609b04": "(乃南曰。如是實相。觸事而真。擬之即差。言之即乖也。",
    "X31n0612_001:0609b05": "言諸儒生類无能解者。以即諸世諦性相。而默得於",
    "X31n0612_001:0609b06": "色心之外為難也)。",
    "X31n0612_001:0609b07": "戒環曰。止之不說。益顯深妙也。第一難解之法。即",
    "X31n0612_001:0609b08": "實相妙法。非言所及。故不須復說。非意所到。故希",
    "X31n0612_001:0609b09": "有難解。非二乘所造。故唯佛能究。",
    "X31n0612_001:0609b10": "所謂諸法。如是相。如是性。如是體。如是力。如是作。如",
    "X31n0612_001:0609b11": "是因。如是緣。如是果。如是報。如是本末究竟等。",
    "X31n0612_001:0609b12": "(補註曰。舊約四聖六凡十法界而說。以一界各具十",
    "X31n0612_001:0609b13": "如。合為十界百如。攝為百界千如。融之以至於無盡。",
    "X31n0612_001:0609b14": "此乃即實相而明法性也。又作三觀而釋。空則是相",
    "X31n0612_001:0609b15": "如。假則如是相。中則相如是。此乃即實相而明觀智",
    "X31n0612_001:0609b16": "也。然此正明諸法實相。乃一乘極談。不應作如如理",
    "X31n0612_001:0609b17": "性釋之。況十如三觀。方是大乘圓融之法。於一乘實",
    "X31n0612_001:0609b18": "相。同途異轍。達者審之)。",
    "X31n0612_001:0609b19": "戒環曰。上所謂實相者。即世間諸法。性相體力。本",
    "X31n0612_001:0609b20": "末究竟等是也。可見為相。相本為性。形具為體。利",
    "X31n0612_001:0609b21": "用為力。乍起為作。資始為因。助因為緣。緣熟為果。",
    "X31n0612_001:0609b22": "應果為報。始終為本末。窮盡為究竟。一切諸法。不",
    "X31n0612_001:0609b23": "離此十。亦各具此十也。如是者。隨事執法之辭。謂",
    "X31n0612_001:0609b24": "諸法有如是之相。如是之性。乃至如是而始終。如",
    "X31n0612_001:0609b25": "是而窮盡。無非實相也。即此而推。現前種種。松直",
    "X31n0612_001:0609b26": "棘曲。鵠白烏黑。竹如是翠。花如是黃。凡即諸世諦",
    "X31n0612_001:0609b27": "之事。無非實相也。唯其即世諦。而無非實相。故證",
    "X31n0612_001:0609c01": "之者。當不虧其天真。不離其當體。而默得於色心",
    "X31n0612_001:0609c02": "之外。是謂第一希有難解之法也。",
    "X31n0612_001:0609c03": "爾時大眾中。有諸聲聞。漏盡阿羅漢。各作是念。今者",
    "X31n0612_001:0609c04": "世尊。何故殷勤稱歎方便。而作是言。佛所得法。甚深",
    "X31n0612_001:0609c05": "難解。有所言說。意趣難知。一切聲聞辟支佛。所不能",
    "X31n0612_001:0609c06": "及。佛說一解脫義。我等亦得此法。到於涅槃。而今不",
    "X31n0612_001:0609c07": "知是義所趣。",
    "X31n0612_001:0609c08": "(及南曰。二乘聞佛深難二智。而不能解。故疑之。從而",
    "X31n0612_001:0609c09": "作是言。佛說已下。皆敘佛前言)。",
    "X31n0612_001:0609c10": "戒環曰。佛說下。因佛難解脫諸三昧。遂以二乘解",
    "X31n0612_001:0609c11": "脫。等佛解脫。謂己已得。不知二乘但離虗妄名為",
    "X31n0612_001:0609c12": "解脫。其實未得一切解脫也。",
    "X31n0612_001:0609c13": "爾時舍利弗。知四眾心疑。自亦未了。而白佛言。世尊。",
    "X31n0612_001:0609c14": "何因何緣。殷勤稱歎諸佛第一方便。甚深微妙難解",
    "X31n0612_001:0609c15": "之法。我自昔來。未曾從佛聞如是說。今者四眾咸皆",
    "X31n0612_001:0609c16": "有疑。惟願世尊敷演斯事。爾時佛告舍利弗。止止。不",
    "X31n0612_001:0609c17": "須復說。若說是事。一切世間諸天及人。皆當驚疑。",
    "X31n0612_001:0609c18": "(祥邁曰。此乃身子發問之詞)。(及南曰。佛止不說。謂",
    "X31n0612_001:0609c19": "道大機小。聞者驚疑)。",
    "X31n0612_001:0609c20": "舍利弗。重白佛言。世尊。唯願說之。惟願說之。爾時佛",
    "X31n0612_001:0609c21": "告舍利弗。我今此眾。無復枝葉。純有真實。舍利弗。如",
    "X31n0612_001:0609c22": "是增上慢人。退亦佳矣。汝今善聽。當為汝說。",
    "X31n0612_001:0609c23": "(戒環曰。佛依小根而止。身子依大根而請。為法之切",
    "X31n0612_001:0609c24": "如比。夫枝葉譬鎻末之眾。真實譬成德之眾)。",
    "X31n0612_001:0609c25": "佛告舍利弗。如是妙法。諸佛如來。時乃說之。如優曇",
    "X31n0612_001:0609c26": "鉢華。時一現耳。",
    "X31n0612_001:0610a01": "(及南曰。此妙法即佛知見。與所謂是法非思量分別",
    "X31n0612_001:0610a02": "所解者盡此矣。直可非思量分別而解之)。",
    "X31n0612_001:0610a03": "戒環曰。直指妙法全體也。優曇此云靈瑞華。三千",
    "X31n0612_001:0610a04": "年一現。現則金輪王出。譬妙法為一大事。時乃說",
    "X31n0612_001:0610a05": "之。",
    "X31n0612_001:0610a06": "所以者何。我以無數方便種種因緣。譬喻言詢。演說",
    "X31n0612_001:0610a07": "諸法。是法非思量分別之所能解。唯有諸佛。乃能知",
    "X31n0612_001:0610a08": "之。所以者何。諸佛世尊。唯以一大事因緣故。出現於",
    "X31n0612_001:0610a09": "世。",
    "X31n0612_001:0610a10": "(及南曰。一大事。即諸佛知見。當人妙心。萬法實相。無",
    "X31n0612_001:0610a11": "二無三。故曰一此非小緣。故曰大事)。",
    "X31n0612_001:0610a12": "戒環曰。云我以方便演說。即明權也。云是法非思",
    "X31n0612_001:0610a13": "量所解。顯實也。所以非思量分別者。離識情也。唯",
    "X31n0612_001:0610a14": "佛能知。非二乘法也。一大事者。一乘妙法也。",
    "X31n0612_001:0610a15": "舍利弗。云何名諸佛世尊。唯以一大事因緣故。出現",
    "X31n0612_001:0610a16": "於世。諸佛世尊。欲令眾生開佛知見。使得清淨故。出",
    "X31n0612_001:0610a17": "現於世。欲示眾生佛之知見故。出現於世。欲令眾生",
    "X31n0612_001:0610a18": "悟佛知見故。出現於世。欲令眾生入佛知見道故。出",
    "X31n0612_001:0610a19": "現於世。",
    "X31n0612_001:0610a20": "(及南曰。此真知見。生佛等有。本來清淨。唯人以妄塵",
    "X31n0612_001:0610a21": "所染。光明所覆。而自迷失。故佛與開示。使得其本來",
    "X31n0612_001:0610a22": "清淨者。而自悟入。不復迷失也。開者破無明之封蔀。",
    "X31n0612_001:0610a23": "示者指所迷之真體。悟者豁然洞視。入者深造自得。",
    "X31n0612_001:0610a24": "而證一切種智。是謂佛知見道也)。",
    "X31n0612_001:0610a25": "戒環曰。徵釋上義。明諸佛出興本懷也。佛知見者。",
    "X31n0612_001:0610a26": "徹了實相。真知真見也。在法名一佛乘。在因名一",
    "X31n0612_001:0610a27": "大事。在果名一切種智。故曰諸佛因一大事故出",
    "X31n0612_001:0610b01": "興。為一佛乘故說法。欲令眾生開佛知見。而究竟",
    "X31n0612_001:0610b02": "皆得一切稱知也。",
    "X31n0612_001:0610b03": "舍利弗。是為諸佛。以一大事因緣故。出現於世。",
    "X31n0612_001:0610b04": "(祥邁曰。此結釋也)。",
    "X31n0612_001:0610b05": "佛告舍利弗。諸佛如來。但教化菩薩。諸有所作。常為",
    "X31n0612_001:0610b06": "一事。唯以佛之知見。示悟眾生。舍利弗。如來但以一",
    "X31n0612_001:0610b07": "佛乘故。為眾生說法。無有餘乘若二若三。",
    "X31n0612_001:0610b08": "(戒環曰。諸佛為一大事出現故。諸有所作常為一事。",
    "X31n0612_001:0610b09": "以此而教菩薩。以此而示眾生。以此而諸說法。曾無",
    "X31n0612_001:0610b10": "他道也)。",
    "X31n0612_001:0610b11": "舍利弗。一切十方諸佛。法亦如是。",
    "X31n0612_001:0610b12": "(及南曰。此言十方道同也)。",
    "X31n0612_001:0610b13": "戒環曰。亦莫不由斯道也。",
    "X31n0612_001:0610b14": "舍利弗。過去諸佛。以無量無數方便。種種因緣。譬喻",
    "X31n0612_001:0610b15": "言詞。而為眾生演說諸法。是法皆為一佛乘故。是諸",
    "X31n0612_001:0610b16": "眾生。從諸佛聞法。究竟皆得一切種智。舍利弗。未來",
    "X31n0612_001:0610b17": "諸佛當出於世。亦以無量無數方便。種種因緣。譬喻",
    "X31n0612_001:0610b18": "言詞。而為眾生演說諸法。是法皆為一佛乘故。是諸",
    "X31n0612_001:0610b19": "眾生。從佛聞法。究竟皆得一切種智。舍利弗。現在十",
    "X31n0612_001:0610b20": "方無量百千萬億佛土中。諸佛世尊。多所饒益。安樂",
    "X31n0612_001:0610b21": "眾生。是諸佛亦以無量無數方便。種種因緣。譬喻言",
    "X31n0612_001:0610b22": "詞。而為種生演說諸法。是法皆為一佛乘故。是諸眾",
    "X31n0612_001:0610b23": "生。從佛聞法。究竟皆得一切種智。",
    "X31n0612_001:0610b24": "(戒環曰。雖說百千億無數諸法門。其實為一乘一切",
    "X31n0612_001:0610b25": "種智。即佛果智也)。(及南曰。言說雖三。究竟則一)。",
    "X31n0612_001:0610c01": "舍利弗。是諸佛但教化菩薩。欲以佛之知見。示眾生",
    "X31n0612_001:0610c02": "故。欲以佛之知見。悟眾生故。令眾生入佛之知見故。",
    "X31n0612_001:0610c03": "(戒環曰。結指歸同也。不言開者。云教化即開義)。",
    "X31n0612_001:0610c04": "舍利弗。我今亦復如是。知諸眾生。有種種欲。深心所",
    "X31n0612_001:0610c05": "著。隨其本性。以種種因緣。譬喻言詞方便力。而為說",
    "X31n0612_001:0610c06": "法。舍利弗。如此皆為得一佛乘。一切種智故。",
    "X31n0612_001:0610c07": "(戒環曰。此言自行道同。謂我今說法。皆式諸佛。種種",
    "X31n0612_001:0610c08": "欲着。或依濁業欲五塵着愛染。或依淨業欲小果着",
    "X31n0612_001:0610c09": "二乘)。",
    "X31n0612_001:0610c10": "舍利弗。十方世界中。尚無二乘。何況有三。",
    "X31n0612_001:0610c11": "(及南曰。此結顯一乘也)。",
    "X31n0612_001:0610c12": "舍利弗。諸佛出於五濁惡世。所謂劫濁。煩惱濁。眾生",
    "X31n0612_001:0610c13": "濁。見濁。命濁。如是舍利弗。劫濁亂時。眾生垢重。慳貪",
    "X31n0612_001:0610c14": "嫉妬。成就諸不善根故。諸佛以方使力。於一佛乘。分",
    "X31n0612_001:0610c15": "別說三。",
    "X31n0612_001:0610c16": "(祥邁曰。此言聖人始以乘時濟道。不得已而說三。然",
    "X31n0612_001:0610c17": "要其終。實為一乘耳。堅着五欲癡愛生惱。煩惱濁。以",
    "X31n0612_001:0610c18": "欲因緣。墜三惡輪六趣。眾生濁。受胎微形增長眾苦。",
    "X31n0612_001:0610c19": "命濁。入邪見林着妄謟曲。見濁。具足六十二見。於萬",
    "X31n0612_001:0610c20": "億劫不聞佛名。不聞正法。劫濁)。",
    "X31n0612_001:0610c21": "戒環曰。五濁皆依性說。性本淵澄。五事交擾。起諸",
    "X31n0612_001:0610c22": "塵滓名濁。所謂劫濁者。劫言時也。時多惡事。混濁",
    "X31n0612_001:0610c23": "起業。煩惱濁者。開即九十八使。總即貪嗔痴等五",
    "X31n0612_001:0610c24": "鈍。混濁障事。眾生濁者。長養無明。支離六道。眾惡",
    "X31n0612_001:0610c25": "相生。混濁障性。見濁者。開即六十二見。總即身邊",
    "X31n0612_001:0610c26": "等五利。混濁障理。命濁者。業識為種。交遘發生。隨",
    "X31n0612_001:0610c27": "劫短減。汩沒生死。劫濁無別體。但依四者增劇立",
    "X31n0612_001:0611a01": "名。",
    "X31n0612_001:0611a02": "○譬喻品第三",
    "X31n0612_001:0611a03": "譬喻者。上知已悟。中根未解。故引三車一門之淺。",
    "X31n0612_001:0611a04": "以況三乘一道之深。所喻有九。謂火宅。窮子。藥草。",
    "X31n0612_001:0611a05": "化城。繫珠。鑿井。王髻。父少。醫師。今遺二矣。",
    "X31n0612_001:0611a06": "爾時舍利弗。踊躍歡喜。而白佛言。世尊。我常獨處山",
    "X31n0612_001:0611a07": "林樹下。若坐若行。每作是念。我等同入性法。云何如",
    "X31n0612_001:0611a08": "來。以小乘法而見濟度。是我等咎。非世尊也。",
    "X31n0612_001:0611a09": "(戒環曰。居常推尅聞同記異。非佛所私。咎實在我。同",
    "X31n0612_001:0611a10": "入法性。謂同證真理)。",
    "X31n0612_001:0611a11": "所以者何。若我等待說所因。成就阿耨多羅三藐三",
    "X31n0612_001:0611a12": "菩提者。必以大乘而得度脫。然我等不解方便隨宜",
    "X31n0612_001:0611a13": "所說。初聞佛法。遇便信受。思惟取證。",
    "X31n0612_001:0611a14": "(戒環曰。釋自咎也。所因即實智。為菩提正因。佛固將",
    "X31n0612_001:0611a15": "說。我不欵待。初聞四諦。即便信受。速取小果。盖自誤",
    "X31n0612_001:0611a16": "也)。",
    "X31n0612_001:0611a17": "世尊。我從昔來。終日竟夜每自尅責。而今從佛聞所",
    "X31n0612_001:0611a18": "未聞未曾有法。斷諸疑悔。身意泰然。快得安隱。今日",
    "X31n0612_001:0611a19": "乃知真是佛子。從佛口生。從法化生。得佛法分。",
    "X31n0612_001:0611a20": "(戒環曰。自慶所悟也。口生者。因聞一音。法生者。悟如",
    "X31n0612_001:0611a21": "是法。法分者。得如來知見寶藏之分也)。",
    "X31n0612_001:0611a22": "爾時佛告舍利弗。吾今於天人沙門。婆羅門等大眾",
    "X31n0612_001:0611a23": "中說。我昔曾於二萬億佛所。為無上道故。常教化汝。",
    "X31n0612_001:0611a24": "汝亦長夜隨我受學。我以方便。引導汝故。生我法中。",
    "X31n0612_001:0611a25": "(戒經云。舍利弗曾於〔十六〕劫修菩薩道。今云二萬億",
    "X31n0612_001:0611a26": "佛所。指彼時也。長夜隨學。言正智未明)。",
    "X31n0612_001:0611a27": "戒環曰。述其本因。以明領悟得記之由也。言於天",
    "X31n0612_001:0611b01": "人眾中說者。將明遠因遠記。示不妄也。",
    "X31n0612_001:0611b02": "舍利弗。我昔教汝志願佛道。汝今悉忘。而便自謂已",
    "X31n0612_001:0611b03": "得滅度。我今還欲令汝憶念本願。所行道故。為諸聲",
    "X31n0612_001:0611b04": "聞。說是大乘經。名妙法蓮華。教菩薩法。佛所護念。",
    "X31n0612_001:0611b05": "(戒環曰。昔已繫珠。今復示珠)。",
    "X31n0612_001:0611b06": "舍利弗。汝於未來世。過無量無邊。不可思議劫。供養",
    "X31n0612_001:0611b07": "若干千萬億佛。奉持正法。具足菩薩所行之道。當得",
    "X31n0612_001:0611b08": "作佛。號曰華光。如來。應供。正遍知。明行足。善逝。世間",
    "X31n0612_001:0611b09": "解。無上士。調御丈夫。天人師。佛。世尊。",
    "X31n0612_001:0611b10": "(及南曰。小乘雖悟實智。未修大行。故須經劫供佛。所",
    "X31n0612_001:0611b11": "以廓其大心。成就萬德。萬德圓備。乃成十號具足之",
    "X31n0612_001:0611b12": "佛。非自性天真之佛比矣。若此頓教所謂過無量不",
    "X31n0612_001:0611b13": "思議劫者。直約正智頓斷無明頓圓種智。則無邊劫",
    "X31n0612_001:0611b14": "迷。一時頓滅。是謂過無邊不成佛)。",
    "X31n0612_001:0611b15": "戒環曰。既悟妙法。當成佛道。故得記作佛也。諸授",
    "X31n0612_001:0611b16": "記文皆二。初供佛行道。因記也。次十號劫國。果記",
    "X31n0612_001:0611b17": "也。此記大因大果。以策進小乘也。號華光者。華表",
    "X31n0612_001:0611b18": "因行。光能發明。由最初領悟。發明是道故也。既受",
    "X31n0612_001:0611b19": "佛記。猶過多劫。然後得果者。成佛由智。得果由行",
    "X31n0612_001:0611b20": "也。",
    "X31n0612_001:0611b21": "國名離垢。其土平正。清淨嚴飾。安隱豐樂。天人熾甚。",
    "X31n0612_001:0611b22": "琉璃為地。有八交道。黃金為繩。以界其側。其傍各有",
    "X31n0612_001:0611b23": "七寶行樹。常有華果。華光如來。亦以三乘教化眾生。",
    "X31n0612_001:0611b24": "舍利弗。彼佛出時。雖非惡世。以本願故。說三乘法。其",
    "X31n0612_001:0611b25": "劫名大寶莊嚴。何故名曰大寶莊嚴。其國中以菩薩",
    "X31n0612_001:0611b26": "為大寶故。",
    "X31n0612_001:0611c01": "(及南曰。反而求之。離垢清淨之相。皆即心地。安隱豐",
    "X31n0612_001:0611c02": "樂之事。無非德性。染注轉變。常存乎人。使眾生不為",
    "X31n0612_001:0611c03": "堪忍苦。不起三濁業。不行邪謟行。則真離垢平正安",
    "X31n0612_001:0611c04": "穩豐樂之國矣)。",
    "X31n0612_001:0611c05": "戒環曰。劫國莊嚴。皆因行依報也。鶖子因行。以大",
    "X31n0612_001:0611c06": "智為本。故國名離垢。因行發明教菩薩法。故劫名",
    "X31n0612_001:0611c07": "大寶莊嚴。而以菩薩為大寶。清淨嚴飾。則無諸穢",
    "X31n0612_001:0611c08": "土。安隱豐樂。則無三災苦。天人熾甚。則無三惡道。",
    "X31n0612_001:0611c09": "有八交道等者。八正道之所會也。七寶行樹等者。",
    "X31n0612_001:0611c10": "七覺支之所生也。凡諸佛依報皆然。葢因行所同",
    "X31n0612_001:0611c11": "也。若眾生依報。則國名堪忍。劫名五濁。其土坑坎",
    "X31n0612_001:0611c12": "沙礫為地。亦因行所同也。",
    "X31n0612_001:0611c13": "彼諸菩薩。無量無邊。不可思議。筭數譬喻。所不能及。",
    "X31n0612_001:0611c14": "非佛智力。無能知者。若欲行時。寶華承足。此諸菩薩",
    "X31n0612_001:0611c15": "非初發意。皆久植德本。於無量百千萬億佛所。淨修",
    "X31n0612_001:0611c16": "梵行。恒為諸佛之所稱歎。常修佛慧。真大神通。善知",
    "X31n0612_001:0611c17": "一切諸法之門。質直無偽。志念堅固。如是菩薩。充滿",
    "X31n0612_001:0611c18": "其國。舍利弗。華光佛壽。十二小劫。除為王子未作佛",
    "X31n0612_001:0611c19": "時。其國人民壽八小劫。",
    "X31n0612_001:0611c20": "(戒環曰除為王子時。獨記作佛後。壽十二劫)。",
    "X31n0612_001:0611c21": "華光如來。過十二小劫。授堅滿菩薩。阿耨多羅三藐",
    "X31n0612_001:0611c22": "二菩提記。告諸比丘。是堅滿菩薩。次當作佛。號曰華",
    "X31n0612_001:0611c23": "足安行。多陀阿伽度。阿羅呵。三藐三佛陀。其佛國土。",
    "X31n0612_001:0611c24": "亦復如是。",
    "X31n0612_001:0611c25": "(此身子轉記堅滿。使傳續妙道也)。(及南曰抑記號",
    "X31n0612_001:0611c26": "華足安行。取其帶果行因也。菩薩寶華承足。取其藉",
    "X31n0612_001:0612a01": "因得界也)。",
    "X31n0612_001:0612a02": "戒環曰。過十二小劫。即臨滅時也。法華妙道。本於",
    "X31n0612_001:0612a03": "燈明。傳於妙光。繼於然燈。佛佛手授。光光相續。故",
    "X31n0612_001:0612a04": "身子得之。而記號華光。盖發明是道。使有目者共",
    "X31n0612_001:0612a05": "覩也。堅滿得之。又號華足安行。則率循是道。使有",
    "X31n0612_001:0612a06": "趾者共由也。至於其國菩薩。行則寶華承足。則從",
    "X31n0612_001:0612a07": "其化者。莫不由是道也。",
    "X31n0612_001:0612a08": "爾時四部大眾。見舍利弗。於佛前受阿耨多羅三藐",
    "X31n0612_001:0612a09": "三菩提記。心大歡喜。踊躍無量。各各脫身所著上衣。",
    "X31n0612_001:0612a10": "以供養佛。釋提桓因梵天王等。與無數天子。亦以天",
    "X31n0612_001:0612a11": "妙衣。天曼陀羅花。摩訶曼陀羅華等。供養於佛。所散",
    "X31n0612_001:0612a12": "天衣住虗空中。而自迴轉。諸天伎樂。百千萬種。於虗",
    "X31n0612_001:0612a13": "空中。一時俱作。雨眾天花。",
    "X31n0612_001:0612a14": "(戒環曰。踊喜以謂我等亦如是。必當得作佛)。(諸天",
    "X31n0612_001:0612a15": "因聞妙法。得離性障。遂廻小向大。是以脫衣供佛。以",
    "X31n0612_001:0612a16": "籍其誠。表解天弢隳天袠也。衣住空中而自廻轉。乃",
    "X31n0612_001:0612a17": "廻向精誠所感也)。",
    "X31n0612_001:0612a18": "戒環曰。衣服。人之弢袠也。性障天之弢袠也。迴轉",
    "X31n0612_001:0612a19": "即迴向意也。",
    "X31n0612_001:0612a20": "而作是言。佛昔於波羅奈初轉法輪。今乃復上無上",
    "X31n0612_001:0612a21": "最大法輪。",
    "X31n0612_001:0612a22": "(戒環曰。此言昔轉四諦為最小。今轉一乘為最大)。",
    "X31n0612_001:0612a23": "爾時舍利弗。白佛言。是諸千二百心自在者。昔住學",
    "X31n0612_001:0612a24": "地。佛常教化言。我法能離生老病死。究竟涅槃。是學",
    "X31n0612_001:0612a25": "無學人。亦各自已離我見。及有無見等。謂得涅槃。而",
    "X31n0612_001:0612a26": "今於世尊前。聞所未聞。皆墮疑惑。善哉世尊。願為四",
    "X31n0612_001:0612b01": "眾說其因緣。令離疑惑。",
    "X31n0612_001:0612b02": "(戒環曰。心自在。即無學羅漢。學無學即小聲聞。昔蒙",
    "X31n0612_001:0612b03": "佛教自謂究竟。而息見趣寂。今聞雖說涅槃。亦非真",
    "X31n0612_001:0612b04": "滅。是以疑惑也)。",
    "X31n0612_001:0612b05": "爾時佛告舍利弗。若國邑聚落。有大長者。其年衰邁。",
    "X31n0612_001:0612b06": "財賦無量。多有田宅。及諸僮僕。",
    "X31n0612_001:0612b07": "(及南曰。引起火宅之喻。明昔權教。皆為化迷也)。(祥",
    "X31n0612_001:0612b08": "邁曰。此譬佛王化三界也)。",
    "X31n0612_001:0612b09": "戒環曰。國有邑。邑有聚落。譬大千有三界。三界有",
    "X31n0612_001:0612b10": "六道四生。大長者。譬如來為一切世間之父。其年",
    "X31n0612_001:0612b11": "衰邁。譬應緣已久。欲般涅槃也。財賦無量。譬無量",
    "X31n0612_001:0612b12": "知見之法財。多有田宅。譬方便智慧之福田。僮僕",
    "X31n0612_001:0612b13": "譬慈悲無倦。以佑助正道。從事群機。",
    "X31n0612_001:0612b14": "其家廣大。唯有一門。多諸人眾。一百二百。乃至五百",
    "X31n0612_001:0612b15": "人。止住其中。",
    "X31n0612_001:0612b16": "(及南曰。此言家廣人眾。譬五趣苦聚也)。",
    "X31n0612_001:0612b17": "戒環曰。家譬一界。一門譬一乘出離之道。五百人",
    "X31n0612_001:0612b18": "譬五趣眾生。言一百二百者。自人天次第而數也。",
    "X31n0612_001:0612b19": "堂閣朽故。墻壁隤落。柱根腐敗。梁棟傾危。周帀俱時",
    "X31n0612_001:0612b20": "欻然火起。焚燒舍宅。",
    "X31n0612_001:0612b21": "(及南曰。此言宅弊火逼。譬身老苦逼也)。",
    "X31n0612_001:0612b22": "戒環曰。家有堂閣宅舍。舍宅有墻壁柱根梁棟。皆",
    "X31n0612_001:0612b23": "朽腐將傾而不可居。譬三界有五陰眾生。眾生有",
    "X31n0612_001:0612b24": "四大命根支體。皆變異速壞而不可保。然且於中",
    "X31n0612_001:0612b25": "競造惡業。為五欲財利生死悲惱之所燒煑。天上",
    "X31n0612_001:0612b26": "人間。無能免者。故曰周帀俱時欻然火起。",
    "X31n0612_001:0612c01": "長者諸子。若十二十。或至三十。在此宅中。",
    "X31n0612_001:0612c02": "(及南曰。前於五趣言百。此於三乘言十者。以五趣眾",
    "X31n0612_001:0612c03": "生。從三乘之化者。十一而已)。",
    "X31n0612_001:0612c04": "戒環曰。言五百人。又言諸子者。人則汎舉群生。子",
    "X31n0612_001:0612c05": "則特舉從化者。若十指菩薩子。二十三十指二乘。",
    "X31n0612_001:0612c06": "長者見是大火。從四面起。即大驚怖。而作是念。我雖",
    "X31n0612_001:0612c07": "能於此所燒之門。安隱得出。而諸子等。於火宅內。樂",
    "X31n0612_001:0612c08": "著嬉戲。不覺不知。不驚不怖。火來逼身。苦痛切己。心",
    "X31n0612_001:0612c09": "不厭患。無求出意。",
    "X31n0612_001:0612c10": "(及南曰。此言長者□救譬觀六道苦起大悲心。眾生",
    "X31n0612_001:0612c11": "徒見得忘形。見利忘真。火宅之人。皆如是也)。",
    "X31n0612_001:0612c12": "戒環曰。四面即眾生老病死。四相為眾苦之本。所",
    "X31n0612_001:0612c13": "燒之門安隱得出。譬佛於生死苦永盡。憂患不能",
    "X31n0612_001:0612c14": "襲也。諸子樂著不覺不怖。譬身著世樂。無有慧心。",
    "X31n0612_001:0612c15": "舍利弗。是長者作是思惟。我身手有力。當以衣裓。若",
    "X31n0612_001:0612c16": "以几案。從舍出之。復更思惟。是舍惟有一門。而復狹",
    "X31n0612_001:0612c17": "小。",
    "X31n0612_001:0612c18": "(及南曰。沉思救焚之方也。謂將恃身手有力。顯幼稚",
    "X31n0612_001:0612c19": "之微。欲以衣裓密扶而出之。身以几案憑挈而出之。",
    "X31n0612_001:0612c20": "又思其門狹小不可用此。但以殷勤方便引而出之",
    "X31n0612_001:0612c21": "也)。(三藏法師云。衣裓者。西國盛華之具。貢上貴人",
    "X31n0612_001:0612c22": "用之)。",
    "X31n0612_001:0612c23": "戒環曰。此譬三七思惟設教之意。身手全體。譬如",
    "X31n0612_001:0612c24": "來知見力無所畏。衣裓密用。譬有大神力。几案可",
    "X31n0612_001:0612c25": "憑。譬智慧力。其門狹小。譬二乘心劣。不堪此法。故",
    "X31n0612_001:0612c26": "後文云。若我但以神力。及智慧力。讚如來知見力",
    "X31n0612_001:0612c27": "無所畏者。眾生不能以是得度故。但以方便拔濟",
    "X31n0612_001:0613a01": "之也。",
    "X31n0612_001:0613a02": "諸子幼稚。未有所識。戀著戲處。或當墮落。為火所燒。",
    "X31n0612_001:0613a03": "我當為說怖畏之事。此舍已燒。宜時疾出。無令為火",
    "X31n0612_001:0613a04": "之所燒害。作是念已。如所思惟。具告諸子。汝等速出。",
    "X31n0612_001:0613a05": "父雖憐愍善言誘喻。而諸子等。染著嬉戲。不肯信受。",
    "X31n0612_001:0613a06": "不驚不畏。了無出心。亦復不知何者是火。何者為舍。",
    "X31n0612_001:0613a07": "云何為失。但東西走戲是父而已。",
    "X31n0612_001:0613a08": "(戒環曰。憂其無知。明告其害。使知趍利)。(戒環曰。此",
    "X31n0612_001:0613a09": "言諸子癡迷。譬眾生為貪欲所迷。雖遭大苦。不以為",
    "X31n0612_001:0613a10": "患)。",
    "X31n0612_001:0613a11": "及南曰。耽湎既甚。不知何者是苦。何者是身。云何",
    "X31n0612_001:0613a12": "為貧。但迷己逐物。火馳不返。雖值佛法。不從其化。",
    "X31n0612_001:0613a13": "特視之而已。",
    "X31n0612_001:0613a14": "爾時長者。即作是念。此舍已為大火所燒。我及諸子。",
    "X31n0612_001:0613a15": "若不時出。必為所焚。我今當設方便。令諸子等。得免",
    "X31n0612_001:0613a16": "斯害。父知諸子先心各有所好。種種珍玩奇異之物。",
    "X31n0612_001:0613a17": "情必樂著。而告之言。汝等所可玩好希有難得。汝若",
    "X31n0612_001:0613a18": "不取。後必憂悔。如此種種羊車鹿車牛車。今在門外。",
    "X31n0612_001:0613a19": "可以遊戲。汝等於此火宅。宜速出來。隨汝所欲。皆當",
    "X31n0612_001:0613a20": "與汝。",
    "X31n0612_001:0613a21": "(及南曰。徒令速出。則拂其所欲。既不能化。故順其所",
    "X31n0612_001:0613a22": "欲而化)。(行簡子曰。聲聞乘為羊車。辟支乘為鹿車。",
    "X31n0612_001:0613a23": "大乘為牛車)。(祥邁曰。羊鹿非可服乘。徒為玩好之",
    "X31n0612_001:0613a24": "具。如二乘不足致道。徒為戲論之法而已)。",
    "X31n0612_001:0613a25": "戒環曰。長者亦自恐被焚者。譬佛示身三戒。與民",
    "X31n0612_001:0613a26": "同患也。知子所好者。譬知諸眾生有種種憂。隨其",
    "X31n0612_001:0613b01": "本性。方便說三也。車表果法。不屬三界。故云今在",
    "X31n0612_001:0613b02": "門外。可以遊戲者。喻法樂可以自娛也。牛正服乘",
    "X31n0612_001:0613b03": "之大力者。正譬大根。以任大乘。羊鹿非可服乘。徒",
    "X31n0612_001:0613b04": "以像牛。為幼稚玩好之具。權譬小根。以任小乘。",
    "X31n0612_001:0613b05": "爾時諸子。聞父所說珍玩之物。適其願故。心各勇銳。",
    "X31n0612_001:0613b06": "互相推排。競共馳走。爭出火宅。",
    "X31n0612_001:0613b07": "(及南曰。此言諸子出宅。譬適其欲故。化無不從)。",
    "X31n0612_001:0613b08": "戒環曰。進之為推。退之為排。此爭出之勢也。譬隨",
    "X31n0612_001:0613b09": "根利鈍。決擇三乘。以求出離。",
    "X31n0612_001:0613b10": "是時長者。見諸子等安隱得出。皆於四衢道中。露地",
    "X31n0612_001:0613b11": "而坐。無復障礙。其心泰然。歡喜踊躍。",
    "X31n0612_001:0613b12": "(及南曰。乍喜諸子脫苦也。同衢露坐等。譬依四諦造",
    "X31n0612_001:0613b13": "偏空。而不知進也)。",
    "X31n0612_001:0613b14": "時諸子等各白父言。父先所許玩好之具。羊車鹿車",
    "X31n0612_001:0613b15": "牛車。願時賜與。",
    "X31n0612_001:0613b16": "(戒環曰。諸子出宅就父索車。譬因獲三乘之利。遂執",
    "X31n0612_001:0613b17": "三乘之果)。",
    "X31n0612_001:0613b18": "舍利弗。爾時長者。各賜諸子等一大車。其車高廣。眾",
    "X31n0612_001:0613b19": "寶莊校。周帀欄楯。四面懸鈴。又於其上。張設幰盖。亦",
    "X31n0612_001:0613b20": "以珍奇雜寶。而嚴飾之。寶繩交絡。垂諸華瓔。重敷婉",
    "X31n0612_001:0613b21": "筵。安置丹枕。駕以白牛。膚色充潔。形體姝好。有大筋",
    "X31n0612_001:0613b22": "力。行步平正。其疾如風。又多僕從而侍衛之。",
    "X31n0612_001:0613b23": "(及南曰。譬說三之後。等示一乘。使知無二無三。即廢",
    "X31n0612_001:0613b24": "權立實也。惣而譬之。即後所謂諸佛禪定解脫等娛",
    "X31n0612_001:0613b25": "樂之具。一相一種淨妙之樂也)。",
    "X31n0612_001:0613b26": "戒環曰。車譬一乘。牛譬大根也。表一乘大根之德",
    "X31n0612_001:0613c01": "用也。其事高廣者。高出三乘。廣攝九步也。眾寶譬",
    "X31n0612_001:0613c02": "萬行。欄楯譬總持。懸鈴譬四辯之下化。幰盖譬慈",
    "X31n0612_001:0613c03": "悲之普覆。雜寶譬眾善。所以嚴慈悲也。寶繩譬四",
    "X31n0612_001:0613c04": "誓。所以固慈悲也。垂諸華瓔。則外布妙因聯續如",
    "X31n0612_001:0613c05": "瓔。重敷婉筵。則內弘忍力柔軟如筵。安置丹枕者。",
    "X31n0612_001:0613c06": "使心宜覺觀而默處是道也。駕以白牛者。非純一",
    "X31n0612_001:0613c07": "大根不堪此乘也。膚色充潔。得其所養而無染也。",
    "X31n0612_001:0613c08": "形體姝好。全其所賦而無惡也。有大筋力。譬堪任",
    "X31n0612_001:0613c09": "大事。行步平正。譬允蹈大方。其疾如風。譬一念頓",
    "X31n0612_001:0613c10": "造。又多僕從。譬方便利生助道之事。",
    "X31n0612_001:0613c11": "所以者何。是大長者。財富無量。種種諸藏。悉皆充溢。",
    "X31n0612_001:0613c12": "而作是念。我財物無極。不應以下劣小車。與諸子等。",
    "X31n0612_001:0613c13": "(及南曰。釋所以賜等一大車之意)。",
    "X31n0612_001:0613c14": "戒環曰。譬如來有無量知見力無所畏諸佛法藏。",
    "X31n0612_001:0613c15": "能與眾生大乘之去。",
    "X31n0612_001:0613c16": "今此幼童。皆是吾子。愛無偏黨。我有如是七寶大車。",
    "X31n0612_001:0613c17": "其數無量。應當等心各各與之。不宜差別。",
    "X31n0612_001:0613c18": "(戒環曰。譬諸眾生皆是我子。等與大乘。不令有人獨",
    "X31n0612_001:0613c19": "得滅度)。",
    "X31n0612_001:0613c20": "所以者何。以我此物。周給一國。猶尚不匱。何況諸子。",
    "X31n0612_001:0613c21": "(戒環曰。萬物皆徃資焉而不匱。此之謂也)。",
    "X31n0612_001:0613c22": "是時諸子各乘大車。得未曾有。非本所望。",
    "X31n0612_001:0613c23": "(戒環曰。譬二乘得佛。過其所望)。",
    "X31n0612_001:0613c24": "舍利弗。於汝意云何。是長者。等與諸子珍寶大車。寧",
    "X31n0612_001:0613c25": "有虗妄不。",
    "X31n0612_001:0613c26": "(戒環曰。問許三而賜一。猶始權而終實。始終相違。涉",
    "X31n0612_001:0614a01": "虗妄不)。",
    "X31n0612_001:0614a02": "舍利弗言。不也。世尊。是長者但令諸子得免火難。全",
    "X31n0612_001:0614a03": "其軀命。非為虗妄。何以故。若全身命。便為已得玩好",
    "X31n0612_001:0614a04": "之具。況後方便。於彼火宅而拔濟之。",
    "X31n0612_001:0614a05": "(戒環曰。身為道本。本全則道全。所以至人常遺物抱",
    "X31n0612_001:0614a06": "道。以全身養生。而火宅之人。唯物之玩。不自貴愛。故",
    "X31n0612_001:0614a07": "此警之耳)。",
    "X31n0612_001:0614a08": "戒環曰。以全身命為得玩好者。身之可玩。固甚於",
    "X31n0612_001:0614a09": "物。",
    "X31n0612_001:0614a10": "世尊。若是長者。乃至不與最小一車。猶不虗妄。何以",
    "X31n0612_001:0614a11": "故。是長者先作是意。我以方便令子得出。以是因緣。",
    "X31n0612_001:0614a12": "無虗妄也。何況長者。自知財富無量。欲饒益諸子。等",
    "X31n0612_001:0614a13": "與大車。佛告舍利弗。善哉善哉。如汝所言。",
    "X31n0612_001:0614a14": "(戒環曰。此結不妄之意)。",
    "X31n0612_001:0614a15": "舍利弗。如來亦復如是。則為一切世間之父。於諸怖",
    "X31n0612_001:0614a16": "畏衰惱憂患。無明暗蔽。永盡無餘。",
    "X31n0612_001:0614a17": "(戒環曰。視四生如一子。等三界以同仁)。",
    "X31n0612_001:0614a18": "戒環曰。怖畏惱患。即三戒苦相。無明暗蔽。即四生",
    "X31n0612_001:0614a19": "苦本。於此永盡。即如如佛。",
    "X31n0612_001:0614a20": "而悉成就無量知見。力無所畏。有大神力。及智慧力。",
    "X31n0612_001:0614a21": "具足方便智慧波羅蜜。大慈大悲。常無懈倦。恒求善",
    "X31n0612_001:0614a22": "事。利益一切。",
    "X31n0612_001:0614a23": "(戒環曰。知見力無畏。正智也。方便智度。權智也。神力",
    "X31n0612_001:0614a24": "智力。所以資正智。慈悲無倦。所以運權智)。",
    "X31n0612_001:0614a25": "而生三界朽故火宅。為度眾生生老病死。憂悲苦惱。",
    "X31n0612_001:0614a26": "愚癡暗蔽。三毒之火。教化令得阿耨多羅三藐三菩",
    "X31n0612_001:0614b01": "提。見諸眾生。為生老病死憂悲苦惱之所燒煑。亦以",
    "X31n0612_001:0614b02": "五欲財利故。受種種苦。又以貪著追求故。現受眾苦。",
    "X31n0612_001:0614b03": "貧窮困苦。愛別離苦。冤憎會苦。如是等種種諸苦。眾",
    "X31n0612_001:0614b04": "生沒在其中。歡喜遊戲。不覺不知。不驚不怖。亦不生",
    "X31n0612_001:0614b05": "猒。不求解脫。於此三界火宅。東西馳走。雖遭大苦。不",
    "X31n0612_001:0614b06": "以為患。",
    "X31n0612_001:0614b07": "(戒環曰。而生下。言由慈悲故。示生三界之家。濟度五",
    "X31n0612_001:0614b08": "趣之眾。以自永盡無明暗蔽故。欲度眾生愚癡暗蔽。",
    "X31n0612_001:0614b09": "以自成就無量知見故。欲令眾生得大菩提。所謂欲",
    "X31n0612_001:0614b10": "令一切眾如我等無異也。見諸眾生下。俻舉三界火",
    "X31n0612_001:0614b11": "毛苦狀。該三世六道因果也)。",
    "X31n0612_001:0614b12": "戒環曰。苦惱為果業。屬前因。五欲財利追求等苦",
    "X31n0612_001:0614b13": "為因業。屬後果。貧窮等苦。即緣上因果。成六道業。",
    "X31n0612_001:0614b14": "化為異類。淪替不停。實可驚怖。彼且喜而不猒。遭",
    "X31n0612_001:0614b15": "而不患。實癡暗所蔽也。",
    "X31n0612_001:0614b16": "舍利弗。佛見此已。便作是念。我為眾生之父。應拔其",
    "X31n0612_001:0614b17": "苦難。與無量無邊佛智慧樂。令其遊戲。舍利弗。如來",
    "X31n0612_001:0614b18": "復作是念。若我但以神力及智慧力。舍於方便。為諸",
    "X31n0612_001:0614b19": "眾生。讚如來知見力無所畏者。眾生不能以是得度。",
    "X31n0612_001:0614b20": "(戒環曰。無邊佛慧樂。即一乘法樂。如來知見力無所",
    "X31n0612_001:0614b21": "畏。即一乘法體。雖足以拔苦。然非凡夫事。故不能以",
    "X31n0612_001:0614b22": "是得度)。",
    "X31n0612_001:0614b23": "所以者何。是諸眾生。未免生老病死憂悲苦惱。而為",
    "X31n0612_001:0614b24": "三界火宅所燒。何由能解佛之智慧。",
    "X31n0612_001:0614b25": "(戒環曰。所以不能以是得度者。為眾苦所迷故)。",
    "X31n0612_001:0614b26": "舍利弗。如彼長者。雖復身手有力。而不用之。但以殷",
    "X31n0612_001:0614c01": "勤方便。勉濟諸子火宅之難。然後各與珍寶大車。如",
    "X31n0612_001:0614c02": "來亦復如是。雖有力無所畏。而不用之。但以智慧方",
    "X31n0612_001:0614c03": "便。於三界火宅。拔濟眾生。為說三乘。聲聞辟支佛佛",
    "X31n0612_001:0614c04": "乘。而作是言。汝等莫得樂住三界火宅。勿貪麤弊色",
    "X31n0612_001:0614c05": "聲香味觸也。若貪著生愛。則為所燒。",
    "X31n0612_001:0614c06": "(戒環曰。此言善誘論力拔其苦也。色等五欲。俗以為",
    "X31n0612_001:0614c07": "軟美。偏以為麤弊。為皆幻惑。濁惡能發業苦。實致火",
    "X31n0612_001:0614c08": "之具也。故貪着生愛則為所燒)。",
    "X31n0612_001:0614c09": "汝速出三界。當得三乘聲聞辟支佛佛乘。我今為汝。",
    "X31n0612_001:0614c10": "保任此事。終不虗也。汝等但當勤修精進。如來以是",
    "X31n0612_001:0614c11": "方便。誘進眾生。復作是言。汝等當知。此三乘法。皆是",
    "X31n0612_001:0614c12": "聖所稱歎。自在無繫。無所依求。乘是三乘。以無漏根",
    "X31n0612_001:0614c13": "力。覺道禪定。解脫三昧等。而自娛樂。便得無量安隱",
    "X31n0612_001:0614c14": "快樂。",
    "X31n0612_001:0614c15": "(此三乘法聖所稱歎者。諸佛共尊也。能離生死故自",
    "X31n0612_001:0614c16": "在無繫。異有為法故無所依求。得是乘者。斯得無漏",
    "X31n0612_001:0614c17": "五根五力七覺支八正道四禪九次第定八解脫諸",
    "X31n0612_001:0614c18": "三昧法。足以娛樂。脫三界苦)。",
    "X31n0612_001:0614c19": "戒環曰。示以三乘而讚其法。使向慕也。",
    "X31n0612_001:0614c20": "舍利弗。若有眾生。內有智性。從佛世尊。聞法信受。殷",
    "X31n0612_001:0614c21": "勤精進。欲速出三界。自求涅槃。是名聲聞乘。如彼諸",
    "X31n0612_001:0614c22": "子為求羊車出於火宅。",
    "X31n0612_001:0614c23": "(此言初聲聞乘)。(戒環曰。此辨三乘根性不等。取果",
    "X31n0612_001:0614c24": "有異。如彼諸子玩好不同)。",
    "X31n0612_001:0614c25": "戒環曰。內有智性者。謂正因信種。揀非闡提也。內",
    "X31n0612_001:0614c26": "有是因故。從佛為緣。觀四諦理。聞聲悞道。名聲聞",
    "X31n0612_001:0614c27": "乘。欲速機小。故譬羊車。",
    "X31n0612_001:0615a01": "若有眾生。從佛世尊。聞法信受。殷勤精進。求自然慧。",
    "X31n0612_001:0615a02": "樂獨善寂。深知諸法因緣。是名辟支佛乘。如彼諸子",
    "X31n0612_001:0615a03": "為求鹿車出於火宅。",
    "X31n0612_001:0615a04": "(及南曰。此言緣覺乘)。(此乘斷三界見思。與聲聞同",
    "X31n0612_001:0615a05": "更侵斷習氣。根性猛利。故居聲聞上。其機稍大。故譬",
    "X31n0612_001:0615a06": "鹿車)。",
    "X31n0612_001:0615a07": "戒環曰。辟支此云獨覺。亦通緣覺。出無佛世。觀物",
    "X31n0612_001:0615a08": "變易。自覺無生。故號獨覺。觀十二緣。覺真諦理。故",
    "X31n0612_001:0615a09": "號緣覺。求自然慧樂獨善寂。即獨覺也。深知諸法",
    "X31n0612_001:0615a10": "因緣。即緣覺也。",
    "X31n0612_001:0615a11": "若有眾生。從佛世尊。聞法信受。勤修精進。求一切智。",
    "X31n0612_001:0615a12": "佛智。自然智。無師智。如來知見。力無所畏。愍念安樂",
    "X31n0612_001:0615a13": "無量眾生。利益天人。度脫一切。是名大乘。菩薩求此",
    "X31n0612_001:0615a14": "乘故。名為摩訶薩。如彼諸子為求牛車出於火宅。",
    "X31n0612_001:0615a15": "(及南曰。此言菩薩乘)。(此兼三乘集眾智之大根也。",
    "X31n0612_001:0615a16": "其機為最。故譬牛車)。",
    "X31n0612_001:0615a17": "戒環曰。一切智即菩薩智也。佛智即一切種智也。",
    "X31n0612_001:0615a18": "自然即離諸證取者。無師即不由他悟者。能求眾",
    "X31n0612_001:0615a19": "智。及如來知見廣大德用。而愍安利度。所以為大",
    "X31n0612_001:0615a20": "菩薩。",
    "X31n0612_001:0615a21": "舍利弗如彼長者。見諸子等。安穩得出火宅。到無畏",
    "X31n0612_001:0615a22": "處。自惟財富無量。等以大車而賜諸子。",
    "X31n0612_001:0615a23": "(此牒見子得出露地而坐。自念財物無極。不與小車",
    "X31n0612_001:0615a24": "等文。次合)。",
    "X31n0612_001:0615a25": "如來亦復如是。為一切眾生之父。若見無量億千眾",
    "X31n0612_001:0615a26": "生。以佛教門。出三界苦怖畏險道。得涅槃樂。如來爾",
    "X31n0612_001:0615b01": "時便作是念。我有無量無邊智慧力無畏等諸佛法",
    "X31n0612_001:0615b02": "藏。是諸眾生。皆是我子。等與大乘。不令有人獨得滅",
    "X31n0612_001:0615b03": "度。皆以如來滅度而滅度之。",
    "X31n0612_001:0615b04": "(及南曰。合上可明出三界苦得涅槃樂。即權乘小果。",
    "X31n0612_001:0615b05": "如來滅度而滅度之。即大乘極果)。",
    "X31n0612_001:0615b06": "是諸眾生。脫三界者。悉與諸佛禪定解脫等娛樂之",
    "X31n0612_001:0615b07": "具。皆是一相一種。聖所稱歎。能生淨妙第一之樂。舍",
    "X31n0612_001:0615b08": "利弗。如彼長者初以三車誘引諸子。然後但與大車。",
    "X31n0612_001:0615b09": "寶物莊嚴。安隱第一。然彼長者。無虗妄之咎。如來亦",
    "X31n0612_001:0615b10": "復如是。無有虗妄。初說三乘引導眾生。然後但以大",
    "X31n0612_001:0615b11": "乘而度脫之。何以故。如來有無量智慧。力無所畏。諸",
    "X31n0612_001:0615b12": "法之藏。能與一切眾生。大乘之法。但不能盡受。舍利",
    "X31n0612_001:0615b13": "弗。以是因緣。當知諸佛方便力故。於一佛乘。分別說三。",
    "X31n0612_001:0615b14": "(戒環曰。是諸眾生下。疏上等與大乘之意也。謂彼脫",
    "X31n0612_001:0615b15": "三界者。雖得小乘禪定解脫。然猶厭有着空。非一相",
    "X31n0612_001:0615b16": "也。裂為二乘。非一種也。執着未除。非淨也。空有未融。",
    "X31n0612_001:0615b17": "非妙也。故與之諸佛禪定解脫娛樂之具。一相一種",
    "X31n0612_001:0615b18": "淨妙之樂。如彼大車眾美具備。舍利弗下。總結前文",
    "X31n0612_001:0615b19": "也。不能盡受者。機不齊故)。",
    "X31n0612_001:0615b20": "○信解品第四",
    "X31n0612_001:0615b21": "信解者。因間窮說。以信得入。悟解法要也。",
    "X31n0612_001:0615b22": "爾時慧命須菩提。摩訶迦旃延。摩訶迦葉。摩訶目犍",
    "X31n0612_001:0615b23": "連。從佛所聞未曾有法。世尊授舍利弗阿耨多羅三",
    "X31n0612_001:0615b24": "藐三菩提記。發希有心。歡喜踊躍。",
    "X31n0612_001:0615b25": "(及南云。湏菩提解空第一。而聲聞但念偏空。於菩薩",
    "X31n0612_001:0615b26": "法。心不喜樂。今乃捨空法證實道。故以解空人表敘)。",
    "X31n0612_001:0615c01": "戒環曰。須菩提年德高眾。故稱長老。或曰具壽。或",
    "X31n0612_001:0615c02": "曰慧命。或經云。是人佛法中能得智慧命。是也。合",
    "X31n0612_001:0615c03": "先列大迦葉。而先須菩提者。亦當機故也。",
    "X31n0612_001:0615c04": "世尊往昔說法既久。我時在座。身體疲懈。但念空無",
    "X31n0612_001:0615c05": "相無作。於菩薩法。遊戲神通。淨佛國土。成就眾生。心",
    "X31n0612_001:0615c06": "不喜樂。",
    "X31n0612_001:0615c07": "(智者謂。依四諦以觀諸法。無我我所名空。以空故。萬",
    "X31n0612_001:0615c08": "法一異等相。實不可得。名無相。知一切法無相不可",
    "X31n0612_001:0615c09": "得。即於三界無所願求。不復造作三有生死之業。名",
    "X31n0612_001:0615c10": "無作。亦名無願)。",
    "X31n0612_001:0615c11": "戒環曰。說法既久。指四十年說小教時也。以疲懈",
    "X31n0612_001:0615c12": "故。但念小乘空法。不復求進也。空無相無作。即小",
    "X31n0612_001:0615c13": "乘三解脫門也。菩薩法。即大乘法也。遊戲神通等。",
    "X31n0612_001:0615c14": "即大乘行也。彼唯樂小。沈空趣寂。故於大法大行。",
    "X31n0612_001:0615c15": "心不喜樂。",
    "X31n0612_001:0615c16": "所以者何。世尊令我等出於三界。得涅槃證。又令我",
    "X31n0612_001:0615c17": "等年已朽邁。於佛教化菩薩阿耨多羅三藐三菩提。",
    "X31n0612_001:0615c18": "不生一念好樂之心。",
    "X31n0612_001:0615c19": "(戒環曰。釋上之失。為滯小故)。",
    "X31n0612_001:0615c20": "我等今於佛前。聞授聲聞阿耨多羅三藐三菩提記。",
    "X31n0612_001:0615c21": "心甚歡喜。得未聞有。不謂於今忽然得聞希有之法。",
    "X31n0612_001:0615c22": "深自慶幸。獲大善利。無量珍寶。不自求得。",
    "X31n0612_001:0615c23": "(及南曰。此乃慶今所得也)。",
    "X31n0612_001:0615c24": "世尊。我等今者樂說譬喻。以明斯義。譬若有人。年既",
    "X31n0612_001:0615c25": "幼稚。捨父逃逝。久住他國。或十二十。至五十歲。",
    "X31n0612_001:0615c26": "(行簡子曰。南華亦謂弱喪。正是此說)。",
    "X31n0612_001:0616a01": "戒環曰。幼稚譬專蒙無知。捨父譬棄背本覺。他國",
    "X31n0612_001:0616a02": "譬淪滯五道。故曰至五十歲。或十二十。譬次第而",
    "X31n0612_001:0616a03": "淪也。",
    "X31n0612_001:0616a04": "年既長大。加復窮困。馳騁四方。以求衣食。漸漸遊行。",
    "X31n0612_001:0616a05": "遇向本國。",
    "X31n0612_001:0616a06": "(及南曰。遇向直方向之。且未能至也)。",
    "X31n0612_001:0616a07": "戒環曰。年長窮困。四方求食。譬困五道歷四生。以",
    "X31n0612_001:0616a08": "自活命。漸向本國。譬因遇佛教。遂能反省。",
    "X31n0612_001:0616a09": "其父先來求子不得。中止一城。其家大富。財寶無量。",
    "X31n0612_001:0616a10": "金銀琉璃。珊瑚琥珀。頗梨珠等。其諸倉庫。委皆盈溢。",
    "X31n0612_001:0616a11": "多有僮僕臣佐吏民。象馬車乘。牛羊無數。出入息利。",
    "X31n0612_001:0616a12": "乃遍他國。商估賈客。亦甚眾多。",
    "X31n0612_001:0616a13": "(及南曰。倉盈法喜之食。庫溢諸法之財。僮僕所以自",
    "X31n0612_001:0616a14": "奉。臣佐所以治民。譬自利利他事也。象馬牛羊。以譬",
    "X31n0612_001:0616a15": "五乘教授。商以迁有資無。賈以覆藏待價。商估猶商",
    "X31n0612_001:0616a16": "人也)。",
    "X31n0612_001:0616a17": "戒環曰。其父譬覺皇也。先求不得。譬昔曾教化。後",
    "X31n0612_001:0616a18": "還退墮也。中止一城。譬華嚴法菩提場。其家大富",
    "X31n0612_001:0616a19": "財寶諸珍。譬道場所得法具無量功德也。倉庫僮",
    "X31n0612_001:0616a20": "僕等。譬滋息。廣被大千。故曰出入息利乃遍他國。",
    "X31n0612_001:0616a21": "由是群生咸求法利。故曰商賈眾多。總譬出興利",
    "X31n0612_001:0616a22": "澤也。",
    "X31n0612_001:0616a23": "時貧窮子。遊諸聚落。經歷國邑。遂到其父所止之城。",
    "X31n0612_001:0616a24": "(及南曰。此節意謂。在昔迷淪。因教漸引。遂入正道也)。",
    "X31n0612_001:0616a25": "戒環曰。窮子譬困於五道。從功德財。聚落荒淺。譬",
    "X31n0612_001:0616b01": "小乘權教。國邑盛麗。譬中乘漸教。其父所止。譬大",
    "X31n0612_001:0616b02": "乘正教。",
    "X31n0612_001:0616b03": "父每念子。與子離別五十餘年。而未曾向人說如此",
    "X31n0612_001:0616b04": "事。但自思惟。心懷悔恨。自念老朽。多有財物。金銀珍",
    "X31n0612_001:0616b05": "寶倉庫盈溢。無有子息。一旦終歿。財物散失。無所委",
    "X31n0612_001:0616b06": "付。是以殷勤每憶其子。復作是念。我若得子。委付財",
    "X31n0612_001:0616b07": "物。坦然快樂。無復憂慮。",
    "X31n0612_001:0616b08": "(戒環曰。父每念子等者。譬佛念二乘之子。久淪五道。",
    "X31n0612_001:0616b09": "性習昏淺。未堪說大也。思惟悔恨者。悔昔之教未深。",
    "X31n0612_001:0616b10": "恨今之機退失也。自念老朽等者。憂其無以續佛壽",
    "X31n0612_001:0616b11": "命也)。",
    "X31n0612_001:0616b12": "世尊。爾時窮子傭賃展轉。遇到父舍。住立門側。",
    "X31n0612_001:0616b13": "(補註曰。為人之用曰傭。任力取利曰賃。城譬乍入。舍",
    "X31n0612_001:0616b14": "譬深入。謂資籍權乘積漸深造也)。",
    "X31n0612_001:0616b15": "戒環曰。傭賃而作。徒取小利。功非己有。譬資籍權",
    "X31n0612_001:0616b16": "教。終無實證也。到舍而住立門側。譬雖值佛道。不",
    "X31n0612_001:0616b17": "能正入。猶依偏空而止。為樂小故。",
    "X31n0612_001:0616b18": "遙見其父踞師子床。寶几承足。諸婆羅門剎利居士。",
    "X31n0612_001:0616b19": "皆恭敬圍繞。以珍珠瓔珞。價直千萬。莊嚴其身。吏民",
    "X31n0612_001:0616b20": "僮僕。手執白拂。侍立左右。覆以寶帳。垂諸華幡。香水",
    "X31n0612_001:0616b21": "洒地。散眾名華。羅列寶物。出內與取。有如是等種種",
    "X31n0612_001:0616b22": "嚴飾。威德特尊。窮子見父有大力勢。即懷恐怖。悔來",
    "X31n0612_001:0616b23": "至此。竊作是命。此非是王或是王等。非我傭力得物",
    "X31n0612_001:0616b24": "之處。不如往至貧里。肆力有地。衣食易得。若久住此。",
    "X31n0612_001:0616b25": "或見逼迫。強使我作。作是念已。疾走而去。",
    "X31n0612_001:0616b26": "(祥邁曰。此譬二乘初聞佛果萬德種智之事。而迷小",
    "X31n0612_001:0616c01": "怖)。(及南曰。內音納。或出或納也)。(及南曰。威德特",
    "X31n0612_001:0616c02": "尊以上。皆萬德種智之事。自窮子見父已下。即迷小",
    "X31n0612_001:0616c03": "怖大之事)。(行簡子曰。若修大乘。必入生死。廣學萬",
    "X31n0612_001:0616c04": "行。故言逼迫)。(補註曰。拂能去塵。白言不染。左右表",
    "X31n0612_001:0616c05": "拂去空假之塵。而歸中道也)。",
    "X31n0612_001:0616c06": "戒環曰。遙見其父。譬未能親證。踞師子床者。表無",
    "X31n0612_001:0616c07": "畏之德也。寶几承足者。尊萬行之本也。萬行本真。",
    "X31n0612_001:0616c08": "而能涉俗故。剎利居士皆悉圍繞。二乘不能涉俗",
    "X31n0612_001:0616c09": "矣。因萬行以成萬德。故以真珠瓔珞莊嚴其身。二",
    "X31n0612_001:0616c10": "乘無此莊嚴矣。吏所以治。民所以役。僮任輕。僕任",
    "X31n0612_001:0616c11": "重。譬一乘法中。所治所役輕重纖悉之法。無不俻",
    "X31n0612_001:0616c12": "者。所謂治世語言資生業等。皆順正法。但以不染",
    "X31n0612_001:0616c13": "不偏為尚。故執白拂侍左右。寶帳譬慈悲廣被。故",
    "X31n0612_001:0616c14": "言覆。華幡譬眾善下化。故言垂。水譬智。華譬因。香",
    "X31n0612_001:0616c15": "水洒地者。以妙智淨眾生心地也。散眾名華者。以",
    "X31n0612_001:0616c16": "妙因嚴眾生心地也。羅列寶物。所以示其玩好。出",
    "X31n0612_001:0616c17": "內取與。所以隨其欲樂。譬成就大根而誘進小乘",
    "X31n0612_001:0616c18": "也。王謂國王。王等謂王之族。譬法報二身也。貧居",
    "X31n0612_001:0616c19": "里巷。譬二乘小道。肆力有地。譬進修有方。非得物",
    "X31n0612_001:0616c20": "處。譬大法難乘。衣食易得。譬小果易求。或見逼迫。",
    "X31n0612_001:0616c21": "譬慮佛道長久。久受勤苦。",
    "X31n0612_001:0616c22": "時富長者。於師子座。見子便識。心大歡喜。即作是念。",
    "X31n0612_001:0616c23": "我財物庫藏。今有所付。我常思念此子。無由見之。而",
    "X31n0612_001:0616c24": "忽自來。甚適我願。我雖年朽。猶故貪惜。即遣傍人。急",
    "X31n0612_001:0616c25": "追將還。",
    "X31n0612_001:0616c26": "(見子便識。譬昔緣已熟。財物有付。譬法有授。年朽猶",
    "X31n0612_001:0617a01": "故貪惜。譬曠劫所修不妄與也。遣人急追。譬令菩薩",
    "X31n0612_001:0617a02": "說頓法)。",
    "X31n0612_001:0617a03": "爾時使者疾走往捉。窮子警愕。稱怨大喚。我不相犯。",
    "X31n0612_001:0617a04": "何為見捉。使者執之愈急。強牽將還。于時窮子自念。",
    "X31n0612_001:0617a05": "無罪而被囚執。此必定死。轉更惶怖。問絕躃地。",
    "X31n0612_001:0617a06": "(補註曰。父命追子。實欲親之。而子驚悶絕。乃自棄也。",
    "X31n0612_001:0617a07": "譬二乘初聞華嚴。怯其頓說。盖頓教以煩惱即菩提。",
    "X31n0612_001:0617a08": "而二乘以煩惱為冤賊。故稱怨也。頓以生死即涅槃。",
    "X31n0612_001:0617a09": "而二乘以生死為苦縛。故大嘆)。",
    "X31n0612_001:0617a10": "戒環曰。不犯而被捉。譬不求而強化。急執而強牽。",
    "X31n0612_001:0617a11": "譬不從而強牽也。菩薩示生三界。而一乘以三界",
    "X31n0612_001:0617a12": "為牢獄。故云無罪被囚。菩薩出入塵勞。而一乘恐",
    "X31n0612_001:0617a13": "喪定果。故云此必定死。由是如聾若啞。悶然不解。",
    "X31n0612_001:0617a14": "故曰轉更惶怖悶絕躃地。",
    "X31n0612_001:0617a15": "父遙見之。而語使言。不須此人。勿強將來。以冷水灑",
    "X31n0612_001:0617a16": "面。令得醒窹。莫復與語。",
    "X31n0612_001:0617a17": "(戒環曰。見其驚急悶絕。令姑息之。譬捨頓開權也。冷",
    "X31n0612_001:0617a18": "水能蘇悶絕。譬權教能治煩惱)。",
    "X31n0612_001:0617a19": "所以者何。父知其子志意下劣。自知豪貴為子所難。",
    "X31n0612_001:0617a20": "審知是子。而以方便。不語他人云是我子。使者語之。",
    "X31n0612_001:0617a21": "我今放汝。隨意所趣。窮子歡喜。得未曾有。從地而起。",
    "X31n0612_001:0617a22": "往至貧臣。以求衣食。",
    "X31n0612_001:0617a23": "(祥邁曰。此譬知其志劣難堪大乘。故權息之也。不云",
    "X31n0612_001:0617a24": "我子。未即顯實也)。",
    "X31n0612_001:0617a25": "戒環曰。使者放之。譬捨頓也。隨意所趣。譬開權也。",
    "X31n0612_001:0617a26": "從地而起。即從迷而覺也。往至貧里以求衣食。即",
    "X31n0612_001:0617a27": "依二乘貧所樂法。為入道資粮也。",
    "X31n0612_001:0617b01": "爾時長者。將欲誘引其子。而設方便。密遣二人形色",
    "X31n0612_001:0617b02": "憔悴。無威德者。汝可詣彼徐語窮子。此有作處。倍與",
    "X31n0612_001:0617b03": "汝直。窮子若許。將來使作。若言欲何所若。便可語之。",
    "X31n0612_001:0617b04": "雇汝除糞。我等二人亦共汝作。時二使人即求窮子。",
    "X31n0612_001:0617b05": "既已得之。具陳上事。",
    "X31n0612_001:0617b06": "(祥邁曰。此先敘設權也)。(及南曰。除糞譬斷煩惱。煩",
    "X31n0612_001:0617b07": "惱惑業糞穢心地。二乘作諸觀以除之。菩薩煩惱涅",
    "X31n0612_001:0617b08": "槃相相留礙。而云亦共汝作者。以同事攝也)。(行簡",
    "X31n0612_001:0617b09": "子曰。但息一切人當求。是名除糞秪如今求佛求菩",
    "X31n0612_001:0617b10": "提。是名運糞入。不名運糞出)。",
    "X31n0612_001:0617b11": "戒環曰。密遺二人者。使秘菩薩行者。示二乘法也。",
    "X31n0612_001:0617b12": "形色憔悴。即所謂隱其自在之力。倍與汝直。譬因",
    "X31n0612_001:0617b13": "樂小而示近果也。顧汝除糞。即所謂以貧所樂法",
    "X31n0612_001:0617b14": "度之。具陳上事。譬順佛揚化。",
    "X31n0612_001:0617b15": "爾時窮子。先取其價。尋與除糞。其父見子。愍而怪之。",
    "X31n0612_001:0617b16": "又以他日。於窓牖中。遙見子身嬴瘦憔悴。糞土塵坌",
    "X31n0612_001:0617b17": "污穢不淨。即脫瓔珞細軟上服嚴飾之具。更著麤弊",
    "X31n0612_001:0617b18": "垢膩之衣。塵土坌身。右手執持除糞之器。狀有所畏。",
    "X31n0612_001:0617b19": "語諸作人。汝等勤作。勿得懈息。以方便故得近其子。",
    "X31n0612_001:0617b20": "(補註曰。瘦悴塵坌。譬二乘伏斷煩惱。不得其要。翻為",
    "X31n0612_001:0617b21": "煩惱所擾也。左逆右順。右手執器。譬順方便道而誘",
    "X31n0612_001:0617b22": "之)。",
    "X31n0612_001:0617b23": "戒環曰。先取其價。譬樂小慕果。然後修因。所以四",
    "X31n0612_001:0617b24": "諦法中。先果後因也。其父愍怪其樂小棄大也。又",
    "X31n0612_001:0617b25": "以他日於窓牖中等。譬又多設方便。循其小兒。潛",
    "X31n0612_001:0617b26": "施密化。使令慕大也。",
    "X31n0612_001:0617c01": "後復告言。咄男子。汝常此作。勿復餘去。當加汝價。諸",
    "X31n0612_001:0617c02": "有所須盆噐米麵鹽醋之屬。莫自疑難。亦有老弊使",
    "X31n0612_001:0617c03": "人。須者相給。好自安意。我如汝父。勿復憂慮。",
    "X31n0612_001:0617c04": "(及南曰。此乃方便叱省而親厚之。使安而無怯也)。",
    "X31n0612_001:0617c05": "戒環曰。當加汝價。譬自預流而進四果。盆噐譬助",
    "X31n0612_001:0617c06": "道等法。米麵譬資粮等法。鹽醋所以和味。使於諸",
    "X31n0612_001:0617c07": "法均調適中也。老弊使人譬二乘已陳之法。如所",
    "X31n0612_001:0617c08": "謂已陳芻狗也。",
    "X31n0612_001:0617c09": "所以者何。我年老大。而汝少壯。汝常作時。無有欺怠",
    "X31n0612_001:0617c10": "瞋恨怨言。都不見汝有此諸惡。如餘作人。自今已後。",
    "X31n0612_001:0617c11": "如所生子。即時長者更與作字。名之為兒。",
    "X31n0612_001:0617c12": "(祥邁曰。貶己衰老。褒子心力。譬斥大褒小。權進其功。",
    "X31n0612_001:0617c13": "兒。憐愛之稱)。",
    "X31n0612_001:0617c14": "戒環曰。言自今如子等者。益親厚而進之也。更與",
    "X31n0612_001:0617c15": "作字。譬改預流而進後果。上皆譬設權。",
    "X31n0612_001:0617c16": "爾時窮子。雖欣此遇。猶故自謂客作賤人。由是之故。",
    "X31n0612_001:0617c17": "於二十年中。常令除糞。",
    "X31n0612_001:0617c18": "(及南曰。正譬滯權也)。",
    "X31n0612_001:0617c19": "戒環曰。謂雖欣佛化。而志尚卑劣。今且令於二乘",
    "X31n0612_001:0617c20": "法中。斷除十使煩惱之糞也。",
    "X31n0612_001:0617c21": "過是已後。心相體信。入處無難。然其所止。猶在本處。",
    "X31n0612_001:0617c22": "(窮子過二十年。久漸親父。而猶住門側。譬依二乘教",
    "X31n0612_001:0617c23": "斷結之後。聞方等教)。",
    "X31n0612_001:0617c24": "戒環曰。揚大而不謗。折小而不疑。是謂心相體信",
    "X31n0612_001:0617c25": "也。進可語大。退不滯小。是謂入出無難也。猶在本",
    "X31n0612_001:0617c26": "處。譬未能頓入。",
    "X31n0612_001:0618a01": "世尊。爾時長者有疾。自知將死不久。語窮子言。我今",
    "X31n0612_001:0618a02": "多有金銀珍寶。倉庫盈溢。其中多少。所應與取。悉汝",
    "X31n0612_001:0618a03": "知之。我心如是。當體此意。",
    "X31n0612_001:0618a04": "(及南曰。此令轉教菩薩之譬也。大般若告湏菩提云。",
    "X31n0612_001:0618a05": "汝當為菩薩說般若。下文云。我等又因如來智慧。為",
    "X31n0612_001:0618a06": "諸菩薩開演。即轉教事)。",
    "X31n0612_001:0618a07": "戒環曰。譬如說般若。漸引入實也。長者有疾。譬方",
    "X31n0612_001:0618a08": "等之後。名相未遣。人多法執之病。佛亦病之。將死",
    "X31n0612_001:0618a09": "而語寶藏。譬化緣將畢。故說般若。為法華先導。如",
    "X31n0612_001:0618a10": "方語之寶藏。未即付也。般若教中。六度萬行具備。",
    "X31n0612_001:0618a11": "故譬倉庫盈溢。然未為圓教故。其中寶物又有多",
    "X31n0612_001:0618a12": "少。或取以自利。或與以利他。聖人之用心如是。宜",
    "X31n0612_001:0618a13": "當體法。",
    "X31n0612_001:0618a14": "所以者何。今我與汝。更為不異。宜加用心。令無漏失。",
    "X31n0612_001:0618a15": "(及南曰。和同父子之情。使無疑間。而欣領寶藏也)。",
    "X31n0612_001:0618a16": "戒環曰。我汝不異等。譬般若之理一切皆如。無二",
    "X31n0612_001:0618a17": "無別。是入圓頓之門。故宜加用心。",
    "X31n0612_001:0618a18": "爾時窮子。即受教勅。領知眾物。金銀珍寶及諸庫藏。",
    "X31n0612_001:0618a19": "而無希取一飡之意。然其所止。故在本處。下劣之心。",
    "X31n0612_001:0618a20": "亦未能捨。",
    "X31n0612_001:0618a21": "(及南曰。既領寶藏。而略不希取。譬受敕以大乘轉教",
    "X31n0612_001:0618a22": "而自於此无有志願也)。",
    "X31n0612_001:0618a23": "戒環曰。下劣之心亦未能捨。譬但念空無相無作",
    "X31n0612_001:0618a24": "而已。上總喻昔失。",
    "X31n0612_001:0618a25": "復經少時。父知子意漸已通泰。成就大志。自鄙先心。",
    "X31n0612_001:0618b01": "臨欲終時。而命其子。并會親族國王大臣。剎利居士。",
    "X31n0612_001:0618b02": "皆悉已集。即自宣言。諸君當知。此是我子。我之所生。",
    "X31n0612_001:0618b03": "於某城中。捨吾逃走。跉俜辛苦五十餘年。其本字某。",
    "X31n0612_001:0618b04": "我名某甲。昔在本城。懷憂推覔。忽於此間。遇會得之。",
    "X31n0612_001:0618b05": "此實我子。我實其父。今我所有一切財物。皆是子有。",
    "X31n0612_001:0618b06": "先所出內。是子所知。",
    "X31n0612_001:0618b07": "(祥邁曰。自我求之本始之覺。真父子德性之用。真寶",
    "X31n0612_001:0618b08": "藏生而固有。誰獨具無。柰何自失於背馳。自迷於勿",
    "X31n0612_001:0618b09": "乎。故佛慈憂慮。急使退復。倘能心相体性。斯可遇會",
    "X31n0612_001:0618b10": "得之。曾無難者。彼且驚愕而失己。稱怨以疑。佛設作",
    "X31n0612_001:0618b11": "真慈。多方善誘。終則跉俜窮困於四生五道。可為長",
    "X31n0612_001:0618b12": "嘆矣)。",
    "X31n0612_001:0618b13": "戒環曰。子志既大。父乃聚族。始定父子。全付家業",
    "X31n0612_001:0618b14": "也。復經少時等。譬般若之後。大機已熟。可一變而",
    "X31n0612_001:0618b15": "至道也。自鄙先心。譬捨小趣大。臨欲終時。命子會",
    "X31n0612_001:0618b16": "族。如化城云。如來自知涅槃時到。便集菩薩聲聞。",
    "X31n0612_001:0618b17": "為說是經。則聲聞為子。菩薩為族也。聚族宣言此",
    "X31n0612_001:0618b18": "是我子。即於天人眾中說。我昔曾化故往我法中",
    "X31n0612_001:0618b19": "之譬也。於某城中捨吾等者。自昔之後。汝今悉忘",
    "X31n0612_001:0618b20": "之譬也。盖彼時根性未定。後還退墮。流浪五道。故",
    "X31n0612_001:0618b21": "曰跉俜辛苦五十餘年。其本字某等者。指本名字",
    "X31n0612_001:0618b22": "以證父子之的也。其本字某。即化城云。爾時所化",
    "X31n0612_001:0618b23": "之眾。汝等比丘聲聞弟子是也。我名某甲。即第十",
    "X31n0612_001:0618b24": "六我釋迦是也。本城推覔。此間遇會。譬昔依本性",
    "X31n0612_001:0618b25": "闡化。至此頓門乃適然契會也。此實我子等。結上",
    "X31n0612_001:0618b26": "的證全付家業。譬授記作佛。紹法王位也。我有財",
    "X31n0612_001:0618c01": "物皆是子有者。此一大事。人人本具。不從外得也。",
    "X31n0612_001:0618c02": "先所出納是子所知者。即平常運用見聞之法。非",
    "X31n0612_001:0618c03": "今別有也。",
    "X31n0612_001:0618c04": "世尊。是時窮子。聞父此言。即大歡喜。得未曾有。而作",
    "X31n0612_001:0618c05": "是念。我本無心有所悕求。今此寶藏。自然而至。",
    "X31n0612_001:0618c06": "(戒環曰。結喻今得也)。",
    "X31n0612_001:0618c07": "世尊。大富長者。則是如來。我等皆似佛子。如來常說",
    "X31n0612_001:0618c08": "我等為子。",
    "X31n0612_001:0618c09": "(戒環曰。須菩提真佛子。為合譬故言似)。",
    "X31n0612_001:0618c10": "世尊。我等以三苦故。於生死中。受諸熱惱。迷惑無知。",
    "X31n0612_001:0618c11": "樂著小法。今日世尊。令我等思惟。蠲除諸法戲論之",
    "X31n0612_001:0618c12": "糞。我等於中勤加精進。得至涅槃。一日之價。既得此",
    "X31n0612_001:0618c13": "已。心大歡喜。自以為足。便自謂言。於佛法中。勤精進",
    "X31n0612_001:0618c14": "故。所得弘多。然世尊先知我等心著弊欲。樂於小法。",
    "X31n0612_001:0618c15": "便見縱捨。不為分別汝等當有如來知見寶藏之分。",
    "X31n0612_001:0618c16": "(及南曰。三苦者。一苦苦。若根若境。乖違逼迫生老病",
    "X31n0612_001:0618c17": "死。諸現苦相。二壞苦。因樂變異。生諸憂惱。所謂樂未",
    "X31n0612_001:0618c18": "畢。哀又繼之。即愛別離求不得之類。三行苦。即念念",
    "X31n0612_001:0618c19": "遷謝之相。五趣蘊苦。皆行苦攝一)。",
    "X31n0612_001:0618c20": "戒環曰。敘滯權也。云今日者對多生言。謂多生樂",
    "X31n0612_001:0618c21": "小。而今猶濡滯也。於一切法。妄起惑染。顛倒分別。",
    "X31n0612_001:0618c22": "種種戲論糞污心地。名戲論糞。一日之價。譬小果",
    "X31n0612_001:0618c23": "之利所獲不多。",
    "X31n0612_001:0618c24": "世尊以方便力。說如來智慧。我等從佛。得涅槃一日",
    "X31n0612_001:0618c25": "之價。以為大得。於此大乘。無有志求。",
    "X31n0612_001:0618c26": "(戒環曰。說如來智慧。即般若教)。",
    "X31n0612_001:0619a01": "我等又因如來智慧。為諸菩薩開示演說。而自於此",
    "X31n0612_001:0619a02": "無有志願。所以者何。佛知我等心樂小法。以方便隨",
    "X31n0612_001:0619a03": "力我等說。而我等不知真是佛子。",
    "X31n0612_001:0619a04": "(戒環曰。此以般若轉教菩薩。而自不希水也)。",
    "X31n0612_001:0619a05": "今我等方知世尊。於佛智慧。無所恡惜。所以者何。我",
    "X31n0612_001:0619a06": "等昔來真是佛子。而但樂小法。若我等有樂大之心。",
    "X31n0612_001:0619a07": "佛則為我說大乘法。",
    "X31n0612_001:0619a08": "(今得法華。始知般若之時。已欲全付。但以樂小自迷。",
    "X31n0612_001:0619a09": "若我樂大。則全付久矣)。",
    "X31n0612_001:0619a10": "於此經中。唯說一乘。而昔於菩薩前。毀呰聲聞樂小",
    "X31n0612_001:0619a11": "法者。然佛實以大乘教化。",
    "X31n0612_001:0619a12": "(觀今說一視。昔彈偏。足知佛心本以大化)。",
    "X31n0612_001:0619a13": "是故我等說本無心。有所希求。今法王大寶自然而",
    "X31n0612_001:0619a14": "至。如佛子所應得者。皆已得之。",
    "X31n0612_001:0619a15": "(戒環曰。結度今得也。佛子所應得者。一乘修證之法",
    "X31n0612_001:0619a16": "也)。",
    "X31n0612_001:0619a17": "○藥草喻品第五",
    "X31n0612_001:0619a18": "此品中為根。沐成頓悟之意。三乘根性。辟諸草木",
    "X31n0612_001:0619a19": "覺皇道化。等如一雨。雨雖一味而種有差別。故根",
    "X31n0612_001:0619a20": "莖大小之不同。法雖一相。而機有利鈍。故道果證",
    "X31n0612_001:0619a21": "趣之各異。",
    "X31n0612_001:0619a22": "爾時世尊。告摩訶迦葉。及諸大弟子。善哉善哉。迦葉",
    "X31n0612_001:0619a23": "善說如來真實功德。誠如所言。",
    "X31n0612_001:0619a24": "(戒環曰。迦葉領悟喻說。即設大富長者之喻歎佛隱",
    "X31n0612_001:0619a25": "勝現劣誘諸庸鄙。使得大法利。是善說如來真實功",
    "X31n0612_001:0619a26": "德)。",
    "X31n0612_001:0619b01": "迦葉當知。如來是諸法之王。若有所說。皆不虗也。如",
    "X31n0612_001:0619b02": "來觀知一切諸法之所歸趣。亦知一切眾生深心所",
    "X31n0612_001:0619b03": "行。通達無礙。又於諸法。究盡明了。示諸眾生一切智",
    "X31n0612_001:0619b04": "慧。",
    "X31n0612_001:0619b05": "(祥邁曰。不知法之歸趣。難以度心。不知心之所行。難",
    "X31n0612_001:0619b06": "以說法今於二者通達無礙。可謂真知冥化矣)。",
    "X31n0612_001:0619b07": "戒環曰。諸法歸趣。即一乘實相。眾心所行。即三乘",
    "X31n0612_001:0619b08": "性欲。佛說一切法。為度一切心。而又究明諸法。以",
    "X31n0612_001:0619b09": "開示眾生。一切智慧。欲令悟入皆所謂無邊僧祇",
    "X31n0612_001:0619b10": "功德也。",
    "X31n0612_001:0619b11": "迦葉。譬如三千大千世界。山川谿谷土地所生。卉木",
    "X31n0612_001:0619b12": "叢林。及諸藥草。種類若干。名色各異。",
    "X31n0612_001:0619b13": "(祥邁曰。此立譬本)。(及南曰眾草為卉。草之總名也",
    "X31n0612_001:0619b14": "卉有叢。木有林)。",
    "X31n0612_001:0619b15": "戒環曰。大千同為一地。而有山川溪谷之高下。譬",
    "X31n0612_001:0619b16": "一真境而有三界諸趣之別也。卉木同生一地。而",
    "X31n0612_001:0619b17": "有種類名色之各異。譬一法性而有三乘大小之",
    "X31n0612_001:0619b18": "辯也。",
    "X31n0612_001:0619b19": "密雲彌布。遍覆三千大千世界。一時等澍。其澤普洽。",
    "X31n0612_001:0619b20": "(及南曰。一雲所雨。大千普洽譬一音密闡大小均被",
    "X31n0612_001:0619b21": "也)。",
    "X31n0612_001:0619b22": "戒環曰。雲喻慈意。澤喻法意。言密雲者。雲不密。則",
    "X31n0612_001:0619b23": "不能等澍。慈不密則不能廣利。",
    "X31n0612_001:0619b24": "卉木叢林。及諸藥草。小根小莖小枝小葉。中根中莖",
    "X31n0612_001:0619b25": "中枝中葉。大根大莖大枝大葉。諸樹大小。隨上中下。",
    "X31n0612_001:0619b26": "各有所受。一雲所雨。稱其種性。而得長生華菓敷實。",
    "X31n0612_001:0619c01": "(祥邁曰。木質曰幹草質曰莖。皆依根而立根譬種性",
    "X31n0612_001:0619c02": "莖譬發心。〔根〕葉譬所熏教理。花果譬所修行果。謂三",
    "X31n0612_001:0619c03": "乘種性發心熏習之不同。同是一音教澤之被而各",
    "X31n0612_001:0619c04": "有所成也)。",
    "X31n0612_001:0619c05": "戒環曰。喻真知冥化物物自遂也。根莖大小。總辯",
    "X31n0612_001:0619c06": "草木。以明根機有異。諸樹大小。總結草木。以明一",
    "X31n0612_001:0619c07": "雨是同。天以一雲一雨而滋眾物。稱其大小種性。",
    "X31n0612_001:0619c08": "曾無夭閼。使為花者敷。為果者實。各各自遂。則佛",
    "X31n0612_001:0619c09": "之真知冥化。若此而矣。",
    "X31n0612_001:0619c10": "雖一地所生。一雨所潤。而諸草木各有差別。",
    "X31n0612_001:0619c11": "(及南曰。群生亦類也。所賦一性。所化一道。而有三乘",
    "X31n0612_001:0619c12": "之殊者。亦機自異耳)。",
    "X31n0612_001:0619c13": "戒環曰。草木皆植類。樹之一地同。潤之一雨同。而",
    "X31n0612_001:0619c14": "有大小之殊者。根自異也。",
    "X31n0612_001:0619c15": "迦葉當知。如來亦復如是。出現於世。如大雲起。以大",
    "X31n0612_001:0619c16": "音聲。普遍世界天人阿修羅。如彼大雲遍覆三千大",
    "X31n0612_001:0619c17": "千國土。",
    "X31n0612_001:0619c18": "(祥邁曰。天人修羅為三善道不言三惡道。為障重非",
    "X31n0612_001:0619c19": "機也)。",
    "X31n0612_001:0619c20": "戒環曰。明佛出興。廣覆群有。雲起無心。喻無緣慈",
    "X31n0612_001:0619c21": "也。大音聲。即廣長舌相之音也。",
    "X31n0612_001:0619c22": "於大眾中。而唱是言。我是如來。應供。正遍知。明行足。",
    "X31n0612_001:0619c23": "善逝。世間解。無上士。調御丈夫。天人師。佛。世尊。未度",
    "X31n0612_001:0619c24": "者令度。未解者令解。未安者令安。未涅槃者令得涅",
    "X31n0612_001:0619c25": "槃。",
    "X31n0612_001:0619c26": "(及南曰。此敘佛初坐道場。唱顯化跡。宣度生事。使知",
    "X31n0612_001:0619c27": "聖人出興之意也)。",
    "X31n0612_001:0620a01": "戒環曰。超證菩提曰度。了達萬法曰解。離眾結縛",
    "X31n0612_001:0620a02": "曰安。究竟永寂曰涅槃。",
    "X31n0612_001:0620a03": "今世後世如實知之。我是一切知者。一切見者。知道",
    "X31n0612_001:0620a04": "者。聞道者。說道者。汝等天人阿修羅眾。皆應到此。為",
    "X31n0612_001:0620a05": "聽法故。",
    "X31n0612_001:0620a06": "(及南曰。此示正知見。欲廣開悟也。如是唱者。為警群",
    "X31n0612_001:0620a07": "機故。召天人使令听受)。",
    "X31n0612_001:0620a08": "戒環曰。今世後世如實知者。以實相智。了三世事。",
    "X31n0612_001:0620a09": "如華嚴一念普觀無去來住也。一切知一切見者。",
    "X31n0612_001:0620a10": "以佛知見。徹了諸法也。知道者。言已先知先覺也。",
    "X31n0612_001:0620a11": "開道者。能以是道開覺後人也。說道者。能以是道",
    "X31n0612_001:0620a12": "方便演說也。",
    "X31n0612_001:0620a13": "如來于時觀是眾生。諸根利鈍。精進懈怠。隨其所堪",
    "X31n0612_001:0620a14": "而為說法。種種無量。皆令歡喜。快得善利。",
    "X31n0612_001:0620a15": "(及南曰。根有無量。而皆令利喜。是謂冥化)。",
    "X31n0612_001:0620a16": "戒環曰。所來之眾。根性不同。佛各隨其所堪而化",
    "X31n0612_001:0620a17": "之。以堪人天者。為說十善。堪二乘者。為說諦緣。堪",
    "X31n0612_001:0620a18": "大乘者。為說六度。以至定不定性。人非人類。各隨",
    "X31n0612_001:0620a19": "所堪。而為說法。",
    "X31n0612_001:0620a20": "是諸眾生聞是法已。現世安隱。後生善處。以道受樂。",
    "X31n0612_001:0620a21": "亦得聞法。既聞法已。離諸障礙。於諸法中。任力所能。",
    "X31n0612_001:0620a22": "漸得入道。如彼大雲雨於一切。卉木叢林及諸藥草。",
    "X31n0612_001:0620a23": "如其種性。具足蒙潤。各得生長。",
    "X31n0612_001:0620a24": "(祥邁曰。明作成之利也。聞法安隱者。眾生汩於塵勞。",
    "X31n0612_001:0620a25": "二乘縛於空寂。聞是法者。足以滌塵勞解縛着。釋然",
    "X31n0612_001:0620b01": "物外。優遊一生。此現世安隱也)。",
    "X31n0612_001:0620b02": "戒環曰。後生善處。即聞法之報。以道受樂。即修道",
    "X31n0612_001:0620b03": "之果。言以道者。各隨其道受樂不同也。善十善。則",
    "X31n0612_001:0620b04": "受人天樂。修諦緣。即受二乘樂。修六度。則受菩薩",
    "X31n0612_001:0620b05": "樂。各以其道也。離諸障礙者。惡道離業障。而之人",
    "X31n0612_001:0620b06": "天。人天離事障。而入二乘。二乘離理障。而入菩薩。",
    "X31n0612_001:0620b07": "各遂其才也。故曰於諸法中。任力所能。漸得入道。",
    "X31n0612_001:0620b08": "如彼大雲。雨於一切。",
    "X31n0612_001:0620b09": "如來說法。一相一味。所謂解脫相。離相。滅相。究竟至",
    "X31n0612_001:0620b10": "於一切種智。其有眾生。聞如來法。若持讀誦。如說修",
    "X31n0612_001:0620b11": "行。所得功德。不自覺知。",
    "X31n0612_001:0620b12": "(及南曰。疏闡化之功也。解脫相。則不縛諸法。離相。則",
    "X31n0612_001:0620b13": "不合諸塵。滅相。則生死永盡。而究竟皆至一切種智。",
    "X31n0612_001:0620b14": "無一道也)。",
    "X31n0612_001:0620b15": "戒環曰。謂如來說法。方便雖多。實則一相一味。如",
    "X31n0612_001:0620b16": "一雲一雨而已。解脫離滅者。指一相一味之體也。",
    "X31n0612_001:0620b17": "眾生聞持而所獲功利不自覺知者。一音密闡。真",
    "X31n0612_001:0620b18": "化冥運。若天地之產百加。雨露之滋眾卉。自生自",
    "X31n0612_001:0620b19": "遂。孰足以知之。",
    "X31n0612_001:0620b20": "所以者何。唯有如來。知此眾生種相體性。念何事。思",
    "X31n0612_001:0620b21": "何事。修何事。云何念。云何思。云何修。以何法念。以何",
    "X31n0612_001:0620b22": "法思。以何法修。以何法得何法。眾生住於種種之地。",
    "X31n0612_001:0620b23": "唯有如來。如實見之。明了無礙。如彼卉木叢林諸藥",
    "X31n0612_001:0620b24": "草等。而不自知上中下性。",
    "X31n0612_001:0620b25": "(及南曰。此明觀根逗教。不〔佛〕其性故。物得自遂也。三",
    "X31n0612_001:0620c01": "乘種類。性欲不同。故念思修得。亦各不同。唯如來能",
    "X31n0612_001:0620c02": "知能化。而彼不自知也)。",
    "X31n0612_001:0620c03": "戒環曰。念何事等。謂或念人天事。乃至聲聞菩薩",
    "X31n0612_001:0620c04": "事也。云何念等。謂或正或邪。有為無為也。以何法",
    "X31n0612_001:0620c05": "念等。謂或以大小頓漸。或以定慧覺觀也。以何法",
    "X31n0612_001:0620c06": "得。謂或以四諦得聲聞法。乃至或以六度得菩薩",
    "X31n0612_001:0620c07": "法也。如是念思。所住各不同。是謂住於種種之地。",
    "X31n0612_001:0620c08": "如來皆能如實見之。如此委曲言者。明如來知根",
    "X31n0612_001:0620c09": "之詳也。",
    "X31n0612_001:0620c10": "如來知是一相一味之法。所謂解脫相。離相。滅相。究",
    "X31n0612_001:0620c11": "竟涅槃常寂滅相。終歸於空。佛知是已。觀眾生心欲。",
    "X31n0612_001:0620c12": "而將護之是故不即為說一切種智。汝等迦葉甚為",
    "X31n0612_001:0620c13": "希有。能知如來隨宜說法能信能受所以者何。諸佛",
    "X31n0612_001:0620c14": "世尊。隨宜說法。難解難知。",
    "X31n0612_001:0620c15": "(及南曰。此牒前文。而前言究竟至於一切種智。此言",
    "X31n0612_001:0620c16": "究竟涅槃常寂滅相者。前依正智言。此依實相言。其",
    "X31n0612_001:0620c17": "〔機〕一也。終歸於空者。自解脫離滅究竟至於常寂滅",
    "X31n0612_001:0620c18": "相。則識心緣影。一切蕩盡。而歸乎實相妙空。非斷空",
    "X31n0612_001:0620c19": "也)。",
    "X31n0612_001:0620c20": "戒環曰。牒前一相一味等文。以明隨宜說法。難解",
    "X31n0612_001:0620c21": "難知。而歎迦葉能信受也。一相一味等。即一切種",
    "X31n0612_001:0620c22": "智。所證之法。如來雖知。而觀眾生性欲不同。旦將",
    "X31n0612_001:0620c23": "之護之。不即明說。故甚難知。而迦葉能信能受。是",
    "X31n0612_001:0620c24": "為希有。",
    "X31n0612_001:0620c25": "○授記品第六",
    "X31n0612_001:0620c26": "授記者。謂迦葉領悟正道。當踐佛位。故與說來果。",
    "X31n0612_001:0621a01": "名授記品。",
    "X31n0612_001:0621a02": "爾時世尊。說是偈已。告諸大眾。唱如是言。我此弟子",
    "X31n0612_001:0621a03": "摩訶迦葉。於未來世。當得奉覲三百萬億諸佛世尊。",
    "X31n0612_001:0621a04": "供養恭敬。尊重讚歎。廣宣諸佛無量大法。於最後身",
    "X31n0612_001:0621a05": "得成為佛。名曰光明如來。應供。正遍知。明行足。善逝。",
    "X31n0612_001:0621a06": "世間解。無上士。調御丈夫。天人師。佛。世尊。國名光德。",
    "X31n0612_001:0621a07": "劫名大莊嚴。",
    "X31n0612_001:0621a08": "(及南曰。大迦葉因地。事日月燈佛。至佛滅後。然灯續",
    "X31n0612_001:0621a09": "明。以紫光金塗佛形像。又於法華妙性開明。故號光",
    "X31n0612_001:0621a10": "明。至於國名光德劫名莊嚴。皆類其因行也)。",
    "X31n0612_001:0621a11": "戒環曰。諸授記文。皆二。十號之前為因記。後為果",
    "X31n0612_001:0621a12": "記。諸弟子觀佛多寡之不同。各隨其願緣已。事佛",
    "X31n0612_001:0621a13": "功用之不同。各隨其才力也。成佛果號之不同。各",
    "X31n0612_001:0621a14": "隨其因行也。",
    "X31n0612_001:0621a15": "國界嚴飾。無諸穢惡瓦礫荊棘。便利不淨。其土平正。",
    "X31n0612_001:0621a16": "無有高下坑坎堆阜。琉璃為地。寶樹行列。者金為繩。",
    "X31n0612_001:0621a17": "以界道側。散諸寶華。周遍清淨。",
    "X31n0612_001:0621a18": "(祥邁曰。諸佛無雜染謟心。故國界嚴飾。無諸穢惡。唯",
    "X31n0612_001:0621a19": "修清淨妙行。其土平正。百寶周遍。淨名曰。隨其心淨。",
    "X31n0612_001:0621a20": "則佛土淨。隨其心淨。則一切功德淨。此其證矣)。",
    "X31n0612_001:0621a21": "戒環曰。依報所感。皆由心地。瓦礫荊棘。雜心感也。",
    "X31n0612_001:0621a22": "便利不淨。染心感也。坑坎堆阜。謟心感也。",
    "X31n0612_001:0621a23": "爾時大目犍連。須菩提。摩訶迦旃延等。皆悉悚慄。一",
    "X31n0612_001:0621a24": "心合掌。瞻仰尊顏。目不蹔捨。爾時世尊。知諸大弟子。",
    "X31n0612_001:0621a25": "心之所念。告諸比丘。是須菩提。於當來世。奉覲三百",
    "X31n0612_001:0621a26": "億那由他佛。供養恭敬尊重讚歎。常修梵行。俱菩薩",
    "X31n0612_001:0621b01": "道。於最後身。得成為佛。號曰名相如來。應供。正遍知。",
    "X31n0612_001:0621b02": "明行足。善逝。世間解。無上士。調御丈夫。天人師。佛。世",
    "X31n0612_001:0621b03": "尊。劫名有寶。國名寶生。",
    "X31n0612_001:0621b04": "(及南曰。法說云。千二百羅漢。悉亦當作佛。則與記已",
    "X31n0612_001:0621b05": "竟於此特授迦葉上首。則三聖之記。不言可論。而目",
    "X31n0612_001:0621b06": "連等心不自安。如逢王饍未敢便食。是以悚慄而請",
    "X31n0612_001:0621b07": "也)。",
    "X31n0612_001:0621b08": "戒環曰。色心初破。萬法皆空。理事還源。一切真寶。",
    "X31n0612_001:0621b09": "須菩提昔者解空。無名無相。色心初破也。人證實",
    "X31n0612_001:0621b10": "果。反號名相。理事還源也。又其生時。家初忽空。今",
    "X31n0612_001:0621b11": "劫名有寶。國名寶生。亦其義也。那由他即垓數。",
    "X31n0612_001:0621b12": "其土平正。頗梨為地。寶樹莊嚴。無諸丘坑沙礫荊棘",
    "X31n0612_001:0621b13": "嚴利之穢。寶華嚴地。周遍清淨。其土人民皆處寶臺。",
    "X31n0612_001:0621b14": "珍玅樓閣。聲聞弟子。無量無邊。筭數譬喻所不能知。",
    "X31n0612_001:0621b15": "諸菩薩眾。無數千萬億那由他。佛壽十二小劫。正法",
    "X31n0612_001:0621b16": "住世。二十小劫。像法亦位二十小劫。其佛常處虗空。",
    "X31n0612_001:0621b17": "為眾說法。度脫無量菩薩。及聲聞眾。",
    "X31n0612_001:0621b18": "(戒環云。所舉十號。明正報。劫國莊嚴明依報。華樹臺",
    "X31n0612_001:0621b19": "閣皆悉寶成。應劫國之名也。其佛常處虛空說法者。",
    "X31n0612_001:0621b20": "示因空悟解。伏由知證實也)。",
    "X31n0612_001:0621b21": "○化城喻品第七",
    "X31n0612_001:0621b22": "化城。謂佛化道所成者。非本有也。以畢竟空寂為",
    "X31n0612_001:0621b23": "莊嚴。園林以無漏法樹為周匝。浴池以八解定水",
    "X31n0612_001:0621b24": "為渠流。樓閣以空無相無作為重關。而方便其入",
    "X31n0612_001:0621b25": "門也。",
    "X31n0612_001:0621b26": "佛告諸比丘。乃往過去無量無邊不可思議阿僧祇",
    "X31n0612_001:0621c01": "劫。爾時有佛。行大通智勝如來應供正遍知。明行足",
    "X31n0612_001:0621c02": "善逝世間解。無上士。調御丈夫天人師。佛世尊。其國",
    "X31n0612_001:0621c03": "名好成。劫名大相。",
    "X31n0612_001:0621c04": "(祥邁曰。眾生覺体本來若此。但為有迷色心之內。故",
    "X31n0612_001:0621c05": "小而不大。封滯無量之殼。故礙而不〔道〕潛伏妄識之",
    "X31n0612_001:0621c06": "〔而〕故劣而不勝。夫能了色心之迷渫。破無明之封殼",
    "X31n0612_001:0621c07": "則勝智現前。與佛無別矣)。",
    "X31n0612_001:0621c08": "戒環曰。大通智勝者。一乘實智之果佛也。其智之",
    "X31n0612_001:0621c09": "體。囊括十虗為大。徹照塵劫為通。物無與守為勝。",
    "X31n0612_001:0621c10": "以迹言之。則釋迦因地之宗師。以理推之。則眾生",
    "X31n0612_001:0621c11": "本源之覺體也。言過無量不思議劫者。明此智體",
    "X31n0612_001:0621c12": "其來無始。非情塵數量所及也。",
    "X31n0612_001:0621c13": "諸比丘。彼佛滅度已來。甚大久遠。譬如三千大千世",
    "X31n0612_001:0621c14": "界。所有地種。假使有人磨以為墨。過於東方千國土。",
    "X31n0612_001:0621c15": "乃下一點大如微塵。又過千國土。復下一點。如是展",
    "X31n0612_001:0621c16": "轉。盡地種墨。於汝等意云何。是諸國土。若筭師。若筭",
    "X31n0612_001:0621c17": "師弟子。能得邊際。知其數不。不也世尊。諸比丘。是人",
    "X31n0612_001:0621c18": "所經國土。若點不點。盡抹為塵。一塵一劫。",
    "X31n0612_001:0621c19": "(戒環曰。諸比丘如是。將明極多之地。設此為種。以出",
    "X31n0612_001:0621c20": "生餘地)。(假使有人下。乃舉極多之地)。(諸比丘下",
    "X31n0612_001:0621c21": "乃數極多之劫)。(及南曰。法說明所化之因。但舉成",
    "X31n0612_001:0621c22": "佛已來。而不言劫數。于說則舉一方億佛所教化之",
    "X31n0612_001:0621c23": "事。至此則舉塵劫因緣。其對上中下根明矣)。",
    "X31n0612_001:0621c24": "戒環曰。智勝無古無今。未始滅度。而彼佛滅度如",
    "X31n0612_001:0621c25": "是久遠者。對下根迷清言之耳。若吾輩者。失滅勝",
    "X31n0612_001:0621c26": "智。迷淪已來。不知過若干劫耶。誠不可以塵墨數",
    "X31n0612_001:0622a01": "也。",
    "X31n0612_001:0622a02": "彼佛滅度已來。復過是數無量無邊百千萬億阿僧",
    "X31n0612_001:0622a03": "祇劫。我以如來知見力故。觀彼久遠猶若今日。",
    "X31n0612_001:0622a04": "(偈云。如來無礙者。知彼佛滅度。及聲聞菩薩。如見",
    "X31n0612_001:0622a05": "今滅度。此頌釋迦之大通也)。",
    "X31n0612_001:0622a06": "戒環曰。以眾生知見。則迷淪妄計。故智勝之佛。隔",
    "X31n0612_001:0622a07": "塵墨劫。以如來知見。則古今一時。故觀彼久遠。猶",
    "X31n0612_001:0622a08": "若今日。此又釋迦之大通也。",
    "X31n0612_001:0622a09": "佛告諸比丘。大通智勝佛。壽五百四十萬億那由他",
    "X31n0612_001:0622a10": "劫。其佛本坐道場。破魔軍已。垂得阿耨多羅三藐三",
    "X31n0612_001:0622a11": "菩提。而諸佛在前。如是一小劫。乃至十小劫。結加趺",
    "X31n0612_001:0622a12": "坐。身心不動。而諸佛法。猶不在前。",
    "X31n0612_001:0622a13": "(戒環曰。法身慧命。其來無始。則天百萬億該劫。猶為",
    "X31n0612_001:0622a14": "應緣之壽。不足多也)。(祥邁曰。根有利鈍故。人有頓",
    "X31n0612_001:0622a15": "漸。劫有久暫也)。(王子讚曰。為度眾生故。於無量億",
    "X31n0612_001:0622a16": "歲。爾乃得成佛。此應機若此)。",
    "X31n0612_001:0622a17": "戒環曰。所謂佛法者。一乘實智佛知見也。上根頓",
    "X31n0612_001:0622a18": "悟。即成佛道。下根障重。必假漸修。今大通經十小",
    "X31n0612_001:0622a19": "劫。猶不現前。乃應下根示現而已。盖下根因十使",
    "X31n0612_001:0622a20": "煩惱惑障。失滅勝智。勝智甚大久遠。勢須積行次",
    "X31n0612_001:0622a21": "第斷治。故言自一小劫至十小劫。斷盡惑障。智乃",
    "X31n0612_001:0622a22": "現前。所以大通應機若此。",
    "X31n0612_001:0622a23": "爾時忉利諸天。先為彼佛。於菩提樹下。敷師子座。高",
    "X31n0612_001:0622a24": "一由旬。佛於此坐。當得阿耨多羅三藐三菩提。",
    "X31n0612_001:0622a25": "(行簡子曰。由旬此方一驛地也。即四十里。又云十六",
    "X31n0612_001:0622a26": "里)。(及南曰。此敘大通將坐道場。諸天設〔眾〕請佛也)。",
    "X31n0612_001:0622b01": "戒環曰。或謂本坐道場佛法不現。移坐於此即得",
    "X31n0612_001:0622b02": "菩提。表遣迹忘緣。然後契道。然下云適坐此座。滿",
    "X31n0612_001:0622b03": "十小劫。殆非移坐即得。",
    "X31n0612_001:0622b04": "適坐此座。時諸梵天王。雨眾天華。面百由旬。香風時",
    "X31n0612_001:0622b05": "來。吹去萎華。更雨新者。如是不絕。滿十小劫。供養於",
    "X31n0612_001:0622b06": "佛。乃至滅度。常雨此華。四王諸天為供養佛。常擊天",
    "X31n0612_001:0622b07": "鼓。其餘諸天作天伎樂。滿十小劫。至于滅度。亦復如",
    "X31n0612_001:0622b08": "是。",
    "X31n0612_001:0622b09": "(戒環曰。適坐初坐也初坐而雨華作樂。乃至滅度亦",
    "X31n0612_001:0622b10": "復如是。言諸天欽向之生也)。",
    "X31n0612_001:0622b11": "諸此丘。大通智勝佛。過十小劫。諸佛之法。乃現在前。",
    "X31n0612_001:0622b12": "成阿耨多羅三藐三菩提。",
    "X31n0612_001:0622b13": "(戒環曰。表十使惑盡。勝智圓現。成最正覺)。",
    "X31n0612_001:0622b14": "其佛未出家時。有十六子。其第一者。名曰智積。",
    "X31n0612_001:0622b15": "(及南曰。〔心〕明之子。一名有意。亦有積之義)。",
    "X31n0612_001:0622b16": "戒環曰。諸佛應迹。本為表法。燈明未出家。有八子。",
    "X31n0612_001:0622b17": "大通未出家。有十六子。皆表在纏八識。前對上根。",
    "X31n0612_001:0622b18": "正而不邪。故唯八而已。此對下根。邪正兼混。故有",
    "X31n0612_001:0622b19": "十六。一名智積者。由智有所積。故為在纏之識。若",
    "X31n0612_001:0622b20": "運而無積。斯為大通勝智矣。",
    "X31n0612_001:0622b21": "諸子各有種種珍異翫好之具。聞父得成阿耨多羅",
    "X31n0612_001:0622b22": "三藐三菩提。皆捨所珍。往詣佛所。諸母涕泣而隨送",
    "X31n0612_001:0622b23": "之。",
    "X31n0612_001:0622b24": "(祥邁曰。燈明之子。止言領四天下。表上根唯四大為",
    "X31n0612_001:0622b25": "累而已。智勝之子。言各有種種玩好者。表下根有種",
    "X31n0612_001:0622b26": "種欲深心所着之〔績〕)。",
    "X31n0612_001:0622c01": "戒環曰。珍詣佛者。以其有積。則未能大通。能捨欲",
    "X31n0612_001:0622c02": "者。乃證通智也。王子所養之母不一。故言諸母。涕",
    "X31n0612_001:0622c03": "泣而隨。以愛難遽捨也。",
    "X31n0612_001:0622c04": "佛告諸比丘。大通智勝佛。得阿耨多羅三藐三菩提。",
    "X31n0612_001:0622c05": "時十方各五百萬億諸佛世界。六種震動。其國中間",
    "X31n0612_001:0622c06": "幽瞑之處。日月威光所不能照。而皆大明。其中眾生。",
    "X31n0612_001:0622c07": "各得相見。咸作是言。此中云何忽生眾生。",
    "X31n0612_001:0622c08": "(祥邁曰。夫人以五蘊眾相和合有生。而封蔀無明。誠",
    "X31n0612_001:0622c09": "非日月威光所能照燭。及乎勝智開明。乃知眾生之",
    "X31n0612_001:0622c10": "相。從芒芴間。忽然幻有。亦若是矣)。",
    "X31n0612_001:0622c11": "戒環曰。眾生以無明固結。感地大礙而不通。障蔽",
    "X31n0612_001:0622c12": "妙明。故諸佛得道。皆動地放光。示飜破無明。顯發",
    "X31n0612_001:0622c13": "智光也。其國中間幽瞑之處。即所謂鉄圍兩山黑",
    "X31n0612_001:0622c14": "暗之間也。其中眾生。昔處幽瞑。各不相見。因明乃",
    "X31n0612_001:0622c15": "見。故疑忽生也。",
    "X31n0612_001:0622c16": "又其國界諸天宮殿。乃至梵宮六種震動。大光普照。",
    "X31n0612_001:0622c17": "遍滿世界。勝諸天光。",
    "X31n0612_001:0622c18": "(戒環曰。諸天雖有常光。不及佛光)。",
    "X31n0612_001:0622c19": "爾時東方五百萬億諸國土中。梵天宮殿。光明照耀。",
    "X31n0612_001:0622c20": "倍於常明。諸梵天王各作是念。今者宮殿光明。昔所",
    "X31n0612_001:0622c21": "未有。以何因緣而現此相。是時諸梵天王。即各相詣。",
    "X31n0612_001:0622c22": "共議此事。時彼眾中。有一大梵天王。名救一切。為諸",
    "X31n0612_001:0622c23": "梵眾而說偈言。",
    "X31n0612_001:0622c24": "(戒環曰。諸天有大威德者。將生則祥光先見。名大德",
    "X31n0612_001:0622c25": "天)。",
    "X31n0612_001:0623a01": "偈曰。我等諸宮殿。光明昔未有。此是何因緣。宜各",
    "X31n0612_001:0623a02": "共求之。為大德天生。為佛出世間。而此大光明。遍",
    "X31n0612_001:0623a03": "照於十方。",
    "X31n0612_001:0623a04": "爾時五百萬億國土諸梵天王。與宮殿俱。各以衣裓。",
    "X31n0612_001:0623a05": "盛諸天華。共詣西方。推尋是相。見大通智勝如來。處",
    "X31n0612_001:0623a06": "于道場菩提樹下。坐師子座。諸天龍王乾闥婆緊那",
    "X31n0612_001:0623a07": "羅摩睺羅伽人非人等。恭敬圍繞。及見十六王子。請",
    "X31n0612_001:0623a08": "佛轉法輪。",
    "X31n0612_001:0623a09": "(祥邁曰。此言尋光詣佛)。(戒環曰。諸天有隨身宮殿。",
    "X31n0612_001:0623a10": "故云與宮殿俱)。",
    "X31n0612_001:0623a11": "即時諸梵天王。頭面禮佛。繞百千匝。即以天華而散",
    "X31n0612_001:0623a12": "佛上。其所散華。如須彌山。并以供養佛菩提樹。其菩",
    "X31n0612_001:0623a13": "提樹高十由旬。華供養已。各以宮殿奉上彼佛。而作",
    "X31n0612_001:0623a14": "是言。唯見哀愍。饒益我等。所獻宮殿。願垂納處。",
    "X31n0612_001:0623a15": "(戒環曰。以華散佛。所以尋師。并以供樹。所以重道。華",
    "X31n0612_001:0623a16": "如須彌山樹高十由旬皆佛根身之量感變也。譬龍",
    "X31n0612_001:0623a17": "王降雨。洪注十方。豈彼水之能多。所變在龍而已)。",
    "X31n0612_001:0623a18": "爾時諸梵天王。偈讚佛已。各作是言。唯願世尊轉於",
    "X31n0612_001:0623a19": "法輪。度脫眾生。開涅槃道。",
    "X31n0612_001:0623a20": "(戒環曰。涅槃道。即脫生死輪回之妙道也)。",
    "X31n0612_001:0623a21": "爾時大通智勝如來。受十方諸梵天王。及十六王子",
    "X31n0612_001:0623a22": "請。即時三轉十二行法輪。",
    "X31n0612_001:0623a23": "(及南曰。示相者。示四諦之行相。使知向方。即見道位",
    "X31n0612_001:0623a24": "也。勸修者。示四諦之功利。使知修行。即修道位也。作",
    "X31n0612_001:0623a25": "證者。示我已證。汝亦應證。即無學位也)。",
    "X31n0612_001:0623a26": "戒環曰。三轉者。示相轉。勸修轉。作證轉。令入見修",
    "X31n0612_001:0623b01": "無學三位也。又三轉者。泛應三根。若下根須三。中",
    "X31n0612_001:0623b02": "根可二。上根唯一。若上上根。則目擊道存。不容聲",
    "X31n0612_001:0623b03": "矣。有所謂十二教法輪。有所謂十二行法輪。教為",
    "X31n0612_001:0623b04": "能轉。行為所轉。依示勸證三轉四諦。即十二教法",
    "X31n0612_001:0623b05": "輪也。依見修學三悟四諦。即十二行法輪也。",
    "X31n0612_001:0623b06": "若沙門婆羅門若天魔梵及餘世間所不能轉謂是",
    "X31n0612_001:0623b07": "苦是苦集是苦滅是苦滅道。",
    "X31n0612_001:0623b08": "(及南曰。若沙門四句。謂此等未能正證。則雖轉唯滯",
    "X31n0612_001:0623b09": "言詮。謂是苦下示所轉之相。即四諦法也)。(祥邁曰。",
    "X31n0612_001:0623b10": "皆謂之苦者。四諦因苦而設。為滅苦之道故也)。",
    "X31n0612_001:0623b11": "戒環曰。生老病死等八。現前逼惱曰苦。煩惱結業。",
    "X31n0612_001:0623b12": "召致未來八苦曰集。此通三世。謂過去集。致現在",
    "X31n0612_001:0623b13": "苦。現在集致未來苦也。結業盡。則生死八苦永盡",
    "X31n0612_001:0623b14": "曰滅。治結業。則修三十七道品曰道。",
    "X31n0612_001:0623b15": "及廣說十二因緣法。無明緣行。行緣識。識緣名色。名",
    "X31n0612_001:0623b16": "色緣六入。六入緣觸。觸緣受。受緣愛。愛緣取。取緣有。",
    "X31n0612_001:0623b17": "有緣生。生緣老死憂悲苦惱。無明滅則行滅。行滅則",
    "X31n0612_001:0623b18": "識滅。識滅則名色滅。名色滅則六入滅。六入滅則觸",
    "X31n0612_001:0623b19": "滅。觸滅則受滅。受滅則愛滅。愛滅則取滅。取滅則有",
    "X31n0612_001:0623b20": "滅。有滅則生滅。生滅則老死憂悲苦惱滅。",
    "X31n0612_001:0623b21": "(及南曰。夫四諦十二緣。名一而義多。有所謂小乘生",
    "X31n0612_001:0623b22": "滅四諦。則依分段生死名苦。煩惱及業名集。擇滅生",
    "X31n0612_001:0623b23": "空智品名道。有所謂大乘無□四諦則依□□□□",
    "X31n0612_001:0623b24": "□□□知障名集。無住涅槃名滅。法空智品者道。或",
    "X31n0612_001:0623b25": "曰八諦。即合上言之。又有無量四諦。則依一乘圓頓",
    "X31n0612_001:0623b26": "而說。即諸苦集明第一義。外求滅道。了無所得。是謂",
    "X31n0612_001:0623b27": "四聖諦也。十二緣亦如之。故諦緣之法。雖屬二乘。實",
    "X31n0612_001:0623c01": "通大乘。其要皆為斷生死本。滅無明因。使復還本明",
    "X31n0612_001:0623c02": "妙性而已。凡為道有教。當深乎此)。",
    "X31n0612_001:0623c03": "戒環曰。廣四諦說十二緣也。自無明緣行。至生緣",
    "X31n0612_001:0623c04": "老死等。示生起相。即廣苦集二諦而說也。自無明",
    "X31n0612_001:0623c05": "滅。至憂悲苦惱滅。示修斷相。即廣滅道二諦而說",
    "X31n0612_001:0623c06": "也。四諦為下根。聊陳麤相。所本在跡。十二緣為中",
    "X31n0612_001:0623c07": "根。細觀四諦。所本在心。謂性智本明。妙湛精了。由",
    "X31n0612_001:0623c08": "妄塵瞥起。俄然晦昧。名無明。於無明體。一念初動",
    "X31n0612_001:0623c09": "名行。晦昧搖動。則失彼精了。粘湛發知。故轉智名",
    "X31n0612_001:0623c10": "識。十二緣中。此三為根本。餘九為支末。相因以成",
    "X31n0612_001:0623c11": "三世之緣耳。智本無知。由識故知。形為妄心。謂之",
    "X31n0612_001:0623c12": "名。乃六賊之主也。性本無生。由識故生。形為幻質。",
    "X31n0612_001:0623c13": "謂之色。即四陰之依也。則名色者。識初托胎凝滑",
    "X31n0612_001:0623c14": "之相也。由凝滑而具六根。名六入。根成出胎。根與",
    "X31n0612_001:0623c15": "境交。名觸。領納前境名受。有所受故愛心生。而愛",
    "X31n0612_001:0623c16": "斯取之。由愛取故惑業相結。善惡有狀。名有。由諸",
    "X31n0612_001:0623c17": "有結。為三界之生因。名生。有生則老死苦惱隨之",
    "X31n0612_001:0623c18": "矣。此生起之相也。將欲滅之。以何為要耶。當知彼",
    "X31n0612_001:0623c19": "無明者。非實有體。初一心源廓然妙湛。由知見立",
    "X31n0612_001:0623c20": "知。妄塵瞥起。故有無明。若知見無見。則智性真淨。",
    "X31n0612_001:0623c21": "復還妙湛。洞徹精了。名無明滅。則自行已下。莫不",
    "X31n0612_001:0623c22": "皆滅。盖本既不存。未無所附。此修斷之相也。",
    "X31n0612_001:0623c23": "佛於天人大眾之中。說是法時。六百萬億那由他人。",
    "X31n0612_001:0623c24": "以不受一切法故。而於諸漏。心得解脫。皆得深妙禪",
    "X31n0612_001:0623c25": "定三明六通。具八解脫。",
    "X31n0612_001:0624a01": "(及南曰。聖凡一体。迷悟同原。人者苟能悟患累之由。",
    "X31n0612_001:0624a02": "達汩昏之始。果亦於法不受。則禪定解脫六通三明。",
    "X31n0612_001:0624a03": "皆可得矣)。",
    "X31n0612_001:0624a04": "戒環曰。此於初會聞法獲益之利根也。不受一切",
    "X31n0612_001:0624a05": "法者。悟諦緣空。了無所著也。盖心本解脫。有受故",
    "X31n0612_001:0624a06": "累。性本明定。有著故昏。是以不受一切法故。遂於",
    "X31n0612_001:0624a07": "諸漏。心得解脫。又得禪定三明六通。",
    "X31n0612_001:0624a08": "第二第三第四說法。時千萬億恒河沙那由他等眾",
    "X31n0612_001:0624a09": "生。亦以不受一切法故。而於諸漏心得解脫。從是已",
    "X31n0612_001:0624a10": "後。諸聲聞眾。無量無邊不可稱數。",
    "X31n0612_001:0624a11": "(及南曰。從是已後。非一席說。又有小根獲益。其數不",
    "X31n0612_001:0624a12": "計)。",
    "X31n0612_001:0624a13": "戒環曰。此於次第聞法獲益。中下之根也。利根一",
    "X31n0612_001:0624a14": "聞千悟。中下多聞少悟。故至於第三第四時。乃獲",
    "X31n0612_001:0624a15": "益也。",
    "X31n0612_001:0624a16": "爾時十六王子。皆以童子出家。而作沙彌。諸根通利。",
    "X31n0612_001:0624a17": "智慧明了。已曾供養百千萬億佛。淨修梵行。求阿耨",
    "X31n0612_001:0624a18": "多羅三藐三菩提。",
    "X31n0612_001:0624a19": "(戒環曰。十六王子聞法獲益。於是出家復求大乘)。",
    "X31n0612_001:0624a20": "俱白佛言世尊。是諸無量千萬億大德聲聞。皆已成",
    "X31n0612_001:0624a21": "就。世尊亦當為我等說阿耨多羅三藐三菩提法。我",
    "X31n0612_001:0624a22": "等聞已。皆共修學。世尊。我等志類如來知見。深心所",
    "X31n0612_001:0624a23": "念。佛自證知。",
    "X31n0612_001:0624a24": "(此正敘請說法華也。然前所請皆願轉無上輪。而大",
    "X31n0612_001:0624a25": "通□說諦緣之法。又待此請者。諸佛說法。皆自漸之",
    "X31n0612_001:0624a26": "頓。藉權顯實。盖導之無漸。則駭而不信。非惟教不陵",
    "X31n0612_001:0624a27": "節。亦欲學不躐等故也)。",
    "X31n0612_001:0624b01": "戒環曰。皆已成就。謂已成就大志。故請說大法。我",
    "X31n0612_001:0624b02": "等志願下。自陳大志。望說大法也。如來知見。即所",
    "X31n0612_001:0624b03": "謂一大事也。",
    "X31n0612_001:0624b04": "爾時彼佛受沙彌請。過二萬劫已。乃於四眾之中。說",
    "X31n0612_001:0624b05": "是大乘經。名妙法蓮華。教菩薩法。佛所護念。",
    "X31n0612_001:0624b06": "(及南曰。釋迦現壽八十。而四十年說般若等教。大通",
    "X31n0612_001:0624b07": "現壽五百萬億那由他劫。則宜於二萬〔然〕說也)。",
    "X31n0612_001:0624b08": "戒環曰。過二萬劫。乃久嘿斯要。以待機也。則二萬",
    "X31n0612_001:0624b09": "劫前。且說方等般若之教。偈云。說六波羅蜜。及諸",
    "X31n0612_001:0624b10": "神通事是也。",
    "X31n0612_001:0624b11": "佛說是經。於八千劫。未曾休廢。說此經已。即入靜室。",
    "X31n0612_001:0624b12": "住於禪定。八萬四千劫。",
    "X31n0612_001:0624b13": "(戒環曰。未曾休廢者。所謂熾然說無間也)。",
    "X31n0612_001:0624b14": "是時十六菩薩沙彌。知佛入室寂然禪定。各陞法座。",
    "X31n0612_001:0624b15": "亦於八萬四千劫。為四部眾。廣說分別妙法華經。一",
    "X31n0612_001:0624b16": "一皆度六百萬億那由他恒河沙等眾生。示教利喜。",
    "X31n0612_001:0624b17": "令發阿耨多羅三藐三菩提心。",
    "X31n0612_001:0624b18": "(為疑惑之眾曲講也。十六王子。表在纏八識。十六菩",
    "X31n0612_001:0624b19": "薩。表出纏八智。然有十六者。示以八正伏八邪也)。",
    "X31n0612_001:0624b20": "戒環曰。於八萬劫各度多眾者。表既得大通之道。",
    "X31n0612_001:0624b21": "則八萬法門。無所不通。故非唯八正為妙智。雖八",
    "X31n0612_001:0624b22": "邪亦妙智也。非唯八正之能度。雖八邪亦能度也。",
    "X31n0612_001:0624b23": "所謂聖性無不通。逆順皆方便。唯其如此。故各能",
    "X31n0612_001:0624b24": "演妙。至於窮劫。各能度眾。至於恒沙。不如是。不足",
    "X31n0612_001:0624b25": "為大通之道。",
    "X31n0612_001:0624c01": "大通智勝佛。過八萬四千劫已。從三昧起。往詣法座。",
    "X31n0612_001:0624c02": "安詳而坐。普告大眾。是十六菩薩沙彌。甚為希有。諸",
    "X31n0612_001:0624c03": "根通利。智慧明了已曾供養無量千萬億數諸佛。於",
    "X31n0612_001:0624c04": "諸佛所。常修梵行。受持佛智。開示眾生。令人其中。汝",
    "X31n0612_001:0624c05": "等皆當數數親近而供養之。",
    "X31n0612_001:0624c06": "(戒環曰。可其所說。讚其德行。使眾親附也)。",
    "X31n0612_001:0624c07": "所以者何。若聲聞辟支佛。及諸菩薩。能信是十六菩",
    "X31n0612_001:0624c08": "薩所說經法。受持不毀者。是人皆當得阿耨多羅三",
    "X31n0612_001:0624c09": "藐三菩提如來智慧。",
    "X31n0612_001:0624c10": "(戒環曰。三乘得妙。則同歸一乘)。",
    "X31n0612_001:0624c11": "佛告諸比丘。是十六菩薩。常樂說是妙華經。一一菩",
    "X31n0612_001:0624c12": "薩所化六百萬億那由他恒河沙等眾生。世世所生。",
    "X31n0612_001:0624c13": "與菩薩俱。從其聞法。悉皆信解。以此因緣。得值四萬",
    "X31n0612_001:0624c14": "億諸佛世尊。于今不盡。",
    "X31n0612_001:0624c15": "(戒環曰。徵昔所化。會今之緣也。所化之眾常與師俱",
    "X31n0612_001:0624c16": "者。為化緣深故。以是得值億萬多佛。其緣未盡。今復",
    "X31n0612_001:0624c17": "相值)。",
    "X31n0612_001:0624c18": "諸比丘。我今與汝。彼佛弟子十六沙彌。今皆得阿耨",
    "X31n0612_001:0624c19": "多羅三藐三菩提。於十方國土現在說法。有無量百",
    "X31n0612_001:0624c20": "千萬億菩薩聲聞。以為眷屬。其二沙彌東方作佛。一",
    "X31n0612_001:0624c21": "名阿閦(音畜)。在歡喜國。二名須彌頂。",
    "X31n0612_001:0624c22": "(祥邁曰。經云毀譽不動如須彌。此佛出應群動。而其",
    "X31n0612_001:0624c23": "體無動。又在動國。示即動而靜也。二佛並化。其德相",
    "X31n0612_001:0624c24": "資。故雖二名。可以合釋)。",
    "X31n0612_001:0624c25": "戒環曰。陳十六王子成佛名迹也。天地設位。道運",
    "X31n0612_001:0624c26": "乎其中。聖人法之。以開物成務。冐天下之道。故八",
    "X31n0612_001:0625a01": "方之佛。各依一方而示一德。所以開物。所以成物。",
    "X31n0612_001:0625a02": "原始要終。則天下之道。無不冐矣。東方震為動。歡",
    "X31n0612_001:0625a03": "喜亦動也。阿閦云無動。須彌頂。又無動之極也。",
    "X31n0612_001:0625a04": "東南方二佛。一名師子音。二名師子相。",
    "X31n0612_001:0625a05": "(及南曰。此佛以慈柔應物。以無畏說法)。",
    "X31n0612_001:0625a06": "戒環曰。東南巽為柔順。師子音者。所說無畏。師子",
    "X31n0612_001:0625a07": "相者。所示無畏。",
    "X31n0612_001:0625a08": "南方二佛。一名虗空住。二名常滅。",
    "X31n0612_001:0625a09": "(及南曰。不復更滅。是謂常滅)。",
    "X31n0612_001:0625a10": "戒環曰。南方離為虗明。虗空住者。體至虗。以應群",
    "X31n0612_001:0625a11": "實也。常滅者。了一切法。當體虗凝。即寂滅相。",
    "X31n0612_001:0625a12": "西南方二佛。一名帝相。二名梵相。",
    "X31n0612_001:0625a13": "(及南曰。此佛以神應物。物資以生。而其德常淨。不累",
    "X31n0612_001:0625a14": "於物)。",
    "X31n0612_001:0625a15": "戒環曰。西南坤為資生。帝相者。神出而應物為帝。",
    "X31n0612_001:0625a16": "梵淨也。",
    "X31n0612_001:0625a17": "西方二佛。一名阿彌陀。二名度一切世間苦惱。",
    "X31n0612_001:0625a18": "(及南曰。此佛於毀拆之際。示無量壽。則了無生死。以",
    "X31n0612_001:0625a19": "救度世間生死苦惱)。",
    "X31n0612_001:0625a20": "戒環曰。西方兌為毀拆。阿彌陀。云無量壽。世間苦",
    "X31n0612_001:0625a21": "惱。即生死無常也。",
    "X31n0612_001:0625a22": "西北方二佛。一名多摩羅跋旃檀香神通。二名須彌",
    "X31n0612_001:0625a23": "相。",
    "X31n0612_001:0625a24": "(及南曰。此佛神通應物。如乾道不息。寂然不動。感而",
    "X31n0612_001:0625a25": "遂通)。",
    "X31n0612_001:0625a26": "戒環曰。西北乾為剛徤。多摩羅旃檀香。清遠潛通。",
    "X31n0612_001:0625b01": "以比神通。須彌相。亦無動義。",
    "X31n0612_001:0625b02": "北方二佛。一名雲自在。二名雲自在王。",
    "X31n0612_001:0625b03": "(及南曰。此佛以無緣慈。覆陰利澤險難眾生。而無心",
    "X31n0612_001:0625b04": "無着。如雲之自在)。",
    "X31n0612_001:0625b05": "戒環曰。北方坎為險陷。雲自在。謂無心而利物。雲",
    "X31n0612_001:0625b06": "自在王。又自在之至也。",
    "X31n0612_001:0625b07": "東北方佛。名壞一切世間怖畏。",
    "X31n0612_001:0625b08": "(此佛於生死畏中。以一真凝常。開覺群物。使入於不",
    "X31n0612_001:0625b09": "死不生。則怖畏壞矣)。",
    "X31n0612_001:0625b10": "戒環曰。東北艮。為萬物成始成終之所。始終之理。",
    "X31n0612_001:0625b11": "在物為成壞。在人為生死。乃世間之所怖畏也。",
    "X31n0612_001:0625b12": "第十六我釋迦牟尼佛。於娑婆國土。成阿耨多羅三",
    "X31n0612_001:0625b13": "藐三菩提。",
    "X31n0612_001:0625b14": "(或曰。八卦乃中夏之書。引配竺教。豈佛意耶。及南曰。",
    "X31n0612_001:0625b15": "竺夏一天下耳。壃畿所及。方位所同。卦乃天地自然",
    "X31n0612_001:0625b16": "之理。獨不同哉。伏羲畫以示人。吾佛象以設法。各默",
    "X31n0612_001:0625b17": "得其同耳。今經雖無八卦之文。顯有八方之象。借事",
    "X31n0612_001:0625b18": "明理。烏乎不可)。",
    "X31n0612_001:0625b19": "戒環曰。釋迦牟尼。云能仁寂默。謂其德仁濟群類。",
    "X31n0612_001:0625b20": "其道寂默無為。以示化堪忍。故號能仁。此繼東北",
    "X31n0612_001:0625b21": "方而特標者。大覺雖具成始成終之德。而其道圓",
    "X31n0612_001:0625b22": "應。不滯方隅。無始無終。為眾德之總故也。盖自無",
    "X31n0612_001:0625b23": "動而出應群動。能柔能剛。說示無畏。虗己應物。現",
    "X31n0612_001:0625b24": "壽運神。乃至濟險滅怖。無非釋迦隨宜之行。故歷",
    "X31n0612_001:0625b25": "言八方佛德。而以釋迦總之。斯乃範圍天地。曲成",
    "X31n0612_001:0625b26": "萬物。無方無體之至德也。非成無上正道。何以與",
    "X31n0612_001:0625c01": "此。故曰釋迦牟尼於娑婆國成阿耨菩提。",
    "X31n0612_001:0625c02": "諸比丘。我等為沙彌時。各各教化無量百千萬億恒",
    "X31n0612_001:0625c03": "河沙等眾生。從我聞法。為阿耨多羅三藐三菩提。此",
    "X31n0612_001:0625c04": "諸眾生。于今有住聲聞地者。我常教化阿耨多羅三",
    "X31n0612_001:0625c05": "藐三菩提。是諸人等。應以漸入佛道。",
    "X31n0612_001:0625c06": "(戒環曰。明昔因今緣。使知功行已深。而成就之也。舉",
    "X31n0612_001:0625c07": "為沙彌所化。明昔因也。于今所化。明今緣也。應以是",
    "X31n0612_001:0625c08": "法漸入佛道。即成就之也)。",
    "X31n0612_001:0625c09": "所以者何。如來智慧。難信難解。",
    "X31n0612_001:0625c10": "(祥邁曰。釋上既曠劫蒙教。今猶漸入者。以如來智慧",
    "X31n0612_001:0625c11": "難信解故)。",
    "X31n0612_001:0625c12": "戒環曰。眾生莫不有如來智慧。而難解若此者。塵",
    "X31n0612_001:0625c13": "習自障故也。以今人觀之。幸聞正法。不無宿因。安",
    "X31n0612_001:0625c14": "知吾徒非智勝之遺塵。非未來之弟子。然緣障尚",
    "X31n0612_001:0625c15": "稠。道果渺邈。即曠劫蒙教。今猶漸入者也。若能勤",
    "X31n0612_001:0625c16": "進。猶可庶幾。設復退墮。又安知未來之期。比前塵",
    "X31n0612_001:0625c17": "劫。不復過於是數耶。然則所謂難解者。非佛智之",
    "X31n0612_001:0625c18": "難。機自難耳。",
    "X31n0612_001:0625c19": "諸比丘。若如來自知涅槃時到。眾又清淨。信解堅固。",
    "X31n0612_001:0625c20": "了達空法。深入禪定。便集諸菩薩及聲聞眾。為說是",
    "X31n0612_001:0625c21": "經。世間無有二乘而得滅度。唯一佛乘得滅度耳。",
    "X31n0612_001:0625c22": "(及南曰。前明始權。此會終實也)。(祥邁曰。無有二乘。",
    "X31n0612_001:0625c23": "即前更無餘乘意也)。",
    "X31n0612_001:0625c24": "戒環曰。涅槃時到。言化緣將畢。眾又清淨。言根機",
    "X31n0612_001:0625c25": "已熟。眾清淨者。已於藏教斷惑除結也。信堅固者。",
    "X31n0612_001:0625c26": "已於通教心相體信也。了達空法。謂已悟般若。深",
    "X31n0612_001:0626a01": "入禪定。謂妙造玄源。如此則諸病已除。醫方亦遣。",
    "X31n0612_001:0626a02": "故廢三權。特明一實。得滅度者。得真常道果也。",
    "X31n0612_001:0626a03": "比丘當知。如來方便。深入眾生之性。知其志樂小法。",
    "X31n0612_001:0626a04": "深著五欲。為是等故。說於涅槃。是人若聞。則便信受。",
    "X31n0612_001:0626a05": "(戒環曰。為樂小者。權說小果。彼便信受。如滯化城)。",
    "X31n0612_001:0626a06": "譬如五百由旬。險難惡道。曠絕無人。怖畏之處。",
    "X31n0612_001:0626a07": "(及南曰。譬諸生死煩惱惡道險難長遠也)。(祥邁曰。",
    "X31n0612_001:0626a08": "曠絕無人等。譬生死長遠。無真知見。妄起怖畏)。",
    "X31n0612_001:0626a09": "戒環曰。五百由旬。舊說尤多。今取二乘斷三界結",
    "X31n0612_001:0626a10": "惑。離分段生死。證有餘涅槃。是過三百由旬。而至",
    "X31n0612_001:0626a11": "化城。然常滯變易生死。若回心向大。進至七地。斷",
    "X31n0612_001:0626a12": "盡習氣。是過四百由旬。近於寶所。又進八地已上",
    "X31n0612_001:0626a13": "斷盡無明。離變易生死。證無餘涅槃。是過五百由",
    "X31n0612_001:0626a14": "旬到寶所也。",
    "X31n0612_001:0626a15": "若有多眾。欲過此道。至珍寶處。有一導師。聰慧明達。",
    "X31n0612_001:0626a16": "善知險道通塞之相。將導眾人。欲過此難。",
    "X31n0612_001:0626a17": "(戒環曰。若有眾多三句。譬三乘求佛者)。(又曰。善則",
    "X31n0612_001:0626a18": "通。惡則塞。乃可無難)。",
    "X31n0612_001:0626a19": "戒環曰。導師。指津之人。譬釋尊也。通斯進之。塞斯",
    "X31n0612_001:0626a20": "止之。通譬斷惑。塞譬起障。",
    "X31n0612_001:0626a21": "所將人眾。中路懈退。白道師言。我等疲極。而復怖畏。",
    "X31n0612_001:0626a22": "不能復退。前路猶遠。今欲退還。",
    "X31n0612_001:0626a23": "(戒環曰。譬二乘求道。難進易退)。",
    "X31n0612_001:0626a24": "導師多諸方便。而作是念。此等可愍。云何捨大珍寶。",
    "X31n0612_001:0626a25": "而欲退還。作是念已。以方便力。於險道中。過三百由",
    "X31n0612_001:0626b01": "旬。化作一城。告眾人言。汝等勿怖。莫得退還。今此大",
    "X31n0612_001:0626b02": "城。可於中止。隨意所作。若入是城。快得安隱。若能前",
    "X31n0612_001:0626b03": "至寶所。亦可得去。",
    "X31n0612_001:0626b04": "(戒環曰。譬因二乘斷三界結惑后。息以小果。而進之",
    "X31n0612_001:0626b05": "智地也。隨意所作。即任力所能。漸得入道之義)。",
    "X31n0612_001:0626b06": "是時疲極之眾。心大歡喜。嘆未曾有。我等今者。勉斯",
    "X31n0612_001:0626b07": "惡道。快得安隱。",
    "X31n0612_001:0626b08": "(戒環曰。稱願息之心故也)。",
    "X31n0612_001:0626b09": "爾時導師。知此人眾。既得止息。無復疲倦。即滅化城。",
    "X31n0612_001:0626b10": "語眾人言。汝等去來。寶處在近。向者大城。我所化作。",
    "X31n0612_001:0626b11": "為止息耳。",
    "X31n0612_001:0626b12": "(化非真有。故斯須即滅。唯寶所為真。權非實有。故終",
    "X31n0612_001:0626b13": "竟而廢。唯一乘為實)。",
    "X31n0612_001:0626b14": "諸比丘。如來亦復如是。今為汝等作大導師。知諸生",
    "X31n0612_001:0626b15": "死煩惱。惡道險難長遠。應去應度。若眾生。但聞一佛",
    "X31n0612_001:0626b16": "乘者。則不欲見佛。不欲親近。便作是念。佛道長遠。久",
    "X31n0612_001:0626b17": "受勤苦。乃可得成。",
    "X31n0612_001:0626b18": "(及南曰。上言惡道長遠。此言佛道長遠者。上以正見",
    "X31n0612_001:0626b19": "觀眾生。此以倒見觀佛道故也)。(又曰。苟無生死無",
    "X31n0612_001:0626b20": "惑業。則常體凝淨。何復何治。長遠之見切苦之功了",
    "X31n0612_001:0626b21": "無。此致咎佛道。遂生懈退。大覺所以敘其倒見而誘",
    "X31n0612_001:0626b22": "進之)。",
    "X31n0612_001:0626b23": "戒環曰。若但聞一乘。而無權濟。則厭大而不欲見",
    "X31n0612_001:0626b24": "佛。憚煩而憂其道遠。故須權濟也。佛道初不遠人。",
    "X31n0612_001:0626b25": "本無修證。特由生死背馳。復之之難。故見其長遠。",
    "X31n0612_001:0626b26": "惑業積障。治之之難。故見其勤苦。則長遠勤苦。由",
    "X31n0612_001:0626c01": "倒妄起。何關於道哉。",
    "X31n0612_001:0626c02": "佛知是心怯弱下劣。以方便力。而於中道為止息故。",
    "X31n0612_001:0626c03": "說二涅槃。若眾生住於二地。如來爾時。即便為說。汝",
    "X31n0612_001:0626c04": "等所作未辦。汝所住地。近於佛慧。當觀察籌量。所得",
    "X31n0612_001:0626c05": "涅槃。非真實也。但是如來方便之力。於一佛乘。分別",
    "X31n0612_001:0626c06": "說三。如彼導師為止息故。化作大城。既知息已。而告",
    "X31n0612_001:0626c07": "之言。寶處在近。此城非實。我化作耳。",
    "X31n0612_001:0626c08": "(戒環曰。中道。即大小乘之中間也。二涅槃。即二乘涅",
    "X31n0612_001:0626c09": "槃。云下二地是也)。(又曰。住於二地。謂滯二乘權果。",
    "X31n0612_001:0626c10": "而不知進。故語之佛慧。令觀察籌量。而進取實果也)。",
    "X31n0612_001:0626c11": "○五百弟子授記品第八",
    "X31n0612_001:0626c12": "此滿慈與五百羅漢。隨機領悟。佛為述成與記。",
    "X31n0612_001:0626c13": "爾時富樓那彌多羅尼子。從佛聞是智慧方便隨宜",
    "X31n0612_001:0626c14": "說法。又聞授諸大弟子阿耨多羅三藐三菩提記。復",
    "X31n0612_001:0626c15": "聞宿世因緣之事。復聞諸佛有大自在神通之力。得",
    "X31n0612_001:0626c16": "未曾有。心淨踊躍。即從座起。到於佛前。頭面禮足。却",
    "X31n0612_001:0626c17": "住一面。瞻仰尊顏。目不蹔捨。",
    "X31n0612_001:0626c18": "(戒環曰。聞方便隨宜。通領三周之說也。又聞大記。通",
    "X31n0612_001:0626c19": "領舍利弗等受記事也。復聞因緣。即別領大通之事。",
    "X31n0612_001:0626c20": "復聞神力。別領導師神化之事。罕聞故得未曾有。惑",
    "X31n0612_001:0626c21": "除故心淨踊躍)。",
    "X31n0612_001:0626c22": "而作是念。世尊甚奇特。所為希有。隨順世間若干種",
    "X31n0612_001:0626c23": "性。以方便知見。而為說法。拔出眾生處處貪著。我等",
    "X31n0612_001:0626c24": "於佛功德。言不能宣。唯佛世尊。能知我等深心本願。",
    "X31n0612_001:0626c25": "(前乃經家敘置。此正滿慈之蹄。深心本願。謂精進護",
    "X31n0612_001:0626c26": "持助宣佛法。乃至過去未來助宣之士。非謂願求記",
    "X31n0612_001:0626c27": "也)。",
    "X31n0612_001:0627a01": "戒環曰。言奇特希有。至處處貪著。總嘆三周說法",
    "X31n0612_001:0627a02": "也。我等於佛功德言不能宣。總歎授記。乃至導師",
    "X31n0612_001:0627a03": "神化之德。不能備宣也。唯佛世尊已下。申本願而",
    "X31n0612_001:0627a04": "誓護持也。",
    "X31n0612_001:0627a05": "爾時佛告諸比丘。汝等見是富樓那彌多羅尼子不。",
    "X31n0612_001:0627a06": "我常稱其於說法人中。最為第一。亦常歎其種種功",
    "X31n0612_001:0627a07": "德。精進護持。助宣我法。能於四眾示教利喜。具足解",
    "X31n0612_001:0627a08": "釋佛之正法。而大饒益同梵行者。自捨如來。無能盡",
    "X31n0612_001:0627a09": "其言論之辨。",
    "X31n0612_001:0627a10": "(及南曰。說法第一。述其正行也。種種功德。述其眾行",
    "X31n0612_001:0627a11": "也精進護持。述其本願也。言論之辨。述其才辨也)。",
    "X31n0612_001:0627a12": "戒環曰。述成其深心本願也。問眾見不者。以眾等",
    "X31n0612_001:0627a13": "徒知滿慈之迹。而不知其深行。故開端以示之。",
    "X31n0612_001:0627a14": "汝等勿謂富樓那。但能護持助宣我法。亦於過去九",
    "X31n0612_001:0627a15": "十億諸佛所。護持助宣佛之正法。於彼說法人中。亦",
    "X31n0612_001:0627a16": "最第一。又於諸佛所說空法。明了道達。得四無礙智。",
    "X31n0612_001:0627a17": "常能審諦清淨說法。無有疑惑。具足菩薩神通之力。",
    "X31n0612_001:0627a18": "隨其壽命。常修梵行。彼佛世人咸皆謂之實是聲聞。",
    "X31n0612_001:0627a19": "而富樓那。以斯方便。饒益無量百千眾生。又化無量",
    "X31n0612_001:0627a20": "阿僧祇人。令立阿耨多羅三藐三菩提。為淨佛土故。",
    "X31n0612_001:0627a21": "常依佛事。教化眾生。",
    "X31n0612_001:0627a22": "(祥邁曰。上總述。此廣陳也。淨名云。菩薩隨所化眾生",
    "X31n0612_001:0627a23": "而取佛土。所謂淨佛土者。自淨其心。以致佛土之淨",
    "X31n0612_001:0627a24": "也。為淨佛土。而必須教化眾生者。要即塵勞而能淨",
    "X31n0612_001:0627a25": "非若二乘厭塵勞以求淨也。由是觀之。其本乃大權",
    "X31n0612_001:0627a26": "聖人。示現弘法耳。故偈以內秘外現頌之)。(及南曰",
    "X31n0612_001:0627b01": "樓那內祕外現。為眾綱領。故備述之)。",
    "X31n0612_001:0627b02": "戒環曰。舉九十億佛所。即廣陳護宣遠因也。於佛",
    "X31n0612_001:0627b03": "空法明了通達者。非若二乘滯於斷空也。得四無",
    "X31n0612_001:0627b04": "礙清淨說法者。如所如說。不泥名相也。菩薩神通。",
    "X31n0612_001:0627b05": "非二乘比也。隨其壽命。言盡形壽也。令立菩提者。",
    "X31n0612_001:0627b06": "令於正道有立也。為淨佛土故化眾生者。藉利他",
    "X31n0612_001:0627b07": "行。成己行也。",
    "X31n0612_001:0627b08": "諸比丘。富樓那亦於七佛說法人中。而得第一。今於",
    "X31n0612_001:0627b09": "我所說法人中。亦為第一。於賢劫中。當來諸佛說法",
    "X31n0612_001:0627b10": "人中。亦復第一。而皆護持助宣佛法。亦於未來。護持",
    "X31n0612_001:0627b11": "助宣無量無邊諸佛之法。教化饒益無量眾生。令立",
    "X31n0612_001:0627b12": "阿耨多羅三藐三菩提。為淨佛土故。常勤精進。教化",
    "X31n0612_001:0627b13": "眾生。漸漸具足菩薩之道。",
    "X31n0612_001:0627b14": "(祥邁曰。上陳遠因。此舉三世。皆明說法宣化之深行",
    "X31n0612_001:0627b15": "也)。(補註曰。三劫三千佛。其初千人。於莊嚴劫成佛。",
    "X31n0612_001:0627b16": "華光為首。至毗舍浮是也。其次千人。於賢劫成佛。拘",
    "X31n0612_001:0627b17": "留孫為首。至樓至是也。其后千人。於星宿劫成佛。日",
    "X31n0612_001:0627b18": "光為首。至須彌相是也)。",
    "X31n0612_001:0627b19": "戒環曰。七佛即毗婆尸。尸棄。毗舍浮。拘留孫。拘那",
    "X31n0612_001:0627b20": "含。迦葉。釋迦是也。上三屬前劫。下四屬今劫。三劫",
    "X31n0612_001:0627b21": "三千佛。始於妙光佛。末法出家修道。聞五十三佛",
    "X31n0612_001:0627b22": "名。深心仰慕。復化他人。滿三千眾。深心敬禮。即超",
    "X31n0612_001:0627b23": "多劫生死之罪。得證佛果。",
    "X31n0612_001:0627b24": "過無量阿僧祇劫。當於此土。得阿耨多羅三藐三菩",
    "X31n0612_001:0627b25": "提。號曰法明如來。應供。正遍智。明行足。善逝。世間解。",
    "X31n0612_001:0627c01": "無上士。調御丈夫。天人師。佛。世尊。",
    "X31n0612_001:0627c02": "(華嚴記。發心菩薩。過千不可說劫。當得作佛。號清淨",
    "X31n0612_001:0627c03": "心。論謂。明達如是劫量法門。總清淨故。正此意也。餘",
    "X31n0612_001:0627c04": "記劫數深意並同)。",
    "X31n0612_001:0627c05": "戒環曰。滿慈既於多佛植因之遠。而猶過僧祇劫。",
    "X31n0612_001:0627c06": "乃得菩提。號法明者。謂於無數劫量法門。一時明",
    "X31n0612_001:0627c07": "達。即成佛道。非如情見久遠劫也。",
    "X31n0612_001:0627c08": "其佛以恒河沙等三千大千世界。為一佛土。七寶為",
    "X31n0612_001:0627c09": "地。地平為掌。無有山陵。谿澗溝壑。七寶臺觀充滿其",
    "X31n0612_001:0627c10": "中。諸天宮殿。近處虗空。人天交接。兩得相見。無諸惡",
    "X31n0612_001:0627c11": "道。亦無女人。一切眾生。皆以化生。無有婬欲。",
    "X31n0612_001:0627c12": "(戒環曰。此皆依報清淨之相。由因中常修梵行。廣化",
    "X31n0612_001:0627c13": "眾生。令立正道。故果地無邪穢之事。而交接皆上善",
    "X31n0612_001:0627c14": "之人也)。",
    "X31n0612_001:0627c15": "得大神通。身出光明。飛行自在。志念堅固。精進智慧。",
    "X31n0612_001:0627c16": "普皆金色。三十二相而自莊嚴。",
    "X31n0612_001:0627c17": "(及南曰。以世考之。精華之氣。或化列星。吐納之人。猶",
    "X31n0612_001:0627c18": "能輕舉。則滓濁既盡。妙體精明。飛行自在。無足疑矣)。",
    "X31n0612_001:0627c19": "戒環曰。既以化生。離諸欲染。故本來體相淨妙若",
    "X31n0612_001:0627c20": "此。如是妙體。人固有之。特為麤濁欲惡染蔽而已。",
    "X31n0612_001:0627c21": "故阿難曰。欲氣麤濁。腥臊交遘。不能發生勝淨妙",
    "X31n0612_001:0627c22": "明。紫金光聚。苟斷欲愛。不受胎生。則本來體相。無",
    "X31n0612_001:0627c23": "復染蔽。通光莊嚴。自能發現。",
    "X31n0612_001:0627c24": "其國眾生。常以二食。一者法喜食。二者禪悅食。有無",
    "X31n0612_001:0627c25": "量阿僧祇千萬億那由他諸菩薩眾。得大神通。四無",
    "X31n0612_001:0627c26": "礙智。善能教化眾生之類。其聲聞眾。筭數校計所不",
    "X31n0612_001:0628a01": "能知。皆得具足六通三明。及八解脫。",
    "X31n0612_001:0628a02": "(行簡子曰。八解脫。一有色觀諸色〔因〕無色想觀外諸",
    "X31n0612_001:0628a03": "色。三淨勝解身作證。四超色想滅有時想。不思惟種",
    "X31n0612_001:0628a04": "種想。入無邊空〔超〕五超空無邊處。入無邊識處。六超",
    "X31n0612_001:0628a05": "識無邊處。入無所有所。七超無所有處。入非想非非",
    "X31n0612_001:0628a06": "想處。八超一切非想非非想處。入滅想處也)。",
    "X31n0612_001:0628a07": "戒環曰。不由胎藏。故不假段食。唯飡采法喜禪脫",
    "X31n0612_001:0628a08": "而已。有無量下。明國土人民。諸菩薩下。明同得法",
    "X31n0612_001:0628a09": "侶。滿慈具足菩薩神通之力。得四無礙智。審諦說",
    "X31n0612_001:0628a10": "法。教化眾生。明了通達。故報緣法眾。其德皆類。",
    "X31n0612_001:0628a11": "其佛國土。有如是等無量功德。莊嚴成就。",
    "X31n0612_001:0628a12": "(戒環曰。此結前也)。",
    "X31n0612_001:0628a13": "劫名寶明。國名善淨。其佛壽命。無量阿僧祇劫。法住",
    "X31n0612_001:0628a14": "甚久。佛滅度後。起七寶塔。遍滿其國。",
    "X31n0612_001:0628a15": "(祥邁曰。國名善淨。盖心清淨故。佛土淨也)。(行簡子",
    "X31n0612_001:0628a16": "曰。七寶者。金輪寶。白象寶。如意寶。玉女寶。主藏寶。主",
    "X31n0612_001:0628a17": "兵寶。紺馬寶也)。",
    "X31n0612_001:0628a18": "戒環曰。劫有法寶真明。故名寶明。國無女人惡道。",
    "X31n0612_001:0628a19": "故名善淨。由三世說法。續佛壽命。故佛壽無量。法",
    "X31n0612_001:0628a20": "住甚久。滅後起塔。遍滿其國。又以餘德散沾也。",
    "X31n0612_001:0628a21": "爾時千二百阿羅漢。心自在者。作是念。我等歡喜。得",
    "X31n0612_001:0628a22": "未曾有。若世尊各見授記。如餘大弟子者。不亦快乎。",
    "X31n0612_001:0628a23": "佛知此等心之所念。告摩訶迦葉。是千二百阿羅漢。",
    "X31n0612_001:0628a24": "我今當現前次第與授阿耨多羅三藐三菩提記。",
    "X31n0612_001:0628a25": "(戒環曰。千二百阿羅漢。請記。世尊通許之。而特告迦",
    "X31n0612_001:0628a26": "葉者。以迦葉為眾上首故告之)。",
    "X31n0612_001:0628a27": "於此眾中。我大弟子憍陳如比丘。當供養六萬二千",
    "X31n0612_001:0628b01": "億佛。然後得成為佛。號曰普明如來。應供。正遍知。明",
    "X31n0612_001:0628b02": "行足。善逝。世間解。無上士。調御丈夫。天人師。佛。世尊。",
    "X31n0612_001:0628b03": "(及南曰。普明謂以智慧明。破諸癡暗。普使眾生明了",
    "X31n0612_001:0628b04": "法性。即今住世應真之首也)。",
    "X31n0612_001:0628b05": "戒環曰。憍陳最初得度。為眾首。故特記之。號普明",
    "X31n0612_001:0628b06": "者。偈云。常放大光明。一切之所敬。又云。常說無上",
    "X31n0612_001:0628b07": "道。故號曰普明。",
    "X31n0612_001:0628b08": "其五百阿羅漢。優樓頻螺迦葉。伽耶迦葉。那提迦葉。",
    "X31n0612_001:0628b09": "迦留陀夷。優陀夷。阿[少/兔]樓駄。離婆多。劫賓那。薄拘羅。",
    "X31n0612_001:0628b10": "周陀。莎伽陀等。皆當得阿耨多羅三藐三菩提。盡同",
    "X31n0612_001:0628b11": "一號。名曰普明。",
    "X31n0612_001:0628b12": "(祥邁曰。優樓頻螺等。即序分所列羅漢上首。詳略等",
    "X31n0612_001:0628b13": "舉也。同號普明。以德同故)。",
    "X31n0612_001:0628b14": "戒環曰。五百威德具足。為千二之傑。故又別記。目",
    "X31n0612_001:0628b15": "連記末云。我諸弟子。威德具足。其教五百。即此也。",
    "X31n0612_001:0628b16": "餘七百眾。但於前通許。於頌通記。",
    "X31n0612_001:0628b17": "爾時五百阿羅漢。於佛前得授記已。歡喜踊躍。即從",
    "X31n0612_001:0628b18": "座起。到於佛前。悔過自責。世尊。我等常作是念。自謂",
    "X31n0612_001:0628b19": "已得究竟滅度。今乃知之。如無智者。所以者何。我等",
    "X31n0612_001:0628b20": "應得如來智慧。而便自以小智為足。",
    "X31n0612_001:0628b21": "(戒環曰。悔責者。悔昔之失。慶今之得也。如來智慧。即",
    "X31n0612_001:0628b22": "一切種智。我等應得。而悔不早悟)。",
    "X31n0612_001:0628b23": "世尊。譬如有人至親友家。醉酒而臥。是時親友官事",
    "X31n0612_001:0628b24": "當行。以無價寶珠。繫其衣裏。與之而去。其人醉臥。都",
    "X31n0612_001:0628b25": "不覺知。起已遊行。到於他國。為衣食故。勤力求索。甚",
    "X31n0612_001:0628c01": "大艱難。若少有所得。便以為足。",
    "X31n0612_001:0628c02": "(行簡子曰。弃其至寶。而營營外索者。天下比比是也。",
    "X31n0612_001:0628c03": "不亦深可哀哉。列子好忘之喻類此)。",
    "X31n0612_001:0628c04": "戒環曰。親友繫珠。譬佛預十六菩薩時。為說法華。",
    "X31n0612_001:0628c05": "結大乘因也。醉酒而臥。譬我喻千萬億眾時。皆生",
    "X31n0612_001:0628c06": "疑惑。昏昏如醉也。官事當行。即佛化將畢。餘處利",
    "X31n0612_001:0628c07": "生。公而不黨。故譬官事。起已遊行。轉迷也。到於他",
    "X31n0612_001:0628c08": "國。弃本也。為衣食等。樂小也。",
    "X31n0612_001:0628c09": "於後親友。會遇見之。而作是言。咄哉丈夫。何為衣食",
    "X31n0612_001:0628c10": "乃至如是。我昔欲令汝得安樂。五欲自恣。於某年日",
    "X31n0612_001:0628c11": "月。以無價寶珠。繫汝衣裏。今故現在。而汝不知。勤苦",
    "X31n0612_001:0628c12": "憂惱。以求自活。甚為癡也。汝今可以此寶。貿易所須。",
    "X31n0612_001:0628c13": "常可如意。無所乏短。",
    "X31n0612_001:0628c14": "(戒環曰。親友會遇。譬今復值佛。咄叱警戒。譬呵小進",
    "X31n0612_001:0628c15": "大。言丈夫者。指大乘種性。而警進之也。餘意如下合",
    "X31n0612_001:0628c16": "顯。貿易所須。譬即性發揮。當得大利也。以時物迁貨",
    "X31n0612_001:0628c17": "曰貿。以有易無曰易)。",
    "X31n0612_001:0628c18": "佛亦如是。為菩薩時。教化我等。令發一切智心。而尋",
    "X31n0612_001:0628c19": "癈忘。不知不覺。既得阿羅漢道。自謂滅度。資生艱難。",
    "X31n0612_001:0628c20": "得少為足。一切智願。猶在不失。",
    "X31n0612_001:0628c21": "(戒環曰。令發智心。而廢忘不覺。如係珠醉臥也。既得",
    "X31n0612_001:0628c22": "羅漢。而未離法縛。是資生艱難也。智願不失。如衣珠",
    "X31n0612_001:0628c23": "現在)。",
    "X31n0612_001:0628c24": "今者世尊。覺悟我等。作如是言。諸比丘。汝等所得。非",
    "X31n0612_001:0628c25": "究竟滅。我久令汝等。種佛善根。以方便故。示涅槃相。",
    "X31n0612_001:0628c26": "而汝謂為實得滅度。",
    "X31n0612_001:0628c27": "(戒環曰。□□□□叱□□□)。",
    "X31n0612_001:0629a01": "世尊。我今乃知實是菩薩。得受阿耨多羅三藐三菩",
    "X31n0612_001:0629a02": "提記。以是因緣。甚大歡喜。得未曾有。",
    "X31n0612_001:0629a03": "(戒環曰。此合貿寶如意也)。",
    "X31n0612_001:0629a04": "○授學無學人記品第九",
    "X31n0612_001:0629a05": "此記小聲眾也。研真斷惑名學。真窮惑盡名無學。",
    "X31n0612_001:0629a06": "此未得無學。而亦預佛記者。若有聞法者。無不成",
    "X31n0612_001:0629a07": "佛故也。",
    "X31n0612_001:0629a08": "爾時阿難羅睺羅。而作是念。我等每自思惟。設得受",
    "X31n0612_001:0629a09": "記。不亦快乎。",
    "X31n0612_001:0629a10": "(觀學眾記云。當供徹塵數佛。護持法藏。即與阿難羅",
    "X31n0612_001:0629a11": "云同德。故以二師總之)。",
    "X31n0612_001:0629a12": "戒環曰。阿難多聞。護持法藏。羅云密行。皆大弟子。",
    "X31n0612_001:0629a13": "而與學眾同授記者。示彼亦內秘外現密行之儔",
    "X31n0612_001:0629a14": "也。",
    "X31n0612_001:0629a15": "即從座起。俱白佛言。世尊。我等於此。亦應有分。唯有",
    "X31n0612_001:0629a16": "如來。我等所歸。又我等為一切世間天人阿修羅所",
    "X31n0612_001:0629a17": "見知識。阿難常為侍者。護持法藏。羅睺羅是佛之子。",
    "X31n0612_001:0629a18": "若佛見授阿耨多羅三藐三菩提記者。我願既滿眾",
    "X31n0612_001:0629a19": "望亦足。",
    "X31n0612_001:0629a20": "(及南曰。菩薩為通達佛道。無所不現。故淨名佛道品。",
    "X31n0612_001:0629a21": "以法喜為妻。慈悲為女誠善為男。而釋迦所以有邪",
    "X31n0612_001:0629a22": "輸羅云。皆為示現。非同世俗妻子也)。",
    "X31n0612_001:0629a23": "戒環曰。阿難羅云。親邇於佛。既為眾所見知。若不",
    "X31n0612_001:0629a24": "得記。則無塞眾望也。",
    "X31n0612_001:0629a25": "爾時佛告阿難。汝於來世。當得作佛。號山海慧自在",
    "X31n0612_001:0629b01": "通王如來。應供。正遍知。明行足。善逝。世間解。無上士。",
    "X31n0612_001:0629b02": "調御丈夫。天人師。佛。世尊。當供養六十二億諸佛。護",
    "X31n0612_001:0629b03": "持法藏。然後得阿耨多羅三藐三菩提。",
    "X31n0612_001:0629b04": "(祥邁曰。山海慧自在通王者。高莫逾於山。深莫浚於",
    "X31n0612_001:0629b05": "海)。",
    "X31n0612_001:0629b06": "戒環曰。阿難宿持法藏。多聞愽達。智慧等之。於諸",
    "X31n0612_001:0629b07": "法中。得大通達。自在如王。故得果以因為號。當供",
    "X31n0612_001:0629b08": "多佛護持法藏。然後成佛。盖其本願也。",
    "X31n0612_001:0629b09": "教化二十千萬億恒河沙諸菩薩等。令成阿耨多羅",
    "X31n0612_001:0629b10": "三藐三菩提。國名常立勝幡。其土清淨。琉璃為地。却",
    "X31n0612_001:0629b11": "名妙音遍滿。",
    "X31n0612_001:0629b12": "(及南曰。阿難當來作成。如此其多者。為宿持法藏。化",
    "X31n0612_001:0629b13": "緣深故)。",
    "X31n0612_001:0629b14": "戒環曰。幡表尊勝之德。阿難多聞第一。故國名常",
    "X31n0612_001:0629b15": "立勝幡。宣傳法藏。故却名妙音遍滿。為由法音宣",
    "X31n0612_001:0629b16": "流也。",
    "X31n0612_001:0629b17": "其佛壽命。無量千萬億阿僧祇劫。若人於千萬億無",
    "X31n0612_001:0629b18": "量阿僧祇劫中。筭數校計不得知。正法住世。倍於壽",
    "X31n0612_001:0629b19": "命。像法住世。復倍正法。",
    "X31n0612_001:0629b20": "(問壽劫之說。悠然不窮。無所據依。及南曰。萬物死生",
    "X31n0612_001:0629b21": "而不已者。存壽有終窮乎。古今代謝而曾無紀極。劫",
    "X31n0612_001:0629b22": "有終窮乎。聖人離死生。至道無代謝。則雖倍倍之劫。",
    "X31n0612_001:0629b23": "未足盡其靈長矣)。",
    "X31n0612_001:0629b24": "戒環曰。佛壽無量劫。而正像之法。又復倍倍者。由",
    "X31n0612_001:0629b25": "其宣傳法藏。因力緜遠也。○行簡子補註曰。佛滅",
    "X31n0612_001:0629b26": "度後。遺法有正像末三等。正法五百年。像法二千",
    "X31n0612_001:0629c01": "年。末法二千年。",
    "X31n0612_001:0629c02": "阿難。是山海慧自在通王佛。為十方無量千萬億恒",
    "X31n0612_001:0629c03": "河沙等諸佛如來。所共讚歎。稱其功德。",
    "X31n0612_001:0629c04": "(戒環曰。為其護持法藏。報得殊勝。名聞十方故)。",
    "X31n0612_001:0629c05": "爾時會中新發意菩薩八千人。咸作是念。我等尚不",
    "X31n0612_001:0629c06": "聞諸大菩薩得如是記。有何因緣。而諸聲聞得如是",
    "X31n0612_001:0629c07": "決。",
    "X31n0612_001:0629c08": "(戒環曰。阿難果號劫國教化作成等事。特異眾記。初",
    "X31n0612_001:0629c09": "心不知遠因。故疑其何緣而得)。",
    "X31n0612_001:0629c10": "爾時世尊。知諸菩薩心之所念。而告之曰。諸善男子。",
    "X31n0612_001:0629c11": "我與阿難等。於空王佛所。同時發阿耨多羅三藐三",
    "X31n0612_001:0629c12": "菩提心。阿難常樂多聞。我常勤精進。是故我已得成",
    "X31n0612_001:0629c13": "阿耨多羅三藐三菩提。而阿難護持我法。亦護將來",
    "X31n0612_001:0629c14": "諸佛法藏。教化成就諸菩薩眾。其本願如是。故獲斯",
    "X31n0612_001:0629c15": "記。",
    "X31n0612_001:0629c16": "(戒環曰。此告其遠因。以同佛發心。功深願廣。宜得是",
    "X31n0612_001:0629c17": "記也。俱舍論說。空王佛。乃釋迦三僧祇劫中間所逢",
    "X31n0612_001:0629c18": "之佛)。",
    "X31n0612_001:0629c19": "及南曰。校其遠因。則功已齊佛。但彼願護持法藏",
    "X31n0612_001:0629c20": "故。常樂多聞。佛願成道利生故。常勤精進。由是佛",
    "X31n0612_001:0629c21": "已成道。而阿難尚須護法教化。然後成佛。盖其本",
    "X31n0612_001:0629c22": "願如是。非由根智勝劣。而有先後也。",
    "X31n0612_001:0629c23": "阿難面於佛前。自聞授記。及國土莊嚴。所願具足。心",
    "X31n0612_001:0629c24": "大歡喜。得未曾有。即時憶念過去無量千萬億諸佛",
    "X31n0612_001:0629c25": "法藏。通達無礙。如今所聞。亦識本願。",
    "X31n0612_001:0630a01": "(戒環曰。即時憶念等者。因佛與記。又敘往因。於是得",
    "X31n0612_001:0630a02": "法性覺自在三昧。能憶過佛法藏。又識本昔願持之",
    "X31n0612_001:0630a03": "因也)。",
    "X31n0612_001:0630a04": "爾時佛告羅睺羅。汝於來世。當得作佛。號蹈七寶華",
    "X31n0612_001:0630a05": "如來。應供。正遍知。明行足。善逝。世間解。無上士。調御",
    "X31n0612_001:0630a06": "丈夫。天人師。佛。世尊。當供養十世界微塵等數諸佛",
    "X31n0612_001:0630a07": "如來。常為諸佛而作長子。猶如今也。",
    "X31n0612_001:0630a08": "(祥邁曰。弘道以德行為尚。故儒門四科。亦先德行",
    "X31n0612_001:0630a09": "及南曰。隱大權之跡而示現為佛子。功德不可數。唯",
    "X31n0612_001:0630a10": "佛能知之。是謂密行也)。",
    "X31n0612_001:0630a11": "戒環曰。蹈七寶華。乃妙淨密行之應也。作長子者。",
    "X31n0612_001:0630a12": "常以密行。繼續佛道也。如華嚴以普賢為長子。亦",
    "X31n0612_001:0630a13": "表大行能建佛家法也。",
    "X31n0612_001:0630a14": "是蹈七寶華佛。國土莊嚴。壽命劫數。所化弟子。正法",
    "X31n0612_001:0630a15": "像法。亦如山海慧自在通王如來無異。亦為此佛。而",
    "X31n0612_001:0630a16": "作長子。過是已後。當得阿耨多羅三藐三菩提。",
    "X31n0612_001:0630a17": "(戒環曰。多聞密行常相資故。羅云國劫正像之果。並",
    "X31n0612_001:0630a18": "同阿難而當來亦為阿難長子)。",
    "X31n0612_001:0630a19": "爾時世尊。見學無學二千人。其意柔軟。寂然清淨。一",
    "X31n0612_001:0630a20": "心觀佛。佛告阿難。汝見是學無學二千人不。唯然已",
    "X31n0612_001:0630a21": "見。阿難。是諸人等。當供養五十世界微塵數諸佛如",
    "X31n0612_001:0630a22": "來。恭敬尊重。護持法藏。末後同時。於十方國。各得成",
    "X31n0612_001:0630a23": "佛。皆同一號。名曰寶相如來。應供。正遍知。明行足。善",
    "X31n0612_001:0630a24": "逝。世間解。無上士。調御丈夫。天人師。佛。世尊。壽命一",
    "X31n0612_001:0630a25": "劫。國土莊嚴。聲聞菩薩。正法像法。皆悉同等。",
    "X31n0612_001:0630a26": "(戒環曰。此亦昔日所化。故今與記。其意柔軟。謂根機已",
    "X31n0612_001:0630a27": "熟。問其見不。默示昔因也。而阿難多聞愽達。固已默",
    "X31n0612_001:0630a28": "知。二千果號。皆同。以因同也。了學無學。即證寔相。是",
    "X31n0612_001:0630b01": "謂寶相。壽命一劫下。言二千同時成佛。依報法化皆同)。",
    "X31n0612_001:0630b02": "○法師品第十",
    "X31n0612_001:0630b03": "能持正法。足以師人。謂之法師。此授廣記。以圓該",
    "X31n0612_001:0630b04": "前記。而號法師品者。所以廣記持經之人。而推尊",
    "X31n0612_001:0630b05": "之故也。",
    "X31n0612_001:0630b06": "爾時世尊。因藥王菩薩。告八萬大士。藥王。汝見是大",
    "X31n0612_001:0630b07": "眾中。無量諸天龍王。夜叉。乾闥婆。阿修羅。迦樓羅。緊",
    "X31n0612_001:0630b08": "那羅。摩睺羅伽。人與非人。及比丘。比丘尼。優婆塞。優",
    "X31n0612_001:0630b09": "婆夷。求聲聞者。求辟支佛者。求佛道者。如是等類。咸",
    "X31n0612_001:0630b10": "於佛前。聞妙法華經。一偈一句。乃至一念隨喜者。我",
    "X31n0612_001:0630b11": "皆與授記。當得阿耨多羅三藐三菩提。",
    "X31n0612_001:0630b12": "(及南曰。此言現前廣記)。(祥邁曰。將授廣記。而因藥",
    "X31n0612_001:0630b13": "王告大士者。以廣記渺漠。法利勝妙。非深知宿契。及",
    "X31n0612_001:0630b14": "大菩薩。無能證知故也。藥王即喜見菩薩。久持此經。",
    "X31n0612_001:0630b15": "燒身燃臂。可謂深知宿契矣)。",
    "X31n0612_001:0630b16": "戒環曰。八萬大士。即經首八萬菩薩。現前八部四",
    "X31n0612_001:0630b17": "眾。皆與授記者。所謂若有聞法者。無一不成佛也。",
    "X31n0612_001:0630b18": "佛告藥王。又如來滅度之後。若有人聞妙法華經。乃",
    "X31n0612_001:0630b19": "至一偈一句。一念隨喜者。我亦與授阿耨多羅三藐",
    "X31n0612_001:0630b20": "三菩提記。",
    "X31n0612_001:0630b21": "(及南曰。此後世廣記。言滅後有人。則其機未兆。亦懸",
    "X31n0612_001:0630b22": "記之。則此品廣記。無所不圓。無所不該矣)。",
    "X31n0612_001:0630b23": "藥王。若有人問。何等眾生。於未來世。當得作佛。應示。",
    "X31n0612_001:0630b24": "是諸人等。於未來世。必得作佛。何以故。若善男子善",
    "X31n0612_001:0630b25": "女人。於法華經。乃至一句。受持讀誦。解說書寫。種種",
    "X31n0612_001:0630b26": "供養經卷。華香纓絡。抹香。塗香。燒香。繒盖幢幡。衣服",
    "X31n0612_001:0630c01": "伎樂。合掌恭敬。是人一切世間。所應瞻奉。應以如來",
    "X31n0612_001:0630c02": "供養。而供養之。當知此人是大菩薩。成就阿耨多羅",
    "X31n0612_001:0630c03": "三藐三菩提。哀愍眾生。願生此間。廣演分別妙法華",
    "X31n0612_001:0630c04": "經。何況盡能受持。種種供養者。",
    "X31n0612_001:0630c05": "(戒環曰。令藥王宣明勝因也)。(戒環曰。釋上以顯緣",
    "X31n0612_001:0630c06": "勝人尊。故當作佛。但於一句。能具六種法師之功。猶",
    "X31n0612_001:0630c07": "足推尊瞻奉。而當成菩提。況於一經盡能受持。則其",
    "X31n0612_001:0630c08": "緣愈勝。其人愈尊。其作佛必矣)。",
    "X31n0612_001:0630c09": "藥王。當知是人自捨清淨業報。於我滅度後。愍眾生",
    "X31n0612_001:0630c10": "故。生於惡世。廣演此經。",
    "X31n0612_001:0630c11": "(戒環曰。自捨淨報者。當是淨土果人。示生惡世)。",
    "X31n0612_001:0630c12": "若善男子。善女人。我滅度後。能竊為一人說法華經",
    "X31n0612_001:0630c13": "乃至一句。當知是人則如來使。如來所遣。行如來事。",
    "X31n0612_001:0630c14": "何況於大眾中。廣為人說。",
    "X31n0612_001:0630c15": "(戒環曰。使即將命之人。遣有付托之義。此令敬持經",
    "X31n0612_001:0630c16": "人。視同將如命。為如來付托。讚揚大事。宜在尊尚也)。",
    "X31n0612_001:0630c17": "藥王。此經是諸佛秘要之藏。不可分布妄授與人。諸",
    "X31n0612_001:0630c18": "佛世尊之所守護。從昔已來未曾顯說。而此經者。如",
    "X31n0612_001:0630c19": "來現在。猶多怨嫉。況滅度後。",
    "X31n0612_001:0630c20": "(戒環曰。秘密法要。妄授則上慢退席。顯說則窮子怖",
    "X31n0612_001:0630c21": "父。而怨誹憎嫉生焉。如來現在尚爾。況滅後惡世。可",
    "X31n0612_001:0630c22": "不擇機)。",
    "X31n0612_001:0630c23": "藥王。當知如來滅後。其能書持讀誦供養。為他人說",
    "X31n0612_001:0630c24": "者。如來即為以衣覆之。又為他方現在諸佛之所護",
    "X31n0612_001:0630c25": "念。是人有大信力。及志願力。諸善根力。當知是人與",
    "X31n0612_001:0630c26": "如來共宿。則如來手摩其頂。",
    "X31n0612_001:0630c27": "(及南曰。是經難得聞。信受持亦難。故凡書持讀說。非",
    "X31n0612_001:0630c28": "假如來覆護。及自有信願善根。莫之能矣)。",
    "X31n0612_001:0631a01": "戒環曰。為如來衣覆。謂得佛忍力也。與如來共宿。",
    "X31n0612_001:0631a02": "謂栖心同佛也。為如來摩頂。謂蒙佛慰安也。如此",
    "X31n0612_001:0631a03": "故。能於後惡世。持說是法。",
    "X31n0612_001:0631a04": "藥王。在在處處。若說若讀。若誦若書。若經卷所住之",
    "X31n0612_001:0631a05": "處。皆應起七寶塔。極令高廣嚴飾。不須復安舍利。所",
    "X31n0612_001:0631a06": "以者何。此中已有如來全身。",
    "X31n0612_001:0631a07": "(戒環曰。此三周開示及餘助顯。無非如來全身也)。",
    "X31n0612_001:0631a08": "此塔應以一切華香瓔珞繒盖幢幡伎樂歌頌。供養",
    "X31n0612_001:0631a09": "恭敬。尊重讚歎。若有人得見此塔。禮拜供養。當知是",
    "X31n0612_001:0631a10": "等。皆近阿耨多羅三藐三菩提。",
    "X31n0612_001:0631a11": "(戒環曰。以供養而成佛者。為其因正。而緣勝故也)。",
    "X31n0612_001:0631a12": "藥王。多有人在家出家。行菩薩道。若不能得見聞讀",
    "X31n0612_001:0631a13": "誦書持供養是法華經者。當知是人未善行菩薩道。",
    "X31n0612_001:0631a14": "若有得聞是經典者。乃能善行菩薩之道。",
    "X31n0612_001:0631a15": "(戒環曰。行菩薩道。而不聞是經。如欲濟渴。而不知須",
    "X31n0612_001:0631a16": "水也)。",
    "X31n0612_001:0631a17": "其有眾生求佛道者。若見若聞是法華經。聞已信解",
    "X31n0612_001:0631a18": "受持者。當知是人。得近阿耨多羅三藐三菩提。",
    "X31n0612_001:0631a19": "(戒環曰。此如人鑿井。已近泉源)。",
    "X31n0612_001:0631a20": "藥王。譬如有人。渴乏須水。於彼高原。穿鑿求之。猶見",
    "X31n0612_001:0631a21": "乾土。知水尚遠。施功不已。轉見濕土。遂漸至泥。其心",
    "X31n0612_001:0631a22": "決定知水必近。",
    "X31n0612_001:0631a23": "(及南曰。漸至于泥。則於水已近。若能脫然造其真源。",
    "X31n0612_001:0631a24": "則妙湛圓發。不勞功用。視前所為皆滓濁矣。經不言",
    "X31n0612_001:0631a25": "此者所謂引而不發。使其自進。盖無功用處。不容言",
    "X31n0612_001:0631a26": "論也)。",
    "X31n0612_001:0631b01": "戒環曰。高原鑿水。譬修菩薩道。不得其要。猶見乾",
    "X31n0612_001:0631b02": "土。施功不已。譬從乾慧地。由漸而進。轉見濕土。喻",
    "X31n0612_001:0631b03": "歷聞般若。遂漸至泥。喻初聞法華。然尚滯修習。則",
    "X31n0612_001:0631b04": "於佛智水。近之而已。",
    "X31n0612_001:0631b05": "菩薩亦復如是。若未聞未解。未能修習是法華經。當",
    "X31n0612_001:0631b06": "知是人。去阿耨多羅三藐三菩提尚遠。若得聞解思",
    "X31n0612_001:0631b07": "惟修習。必知得近阿耨多羅三藐三菩提。所以者何。",
    "X31n0612_001:0631b08": "一切菩薩阿耨多羅三藐三菩提。皆屬此經。",
    "X31n0612_001:0631b09": "(戒環曰。佛果菩提。皆屬此經。則未聞未解。安可得道)。",
    "X31n0612_001:0631b10": "此經。開方便門。示真實相。法華經藏。深固幽遠。無人",
    "X31n0612_001:0631b11": "能到。今佛教化成就菩薩。而為開示。",
    "X31n0612_001:0631b12": "(及南曰。開方便門。猶鑿井也。示真寔相。猶見水也)。",
    "X31n0612_001:0631b13": "戒環曰。法華經藏。即眾生如來藏也。於眾生則蘊",
    "X31n0612_001:0631b14": "在塵勞。於菩薩則蘊在萬行。於寶所則過乎五百",
    "X31n0612_001:0631b15": "由旬。可謂深固幽遠也。人無能到。故唯菩薩可以",
    "X31n0612_001:0631b16": "開示。",
    "X31n0612_001:0631b17": "藥王。若有菩薩。聞是法華經。驚疑怖畏。當知是為新",
    "X31n0612_001:0631b18": "發意菩薩。若聲聞人。聞是經驚疑怖畏。當知是為增",
    "X31n0612_001:0631b19": "上慢者。",
    "X31n0612_001:0631b20": "(戒環曰□□□新發意小根有增上慢。皆非機也)。",
    "X31n0612_001:0631b21": "藥王。如來滅後。欲為四眾說是法華經者。是入如來",
    "X31n0612_001:0631b22": "室。著如來衣。坐如來座。爾乃應為四眾廣說斯經。如",
    "X31n0612_001:0631b23": "來室者。一切眾生中。大慈悲心是。如來衣者。柔和忍",
    "X31n0612_001:0631b24": "辱心是。如來座者。一切法空是。安住是中。然後以不",
    "X31n0612_001:0631c01": "懈怠心。為諸菩薩及四眾。廣說是法華經。",
    "X31n0612_001:0631c02": "(及南曰。以大慈悲為室。以柔和忍辱為衣。以諸法空",
    "X31n0612_001:0631c03": "為座。决子聲間且入智慧。譬之掘井及泉。方是究竟)。",
    "X31n0612_001:0631c04": "(祥邁曰。一切法空者。非斷空也。即一切法廓然了",
    "X31n0612_001:0631c05": "達之謂也)。",
    "X31n0612_001:0631c06": "戒環曰。夫說法教化之道。必已有所處。然後能安",
    "X31n0612_001:0631c07": "人。已有所服。然後能伏人。已有所據。然後能達人。",
    "X31n0612_001:0631c08": "如來以慈悲為室。柔忍為衣。法空為座。入慈悲室。",
    "X31n0612_001:0631c09": "則已有所處也。著柔忍衣。則已有所服也。坐法空",
    "X31n0612_001:0631c10": "座則已有所據也。如此。則具佛之體。乃可廣說斯",
    "X31n0612_001:0631c11": "經。苟未體此。自無主正。何以為人哉。故曰。安住是",
    "X31n0612_001:0631c12": "中。然後以不懈怠。廣說是法。今夫據寶花座。而聖",
    "X31n0612_001:0631c13": "讀庸行者。宜深鑒乎。",
    "X31n0612_001:0631c14": "藥王。我於餘國遣化人。為其集聽法眾。亦遣化比丘。",
    "X31n0612_001:0631c15": "比丘尼。優婆塞。優婆夷。聽其說法。是諸化人。聞信受",
    "X31n0612_001:0631c16": "隨順不逆。若說法者。在空閑處。我時廣遣天龍鬼神。",
    "X31n0612_001:0631c17": "乾闥婆。阿修羅等。聽其說法。",
    "X31n0612_001:0631c18": "(戒環曰。此佛力變化讚揚大事也。餘國則他方世界)。",
    "X31n0612_001:0631c19": "我雖在異國。時時令說法者。得見我身。若於此經。忘",
    "X31n0612_001:0631c20": "失句逗。我還為說。令得具足。",
    "X31n0612_001:0631c21": "(戒環曰。在異國而令見。所謂隱顯化眾生)。",
    "X31n0612_001:0631c23": "妙法華經精解評林卷上"
}