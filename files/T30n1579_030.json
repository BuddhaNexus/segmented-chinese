{
    "T30n1579_030:0448b20": "瑜伽師地論卷第三十",
    "T30n1579_030:0448b22": "彌勒菩薩說",
    "T30n1579_030:0448b23": "三藏法師玄奘奉 詔譯",
    "T30n1579_030:0448b24": "本地分中聲聞地第十三第三瑜伽處之一",
    "T30n1579_030:0448b25": "[0448b25] 如是已說補特伽羅品類建立。及所緣等乃",
    "T30n1579_030:0448b26": "至趣修有果無果。如應安立我今當說。總嗢",
    "T30n1579_030:0448b27": "柁南曰。",
    "T30n1579_030:0448b28": " 往慶問尋求  方安立護養",
    "T30n1579_030:0448b29": " 出離一境性  障淨修作意",
    "T30n1579_030:0448c01": "[0448c01] 若有自愛補特伽羅初修業者。始修業時為",
    "T30n1579_030:0448c02": "隨證得自義利故。先應四處安住正念。然",
    "T30n1579_030:0448c03": "後往詣善達瑜伽。或軌範師或親教師。或餘",
    "T30n1579_030:0448c04": "尊重似尊重所。云何四處。一專求領悟無難",
    "T30n1579_030:0448c05": "詰心處。二深生恭敬無憍慢心處。三唯求勝",
    "T30n1579_030:0448c06": "善非顯己能處。四純為安立自他善根非求",
    "T30n1579_030:0448c07": "利養恭敬名聞處。如是正念到師處已。先",
    "T30n1579_030:0448c08": "求開許請問時分。然後安詳躬申請問。將",
    "T30n1579_030:0448c09": "請問時偏覆左肩右膝著地。或居下坐曲",
    "T30n1579_030:0448c10": "躬而坐。合掌恭敬深生愧畏。低顏軟語請",
    "T30n1579_030:0448c11": "問瑜伽。我於如是瑜伽行中欲求受學。唯",
    "T30n1579_030:0448c12": "願慈悲為我宣說。",
    "T30n1579_030:0448c13": "[0448c13] 如是請已。善達瑜伽諸瑜伽師。為欲安立",
    "T30n1579_030:0448c14": "初修業者瑜伽作意。應以慈愍柔軟言詞讚",
    "T30n1579_030:0448c15": "勵慶慰。又應稱揚修斷功德。歎言善哉善",
    "T30n1579_030:0448c16": "哉。賢首。汝今乃能於墮放逸樂著放逸。沈",
    "T30n1579_030:0448c17": "沒境界樂著境界。眾生類中。獨不放逸樂",
    "T30n1579_030:0448c18": "修出行。汝今乃能於久墮在種種憂苦險惡",
    "T30n1579_030:0448c19": "牢獄眾生類中。獨求解脫如是牢獄。汝今",
    "T30n1579_030:0448c20": "乃能於被種種貪瞋癡等杻械枷鎖常所固",
    "T30n1579_030:0448c21": "縛眾生類中。獨求斷壞如是固縛。汝今乃",
    "T30n1579_030:0448c22": "能於入生死曠野險道眾生類中。獨求超",
    "T30n1579_030:0448c23": "度曠野險道。汝今乃能於遭窮儉種種善",
    "T30n1579_030:0448c24": "根眾生類中。獨求獲得豐饒善根。汝今乃",
    "T30n1579_030:0448c25": "能於墮種種煩惱怨賊廣大怖畏眾生類中。",
    "T30n1579_030:0448c26": "獨求證得究竟安隱常樂涅槃。汝今乃能於",
    "T30n1579_030:0448c27": "為煩惱重病吞食眾生類中。獨求證得第",
    "T30n1579_030:0448c28": "一無病常樂涅槃。汝今乃能於為四種瀑",
    "T30n1579_030:0448c29": "流漂溺眾生類中。獨求越度如是瀑流。",
    "T30n1579_030:0449a01": "汝今乃能於入廣大無明黑闇眾生類中。",
    "T30n1579_030:0449a02": "獨求獲得大智光明。長老當知。汝若定能",
    "T30n1579_030:0449a03": "如是精勤修瑜伽行。乃得名為不虛受用",
    "T30n1579_030:0449a04": "國人信施。真實奉行如來聖教不捨。靜慮",
    "T30n1579_030:0449a05": "成就勝觀增長樂居空閑。法侶精勤修學自",
    "T30n1579_030:0449a06": "義瑜伽。不辱有智同梵行者。汝今為欲勤",
    "T30n1579_030:0449a07": "修自利利他正行。汝今為欲利益安樂無",
    "T30n1579_030:0449a08": "量眾生。哀愍世間及諸天人阿素洛等。為令",
    "T30n1579_030:0449a09": "獲得義利安樂故來問爾。",
    "T30n1579_030:0449a10": "[0449a10] 以如是等柔軟言詞讚勵慶慰。稱揚修斷",
    "T30n1579_030:0449a11": "諸功德已。復於四種審問處法應審問之。",
    "T30n1579_030:0449a12": "告言長老。汝已一向歸佛法僧。非外道師及",
    "T30n1579_030:0449a13": "彼邪法弟子眾不。汝已最初淨修梵行善",
    "T30n1579_030:0449a14": "淨尸羅正直見不。汝已於其總摽別辯諸聖",
    "T30n1579_030:0449a15": "諦法。若少若多聞受持不。汝於涅槃深心信",
    "T30n1579_030:0449a16": "解為證寂滅而出家不。",
    "T30n1579_030:0449a17": "[0449a17] 如是問已。彼若云爾。次後復於四種處所。",
    "T30n1579_030:0449a18": "以四因緣應正尋求。何等名為四種處所",
    "T30n1579_030:0449a19": "一應尋求其願。二應尋求種姓。三應尋求其",
    "T30n1579_030:0449a20": "根。四應尋求其行。云何名為四種因緣。一應",
    "T30n1579_030:0449a21": "以審問而正尋求。二應以言論而正尋求。三",
    "T30n1579_030:0449a22": "應以所作而正尋求。四應以知他心差別智",
    "T30n1579_030:0449a23": "而正尋求。云何名為應以審問尋求其願。謂",
    "T30n1579_030:0449a24": "如是問。長老於何以發正願。聲聞乘耶獨",
    "T30n1579_030:0449a25": "覺乘耶。無上正等菩提乘耶。彼得此問。隨",
    "T30n1579_030:0449a26": "自所願當如是答。如是名為應以審問尋",
    "T30n1579_030:0449a27": "求其願。云何名為應以審問尋求種姓及以",
    "T30n1579_030:0449a28": "根行。謂如是問。長老。於自種姓根行能審",
    "T30n1579_030:0449a29": "察不。謂我本來有何種姓。聲聞乘耶獨覺乘",
    "T30n1579_030:0449b01": "耶。大乘等耶。有何等根。為鈍為中為利根。",
    "T30n1579_030:0449b02": "耶。有何等行。為貪行耶為瞋行耶。廣說乃",
    "T30n1579_030:0449b03": "至。尋思行耶。彼若黠慧能自了知前後差別",
    "T30n1579_030:0449b04": "種姓根行。善取其相如問而答。若性愚鈍",
    "T30n1579_030:0449b05": "不能自知前後差別。乃至不能善取其相。",
    "T30n1579_030:0449b06": "由是不能如問而答。從此已後應以言論",
    "T30n1579_030:0449b07": "尋求彼三。謂對其前應以顯了正理相應",
    "T30n1579_030:0449b08": "眾雜美妙易解言詞。說聲聞乘相應言論。彼",
    "T30n1579_030:0449b09": "聞宣說此言論時。若身中有聲聞種姓。於",
    "T30n1579_030:0449b10": "此言論便發最極踴躍歡喜深生信解。若",
    "T30n1579_030:0449b11": "身中有獨覺種姓大乘種姓。於此言論不",
    "T30n1579_030:0449b12": "發最極踊躍歡喜不生信解。次復為其說",
    "T30n1579_030:0449b13": "獨覺乘相應言論。彼聞宣說此言論時。若",
    "T30n1579_030:0449b14": "身中有獨覺種姓。於此言論便發最極踊",
    "T30n1579_030:0449b15": "躍歡喜深生信解。若身中有聲聞種姓大乘",
    "T30n1579_030:0449b16": "種姓則不如是。後復為其宣說大乘相應",
    "T30n1579_030:0449b17": "言論。彼聞宣說此言論時。若身中有大乘",
    "T30n1579_030:0449b18": "種姓。於此言論便發最極踊躍歡喜深生",
    "T30n1579_030:0449b19": "信解。若身中有聲聞種姓獨覺種姓則不",
    "T30n1579_030:0449b20": "如是。若有鈍根。雖聞宣說&#x9E81;淺言論。而",
    "T30n1579_030:0449b21": "於法義勵力審思方能領受解了通達。若有",
    "T30n1579_030:0449b22": "利根。雖聞宣說深細言論。而於法義速能",
    "T30n1579_030:0449b23": "領受解了通達。若有中根。則不如是。若有",
    "T30n1579_030:0449b24": "貪行。彼聞為說淨妙言論。便發最極淨信",
    "T30n1579_030:0449b25": "愛樂悟入其趣。身毛皆&#x7AEA;悲涕墮淚。其身外",
    "T30n1579_030:0449b26": "現潤滑相狀。其心內懷柔軟怡悅。若有瞋",
    "T30n1579_030:0449b27": "行。當知一切與上相違。若有癡行。彼聞為",
    "T30n1579_030:0449b28": "說決定通達涅槃離染相應言論。便生最極",
    "T30n1579_030:0449b29": "驚恐怖畏。如說鈍根。如是癡行當知亦爾。",
    "T30n1579_030:0449c01": "若有慢行。彼聞為說正法言論不甚恭敬。",
    "T30n1579_030:0449c02": "屬耳樂聞不極安住求欲領解奉教行心。",
    "T30n1579_030:0449c03": "雖作方便引發其心令受正化。而不分",
    "T30n1579_030:0449c04": "明發言稱善。若尋思行。彼聞為說正法言",
    "T30n1579_030:0449c05": "論。雖攝耳聽而心散亂惡受所受。凡所領",
    "T30n1579_030:0449c06": "受不堅不住。隨受隨失數重請問。如是名",
    "T30n1579_030:0449c07": "為應以言論尋求種姓及以根行。云何名",
    "T30n1579_030:0449c08": "為應以所作尋求。彼三謂如前說。聲聞種",
    "T30n1579_030:0449c09": "姓及貪等行補特伽羅所有相狀是名所作。",
    "T30n1579_030:0449c10": "由此所作如其所應。當正尋求種姓根",
    "T30n1579_030:0449c11": "行。云何名為應以知他心差別智尋求種姓",
    "T30n1579_030:0449c12": "及以根行。謂如有一善達瑜伽。修瑜伽師",
    "T30n1579_030:0449c13": "以得知他心差別智。彼由如是他心智",
    "T30n1579_030:0449c14": "故。如實了知種性根行。",
    "T30n1579_030:0449c15": "[0449c15] 於四種處以四因緣正尋求已。復於五處",
    "T30n1579_030:0449c16": "如應安立。云何五處。一護養定資糧處。二遠",
    "T30n1579_030:0449c17": "離處。三心一境性處。四障清淨處。五修作",
    "T30n1579_030:0449c18": "意處。云何護養定資糧。謂若成就戒律儀",
    "T30n1579_030:0449c19": "者。即於是處為令不退住不放逸。如佛所",
    "T30n1579_030:0449c20": "誡如佛所許。圓滿戒蘊學處差別。精進",
    "T30n1579_030:0449c21": "修行常無懈廢。如是能於己所證得尸羅",
    "T30n1579_030:0449c22": "相應學道無退。亦能證得先所未證尸羅",
    "T30n1579_030:0449c23": "相應殊勝學道。如說成就戒律儀。如是成",
    "T30n1579_030:0449c24": "就根律儀。於食知量。初夜後夜覺寤瑜",
    "T30n1579_030:0449c25": "伽正知而住。如是乃至成就所有沙門莊嚴。",
    "T30n1579_030:0449c26": "隨所獲得資糧所攝善法差別。皆能防護令",
    "T30n1579_030:0449c27": "不退失。於後勝進善法差別。為速圓滿為",
    "T30n1579_030:0449c28": "如所說無增無減。平等現行。發生樂欲",
    "T30n1579_030:0449c29": "增上欣慕。恒常安住勇猛精進。是名護養",
    "T30n1579_030:0450a01": "定資糧。如是遠離順退分法。修習能順勝",
    "T30n1579_030:0450a02": "分法時樂住遠離。",
    "T30n1579_030:0450a03": "[0450a03] 云何遠離。謂處所圓滿。威儀圓滿。遠離圓滿。",
    "T30n1579_030:0450a04": "是名遠離。云何處所圓滿。謂或阿練若或林",
    "T30n1579_030:0450a05": "樹下或空閑室。山谷巖穴稻&#x79C6;積等名空閑",
    "T30n1579_030:0450a06": "室。大樹林中名林樹下。空&#x9008;塚間邊際臥坐",
    "T30n1579_030:0450a07": "名阿練若。當知如是山谷巖穴。稻&#x79C6;積等。",
    "T30n1579_030:0450a08": "大樹林中。空&#x9008;塚間邊際臥坐。或阿練若或",
    "T30n1579_030:0450a09": "林樹下或空閑室。總名處所。處所圓滿復有",
    "T30n1579_030:0450a10": "五種。謂若處所從本已來形相端嚴眾所&#x6199;",
    "T30n1579_030:0450a11": "見清淨無穢。園林池沼悉皆具足。清虛可",
    "T30n1579_030:0450a12": "樂。地無高下處無毒刺。亦無眾多&#x750E;石瓦",
    "T30n1579_030:0450a13": "礫。能令見者心生清淨。樂住其中修斷加",
    "T30n1579_030:0450a14": "行。心悅心喜任持於斷。是名第一處所圓",
    "T30n1579_030:0450a15": "滿。又若處所晝無憒鬧夜少音聲。亦少蚊",
    "T30n1579_030:0450a16": "虻風日蛇蠍諸惡毒觸。是名第二處所圓滿。",
    "T30n1579_030:0450a17": "又若處所無惡師子虎豹豺狼。怨敵盜賊。",
    "T30n1579_030:0450a18": "人非人等諸恐怖事。於是處所身意泰然都",
    "T30n1579_030:0450a19": "無疑慮安樂而住。是名第三處所圓滿。又",
    "T30n1579_030:0450a20": "若處所隨順身命眾具易得。求衣服等不",
    "T30n1579_030:0450a21": "甚艱難。飲食支持無所匱乏。是名第四處",
    "T30n1579_030:0450a22": "所圓滿。又若處所有善知識之所攝受。及諸",
    "T30n1579_030:0450a23": "有智同梵行者之所居止。未開曉處能正開",
    "T30n1579_030:0450a24": "曉。已開曉處更令明淨。甚深句義以慧通",
    "T30n1579_030:0450a25": "達。善巧方便殷勤開示。能令智見速得清",
    "T30n1579_030:0450a26": "淨。是名第五處所圓滿。云何威儀圓滿。謂",
    "T30n1579_030:0450a27": "於晝分經行宴坐。於初夜分亦復如是。於",
    "T30n1579_030:0450a28": "中夜分右&#x8107;而臥。於後夜分疾疾還起經行",
    "T30n1579_030:0450a29": "宴坐。即於如是圓滿臥具。諸佛所許大小",
    "T30n1579_030:0450b01": "繩床草葉座等結加趺坐。乃至廣說。何因",
    "T30n1579_030:0450b02": "緣故結加趺坐。謂正觀見五因緣故。一由",
    "T30n1579_030:0450b03": "身攝斂速發輕安。如是威儀順生輕安最",
    "T30n1579_030:0450b04": "為勝故。二由此宴坐能經久時。如是威儀",
    "T30n1579_030:0450b05": "不極令身速疲倦故。三由此宴坐是不共",
    "T30n1579_030:0450b06": "法。如是威儀外道他論皆無有故。四由此",
    "T30n1579_030:0450b07": "宴坐形相端嚴。如是威儀令他見已極信敬",
    "T30n1579_030:0450b08": "故。五由此宴坐佛佛弟子共所開許。如是",
    "T30n1579_030:0450b09": "威儀一切賢聖同稱讚故。正觀如是五種因",
    "T30n1579_030:0450b10": "緣。是故應當結加趺坐。端身正願者。云何",
    "T30n1579_030:0450b11": "端身。謂策舉身令其端直。云何正願。謂令",
    "T30n1579_030:0450b12": "其心離諂離詐調柔正直。由策舉身令端",
    "T30n1579_030:0450b13": "直故。其心不為惛沈睡眠之所纏擾。離諂",
    "T30n1579_030:0450b14": "詐故其心不為外境散動之所纏擾。",
    "T30n1579_030:0450b15": "[0450b15] 安住背念者。云何名為安住背念。謂如理",
    "T30n1579_030:0450b16": "作意相應念名為背念。棄背違逆一切黑品",
    "T30n1579_030:0450b17": "故。又緣定相為境念名為背念。棄背除遣",
    "T30n1579_030:0450b18": "一切不定地所緣境故。如是名為威儀圓",
    "T30n1579_030:0450b19": "滿。云何遠離圓滿。謂有二種。一身遠離。二",
    "T30n1579_030:0450b20": "心遠離。身遠離者。謂不與在家及出家眾",
    "T30n1579_030:0450b21": "共相雜住。獨一無侶是名身遠離。心遠離者",
    "T30n1579_030:0450b22": "謂遠離一切染污無記所有作意。修習一切",
    "T30n1579_030:0450b23": "其性是善能引義利定地作意及定資糧加",
    "T30n1579_030:0450b24": "行作意。是名心遠離。如是此中若處所圓",
    "T30n1579_030:0450b25": "滿。若威儀圓滿。若身遠離。若心遠離。總攝為",
    "T30n1579_030:0450b26": "一說名遠離。",
    "T30n1579_030:0450b27": "[0450b27] 云何心一境性。謂數數隨念同分所緣流注",
    "T30n1579_030:0450b28": "無罪適悅相應令心相續。名三摩地。亦名",
    "T30n1579_030:0450b29": "為善心一境性。何等名為數數隨念。謂於",
    "T30n1579_030:0450c01": "正法聽聞受持。從師獲得教誡教授增上力",
    "T30n1579_030:0450c02": "故。令其定地諸相現前。緣此為境。流注無",
    "T30n1579_030:0450c03": "罪適悅相應。所有正念隨轉安住。云何名為",
    "T30n1579_030:0450c04": "同分所緣。謂諸定地所緣境界。非一眾多種",
    "T30n1579_030:0450c05": "種品類。緣此為境令心正行。說名為定。此",
    "T30n1579_030:0450c06": "即名為同分所緣。問此所緣境是誰同分說",
    "T30n1579_030:0450c07": "為同分。答是所知事相似品類故名同分。復",
    "T30n1579_030:0450c08": "由彼念於所緣境。無散亂行無缺無間。",
    "T30n1579_030:0450c09": "無間殷重加行適悅相應而轉。故名流注",
    "T30n1579_030:0450c10": "適悅相應。又由彼念於所緣境無有染污。",
    "T30n1579_030:0450c11": "極安隱住熟道。適悅相應而轉。故名無罪",
    "T30n1579_030:0450c12": "適悅相應。是故說言數數隨念同分所緣流",
    "T30n1579_030:0450c13": "注。無罪適悅相應令心相續名三摩地。亦",
    "T30n1579_030:0450c14": "名為善心一境性。復次如是心一境性。或是",
    "T30n1579_030:0450c15": "奢摩他品。或是毘&#x9262;舍那品。若於九種心住",
    "T30n1579_030:0450c16": "中心一境性。是名奢摩他品。若於四種慧",
    "T30n1579_030:0450c17": "行中心一境性。是名毘&#x9262;舍那品。",
    "T30n1579_030:0450c18": "[0450c18] 云何名為九種心住。謂有苾芻令心內住",
    "T30n1579_030:0450c19": "等住。安住近住。調順寂靜最極寂靜。專注一",
    "T30n1579_030:0450c20": "趣。及以等持。如是名為九種心住。云何內",
    "T30n1579_030:0450c21": "住。謂從外一切所緣境界。攝錄其心繫在",
    "T30n1579_030:0450c22": "於內令不散亂。此則最初繫縛其心。令住",
    "T30n1579_030:0450c23": "於內不外散亂。故名內住。云何等住。謂即",
    "T30n1579_030:0450c24": "最初所繫縛心。其性&#x9E81;動未能令其等住",
    "T30n1579_030:0450c25": "遍住故。次即於此所緣境界。以相續方便",
    "T30n1579_030:0450c26": "澄淨方便。挫令微細遍攝令住。故名等",
    "T30n1579_030:0450c27": "住。云何安住。謂若此心雖復如是內住等",
    "T30n1579_030:0450c28": "住。然由失念於外散亂。復還攝錄安置內",
    "T30n1579_030:0450c29": "境。故名安住。云何近住。謂彼先應如是",
    "T30n1579_030:0451a01": "如是親近念住。由此念故數數作意內住",
    "T30n1579_030:0451a02": "其心。不令此心遠住於外。故名近住。云何",
    "T30n1579_030:0451a03": "調順。謂種種相令心散亂。所謂色聲香味觸",
    "T30n1579_030:0451a04": "相。及貪瞋癡男女等相故。彼先應取彼諸",
    "T30n1579_030:0451a05": "相為過患想。由如是想增上力故。於彼諸",
    "T30n1579_030:0451a06": "相折挫其心不令流散。故名調順。云何寂",
    "T30n1579_030:0451a07": "靜。謂有種種欲恚害等諸惡尋思貪欲蓋等",
    "T30n1579_030:0451a08": "諸隨煩惱。令心擾動。故彼先應取彼諸法",
    "T30n1579_030:0451a09": "為過患想。由如是想增上力故。於諸尋思",
    "T30n1579_030:0451a10": "及隨煩惱。止息其心不令流散。故名寂靜。",
    "T30n1579_030:0451a11": "云何名為最極寂靜。謂失念故即彼二種暫",
    "T30n1579_030:0451a12": "現行時。隨所生起諸惡尋思及隨煩惱能",
    "T30n1579_030:0451a13": "不忍受。尋即斷滅除遣變吐。是故名為最極",
    "T30n1579_030:0451a14": "寂靜。云何名為專注一趣。謂有加行有功",
    "T30n1579_030:0451a15": "用。無缺無間三摩地相續而住。是故名為",
    "T30n1579_030:0451a16": "專注一趣。云何等持。謂數修數習數多修習",
    "T30n1579_030:0451a17": "為因緣故。得無加行無功用任運轉道。",
    "T30n1579_030:0451a18": "由是因緣不由加行不由功用。心三摩地",
    "T30n1579_030:0451a19": "任運相續無散亂轉。故名等持。當知此中",
    "T30n1579_030:0451a20": "由六種力。方能成辦九種心住。一聽聞力。",
    "T30n1579_030:0451a21": "二思惟力。三憶念力。四正知力。五精進力。",
    "T30n1579_030:0451a22": "六串習力。初由聽聞思惟二力。數聞數思增",
    "T30n1579_030:0451a23": "上力故。最初令心於內境住。及即於此相",
    "T30n1579_030:0451a24": "續方便澄淨方便等遍安住。如是於內繫縛",
    "T30n1579_030:0451a25": "心已。由憶念力數數作意。攝錄其心令",
    "T30n1579_030:0451a26": "不散亂安住近住。從此已後由正知力調",
    "T30n1579_030:0451a27": "息其心。於其諸相諸惡尋思諸隨煩惱不",
    "T30n1579_030:0451a28": "令流散調順寂靜。由精進力設彼二種暫",
    "T30n1579_030:0451a29": "現行時能不忍受。尋即斷滅除遣變吐。最極",
    "T30n1579_030:0451b01": "寂靜專注一趣。由串習力等持成滿。即於",
    "T30n1579_030:0451b02": "如是九種心住。當知復有四種作意。一力",
    "T30n1579_030:0451b03": "勵運轉作意。二有間缺運轉作意。三無間缺",
    "T30n1579_030:0451b04": "運轉作意。四無功用運轉作意。於內住等",
    "T30n1579_030:0451b05": "住中。有力勵運轉作意。於安住近住。調順",
    "T30n1579_030:0451b06": "寂靜。最極寂靜中。有有間缺運轉作意。於",
    "T30n1579_030:0451b07": "專注一趣中。有無間缺運轉作意。於等持",
    "T30n1579_030:0451b08": "中。有無功用運轉作意。當知如是四種作",
    "T30n1579_030:0451b09": "意。於九種心住中是奢摩他品。又即如是",
    "T30n1579_030:0451b10": "獲得內心奢摩他者。於毘&#x9262;舍那勤修習",
    "T30n1579_030:0451b11": "時。復即由是四種作意。方能修習毘&#x9262;舍",
    "T30n1579_030:0451b12": "那。故此亦是毘&#x9262;舍那品。",
    "T30n1579_030:0451b13": "[0451b13] 云何四種毘&#x9262;舍那。謂有苾芻依止內心奢",
    "T30n1579_030:0451b14": "摩他故。於諸法中能正思擇最極思擇。周",
    "T30n1579_030:0451b15": "遍尋思周遍伺察。是名四種毘&#x9262;舍那。云何",
    "T30n1579_030:0451b16": "名為能正思擇。謂於淨行所緣境界。或於",
    "T30n1579_030:0451b17": "善巧所緣境界。或於淨惑所緣境界。能正",
    "T30n1579_030:0451b18": "思擇盡所有性。云何名為最極思擇。謂即",
    "T30n1579_030:0451b19": "於彼所緣境界。最極思擇如所有性。云何",
    "T30n1579_030:0451b20": "名為周遍尋思。謂即於彼所緣境界。由慧",
    "T30n1579_030:0451b21": "俱行有分別作意。取彼相狀周遍尋思。云",
    "T30n1579_030:0451b22": "何名為周遍伺察。謂即於彼所緣境界。審",
    "T30n1579_030:0451b23": "諦推求周遍伺察。又即如是毘&#x9262;舍那。由",
    "T30n1579_030:0451b24": "三門六事差別所緣。當知復有多種差別。",
    "T30n1579_030:0451b25": "云何三門毘&#x9262;舍那。一唯隨相行毘&#x9262;舍那。",
    "T30n1579_030:0451b26": "二隨尋思行毘&#x9262;舍那。三隨伺察行毘&#x9262;舍",
    "T30n1579_030:0451b27": "那。云何名為唯隨相行毘&#x9262;舍那。謂於所",
    "T30n1579_030:0451b28": "聞所受持法。或於教授教誡諸法。由等引",
    "T30n1579_030:0451b29": "地如理作意。暫爾思惟未思未量未推未",
    "T30n1579_030:0451c01": "察。如是名為唯隨相行毘&#x9262;舍那。若復於",
    "T30n1579_030:0451c02": "彼思量推察。爾時名為隨尋思行毘&#x9262;舍那。",
    "T30n1579_030:0451c03": "若復於彼既推察已。如所安立復審觀察。",
    "T30n1579_030:0451c04": "如是名為隨伺察行毘&#x9262;舍那。是名三門毘",
    "T30n1579_030:0451c05": "&#x9262;舍那。云何六事差別所緣毘&#x9262;舍那。謂尋",
    "T30n1579_030:0451c06": "思時尋思六事。一義。二事。三相。四品。五時。",
    "T30n1579_030:0451c07": "六理。既尋思已復審伺察。云何名為尋思於",
    "T30n1579_030:0451c08": "義。謂正尋思如是如是語有如是如是義。",
    "T30n1579_030:0451c09": "如是名為尋思於義。云何名為尋思於事。",
    "T30n1579_030:0451c10": "謂正尋思內外二事。如是名為尋思於事。",
    "T30n1579_030:0451c11": "云何名為尋思於相。謂正尋思諸法二相。",
    "T30n1579_030:0451c12": "一者自相。二者共相。如是名為尋思於相。",
    "T30n1579_030:0451c13": "云何名為尋思於品。謂正尋思諸法二品。",
    "T30n1579_030:0451c14": "一者黑品。二者白品。尋思黑品過失過患。",
    "T30n1579_030:0451c15": "尋思白品功德勝利。如是名為尋思於品。",
    "T30n1579_030:0451c16": "云何名為尋思於時。謂正尋思過去未來現",
    "T30n1579_030:0451c17": "在三時。尋思如是事曾在過去世。尋思如",
    "T30n1579_030:0451c18": "是事當在未來世。尋思如是事今在現在",
    "T30n1579_030:0451c19": "世。如是名為尋思於時。云何名為尋思於",
    "T30n1579_030:0451c20": "理。謂正尋思四種道理。一觀待道理。二作用",
    "T30n1579_030:0451c21": "道理。三證成道理。四法爾道理。當知此中",
    "T30n1579_030:0451c22": "由觀待道理尋思世俗以為世俗。尋思勝",
    "T30n1579_030:0451c23": "義以為勝義。尋思因緣以為因緣。由作用",
    "T30n1579_030:0451c24": "道理尋思諸法所有作用。謂如是如是法",
    "T30n1579_030:0451c25": "有如是如是作用。由證成道理尋思三量。",
    "T30n1579_030:0451c26": "一至教量。二比度量。三現證量。謂正尋思如",
    "T30n1579_030:0451c27": "是如是義。為有至教不。為現證可得不。",
    "T30n1579_030:0451c28": "為應比度不。由法爾道理。於如實諸法",
    "T30n1579_030:0451c29": "成立法性。難思法性安住法性應生信解",
    "T30n1579_030:0452a01": "不應思議不應分別。如是名為尋思於",
    "T30n1579_030:0452a02": "理。如是六事差別所緣毘&#x9262;舍那。及前三門",
    "T30n1579_030:0452a03": "毘&#x9262;舍那。略攝一切毘&#x9262;舍那。問何因緣",
    "T30n1579_030:0452a04": "故建立如是六事差別毘&#x9262;舍那。答依三",
    "T30n1579_030:0452a05": "覺故如是建立。何等三覺。一語義覺。二",
    "T30n1579_030:0452a06": "事邊際覺。三如實覺。尋思義故起語義覺。",
    "T30n1579_030:0452a07": "尋思其事及自相故起事邊際覺。尋思共",
    "T30n1579_030:0452a08": "相品時理故起如實覺。修瑜伽師唯有爾",
    "T30n1579_030:0452a09": "所所知境界所謂語義及所知事。盡所有性",
    "T30n1579_030:0452a10": "如所有性。",
    "T30n1579_030:0452a11": "[0452a11] 云何勤修不淨觀者。尋思六事差別所緣毘",
    "T30n1579_030:0452a12": "&#x9262;舍那。謂依不淨增上正法。聽聞受持增",
    "T30n1579_030:0452a13": "上力故。由等引地如理作意解了其義。知",
    "T30n1579_030:0452a14": "此不淨實為不淨深可厭逆。其性朽穢惡臭",
    "T30n1579_030:0452a15": "生臭。由如是等種種行相。於先所聞依諸",
    "T30n1579_030:0452a16": "不淨所說正法。解了其義。如是名為於諸",
    "T30n1579_030:0452a17": "不淨尋思其義。云何名為尋思彼事。謂彼",
    "T30n1579_030:0452a18": "如是解了義已。觀不淨物建立二分。謂內",
    "T30n1579_030:0452a19": "及外。如是名為尋思彼事。云何名為尋思",
    "T30n1579_030:0452a20": "自相。謂且於內身中所有穢朽不淨發起",
    "T30n1579_030:0452a21": "勝解。了知身中有髮毛等廣說乃至腦膜小",
    "T30n1579_030:0452a22": "便。復於如是身中所有多不淨物。攝為二",
    "T30n1579_030:0452a23": "界發起勝解。所謂地界及以水界。始於髮",
    "T30n1579_030:0452a24": "毛乃至大便起地勝解。始於淚污乃至小",
    "T30n1579_030:0452a25": "便起水勝解。如是名為依內不淨尋思自",
    "T30n1579_030:0452a26": "相。復於其外諸不淨物。由青瘀等種種行",
    "T30n1579_030:0452a27": "相發起勝解。謂先發起青瘀勝解。或親自",
    "T30n1579_030:0452a28": "見或從他聞。或由分別所有死屍。如是死",
    "T30n1579_030:0452a29": "屍。或男或女或非男女。或親或怨或是中",
    "T30n1579_030:0452b01": "庸。或劣或中或復是勝。或是少年或是中年",
    "T30n1579_030:0452b02": "或是老年。取彼相已若此死屍死經一日。",
    "T30n1579_030:0452b03": "血流已盡未至膿爛。於是發起青瘀勝解。",
    "T30n1579_030:0452b04": "若此死屍死經二日。已至膿爛未生蟲",
    "T30n1579_030:0452b05": "蛆。於是發起膿爛勝解。若此死屍死經七",
    "T30n1579_030:0452b06": "日。已生蟲蛆身體已壞。於是發起爛壞勝",
    "T30n1579_030:0452b07": "解[月*逄]脹勝解。若此死屍為諸狐狼&#x9D44;梟鵰鷲",
    "T30n1579_030:0452b08": "烏鵲餓狗之所食噉。於是發起食噉勝解。",
    "T30n1579_030:0452b09": "即此死屍既被食已。皮肉血盡唯筋纏骨。",
    "T30n1579_030:0452b10": "於是發起異赤勝解。若此死屍或被食噉。",
    "T30n1579_030:0452b11": "支節分離散在處處。或有其肉或無其肉",
    "T30n1579_030:0452b12": "或餘少肉。於是發起分散勝解。若此死屍",
    "T30n1579_030:0452b13": "骨節分散。手骨異處。足骨異處。膝骨異處。",
    "T30n1579_030:0452b14": "髀骨異處。髖骨異處。髆骨異處。臂骨異",
    "T30n1579_030:0452b15": "處。脊骨異處。頷輪異處。齒鬘異處。髑髏異",
    "T30n1579_030:0452b16": "處。見是事已起骨勝解。若復思惟如是骸",
    "T30n1579_030:0452b17": "骨共相連接而不分散。唯取&#x9E81;相不委細",
    "T30n1579_030:0452b18": "取支節屈曲。如是爾時起鎖勝解。若委細",
    "T30n1579_030:0452b19": "取支節屈曲。爾時發起骨鎖勝勝。又有二",
    "T30n1579_030:0452b20": "鎖。一形骸鎖。二支節鎖。形骸鎖者。謂從血",
    "T30n1579_030:0452b21": "鑊脊骨乃至髑髏所住。支節鎖者。謂臂髆",
    "T30n1579_030:0452b22": "等骨連鎖及髀膞等骨連鎖。此中形骸鎖說",
    "T30n1579_030:0452b23": "名為鎖。若支節鎖說名骨鎖。復有二種取",
    "T30n1579_030:0452b24": "骨鎖相。一取假名綵畫木石泥等所作骨鎖",
    "T30n1579_030:0452b25": "相。二取真實骨鎖相。若思惟假名骨鎖相",
    "T30n1579_030:0452b26": "時。爾時唯名起鎖勝解。不名骨鎖。若思惟",
    "T30n1579_030:0452b27": "真實骨鎖相時。爾時名起骨鎖勝解。又即",
    "T30n1579_030:0452b28": "此外造色色相三種變壞。一自然變壞。二他",
    "T30n1579_030:0452b29": "所變壞。三俱品變壞。始從青瘀乃至[月*逄]脹。",
    "T30n1579_030:0452c01": "是自然變壞。始從食噉乃至分散。是他所變",
    "T30n1579_030:0452c02": "壞。若骨若鎖及以骨鎖。是俱品變壞。若能",
    "T30n1579_030:0452c03": "如是如實了知外不淨相。是名尋思外諸",
    "T30n1579_030:0452c04": "所有不淨自相。云何尋思不淨共相。謂若內",
    "T30n1579_030:0452c05": "身外淨色相未有變壞。若在外身不淨色相",
    "T30n1579_030:0452c06": "已有變壞。由在內身不淨色相平等法性相",
    "T30n1579_030:0452c07": "似法性發起勝解。能自了知我淨色相亦",
    "T30n1579_030:0452c08": "有如是同彼法性。若諸有情成就如是淨",
    "T30n1579_030:0452c09": "色相者。彼淨色相亦有如是同彼法性。譬",
    "T30n1579_030:0452c10": "如在外不淨色相。是名尋思不淨共相。云",
    "T30n1579_030:0452c11": "何名為尋思彼品。謂作是思。若我於彼諸",
    "T30n1579_030:0452c12": "淨色相不淨法性不如實知。於內於外諸",
    "T30n1579_030:0452c13": "淨色相發起貪欲便為顛倒。黑品所攝。是",
    "T30n1579_030:0452c14": "有諍法有苦有害。有諸災患有遍燒惱。",
    "T30n1579_030:0452c15": "由是因緣發起當來生老病死愁歎憂苦種",
    "T30n1579_030:0452c16": "種擾惱。若我於彼諸淨色相不淨法性。如實",
    "T30n1579_030:0452c17": "隨觀便無顛倒。白品所攝。是無諍法無苦",
    "T30n1579_030:0452c18": "無害。廣說乃至由此因緣能滅當來生老",
    "T30n1579_030:0452c19": "病死乃至擾惱。若諸黑品。我今於彼不應",
    "T30n1579_030:0452c20": "忍受應斷應遣。若諸白品。我今於彼未生",
    "T30n1579_030:0452c21": "應生。生已令住增長廣大。如是名為尋思",
    "T30n1579_030:0452c22": "彼品。云何名為尋思彼時。謂作是思。若內",
    "T30n1579_030:0452c23": "所有諸淨色相在現在世。若外所有不淨色",
    "T30n1579_030:0452c24": "相亦現在世。諸過去世曾淨色相。彼於過去",
    "T30n1579_030:0452c25": "雖有淨相。而今現在如是次第種種不淨。",
    "T30n1579_030:0452c26": "諸現在世我之所有似淨色相。此淨色相於",
    "T30n1579_030:0452c27": "現在世雖有淨相。於未來世不當不淨",
    "T30n1579_030:0452c28": "如今現在外不淨色。無有是處。我此色身",
    "T30n1579_030:0452c29": "去來今世。曾如是相當如是相現如是相。",
    "T30n1579_030:0453a01": "不過如是不淨法性。如是名為尋思彼時。",
    "T30n1579_030:0453a02": "云何名為尋思彼理。謂作是思。若內若外",
    "T30n1579_030:0453a03": "都無有我有情可得。或說為淨或說不淨。",
    "T30n1579_030:0453a04": "唯有色相唯有身形。於中假想施設言論。",
    "T30n1579_030:0453a05": "謂之為淨或為不淨。又如說言壽煖及與",
    "T30n1579_030:0453a06": "識。若棄捨身時離執持而臥無所思如",
    "T30n1579_030:0453a07": "木。既死沒已漸次變壞分位可知。謂青瘀",
    "T30n1579_030:0453a08": "等乃至骨鎖。今我此身先業煩惱之所引發。",
    "T30n1579_030:0453a09": "父母不淨和合所生。糜飯等食之所增長。",
    "T30n1579_030:0453a10": "此因此緣此由藉故。雖暫時有諸淨色相似。",
    "T30n1579_030:0453a11": "可了知而內身中若內若外。於常常時種",
    "T30n1579_030:0453a12": "種不淨皆悉充滿。如是名依世俗勝義及以",
    "T30n1579_030:0453a13": "因緣觀待道理。尋思彼理。復作是思。於此",
    "T30n1579_030:0453a14": "不淨若能如是善修善習善多修習能斷欲",
    "T30n1579_030:0453a15": "貪。如是欲貪定應當斷。如是名依作用道",
    "T30n1579_030:0453a16": "理尋思彼理。復作是思。如世尊說。若於不",
    "T30n1579_030:0453a17": "淨善修善習善多修習能斷欲貪。是至教",
    "T30n1579_030:0453a18": "量。我亦於內自能現見於諸不淨。如如作",
    "T30n1579_030:0453a19": "意思惟修習如是如是。令欲貪纏未生不",
    "T30n1579_030:0453a20": "生生已除遣。是現證量。比度量法亦有可",
    "T30n1579_030:0453a21": "得。謂作是思。云何今者作意思惟能對治",
    "T30n1579_030:0453a22": "法。可於能治所緣境界煩惱當生。如是名",
    "T30n1579_030:0453a23": "依證成道理尋思彼理。復作是思。如是之",
    "T30n1579_030:0453a24": "法成立法性。難思法性安住法性。謂修不",
    "T30n1579_030:0453a25": "淨能與欲貪作斷對治。不應思議不應",
    "T30n1579_030:0453a26": "分別唯應信解。如是名依法爾道理尋思",
    "T30n1579_030:0453a27": "彼理。是名勤修不淨觀者。尋思六事差別",
    "T30n1579_030:0453a28": "所緣毘&#x9262;舍那。",
    "T30n1579_030:0453a29": "[0453a29] 云何勤修慈愍觀者。尋思六事差別所緣",
    "T30n1579_030:0453b01": "毘&#x9262;舍那。謂依慈愍增上正法聽聞受持增",
    "T30n1579_030:0453b02": "上力故。由欲利益安樂意樂。於諸有情",
    "T30n1579_030:0453b03": "作意與樂發起勝解。是慈愍相。若能如是",
    "T30n1579_030:0453b04": "解了其義。如是名為於諸慈愍尋思其義。",
    "T30n1579_030:0453b05": "彼既如是解了義已復能思擇。此為親品此",
    "T30n1579_030:0453b06": "為怨品此中庸品是一切品。皆他相續之所",
    "T30n1579_030:0453b07": "攝故。於中發起外事勝解。又若親品名為",
    "T30n1579_030:0453b08": "內事。怨中庸品名為外事。如是名為於",
    "T30n1579_030:0453b09": "諸慈愍尋思其事。復能思擇如是三品。若",
    "T30n1579_030:0453b10": "無苦樂欲求樂者願彼得樂。今於此中",
    "T30n1579_030:0453b11": "有饒益相名為親品。不饒益相名為怨品。",
    "T30n1579_030:0453b12": "俱相違相名中庸品。如是三品若無苦樂",
    "T30n1579_030:0453b13": "欲求樂者。略有三種欲求樂心差別可得。",
    "T30n1579_030:0453b14": "一者欲求欲界諸樂。二者欲求色界有喜勇",
    "T30n1579_030:0453b15": "悅諸樂。三者欲求離喜諸樂。如是若於欲",
    "T30n1579_030:0453b16": "樂匱乏。願彼皆得無罪欲樂。若於有喜離",
    "T30n1579_030:0453b17": "喜諸樂有所匱乏。當知亦爾。是名尋思慈",
    "T30n1579_030:0453b18": "愍自相。復審思擇若諸親品若諸怨品若中",
    "T30n1579_030:0453b19": "庸品。我於其中皆當發起相似性心平等",
    "T30n1579_030:0453b20": "性心。何以故。我若作意與親品樂此未為",
    "T30n1579_030:0453b21": "難。於中庸品作意與樂亦未甚難。若於",
    "T30n1579_030:0453b22": "怨品作意與樂乃甚為難。我於怨品尚應",
    "T30n1579_030:0453b23": "作意願與其樂。何況親品及中庸品而不與",
    "T30n1579_030:0453b24": "樂。何以故。此中都無能罵所罵。能瞋所瞋。",
    "T30n1579_030:0453b25": "能弄所弄。能打所打。唯有音聲唯有名字。",
    "T30n1579_030:0453b26": "又我此身隨所生起。有色&#x9E81;重四大所造。",
    "T30n1579_030:0453b27": "隨所住處便為如是觸所逼惱。略有二",
    "T30n1579_030:0453b28": "觸。謂音聲觸。及手足塊刀杖等觸。是身及觸",
    "T30n1579_030:0453b29": "皆是無常。能為如是不饒益者亦是無常。",
    "T30n1579_030:0453c01": "又復一切有情之類皆有生老病死等法。本",
    "T30n1579_030:0453c02": "性是苦。故我不應於本性苦諸有情上。更",
    "T30n1579_030:0453c03": "加其苦而不與樂。又亦不應不與怨家",
    "T30n1579_030:0453c04": "作善知識不攝一切有情之類以為自體。",
    "T30n1579_030:0453c05": "又世尊言。我不觀見如是種類有情可得。",
    "T30n1579_030:0453c06": "無始世來經歷生死長時流轉。不互相為",
    "T30n1579_030:0453c07": "或父或母兄弟姊妹。若軌範師若親教師。若",
    "T30n1579_030:0453c08": "餘尊重似尊重者。由是因緣一切怨品無",
    "T30n1579_030:0453c09": "不皆是我之親品。又怨親品無有決定真",
    "T30n1579_030:0453c10": "實可得。何以故。親品餘時轉成怨品。怨品",
    "T30n1579_030:0453c11": "餘時轉成親品。是故一切無有決定。故我",
    "T30n1579_030:0453c12": "今者應於一切有情之類。皆當發起平等性",
    "T30n1579_030:0453c13": "心平等性見。及起相似利益意樂安樂意",
    "T30n1579_030:0453c14": "樂與樂勝解。是名尋思慈愍共相。復審思",
    "T30n1579_030:0453c15": "擇。我若於彼不饒益者。發生瞋恚便為顛",
    "T30n1579_030:0453c16": "倒。黑品所攝。是有諍法。廣說如前。我若",
    "T30n1579_030:0453c17": "於彼不起瞋恚便無顛倒。白品所攝。是無",
    "T30n1579_030:0453c18": "諍法。廣說如前。如是名為尋思慈愍黑品",
    "T30n1579_030:0453c19": "白品。復審思擇。諸過去世求欲得樂有情",
    "T30n1579_030:0453c20": "之類。彼皆過去。我當云何能與其樂。諸",
    "T30n1579_030:0453c21": "現在世有情之類。我今願彼盡未來世於一",
    "T30n1579_030:0453c22": "切時常受快樂。是名尋思諸慈愍時。復",
    "T30n1579_030:0453c23": "審思擇。此中都無我及有情或求樂者或",
    "T30n1579_030:0453c24": "與樂者。唯有諸蘊唯有諸行。於中假想施",
    "T30n1579_030:0453c25": "設言論。此求樂者。此與樂者。又彼諸行",
    "T30n1579_030:0453c26": "業煩惱等以為因緣。如是名依觀待道理",
    "T30n1579_030:0453c27": "尋思慈愍。若於慈愍善修善習善多修習能",
    "T30n1579_030:0453c28": "斷瞋恚。如是名依作用道理尋思慈愍。",
    "T30n1579_030:0453c29": "如是之義有至教量。我內智見現轉可得。",
    "T30n1579_030:0454a01": "比度量法亦有可得。如是名依證成道理",
    "T30n1579_030:0454a02": "尋思慈愍。又即此法成立法性。難思法性",
    "T30n1579_030:0454a03": "安住法性。謂修慈愍能斷瞋恚。不應思議",
    "T30n1579_030:0454a04": "不應分別應生勝解。如是名依法爾道",
    "T30n1579_030:0454a05": "理尋思慈愍。是名勤修慈愍觀者。尋思",
    "T30n1579_030:0454a06": "六事差別所緣毘&#x9262;舍那。"
}