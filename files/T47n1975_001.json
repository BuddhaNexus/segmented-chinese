{
    "T47n1975_001:0381a21": "淨土生無生論",
    "T47n1975_001:0381a23": "幽溪沙門傳燈撰",
    "T47n1975_001:0381a24": "稽首能仁圓滿智，無量壽覺大導師，所說安",
    "T47n1975_001:0381a25": "養大乘經，了義了義至圓頓。妙德普賢觀自",
    "T47n1975_001:0381a26": "在，勢至清淨大海眾，馬鳴、龍樹及天親，此土",
    "T47n1975_001:0381a27": "廬山蓮社祖，天台智者并法智，古往今來弘",
    "T47n1975_001:0381a28": "法師，我今歸命禮三寶。求乞冥加發神識，敬",
    "T47n1975_001:0381a29": "採經論祕密旨，闡明淨土生無生，普使將來",
    "T47n1975_001:0381b01": "悟此門，斷疑生信階不退。將造此論，立為十",
    "T47n1975_001:0381b02": "門：一、一真法界門；二、身土緣起門；三、心土相",
    "T47n1975_001:0381b03": "即門；四、生佛不二門；五、法界為念門；六、境觀",
    "T47n1975_001:0381b04": "相吞門；七、三觀法爾門；八、感應任運門；九、彼",
    "T47n1975_001:0381b05": "此恒一門；十、現未互在門。",
    "T47n1975_001:0381b06": "初、一真法界門",
    "T47n1975_001:0381b07": "一真法性中，具足十法界，依正本融通，生佛",
    "T47n1975_001:0381b08": "非殊致。論曰：一真法界即眾生本有心性，此",
    "T47n1975_001:0381b09": "之心性具無量德，受無量名。云何具無量德？",
    "T47n1975_001:0381b10": "舉要言之，謂性體、性量、性具。云何性體？謂此",
    "T47n1975_001:0381b11": "心性，離四句、絕百非，體性堅凝，清淨無染，不",
    "T47n1975_001:0381b12": "生不滅，常住無壞。云何性量？此心性竪窮三",
    "T47n1975_001:0381b13": "世，橫遍十方，世界有邊，虛空無邊。虛空有",
    "T47n1975_001:0381b14": "邊，心性無邊。現在有邊，過未無邊。過未有",
    "T47n1975_001:0381b15": "邊，心性無邊。無盡無盡、無量無量。云何性具？",
    "T47n1975_001:0381b16": "謂此心性具十法界，謂佛法界、菩薩法界、緣",
    "T47n1975_001:0381b17": "覺法界、聲聞法界、天法界、修羅法界、人法",
    "T47n1975_001:0381b18": "界、畜生法界、餓鬼法界、地獄法界，此是假",
    "T47n1975_001:0381b19": "名。復有正報，謂佛五陰、菩薩五陰，乃至地獄",
    "T47n1975_001:0381b20": "五陰，此是實法。復有依報，謂佛國土、菩薩國",
    "T47n1975_001:0381b21": "土乃至地獄國土。令易解故，作三種分別，得",
    "T47n1975_001:0381b22": "意為言，即性具是性體、性量。性體離過絕非，",
    "T47n1975_001:0381b23": "即性具十界離過絕非。性體堅凝，清淨無染，",
    "T47n1975_001:0381b24": "不生不滅，常住不壞；性具十界亦然。性量竪",
    "T47n1975_001:0381b25": "窮橫遍，無盡無盡、無量無量；性具十界亦然。",
    "T47n1975_001:0381b26": "正報五陰同性體、性量，清淨周遍；依報國土",
    "T47n1975_001:0381b27": "亦然。此之三法亦名三諦：性體即真諦，性",
    "T47n1975_001:0381b28": "量即中諦，性具即俗諦。故《楞嚴經》云：「而如",
    "T47n1975_001:0381b29": "來藏妙明元心，非心、非空，非地、水、火、風，非眼、",
    "T47n1975_001:0381c01": "耳、鼻、舌、身、意，非色、聲、香、味、觸、法，非眼界乃至",
    "T47n1975_001:0381c02": "非意識界，非無明乃至非老死，非無明盡乃",
    "T47n1975_001:0381c03": "至非老死盡，非苦、集、滅、道，非智、非得，非檀那",
    "T47n1975_001:0381c04": "乃至非般剌若，非怛答阿羯，非阿羅訶，非三",
    "T47n1975_001:0381c05": "藐三菩，非常樂我淨。」此即性量無相，是為真",
    "T47n1975_001:0381c06": "諦。而如來藏元明心妙，即心、即空，即地、水、",
    "T47n1975_001:0381c07": "火、風，即六凡，即二乘，乃至即如來常、樂、我、淨，",
    "T47n1975_001:0381c08": "此即性具十界，是為俗諦。而如來藏妙明心",
    "T47n1975_001:0381c09": "元，離即、離非，是即、非即，此即性體，是為中",
    "T47n1975_001:0381c10": "諦。又云：「如來藏性色真空，性空真色，清淨本",
    "T47n1975_001:0381c11": "然，周遍法界，地、水、火、風、空、見、識莫不如是。」地、",
    "T47n1975_001:0381c12": "水、火、風、空、見、識即性具也，清淨本然即性體",
    "T47n1975_001:0381c13": "也，周遍法界即性量也。又云：「地、水、火、風、空清",
    "T47n1975_001:0381c14": "淨本然，周遍法界」，即依報國土性體、性量也。",
    "T47n1975_001:0381c15": "「見、識清淨本然，周遍法界」，即正報五陰性體、",
    "T47n1975_001:0381c16": "性量也。云何受無量名？舉要言之，此心性或",
    "T47n1975_001:0381c17": "名空如來藏，或名真如佛性，或名菴摩羅識，",
    "T47n1975_001:0381c18": "或名大圓鏡智，或名菩提涅槃。性體、性量名",
    "T47n1975_001:0381c19": "空如來藏，即性具十界五陰國土名空如來",
    "T47n1975_001:0381c20": "藏。性體、性量名真如佛性，即性具等真如佛",
    "T47n1975_001:0381c21": "性。性體、性量名菴摩羅識，即性具等名菴摩",
    "T47n1975_001:0381c22": "羅識。性體、性量名大圓鏡智，即性具等名大",
    "T47n1975_001:0381c23": "圓鏡智。性體、性量名菩提、涅槃，即性具等名",
    "T47n1975_001:0381c24": "菩提、涅槃。故曰：「一真法性中，具足十法界，依",
    "T47n1975_001:0381c25": "正本融通，生佛非殊致。」問曰：「此一真法界，為",
    "T47n1975_001:0381c26": "初心是？為後心是？若初心是，應無七名；若後",
    "T47n1975_001:0381c27": "心是，應無九界。初後俱墮，立義不成。」答曰：",
    "T47n1975_001:0381c28": "「此正顯初心是，以初心是故，方有後心是。以",
    "T47n1975_001:0381c29": "後心是故，方顯初心是。云何以初心是方有",
    "T47n1975_001:0382a01": "後心是？如果地依正融通，色心不二，垂形九",
    "T47n1975_001:0382a02": "界，方便度生，悉由證此因心所具。故曰：『諸佛",
    "T47n1975_001:0382a03": "果地融通，但證眾生理本。』故得稱性施設，無",
    "T47n1975_001:0382a04": "謀而應。若不然者，何異小乘外道作意神通？",
    "T47n1975_001:0382a05": "故法智大師云：『六即之義，不專在佛。一切假",
    "T47n1975_001:0382a06": "實三乘人天，下至蛣蜣地獄色心，皆須六即。",
    "T47n1975_001:0382a07": "辯其初後，所謂理蛣蜣乃至究竟蛣蜣。』以論",
    "T47n1975_001:0382a08": "十界皆理性故，無非法界，一不可改。故名字",
    "T47n1975_001:0382a09": "去不唯顯佛，九亦同彰。至於果成，十皆究",
    "T47n1975_001:0382a10": "竟。云何後心是方顯初心是？正由後心果地",
    "T47n1975_001:0382a11": "全證眾生理本故，果地七種名目悉是眾生",
    "T47n1975_001:0382a12": "性德美稱，但眾生在迷，性稱不顯，故無此稱。",
    "T47n1975_001:0382a13": "剋論性德，豈可言無！故初後俱善，立義成矣！」",
    "T47n1975_001:0382a14": "二、身土緣起門",
    "T47n1975_001:0382a15": "一真法界性，不變能隨緣，三身及四土，悉由",
    "T47n1975_001:0382a16": "心變造。論曰：一真法界性，即前文所明性體、",
    "T47n1975_001:0382a17": "性量、性具也。教中說：「真如不變隨緣，隨緣不",
    "T47n1975_001:0382a18": "變」者，正由性體、性量即性具故，如君子不器，",
    "T47n1975_001:0382a19": "善惡皆能。故晉譯《華嚴經》云：「能隨染淨緣，具",
    "T47n1975_001:0382a20": "造十法界。」謂真如性中所具九法界，能隨染",
    "T47n1975_001:0382a21": "緣造事中九法界；真如性中所具佛法界，能",
    "T47n1975_001:0382a22": "隨淨緣造事中佛法界。所以能者，正由性具；",
    "T47n1975_001:0382a23": "性若不具，何所稱能？天台家言：「竝由理具，方",
    "T47n1975_001:0382a24": "有事用。」此之謂也。是知事中十法界，三身、四",
    "T47n1975_001:0382a25": "土悉由真如隨緣變造。既曰「真如不變隨緣，",
    "T47n1975_001:0382a26": "隨緣不變」，則事中染淨身土，當體即真，無絲",
    "T47n1975_001:0382a27": "毫可加損于其間者。《楞嚴經》云：「見與見緣，并",
    "T47n1975_001:0382a28": "所想相，如虛空華，本無所有。」此見及緣，元是",
    "T47n1975_001:0382a29": "菩提妙淨明體是也。若然，則娑婆極樂，此世",
    "T47n1975_001:0382b01": "眾生當生九品，彌陀已成吾心當果，悉由心",
    "T47n1975_001:0382b02": "性之所變造。心具而造，豈分能所！即心是佛，",
    "T47n1975_001:0382b03": "即佛是心，即心是土，即土是心，即心是果，即",
    "T47n1975_001:0382b04": "果是心。能造因緣及所造法，當處皆是心性，",
    "T47n1975_001:0382b05": "故明此宗而求生樂土者，乃生與無生兩冥",
    "T47n1975_001:0382b06": "之至道也。",
    "T47n1975_001:0382b07": "三、心土相即門",
    "T47n1975_001:0382b08": "西方安樂土，去此十萬億，與我介爾心，初無",
    "T47n1975_001:0382b09": "彼此異。論曰：《佛說阿彌陀經》云：「從是西方過",
    "T47n1975_001:0382b10": "十萬億佛土，有世界名曰極樂。」百億日月，百",
    "T47n1975_001:0382b11": "億須彌，百億大海，百億鐵圍山，名一佛土。十",
    "T47n1975_001:0382b12": "千為萬，十萬為億。一佛國土已自廣大，況億",
    "T47n1975_001:0382b13": "佛國土乎？況十萬億乎？是則極樂去此甚遠。",
    "T47n1975_001:0382b14": "博地凡夫念佛求生，彈指即到者，正由生吾",
    "T47n1975_001:0382b15": "心所具之佛土也。言介爾心者，即凡夫念佛",
    "T47n1975_001:0382b16": "之心也。剎那之心至微至劣，故稱介爾。謂十",
    "T47n1975_001:0382b17": "萬億遠之佛土，居於凡夫介爾之心，即心是",
    "T47n1975_001:0382b18": "土，即土是心，故曰「初無彼此異」。問曰：「介爾",
    "T47n1975_001:0382b19": "之心居於方寸，云何能包許遠佛土？」答曰：「介",
    "T47n1975_001:0382b20": "爾之心，昧者謂小，達人大觀，真妄無二。蓋此",
    "T47n1975_001:0382b21": "妄心全性而起，性無邊，心亦無際，性如大海，",
    "T47n1975_001:0382b22": "心似浮漚，全海為漚，漚還匝海。蓋真如不變",
    "T47n1975_001:0382b23": "隨緣，隨緣不變。既曰『隨緣不變』，豈可以真妄",
    "T47n1975_001:0382b24": "而局大小哉！」",
    "T47n1975_001:0382b25": "四、生佛不二門",
    "T47n1975_001:0382b26": "阿彌與凡夫，迷悟雖有殊，佛心、眾生心，究竟",
    "T47n1975_001:0382b27": "無有二。論曰：阿彌陀佛，果人也，成就三身、四",
    "T47n1975_001:0382b28": "智、十力、四無所畏、十八不共等功德。凡夫，因",
    "T47n1975_001:0382b29": "人也，具足無量恒沙煩惱，造作無量恒沙業",
    "T47n1975_001:0382c01": "繫，當受無量恒沙生死。迷悟之相，譬彼雲泥。",
    "T47n1975_001:0382c02": "言「究竟無二」者，謂：據相而言，則不二而二；約",
    "T47n1975_001:0382c03": "性而論，則二而不二。蓋諸佛乃悟眾生心內",
    "T47n1975_001:0382c04": "諸佛，眾生乃迷諸佛心內眾生。所以悟者，",
    "T47n1975_001:0382c05": "悟眾生本具性體、性量、性具也。所以迷者，迷",
    "T47n1975_001:0382c06": "諸佛所證性體、性量、性具也。心性之妙，豈受",
    "T47n1975_001:0382c07": "其迷！迷而不迷，斯言有在。故眾生本有性",
    "T47n1975_001:0382c08": "量，即諸佛所證法身，性體即報身，性具即",
    "T47n1975_001:0382c09": "應身，四智、十力、四無所畏、十八不共等功德，",
    "T47n1975_001:0382c10": "會合可知。故古德云：「諸佛心內眾生塵塵極",
    "T47n1975_001:0382c11": "樂，眾生心內諸佛念念證真。」故彌陀即我心，",
    "T47n1975_001:0382c12": "我心即彌陀，未舉念時，早已成就，纔舉心念，",
    "T47n1975_001:0382c13": "即便圓成。感應道交為有此理，故念佛人功",
    "T47n1975_001:0382c14": "不唐捐。",
    "T47n1975_001:0382c15": "五、法界為念門",
    "T47n1975_001:0382c16": "法界圓融體，作我一念心，故我念佛心，全體",
    "T47n1975_001:0382c17": "是法界。論曰：行者稱佛名時，作佛觀時，作主",
    "T47n1975_001:0382c18": "伴依正觀時，修三種淨業時，一心不亂時，散",
    "T47n1975_001:0382c19": "心稱名時，以至見思浩浩恒沙煩惱，凡此有",
    "T47n1975_001:0382c20": "心，皆由真如不變隨緣而作，全體即法界。故",
    "T47n1975_001:0382c21": "法智大師云：「法界圓融不思議體，作我一念",
    "T47n1975_001:0382c22": "之心，亦復舉體作生、作佛、作依、作正。」若然者，",
    "T47n1975_001:0382c23": "餘心尚是，況念佛心乎！是故行者念佛之時，",
    "T47n1975_001:0382c24": "此心便是圓融清淨寶覺，以此妙心念彼阿",
    "T47n1975_001:0382c25": "彌，則彼三身何身不念？求彼四土，何土不生？",
    "T47n1975_001:0382c26": "但隨功行淺深，品位高下耳。",
    "T47n1975_001:0382c27": "六、境觀相吞門",
    "T47n1975_001:0382c28": "十六等諸境、事理兩種觀，彼此互相吞，如因",
    "T47n1975_001:0382c29": "陀羅網。論曰：境觀相吞者，正由事事無礙也。",
    "T47n1975_001:0383a01": "事事所以無礙者，所謂有本者如是也。蓋由",
    "T47n1975_001:0383a02": "法界圓融不思議體作我一念之心，亦復舉",
    "T47n1975_001:0383a03": "體作生、作佛、作依、作正。既皆全體而作，有何",
    "T47n1975_001:0383a04": "一法不即法界？故曰：「一塵法界不小，剎海法",
    "T47n1975_001:0383a05": "界不大，多亦法界，少亦法界。」是以西方十六",
    "T47n1975_001:0383a06": "諸境、吾心事理二觀，一一無非法界全體。如",
    "T47n1975_001:0383a07": "帝釋宮中因陀羅網，雖彼此各是一珠，而影",
    "T47n1975_001:0383a08": "入眾珠；雖影入眾珠，而東西照用有別。境觀",
    "T47n1975_001:0383a09": "亦然，以境為事，則觀為理，理能包事，是為以",
    "T47n1975_001:0383a10": "觀吞境。以觀為事，則境為理，理能包事，是為",
    "T47n1975_001:0383a11": "以境吞觀。或一為事，餘為理，或一為理，餘",
    "T47n1975_001:0383a12": "為事，彼此互各相吞，故如因陀羅網。若然者，",
    "T47n1975_001:0383a13": "當我作觀時，則西方依正已在我觀之內，我",
    "T47n1975_001:0383a14": "今身心已在依正之中，了此而求生安養，可",
    "T47n1975_001:0383a15": "謂雁過長空，影沈寒水，雁絕遺蹤之意，水無",
    "T47n1975_001:0383a16": "留影之心。",
    "T47n1975_001:0383a17": "七、三觀法爾門",
    "T47n1975_001:0383a18": "能觀為三觀，所觀即三諦，全性以起修，故稱",
    "T47n1975_001:0383a19": "為法爾。論曰：三諦者，真、俗、中也；三觀者，空、假、",
    "T47n1975_001:0383a20": "中也。忘情絕解莫尚乎真，隨緣應用莫尚乎",
    "T47n1975_001:0383a21": "俗，融通空有莫尚乎中。虛靈不昧，此吾心自",
    "T47n1975_001:0383a22": "空者也。物來斯應，此吾心自有者也。空有相",
    "T47n1975_001:0383a23": "即，此吾心自中者也。此性也，非修也；三諦也，",
    "T47n1975_001:0383a24": "非三觀也。修之者，稱性照了也。故體達此心，",
    "T47n1975_001:0383a25": "空洞無物，謂之空；照了此性，具足萬法，謂之",
    "T47n1975_001:0383a26": "假；融通二邊，不一不異，謂之中。然則即虛靈",
    "T47n1975_001:0383a27": "而應物也，即應物而虛靈也。空即假、中也，假",
    "T47n1975_001:0383a28": "即空、中也，中即空、假也，是稱性而修也，絕",
    "T47n1975_001:0383a29": "待而照也，不思議之三觀也。首楞大定之司",
    "T47n1975_001:0383b01": "南也，此橫論也如此。若竪論者，或以吾心虛",
    "T47n1975_001:0383b02": "靈者為空，以所觀萬物者為假，以心境不二",
    "T47n1975_001:0383b03": "者為中。物，吾心之物也，何假而不空；心，萬物",
    "T47n1975_001:0383b04": "之心也，何空而不假；即心即物，即物即心，何",
    "T47n1975_001:0383b05": "中而不空、假。是以觀極樂依正者，以吾心一",
    "T47n1975_001:0383b06": "觀之三觀，照彼一境之三諦，無不可者。以吾",
    "T47n1975_001:0383b07": "三觀之一心，照彼三諦之一境，亦無不可者。",
    "T47n1975_001:0383b08": "虎溪大師云：「境為妙假觀為空，境觀雙忘即",
    "T47n1975_001:0383b09": "是中，忘照何嘗有先後，一心融絕了無踪。」尚",
    "T47n1975_001:0383b10": "何三觀之不法爾乎！",
    "T47n1975_001:0383b11": "八、感應任運門",
    "T47n1975_001:0383b12": "我心感諸佛，彌陀即懸應，天性自相關，如磁",
    "T47n1975_001:0383b13": "石吸針。論曰：諸佛眾生同一覺源，迷悟雖殊，",
    "T47n1975_001:0383b14": "理常平等。故曰：「諸佛是眾生心內諸佛，眾生",
    "T47n1975_001:0383b15": "是諸佛心內眾生。」迹此而言，則諸佛眾生心",
    "T47n1975_001:0383b16": "精，無時而不通[泳永+曶]，但諸佛無時不欲度生，眾",
    "T47n1975_001:0383b17": "生念念與之迷背。故勢至菩薩云：「一人專憶，",
    "T47n1975_001:0383b18": "一人專忘，若逢不逢，若見非見。子若憶母，如",
    "T47n1975_001:0383b19": "母憶時，母子歷生，不相違遠。若眾生心憶佛、",
    "T47n1975_001:0383b20": "念佛，現前當來必定見佛，去佛不遠。」正由一",
    "T47n1975_001:0383b21": "理平等、天性相關故，得任運拔苦與樂。況無",
    "T47n1975_001:0383b22": "量壽佛因中所發四十八願，誓取極樂攝受",
    "T47n1975_001:0383b23": "有情，今道果久成，僧那久滿！故凡百眾生弗",
    "T47n1975_001:0383b24": "憂佛不來應，但當深信、憶念、發願願生西方，",
    "T47n1975_001:0383b25": "如磁石與針任運吸取。然磁能吸鐵，不能吸",
    "T47n1975_001:0383b26": "銅，針能合磁，不能合玉，譬猶佛能度有緣，不",
    "T47n1975_001:0383b27": "能度無緣。眾生易感彌陀，不易感諸佛，豈非",
    "T47n1975_001:0383b28": "生佛誓願相關者乎？是以求生淨土者，信、願、",
    "T47n1975_001:0383b29": "行缺一不可。",
    "T47n1975_001:0383c01": "九、彼此恒一門",
    "T47n1975_001:0383c02": "若人臨終時，能不失正念，或見光、見華，已受",
    "T47n1975_001:0383c03": "寶池生。論曰：《往生傳》曰：「張抗仕石晉，為翰林",
    "T47n1975_001:0383c04": "學士，課大悲呪十萬遍，願生西方。一日寢疾，",
    "T47n1975_001:0383c05": "唯念佛號，忽謂家人曰：『西方淨土秖在堂屋",
    "T47n1975_001:0383c06": "西邊，阿彌陀佛坐蓮華上，見翁兒在蓮華池",
    "T47n1975_001:0383c07": "金沙地上禮拜嬉戲。』良久念佛而化。翁兒，抗",
    "T47n1975_001:0383c08": "之孫也。所以爾者，蓋西方極樂世界乃吾心",
    "T47n1975_001:0383c09": "之一土耳，娑婆世界亦吾心之一土耳。約土",
    "T47n1975_001:0383c10": "而言，有十萬億彼此之異；約心而觀，原無遠",
    "T47n1975_001:0383c11": "近。但眾生自受生已來，為五陰區局真性，不",
    "T47n1975_001:0383c12": "契心源。念佛之人果報成熟，將捨現陰趣生",
    "T47n1975_001:0383c13": "陰時，淨土蓮華忽然在前，唯心境界，非有去",
    "T47n1975_001:0383c14": "來彼此之相。故《楞嚴經》云：『臨命終時，未捨暖",
    "T47n1975_001:0383c15": "觸，一生善惡俱時頓現，純想即飛，必生天上。』",
    "T47n1975_001:0383c16": "若飛心中兼福、兼慧及與淨願，自然心開見",
    "T47n1975_001:0383c17": "十方佛，一切淨土隨願往生。法智大師云：『須",
    "T47n1975_001:0383c18": "知垂終自見坐金蓮，身已是彼國生陰』，亦此",
    "T47n1975_001:0383c19": "意也。」",
    "T47n1975_001:0383c20": "十、現未互在門",
    "T47n1975_001:0383c21": "行者今念佛，功德不唐捐，因中已有果，如蓮",
    "T47n1975_001:0383c22": "華開敷。論曰：圓頓教人，頓悟心性，無修而修，",
    "T47n1975_001:0383c23": "修彼樂邦。性中所具極樂，由修顯發。而此心",
    "T47n1975_001:0383c24": "性竪貫三際，橫裹十虛，佛法、生法、正法、依法、",
    "T47n1975_001:0383c25": "因法、果法一念圓成。是以念佛之人名為全",
    "T47n1975_001:0383c26": "性起修、全修在性。全性起修雖名為因，全修",
    "T47n1975_001:0383c27": "在性因中有果，以所具因法與所具果法同",
    "T47n1975_001:0383c28": "居一性，心性融通無法不攝，故如蓮花開敷，",
    "T47n1975_001:0383c29": "花中有果，況此心常住，無生滅去來！即今念",
    "T47n1975_001:0384a01": "佛之心，便是當來華池受生時。故說初發心",
    "T47n1975_001:0384a02": "人，極樂寶池已萌蓮種，若精進不退，日益生",
    "T47n1975_001:0384a03": "長，華漸開敷，隨其功德大小煒燁；其或懈退",
    "T47n1975_001:0384a04": "悔雜，日漸憔顇，若能自新，華復鮮麗；其或",
    "T47n1975_001:0384a05": "不然，芽焦種敗。且此蓮華，人誰種植？現未互",
    "T47n1975_001:0384a06": "在，斯言有歸也。",
    "T47n1975_001:0384a07": "淨土生無生論"
}