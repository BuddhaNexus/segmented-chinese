{
    "X75n1512_020:0206a01": "隆興佛教編年通論卷第二十",
    "X75n1512_020:0206a02": "隆興府石室沙門 祖琇 撰",
    "X75n1512_020:0206a03": "  唐",
    "X75n1512_020:0206a04": "[0206a04] 貞元十七年。南嶽雲峰律師法證示寂。師族郭氏。色",
    "X75n1512_020:0206a05": "厲而仁。行峻而周。道廣而不尤。功高而不有。毅然居",
    "X75n1512_020:0206a06": "山之北峰以為儀表。世之所謂賢人大臣者。至南方",
    "X75n1512_020:0206a07": "咸用嚴事。由其內者聞大師之言律義。莫不震動悼",
    "X75n1512_020:0206a08": "懼如聽誓命。由其外者聞大師之稱道要。莫不悽[希*ㄆ]",
    "X75n1512_020:0206a09": "忻踴如獲肆宥。故時推人師則專其首。詔求教宗則",
    "X75n1512_020:0206a10": "冠其位。凡度學者五萬人。壽七十有八。僧臘五十七。",
    "X75n1512_020:0206a11": "河東柳子厚銘其塔。復為之&#x7891;曰。乾元元年某月日。",
    "X75n1512_020:0206a12": "皇帝曰。予欲俾慈仁怡愉洽于生人。惟浮圖道允&#x5EF8;。",
    "X75n1512_020:0206a13": "乃命五嶽求厥元德以儀于下。惟茲嶽上于尚書。其",
    "X75n1512_020:0206a14": "首曰雲峰大師法證。凡蒞事五十年。貞元十七年乃",
    "X75n1512_020:0206a15": "沒。其徒曰詮．曰遠．曰振．曰巽．曰素。凡三千餘人。其長",
    "X75n1512_020:0206a16": "老咸來言曰。吾師軌行峻特。器宇弘大。有來受律者",
    "X75n1512_020:0206a17": "吾師示以尊嚴整齊明列義類。而人知其所不為。有",
    "X75n1512_020:0206a18": "來求道者吾師示以高廣通達一其空有。而人知其",
    "X75n1512_020:0206a19": "所必至。元臣碩老稽首受教。髫童毀齒踴躍執役。故",
    "X75n1512_020:0206a20": "從吾師之命而度者凡五萬人。吾師冬不襖裘。飢不",
    "X75n1512_020:0206a21": "豐食。每歲會其類讀群經。俾聖言必出。有以見其大。",
    "X75n1512_020:0206a22": "又率其伍。伐木輦土作佛塔廟洎經典。俾像法益廣。",
    "X75n1512_020:0206a23": "有以見其用。將沒。告門人曰。吾自始學至去世。未&#x751E;",
    "X75n1512_020:0206a24": "有作焉。然後知其動無不&#x8657;。靜無不為。生而知未始",
    "X75n1512_020:0206b01": "來。沒而知未始往也。其道備矣。願刻山石知教之所",
    "X75n1512_020:0206b02": "以大。其詞曰。師之教。尊嚴有耀恭天子之詔維大中",
    "X75n1512_020:0206b03": "以告後學是&#x52B9;。師之德。簡峻淵默柔慧以直。渙焉而",
    "X75n1512_020:0206b04": "不積。同焉而皆得。茲道惟則。師之功。勤勞以庸維奧",
    "X75n1512_020:0206b05": "秘必通。以興祠宮。遐邇攸從。師之族。由號而郭。世德",
    "X75n1512_020:0206b06": "有奕。從佛於釋。師之壽。七十有八。惟終始罔闕。丕冒",
    "X75n1512_020:0206b07": "遺烈。厥徒蒸蒸。惟大教是膺。惟憲言是懲。溥&#x613D;恢弘。",
    "X75n1512_020:0206b08": "如川之增。如雲之興。如嶽之不崩。終古其承之。",
    "X75n1512_020:0206b09": "[0206b09] 十九年。隱士陸羽卒。羽字鴻漸。初為沙門得之水&#x6FF5;。",
    "X75n1512_020:0206b10": "畜之既長。以易自筮。得蹇之漸。曰鴻漸于陸。其羽可",
    "X75n1512_020:0206b11": "用以為儀。乃以陸為姓氏。名而字之。師教以旁行書。",
    "X75n1512_020:0206b12": "答曰。終鮮兄弟而絕後嗣。得為孝乎。逃去為優人。天",
    "X75n1512_020:0206b13": "寶中大守李齊物異之。授以書。貌侻陋口吃而辯。上",
    "X75n1512_020:0206b14": "元中隱苕溪。與沙門道標．皎然善。自號桑苧翁。闔門",
    "X75n1512_020:0206b15": "著書。召拜太子文學不就。嗜茶。著茶經三卷。言茶之",
    "X75n1512_020:0206b16": "原之法之具尤備。天益知飲茶矣。時鬻茶者至陶羽",
    "X75n1512_020:0206b17": "形。置置突間祀之為茶神。初開元中有逸人王休者。",
    "X75n1512_020:0206b18": "居太白山。每至冬取溪水。敲其精瑩者&#x7151;茗共客飲",
    "X75n1512_020:0206b19": "之。時覺林寺僧志崇取茶三等。以驚雷[竺-二+友]自奉。以萱",
    "X75n1512_020:0206b20": "草帶供佛。以紫茸香待客。赴茶者至以油囊盛其餘",
    "X75n1512_020:0206b21": "滴以歸。復有常伯熊者。因盧全茶詩深信飲茶之益。",
    "X75n1512_020:0206b22": "乃取羽之論復廣著茶功。御史李季卿宣慰江南。知",
    "X75n1512_020:0206b23": "伯熊善&#x7151;茶召之。伯熊執器而前。季卿為再舉杯。時",
    "X75n1512_020:0206b24": "又有舉羽者。召之。羽野服挈具而入。季卿不為禮。羽",
    "X75n1512_020:0206c01": "愧之。更著毀茶論。其後尚茶成風。致回紇入朝軀馬",
    "X75n1512_020:0206c02": "市茶焉。",
    "X75n1512_020:0206c03": "[0206c03] 是歲東都聖善寺大師凝公卒。翱林白居易作八漸",
    "X75n1512_020:0206c04": "偈弔之。其序曰。居易&#x751E;求心要於師。師賜教焉。曰觀",
    "X75n1512_020:0206c05": "曰覺曰定曰慧曰明曰通曰濟曰捨。繇是入於耳貫",
    "X75n1512_020:0206c06": "於心。嗚呼。今師之報身則化。師之八言不化。至哉八",
    "X75n1512_020:0206c07": "言。實無生忍觀之漸門也。故自觀至捨次而贊之。廣",
    "X75n1512_020:0206c08": "一言為一偈。謂之八漸偈。蓋欲以發揮師之心教。且",
    "X75n1512_020:0206c09": "明居易不敢失墜也。既而升于堂。禮于&#x7240;。跪而唱。泣",
    "X75n1512_020:0206c10": "而去。偈曰。觀 以心中眼。觀心外相。從何而有。從何",
    "X75n1512_020:0206c11": "而喪。觀之又觀。則辨真妄。 覺 惟真常在。為妄所",
    "X75n1512_020:0206c12": "蒙。真妄苟辨。覺生其中。不離妄有。而得真空。 定",
    "X75n1512_020:0206c13": "真若不滅。妄即不起。六根之源。湛如止水。是為禪定。",
    "X75n1512_020:0206c14": "乃脫生死。 慧 專之以定。定猶有繫。濟之以慧。慧",
    "X75n1512_020:0206c15": "則無滯。如珠在盤。盤定珠慧。 明 定慧相合。合而",
    "X75n1512_020:0206c16": "後明。照彼萬物。物無遺形。如大闤鏡。有應無情。 通",
    "X75n1512_020:0206c17": " 慧至乃明。明則不昧。明至乃通。通則無礙。無礙者",
    "X75n1512_020:0206c18": "何。變化自在。 濟 通力不常。應念而變。二相非有。",
    "X75n1512_020:0206c19": "隨求而見。是大慈悲。以一濟萬。 捨 眾苦既濟。大",
    "X75n1512_020:0206c20": "悲亦捨。苦既非真。悲亦是假。是故眾生。實無度者。",
    "X75n1512_020:0206c21": "[0206c21] 時盤山寶積禪師示徒曰。夫心月孤圓。光吞萬象。光",
    "X75n1512_020:0206c22": "拜照境。境亦非存。光境俱亡。復是何物。禪德譬如擲",
    "X75n1512_020:0206c23": "&#x5292;長空。莫論及之不及。斯乃空輪無&#x8FF9;&#x5292;刃無虧。若",
    "X75n1512_020:0206c24": "能如是心心無知。全心即佛全佛即人。人佛無異始",
    "X75n1512_020:0207a01": "為道矣。禪德可中學道。似地擎山不知山之孤峻。如",
    "X75n1512_020:0207a02": "石含玉不知玉之無瑕。若如此者是名出家。故導師",
    "X75n1512_020:0207a03": "云。法本不相礙。三際亦復然。所以靈源獨耀。道絕無",
    "X75n1512_020:0207a04": "生。大智非明。真空無&#x8FF9;。真如凡聖皆是夢言。佛及涅",
    "X75n1512_020:0207a05": "槃並為增語。禪德且須自看。無人替代。三界無法何",
    "X75n1512_020:0207a06": "處求心。四大本空佛依何住。璿機不動寂爾無言。覿",
    "X75n1512_020:0207a07": "面相呈更無餘事。",
    "X75n1512_020:0207a08": "[0207a08] 是歲監察御史柳宗元送濬上人歸淮南。序曰。金僊",
    "X75n1512_020:0207a09": "氏之道。蓋本於孝敬。而後積以眾德。歸於空無。其敷",
    "X75n1512_020:0207a10": "演教戒於中國者。離為異門。曰禪曰法曰律。以誘掖",
    "X75n1512_020:0207a11": "迷濁。世用宗奉其有修整觀行尊嚴法容以儀範於",
    "X75n1512_020:0207a12": "後學者。以為持律之宗焉。上人窮討秘義。發明上乘。",
    "X75n1512_020:0207a13": "奉威儀三千。雖造次必備。&#x751E;以此道宣於江湖之人。",
    "X75n1512_020:0207a14": "江湖之人悅其風而受賜攀慈航望彼岸者蓋千百",
    "X75n1512_020:0207a15": "計。天子聞之徵至闕下。御大明秘殿以問焉。導揚本",
    "X75n1512_020:0207a16": "教頗甚稱旨。京師士眾方且翹然。仰大雲之澤以植",
    "X75n1512_020:0207a17": "德本。而上人不勝[(厂@((既-旡)-日+口))*頁]復之恩。退懷省侍之禮。懇迫上",
    "X75n1512_020:0207a18": "乞。遂無以奪。由是杖錫東[(厂@((既-旡)-日+口))*頁]振衣晨往。右司員外郎",
    "X75n1512_020:0207a19": "劉公。深明世典通達釋教。與上人為方外游。始榮其",
    "X75n1512_020:0207a20": "至。今惜其去。於是合郎署之友詩以貺之。退使孺子",
    "X75n1512_020:0207a21": "執簡而序之。因繫其詞曰。上人專於律行。恒久彌固。",
    "X75n1512_020:0207a22": "其儀形後學者歟。誨於生靈。觸類蒙福。其積眾德者",
    "X75n1512_020:0207a23": "歟。覲于高堂。視遠如邇。其本孝敬者歟。若然者。是將",
    "X75n1512_020:0207a24": "心歸空無。捨筏登地。固何從而識之乎。古之贈禮必",
    "X75n1512_020:0207b01": "以輕先重。故鄭商之犒先乘韋。魯候之贈後吳鼎。今",
    "X75n1512_020:0207b02": "餞詩之重。皆眾吳鼎也。故乘韋之比。得序而先之。且",
    "X75n1512_020:0207b03": "曰由禮而不敢讓焉。",
    "X75n1512_020:0207b04": "[0207b04] 二十年。南嶽般舟和尚卒。柳子厚作第二&#x7891;。其詞曰。",
    "X75n1512_020:0207b05": "佛法至于衡山及津大師始修起律教。由其壇場而",
    "X75n1512_020:0207b06": "出者為得正法。其大弟子曰日悟和尚。盡得師之道。",
    "X75n1512_020:0207b07": "以補其處為浮圖者。宗世家于零陵蔣姓也。和尚心",
    "X75n1512_020:0207b08": "大而行密。體卑而道尊。以為由定發慧必用毗尼。為",
    "X75n1512_020:0207b09": "之室宇。遂執業於東林恩大師究觀秘義。乃歸傳教。",
    "X75n1512_020:0207b10": "不&#x89A9;文字懸判深微。登壇蒞事。度比丘眾歲凡千人",
    "X75n1512_020:0207b11": "者三十有七。而道不慁。以為去凡即聖必以三昧為",
    "X75n1512_020:0207b12": "之軌道。遂服勤於紫霄遠大師修明要奧。得以觀佛",
    "X75n1512_020:0207b13": "浩入性海洞開真源。道場專精長跪右遶不衡不倚",
    "X75n1512_020:0207b14": "凡七日者。百有二十而志不衰。初開光中詔定制度。",
    "X75n1512_020:0207b15": "師乃居本郡龍興寺。肅宗制天下名山置大德七人。",
    "X75n1512_020:0207b16": "茲嶽尤重推擇居首。師乃即崇嶺是作精室。闢林莽。",
    "X75n1512_020:0207b17": "刳巖巒。殿舍宏大廓廡脩直。不命而獻力。不祈而薦",
    "X75n1512_020:0207b18": "貸。凡南方人顓念佛三昧者必由於是。命曰般舟臺",
    "X75n1512_020:0207b19": "焉。和尚生十三年而始出家。又九年而受具戒。又十",
    "X75n1512_020:0207b20": "年而處壇場。又三十七年而當貞元二十年正月十",
    "X75n1512_020:0207b21": "七日化于茲室。嗚呼。無得而修故念為實相。不取於",
    "X75n1512_020:0207b22": "法故律為大乘。壞衣不飾。揣食不味。覆薦服役。凡出",
    "X75n1512_020:0207b23": "於生物者擯而勿用。不自知其茲攝取調御。凡歸於",
    "X75n1512_020:0207b24": "正真者動而成群。不自知其教萬行方厲。一性恒如",
    "X75n1512_020:0207c01": "寂用之涯不可得也。有弟子曰景秀。嗣居法會。欲廣",
    "X75n1512_020:0207c02": "其師之德延于罔極。故申明陳辭俾刊之茲&#x7891;。銘曰。",
    "X75n1512_020:0207c03": "像教南被。及津而尊。威儀有嚴。載闢其門。吾師是嗣。",
    "X75n1512_020:0207c04": "增濬道源。度眾逾廣。大明群昏。乃興毗尼。微密是論。",
    "X75n1512_020:0207c05": "八萬總結。影於一言。聲聞熙熙。遐邇來奔。如木既拔。",
    "X75n1512_020:0207c06": "有植其根。乃法般舟。奧妙斯存。百億冥會。觀于化元。",
    "X75n1512_020:0207c07": "同道祈祈。功庸以敦。如水斯壅。流之無垠。帝求人師。",
    "X75n1512_020:0207c08": "登我先覺。赫矣明命。表茲靈嶽。于彼南阜。齋宮爰作。",
    "X75n1512_020:0207c09": "負揭致貸。時靡要約。袒奮程力。不呼而諾。是刈是鑿。",
    "X75n1512_020:0207c10": "既塗既&#x65B5;。層架孔碩。以延後學。出不牛馬。服不絮帛。",
    "X75n1512_020:0207c11": "匪安其躬。亦菲其食。勤而不勞。用在恒寂。縱而不傲。",
    "X75n1512_020:0207c12": "在捨恒得。洪融混合。孰究其跡。懿茲遺光。式是嘉則。",
    "X75n1512_020:0207c13": "容貌住矣。軌儀無極。其徒追思。賡薦茲石。",
    "X75n1512_020:0207c14": "[0207c14] 永貞元年九月。太尉中書令韋&#x7690;薨。&#x7690;初生。厥父飯",
    "X75n1512_020:0207c15": "僧祈福。忽有應真尊者至。齋畢乳媼抱兒求&#x546A;願。尊",
    "X75n1512_020:0207c16": "者起謂眾曰。此兒諸葛武&#x4FAB;也。它日有美政於蜀。宜",
    "X75n1512_020:0207c17": "以武字之。言訖恍然不見。其後&#x7690;游官出處節義功",
    "X75n1512_020:0207c18": "名大&#x69E9;與武侯相類。治蜀二十有一年。封南康郡王。",
    "X75n1512_020:0207c19": "有德在民。四川至令奉祀之。雅好釋氏法。嘉州石像",
    "X75n1512_020:0207c20": "初成。&#x7690;為之記。略曰。頭圍千尺。目廣二丈。其餘相好。",
    "X75n1512_020:0207c21": "一一稱是。世美其簡而雅。又&#x751E;訓鸚鵡念佛。鸚鵡斃。",
    "X75n1512_020:0207c22": "以桑門故事闍維之。得舍利。&#x7690;為之記曰。元精以五",
    "X75n1512_020:0207c23": "氣授萬類。雖鱗介毛羽必有感清英純粹者矣。或炳",
    "X75n1512_020:0207c24": "耀离火。或稟其蒼精。皆應乎人文以奉若時政則有",
    "X75n1512_020:0208a01": "革彼禽類習乎能言。了空相於不念。留真骨於已斃。",
    "X75n1512_020:0208a02": "殆非元聖示現感於人心。同夫異緣用一真化。前歲",
    "X75n1512_020:0208a03": "有獻鸚鵡鳥者曰。此鳥聲容可觀。音中華夏。有河東",
    "X75n1512_020:0208a04": "裴氏者志樂金僊之道。聞西方有珍禽群嬉和鳴演",
    "X75n1512_020:0208a05": "暢法音。以此鳥名載梵經。智殊常類。意佛身所化。常",
    "X75n1512_020:0208a06": "狎而敬之。始告以六齋之禁。比及辰後非時之食。終",
    "X75n1512_020:0208a07": "夕不視。固可以矯激流俗端嚴梵倫。或教持佛名號",
    "X75n1512_020:0208a08": "曰。當由有念以至無念。則仰首奮翅若承善聽。其後",
    "X75n1512_020:0208a09": "或俾之念佛。則默然而不答。或謂之不念即唱言阿",
    "X75n1512_020:0208a10": "彌陀。歷試如一曾無爽異。余謂其以有念為緣生。無",
    "X75n1512_020:0208a11": "念為真際。緣生不答。以為緣起也。真際雖言。言本空",
    "X75n1512_020:0208a12": "也。每&#x8657;室戒曙發和雅音。穆如笙篁靜鼓。天風下上。",
    "X75n1512_020:0208a13": "其音念念相續。聞之者莫不洗然而喜善矣。於戲。生",
    "X75n1512_020:0208a14": "有辰乎。緣其盡乎。以今年七月悴爾不懌。七日而甚。",
    "X75n1512_020:0208a15": "馴養者知將盡。乃鳴磬而告曰。將西歸乎。為爾擊磬。",
    "X75n1512_020:0208a16": "爾其存念。每一擊磬一稱彌陀佛。洎十擊磬而十念",
    "X75n1512_020:0208a17": "成。斂翼委足不震不仆揜然而絕。按釋典十念成往",
    "X75n1512_020:0208a18": "生西方。又云得佛慧者歿有舍利。知其說者固不隔",
    "X75n1512_020:0208a19": "殊類哉。遂命以闍維之法焚之。餘燼之末果有舍利",
    "X75n1512_020:0208a20": "十餘粒。&#x70F1;爾耀目瑩然在掌。識者驚視。聞者駭聽。咸",
    "X75n1512_020:0208a21": "曰苟可以誘迷利世安往而非菩薩之化歟。時有高",
    "X75n1512_020:0208a22": "僧慧觀&#x751E;詣三學山巡禮聖&#x8FF9;。聞說此鳥涕淚悲泣。",
    "X75n1512_020:0208a23": "請以舍利於靈山。用陶甓建塔旌異之。余謂此禽存",
    "X75n1512_020:0208a24": "而有道。歿而有徵。古之所以通聖賢階至化者。女蝸",
    "X75n1512_020:0208b01": "蛇軀以嗣帝。中衍鳥身而建侯。紀乎冊書。其誰曰語",
    "X75n1512_020:0208b02": "&#x6060;。而況此鳥有弘於道流。聖證昭昭。胡可默已。是用",
    "X75n1512_020:0208b03": "不愧。直書于辭。",
    "X75n1512_020:0208b04": "[0208b04] 是歲八月。順宗遜于位。皇太子立是為憲宗。初順宗",
    "X75n1512_020:0208b05": "&#x751E;在東宮問佛光如滿禪師曰。佛從何方來。滅向何",
    "X75n1512_020:0208b06": "方去。既言常住世。今佛在何處。答曰。佛從無為來。滅",
    "X75n1512_020:0208b07": "向無為去。法身等&#x8657;空。常住無心處。有念歸無念。有",
    "X75n1512_020:0208b08": "住歸無住。來為眾生來。去為眾生去。清淨真如海。湛",
    "X75n1512_020:0208b09": "然體常住。智者善思惟。更勿生疑慮。帝又問曰。佛向",
    "X75n1512_020:0208b10": "王宮生。滅向雙林滅。住世四十九。又言無法說。山河",
    "X75n1512_020:0208b11": "及大海。天地及日月。時至皆歸盡。誰言不生滅。疑情",
    "X75n1512_020:0208b12": "猶若斯。智者善分別。滿復答曰。佛體本無為。迷性妄",
    "X75n1512_020:0208b13": "分別。法身等&#x8657;空。未曾有生滅。有緣佛出世。無緣佛",
    "X75n1512_020:0208b14": "入滅。處處化眾生。猶如水中月。非常亦非斷。非生亦",
    "X75n1512_020:0208b15": "非滅。生亦未曾生。滅亦未曾滅。了見無心處。自然無",
    "X75n1512_020:0208b16": "法說。帝聞大悅。又&#x751E;問心要於清涼國師。國師答之。",
    "X75n1512_020:0208b17": "其略曰。至道本乎其心。心法本乎無住。無住心體。靈",
    "X75n1512_020:0208b18": "知不昧。性相寂然。包含德用。該攝內外。能深能廣。非",
    "X75n1512_020:0208b19": "有非空。不生不滅。無終無始。求之而不得。棄之而不",
    "X75n1512_020:0208b20": "離。迷現量則惑苦紛然。悟真性則空明廓徹。雖即心",
    "X75n1512_020:0208b21": "即佛。唯證者方知。然有證有知。則慧日沉沒於有地。",
    "X75n1512_020:0208b22": "若無照無悟。則昏迷掩芘於空門。若一念不生。則前",
    "X75n1512_020:0208b23": "後際斷。照體獨立。物我皆如。直造心源。無智無得。不",
    "X75n1512_020:0208b24": "取不捨。無對無修。然迷悟相依。真妄相待。若求真去",
    "X75n1512_020:0208c01": "妄。如棄影勞形。若體妄即真。似處陰影滅。若無心忘",
    "X75n1512_020:0208c02": "照則萬慮都捐。若任運寂知則眾行爰啟。放曠任其",
    "X75n1512_020:0208c03": "去住。靜鑑覺其源流。語默不失玄微。動靜未離法界。",
    "X75n1512_020:0208c04": "言止則雙亡知寂。論觀則雙照寂知。語證則不可示",
    "X75n1512_020:0208c05": "人。說理則非證不了。是以悟寂無寂。真知無知。以知",
    "X75n1512_020:0208c06": "寂不二之一心。契空有雙亡之中道。",
    "X75n1512_020:0208c07": "[0208c07] 元和二年。詔鵝湖大義禪師入麟德殿論義。帝臨聽。",
    "X75n1512_020:0208c08": "有法師問何謂四諦。答曰。聖上一帝。三諦何在。又問。",
    "X75n1512_020:0208c09": "欲界無禪。禪居色界。此土憑何而立。答曰。法師只知",
    "X75n1512_020:0208c10": "欲界無禪。不知禪界無欲。曰如何是禪。義以手點空。",
    "X75n1512_020:0208c11": "法師無對。帝笑曰。法師講無窮經論。只這一點尚不",
    "X75n1512_020:0208c12": "柰何。義&#x5374;問眾師曰。行住坐臥畢竟以何為道。有對",
    "X75n1512_020:0208c13": "知者是道。義曰。不可以智知。不可以識識。安得知者",
    "X75n1512_020:0208c14": "是道。有對無分別是道。義曰。善能分別諸法相。於第",
    "X75n1512_020:0208c15": "一義而不動。安得無分別是道乎。有對四禪八定是",
    "X75n1512_020:0208c16": "道。義曰。佛身無為。不墮諸數。安得四禪八定是道耶。",
    "X75n1512_020:0208c17": "復有數人致對。義皆乘機挫之。即舉順宗&#x751E;問尸利",
    "X75n1512_020:0208c18": "禪師大地眾生如何得見性成佛去。尸利對曰。佛性",
    "X75n1512_020:0208c19": "如水中月。可見不可取。因謂帝曰。佛性非見必見。水",
    "X75n1512_020:0208c20": "中月如何捉取。帝&#x5374;問如何是佛性。答曰不離陛下",
    "X75n1512_020:0208c21": "所問。憲宗默契玄旨。由是益重禪宗。",
    "X75n1512_020:0208c22": "[0208c22] 時寒山子者。不知其氏族鄉里。隱于台州唐興縣寒",
    "X75n1512_020:0208c23": "巖。故父老以寒山子稱之。為人&#x766F;野。好冠樺皮冠。著",
    "X75n1512_020:0208c24": "木履。裘納&#x7E7F;縷。狀若風狂。笑歌自若。其所居近天台",
    "X75n1512_020:0209a01": "國清寺。寺僧豐干者亦非常人也。每自薪水。力於杵",
    "X75n1512_020:0209a02": "臼。以給眾用。與寒山子為方外友。先是豐干&#x751E;行赤",
    "X75n1512_020:0209a03": "城道中。偶聞兒啼草萊間。往視之。見孩童約十餘歲。",
    "X75n1512_020:0209a04": "問其鄉黨。初無言對。心異之。引歸寺。令掃除。以其得",
    "X75n1512_020:0209a05": "之於野。因名之曰拾得。既長。頭&#x9641;苦行精敏絕倫。其",
    "X75n1512_020:0209a06": "為豐干．寒山所器。與之偕遊。三人者相得歡甚。寺僧",
    "X75n1512_020:0209a07": "皆訝之。然中心疑而莫之省也。拾得日常滌器。冀有",
    "X75n1512_020:0209a08": "殘[月*肅]&#x7740;以箇留餌。寒山二子皆能詩。或時戲村保。寓",
    "X75n1512_020:0209a09": "事感懷&#x8F19;有詩以見意。或書石壁。或樹葉間。或酒肆",
    "X75n1512_020:0209a10": "中。語皆超邁絕塵。雖古名流未能髣&#x9AF4;也。其自述云。",
    "X75n1512_020:0209a11": "元非隱逸士。自號山林人。在魯蒙白幘。且愛褁&#x8E08;巾。",
    "X75n1512_020:0209a12": "道有巢許操。&#x803B;為堯舜臣。獼猴罩帽子。非學避風塵。",
    "X75n1512_020:0209a13": "又曰。欲得安居處。寒山可長保。微風吹幽松。近聽聲",
    "X75n1512_020:0209a14": "愈好。不有班白人。喃喃誦黃老。十年歸不得。忘&#x5374;來",
    "X75n1512_020:0209a15": "時道。又曰。有身與無身。是我復非我。如此審思量。&#x8FC1;",
    "X75n1512_020:0209a16": "延倚岩坐。足間青草生。頂上紅塵墮。以見世間人。靈",
    "X75n1512_020:0209a17": "床施酒果。又曰。玉堂掛珠簾。中有嬋娟子。顏&#x7683;勝神",
    "X75n1512_020:0209a18": "仙。容華若桃李。東家春霧合。西舍秋風起。更足三十",
    "X75n1512_020:0209a19": "年。還如甘蔗滓。其句語若此者甚夥。拾得&#x751E;掌供獻。",
    "X75n1512_020:0209a20": "至食時對佛而食。又於憍陳如像前訶斥之曰。小根",
    "X75n1512_020:0209a21": "敗種何為者耶。寺僧深怪之。不使直供。又伽藍神粥",
    "X75n1512_020:0209a22": "飯多為烏鳶所殘。拾得杖擊神而嫚罵曰。汝食猶不",
    "X75n1512_020:0209a23": "能護。焉能護伽藍乎。神遍夢寺僧曰。拾得鞭我。至旦",
    "X75n1512_020:0209a24": "[牙-(必-心)+?]以語。及一一皆同。由是眾駭之。豐干出雲遊。貞元",
    "X75n1512_020:0209b01": "末閭丘胤出守台州。欲之官。俄病頭風。名醫莫瘥。豐",
    "X75n1512_020:0209b02": "干偶至其家。自謂善療此疾。閭丘聞而見之。干命水",
    "X75n1512_020:0209b03": "噀濡之。須臾所苦頓除。因是大喜。甚加敬焉。問所從",
    "X75n1512_020:0209b04": "來。曰天台國清。曰彼有賢達否。曰有之。然不可以世",
    "X75n1512_020:0209b05": "故求也。寒山．拾得吉利．普賢示&#x8FF9;。二子混于國清。公",
    "X75n1512_020:0209b06": "若之官。當就見。不宜後也。閭丘南來上事。未久入寺",
    "X75n1512_020:0209b07": "訪豐干遺&#x8FF9;。但見茆宇蕭條虎伏舍側。復入寺謁二",
    "X75n1512_020:0209b08": "大士。寺僧引至後&#x53A8;。閭丘拜謁二。大士起走曰。饒舌",
    "X75n1512_020:0209b09": "彌陀汝不識。禮我何為。遽返寒岩。次日閭丘令遺贈。",
    "X75n1512_020:0209b10": "寒山見使至罵曰。賊賊。遂隱入岩石。拾得亦潛去。後",
    "X75n1512_020:0209b11": "不知終。",
    "X75n1512_020:0209b12": "[0209b12] 論曰。昔寶覺心禪師&#x751E;命太史山谷道人和寒山",
    "X75n1512_020:0209b13": "子詩。山谷諾之。及淹旬不得一辭。後見寶覺。因謂",
    "X75n1512_020:0209b14": "更讀書作詩十年或可比陶淵明。若寒山子者。雖",
    "X75n1512_020:0209b15": "再世亦莫能及。寶覺以謂知言。山谷吾宋少陵也。",
    "X75n1512_020:0209b16": "所言如此。大凡聖賢造意深妙玄遠。自非達識洞",
    "X75n1512_020:0209b17": "照亦莫能辨。&#x751E;深味其句語。正如天漿甘露自然",
    "X75n1512_020:0209b18": "淳至。決非世間濟以鹽梅者所能髣&#x9AF4;也。近世妄",
    "X75n1512_020:0209b19": "庸輩或增其數而穢雜之。嗚呼惜哉。",
    "X75n1512_020:0209b20": "[0209b20] 三年。長沙龍安寺禪師如海卒。永州司馬柳宗元為",
    "X75n1512_020:0209b21": "之&#x7891;曰。佛之生也。遠中國僅三萬里。其沒也。距今茲",
    "X75n1512_020:0209b22": "僅二千歲。故傳道益微而言禪最病。拘則泥乎物。誕",
    "X75n1512_020:0209b23": "則離乎真。真離而誕益勝。故今之空愚失惑縱傲自",
    "X75n1512_020:0209b24": "我者。皆誣禪以亂其教。&#x5190;干嚚昏放于溪荒。其異是",
    "X75n1512_020:0209c01": "者長沙之南曰龍安師。師之言曰。由釋迦至師子二",
    "X75n1512_020:0209c02": "十三世而離。離而為達磨。至忍五世而益離。離而為",
    "X75n1512_020:0209c03": "秀為能。南北相訾反戾&#x9B2A;狠。其道遂隱。嗚呼。吾將合",
    "X75n1512_020:0209c04": "焉。且世之傳書者皆馬鳴．龍樹道也。二師之道其書",
    "X75n1512_020:0209c05": "具存。徵其書合於志可以不慁。於是北學於慧隱。南",
    "X75n1512_020:0209c06": "求於馬素。咸黜其異以蹈平中。乖離而愈同。空洞而",
    "X75n1512_020:0209c07": "益實。作安禪通明論。推一而適萬則事無非真。混萬",
    "X75n1512_020:0209c08": "而歸一則真無非事。推而未&#x751E;推故無適。混而未&#x751E;",
    "X75n1512_020:0209c09": "混故無歸。塊然趣定至于旬時。是之謂施用。茫然同",
    "X75n1512_020:0209c10": "俗極乎流動。是之謂真常。居長沙在定十四日。人即",
    "X75n1512_020:0209c11": "其處而成室宇。遂為寶應寺。去于湘之西。人又從而",
    "X75n1512_020:0209c12": "負大木&#x7932;密石以益其居。又為龍安寺焉。尚書裴公",
    "X75n1512_020:0209c13": "某．李公某．侍郎呂公某．楊公某．御史中丞房公某咸",
    "X75n1512_020:0209c14": "尊師之道。執弟子禮。凡年八十一。為僧五十三。暮元",
    "X75n1512_020:0209c15": "和三年二月九日而沒。其弟子玄覺洎懷直．浩初等。",
    "X75n1512_020:0209c16": "狀其師之行謁余為&#x7891;曰。師周姓。如海名也。世為士。",
    "X75n1512_020:0209c17": "父曰擇交。同州錄事參軍。叔曰擇從。尚書禮部侍郎。",
    "X75n1512_020:0209c18": "師始為釋。其父奪之志。使仕至成都主薄。不樂也。天",
    "X75n1512_020:0209c19": "寶之亂。復其初心。常居京師西明寺。又居岣嶁山。終",
    "X75n1512_020:0209c20": "龍安寺。葬其原。銘曰。浮圖之修。其奧為禪。殊區異世。",
    "X75n1512_020:0209c21": "誰得其傳。道隱乖離。浮遊散遷。莫徵旁行。徒聽誣言。",
    "X75n1512_020:0209c22": "空有[牙-(必-心)+?]&#x9B2A;。南北相殘。誰其會之。楚有龍安。龍安之德。",
    "X75n1512_020:0209c23": "惟覺是則。苞井絕異。表正失惑。&#x7683;昧形靜。功流無極。",
    "X75n1512_020:0209c24": "動言有為。彌寂而默。祠廟之嚴。我居不飾。貴賤之來。",
    "X75n1512_020:0210a01": "我道無得。逝耶匪追。至耶誰抑。惟世之機。惟道之微。",
    "X75n1512_020:0210a02": "既陳而明。乃去而歸。象物徒設。真源無依。後學誰師。",
    "X75n1512_020:0210a03": "嗚呼茲&#x7891;。",
    "X75n1512_020:0210a04": "[0210a04] 海有弟子浩初。與子厚善。子厚有序送初。其辭曰。儒",
    "X75n1512_020:0210a05": "者韓退之與予善。&#x751E;病予嗜浮圖言。訾予與浮圖遊。",
    "X75n1512_020:0210a06": "近隴西李生礎自束都來。退之又寓書罪予。且曰。見",
    "X75n1512_020:0210a07": "送元生序不斥浮圖。浮圖誠有不可斥者。往往與易．",
    "X75n1512_020:0210a08": "論語合。誠樂之。其與情性&#x20057;然。不與孔子異道。退之",
    "X75n1512_020:0210a09": "好儒。未能過楊之。楊子之書於莊墨申韓皆有取焉。",
    "X75n1512_020:0210a10": "浮圖者反不及莊墨申韓之&#x6060;僻險賊耶。曰以其夷",
    "X75n1512_020:0210a11": "也。果不信道而斥焉以夷。則將友惡來盜跖而賤季",
    "X75n1512_020:0210a12": "札由余乎。非所謂去名求實者矣。吾之所取者與易．",
    "X75n1512_020:0210a13": "論語合。雖聖人復生不可得而斥也。退之所罪者其",
    "X75n1512_020:0210a14": "&#x8FF9;也。曰&#x9AE0;而緇無夫婦父子。不為耕農蚕桑而活乎。",
    "X75n1512_020:0210a15": "人若是。雖吾亦不樂也。退之忿其外而遺其中。是知",
    "X75n1512_020:0210a16": "石而不知韞玉也。吾之所以嗜浮圖之言以此。與其",
    "X75n1512_020:0210a17": "人游者非必能通其言也。且凡為其道者。不愛官。不",
    "X75n1512_020:0210a18": "爭能。樂山水而嗜安閑者為多。吾病世之逐逐然。唯",
    "X75n1512_020:0210a19": "印組為務以相軋也。則捨是其焉從。吾之好與浮圖",
    "X75n1512_020:0210a20": "游以此。今浩初閑其性安其情讀其書。通易．論語。唯",
    "X75n1512_020:0210a21": "山水之樂。有文而文之。又父子咸為其道以養而居。",
    "X75n1512_020:0210a22": "泊焉而無求。則其賢於為莊墨申韓之言。而逐逐然",
    "X75n1512_020:0210a23": "唯印組為務以相軋者。其亦遠矣。李生礎與浩初又",
    "X75n1512_020:0210a24": "善今之往也。以吾言示之。因北人禺。退之視如何也。",
    "X75n1512_020:0210b01": "[0210b01] 論曰。子厚南嶽諸僧&#x7891;。東坡以為妙絕古今。蓋其",
    "X75n1512_020:0210b02": "旨歸合吾佛聖人教意而然也。&#x751E;以新舊唐史參",
    "X75n1512_020:0210b03": "閱。雖魏鄭公駱賓王．陸宣公章疏。新史亦剸削過",
    "X75n1512_020:0210b04": "半。獨子厚與韓退之文辭不易一字。餘則盡變其",
    "X75n1512_020:0210b05": "辭而特存其意耳。至於封建復讎等議論。一經子",
    "X75n1512_020:0210b06": "厚剖擊。凡眾說俱廢焉。嗚呼海師&#x7891;稱空愚失惑",
    "X75n1512_020:0210b07": "縱傲自我者。皆誣禪以亂其教。計當時禪宗方盛",
    "X75n1512_020:0210b08": "未必皆然。迄今垂四百載。遂果如其言。妙哉。送浩",
    "X75n1512_020:0210b09": "初序使世之儒者待吾人若此。[(厂@((既-旡)-日+口))*頁]不幸歟。",
    "X75n1512_020:0210b10": "[0210b10] 四年。憲宗問侍臣。政之寬猛孰先。宰相權德輿對曰。",
    "X75n1512_020:0210b11": "唐家承隋苛虐。以仁厚為先。太宗皇帝見明堂圖即",
    "X75n1512_020:0210b12": "禁鞭背刑。列聖所循皆尚德教。故天寶大盜竊發俄",
    "X75n1512_020:0210b13": "而夷滅。蓋本朝之化感人心之深也。帝曰誠如公言。",
    "X75n1512_020:0210b14": "德輿善辨論。開陳古今本末以覺悟人主。為輔相寬",
    "X75n1512_020:0210b15": "和不為察察名。文章雅正贍縟當時。公卿侯王功德",
    "X75n1512_020:0210b16": "卓異者皆所為銘紀。雖動止無外飾。其醞籍風流自",
    "X75n1512_020:0210b17": "然可慕。貞元元和間為搢紳羽儀。德輿&#x751E;著草衣禪",
    "X75n1512_020:0210b18": "師宴坐記曰。信州南嶽有清淨宴坐之地。而禪師在",
    "X75n1512_020:0210b19": "焉。師所由來莫得而詳。初州人析薪者遇之于野中。",
    "X75n1512_020:0210b20": "其形塊然與草木俱咨於州。長乃延就茲地三十年",
    "X75n1512_020:0210b21": "矣。州人不知其所以然也。遂以草衣號焉。足不蹈地。",
    "X75n1512_020:0210b22": "口不&#x751E;味。日無晝夜時無寒暑。寂默之境一繩&#x7240;而",
    "X75n1512_020:0210b23": "已。萬有囂然此身不動。其內則以三世五蘊皆從妄",
    "X75n1512_020:0210b24": "作。然後以有法諦觀十二緣。於正智中得真常真我。",
    "X75n1512_020:0210c01": "方寸之地湛然&#x8657;無。身及智慧二俱清淨。微言軟語",
    "X75n1512_020:0210c02": "有時而聞。涉其境之遠近。隨其根之上下。如雨潤萬",
    "X75n1512_020:0210c03": "物風行空中。履其門閾皆獲趣入。若非斡玄機於無",
    "X75n1512_020:0210c04": "際。窮實相之源底。則四時攻於外百疾生於內矣。古",
    "X75n1512_020:0210c05": "所謂遺物離人而立於獨者。禪師得之。嗚呼。世人感",
    "X75n1512_020:0210c06": "物以游心。心遷於物則利害生焉。吉凶形焉。牽靡鞿",
    "X75n1512_020:0210c07": "瑣蕩而不復。至人則反靜於動。復性於情。夭壽仁鄙",
    "X75n1512_020:0210c08": "之殊由此作也。斯蓋世諦之一說耳。於禪師之道。其",
    "X75n1512_020:0210c09": "猶稊稗耶。建中二年予吏役道于上饒時。左司郎崔",
    "X75n1512_020:0210c10": "公出為郡佐。探禪師之味也。熟為予詳言之。拂拭纓",
    "X75n1512_020:0210c11": "塵&#x643A;手接足。洗我以善得於儀形。且以為楞嚴之妙",
    "X75n1512_020:0210c12": "旨毗耶之密用皆在是矣。又焉知此地之宴坐不為",
    "X75n1512_020:0210c13": "它方之說法乎。故粗書聞見以志于石。"
}