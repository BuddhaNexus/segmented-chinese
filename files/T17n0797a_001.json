{
    "T17n0797a_001:0742c02": "No. 797",
    "T17n0797a_001:0742c03": "◎佛說貧窮老公經",
    "T17n0797a_001:0742c05": "宋沙門慧簡譯",
    "T17n0797a_001:0742c06": "[0742c06] 聞如是：[0742c06] 一時，佛在舍衛國祇樹給孤獨園，與",
    "T17n0797a_001:0742c07": "千二百五十沙門俱，菩薩萬人。[0742c07] 爾時，天龍鬼",
    "T17n0797a_001:0742c08": "神、無央數大眾共會，恭敬圍繞，聞佛說法無",
    "T17n0797a_001:0742c09": "不歡喜。[0742c09] 時有一貧窮老公，年二百歲，眉生秀",
    "T17n0797a_001:0742c10": "毛，耳出於頭，齒如齊貝，手過於膝，貌而視之，",
    "T17n0797a_001:0742c11": "似如有相；而貧窮辛苦衣不蓋形，五體裸露",
    "T17n0797a_001:0742c12": "腹恒飢虛，行步纔動示有氣息。聞佛在世心",
    "T17n0797a_001:0742c13": "獨歡喜，晝夜發願由來十年今始得果，扶杖",
    "T17n0797a_001:0742c14": "而來求欲見佛，釋梵侍門&#x52C5;不通之。[0742c14] 老公因",
    "T17n0797a_001:0742c15": "大喚曰：「我生世不幸，貧窮辛苦飢餓寒凍，求",
    "T17n0797a_001:0742c16": "死不得活無所賴。我聞世尊仁慈普逮，萬物",
    "T17n0797a_001:0742c17": "蒙賴莫不受恩，心獨歡喜晝夜發願，由來十",
    "T17n0797a_001:0742c18": "年今始得果，是以遠來，乞一特見，求離眾苦。",
    "T17n0797a_001:0742c19": "而卿斷我，既違我願，又乖聖意，豈宜爾乎？」[0742c19] 佛",
    "T17n0797a_001:0742c20": "已知之，顧語阿難：「汝寧見耆年長壽有相老",
    "T17n0797a_001:0742c21": "公，而罹罪未畢者乎？」[0742c21] 阿難長跪叉手白佛言：",
    "T17n0797a_001:0742c22": "「安有福耆壽而有罹罪，罹罪之人豈得有相？",
    "T17n0797a_001:0742c23": "生所未見，今在何許？」[0742c23] 佛言：「近在門外。釋梵斷",
    "T17n0797a_001:0742c24": "之，可呼使前。」[0742c24] 於是老公匍匐肘進，見佛悲喜",
    "T17n0797a_001:0742c25": "涕淚交流，為佛作禮，長跪叉手白佛言：「我生",
    "T17n0797a_001:0742c26": "世不幸，貧窮辛苦，飢餓寒凍，求死不得，活無",
    "T17n0797a_001:0742c27": "所賴。我聞世尊仁慈普逮，萬物蒙賴莫不受",
    "T17n0797a_001:0742c28": "恩，心獨歡喜，晝夜發心，願一奉顏。由來十年",
    "T17n0797a_001:0742c29": "今始得果，向在門外，久不得前。計欲還去，氣",
    "T17n0797a_001:0743a01": "力不堪，進退無路。但恐命絕，穢污聖門，重增",
    "T17n0797a_001:0743a02": "其罪。不悟天尊，已哀矜之，得蒙前進，如此而",
    "T17n0797a_001:0743a03": "死，無復恨矣！唯欲速終畢罪，後世願得垂恩，",
    "T17n0797a_001:0743a04": "賜其上慧。」[0743a04] 佛言：「人之受生生死因緣，以多因",
    "T17n0797a_001:0743a05": "緣致有罪根，今我為汝說其本源。卿前世時，",
    "T17n0797a_001:0743a06": "生豪強大國明慧王家，時為太子憍貴非凡，",
    "T17n0797a_001:0743a07": "上為父母所珍，下為臣民所奉，用此恣意輕",
    "T17n0797a_001:0743a08": "[夌*欠]於人。高目大視矜抗邈然，財產巨億皆是",
    "T17n0797a_001:0743a09": "民物，百姓貧窮皆坐課歛，唯知聚積不知布",
    "T17n0797a_001:0743a10": "施。[0743a10] 「時有貧寒沙門，名曰靜志，從遠國來故往",
    "T17n0797a_001:0743a11": "詣卿，所求不多唯乏法衣耳。而卿了不當接，",
    "T17n0797a_001:0743a12": "遇之甚惡，既不乞衣又不與食，空坐著前，去",
    "T17n0797a_001:0743a13": "復不聽。晝夜七日七夕水漿斷絕，小有氣息，",
    "T17n0797a_001:0743a14": "命在轉燭，而卿見此方大歡喜，聚眾看之以",
    "T17n0797a_001:0743a15": "為至樂。邊有侍臣，而諫卿曰：『太子莫爾！沙門",
    "T17n0797a_001:0743a16": "慈恭道德內存，凍之不寒、餓之不飢，所以來",
    "T17n0797a_001:0743a17": "乞，欲為福耳！既不施與，安使窮逼？幸發遣之，",
    "T17n0797a_001:0743a18": "莫招其罪。』[0743a18] 「太子答曰：『此是何人，詐稱道德，試",
    "T17n0797a_001:0743a19": "小困之，纔不令死。正爾放去，無所憂也。』即便",
    "T17n0797a_001:0743a20": "遣去驅逐出國。[0743a20] 「未出國界十餘里中，遭逢餓",
    "T17n0797a_001:0743a21": "賊欲殺噉之。沙門因言曰：『我是貧凍沙門，羸",
    "T17n0797a_001:0743a22": "瘦骨立，肉既腥臊不中噉也。空當見殺，而無",
    "T17n0797a_001:0743a23": "所任。』[0743a23] 「餓賊曰：『我飢困累日，但食土耳。卿雖小",
    "T17n0797a_001:0743a24": "瘦，故是肉也，終不相放，但當就死。』如此前&#x5374;",
    "T17n0797a_001:0743a25": "紛紜良久。[0743a25] 「太子得知，便往救曰：『我已不能乞",
    "T17n0797a_001:0743a26": "其衣食，寧當復使餓賊殺之耶？』賊見太子，皆",
    "T17n0797a_001:0743a27": "各叩頭首過謝罪，放沙門去。[0743a27] 「時沙門者，今彌",
    "T17n0797a_001:0743a28": "勒菩薩是也；憍貴太子者，今卿是也。卿今受",
    "T17n0797a_001:0743a29": "此貧窮之罪者，坐前慳貪也；所以得長壽者，",
    "T17n0797a_001:0743b01": "活救沙門之命也。罪福報應，如影隨形，如響",
    "T17n0797a_001:0743b02": "應聲。」[0743b02] 老公白佛：「去事已爾，願畢於今，願得以",
    "T17n0797a_001:0743b03": "垂殘之命，得作沙門，後生世世常侍佛邊。」[0743b03] 佛",
    "T17n0797a_001:0743b04": "言：「善哉！善哉！」應時，老公鬚髮墮地，法衣自然",
    "T17n0797a_001:0743b05": "著身體，氣力強健，耳目聰明，即得上慧入三",
    "T17n0797a_001:0743b06": "昧門。[0743b06] 爾時，世尊以偈頌曰：",
    "T17n0797a_001:0743b07": "「汝昔為太子，  不識仁義方，",
    "T17n0797a_001:0743b08": " 憍貴自放恣，  恃為大國王，",
    "T17n0797a_001:0743b09": " 自謂無罪福，  以此可保常。",
    "T17n0797a_001:0743b10": " 豈悟生死對，  於今受其殃？",
    "T17n0797a_001:0743b11": " 從罪復蒙祐，  得&#x89A9;天中天，",
    "T17n0797a_001:0743b12": " 能脫既往罪，  垂命入法門。",
    "T17n0797a_001:0743b13": " 永離慳貪心，  長受智慧根，",
    "T17n0797a_001:0743b14": " 世世侍佛邊，  保壽萬劫存。」",
    "T17n0797a_001:0743b15": "[0743b15] 於是，老公比丘聞經歡喜，為佛作禮。[0743b15] 爾時，世",
    "T17n0797a_001:0743b16": "尊顧語阿難：「若有誦斯經者，當見賢劫千佛。",
    "T17n0797a_001:0743b17": "行斯經者，令後世宣傳，當從彌勒佛受決。如",
    "T17n0797a_001:0743b18": "來廣長舌，所語無有異。」[0743b18] 一切大眾聞佛說已，",
    "T17n0797a_001:0743b19": "歡喜受持為佛作禮。"
}