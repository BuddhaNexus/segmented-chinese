{
    "X30n0603_004:0396b16": "玅法蓮華經合論卷第四",
    "X30n0603_004:0396b18": "經 姚秦三藏法師 鳩摩羅什 譯",
    "X30n0603_004:0396b19": "論 宋寶覺圓明禪師 慧洪 造",
    "X30n0603_004:0396b20": "(附論) 宋丞相無盡居士 張商英 撰",
    "X30n0603_004:0396b21": "[0396b21] 玅法蓮華經五百弟子授記品第八",
    "X30n0603_004:0396b22": "[0396b22] 爾時富樓那(至)今但略說。",
    "X30n0603_004:0396b23": "[0396b23] 論曰富樓那彌多羅尼子者生於五天附庸寒陋",
    "X30n0603_004:0396b24": "之國然其為人隆準白析精敏絕倫有大智慧善",
    "X30n0603_004:0396c01": "說法要佛每稱之以為說法第一其母亦英靈有",
    "X30n0603_004:0396c02": "卓識誦四韋陀書聲被諸國富樓那嘗白佛願還",
    "X30n0603_004:0396c03": "本國作佛事利益有情佛曰汝國弊惡柰何富樓",
    "X30n0603_004:0396c04": "那曰我當修忍若毀辱我我當作念幸不以拳歐",
    "X30n0603_004:0396c05": "我設遭拳歐又當作念幸不捶楚我設遭捶楚又",
    "X30n0603_004:0396c06": "當作念幸不兵刃我設遭兵刃又當作念因受兵",
    "X30n0603_004:0396c07": "刃幸離此五陰毒器也佛贊嘆之曰非特汝持是",
    "X30n0603_004:0396c08": "忍力我亦從中證舍利弗亦從而合爪稱美曰一",
    "X30n0603_004:0396c09": "切梵行人當縈衣頂戴於汝若見汝者得大利益",
    "X30n0603_004:0396c10": "初其父禱於江瀕之祠祠大梵天之像也願求嗣",
    "X30n0603_004:0396c11": "息而值江滿又夢寶器中眾寶皆滿入母之懷及",
    "X30n0603_004:0396c12": "生子矣所願得滿故名滿願母彌多羅尼此言慈",
    "X30n0603_004:0396c13": "有問其姓氏者答曰我父名滿我母名慈諸梵行",
    "X30n0603_004:0396c14": "人呼我為滿慈子今佛授記過無量阿僧祗劫當",
    "X30n0603_004:0396c15": "於此土得阿耨多羅三藐三菩提號曰法明如來",
    "X30n0603_004:0396c16": "乃至以恒河沙等三千大千世界為一佛土七寶",
    "X30n0603_004:0396c17": "臺觀充滿其中劫名寶明國名善淨壽無量阿僧",
    "X30n0603_004:0396c18": "祗劫法住甚久佛滅後起七寶塔&#x5FA7;滿其國其因",
    "X30n0603_004:0396c19": "善說法要故號法明其行可貴故劫名寶明慈力",
    "X30n0603_004:0396c20": "和易故國名善淨至於應緣而生則禱江見夢皆",
    "X30n0603_004:0396c21": "以滿為祥及其證果則所化之國眾寶莊嚴充滿",
    "X30n0603_004:0396c22": "既化之後一切塔廟亦復&#x5FA7;滿&#x8462;三世古今本一",
    "X30n0603_004:0396c23": "念也。",
    "X30n0603_004:0396c24": "[0396c24] 爾時千二百(至)心遍歡喜。",
    "X30n0603_004:0397a01": "[0397a01] 論曰阿若憍陳如者寬仁博識大慧通達以最初",
    "X30n0603_004:0397a02": "得法故一時大弟子中推其早悟為冠曰日佛也",
    "X30n0603_004:0397a03": "明星憍陳如也日初昇則明星現以此星破長夜",
    "X30n0603_004:0397a04": "之暗而陳如則破無明之暗故也佛為太子時棄",
    "X30n0603_004:0397a05": "國入山學道其父淨飯王念之不忘遣親臣五人",
    "X30n0603_004:0397a06": "者往侍衛之陳如其一也二人則以欲為淨三人",
    "X30n0603_004:0397a07": "則以苦行為淨而太子專修苦行故二人者棄之",
    "X30n0603_004:0397a08": "而去其後太子受飲食蘇油暖水三人者曰噫太",
    "X30n0603_004:0397a09": "子亦捨苦行矣於是亦棄而去之然太子得道先",
    "X30n0603_004:0397a10": "為此五人說法&#x8462;其因地佛於飢世化其身為大",
    "X30n0603_004:0397a11": "魚躍浪及岸浪去迅疾魚留沙鹵間示作死相有",
    "X30n0603_004:0397a12": "梓匠五人行見之先斧其肉餘飢乏者爭赴之佛",
    "X30n0603_004:0397a13": "以魚身誓曰我若成佛要先度此五梓匠也今佛",
    "X30n0603_004:0397a14": "受記當供養六萬二千億佛然後成佛號曰普明",
    "X30n0603_004:0397a15": "而與五百阿羅漢同號以其因最先悟無生智破",
    "X30n0603_004:0397a16": "無明癡暗故其成佛亦號普明也迦留陀夷此言",
    "X30n0603_004:0397a17": "黑色光優陀夷此言出現周陀具言陀奴莎伽陀",
    "X30n0603_004:0397a18": "此言善來餘者已見序品釋之是諸大士皆眾中",
    "X30n0603_004:0397a19": "之選者故特標之。",
    "X30n0603_004:0397a20": "[0397a20] 無盡居士張商英論曰滿慈於人中說法第一既",
    "X30n0603_004:0397a21": "聞化城之非實知寶所之不遠世尊知其深心本",
    "X30n0603_004:0397a22": "願即記之汝於未來成佛號曰法明又與一千二",
    "X30n0603_004:0397a23": "百心自在者次第授記憍陳如號曰普明五百阿",
    "X30n0603_004:0397a24": "羅漢既受佛記即得如來方便法音隨宜說法即",
    "X30n0603_004:0397b01": "引醉客衣珠之喻以明斯義與向之自謂究竟滅",
    "X30n0603_004:0397b02": "度不侔矣。",
    "X30n0603_004:0397b03": "[0397b03] 妙法蓮華經授學無學人記品第九",
    "X30n0603_004:0397b04": "[0397b04] 爾時阿難羅(至)護持諸佛法。",
    "X30n0603_004:0397b05": "[0397b05] 論曰阿難此言歡喜佛成道之日乃生於釋利&#x8462;",
    "X30n0603_004:0397b06": "佛諸弟也生二十歲為佛侍者其相美好初佛使",
    "X30n0603_004:0397b07": "著覆肩之服有女子將兒臨井欲汲顧見阿難目",
    "X30n0603_004:0397b08": "不暇瞬&#x609E;以汲綆繫兒之頸兒幾絕又隨佛入天",
    "X30n0603_004:0397b09": "人宮龍宮所見美女雖未盡殘思心已無染為諸",
    "X30n0603_004:0397b10": "天人龍神所恭敬佛每曰阿難比他侍者為勝他",
    "X30n0603_004:0397b11": "侍者聞說乃解阿難於佛未發言已解其意須此",
    "X30n0603_004:0397b12": "不須此皆悉能知後以法藏付囑之初四天王各",
    "X30n0603_004:0397b13": "以&#x9262;獻佛佛累之以手平之而為一而四&#x9262;之緣",
    "X30n0603_004:0397b14": "宛然然此&#x9262;重大阿難每荷之隨佛無懈容年二",
    "X30n0603_004:0397b15": "十五侍佛所聞八十千犍度皆誦不遺不重問一",
    "X30n0603_004:0397b16": "句其念力精玅如此佛入般涅槃在師子床迦葉",
    "X30n0603_004:0397b17": "大眾見而贊曰面如淨滿月眼若青蓮華佛法大",
    "X30n0603_004:0397b18": "海水流注阿難心自誓入涅槃住則恐離車怨進",
    "X30n0603_004:0397b19": "則恐闍王怨於是至恒河中入風奮迅三昧分身",
    "X30n0603_004:0397b20": "為四分一以與天一以與龍一以與毗舍離一以",
    "X30n0603_004:0397b21": "與阿闍世阿育王禮其塔奉千萬兩金贊以偈曰",
    "X30n0603_004:0397b22": "能攝持法身法燈故法住念盛佛智海故設上供",
    "X30n0603_004:0397b23": "養念持多所聞口出微玅語世尊所贊歎天人之",
    "X30n0603_004:0397b24": "所愛今佛授記於來世當得作佛號山海慧自在",
    "X30n0603_004:0397c01": "通王如來國名常立勝旛劫名玅音&#x5FA7;滿其因以",
    "X30n0603_004:0397c02": "持佛法藏一切天魔外道所當懾伏故其佛國名",
    "X30n0603_004:0397c03": "常立勝旛以演法音至一切處故其劫名玅音遍",
    "X30n0603_004:0397c04": "滿夫自空王佛所同佛發心勇猛明利不動如山",
    "X30n0603_004:0397c05": "廣大如海而深入玅義故其慧辯自在於一切法",
    "X30n0603_004:0397c06": "與奪無礙故其通達如王也。",
    "X30n0603_004:0397c07": "[0397c07] 爾時佛告羅(至)如甘露見灌。",
    "X30n0603_004:0397c08": "[0397c08] 論曰羅&#x777A;羅者佛之子也初佛為太子時將出家",
    "X30n0603_004:0397c09": "以白其父淨飯王王不可太子懇求不已王曰若",
    "X30n0603_004:0397c10": "汝有子聽汝所求於是太子以指指耶輸之腹而",
    "X30n0603_004:0397c11": "言曰&#x5374;後六年汝當生男果如所期而生故名覆",
    "X30n0603_004:0397c12": "障太子夜踰牆而去耶輸乃娠諸釋氏以為不祥",
    "X30n0603_004:0397c13": "欲治而殺之賴寶女劬毗羅證之止既生羅&#x777A;羅",
    "X30n0603_004:0397c14": "終不能自明抱而臨大火聚曰我若為非子母俱",
    "X30n0603_004:0397c15": "焚不然天當作證即趨而入於是火聚化而為蓮",
    "X30n0603_004:0397c16": "池國人疑謗乃息佛既成道還歸本國耶輸遣羅",
    "X30n0603_004:0397c17": "&#x777A;羅以果奉獻羅&#x777A;羅恃其幼稚於萬眾中徑持",
    "X30n0603_004:0397c18": "上佛佛欣然受之淨飯王曰吾兒入道而吾孫如",
    "X30n0603_004:0397c19": "此亦可以紹金輪之位復何恨哉及長佛令出家",
    "X30n0603_004:0397c20": "耶輸鍾愛之藏於高樓大目犍連飛空&#x643A;之而去",
    "X30n0603_004:0397c21": "使師事舍利弗為弟子在沙彌中膽氣逸&#x7FA3;好誕",
    "X30n0603_004:0397c22": "語國王大臣婆羅門居士有來親近佛者羅&#x777A;羅",
    "X30n0603_004:0397c23": "必詒之曰佛不在令無量人不得見佛佛呵之&#x751E;",
    "X30n0603_004:0397c24": "使濯足因三覆其盆曰汝何不注水答曰盆覆不",
    "X30n0603_004:0398a01": "能注也佛言汝好誕如覆盆於佛法中法水不留",
    "X30n0603_004:0398a02": "自今當實語也久之求道無所得以問佛佛言汝",
    "X30n0603_004:0398a03": "為人說五陰空未曰未也佛曰當為人說說竟又",
    "X30n0603_004:0398a04": "問佛佛言汝為人說十二入未說十八界未說法",
    "X30n0603_004:0398a05": "是得道之門若欲得道當為他說說竟自當得道",
    "X30n0603_004:0398a06": "後果得道見愛皆除三界生盡今佛授記汝於來",
    "X30n0603_004:0398a07": "世當得作佛號蹈七寶華如來壽量國土與阿難",
    "X30n0603_004:0398a08": "得果同&#x8462;因其宗同然其獨得號佛長子耳。",
    "X30n0603_004:0398a09": "[0398a09] 無盡居士論曰阿難成佛曰山海慧自在通王羅",
    "X30n0603_004:0398a10": "&#x777A;羅成佛號蹈七寶華學無學二千人成佛同一",
    "X30n0603_004:0398a11": "號曰寶相五百羅漢同號普明二千學無學同號",
    "X30n0603_004:0398a12": "寶相圭&#x5CEF;所謂河沙諸佛入我身我身&#x5FA7;入河沙",
    "X30n0603_004:0398a13": "佛亦如二萬佛同號日月燈明也問曰未來世佛",
    "X30n0603_004:0398a14": "何授記之多乎曰覺體&#x5FA7;周佛身充滿入於名數",
    "X30n0603_004:0398a15": "已是隨宜若不如斯誰復修證以其供養奉事種",
    "X30n0603_004:0398a16": "種莊嚴之具推之相雖有而不著性雖空而不斷",
    "X30n0603_004:0398a17": "珍而至貴者寶也剛而不壞者金也淨而無垢者",
    "X30n0603_004:0398a18": "珠也熏而普聞者香也摧邪不動者幢也立正表",
    "X30n0603_004:0398a19": "勝者旛也舒而垂蔭者&#x8462;也開敷而麗者華也凝",
    "X30n0603_004:0398a20": "結而實者果也塔廟者應身之所在也瓔珞者報",
    "X30n0603_004:0398a21": "身之所賁也或三或五或六或七或八至於百千",
    "X30n0603_004:0398a22": "萬億內不出乎三十七助道品所行之行外不出",
    "X30n0603_004:0398a23": "乎三十七助道品所依之報也一蒙佛記成佛不",
    "X30n0603_004:0398a24": "&#x8657;此所以佛出難值如優曇&#x9262;華時一現耳。",
    "X30n0603_004:0398b01": "[0398b01] 玅法蓮華經法師品第十",
    "X30n0603_004:0398b02": "[0398b02] 爾時世尊(至)法華最第一。",
    "X30n0603_004:0398b03": "[0398b03] 論曰修多羅有觀照二門是妙方便如曰一念普",
    "X30n0603_004:0398b04": "觀無量劫無去無來亦無住如是了知三世事超",
    "X30n0603_004:0398b05": "諸方便成十力又曰照心無體則境無所起心境",
    "X30n0603_004:0398b06": "總無業體便謝唯普光明智無暗無明即無明滅",
    "X30n0603_004:0398b07": "十二&#x8657;妄緣滅故凡言於此經受持讀誦書寫演",
    "X30n0603_004:0398b08": "說者觀照方便之謂也經言於法華經乃至一句",
    "X30n0603_004:0398b09": "受持讀誦解說書寫種種供養乃至哀愍眾生願",
    "X30n0603_004:0398b10": "生此間廣演分別玅法華經何&#x51B5;能受持種種供",
    "X30n0603_004:0398b11": "養者欲己悟一佛乘者常以如來知見之力觀照",
    "X30n0603_004:0398b12": "之耳問曰但無情見大智逾明萬法體真無轉變",
    "X30n0603_004:0398b13": "相者一佛乘知見也而觀照方便耳亦可施於一",
    "X30n0603_004:0398b14": "佛乘乎曰情見餘習未除則觀照豈可捨也華嚴",
    "X30n0603_004:0398b15": "論曰十住初心便明見道若有餘習則以如來知",
    "X30n0603_004:0398b16": "見而淨治之非別有法與之對治但是知見則無",
    "X30n0603_004:0398b17": "念而知無念而知則愛惡自然淡薄悲智自然增",
    "X30n0603_004:0398b18": "明業障自然壞滅功行自然圓成如是受持佛所",
    "X30n0603_004:0398b19": "護念者故經言若善男子善女人我滅度後能竊",
    "X30n0603_004:0398b20": "為一人說法華經乃至一句當知是人則如來使",
    "X30n0603_004:0398b21": "如來所遣行如來事也。",
    "X30n0603_004:0398b22": "[0398b22] 爾時佛復(至)手摩其頭。",
    "X30n0603_004:0398b23": "[0398b23] 論曰經文前段教以如來知見之力常在現行今",
    "X30n0603_004:0398b24": "此教以於怨嫉之世堪能忍受故經言如來則為",
    "X30n0603_004:0398c01": "以衣覆之衣者柔和忍辱是也夫了知自心之外",
    "X30n0603_004:0398c02": "無有一法是謂大信力將以此法普施眾生是謂",
    "X30n0603_004:0398c03": "志願之力以戒定慧觀照方便以隨順之是謂諸",
    "X30n0603_004:0398c04": "善根力始從凡夫眾生之地至獲披如來之衣而",
    "X30n0603_004:0398c05": "佛同室其親近隨順之至者歟故經言當知是人",
    "X30n0603_004:0398c06": "與如來共宿則為如來手摩其頭也迦那提婆&#x751E;",
    "X30n0603_004:0398c07": "以無礙辯才折困諸外道論師已而經行林間為",
    "X30n0603_004:0398c08": "外道弟子刀決其腹曰汝以口舌困我師我則以",
    "X30n0603_004:0398c09": "刀困汝汝復能神乎於是提婆五臟委地然命未",
    "X30n0603_004:0398c10": "絕謂曰吾有三衣&#x9262;具在禪室汝急持以遁我弟",
    "X30n0603_004:0398c11": "子未得法忍者將害汝汝未得法利惜身惜重惜",
    "X30n0603_004:0398c12": "名次之夫身與名為有生之累今汝狂心所欺忿",
    "X30n0603_004:0398c13": "毒所燒罪報未已痛泣受之受之者實自無主為",
    "X30n0603_004:0398c14": "之者實自無人無人無主哀酷者誰以實求之實",
    "X30n0603_004:0398c15": "不可得而昧者為狂癡顛倒所惑見得之心著已",
    "X30n0603_004:0398c16": "膠固而有我人苦樂也俄眾弟子至驚仆&#x544C;然而",
    "X30n0603_004:0398c17": "慟聲震山谷提婆曰諸法之實誰怨誰酷誰割誰",
    "X30n0603_004:0398c18": "截諸法之實實無受者誰為怨賊汝為癡毒所欺",
    "X30n0603_004:0398c19": "妄生著見而號呼也寧知彼人所害害諸善報非",
    "X30n0603_004:0398c20": "害我也言卒而逝若迦那提婆則能受如來所覆",
    "X30n0603_004:0398c21": "之衣者也。",
    "X30n0603_004:0398c22": "[0398c22] 藥王在在(至)如來全身。",
    "X30n0603_004:0398c23": "[0398c23] 論曰前文佛教以於怨嫉之世當披柔和忍辱之",
    "X30n0603_004:0398c24": "衣以對治憎&#x59AC;違害之緣此緣非自然而有以有",
    "X30n0603_004:0399a01": "我人之相故生也方便以法對治如施藥治病病",
    "X30n0603_004:0399a02": "癒則藥棄未見從來無病之意經言藥王在在處",
    "X30n0603_004:0399a03": "處若說若讀若誦若書若經卷所住之處皆應起",
    "X30n0603_004:0399a04": "七寶塔者非苟以為言也塔有寂滅之象示一切",
    "X30n0603_004:0399a05": "寂滅也一切寂滅則寧有怨嫉之世柔和忍辱之",
    "X30n0603_004:0399a06": "衣乎問曰何以知言塔者為寂滅之象耶曰華嚴",
    "X30n0603_004:0399a07": "經曰&#x979E;瑟胝羅居士常供養栴檀座佛塔釋者曰",
    "X30n0603_004:0399a08": "栴檀止蛇虺熱毒智慧解脫之香消一切眾生熱",
    "X30n0603_004:0399a09": "惱塔者佛形像所在今特設座而已空慧不滅解",
    "X30n0603_004:0399a10": "脫之門也又曰文殊師利化入人間覺城東大塔",
    "X30n0603_004:0399a11": "廟處轉說此經號普照法界修多羅經釋者曰塔",
    "X30n0603_004:0399a12": "寂滅之處故必言大塔廟者示心體究竟寂滅也",
    "X30n0603_004:0399a13": "前言塔者佛形像所在此言塔寂滅之處則形像",
    "X30n0603_004:0399a14": "而寂滅非斷滅也經言起七寶塔極令高廣嚴飾",
    "X30n0603_004:0399a15": "不須復安舍利者七寶嚴飾福相也不須復安舍",
    "X30n0603_004:0399a16": "利智相也以福嚴智非斷滅之旨也故經言是中",
    "X30n0603_004:0399a17": "有如來全身。",
    "X30n0603_004:0399a18": "[0399a18] 此塔應以(至)得見恒沙佛。",
    "X30n0603_004:0399a19": "[0399a19] 論曰經言此經深固幽遠無人能到則諸佛自住",
    "X30n0603_004:0399a20": "三摩之地祕密神通之藏也唯其無人能到故聞",
    "X30n0603_004:0399a21": "者驚怖疑謗然則終不可以開悟眾生乎曰為根",
    "X30n0603_004:0399a22": "熟眾生設象以示之如曰在在處處若說若讀若",
    "X30n0603_004:0399a23": "誦若書若經卷所住處皆應起七寶塔極令高廣",
    "X30n0603_004:0399a24": "嚴飾不須復安舍利所以者何此中已有如來全",
    "X30n0603_004:0399b01": "身者使之自悟自見不藉以語言文字也故經曰",
    "X30n0603_004:0399b02": "此經開方便門示真實相者謂是故也若根未熟",
    "X30n0603_004:0399b03": "眾生則當廣說恐譬喻言辭於敷演時致諸疑謗",
    "X30n0603_004:0399b04": "如曰若說此經時有人惡口罵加刀杖瓦石念佛",
    "X30n0603_004:0399b05": "故應忍故佛曲折付囑曰應為四眾廣說斯經當",
    "X30n0603_004:0399b06": "入如來室如來室者一切眾生中大慈悲心是當",
    "X30n0603_004:0399b07": "著如來衣者柔和忍辱心是當坐如來座如來座",
    "X30n0603_004:0399b08": "者一切法空是所言室者歸宿之地坐者寢處之",
    "X30n0603_004:0399b09": "所衣者嚴飾之儀&#x8462;日用經行宴坐俯仰談笑於",
    "X30n0603_004:0399b10": "此者也故經曰安住是中然後以不懈怠心為諸",
    "X30n0603_004:0399b11": "菩薩及四眾廣說法華經者謂是故也。",
    "X30n0603_004:0399b12": "[0399b12] 無盡居士論曰聲聞弟子授記作佛則不疑矣諸",
    "X30n0603_004:0399b13": "天龍王夜叉乾闥婆阿修羅迦樓羅緊那羅摩&#x777A;",
    "X30n0603_004:0399b14": "羅伽人非人如是等類皆與授記何也曰是皆圍",
    "X30n0603_004:0399b15": "繞佛會聽法之眾非有恭敬心歡喜心信受心隨",
    "X30n0603_004:0399b16": "順心則豈能在此佛不云乎我滅度後能竊為一",
    "X30n0603_004:0399b17": "人說法華經乃至一句當知是人則如來使如來",
    "X30n0603_004:0399b18": "所遣行如來事又曰若人在空閑我遣天龍王夜",
    "X30n0603_004:0399b19": "叉鬼神等為作聽法眾以此佛語審諦推尋則我",
    "X30n0603_004:0399b20": "等人趣也所知者人趣而已佛以一音演說法眾",
    "X30n0603_004:0399b21": "生隨類各得解則天龍鬼神授記復何疑哉裴休",
    "X30n0603_004:0399b22": "曰修羅方瞋諸天正樂鬼神沉幽愁之苦鳥獸懷",
    "X30n0603_004:0399b23": "獝狘之悲整心慮趣菩提唯人能為裴休之言讚",
    "X30n0603_004:0399b24": "圓覺經則美矣於諸佛之慈悲智願無量無邊未",
    "X30n0603_004:0399c01": "之盡也經曰若有人聞此經一偈一句一念隨喜",
    "X30n0603_004:0399c02": "我亦與授阿耨多羅三藐三菩提記一念者非異",
    "X30n0603_004:0399c03": "非如之念也苟能如是隨順如是歡喜則究竟成",
    "X30n0603_004:0399c04": "佛如穿鑿高原漸見濕潤決知近水無可疑者佛",
    "X30n0603_004:0399c05": "滅度後親近法師隨順師學則去佛也何遠之有。",
    "X30n0603_004:0399c06": "[0399c06] 玅法蓮華經見寶塔品第十一",
    "X30n0603_004:0399c07": "[0399c07] 爾時佛前(至)善哉善哉。",
    "X30n0603_004:0399c08": "[0399c08] 論曰如經言爾時寶塔中出大音聲讚言善哉善",
    "X30n0603_004:0399c09": "哉乃至釋迦牟尼世尊如所說者皆是真實此大",
    "X30n0603_004:0399c10": "音聲以為多寶佛所說也邪則多實佛為過去滅",
    "X30n0603_004:0399c11": "度之佛不應能出音聲也以為寶塔能說也邪則",
    "X30n0603_004:0399c12": "塔無舌根既無舌根不應能說也而經又言我此",
    "X30n0603_004:0399c13": "塔廟為聽是經故湧現其前以為多寶佛能聽經",
    "X30n0603_004:0399c14": "也邪則多寶佛為過去滅度之佛滅度之佛不應",
    "X30n0603_004:0399c15": "能聽經也以為塔廟能聽也邪則塔無耳根既無",
    "X30n0603_004:0399c16": "耳根不應能聽經也以是觀之則知說而無說聞",
    "X30n0603_004:0399c17": "而無聞而於眾生現行分別煩惱之中即是如來",
    "X30n0603_004:0399c18": "涅槃常寂滅相也問曰寶塔之湧現高廣嚴飾必",
    "X30n0603_004:0399c19": "非苟然其旨可得聞乎曰天親菩薩曰塔言高五",
    "X30n0603_004:0399c20": "百由旬者示一切佛土清淨勝出世間善根所生",
    "X30n0603_004:0399c21": "故何以故以其大而淨故若世間善根生者非淨",
    "X30n0603_004:0399c22": "而小故佛地經曰勝出世間善根所起則五者五",
    "X30n0603_004:0399c23": "根也百者百行也以百行資五根以成故高五趣",
    "X30n0603_004:0399c24": "縱廣二百五十由旬則橫出二十五有破凡夫常",
    "X30n0603_004:0400a01": "見之執故言從地湧出破外道斷見之無故言住",
    "X30n0603_004:0400a02": "於空中至以眾寶莊校而飾以欄楯龕室之妙鳴",
    "X30n0603_004:0400a03": "以寶鈴瓔珞之音則皆眾善之成就萬德莊嚴也。",
    "X30n0603_004:0400a04": "[0400a04] 是時大樂說(至)乃出現耳。",
    "X30n0603_004:0400a05": "[0400a05] 論曰如經言多寶佛有深重願若我寶塔為聽法",
    "X30n0603_004:0400a06": "華經故出現諸佛前其有欲以我身示四眾者彼",
    "X30n0603_004:0400a07": "佛分身諸佛在於十方世界則是多寶佛所分之",
    "X30n0603_004:0400a08": "身也及觀下文乃曰爾時釋迦牟尼所分之身次",
    "X30n0603_004:0400a09": "第來集釋迦牟尼見所分之身悉已來集即時一",
    "X30n0603_004:0400a10": "切眾會皆見多寶如來於彼塔中坐師子座全身",
    "X30n0603_004:0400a11": "不散如入禪定且法身尚無彼此迭相見之義豈",
    "X30n0603_004:0400a12": "有釋迦分身集而令多寶全身出現乎此佛寓其",
    "X30n0603_004:0400a13": "意於事法之中使學者觀象而自求之然竟莫有",
    "X30n0603_004:0400a14": "知者起信論曰若心馳散即當攝來住於正念是",
    "X30n0603_004:0400a15": "正念者當知唯心無外境界所言若心馳散即當",
    "X30n0603_004:0400a16": "攝來住於正念則十方分身來集之旨也所言是",
    "X30n0603_004:0400a17": "正念者唯心無外境界則全身不散如入禪定之",
    "X30n0603_004:0400a18": "旨也使釋迦牟尼所分之身來集多寶如來全身",
    "X30n0603_004:0400a19": "出現非以象論則是外道譊亂邪說豈一佛乘之",
    "X30n0603_004:0400a20": "教法乎舊疏曰此以顯多寶釋迦同塔二身無差",
    "X30n0603_004:0400a21": "別故十方分身佛集身無異故彼身即我身故是",
    "X30n0603_004:0400a22": "大不然九十六種之論也。",
    "X30n0603_004:0400a23": "[0400a23] 大樂說我(至)如來寶塔。",
    "X30n0603_004:0400a24": "[0400a24] 論曰佛以白毫一光為廣長舌&#x5FA7;滿十方以呼召",
    "X30n0603_004:0400b01": "一切分身之佛此何意哉起信論曰一切諸法本",
    "X30n0603_004:0400b02": "來唯心實無於念而有妄心不覺念起見諸境界",
    "X30n0603_004:0400b03": "故說無明心性不起即是大智慧光明義故若心",
    "X30n0603_004:0400b04": "起見則有不見之相心性離見即是&#x5FA7;照法界義",
    "X30n0603_004:0400b05": "故&#x8462;此毫光離念離見之象也不以象論則佛放",
    "X30n0603_004:0400b06": "眉間白毫相光已照東方萬八千土矣其光未收",
    "X30n0603_004:0400b07": "今又放白毫一光何也學者當深觀之經曰爾時",
    "X30n0603_004:0400b08": "十方諸佛各告眾菩薩言善男子我今應往娑婆",
    "X30n0603_004:0400b09": "世界釋迦牟尼佛所此何意哉華嚴經偈曰華藏",
    "X30n0603_004:0400b10": "世界所有塵一一塵中見法界寶光現佛如雲集",
    "X30n0603_004:0400b11": "此是如來剎自在此&#x8462;心心爾念念爾塵塵爾剎",
    "X30n0603_004:0400b12": "剎爾皆融攝歸於自心之象也不以象論則釋迦",
    "X30n0603_004:0400b13": "分身多寶全身不應同故大哉出情無比之法成",
    "X30n0603_004:0400b14": "佛必由之門而學者以義理求則過矣。",
    "X30n0603_004:0400b15": "[0400b15] 時娑婆世界(至)&#x5FA7;布其地。",
    "X30n0603_004:0400b16": "[0400b16] 論曰自時娑婆世界即變清淨乃至一方所分之",
    "X30n0603_004:0400b17": "身猶故未盡為初變淨土又自時釋迦牟尼佛欲",
    "X30n0603_004:0400b18": "容受所分身諸佛乃至諸天寶華&#x5FA7;布其地為中",
    "X30n0603_004:0400b19": "變淨土又自釋迦牟尼佛為諸佛當來坐故乃至",
    "X30n0603_004:0400b20": "諸天寶華&#x5FA7;布其地為終變淨土問曰佛於三變",
    "X30n0603_004:0400b21": "淨土何意哉曰亦象也破凡夫眾生無明煩惱麤",
    "X30n0603_004:0400b22": "細之相也初變娑婆之穢土為眾寶嚴淨之境是",
    "X30n0603_004:0400b23": "凡夫執相應染所謂麤中之粗者也中變二百萬",
    "X30n0603_004:0400b24": "億那由他之境為廣大清淨之土是勝玅轉變自",
    "X30n0603_004:0400c01": "在所謂細中之麤者也終變二百萬億那由他之",
    "X30n0603_004:0400c02": "境為微玅無礙之土是一切處解脫自在所謂細",
    "X30n0603_004:0400c03": "中之細者也問曰三變淨土之旨已歸迷悶更聞",
    "X30n0603_004:0400c04": "麤細之諭茫然自失願詳開示曰首楞嚴經曰緣",
    "X30n0603_004:0400c05": "妄有生因生有滅生滅名妄滅妄名真夫分別生",
    "X30n0603_004:0400c06": "滅之相未盡則名未見性故佛三變淨土者示無",
    "X30n0603_004:0400c07": "明煩惱生滅微細之相使學者知其體性耳起信",
    "X30n0603_004:0400c08": "論曰分別生滅相者有二種云何為二一者麤與",
    "X30n0603_004:0400c09": "心相應故二者細與心不相應故又麤中之麤凡",
    "X30n0603_004:0400c10": "夫境界麤中之細及細中之麤菩薩境界細中之",
    "X30n0603_004:0400c11": "細是佛境界釋之者曰無明過患六種染心前三",
    "X30n0603_004:0400c12": "種麤後三種細前三種者一執相應染二不斷相",
    "X30n0603_004:0400c13": "應染三分別智相應染言凡夫之境為麤中之麤",
    "X30n0603_004:0400c14": "者就三種麤染中執相應染尤麤故也若不斷相",
    "X30n0603_004:0400c15": "應染及分別智相應染二種為麤中之稍細者也",
    "X30n0603_004:0400c16": "言菩薩境界為細中之麤者以現色不相應染及",
    "X30n0603_004:0400c17": "能見心不相應染根本業不相應染此三種皆為",
    "X30n0603_004:0400c18": "細於現色不相應染及能見心不相應染同是不",
    "X30n0603_004:0400c19": "相應故名為細獨其後根本業識麤故名細中之",
    "X30n0603_004:0400c20": "麤也如佛境界則細中之細&#x8462;根本業不相應染",
    "X30n0603_004:0400c21": "能所未分則行相極細唯佛能了耳舊疏曰初變",
    "X30n0603_004:0400c22": "大千表至聲聞次變二百萬億那由他國土表至",
    "X30n0603_004:0400c23": "獨覺後更變二百者表出二乘至一乘位極滿故",
    "X30n0603_004:0400c24": "失經之旨為甚不可信也。",
    "X30n0603_004:0401a01": "[0401a01] 爾時東方(至)皆應供養。",
    "X30n0603_004:0401a02": "[0401a02] 論曰經前文所敘七寶塔中有佛全身者雖示寂",
    "X30n0603_004:0401a03": "滅之體而未見寂滅非斷滅之意故又敘能出大",
    "X30n0603_004:0401a04": "音聲讚歎釋迦牟尼佛能以平等大慧教菩薩法",
    "X30n0603_004:0401a05": "也既已明寂滅非斷滅矣又未見五蘊緣生之身",
    "X30n0603_004:0401a06": "皆證之意故經言一切眾生皆見多寶如來於寶",
    "X30n0603_004:0401a07": "塔中坐師子座全身不散如入禪定又聞其言善",
    "X30n0603_004:0401a08": "哉善哉釋迦牟尼佛快說是法華經我為聽是經",
    "X30n0603_004:0401a09": "故而來至此爾時四眾等見過去無量千萬億劫",
    "X30n0603_004:0401a10": "滅度佛說如是言歎未曾有以天寶華聚散多寶",
    "X30n0603_004:0401a11": "佛及釋迦牟尼佛而作是言釋迦牟尼佛可就此",
    "X30n0603_004:0401a12": "座即時釋迦牟尼佛入其塔中坐其半座也何以",
    "X30n0603_004:0401a13": "知之曰既言過去無量千萬億劫滅度佛矣而曰",
    "X30n0603_004:0401a14": "能聽經能讚歎釋迦牟尼佛又入其塔與之&#x7ADD;座",
    "X30n0603_004:0401a15": "而坐皆可疑也曰何疑哉曰多寶如來久已滅度",
    "X30n0603_004:0401a16": "則寂滅體也釋迦牟尼佛正當出世則緣生佛也",
    "X30n0603_004:0401a17": "今寂滅者聽經讚歎則為緣生者之事緣生者入",
    "X30n0603_004:0401a18": "于塔中&#x7ADD;座而坐則為寂滅者之相以是知其示",
    "X30n0603_004:0401a19": "五蘊緣生之身皆證也。",
    "X30n0603_004:0401a20": "[0401a20] 無盡居士論曰前佛後佛皆以教菩薩法說玅法",
    "X30n0603_004:0401a21": "華經已次第授記古佛過去久已是事可信耶於",
    "X30n0603_004:0401a22": "是佛前有七寶塔從地湧出住&#x8657;空中高至三十",
    "X30n0603_004:0401a23": "三天塔中出大音聲歎言善哉善哉釋迦牟尼佛",
    "X30n0603_004:0401a24": "能為大眾說玅法華經以開示言之則塔中久滅",
    "X30n0603_004:0401b01": "度佛多寶如來全身是也以悟入言之塔從地涌",
    "X30n0603_004:0401b02": "住&#x8657;空中高至梵天則平等自在無有高下也出",
    "X30n0603_004:0401b03": "大音聲則滅而非滅也久滅之身四眾願見必待",
    "X30n0603_004:0401b04": "十方分身之佛集歸一佛然後出現則一多相即",
    "X30n0603_004:0401b05": "也變八方為清淨移諸天於他土多寶分半座與",
    "X30n0603_004:0401b06": "釋迦佛大眾見二如來佛座高遠惟願如來以神",
    "X30n0603_004:0401b07": "通力令我等輩俱處&#x8657;空佛接以神力皆在空中",
    "X30n0603_004:0401b08": "以大音聲普告四眾如來不久當入涅槃欲以玅",
    "X30n0603_004:0401b09": "法華經付囑有在我滅度後誰能護持自說誓言",
    "X30n0603_004:0401b10": "以此觀之情存垢淨則此土他方見起凡聖則佛",
    "X30n0603_004:0401b11": "座高遠於斯悟入性相歷然將入涅槃夫復何慮",
    "X30n0603_004:0401b12": "或曰佛說往古日月燈明多寶諸佛何其佛之多",
    "X30n0603_004:0401b13": "名也曰莊子云容或氏大庭氏柏皇氏中央氏栗",
    "X30n0603_004:0401b14": "陸氏驪畜氏赫胥氏管仲云封泰山禪梁父者七",
    "X30n0603_004:0401b15": "十二君子能以傳記之所聞攷之乎子以為駕說",
    "X30n0603_004:0401b16": "乎。",
    "X30n0603_004:0401b17": "[0401b17] 玅法蓮華經提婆達多品第十二",
    "X30n0603_004:0401b18": "[0401b18] 爾時佛告(至)蓮華化生。",
    "X30n0603_004:0401b19": "[0401b19] 論曰提婆達多此言天熱生時人天心皆熱故以",
    "X30n0603_004:0401b20": "為名斛飯王之子佛之從弟初其母禱天而娠亦",
    "X30n0603_004:0401b21": "名天授然其行逆方佛化被大千含識者必敬信",
    "X30n0603_004:0401b22": "而提婆達多獨害之以毒藏十指甲見佛接足而",
    "X30n0603_004:0401b23": "禮佛足不傷而指自壞不勝其忿教阿闍世王放",
    "X30n0603_004:0401b24": "五百護財醉象以衝佛之駕佛以手示之醉象見",
    "X30n0603_004:0401c01": "佛十指皆現師子伏地驚懾遺糞而去因嗜酥多",
    "X30n0603_004:0401c02": "食頭痛呻吟佛遙聞憐之引手為摩其頭痛即止",
    "X30n0603_004:0401c03": "大喜曰何從得此長手邪熟視之知為佛手乃又",
    "X30n0603_004:0401c04": "大怒蓮華色比丘見之無故又大怒以拳歐之至",
    "X30n0603_004:0401c05": "死佛呵誨之終不悛&#x751E;破僧領五百比丘欲為己",
    "X30n0603_004:0401c06": "徒眾將去之舍利弗厭之睡熟而大目犍連以手",
    "X30n0603_004:0401c07": "擎之以往既覺大怒誓報之乃以大石抵佛石長",
    "X30n0603_004:0401c08": "三十肘廣十五肘地神手遮之石碎迸其小者中",
    "X30n0603_004:0401c09": "佛足流血其五逆大罪皆此類佛終悲怜之今獲",
    "X30n0603_004:0401c10": "授記作佛號天王如來所御世界名曰天道而已",
    "X30n0603_004:0401c11": "劫名國名殊勝之報皆所不言何也曰豈有形曲",
    "X30n0603_004:0401c12": "而影直者邪隋僧智顗曰此經至震旦凡四譯今",
    "X30n0603_004:0401c13": "所盛行者兩本西晉天竺僧法護所譯名正法華",
    "X30n0603_004:0401c14": "而護又能敷演僧道安法太所承稟者也後秦龜",
    "X30n0603_004:0401c15": "茲僧童壽所譯名玅法蓮華&#x8462;弘始八年也壽亦",
    "X30n0603_004:0401c16": "能敷演而其門弟子僧叡繼其席開為九喻有二",
    "X30n0603_004:0401c17": "十八品而此一品為宮嬪所留江東所傳止二十",
    "X30n0603_004:0401c18": "七品耳梁僧曇滿講一百&#x5FA7;以此品列持品之前",
    "X30n0603_004:0401c19": "乃於長沙焚身報法之恩陳僧慧思於經三生妍",
    "X30n0603_004:0401c20": "究以此品次寶塔品之後後獲法護所譯若合符",
    "X30n0603_004:0401c21": "契也。",
    "X30n0603_004:0401c22": "[0401c22] 於時下方(至)默然信受。",
    "X30n0603_004:0401c23": "[0401c23] 論曰經以象為示者示言語莫能達其玅也然有",
    "X30n0603_004:0401c24": "數種之象乃盡一義者有一種之象能該眾義者",
    "X30n0603_004:0402a01": "問曰何謂數種之象乃盡一義乎曰如過去滅度",
    "X30n0603_004:0402a02": "之佛在寶塔中全身不散者以象自心之寂滅也",
    "X30n0603_004:0402a03": "如出大音聲讚歎言此塔為聽法華經而至者以",
    "X30n0603_004:0402a04": "象寂滅非斷滅也如釋迦牟尼佛入多寶塔中與",
    "X30n0603_004:0402a05": "過去滅度之佛&#x7ADD;座而坐者以象五蘊緣生之身",
    "X30n0603_004:0402a06": "具證寂滅靈知之體也又問曰何謂一種之象該",
    "X30n0603_004:0402a07": "眾義乎曰此經不因地位修證不因凡聖迷悟不",
    "X30n0603_004:0402a08": "論善趣惡趣男子女人之相不論新熏舊熏遲成",
    "X30n0603_004:0402a09": "速得之異則以娑竭羅龍王之女獻珠之頃而成",
    "X30n0603_004:0402a10": "正覺為象也華嚴論曰如華嚴經說即不然但使",
    "X30n0603_004:0402a11": "自無情見大智逾明萬法體真無轉變相如維摩",
    "X30n0603_004:0402a12": "詰經曰舍利弗謂天女曰何故不轉女身天女謂",
    "X30n0603_004:0402a13": "舍利弗我從十二年來求女身相了不可得當何",
    "X30n0603_004:0402a14": "所轉菴提遮女謂舍利弗自男生我自女生當知",
    "X30n0603_004:0402a15": "萬法本自體如有何可轉如入法界品善財童子",
    "X30n0603_004:0402a16": "見善知識如文殊普賢比丘比丘尼居士長者童",
    "X30n0603_004:0402a17": "子優婆夷童女仙人外道五十三人各各自具菩",
    "X30n0603_004:0402a18": "薩行自具佛法隨諸眾生見身不同不言有轉若",
    "X30n0603_004:0402a19": "以法眼觀無俗不真若以世間眼觀無真不俗以",
    "X30n0603_004:0402a20": "法華經對權教三根見未盡者令成信種且將女",
    "X30n0603_004:0402a21": "相速轉成佛令生奇特方始發心趣真知見不堪",
    "X30n0603_004:0402a22": "本法而起善根此明且引三權令歸一實又破彼",
    "X30n0603_004:0402a23": "時劫定執三僧祗令於剎那證三世性本來一際",
    "X30n0603_004:0402a24": "無始無終稱法平等裂三乘之見網撤菩薩之草",
    "X30n0603_004:0402b01": "菴令歸法界之門入佛真實之宅故令龍女成佛",
    "X30n0603_004:0402b02": "明非過去久修年始八歲又表今非舊學轉女時",
    "X30n0603_004:0402b03": "分不逾剎那具行佛果無虧毫髮法本如是自體",
    "X30n0603_004:0402b04": "無時權學三根自將見隔迷自實法反以為化不",
    "X30n0603_004:0402b05": "知躬己本來如斯今處宅中猶存滯見云何界外",
    "X30n0603_004:0402b06": "懸指僧祗此見不離定乖永劫回心見謝方始舊",
    "X30n0603_004:0402b07": "居何如今時減諸見業徒煩多劫苦困方回如華",
    "X30n0603_004:0402b08": "嚴經法界緣起門明凡聖一真猶存見隔見存即",
    "X30n0603_004:0402b09": "凡情忘即佛稱性緣起俯仰進退屈伸謙敬皆菩",
    "X30n0603_004:0402b10": "薩行無有一法可轉變相有生住異滅故不同龍",
    "X30n0603_004:0402b11": "女轉身成佛然華嚴論所示者法本然故而不知",
    "X30n0603_004:0402b12": "法華龍女轉身成佛者象也便以象為實法而優",
    "X30n0603_004:0402b13": "劣之其可哉如善財童子登玅&#x5CEF;山頂不見德雲",
    "X30n0603_004:0402b14": "比丘必於別&#x5CEF;乃見至彌勒樓閣之前閣門不開",
    "X30n0603_004:0402b15": "必須彈指乃覺是二者亦皆象也又可以別&#x5CEF;乃",
    "X30n0603_004:0402b16": "見彈指方覺而議之歟。",
    "X30n0603_004:0402b17": "[0402b17] 無盡居士論曰佛於多劫嘗作國王為求法故捐",
    "X30n0603_004:0402b18": "捨國位奉事仙人經於千歲仙人為說玅法華經",
    "X30n0603_004:0402b19": "仙人者提婆達多是也由提婆達多善知識令我",
    "X30n0603_004:0402b20": "具足六波羅蜜慈悲喜捨三十二相八十種好紫",
    "X30n0603_004:0402b21": "磨金色十力四無所畏四攝法十八不共神通道",
    "X30n0603_004:0402b22": "力成等正覺棄捨王位者示欲樂之無常也僕事",
    "X30n0603_004:0402b23": "仙人者示善知識之難遇也仙人而能教佛者法",
    "X30n0603_004:0402b24": "以口傳而佛以心證也故善財南詢善知識一一",
    "X30n0603_004:0402c01": "經歷五十五位法門釋迦奉事善知識具足三十",
    "X30n0603_004:0402c02": "七助道法其致一也佛道勤苦難成如此恐弟子",
    "X30n0603_004:0402c03": "聞而退屈故又因智積問文殊以頗有眾生速成",
    "X30n0603_004:0402c04": "佛不文殊為說娑竭龍女年始八歲功德具足能",
    "X30n0603_004:0402c05": "至菩提智積言如來於三千大千世界乃至無有",
    "X30n0603_004:0402c06": "如芥子許非是捨身命處為眾生故乃成菩提不",
    "X30n0603_004:0402c07": "信此女於須臾頃乃得成佛舍利弗亦言女有五",
    "X30n0603_004:0402c08": "障非是法器爾時龍女以無價寶珠上佛佛受之",
    "X30n0603_004:0402c09": "即變成男子於南方無垢世界成等正覺以此觀",
    "X30n0603_004:0402c10": "之善受持法華經者忽然之間而非速也無量阿",
    "X30n0603_004:0402c11": "增祗劫而非遠也三乘非權也一乘非實也法法",
    "X30n0603_004:0402c12": "融通則法音方便旋陀羅尼昭然現前矣。",
    "X30n0603_004:0402c13": "[0402c13] 玅法蓮華經勸持品第十三",
    "X30n0603_004:0402c14": "[0402c14] 爾時藥王(至)佛自知我心。",
    "X30n0603_004:0402c15": "[0402c15] 論曰學無學等八千人以娑婆國中人弊惡故欲",
    "X30n0603_004:0402c16": "於他方國土廣說此經而波闍波提及耶輸陀羅",
    "X30n0603_004:0402c17": "比丘尼亦欲於他方國土廣說此經佛則視八十",
    "X30n0603_004:0402c18": "萬億那由他諸菩薩者鄙八千學無學及六千比",
    "X30n0603_004:0402c19": "丘尼志願之不宏也而諸菩薩初猶冀佛明有告",
    "X30n0603_004:0402c20": "&#x52C5;而佛默然無說則知佛意所在譬如良馬而見",
    "X30n0603_004:0402c21": "鞭影故經言時諸菩薩敬順佛意并欲自滿本願",
    "X30n0603_004:0402c22": "便於佛前作師子吼而發誓言世尊我等於如來",
    "X30n0603_004:0402c23": "滅後周旋往返十方世界令諸眾生書寫此經受",
    "X30n0603_004:0402c24": "持讀誦解說其義如法修行正憶念皆是佛之威",
    "X30n0603_004:0403a01": "力惟願世尊在於他方遙見守護則知佛之志願",
    "X30n0603_004:0403a02": "此經不以濁惡憎嫉之世為棄也至於同聲說偈",
    "X30n0603_004:0403a03": "專以牢持忍力為言譬如舟師不畏雲濤之險唯",
    "X30n0603_004:0403a04": "恐櫓柂不固也金剛般若經曰若有善男子善女",
    "X30n0603_004:0403a05": "人以恒河沙等身命布施若復有人於此經中乃",
    "X30n0603_004:0403a06": "至受持四句偈等為他人說其福甚多爾時須菩",
    "X30n0603_004:0403a07": "提聞說是經深解義趣涕淚悲泣而白佛言希有",
    "X30n0603_004:0403a08": "世尊佛說如是甚深經典我從昔來所得慧眼未",
    "X30n0603_004:0403a09": "曾得聞如是之經釋之者曰為離懈怠利養等樂",
    "X30n0603_004:0403a10": "味故謂以布施如是身命之福猷莫及受持四句",
    "X30n0603_004:0403a11": "偈之福則其可以一身味著懈怠故身為障礙耶",
    "X30n0603_004:0403a12": "四句偈者無我無人無眾生無壽者常修如是觀",
    "X30n0603_004:0403a13": "則於濁惡憎嫉之世能弘此經須菩提所以聞之",
    "X30n0603_004:0403a14": "而泣也起信論曰應忍他人惱心不懷報亦當忍",
    "X30n0603_004:0403a15": "於諸善事心不懈退立志堅強遠離怯弱當念過",
    "X30n0603_004:0403a16": "去久遠已來受一切身心大苦無有利益釋之者",
    "X30n0603_004:0403a17": "曰為於無數劫為求世間貪欲境界遭斷身命畢",
    "X30n0603_004:0403a18": "竟無有少分滋味為對此緣當勤精進立志堅強",
    "X30n0603_004:0403a19": "者能逶情境故能觀諸體相故能不令緣差故能",
    "X30n0603_004:0403a20": "成就世間出世間難事故常不忘此志則於濁惡",
    "X30n0603_004:0403a21": "憎嫉之世能弘此經也然金剛般若經及起信論",
    "X30n0603_004:0403a22": "所敘敘其不能忍苦以失大利策發其加精進而",
    "X30n0603_004:0403a23": "已若智度論所敘則曰忍者是最善玅行若遇緣",
    "X30n0603_004:0403a24": "時當作是念我若以瞋報彼則為自害又我先世",
    "X30n0603_004:0403b01": "自有是罪不得如意要必當償若於此人不受餘",
    "X30n0603_004:0403b02": "亦害我俱不得免云何起瞋又忍為硨磲能瑩諸",
    "X30n0603_004:0403b03": "功德若人加惡如豬揩金聚益發其明&#x8462;求佛道",
    "X30n0603_004:0403b04": "濟眾生之利器故曰忍為最善玅行故西域有無",
    "X30n0603_004:0403b05": "價珠名曰玻&#x74C8;若溺汙泥即便涌出騰高一丈若",
    "X30n0603_004:0403b06": "置濁水則令濁水成塵唯在清水中即便安住若",
    "X30n0603_004:0403b07": "置福多伽林中則異香噴發遮諸穢惡之氣令皆",
    "X30n0603_004:0403b08": "遠去菩薩忍力於弊惡之世如珠在福多伽林中",
    "X30n0603_004:0403b09": "發一切知見之香遮一切憎嫉之穢耳。",
    "X30n0603_004:0403b10": "[0403b10] 無盡居士論曰佛既以諸佛守護之法玅法蓮華",
    "X30n0603_004:0403b11": "經宣示四眾以無邊智慧自在神通觀見當來眾",
    "X30n0603_004:0403b12": "生善根&#x5C20;薄信力狹劣謗毀者多受持者少乃說",
    "X30n0603_004:0403b13": "多寶如來久已滅度尚為法來我於往昔為求此",
    "X30n0603_004:0403b14": "法棄捨國王給事仙人吾今說法已竟汝等誰能",
    "X30n0603_004:0403b15": "護法當發大願於是藥王二萬菩薩及此會中授",
    "X30n0603_004:0403b16": "記者同聲發願願不為慮我等於佛滅後當奉持",
    "X30n0603_004:0403b17": "讀誦廣說此經佛視八十萬億那由他諸菩薩是",
    "X30n0603_004:0403b18": "諸菩薩各作是念世尊默然不見告&#x52C5;我當敬順",
    "X30n0603_004:0403b19": "佛意并欲自滿本願便於佛前作師子吼而發誓",
    "X30n0603_004:0403b20": "言我等於如來滅後周旋往返十方世界能令眾",
    "X30n0603_004:0403b21": "生書寫此經受持讀誦解說其義如法修行夫空",
    "X30n0603_004:0403b22": "而無相寂而無體非信受則不能久非願力則不",
    "X30n0603_004:0403b23": "能持二萬菩薩與授記殷勤付囑各發大願則然",
    "X30n0603_004:0403b24": "已至於八十萬億那由他菩薩不待告&#x52C5;而敬順",
    "X30n0603_004:0403c01": "佛意各發大願則佛與菩薩道存於顧視之間與",
    "X30n0603_004:0403c02": "同宣其義而說偈言遠矣。",
    "X30n0603_004:0403c03": "玅法蓮華經合論卷第四",
    "X30n0603_004:0403c05": "音釋",
    "X30n0603_004:0403c06": "捶[0403c06] (封&#x8602;切)。犍[0403c06] (巨言切)。懾[0403c06] (占入聲)。覆[0403c06] (去聲)。使[0403c06] (去聲)。寢處[0403c06] (下上聲)。悛[0403c06] (且緣"
}