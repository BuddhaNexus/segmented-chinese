{
    "T85n2746_001:0167b22": "No. 2746 [cf. No. 251]",
    "T85n2746_001:0167b23": "般若波羅蜜多心經還源述一卷",
    "T85n2746_001:0167b25": "[0167b25] 對人受稱也。行深般若波羅蜜多□□□法",
    "T85n2746_001:0167b26": "也。般若名同深淺體異。行謂□□□□入&#x9E81;",
    "T85n2746_001:0167b27": "照無相中知無生妙入無性□□□加意悟",
    "T85n2746_001:0167b28": "入。故云行也。照見五蘊等皆空者。辯宗也。照",
    "T85n2746_001:0167b29": "者宗也。空者義也。五蘊等境□。境相自空。非",
    "T85n2746_001:0167c01": "由造作。若無□入。誰照其□。所以悟入。為真",
    "T85n2746_001:0167c02": "宗。照空為實義。五蘊□□非有。諸法由來性",
    "T85n2746_001:0167c03": "空。故言等也。度一切苦厄者。顯用也。所以有",
    "T85n2746_001:0167c04": "苦。緣為識心。識心既空。苦厄誰受。斯則擇法",
    "T85n2746_001:0167c05": "之妙用焉。",
    "T85n2746_001:0167c06": "[0167c06] 舍利子。色不異空。空不異色。色即是空。空即",
    "T85n2746_001:0167c07": "是色。受想行識等。亦復如是者。約境詮觀也。",
    "T85n2746_001:0167c08": "文別有四。一觀俗諦虛妄有。二觀真諦真實",
    "T85n2746_001:0167c09": "有。三觀第一義諦非真妄有。四觀非安立諦",
    "T85n2746_001:0167c10": "非非真妄有。色不異空者。觀虛妄有也。言無",
    "T85n2746_001:0167c11": "有俗諦。所取能取。一切法自性。質礙為色。即",
    "T85n2746_001:0167c12": "有無冷煖性。相反之類是也。按有無有性。俱",
    "T85n2746_001:0167c13": "是自心。泠煖相形。還緣共結。離唯心而無。五",
    "T85n2746_001:0167c14": "蔭亡自性而空。諸法色空。非礙有無。不拘真",
    "T85n2746_001:0167c15": "俗。性同故云不異也。空不異色者。觀真實有",
    "T85n2746_001:0167c16": "也。言無無俗諦有。所取能取。一切法自性。",
    "T85n2746_001:0167c17": "質礙為空。按緣有虛妄。故言真實。虛妄若盡。",
    "T85n2746_001:0167c18": "真實寧存。若捨俗諦妄有無。而滯真諦實無",
    "T85n2746_001:0167c19": "有者。此空則不異於色之拘礙也。色即是空",
    "T85n2746_001:0167c20": "者。觀非真妄有有也。言無有真諦無所取能",
    "T85n2746_001:0167c21": "取。一切法。自性。質礙為色。按俗諦有有有",
    "T85n2746_001:0167c22": "無。真諦無無無有。若見真殊俗。執有異無。此",
    "T85n2746_001:0167c23": "礙之色即空。即空而無有性就彼心生。假言",
    "T85n2746_001:0167c24": "絕待。對茲緣起。觸類相形。空是色空。色為",
    "T85n2746_001:0167c25": "空色。色為空色。故色非色。空為色空。故空非",
    "T85n2746_001:0167c26": "空。故言色即是空也。空即是色者。觀非非",
    "T85n2746_001:0167c27": "真妄有也。言無無第一義諦非有無。所取能",
    "T85n2746_001:0167c28": "取。一切法自性。質礙為空。按第一義諦。從",
    "T85n2746_001:0167c29": "真俗諦生。離彼俗有真無。是稱第一。若存第",
    "T85n2746_001:0168a01": "一。空性還為空性所拘。故知。空若實空。唯是",
    "T85n2746_001:0168a02": "一空。不可言空色。若實色唯是一色。不可",
    "T85n2746_001:0168a03": "言色。色非實色。所以言空。空非實空。所",
    "T85n2746_001:0168a04": "以言色。是則畢竟空中。建立諸法。但是增",
    "T85n2746_001:0168a05": "語。實無自性。若復滯於心量此空。即為色",
    "T85n2746_001:0168a06": "也。受想行識等亦復如是者。類顯諸法。同",
    "T85n2746_001:0168a07": "茲四觀。一一如理尋求。自然悟入空。無非",
    "T85n2746_001:0168a08": "不離。故慈氏頌云。",
    "T85n2746_001:0168a09": " 一切空無物  實有不可得",
    "T85n2746_001:0168a10": " 依言詞而說  是法相四種",
    "T85n2746_001:0168a11": "[0168a11] 舍利子。是諸法空相。不生不滅不垢不淨。不",
    "T85n2746_001:0168a12": "增不減者。證空明相也。文別有二。一標法空。",
    "T85n2746_001:0168a13": "二明證相。是諸法空相者。標法空也。言諸法",
    "T85n2746_001:0168a14": "無性。不為緣生。若從有證空。斯則誹謗。不可",
    "T85n2746_001:0168a15": "言法空也。不生不滅等者。明證相也。言諸法",
    "T85n2746_001:0168a16": "從本不生。今亦無滅若有生滅為垢。若無生",
    "T85n2746_001:0168a17": "滅為淨。未曾有生滅。故云無垢淨。若有垢淨",
    "T85n2746_001:0168a18": "為增。若無垢淨為減。本非垢淨。今不空無生",
    "T85n2746_001:0168a19": "滅自由妄識增減。詎緣實智。舉此以言明悟",
    "T85n2746_001:0168a20": "入般若之證相也。故知。正慧無相。則無生滅。",
    "T85n2746_001:0168a21": "真智無生。則無垢淨。淨覺無性。則無增減。此",
    "T85n2746_001:0168a22": "則無始有之初因。無初無之起分也。是故空",
    "T85n2746_001:0168a23": "中無色。無受想行識。無眼耳鼻舌身意。無色",
    "T85n2746_001:0168a24": "聲香味觸法。無眼識界。乃至無意識界。無無",
    "T85n2746_001:0168a25": "明亦無無明盡。乃至無老死。亦無老死盡。無",
    "T85n2746_001:0168a26": "苦集滅道。無智亦無德者。被機通釋也。文別",
    "T85n2746_001:0168a27": "有兩。一通明五乘。二別顯三聖。通明五乘。文",
    "T85n2746_001:0168a28": "自有四。一無五蔭。二無六塵。三無六根。四無",
    "T85n2746_001:0168a29": "六識。別顯三聖。文自有三。一明中乘。二彰小",
    "T85n2746_001:0168b01": "道。三詮大法。中乘兩重。一無中乘境。即無無",
    "T85n2746_001:0168b02": "明。乃至無老死也。二無中乘觀。即無無明盡。",
    "T85n2746_001:0168b03": "乃至亦無老死盡也。小道兩重。一無小乘境。",
    "T85n2746_001:0168b04": "即無苦集也。二無小乘觀。即無滅道也。大法",
    "T85n2746_001:0168b05": "兩重。一無大乘觀。即無智也。二無大乘境。即",
    "T85n2746_001:0168b06": "無德也。故楞伽經云。",
    "T85n2746_001:0168b07": " 人天聲聞乘  緣覺如來乘",
    "T85n2746_001:0168b08": " 乃至有心轉  諸乘非究竟",
    "T85n2746_001:0168b09": " 若彼心滅盡  無乘及乘者",
    "T85n2746_001:0168b10": " 無有乘建立  我說為一乘",
    "T85n2746_001:0168b11": "[0168b11] 按始于色受。終于智德。並是五乘心量。無非",
    "T85n2746_001:0168b12": "一實理門。所以證空之中。無此所相也。至如",
    "T85n2746_001:0168b13": "釋名出體。別有論門。為蛇畫足。此無所取。",
    "T85n2746_001:0168b14": "以無所得故。菩提薩埵。依般若波羅蜜多故。",
    "T85n2746_001:0168b15": "心無罣礙。無罣礙故。無有恐怖。遠離顛倒夢",
    "T85n2746_001:0168b16": "想。究竟涅槃者。舉行明因也。言畢竟空中",
    "T85n2746_001:0168b17": "無諸法者。以無所得故。若有所得。則諸法",
    "T85n2746_001:0168b18": "不空。諸法既空。則於何有得。由無所得故。",
    "T85n2746_001:0168b19": "菩薩依般若波羅蜜多也。據宣理合有此文。",
    "T85n2746_001:0168b20": "蓋翻譯漏耳。依般若波羅蜜多故。心無罣",
    "T85n2746_001:0168b21": "礙。言正慧擇法。高謝有無生滅。本自不",
    "T85n2746_001:0168b22": "然。增減於何緣起。故云心無罣礙也。無罣礙",
    "T85n2746_001:0168b23": "故。無有恐怖。遠離顛倒夢想。究竟涅槃。言積",
    "T85n2746_001:0168b24": "行有依。心通無住。展轉超越。窮乎實際。達識",
    "T85n2746_001:0168b25": "種而無自性。鑒相見而是唯心。恐怖不由外",
    "T85n2746_001:0168b26": "塵。顛倒還緣內想。想塵寂滅。假號涅槃。恐怖",
    "T85n2746_001:0168b27": "生起。強稱顛倒。若悟生起。從寂滅滅。寂滅從",
    "T85n2746_001:0168b28": "生起起者。則夢想與涅槃雙離。顛倒與究竟",
    "T85n2746_001:0168b29": "並亡。斯則最清淨覺也。由此三因故。空中不",
    "T85n2746_001:0168c01": "得有諸乘法也。",
    "T85n2746_001:0168c02": "[0168c02] 三世諸佛。依般若波羅蜜多故。得阿耨多羅",
    "T85n2746_001:0168c03": "三藐三菩提者。引證示果也。文別有二。一引",
    "T85n2746_001:0168c04": "證。即三際諸佛也。二示果。即三菩提也。三際",
    "T85n2746_001:0168c05": "諸佛者。言淨覺也。種智真佛。體絕去來。今眾",
    "T85n2746_001:0168c06": "生妄識。自見生住滅。同彼世識。假言三際也。",
    "T85n2746_001:0168c07": "阿耨多羅三藐三菩提者。此云無上正遍知",
    "T85n2746_001:0168c08": "覺也。無上在五乘之上也。正謂如理智。入三",
    "T85n2746_001:0168c09": "無性之妙理也。遍謂如量智。緣三有性之&#x9E81;",
    "T85n2746_001:0168c10": "相也。知謂無分別智。斷二無知也。覺謂無分",
    "T85n2746_001:0168c11": "別後智。過眠夢表也。此為真佛。故攝論云。如",
    "T85n2746_001:0168c12": "睡夢覺。如蓮花開。染污不不染污。二癡睡盡。",
    "T85n2746_001:0168c13": "故名為佛。",
    "T85n2746_001:0168c14": "[0168c14] 故知般若波羅蜜多。是大神&#x546A;。是大明&#x546A;。是",
    "T85n2746_001:0168c15": "無上&#x546A;。是無等等&#x546A;。能除一切苦。真實不虛",
    "T85n2746_001:0168c16": "者。總結述成也。文別有二。一總結。二述成。",
    "T85n2746_001:0168c17": "是大神&#x546A;等者。總結也。據大般若經。別有四",
    "T85n2746_001:0168c18": "&#x546A;。皆是梵言。今茲內護。則非言故。按大神",
    "T85n2746_001:0168c19": "&#x546A;。言達唯識也。大明&#x546A;。言達唯意也。無上",
    "T85n2746_001:0168c20": "&#x546A;。言達唯心也。無等等&#x546A;。言達唯智也。若不",
    "T85n2746_001:0168c21": "達唯識。則外境難遍難知。若照唯識。則外境",
    "T85n2746_001:0168c22": "易知易遍。故名為大。然則有無莫測。強謂之",
    "T85n2746_001:0168c23": "神&#x546A;。則總持理。無不統故。言是大神&#x546A;也。若",
    "T85n2746_001:0168c24": "不達唯意。則相見無分。思量方曉。若知唯意。",
    "T85n2746_001:0168c25": "則等智恒起。緣觀常明。故云是大明&#x546A;也。若",
    "T85n2746_001:0168c26": "不達唯心。則識種生滅。還熏習藏。若證唯心。",
    "T85n2746_001:0168c27": "則識種無性。鏡智現前。物莫之染。故言是無",
    "T85n2746_001:0168c28": "上&#x546A;也。若不達唯智。則因種雖淨。畢竟還生。",
    "T85n2746_001:0168c29": "若入唯智。則因性本自不生。智識由來無起。",
    "T85n2746_001:0169a01": "一圓淨覺。永照無餘。堅若金剛。體唯常住故。",
    "T85n2746_001:0169a02": "言是無等等&#x546A;也。能除一切苦。真實不虛者。",
    "T85n2746_001:0169a03": "此述成也。按正慧擇法。&#x9008;跨心源。離有無自",
    "T85n2746_001:0169a04": "體。即悟入現觀。相見從本非有。因性法爾是",
    "T85n2746_001:0169a05": "無。緣照兩亡。識智俱絕。豈邪妄之能擾。何苦",
    "T85n2746_001:0169a06": "厄之所侵乎。故說般若波羅蜜多&#x546A;。即說&#x546A;",
    "T85n2746_001:0169a07": "曰。",
    "T85n2746_001:0169a08": "[0169a08] 揭帝揭帝波羅揭帝波羅僧揭帝菩提娑婆呵",
    "T85n2746_001:0169a09": "[0169a09] 此外護也。文自兩重。一控引。二說&#x546A;。其文易",
    "T85n2746_001:0169a10": "了。無勞重釋。按&#x546A;者持也。持有四種。一法。",
    "T85n2746_001:0169a11": "二義。三辭。四理。內護理總持也。外護辭總持",
    "T85n2746_001:0169a12": "也。但此辭。同體大覺。乃能窮盡。十位菩薩。",
    "T85n2746_001:0169a13": "皆所未通。得本行本。不可翻譯。雖然大意有",
    "T85n2746_001:0169a14": "三。一詮甚深般若。二名大力天神。三片浮遊",
    "T85n2746_001:0169a15": "鬼魅。諸佛慈善。密意在中。所以誦持。必招靈",
    "T85n2746_001:0169a16": "祐。此為外護也。頌言。",
    "T85n2746_001:0169a17": " 諸佛所師常住法  無有色空真俗性",
    "T85n2746_001:0169a18": " 我今得聞敬奉持  普願有情皆信解",
    "T85n2746_001:0169a19": "[0169a19] 此經。元於大般若中疏出。如法華經普門品",
    "T85n2746_001:0169a20": "別行之類是也。三藏法師玄奘。每受持而有",
    "T85n2746_001:0169a21": "靈應。是故別譯以流通。若人清心澡浴。著鮮",
    "T85n2746_001:0169a22": "潔衣。端身正坐。一誦五百遍者。除九十五種",
    "T85n2746_001:0169a23": "邪道。善願從心。度一切苦厄。"
}