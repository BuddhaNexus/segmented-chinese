{
    "T48n2004_004:0261b19": "萬松老人評唱天童覺和尚頌古",
    "T48n2004_004:0261b20": "從容庵錄四",
    "T48n2004_004:0261b22": "侍者離知錄",
    "T48n2004_004:0261b23": "後學性一校",
    "T48n2004_004:0261b24": "生生道人梓",
    "T48n2004_004:0261b25": "第五十四則雲巖大悲",
    "T48n2004_004:0261b26": "[0261b26] 示眾云。八面欞櫳。十方通暢。一切處放光",
    "T48n2004_004:0261b27": "動地。一切時妙用神通。且道。如何發現。",
    "T48n2004_004:0261b28": "[0261b28] 舉。雲巖問道吾。大悲菩薩用許多手眼作",
    "T48n2004_004:0261b29": "麼(爾恁麼問圖&#x4E2A;甚麼)吾云。如人夜間背手摸枕子(一上神通",
    "T48n2004_004:0261c01": "不同小小)巖云。我會也(且莫詐明頭)吾云。汝作麼生會(果然",
    "T48n2004_004:0261c02": "放不過)巖云。遍身是手眼(無空缺處)吾云。道即大曬",
    "T48n2004_004:0261c03": "道即得八成(某甲舌頭短)巖云。師兄作麼生(理長即就)吾",
    "T48n2004_004:0261c04": "云。通身是手眼(無隔礙處)。",
    "T48n2004_004:0261c05": "[0261c05] 師云。李翱問&#x9D5E;湖。大悲用千手眼作麼。湖云。",
    "T48n2004_004:0261c06": "今上用公作麼。昔有無目山人。貨卜。雨過泥。",
    "T48n2004_004:0261c07": "途著鮮白鞋入市。人問。山人失明。如何泥不",
    "T48n2004_004:0261c08": "污鞋。山人舉拄杖云。拄杖頭上有眼。以山人",
    "T48n2004_004:0261c09": "為證。夜間摸枕子。手上有眼。喫飯時舌上有",
    "T48n2004_004:0261c10": "眼。聽語識人耳中有眼。蘇子瞻與聾人說話。",
    "T48n2004_004:0261c11": "寫字而已。復笑云。我與彼皆異人也。我以手",
    "T48n2004_004:0261c12": "為口。彼以眼為耳。佛說六根互用。信乎不疑。",
    "T48n2004_004:0261c13": "無盡居士潞州紫巖大悲殿記。舉大悲經楞",
    "T48n2004_004:0261c14": "嚴經。最為詳細。&#x751E;見一說。大悲昔為妙善公",
    "T48n2004_004:0261c15": "主。乃天人為宣律師說。然三十二應。百億化",
    "T48n2004_004:0261c16": "身。亦隨見不同。各據其說也。天覺曰。千手者",
    "T48n2004_004:0261c17": "示引迷接物之多也。千眼者示放光照暗之廣",
    "T48n2004_004:0261c18": "也。苟無眾生無塵勞。則一指不存。而況千萬",
    "T48n2004_004:0261c19": "臂乎。一瞬不具。而況千萬目乎。遍身通身。何",
    "T48n2004_004:0261c20": "必不必。似有淺深。實無損益。雲居示眾曰。老",
    "T48n2004_004:0261c21": "僧二十年前住三&#x5CEF;庵時。興化來曰。權借一",
    "T48n2004_004:0261c22": "問以為影草時如何。老僧當時機思遲鈍道",
    "T48n2004_004:0261c23": "不得。為伊致得箇問頭。奇特不敢辜他。當時",
    "T48n2004_004:0261c24": "伊曰。想庵主答這話不得。不如禮拜了退。而",
    "T48n2004_004:0261c25": "今思量當時不消道箇何必。萬松道。若教容",
    "T48n2004_004:0261c26": "易得。後有化主到興化處。化問。山中和尚住",
    "T48n2004_004:0261c27": "三&#x5CEF;庵時。老僧曾問伊話祇對不得。而今道",
    "T48n2004_004:0261c28": "得也未。化主舉前話了。化曰。雲居二十年只",
    "T48n2004_004:0261c29": "道得箇何必。興化即不然。爭如道箇不必。萬",
    "T48n2004_004:0262a01": "松道。&#x9B2A;兔角之短長。三聖云。雲居二十年道",
    "T48n2004_004:0262a02": "得。猶較他興化半月程。萬松道。競空花之濃",
    "T48n2004_004:0262a03": "淡。僧問覺範。如諸老宿所示有同異否。範云。",
    "T48n2004_004:0262a04": "佛令訥鈍比丘誦苕&#x83F7;。一日大悟得大辯才。",
    "T48n2004_004:0262a05": "於此當見先德為物之心。天童分上又作麼",
    "T48n2004_004:0262a06": "生。頌云。",
    "T48n2004_004:0262a07": "一竅虛通(&#x7AEA;窮三際) 八面櫺櫳(橫遍十方) 無象無私春入",
    "T48n2004_004:0262a08": "律(應時納祐)  不留不礙月行空(任運落前溪) 清淨寶目功",
    "T48n2004_004:0262a09": "德臂(顧前盻後拈東掇西)  遍身何似通身是(分&#x758E;不下) 現前手",
    "T48n2004_004:0262a10": "眼顯全機(賊&#x8CCD;已露)  大用縱橫何忌諱(無可不可)",
    "T48n2004_004:0262a11": "[0262a11] 師云。天童道。由一竅虛通。便得八面櫺櫳",
    "T48n2004_004:0262a12": "也。且如柳塘花塢暖日和風。春在何處。作何",
    "T48n2004_004:0262a13": "形段。然能應物乘時不留不礙。如月當天任",
    "T48n2004_004:0262a14": "運而轉。知。通身遍身。背手摸枕底是甚麼人。",
    "T48n2004_004:0262a15": "傀儡棚中。必有抽牽線索者。楞嚴說八萬四",
    "T48n2004_004:0262a16": "千清淨寶目。八萬四千姥陀羅臂。八萬四千",
    "T48n2004_004:0262a17": "爍迦羅首。興化墮馬折臂頌云。大悲菩薩有",
    "T48n2004_004:0262a18": "千手。大丈夫兒誰不有。且道。那箇是通身底",
    "T48n2004_004:0262a19": "手眼。師以手擘眼云。&#x732B;。",
    "T48n2004_004:0262a20": "第五十五則雪&#x5CEF;飯頭",
    "T48n2004_004:0262a21": "[0262a21] 示眾云。&#x6C37;寒於水。青出於藍。見過於師。方堪",
    "T48n2004_004:0262a22": "傳授。養子不及父。家門一世衰。且道。奪父",
    "T48n2004_004:0262a23": "之機者是甚麼人。",
    "T48n2004_004:0262a24": "[0262a24] 舉。雪&#x5CEF;在德山作飯頭(少不努力)一日飯遲。德山",
    "T48n2004_004:0262a25": "托&#x9262;至法堂(老不歇心)&#x5CEF;云。這老漢鐘未鳴鼓未",
    "T48n2004_004:0262a26": "響。托&#x9262;向甚麼處去(教得孩兒會罵娘)山便歸方丈(盡在",
    "T48n2004_004:0262a27": "不言中)&#x5CEF;舉似巖頭(家返宅亂)頭云。大小德山不會",
    "T48n2004_004:0262a28": "末後句(父為子隱直在其中)山聞令侍者喚巖頭問。汝",
    "T48n2004_004:0262a29": "不肯老僧那(潑油救火)巖遂啟其意(人間私語天聞若雷)山乃",
    "T48n2004_004:0262b01": "休去(果然不會)至明日陞堂果與尋常不同(隨風倒柁)巖",
    "T48n2004_004:0262b02": "撫掌笑云。且喜老漢會末後句(家醜外揚)他後天",
    "T48n2004_004:0262b03": "下人不奈伊何(鼻孔為甚在我手裏)。",
    "T48n2004_004:0262b04": "[0262b04] 師云。雪&#x5CEF;低頭歸庵。德山便歸方丈。最好參",
    "T48n2004_004:0262b05": "詳。巖頭密啟其意。爾且道。道甚麼。德山又休",
    "T48n2004_004:0262b06": "去。可謂。相逢不拈出。舉意便知有。山至來日",
    "T48n2004_004:0262b07": "上堂。果與尋常不同。也是將錯就錯。頭下至",
    "T48n2004_004:0262b08": "僧堂前。拊掌大笑曰。且喜老漢會末後句。他",
    "T48n2004_004:0262b09": "後天下人不奈伊何。切忌。蓋覆將來雖然如",
    "T48n2004_004:0262b10": "是。也只得三年。德山果三年遷逝。天覺頌。鐘",
    "T48n2004_004:0262b11": "鼓聲沈捧&#x9262;迴。巖頭一拶語如雷。果然只得",
    "T48n2004_004:0262b12": "三年活。莫是遭他授記來。萬松道。知爾被底",
    "T48n2004_004:0262b13": "穿。曾共同床臥。明招代德山云。咄咄。沒處去。",
    "T48n2004_004:0262b14": "沒處去。萬松道。鼻孔在他人手裏。雪竇云。曾",
    "T48n2004_004:0262b15": "聞說箇獨眼龍。元來只具一隻眼。殊不知。德",
    "T48n2004_004:0262b16": "山是箇無齒大蟲。若不是巖頭識破。爭得明",
    "T48n2004_004:0262b17": "日與作日不同。諸人要會末後句麼。只許老",
    "T48n2004_004:0262b18": "胡知不許老胡會。半遮半掩漏逗。也不知。大",
    "T48n2004_004:0262b19": "溈&#x5586;云。巖頭大似高山石裂。直得百里走獸",
    "T48n2004_004:0262b20": "潛蹤。若非德山度量深明。爭得昨日與今日",
    "T48n2004_004:0262b21": "不同。萬松道。無齒大蟲。爪距尚在。魯祖凡見",
    "T48n2004_004:0262b22": "僧來便面壁。南泉聞云。我尋常向他道。空劫",
    "T48n2004_004:0262b23": "已前承當。佛未出世時會取。尚不得箇半箇。",
    "T48n2004_004:0262b24": "他恁麼。驢年去。若識得南泉。便見巖頭。更與",
    "T48n2004_004:0262b25": "天童把臂共行。頌云。",
    "T48n2004_004:0262b26": "末後句會也無(這裏不得會不會打折腰) 德山父子太含胡",
    "T48n2004_004:0262b27": "(外明不知裏暗)  座中亦有江南客(勿謂秦無人) 莫向人前唱",
    "T48n2004_004:0262b28": "鷓鴣(休得也)",
    "T48n2004_004:0262b29": "[0262b29] 師云。末後句如此。難明峻硬若德山。&#x9834;俊如",
    "T48n2004_004:0262c01": "巖頭。至今分雪不出。不見道。出身猶可易。脫",
    "T48n2004_004:0262c02": "體道應難。鄭谷詩。花月樓臺近九衢。清歌一",
    "T48n2004_004:0262c03": "曲倒金壺。座中亦有江南客。莫向春風唱鷓",
    "T48n2004_004:0262c04": "鴣。天童用後兩句。不勞再舉底意也。舉著後",
    "T48n2004_004:0262c05": "如何。師下座便歸方丈。",
    "T48n2004_004:0262c06": "第五十六則密師白兔",
    "T48n2004_004:0262c07": "[0262c07] 示眾云。寧可永劫沈淪。不求諸聖解脫。提婆",
    "T48n2004_004:0262c08": "達多。無間獄中受三禪樂。&#x6B1D;頭藍弗。有頂天",
    "T48n2004_004:0262c09": "上墮飛狸身。且道。利害在甚麼處。",
    "T48n2004_004:0262c10": "[0262c10] 舉。密師伯與洞山行次。見白兔子面前走",
    "T48n2004_004:0262c11": "過。密云。俊哉(爭奈荒草裏走)山云。作麼生(怪&#x511E;遲也)密云。",
    "T48n2004_004:0262c12": "如白衣拜相(自地昇空易)山云。老老大大作這箇",
    "T48n2004_004:0262c13": "語話(幾乎放過)密云。爾又作麼生(人無害虎心虎無傷人意)山云。",
    "T48n2004_004:0262c14": "積代簪纓。暫時落薄(從空放下難)。",
    "T48n2004_004:0262c15": "[0262c15] 師舉。洞山與潭州神山僧密禪師過水。山問。",
    "T48n2004_004:0262c16": "過水事作麼生。密云。不濕&#x811A;。山曰。老老大大",
    "T48n2004_004:0262c17": "作這箇語話。密曰。汝又作麼生。山云。&#x811A;不",
    "T48n2004_004:0262c18": "濕。教中有性修二門。洞上名借功明位。大抵",
    "T48n2004_004:0262c19": "因修而悟。從凡入聖。白衣庶民直拜&#x51A1;宰。若",
    "T48n2004_004:0262c20": "先悟後修。從聖入凡。積代簪纓本來尊貴。雖",
    "T48n2004_004:0262c21": "飄零萬狀。骨骼猶存。所以道。貧子喻中明此",
    "T48n2004_004:0262c22": "道。獻珠偈裏顯張羅。汝等諸人。要見二尊宿",
    "T48n2004_004:0262c23": "見處麼。看取天童一狀領過。頌云。",
    "T48n2004_004:0262c24": "抗力霜雪(貧則獨善一身) 平步雲霄(達則兼濟天下) 下惠出國",
    "T48n2004_004:0262c25": "(苦瓠連根苦)  相如過橋(甜瓜徹蒂甜) 蕭曹謀略能成漢(葵花向日)",
    "T48n2004_004:0262c26": "  巢許身心欲避堯(柳絮隨風) 寵辱若驚深自信(悟須實悟",
    "T48n2004_004:0262c27": "參須實參)  真情參跡混漁樵(未免靈龜曳尾)",
    "T48n2004_004:0262c28": "[0262c28] 師云。蓬蒿貪雨露。松柏耐風霜。歲寒然後知",
    "T48n2004_004:0262c29": "松柏之後凋。此隨緣不變之旨。簪纓落薄之",
    "T48n2004_004:0263a01": "談。有力大人堪任此事也。平步雲霄。一超直",
    "T48n2004_004:0263a02": "入如來地。已是太遲也。殊不知。積代簪纓本",
    "T48n2004_004:0263a03": "來富貴。論語柳下惠為士師。三黜人曰。子未",
    "T48n2004_004:0263a04": "可以去乎。曰。直道而事人安往而不三黜。枉",
    "T48n2004_004:0263a05": "道而事人。何必去父母之邦也。司馬相如字",
    "T48n2004_004:0263a06": "犬子。少喪父母。九歲與人牧&#x732A;。聞藺相如為",
    "T48n2004_004:0263a07": "卿相。改名相如。棄&#x732A;就學。&#x732A;主杖之。先生問",
    "T48n2004_004:0263a08": "知賢。留門外草庵。十年無書與讀。遣去。過昇",
    "T48n2004_004:0263a09": "仙橋。題柱曰。若不乘駟馬車。不過此橋。後造",
    "T48n2004_004:0263a10": "得子虛賦。將軍楊得意。夜宿殿中。誦此賦。帝",
    "T48n2004_004:0263a11": "曰。朕恨不與此人同時。將軍奏曰。見在蜀地。",
    "T48n2004_004:0263a12": "帝命往召。同乘駟馬車過橋。封侍中。蕭何曹",
    "T48n2004_004:0263a13": "參。成漢高祖帝業。巢父許由。避堯洗耳飲牛。",
    "T48n2004_004:0263a14": "老子云。寵辱若驚。得之若驚。失之若驚。以上",
    "T48n2004_004:0263a15": "四雙八事。皆一句密老。一句洞山。妙哉圭&#x5CEF;",
    "T48n2004_004:0263a16": "舉喻。譬如皇族淪落微賤。習以性成。後遇薦",
    "T48n2004_004:0263a17": "拔。雖復本位。三端六藝。要重更改習學力用",
    "T48n2004_004:0263a18": "方全。雖然天童分上猶落階級。不見道。寵辱",
    "T48n2004_004:0263a19": "若驚深自信。真情參跡混漁樵。",
    "T48n2004_004:0263a20": "第五十七則嚴陽一物",
    "T48n2004_004:0263a21": "[0263a21] 示眾云。弄影勞形。不識形為影本。揚聲止響。",
    "T48n2004_004:0263a22": "不知聲是響根。若非騎牛覓牛。便是以楔去",
    "T48n2004_004:0263a23": "楔。如何免得此過。",
    "T48n2004_004:0263a24": "[0263a24] 舉。嚴陽尊者問趙州。一物不將來時如何",
    "T48n2004_004:0263a25": "(猶是分外)州云。放下著(貼体衣衫會須脫&#x5374;)嚴云。一物不將來。",
    "T48n2004_004:0263a26": "放下箇甚麼(人不知己過牛不知力大)州云。恁麼則擔取去",
    "T48n2004_004:0263a27": "(喚不回頭爭奈何)。",
    "T48n2004_004:0263a28": "[0263a28] 洪州武寧縣新興嚴陽尊者。初參趙州。問一",
    "T48n2004_004:0263a29": "物不將來時如何。此與僧問報慈。情生智隔。",
    "T48n2004_004:0263b01": "相變體殊。情未生時如何。慈云隔。暮故底。道",
    "T48n2004_004:0263b02": "情也未生隔箇甚麼。此與一物不將來放下",
    "T48n2004_004:0263b03": "箇甚麼。孟八郎漢大同。州云放不下則擔取",
    "T48n2004_004:0263b04": "去者。言下大悟。佛果法語舉。黃龍頌云。一物",
    "T48n2004_004:0263b05": "不將來。兩肩擔不起(果云。明眼人難謾)言下忽知非(退步墮深",
    "T48n2004_004:0263b06": "坑)心中無限喜(如貧得寶)毒惡既忘懷(無始宿業盡時清淨)蛇虎",
    "T48n2004_004:0263b07": "為知己(異類等解)寥寥千百年。清風猶未已(誰不景仰)師",
    "T48n2004_004:0263b08": "所居常一蛇一虎手中與食。故如得果人。尊",
    "T48n2004_004:0263b09": "者稱之。趙州古佛與尊者。不測聖凡底人。出",
    "T48n2004_004:0263b10": "一言發一問。千古之下。與人為龜鏡。天童見",
    "T48n2004_004:0263b11": "近日師僧&#x9E81;心轉盛。所以打草驚蛇。頌云。",
    "T48n2004_004:0263b12": "不防細行輸先手(黑白未分前猶是正中偏) 自覺心&#x9E81;媿撞",
    "T48n2004_004:0263b13": "頭(虎口裏下子)  局破腰間斧柯爛(且道如今甚麼時節) 洗清凡",
    "T48n2004_004:0263b14": "骨共仙游(頭輕眼明)",
    "T48n2004_004:0263b15": "[0263b15] 師云。王介甫老。持&#x68CA;隱語云。彼亦不敢先。此",
    "T48n2004_004:0263b16": "亦不敢先。唯其不敢先。是以無所爭。唯其無",
    "T48n2004_004:0263b17": "所爭。是故入於不死不生。&#x68CA;乃爭先法。贏則",
    "T48n2004_004:0263b18": "贏箇先手。輸則輸箇頭撞。趙州於爾未下子",
    "T48n2004_004:0263b19": "以前。早先見數著。嚴陽只管橫飛直逴。剩",
    "T48n2004_004:0263b20": "占幾路。不知斧柯已爛也。王氏神仙傳。晉隆",
    "T48n2004_004:0263b21": "安時。信安縣王質。採薪至眩室&#x5742;。見石室",
    "T48n2004_004:0263b22": "四童子弈&#x68CA;。與質物。如棗子。含之不飢。&#x68CA;終",
    "T48n2004_004:0263b23": "斧柯爛於腰間。衣袂隨風。抵暮還家。已數十",
    "T48n2004_004:0263b24": "年矣。趙州放下著。擔取去兩轉語。抽筋拔髓。",
    "T48n2004_004:0263b25": "換骨洗&#x8193;。便與趙州。把手共行。步虛輕舉也。",
    "T48n2004_004:0263b26": "有底道。清閒真道本。無事小神仙。雖然莫將",
    "T48n2004_004:0263b27": "無事為無事。往往事從無事生。",
    "T48n2004_004:0263b28": "第五十八則剛經輕賤",
    "T48n2004_004:0263b29": "[0263b29] 示眾云。依經解義。三世佛冤。離經一字。返同",
    "T48n2004_004:0263c01": "魔說。因不收。果不入。底人。還受業報也無。",
    "T48n2004_004:0263c02": "[0263c02] 舉。金剛經云。若為人輕賤(我作糞中蟲)是人先",
    "T48n2004_004:0263c03": "世罪業應墮惡道(老僧最先入)以今世人輕賤故(叢林",
    "T48n2004_004:0263c04": "驢騾蹴踏龍象)先世罪業則為消滅(甚麼處去也)。",
    "T48n2004_004:0263c05": "[0263c05] 師云。見聞為種。八難超十地之階。解行在躬。",
    "T48n2004_004:0263c06": "一生圓曠劫之果。圭&#x5CEF;科此經。為轉罪成佛。",
    "T48n2004_004:0263c07": "此菩提煩惱。不二。生死涅盤不二。梁昭明太",
    "T48n2004_004:0263c08": "子。科判此經。為能淨業障分。傅大士頌。先身",
    "T48n2004_004:0263c09": "有報障。今日受持經。暫被人輕賤。轉重復還",
    "T48n2004_004:0263c10": "輕。此正是依經解義也。後面四句便有衲僧",
    "T48n2004_004:0263c11": "氣息。道。若了依他起。能除遍計情。常依般若",
    "T48n2004_004:0263c12": "觀。何慮不圓成。前四句功德力。後四句觀行",
    "T48n2004_004:0263c13": "力。六祖口訣云。佛言。持經之人。合得一切人",
    "T48n2004_004:0263c14": "恭敬供養。為多生有重業障故。今生雖持此",
    "T48n2004_004:0263c15": "經。常被人輕賤。不得敬養。自以持經故。不起",
    "T48n2004_004:0263c16": "我人等相。不問冤親。常行恭敬。有犯不校。常",
    "T48n2004_004:0263c17": "修般若波羅蜜。歷劫重罪悉皆消滅。又約理",
    "T48n2004_004:0263c18": "而言。先世即是前念妄心。今世即是後念覺",
    "T48n2004_004:0263c19": "心。以後念覺心。輕賤前念妄心。妄不能住。故",
    "T48n2004_004:0263c20": "云先世罪業即為消滅。妄念既滅罪業不成。",
    "T48n2004_004:0263c21": "即得菩提。此理事二解皆約觀行也。僧問雲",
    "T48n2004_004:0263c22": "居。承教有言。是人先世罪業應墮惡道。以今",
    "T48n2004_004:0263c23": "世人輕賤。故先世罪業即為消滅。此意如何。",
    "T48n2004_004:0263c24": "居云。動則應墮惡道。靜則為人輕賤。崇壽稠",
    "T48n2004_004:0263c25": "云。心外有法。應墮惡道。守住自己。為人輕",
    "T48n2004_004:0263c26": "賤。萬松道。兩箇老漢俗氣也不除。且道。天童",
    "T48n2004_004:0263c27": "分上又作麼生。頌云。",
    "T48n2004_004:0263c28": "綴綴功過(唯除頓覺人) 膠膠因果(并法不隨順) 鏡外狂奔",
    "T48n2004_004:0263c29": "演若多(&#x811A;下煙生)  杖頭擊著破&#x7AC8;墮(百雜碎) &#x7AC8;墮破(靈從",
    "T48n2004_004:0264a01": "何生聖從何至)  來相賀(伏惟墮[怡-台+羅]) &#x5374;道。從前辜負我(何不早道)",
    "T48n2004_004:0264a02": "[0264a02] 師云。功即持經。過即先業。既立妄因。必招妄",
    "T48n2004_004:0264a03": "果。楞嚴云。豈不聞。室羅城中。演若達多。忽",
    "T48n2004_004:0264a04": "於晨朝。以鏡照面。愛鏡中頭眉目可見。嗔責",
    "T48n2004_004:0264a05": "己頭不見面目。以為魑魅。無狀狂走。於意云",
    "T48n2004_004:0264a06": "何。此人何因無故狂走。富樓那言。是人心狂。",
    "T48n2004_004:0264a07": "更無他故。此迷真執妄也。般若觀照真也。功",
    "T48n2004_004:0264a08": "過因果妄也。真智現前。妄業消滅。阿耨菩提",
    "T48n2004_004:0264a09": "皎然本具。此正教意。衲僧分上如何。嵩嶽破",
    "T48n2004_004:0264a10": "&#x7AC8;墮和尚。山塢有廟。殿安一&#x7AC8;。烹宰祭祀不",
    "T48n2004_004:0264a11": "輟。墮領侍者入廟。以杖敲&#x7AC8;三下咄云。此&#x7AC8;",
    "T48n2004_004:0264a12": "泥瓦合成。聖從何來靈從何起。恁麼烹宰物",
    "T48n2004_004:0264a13": "命。又打三下。&#x7AC8;乃傾墮破落。安國師號為破",
    "T48n2004_004:0264a14": "&#x7AC8;墮。須臾有一人。青衣峨冠設拜云。我本廟",
    "T48n2004_004:0264a15": "神久受業報。今日蒙師說無生法。脫此處生",
    "T48n2004_004:0264a16": "在天中。特來致謝。師曰。是汝本有。非吾強",
    "T48n2004_004:0264a17": "言。神再拜而沒。土瓦合成。聖從何來。無我人",
    "T48n2004_004:0264a18": "相。般若智也。以真智為妄業。從來辜負。今日",
    "T48n2004_004:0264a19": "相賀。烹宰物命極多全無福利。禪老敲三拄",
    "T48n2004_004:0264a20": "杖便得生天。咄。鬼怕惡人難展掌。賊憑贓物",
    "T48n2004_004:0264a21": "易承頭。",
    "T48n2004_004:0264a22": "第五十九青林死蛇",
    "T48n2004_004:0264a23": "[0264a23] 示眾云。去即留住。住即遣去。不去不住。渠無",
    "T48n2004_004:0264a24": "國土。何處逢渠。在在處處。且道。是甚麼物。",
    "T48n2004_004:0264a25": "得恁麼奇特。",
    "T48n2004_004:0264a26": "[0264a26] 舉。僧問青林。學人徑往時如何(舉步即迂迴)林",
    "T48n2004_004:0264a27": "云。死蛇當大路。勸子莫當頭(慣曾著毒)僧云。當",
    "T48n2004_004:0264a28": "頭時如何(許爾大膽)林云。喪子命根(果然)僧云。不當",
    "T48n2004_004:0264a29": "頭時如何(怎只由爾)林云。亦無迴避處(築著磕著)僧云。",
    "T48n2004_004:0264b01": "正恁麼時如何(且莫著忙)林云。&#x5374;失也(雖是死蛇解弄也活)僧",
    "T48n2004_004:0264b02": "云。未審向甚麼處去也(不信搜懷)林云。草深無覓",
    "T48n2004_004:0264b03": "處(頭上漫漫&#x811A;下漫漫)僧云。和尚也須隄防始得(迴來也)林",
    "T48n2004_004:0264b04": "拊掌云。一等是箇毒氣(將謂侯白更有侯黑)。",
    "T48n2004_004:0264b05": "[0264b05] 筠州洞山第三世。師虔禪師。初從夾山來參",
    "T48n2004_004:0264b06": "悟本。本問。近離何處。林云。武陵。本曰。武陵",
    "T48n2004_004:0264b07": "法道何似此間。林云。胡地冬抽&#x7B0B;。本曰。別",
    "T48n2004_004:0264b08": "甑炊香飯。供養於此人。師乃出去。本曰。此",
    "T48n2004_004:0264b09": "子向後走殺天下人去在。林在洞山栽松。有",
    "T48n2004_004:0264b10": "劉翁者。從師求頌。師示之曰。尖尖三尺餘。&#x6B1D;",
    "T48n2004_004:0264b11": "&#x6B1D;覆荒草。不知何代人。得見此老松。翁呈悟",
    "T48n2004_004:0264b12": "本。本曰。賀翁之喜。此人第三世洞山也。林辭",
    "T48n2004_004:0264b13": "悟本。之山南府青銼山。住庵經十載。忽憶悟",
    "T48n2004_004:0264b14": "本遺言。乃曰。當利群蒙。豈拘於小節哉。遂至",
    "T48n2004_004:0264b15": "隨州。緣會眾請。住土門小青林蘭若。故號青",
    "T48n2004_004:0264b16": "林。&#x751E;曰。汝等諸人。直須離心意識參。出凡聖",
    "T48n2004_004:0264b17": "路學。方可保任。若不如是。非吾子息。僧問。",
    "T48n2004_004:0264b18": "學人徑往時如何。這僧大悲閣下要去中都。",
    "T48n2004_004:0264b19": "更誇知處直捷要路。殊不知。直下便是早太",
    "T48n2004_004:0264b20": "迂迴也。林以死蛇當大路拒之。這僧不顧危",
    "T48n2004_004:0264b21": "亡道。當頭者如何。已著毒了也。有底道。何不",
    "T48n2004_004:0264b22": "棒喝行令。林又何曾放過。道。喪子命根。這僧",
    "T48n2004_004:0264b23": "稍覺痛痒。待覓出身之路道。不當頭者如何。",
    "T48n2004_004:0264b24": "林云。亦無迴避處。只這青林也免不得。這僧",
    "T48n2004_004:0264b25": "筋舒力盡道。正恁麼時。左右無可奈何。如何",
    "T48n2004_004:0264b26": "即是。林曰。&#x5374;失也。活人手段。於斯乃見能遣",
    "T48n2004_004:0264b27": "能呼。有擒有縱分。付爾身上取摘不下。與爾",
    "T48n2004_004:0264b28": "拈&#x5374;便有下落。僧云。未審向甚麼處去也。林",
    "T48n2004_004:0264b29": "云。草深無覓處。不道無。只是不可見。這僧也",
    "T48n2004_004:0264c01": "怪。道和尚也隄防始得。青林將一條死蛇。招",
    "T48n2004_004:0264c02": "撥這僧。末後&#x5374;著腰纏&#x811A;。遂拊掌一下云。一",
    "T48n2004_004:0264c03": "等是箇毒氣。萬松道。熏天炙地。無盡燈云。青",
    "T48n2004_004:0264c04": "林樞機急峻。非獨一時之光。亦曠世為標式",
    "T48n2004_004:0264c05": "耳。萬松道。惱亂春風卒未休。更看。天童吹花",
    "T48n2004_004:0264c06": "擺柳。頌云。",
    "T48n2004_004:0264c07": "三老暗轉柁(夜壑藏舟) 孤舟夜迴頭(澄源著棹) 蘆花兩岸",
    "T48n2004_004:0264c08": "雪(自他玄契)  煙水一江秋(上下冥通) 風力扶帆行不棹(隨流",
    "T48n2004_004:0264c09": "得妙)  笛聲喚月下滄洲(任運落前溪)",
    "T48n2004_004:0264c10": "[0264c10] 師云。丹霞淳禪師頌。長江澄徹印蟾華。滿目",
    "T48n2004_004:0264c11": "清光未是家。借問漁舟何處去。夜深依舊宿",
    "T48n2004_004:0264c12": "蘆花。二老同頌澄源湛水尚棹孤舟。丹霞用",
    "T48n2004_004:0264c13": "雪竇頌玄沙和尚云。本是釣魚舡上客。偶除",
    "T48n2004_004:0264c14": "鬚髮著袈裟。祖佛位中留不住。夜來依舊宿",
    "T48n2004_004:0264c15": "蘆花。萬松道。將謂別有。古今詩話云。川峽呼",
    "T48n2004_004:0264c16": "梢翁篙手。為長年三老。杜詩云。蜀鹽吳麻自",
    "T48n2004_004:0264c17": "古通。萬斛之舟行若風。長年三老長歌裏。白",
    "T48n2004_004:0264c18": "晝攤錢高浪中。此事如人行舡相似。不著兩",
    "T48n2004_004:0264c19": "岸。不住中流。丹霞夜宿蘆花。天童信風橫管。",
    "T48n2004_004:0264c20": "且道。轉柁迴舟時作麼生。夜深不向蘆灣宿。",
    "T48n2004_004:0264c21": "&#x9008;出中間與兩頭。",
    "T48n2004_004:0264c22": "第六十則鐵磨牸牛",
    "T48n2004_004:0264c23": "[0264c23] 示眾云。鼻孔昂藏。各具丈夫相。&#x811A;跟牢實。肯",
    "T48n2004_004:0264c24": "學老婆禪。透得無巴鼻機關。始見正作家手",
    "T48n2004_004:0264c25": "段。且道。誰是其人。",
    "T48n2004_004:0264c26": "[0264c26] 舉。劉鐵磨到溈山(相見已了)山云。老牸牛汝來也",
    "T48n2004_004:0264c27": "(撩蜂剔蝎)磨云。來日臺山大會齋。和尚還去麼",
    "T48n2004_004:0264c28": "(氣毒&#x70DF;火然)山放身臥(半路抽身)磨便出去(一撥便轉)。",
    "T48n2004_004:0264c29": "[0264c29] 師云。溈山自稱水牯牛。以鐵磨為牸牛。安名",
    "T48n2004_004:0265a01": "賞號作家相見也。他雖是尼。久參溈山。去山",
    "T48n2004_004:0265a02": "十里卓庵。一日參子湖。湖問。莫是劉鐵磨否。",
    "T48n2004_004:0265a03": "磨云。不敢。湖云。左轉右轉。磨云。和尚莫顛",
    "T48n2004_004:0265a04": "倒。湖便打。看他與溈山。放則雙放。收便雙",
    "T48n2004_004:0265a05": "收。佛果謂之隔身句。意通而語隔。要知意句",
    "T48n2004_004:0265a06": "俱到麼。更看天童脫體頌出。頌云。",
    "T48n2004_004:0265a07": "百戰功成老太平(安家樂業) 優柔誰肯苦爭衡(饒人不是",
    "T48n2004_004:0265a08": "癡)  玉鞭金馬閑終日(雖有如無) 明月清風富一生(受用",
    "T48n2004_004:0265a09": "不盡)",
    "T48n2004_004:0265a10": "[0265a10] 師云。小僧多說佛。老將不論兵。山前麥未辨",
    "T48n2004_004:0265a11": "青黃。廬陵米不知價利。更論佛法誰曾夢見。",
    "T48n2004_004:0265a12": "東漢陳蕃傳曰。蕃能樹立風聲。抗論昏俗。而",
    "T48n2004_004:0265a13": "驅馳險隘之中。與刑人腐夫爭衡。二人相見",
    "T48n2004_004:0265a14": "不樹立風聲。不驅馳險隘。優游平易。老成圓",
    "T48n2004_004:0265a15": "熟。天童賞讚不盡何也。得處自然忘計較。用",
    "T48n2004_004:0265a16": "時全不費工夫。",
    "T48n2004_004:0265a17": "第六十一則乾&#x5CEF;一畫",
    "T48n2004_004:0265a18": "[0265a18] 示眾云。曲說易會。一手分付。直說難會。十字",
    "T48n2004_004:0265a19": "打開。勸君不用分明語。語得分明出轉難。不",
    "T48n2004_004:0265a20": "信試舉。看。",
    "T48n2004_004:0265a21": "[0265a21] 舉。僧問乾&#x5CEF;。十方薄伽梵。一路涅盤門。未",
    "T48n2004_004:0265a22": "審。路頭在甚麼處(快馬不如鈍坑)&#x5CEF;以拄杖一畫云。",
    "T48n2004_004:0265a23": "在這裏(且信一半)僧舉。問雲門(疑則別參)門云。扇子[跳-兆+孛]",
    "T48n2004_004:0265a24": "跳上三十三天。築著帝釋鼻孔(乞漢語)東海鯉",
    "T48n2004_004:0265a25": "魚打一棒。雨似盆傾。會麼會麼(恁麼解說更難理會)。",
    "T48n2004_004:0265a26": "[0265a26] 師云。越州乾&#x5CEF;禪師。僧問。十方薄伽梵。一路",
    "T48n2004_004:0265a27": "涅盤門。未審路頭在甚麼處。此問本出楞嚴",
    "T48n2004_004:0265a28": "經第五。此阿毘達磨。十方薄伽梵。一路涅盤",
    "T48n2004_004:0265a29": "門。未審路頭門戶在甚麼處。若依經解此義。",
    "T48n2004_004:0265b01": "如來自說。與圓通張本。第六卷中。文殊方揀",
    "T48n2004_004:0265b02": "圓通也。若衲僧分上。天童曾道。十方無壁落。",
    "T48n2004_004:0265b03": "從本來元沒遮欄。四面亦無門。只這裏便是",
    "T48n2004_004:0265b04": "入處。所以乾&#x5CEF;一畫云。在這裏。不知者往往",
    "T48n2004_004:0265b05": "喚。作乾&#x5CEF;與這僧指路。不然道。與這僧畫斷",
    "T48n2004_004:0265b06": "更不他游。決不是這箇道理。爾不見。雲門注",
    "T48n2004_004:0265b07": "解得。八米九糠。黃龍南云。乾&#x5CEF;一期指路。曲",
    "T48n2004_004:0265b08": "為初機。雲門乃通其變。故使後人不倦。萬松",
    "T48n2004_004:0265b09": "道。曹溪波浪如相似。無限平人被陸沈。雲門",
    "T48n2004_004:0265b10": "久在乾&#x5CEF;曹山&#x758E;山。這僧謂必知乾&#x5CEF;用處。",
    "T48n2004_004:0265b11": "故求請益。若&#x5374;用乾&#x5CEF;針線。乃繫驢橛也。忽",
    "T48n2004_004:0265b12": "然拈出睦州秦時[車*度]輅鑽。只得盞子落地。楪",
    "T48n2004_004:0265b13": "子成七片。這僧不會乾&#x5CEF;意。雲門別與一條",
    "T48n2004_004:0265b14": "活路。大似潑油救火。鼓扇消&#x6C37;。竹庵早曾點",
    "T48n2004_004:0265b15": "破。頌云。乾&#x5CEF;不用指陳。雲門休打骨董。自然",
    "T48n2004_004:0265b16": "東海鯉魚。築著帝釋鼻孔。竹庵更比雲門。忒",
    "T48n2004_004:0265b17": "曬慈悲。人越難會。不如。天童於冷眼不防&#x5374;",
    "T48n2004_004:0265b18": "較些子。頌曰。",
    "T48n2004_004:0265b19": "入手還將死馬醫(下霹靂手用狼虎藥) 返魂香欲起君危",
    "T48n2004_004:0265b20": "(揭棺救死別有神方)  一期拶出通身汗(藥不瞑眩厥疾弗瘳) 方信儂家",
    "T48n2004_004:0265b21": "不惜眉(和頂[寧*頁]沒&#x5374;)",
    "T48n2004_004:0265b22": "[0265b22] 師云。乾&#x5CEF;死馬醫。醫不可。這僧已是喪身失",
    "T48n2004_004:0265b23": "命底人。雲門收得返魂香。能令已死者再甦。",
    "T48n2004_004:0265b24": "拾遺傳。漢延和元年。西胡月氏(音之)國。遣使",
    "T48n2004_004:0265b25": "獻香四兩。大如雀卵。色如桑椹。至始元年。京",
    "T48n2004_004:0265b26": "城大疫。死者太半。帝取香焚之。其死未三日",
    "T48n2004_004:0265b27": "皆活。香氣三月不歇。香出聚窟洲人鳥山。樹",
    "T48n2004_004:0265b28": "如楓。香聞數里。名返魂樹。伐根玉釜煮汁黑",
    "T48n2004_004:0265b29": "粘。一名驚精魂。二名返生。三名振檀。四名",
    "T48n2004_004:0265c01": "&#x5374;死。天童小參云。十分收得返魂香。一等來",
    "T48n2004_004:0265c02": "撾塗毒鼓。雲門一落索。天童道。是返魂香。諸",
    "T48n2004_004:0265c03": "方變為塗毒鼓。直教轉身吐氣不得。把斷咽",
    "T48n2004_004:0265c04": "喉。塞&#x5374;鼻孔。也百體汗流一場。誌公云。忽悟",
    "T48n2004_004:0265c05": "本性元空。恰似熱病得汗。雖然萬松眉毛有",
    "T48n2004_004:0265c06": "幾莖。",
    "T48n2004_004:0265c07": "第六十二則米胡悟否",
    "T48n2004_004:0265c08": "[0265c08] 示眾云。達磨第一義諦。梁武頭迷。淨名不二",
    "T48n2004_004:0265c09": "法門。文殊口過。還有入作分也無。",
    "T48n2004_004:0265c10": "[0265c10] 舉。米胡令僧問仰山。今時人還假悟否(還曾迷麼)",
    "T48n2004_004:0265c11": "山云。悟即不無。爭奈落第二頭何(如何免得)僧",
    "T48n2004_004:0265c12": "迴舉似米胡(是第幾)胡深肯之(肯即不無爭免第二)。",
    "T48n2004_004:0265c13": "[0265c13] 師云。京兆米禪師。一曰米七師。一曰米胡。俗",
    "T48n2004_004:0265c14": "舍第七美髯。因有二名。八方珠玉。嗣雪&#x5CEF;。今",
    "T48n2004_004:0265c15": "據仰山同參。嗣溈山。這僧正問。自古上賢還",
    "T48n2004_004:0265c16": "達真正理麼。胡曰。達。僧云。只如真正理作麼",
    "T48n2004_004:0265c17": "生達。此與假悟底時節不殊。胡云。當時霍光",
    "T48n2004_004:0265c18": "賣假銀城。與單于契書。是甚麼人做。佛果稱",
    "T48n2004_004:0265c19": "胡。為大善知識。名不虛傳。僧曰。某直得杜",
    "T48n2004_004:0265c20": "口無言。胡曰。平地教人作保。只如米胡道達。",
    "T48n2004_004:0265c21": "仰山道。悟即不無爭奈落第二頭何。若不假",
    "T48n2004_004:0265c22": "悟。又道唯人自肯乃方親。勝默和尚常謂。投",
    "T48n2004_004:0265c23": "子拈古。內秀俏措無賽。&#x751E;拈此話云。然仰山",
    "T48n2004_004:0265c24": "恁麼道即得。還免得自己落麼。若免得。更",
    "T48n2004_004:0265c25": "有一人。大不肯在。若免不得。亦落第二頭。米",
    "T48n2004_004:0265c26": "胡雖然肯他。自己還有出身之路也無。諸人",
    "T48n2004_004:0265c27": "試點檢看。若點檢得出。兩人瓦解&#x6C37;消。若點",
    "T48n2004_004:0265c28": "檢不得。且莫造次。頌云。碧岫&#x5CEF;頭借問人。指",
    "T48n2004_004:0265c29": "山窮處未安身。雖然免得重陽令。爭似靈苗",
    "T48n2004_004:0266a01": "不犯春。萬松道。不得春風花不開。及至花開",
    "T48n2004_004:0266a02": "又吹落。忠國師問紫璘供奉。佛是何義。璘曰。",
    "T48n2004_004:0266a03": "是覺義。國師曰。佛曾迷否。璘曰。不曾迷。國",
    "T48n2004_004:0266a04": "師曰。用覺作麼。璘無對。此亦本無迷悟之意",
    "T48n2004_004:0266a05": "也。常愛雪竇道。本無迷悟。數如麻。獨許靈",
    "T48n2004_004:0266a06": "雲是作家。悟即落第二頭不悟又唯人自肯。",
    "T48n2004_004:0266a07": "如何即是。天童自有方便。頌云。",
    "T48n2004_004:0266a08": "第二頭分悟破迷(普州人送賊) 快須撒手捨筌&#x7F64;(放下",
    "T48n2004_004:0266a09": "著)  功兮未盡成駢拇(終是分外) 智也難知覺噬臍(禹力",
    "T48n2004_004:0266a10": "不到處河聲流向西)  兔老&#x6C37;盤秋露泣(戀著即不堪) 鳥寒玉樹",
    "T48n2004_004:0266a11": "曉風凄(坐著即不可)  持來大仰辨直假(一點難謾) 痕玷全",
    "T48n2004_004:0266a12": "無貴白珪(切忌觸破)",
    "T48n2004_004:0266a13": "[0266a13] 師云。第二頭分悟破迷。明來暗謝。智起惑亡。",
    "T48n2004_004:0266a14": "皆是途中事。周易略例。&#x7F64;者所以在兔。得兔",
    "T48n2004_004:0266a15": "而忘&#x7F64;。筌者所以在魚。得魚而忘筌。然則言",
    "T48n2004_004:0266a16": "者象之&#x7F64;也。象者意之筌也。存言者非得象",
    "T48n2004_004:0266a17": "者也。存象者非得意者也。若向第二頭。道少",
    "T48n2004_004:0266a18": "他悟。達一迴不得。爭奈道。設有妙悟亦須吐",
    "T48n2004_004:0266a19": "&#x5374;。快須撒手到家更無一物。始忘&#x7F64;捨筌。功",
    "T48n2004_004:0266a20": "夫智識。盡屬第二頭。及盡功夫。不可智知。始",
    "T48n2004_004:0266a21": "得少分相應。莊子外篇駢拇第八云。駢於足",
    "T48n2004_004:0266a22": "者。連無用之肉。枝於手者。樹無用之指。注駢",
    "T48n2004_004:0266a23": "拇足大指。連第二指也。枝指六指也。功若不",
    "T48n2004_004:0266a24": "盡。如駢拇連無用之肉也。春秋。楚文王伐申",
    "T48n2004_004:0266a25": "過鄧。鄧祁侯曰吾甥也。止而享之。騅甥聃甥",
    "T48n2004_004:0266a26": "養甥。請殺楚子。鄧侯弗許。三甥曰。亡鄧國者",
    "T48n2004_004:0266a27": "必此人也。若不早圖。後君噬臍。注云不及也。",
    "T48n2004_004:0266a28": "智不到處。智不能知。兔老圓月也。丹霞淳和",
    "T48n2004_004:0266a29": "尚道。水澄月滿道人愁。&#x6C37;盤秋露泣。戀著即",
    "T48n2004_004:0266b01": "不堪也。大荒經。崑崙丘上。有琅玕玉樹。結子",
    "T48n2004_004:0266b02": "如珠而小也。玄中銘。靈木迢然鳳無依倚。與",
    "T48n2004_004:0266b03": "鶴不停機。皆不許守戀坐著也。鳥寒而凄。不",
    "T48n2004_004:0266b04": "欲落他根株枝葉也。詩抑篇。白珪之玷尚可",
    "T48n2004_004:0266b05": "磨也。玉內病曰瑕。體破也。外病曰玷。色污",
    "T48n2004_004:0266b06": "也。此頌。仰山貴白珪無玷。不落第二頭。如何",
    "T48n2004_004:0266b07": "是第一頭。大悟後方知不是。",
    "T48n2004_004:0266b08": "第六十三則趙州問死",
    "T48n2004_004:0266b09": "[0266b09] 示眾云。三聖雪&#x5CEF;。春蘭秋菊。趙州投子。卞璧",
    "T48n2004_004:0266b10": "燕金。無星秤上兩頭平。沒底舡中。一處渡。二",
    "T48n2004_004:0266b11": "人相見時如何。",
    "T48n2004_004:0266b12": "[0266b12] 舉。趙州問投子。大死底人&#x5374;活時如何。",
    "T48n2004_004:0266b13": "(探竿在手)子云。不許夜行投明須到(影草隨身)。",
    "T48n2004_004:0266b14": "[0266b14] 師云。舒州投子山大同禪師。初謁翠微無學",
    "T48n2004_004:0266b15": "禪師。適遇堂上經行次。而便前進接禮問。西",
    "T48n2004_004:0266b16": "來密意師。如何示人。微駐步顧視之。子曰。乞",
    "T48n2004_004:0266b17": "師指示。微曰。更要第二杓惡水那。子忽省契。",
    "T48n2004_004:0266b18": "拜謝而退。微曰。子無墮&#x5374;。子曰。時至根苗自",
    "T48n2004_004:0266b19": "生。他日偶問。如何是佛理。微曰。佛則不理。",
    "T48n2004_004:0266b20": "子曰。莫落空否。微曰。真空不空。因示讖頌",
    "T48n2004_004:0266b21": "曰。佛理何曾理。真空又不空。大同居寂住。敷",
    "T48n2004_004:0266b22": "演我師宗。子還本鄉桐城投子山。趙州始於",
    "T48n2004_004:0266b23": "桐城相見。州曰。莫是投子庵主麼。子曰。茶監",
    "T48n2004_004:0266b24": "錢施我一文。州先上山。子&#x643A;油瓶後至。州曰。",
    "T48n2004_004:0266b25": "久響投子。到來只見賣油翁。子曰。爾只見賣",
    "T48n2004_004:0266b26": "油翁。且不識投子。州曰。如何是投子。子提起",
    "T48n2004_004:0266b27": "油瓶曰。油油。子置茶筵相待。自過胡餅。與趙",
    "T48n2004_004:0266b28": "州。州不管。子令侍者過胡餅。州禮侍者三拜。",
    "T48n2004_004:0266b29": "且道。他意如何。蘇州永光真禪師。上堂云。言",
    "T48n2004_004:0266c01": "鋒若差。鄉關萬里。直須懸崖撒手自肯承當。",
    "T48n2004_004:0266c02": "絕後再甦。欺君不得。趙州將此意問。若非投",
    "T48n2004_004:0266c03": "子。卒難搆副。是他便道。不許夜行投明須到。",
    "T48n2004_004:0266c04": "此與尋常不脫皮。要白柳棒底。言意似同。就",
    "T48n2004_004:0266c05": "理正與趙州問頭相應。州云。我早侯白。伊更",
    "T48n2004_004:0266c06": "侯黑。子由是道聲集眾。奏請應讖。名寂住",
    "T48n2004_004:0266c07": "院。白雲端頌。死去活來牙尚露。投明須到已",
    "T48n2004_004:0266c08": "先行。誰家別館池溏裏。一對鴛鴦畫不成。試",
    "T48n2004_004:0266c09": "看天童一筆丹青。頌云。",
    "T48n2004_004:0266c10": "芥城劫石妙窮初(及盡今時始得成立) 活眼環中照廓虛",
    "T48n2004_004:0266c11": "(絕後重甦欺君不得)  不許夜行投曉到(已涉程途) 家音未肯付",
    "T48n2004_004:0266c12": "鴻魚(已是妄傳消息)",
    "T48n2004_004:0266c13": "[0266c13] 師云。智度論。有城四方百由旬。滿中芥子百",
    "T48n2004_004:0266c14": "年取一粒。芥子盡劫未盡。劫石者。梵語劫波。",
    "T48n2004_004:0266c15": "此云時分。樓炭經。有一大石。方四十里。百歲",
    "T48n2004_004:0266c16": "諸天來以羅穀衣拂。石盡劫猶未盡。窮盡此",
    "T48n2004_004:0266c17": "芥城劫石。此乃及盡今時。&#x5374;到空劫以前時。",
    "T48n2004_004:0266c18": "然後眼活也。環中者。莊子。樞始得其環中。以",
    "T48n2004_004:0266c19": "應無窮。此言循環而無窮得其環中者也。環",
    "T48n2004_004:0266c20": "中虛處體也。循環無窮用也。詩傳云。大曰鴻。",
    "T48n2004_004:0266c21": "小曰雁。西漢使謂單于曰。天子於上林射得",
    "T48n2004_004:0266c22": "雁。雁足有蘇武繫書。由是單于不敢欺。漢蔡",
    "T48n2004_004:0266c23": "伯喈女。名琰字文姬。與董嗣作妻。沿邊為理。",
    "T48n2004_004:0266c24": "嗣巡綽被番人虜。琰與王為妃。思鄉修書。蠟",
    "T48n2004_004:0266c25": "彈內繫雁頸上。雁至漢地。飲水彈落魚吞。漁",
    "T48n2004_004:0266c26": "人剖魚得書。知琰所在。此頌。不許夜行。投",
    "T48n2004_004:0266c27": "明須到。不曾家醜外揚妄通消息。雖然上覆",
    "T48n2004_004:0266c28": "天童。適來侍者謝傳法誨。",
    "T48n2004_004:0266c29": "第六十四則子昭承嗣",
    "T48n2004_004:0267a01": "[0267a01] 示眾云。韶陽親見睦州。拈香於雪老。投子面",
    "T48n2004_004:0267a02": "承圓鑒。嗣法於大陽。珊瑚枝上玉花開。薝蔔",
    "T48n2004_004:0267a03": "林中金果熟。且道。如何造化來。",
    "T48n2004_004:0267a04": "[0267a04] 舉。子昭首座問法眼。和尚開堂承嗣何人",
    "T48n2004_004:0267a05": "(早知今日成閑管悔不當時用好心)眼云。地藏(恩歸有地)昭云。太辜",
    "T48n2004_004:0267a06": "負長慶先師(肘膊不向外曲)眼云。某甲不會長慶一",
    "T48n2004_004:0267a07": "轉語(佯打不知)昭云。何不問(引得狼來屋裏屙)眼云。萬象之",
    "T48n2004_004:0267a08": "中獨露身意作麼生(覿面相呈)昭乃&#x7AEA;起拂子(兩重公案)",
    "T48n2004_004:0267a09": "眼云。此是長慶處學得底。首座分上作麼",
    "T48n2004_004:0267a10": "生(劈筈奪窠)昭無語(只跳得一跳)眼云。只如萬象之中獨",
    "T48n2004_004:0267a11": "露身。是撥萬象不撥萬象(&#x5374;被葫蘆倒繳藤)昭云。不",
    "T48n2004_004:0267a12": "撥(話作兩橛)眼云。兩箇(明眼難謾)參隨左右皆云。撥萬",
    "T48n2004_004:0267a13": "象(轉見不堪)眼云。萬象之中獨露身&#x807B;(兩彩一賽)。",
    "T48n2004_004:0267a14": "[0267a14] 師云。法眼久參長慶稜。既嗣地藏。長慶下昭",
    "T48n2004_004:0267a15": "首座。平昔與師商搉古今。中心憤之。即領眾",
    "T48n2004_004:0267a16": "特詣撫州責問。師知舉眾出迎。特加禮。待賓",
    "T48n2004_004:0267a17": "主位。各挂拂子一枝。茶次。昭忽變色抗聲曰。",
    "T48n2004_004:0267a18": "長老開堂的嗣何人。師曰。地藏。昭曰。何太辜",
    "T48n2004_004:0267a19": "負長慶先師。某同在會下數十餘載。商量古",
    "T48n2004_004:0267a20": "今。曾無間隔。因何&#x5374;嗣地藏。此事不在多年。",
    "T48n2004_004:0267a21": "也不在久學。如一宿覺高亭簡。豈可外人評",
    "T48n2004_004:0267a22": "量。昭首座黨護門風。不通議論。橫生譏剝。法",
    "T48n2004_004:0267a23": "眼當時深愍此輩不通方者作十規論誡之。",
    "T48n2004_004:0267a24": "學者不可不覽。且人情之與道力。優劣天懸。",
    "T48n2004_004:0267a25": "故將本分事酬他道。我不會一轉因緣。是他",
    "T48n2004_004:0267a26": "大方之家。不辯不爭。&#x5374;將長慶會下當年曾",
    "T48n2004_004:0267a27": "熟論底事校證。昭以舊日相待纔與拶著。七",
    "T48n2004_004:0267a28": "華八裂。參隨急救。轉見不堪。可謂陣敗不禁",
    "T48n2004_004:0267a29": "苕&#x83F7;掃也。昭與眾&#x61E1;[怡-台+羅]而退。眼方略與止住",
    "T48n2004_004:0267b01": "曰。首座殺父殺母。猶通懺悔。謗大般若。誠難",
    "T48n2004_004:0267b02": "懺悔。昭竟無對。自此&#x5374;參眼。發明已見。更不",
    "T48n2004_004:0267b03": "開堂。古人惡來善應。嗔來慈應。然後以平等",
    "T48n2004_004:0267b04": "佛慧而開發之。此子昭首座還嗣法眼。猶不",
    "T48n2004_004:0267b05": "足以酬厚德洗初心也。天童只將昭公問處",
    "T48n2004_004:0267b06": "法眼末後一句。頌之自然頭正尾正。頌云。",
    "T48n2004_004:0267b07": "離念見佛(草枯鷹眼疾) 破塵出經(雪盡馬蹄輕) 現成家法",
    "T48n2004_004:0267b08": "(不少不剩)  誰立門庭(盡從這裏流出) 月逐舟行江練淨(一多無礙去住",
    "T48n2004_004:0267b09": "自由)  春隨草上燒痕青(頭上薦取夾山) 撥不撥(轉必兩頭走) 聽",
    "T48n2004_004:0267b10": "叮嚀(事不厭細)  三徑就荒歸便得(下坡不走) 舊時松菊尚",
    "T48n2004_004:0267b11": "芳馨(快便難逢)",
    "T48n2004_004:0267b12": "[0267b12] 師云。圓覺序道。心本是佛。由念起而漂沈。岸",
    "T48n2004_004:0267b13": "實不移。因舟行而騖驟。華嚴經道。有一大經",
    "T48n2004_004:0267b14": "卷。量等三千界。在一微塵中。一切塵亦然。有",
    "T48n2004_004:0267b15": "一明眼人。破塵出經卷。利濟一切人。天童引",
    "T48n2004_004:0267b16": "兩本大經。集成一聯頌。撥萬象者。且萬象誰",
    "T48n2004_004:0267b17": "萬象。獨露誰獨露。此現成公案。家法常存。誰",
    "T48n2004_004:0267b18": "更立門庭。開戶牖。華嚴宗。三舟玩月各逐舟。",
    "T48n2004_004:0267b19": "行一道澄江千里孤應。惠崇詩。河分岡勢斷。",
    "T48n2004_004:0267b20": "春入燒痕青。謝玄暉詩。餘霞散成綺。澄江淨",
    "T48n2004_004:0267b21": "如練。月逐三舟。春隨百草。三舟百草萬象也。",
    "T48n2004_004:0267b22": "月之與春獨露也。天童頌。見撥與不撥。大曬",
    "T48n2004_004:0267b23": "心&#x9E81;。這裏只宜叮嚀子細。不見。子方上座。亦",
    "T48n2004_004:0267b24": "自長慶至。眼亦舉前話問。方亦舉拂子。眼曰。",
    "T48n2004_004:0267b25": "恁麼又爭得。方曰。和尚尊意如何。眼曰。喚甚",
    "T48n2004_004:0267b26": "麼作萬象。方曰。古人不撥萬象。眼曰。萬象之",
    "T48n2004_004:0267b27": "中獨露身。說甚麼撥不撥。方忽悟。法眼前話",
    "T48n2004_004:0267b28": "末後。道萬象之中獨露身&#x807B;。此話末後。又道",
    "T48n2004_004:0267b29": "萬象之中獨露身說甚麼撥不撥。可謂欲去",
    "T48n2004_004:0267c01": "便歸。歸便得。算來田地苦無多。昭公方公。究",
    "T48n2004_004:0267c02": "妙失宗。濁智流轉之過也。陶淵明歸去來辭。",
    "T48n2004_004:0267c03": "三徑就荒松菊猶存。蔣詡字元卿。開三徑。唯",
    "T48n2004_004:0267c04": "羊仲求仲從交游。此頌法眼承言會宗。開發",
    "T48n2004_004:0267c05": "二師之妙不失長慶之旨。如何是長慶旨萬",
    "T48n2004_004:0267c06": "象之中獨露身。",
    "T48n2004_004:0267c07": "第六十五則首山新婦",
    "T48n2004_004:0267c08": "[0267c08] 示眾云。吒吒沙沙。剝剝落落。刀刀蹶蹶。漫漫",
    "T48n2004_004:0267c09": "汗汗。沒可咬嚼。難為近傍。且道。是甚麼話。",
    "T48n2004_004:0267c10": "[0267c10] 舉。僧問首山。如何是佛(可曬新鮮)山云。新婦騎",
    "T48n2004_004:0267c11": "驢阿家牽(是何道理)。",
    "T48n2004_004:0267c12": "[0267c12] 師云。汝州寶應省念禪師。蔡州人姓狄氏。參",
    "T48n2004_004:0267c13": "風穴。穴示眾云。昔日世尊以青蓮花目。顧視",
    "T48n2004_004:0267c14": "迦葉。正當恁麼時。且道。說箇甚麼。首山便下",
    "T48n2004_004:0267c15": "去。侍者入室請益曰。念法華為甚麼。不祗對",
    "T48n2004_004:0267c16": "和尚。穴云。念法華會也。次日山與真園頭(汝州廣慧",
    "T48n2004_004:0267c17": "真也)同上立侍次。穴云。作麼生是世尊不說說。",
    "T48n2004_004:0267c18": "真曰。鵓鳩樹頭鳴。意在麻畬裏。穴云。爾作許",
    "T48n2004_004:0267c19": "多癡福作甚麼。何不體究言句。仍問山。爾作",
    "T48n2004_004:0267c20": "麼生。山云。動容揚古路。不墮悄然機。穴語真",
    "T48n2004_004:0267c21": "曰。爾何不看念法華下語。山後出世。上堂云。",
    "T48n2004_004:0267c22": "要得親切莫將問來。問在答處。答在問處。若",
    "T48n2004_004:0267c23": "將問來。老僧在汝&#x811A;底。汝若擬議則沒交涉。",
    "T48n2004_004:0267c24": "一日拈竹篦云。汝若喚作竹篦即觸。不喚作竹",
    "T48n2004_004:0267c25": "篦即背。汝諸人且喚作甚麼。葉縣省和尚掣",
    "T48n2004_004:0267c26": "得折作兩截。拋向階下&#x5374;云。是甚麼。山云。瞎",
    "T48n2004_004:0267c27": "縣便禮拜。諸方喚作背觸關。俗諺有云。顛倒",
    "T48n2004_004:0267c28": "顛。新婦騎驢阿家牽。佛國頌云。首山有語。古",
    "T48n2004_004:0267c29": "今傳。此語休云。返倒顛。新婦醉騎驢子去。時",
    "T48n2004_004:0268a01": "人笑殺阿家牽。不似天童頌得可喜。頌云。",
    "T48n2004_004:0268a02": "新婦騎驢阿家牽(草木不勞拈出) 體段風流得自然(描不",
    "T48n2004_004:0268a03": "成畫不就)  堪笑學顰&#x96A3;舍女(弄巧成拙) 向人添醜不成妍",
    "T48n2004_004:0268a04": "(取笑傍觀)",
    "T48n2004_004:0268a05": "[0268a05] 師舉。圓通秀鐵壁頌云。何勞一日三梳頭。扎",
    "T48n2004_004:0268a06": "得根牢即便休。大抵輸他肌骨好。不塗紅粉",
    "T48n2004_004:0268a07": "也風流。首山答話不用緣飾。自然婆婦體段",
    "T48n2004_004:0268a08": "俏措。如西施心痛。捧心而顰。更益其美。醜女",
    "T48n2004_004:0268a09": "學顰。更益其醜。此責口耳之學。不務妙悟者。",
    "T48n2004_004:0268a10": "一心也待做風流。四枝八脈傍不肯。",
    "T48n2004_004:0268a11": "第六十六則九&#x5CEF;頭尾",
    "T48n2004_004:0268a12": "[0268a12] 示眾云。神通妙用底。放&#x811A;不下。忘緣絕慮底。",
    "T48n2004_004:0268a13": "&#x64E1;&#x811A;不起。可謂。有時走殺。有時坐殺。如何得",
    "T48n2004_004:0268a14": "恰好去。",
    "T48n2004_004:0268a15": "[0268a15] 舉。僧問九&#x5CEF;。如何是頭(高超威音之前)&#x5CEF;云。開眼",
    "T48n2004_004:0268a16": "不覺曉(明不越戶)僧云。如何是尾(獨步劫空之後)&#x5CEF;云。不",
    "T48n2004_004:0268a17": "坐萬年床(穴不棲巢)僧云。有頭無尾時如何(先行不到)",
    "T48n2004_004:0268a18": "&#x5CEF;云。終是不貴(奴見婢殷勤)僧云。有尾無頭時如",
    "T48n2004_004:0268a19": "何(末後大過)&#x5CEF;云。雖飽無力(有甚麼用處)僧云。直得頭",
    "T48n2004_004:0268a20": "尾相稱時如何(君臣道合上下和同)&#x5CEF;云。兒孫得力室",
    "T48n2004_004:0268a21": "內不知(各安其分)。",
    "T48n2004_004:0268a22": "[0268a22] 師云。筠州九&#x5CEF;道虔禪師。福州官懷人。姓劉",
    "T48n2004_004:0268a23": "氏。雖遍經法席。而受印于石霜。初住九&#x5CEF;。玄",
    "T48n2004_004:0268a24": "徒尤盛。後居洪州泐潭而終。&#x52C5;諡大覺。一日",
    "T48n2004_004:0268a25": "僧問。如何是頭。若是道眼不通明。差別智不",
    "T48n2004_004:0268a26": "具。論箇頭尾先後。心懵然不知下落。&#x5CEF;云。",
    "T48n2004_004:0268a27": "開眼不覺曉。曾有僧問。人人盡言請益。未審。",
    "T48n2004_004:0268a28": "師將何法拯濟。&#x5CEF;云。汝道鉅嶽還曾乏寸土",
    "T48n2004_004:0268a29": "麼。僧云。恁麼則四海參尋。當為何事。&#x5CEF;云。",
    "T48n2004_004:0268b01": "演若迷頭心自狂。僧云。還有不狂者麼。&#x5CEF;云。",
    "T48n2004_004:0268b02": "有。僧云。如何是不狂者。&#x5CEF;云。突曉途中眼不",
    "T48n2004_004:0268b03": "開。這箇便是開眼。不覺曉底榜樣。僧云。如何",
    "T48n2004_004:0268b04": "是尾。&#x5CEF;云。不坐萬年床。又有僧問。如何是然",
    "T48n2004_004:0268b05": "燈前。&#x5CEF;云。勤勞不得力。僧云。如何是正然",
    "T48n2004_004:0268b06": "燈。&#x5CEF;云。頭大尾小。僧云。如何是然燈後。&#x5CEF;",
    "T48n2004_004:0268b07": "云。退位不知閑。此是不坐萬年床底榜樣也。",
    "T48n2004_004:0268b08": "僧云。有頭無尾時如何。&#x5CEF;云。終是不貴。開眼",
    "T48n2004_004:0268b09": "覺曉也。僧云。有尾無頭時如何。&#x5CEF;云。雖飽無",
    "T48n2004_004:0268b10": "力。退位知閑也。僧云。直得頭尾相稱時如何。",
    "T48n2004_004:0268b11": "&#x5CEF;云。兒孫得力。飽而有力也。室內不知。終",
    "T48n2004_004:0268b12": "是尊貴也。宗鏡錄曰。入吾宗中先須知有。然",
    "T48n2004_004:0268b13": "後保任。又曰。頭尾須得相稱。不可理行有闕。",
    "T48n2004_004:0268b14": "心口相違。若入宗鏡。理行俱圓。石霜九&#x5CEF;師",
    "T48n2004_004:0268b15": "也。示眾云。初機未搆大事。先須識取頭。其",
    "T48n2004_004:0268b16": "尾自至。&#x758E;山出問。如何是頭。霜曰。直須知",
    "T48n2004_004:0268b17": "有。&#x758E;曰。如何是尾。霜曰。盡&#x5374;今時。&#x758E;曰。有",
    "T48n2004_004:0268b18": "頭無尾時如何。霜曰。吐得黃金堪作甚麼。&#x758E;",
    "T48n2004_004:0268b19": "曰。有尾無頭時如何。霜曰。猶有依倚在。&#x758E;",
    "T48n2004_004:0268b20": "曰。直得頭尾相稱時如何。霜曰。渠不作箇會",
    "T48n2004_004:0268b21": "解。亦未許渠在。故九&#x5CEF;曰。諸上座古人說箇",
    "T48n2004_004:0268b22": "頭。也只令汝知有。說箇尾只教汝盡&#x5374;今時。",
    "T48n2004_004:0268b23": "有如許多不相應底事。所以教汝向這裏。屏",
    "T48n2004_004:0268b24": "當&#x5374;銷磨&#x5374;。令汝今日相應去成辦去。若是",
    "T48n2004_004:0268b25": "當人體爾。真實恒如。不可更恁麼說話也。雖",
    "T48n2004_004:0268b26": "然如是。須是箇人始得。且莫異口同音。快須",
    "T48n2004_004:0268b27": "努力珍重。萬松以九&#x5CEF;公案。證九&#x5CEF;公案。注",
    "T48n2004_004:0268b28": "也注了。說也說破。其餘意味分付天童。頌云。",
    "T48n2004_004:0268b29": "規圓矩方(&#x6900;兒團圞盤兒四角) 用行舍藏(升兒裏&#x5EFB;斗兒裏轉) 鈍躓",
    "T48n2004_004:0268c01": "棲蘆之鳥(豈解高飛遠揚)  進退觸藩之羊(不能獨步大方) 喫人",
    "T48n2004_004:0268c02": "家飯(快須吐&#x5374;)  臥自家床(切忌生根) 雲騰致雨(春生夏長) 露結",
    "T48n2004_004:0268c03": "為霜(秋收冬藏)  玉線相投透針鼻(聯綿無間) 錦絲不斷",
    "T48n2004_004:0268c04": "吐梭腸(翻覆通同)  石女機停兮夜色向午(文彩縱橫意自殊)",
    "T48n2004_004:0268c05": " 木人路轉兮月影移央(解行不觸今時道)",
    "T48n2004_004:0268c06": "[0268c06] 師云。縱橫得妙。左右逢原底人。莊子所謂。",
    "T48n2004_004:0268c07": "圓者中規。方者中矩。子謂顏淵曰。用之則行。",
    "T48n2004_004:0268c08": "舍之則藏。唯我與爾有是夫。如其不然。則膠",
    "T48n2004_004:0268c09": "柱調絃。刻舟記劍也。寶藏論。夫進脩之由。中",
    "T48n2004_004:0268c10": "有萬途。困魚止泊。鈍鳥棲蘆。其二者不識於",
    "T48n2004_004:0268c11": "大海。不識於叢林。人趣乎小道。其義亦然。周",
    "T48n2004_004:0268c12": "易大壯卦。上六羝羊觸藩。不能退。不能進。無",
    "T48n2004_004:0268c13": "攸利。艱則吉。喫別人家飯。臥自己床。如云喫",
    "T48n2004_004:0268c14": "官飯放私駝。又云解將冷口喫人熱食者。難",
    "T48n2004_004:0268c15": "得出則為雲為雨。入則&#x6C37;結霜凝。此乃乍出",
    "T48n2004_004:0268c16": "乍入。未是作家。直得針線貫通。毫芒綿密。機",
    "T48n2004_004:0268c17": "絲不挂。文彩縱橫。正當石女機停時。已早木",
    "T48n2004_004:0268c18": "人路轉。正當夜色向午處。已早月影移央。此",
    "T48n2004_004:0268c19": "末後兩句。只是一句。今時儒學文章士。謂之",
    "T48n2004_004:0268c20": "隔句對。萬松恁麼離堅合異。要與天童相見。",
    "T48n2004_004:0268c21": "諸人不得辜負九&#x5CEF;。",
    "T48n2004_004:0268c22": "萬松老人評唱天童覺和尚頌古從容庵錄卷"
}