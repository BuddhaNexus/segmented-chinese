{
    "T31n1624_001:0888b02": "No. 1624 [cf. No. 1625]",
    "T31n1624_001:0888b03": "觀所緣緣論",
    "T31n1624_001:0888b05": "陳那菩薩造",
    "T31n1624_001:0888b06": "三藏法師玄奘奉 詔譯",
    "T31n1624_001:0888b07": "[0888b07] 諸有欲令眼等五識。以外色作所緣緣者。或",
    "T31n1624_001:0888b08": "執極微許有實體。能生識故或執和合。以識",
    "T31n1624_001:0888b09": "生時帶彼相故。二俱非理。所以者何。",
    "T31n1624_001:0888b10": " 極微於五識  設緣非所緣",
    "T31n1624_001:0888b11": " 彼相識無故  猶如眼根等",
    "T31n1624_001:0888b12": "[0888b12] 所緣緣者。謂能緣識帶彼相起及有實體。令",
    "T31n1624_001:0888b13": "能緣識託彼而生色等極微。設有實體能生",
    "T31n1624_001:0888b14": "五識容有緣義。然非所緣。如眼根等於眼等",
    "T31n1624_001:0888b15": "識無彼相故。如是極微於眼等識。無所緣義。",
    "T31n1624_001:0888b16": " 和合於五識  設所緣非緣",
    "T31n1624_001:0888b17": " 彼體實無故  猶如第二月",
    "T31n1624_001:0888b18": "[0888b18] 色等和合於眼識等有彼相故。設作所緣然無",
    "T31n1624_001:0888b19": "緣義。如眼錯亂見第二月。彼無實體不能生",
    "T31n1624_001:0888b20": "故。如是和合於眼等識無有緣義故。外二事",
    "T31n1624_001:0888b21": "於所緣緣互闕一支。俱不應理。有執色等各",
    "T31n1624_001:0888b22": "有多相。於中一分是現量境故。諸極微相資",
    "T31n1624_001:0888b23": "各有一和集相。此相實有各能發生。似己相",
    "T31n1624_001:0888b24": "識故與五識作所緣緣。此亦非理。所以者何。",
    "T31n1624_001:0888b25": " 和集如堅等  設於眼等識",
    "T31n1624_001:0888b26": " 是緣非所緣  許極微相故",
    "T31n1624_001:0888b27": "[0888b27] 如堅等相雖是實有。於眼等識容有緣義。而",
    "T31n1624_001:0888b28": "非所緣。眼等識上無彼相故。色等極微諸和",
    "T31n1624_001:0888b29": "集相。理亦應爾。彼俱執為極微相故。執眼等",
    "T31n1624_001:0888c01": "識能緣極微。諸和集相復有別失。",
    "T31n1624_001:0888c02": " 瓶甌等覺相  彼執應無別",
    "T31n1624_001:0888c03": " 非形別故別  形別非實故",
    "T31n1624_001:0888c04": "[0888c04] 瓶甌等物大小等者。能成極微多少同故。緣",
    "T31n1624_001:0888c05": "彼覺相應無差別。若謂彼物形相別故覺相",
    "T31n1624_001:0888c06": "別者。理亦不然。頂等別形唯在瓶等假法",
    "T31n1624_001:0888c07": "上有。非極微故彼不應執。極微亦有差別形",
    "T31n1624_001:0888c08": "相所以者何。",
    "T31n1624_001:0888c09": " 極微量等故  形別惟在假",
    "T31n1624_001:0888c10": " 析彼至極微  彼覺定捨故",
    "T31n1624_001:0888c11": "[0888c11] 非瓶甌等能成極微有形量別。捨微圓相故。",
    "T31n1624_001:0888c12": "知別形在假非實。又形別物析至極微。彼覺",
    "T31n1624_001:0888c13": "定捨非青等物。析至極微彼覺可捨。由此形",
    "T31n1624_001:0888c14": "別唯世俗有。非如青等亦在實物。是故五識",
    "T31n1624_001:0888c15": "所緣緣體非外色等其理極成。彼所緣緣豈",
    "T31n1624_001:0888c16": "全不有。非全不有。若爾云何。",
    "T31n1624_001:0888c17": " 內色如外現  為識所緣緣",
    "T31n1624_001:0888c18": " 許彼相在識  及能生識故",
    "T31n1624_001:0888c19": "[0888c19] 外境雖無。而有內色似外境現。為所緣緣。許",
    "T31n1624_001:0888c20": "眼等識帶彼相起及從彼生。具二義故。此內",
    "T31n1624_001:0888c21": "境相既不離識。如何俱起。能作識緣。",
    "T31n1624_001:0888c22": " 決定相隨故  俱時亦作緣",
    "T31n1624_001:0888c23": " 或前為後緣  引彼功能故",
    "T31n1624_001:0888c24": "[0888c24] 境相與識定相隨故。雖俱時起亦作識緣。因",
    "T31n1624_001:0888c25": "明者說。若此與彼有無相隨。雖俱時生而亦",
    "T31n1624_001:0888c26": "得有因果相故。或前識相為後識緣。引本識",
    "T31n1624_001:0888c27": "中生似自果功能令起不違理故。若五識生",
    "T31n1624_001:0888c28": "唯緣內色。如何亦說眼等為緣。",
    "T31n1624_001:0888c29": " 識上色功能  名五根應理",
    "T31n1624_001:0889a01": " 功能與境色  無始互為因",
    "T31n1624_001:0889a02": "[0889a02] 以能發識比知有根。此但功能非外所造故。",
    "T31n1624_001:0889a03": "本識上五色功能名眼等根。亦不違理。功能",
    "T31n1624_001:0889a04": "發識理無別故。在識在餘雖不可說。而外諸",
    "T31n1624_001:0889a05": "法理非有故。定應許此在識非餘。此根功能",
    "T31n1624_001:0889a06": "與前境色。從無始際展轉為因。謂此功能至",
    "T31n1624_001:0889a07": "成熟位。生現識上五內境色。此內境色復能",
    "T31n1624_001:0889a08": "引起異熟識上五根功能。根境二色與識一",
    "T31n1624_001:0889a09": "異或非一異。隨樂應說。如是諸識。惟內境",
    "T31n1624_001:0889a10": "相為所緣緣。理善成立。"
}