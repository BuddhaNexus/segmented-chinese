{
    "T21n1352_001:0865b06": "佛說陀隣尼鉢經",
    "T21n1352_001:0865b08": "東晉西域沙門竺曇無蘭譯",
    "T21n1352_001:0865b09": "聞如是。一時佛在舍衛國祇樹給孤獨園。與",
    "T21n1352_001:0865b10": "大比丘眾千二百五十人菩薩萬人俱。爾時",
    "T21n1352_001:0865b11": "去是佛剎百千億拘利佛剎。過爾所佛土。其",
    "T21n1352_001:0865b12": "剎世界名阿難陀拘蠶(晉言華積)彼佛號伊迦波提",
    "T21n1352_001:0865b13": "羅耶(晉言最上天王)如來至真等正覺。今現在遣兩菩",
    "T21n1352_001:0865b14": "薩。一名阿彌陀法(晉言無量光明)二名摩訶法(晉言大光明)爾",
    "T21n1352_001:0865b15": "時二菩薩來到佛所。前以頭面禮佛足。長跪",
    "T21n1352_001:0865b16": "叉手白佛言世尊。從是間過百千億拘利佛",
    "T21n1352_001:0865b17": "剎。世界名曰華積。彼佛號最上天王如來至",
    "T21n1352_001:0865b18": "真等正覺。今現在遣我來問訊世尊。說法安",
    "T21n1352_001:0865b19": "隱受者增進皆無他不。得不為天龍夜叉鬼",
    "T21n1352_001:0865b20": "神。若薜茘若鳩洹鬼神。若羅剎鬼神若虎若",
    "T21n1352_001:0865b21": "狼。若人非人所嬈害。彼世如來。至真等正覺。",
    "T21n1352_001:0865b22": "今遣我持陀隣尼鉢來。今為一切故欲令安",
    "T21n1352_001:0865b23": "隱。得名聲遠聞色貌端政。有氣力有筋力強",
    "T21n1352_001:0865b24": "如是。",
    "T21n1352_001:0865b25": "闍離　摩訶闍離　闍蘭尼　郁奇目企",
    "T21n1352_001:0865b26": "　三波提　摩訶三波提",
    "T21n1352_001:0865b27": "是時佛告阿難陀言。汝受是陀隣尼鉢持諷",
    "T21n1352_001:0865b28": "誦讀。有佛世尊甚難得值。陀隣尼鉢亦難得",
    "T21n1352_001:0865b29": "聞。若善男子善女人。受持誦讀識七世生宿",
    "T21n1352_001:0865c01": "命。若善男子善女人。受持諷誦讀。一切鬼神",
    "T21n1352_001:0865c02": "人非人蛇蚖蝮蠍。皆不能害。毒不能中。蠱道",
    "T21n1352_001:0865c03": "為不行。不為刀兵所傷害。帝王不能得其便。",
    "T21n1352_001:0865c04": "梵不恚之。如是阿難陀。是陀隣尼鉢七十七",
    "T21n1352_001:0865c05": "億諸佛所說。若有中害者。是諸佛語為無有",
    "T21n1352_001:0865c06": "異。阿逸多菩薩字彌勒。語賢者阿難陀言。我",
    "T21n1352_001:0865c07": "亦當復說陀隣尼鉢。所以者何。亦欲令一切",
    "T21n1352_001:0865c08": "安隱。有名聲德遠聞。色貌端政饒益力。其",
    "T21n1352_001:0865c09": "筋力強如是。",
    "T21n1352_001:0865c10": "頞[革*氐]　跋[革*氐]　滅支叉離　勒支　羅嵐彌",
    "T21n1352_001:0865c11": "　漏嵐彌　醯離　彌離　提離　爾時佛告",
    "T21n1352_001:0865c12": "阿難陀言。汝受是陀隣尼鉢持諷誦讀。有佛",
    "T21n1352_001:0865c13": "世尊甚難得值。是陀隣尼鉢亦難得聞。若善",
    "T21n1352_001:0865c14": "男子善女人。受是陀隣尼鉢奉持諷誦讀。識",
    "T21n1352_001:0865c15": "十四生宿命。若善男子善女人。奉持陀隣尼",
    "T21n1352_001:0865c16": "鉢諷誦讀說。終不為一切鬼神人非人所觸",
    "T21n1352_001:0865c17": "嬈。蛇蚖蝮螫諸含毒之蟲所不能害。毒不能",
    "T21n1352_001:0865c18": "中。蠱道為不行。刀兵不能傷。帝王不能得其",
    "T21n1352_001:0865c19": "便。梵釋四天王所共擁護。阿難陀是陀隣尼",
    "T21n1352_001:0865c20": "鉢。八萬四千億佛所說。佛告阿難陀言。我亦",
    "T21n1352_001:0865c21": "欲復說陀隣尼鉢。欲令一切安隱。有名聲德",
    "T21n1352_001:0865c22": "遠聞。色貌端正饒氣力。其筋力強如是。",
    "T21n1352_001:0865c23": "頞[革*氐]　跋[革*氐]　涅[革*氐]　鳩涅[革*氐]　鐵離　抄羅",
    "T21n1352_001:0865c24": "波提　安那波提　般那波提　迦前尼摩",
    "T21n1352_001:0865c25": "訶前尼",
    "T21n1352_001:0865c26": "是時佛告賢者阿難陀言。受是陀隣尼鉢。持",
    "T21n1352_001:0865c27": "諷誦讀為一切廣說。若善男子善女人。受是",
    "T21n1352_001:0865c28": "陀隣尼鉢持諷誦讀。識無央數生宿命。是陀",
    "T21n1352_001:0865c29": "隣尼鉢。阿難陀不可稱計億佛所說。如是阿",
    "T21n1352_001:0866a01": "難陀是陀隣尼鉢。若行道若為賊若為虎狼。",
    "T21n1352_001:0866a02": "若水中若犯帝王縣官事。當念是陀隣尼鉢",
    "T21n1352_001:0866a03": "諷誦讀持。是陀隣尼鉢。阿難陀繫著枯樹即",
    "T21n1352_001:0866a04": "便生葉華實。何況為人說病不愈。當為一切",
    "T21n1352_001:0866a05": "病人呪。佛說經已。賢者阿難陀及諸會者。皆",
    "T21n1352_001:0866a06": "歡喜受行。",
    "T21n1352_001:0866a07": "佛說陀隣尼鉢經"
}