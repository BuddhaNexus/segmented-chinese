{
    "X08n0240_014:0573b17": "大方廣佛華嚴經綱要卷第十四",
    "X08n0240_014:0573b18": "于闐國三藏沙門實叉難陀　譯經",
    "X08n0240_014:0573b19": "清涼山大華嚴寺沙門澄觀　疏義",
    "X08n0240_014:0573b20": "明匡山法雲寺憨山沙門德清提挈",
    "X08n0240_014:0573b21": "淨行品第十一",
    "X08n0240_014:0573b22": "此品來意者。夫欲階妙位必資勝行。有解無行虗",
    "X08n0240_014:0573b23": "費多聞故。故前品明解。此品辨行。又前明入理觀",
    "X08n0240_014:0573b24": "行。今辨隨事所行。又前行此願。並義次第。故次來",
    "X08n0240_014:0573c01": "也。釋名者。謂三業隨事歷緣名為所行。巧願防非",
    "X08n0240_014:0573c02": "離過成德。名為清淨。又悲智雙行名為所行。行越",
    "X08n0240_014:0573c03": "凡小。故稱清淨。以二乘無漏不能兼利。非真淨故。",
    "X08n0240_014:0573c04": "得斯意者。舉足下足盡文殊心。見聞覺知皆普賢",
    "X08n0240_014:0573c05": "行。文殊心故心無濁亂。普賢行故是佛往脩。諸佛",
    "X08n0240_014:0573c06": "菩薩同所行也。所行即淨持業釋也。三宗趣者。以",
    "X08n0240_014:0573c07": "隨事巧願防心不散。增長菩薩悲智大行為宗。成",
    "X08n0240_014:0573c08": "就普賢實德為趣。經文就所歷事中。始自出家。終",
    "X08n0240_014:0573c09": "於臥覺。皆事行也。觸境不迷。善達事理智行也。雙",
    "X08n0240_014:0573c10": "達事理即事理無礙行也。以願導智不滯自利。大",
    "X08n0240_014:0573c11": "悲行也。上二不二悲智無礙行也。遇違順境心不",
    "X08n0240_014:0573c12": "馳散止行也。智不沉沒觀行也。即止觀雙運行也。",
    "X08n0240_014:0573c13": "又對於事境善了邪正當願眾生。皆假觀也。知身",
    "X08n0240_014:0573c14": "空寂心無染著空觀也。見理如實中觀也。或先空",
    "X08n0240_014:0573c15": "後假。或先假後空。或一或二。或一念頓具。斯為妙",
    "X08n0240_014:0573c16": "達三諦觀之行也。又所造成行皆施眾生。不起二",
    "X08n0240_014:0573c17": "乘之心。安忍強軟兩境。或增善品心不異緣。妙達",
    "X08n0240_014:0573c18": "性空善巧迴轉。皆願利物。同趣菩提。二乘天魔所",
    "X08n0240_014:0573c19": "不能動。善知藥病決斷無差。即十度齊修之行也。",
    "X08n0240_014:0573c20": "又皆願利生皆成佛德。見惡必令其斷。見善必令",
    "X08n0240_014:0573c21": "其具。即四弘誓願之行也。故智首總標諸德以求",
    "X08n0240_014:0573c22": "其因。文殊令善用心頓獲眾果。若但言願豈不惑",
    "X08n0240_014:0573c23": "哉。",
    "X08n0240_014:0573c24": "爾時智首菩薩問文殊師利菩薩言。",
    "X08n0240_014:0574a01": "此下先標智首問。舉德徵因。後文殊答。標德顯因。",
    "X08n0240_014:0574a02": "今初。此二菩薩問答者。歷事巧願。必智為導故事",
    "X08n0240_014:0574a03": "近旨遠。唯妙德故。文殊則般若觀空。智首則漚和",
    "X08n0240_014:0574a04": "涉有。涉事不迷於理故雖願而無取。觀空不遺於",
    "X08n0240_014:0574a05": "事。故雖寂而不證。是為權實雙游假茲問答。",
    "X08n0240_014:0574a06": "下正陳所問中。有二十云何。總十一段。段各十句。",
    "X08n0240_014:0574a07": "成一百一十種德。第一段明三業離過德。二得堪",
    "X08n0240_014:0574a08": "傳法器。三成就眾慧。四具道因緣。五於法善巧。六",
    "X08n0240_014:0574a09": "修涅槃因。七滿菩薩行。八得十力智。九十王敬護。",
    "X08n0240_014:0574a10": "十能為饒益。十一超勝尊貴。皆言因何得者。為修",
    "X08n0240_014:0574a11": "何行而得之耶。",
    "X08n0240_014:0574a12": "佛子。菩薩云何得無過失身語意業。云何得不害身",
    "X08n0240_014:0574a13": "語意業。云何得不可毀身語意業。云何得不可壞身",
    "X08n0240_014:0574a14": "語意業。云何得不退轉身語意業。云何得不可動身",
    "X08n0240_014:0574a15": "語意業。云何得殊勝身語意業。云何得清淨身語意",
    "X08n0240_014:0574a16": "業。云何得無染身語意業。云何得智為先導身語意",
    "X08n0240_014:0574a17": "業。",
    "X08n0240_014:0574a18": "此正陳所問。分二。初一段十句總問其果。後十別",
    "X08n0240_014:0574a19": "明。今初。得此十種三業成下十果。由無過三業故",
    "X08n0240_014:0574a20": "超勝尊貴。由不恚害故常為饒益。由無餘惑不可",
    "X08n0240_014:0574a21": "譏毀故十王敬護。由惡緣不可壞故得佛十力。由",
    "X08n0240_014:0574a22": "修行不退轉故滿菩薩行。由遠離諸相故如如不",
    "X08n0240_014:0574a23": "動。成涅槃因。由德行殊勝故於法善巧。由體清淨",
    "X08n0240_014:0574a24": "如虗空故成具道緣。由涉境無染故得堪傳法器。",
    "X08n0240_014:0574b01": "由智先導故成就眾慧。又由後十。能成此十。故名",
    "X08n0240_014:0574b02": "為果。亦通於因。",
    "X08n0240_014:0574b03": "云何得生處具足。種族具足。家具足。色具足。相具足。",
    "X08n0240_014:0574b04": "念具足。慧具足。行具足。無畏具足。覺悟具足。",
    "X08n0240_014:0574b05": "此下後十段別明五果。謂初一異熟果。次四士用",
    "X08n0240_014:0574b06": "果。次二離繫果。次一增上果。後二等流果。今初十",
    "X08n0240_014:0574b07": "句。即修道之器。以菩薩起修行時要具此十方成",
    "X08n0240_014:0574b08": "二利之行。言異熟果者。謂先因後果必異時而熟。",
    "X08n0240_014:0574b09": "異類而熟。變異而熟。善惡因果之總相以所感故。",
    "X08n0240_014:0574b10": "約法生在佛家。是生處具足。",
    "X08n0240_014:0574b11": "云何得勝慧。第一慧。最上慧。最勝慧。無量慧。無數慧。",
    "X08n0240_014:0574b12": "不思議慧。無與等慧。不可量慧。不可說慧。",
    "X08n0240_014:0574b13": "第二十慧下有四段。明士用果。言士用者謂若法",
    "X08n0240_014:0574b14": "因彼勢力所生。如因下地加行心力。上地有漏無",
    "X08n0240_014:0574b15": "漏定生。四中一慧為揀擇。二力謂修習。三善巧謂",
    "X08n0240_014:0574b16": "智。四道品謂助修。悉以三業而得成就。",
    "X08n0240_014:0574b17": "云何得因力。欲力。方便力。緣力。所緣力。根力。觀察力。",
    "X08n0240_014:0574b18": "奢摩他力。毗鉢舍那力。思惟力。",
    "X08n0240_014:0574b19": "第三力者謂修習即具道因緣。皆言力者。此十各",
    "X08n0240_014:0574b20": "有資道之能故。一因力即惟性等。",
    "X08n0240_014:0574b21": "云何得蘊善巧。界善巧。處善巧。緣起善巧。欲界善巧。",
    "X08n0240_014:0574b22": "色界善巧。無色界善巧。過去善巧。未來善巧。現在善",
    "X08n0240_014:0574b23": "巧。",
    "X08n0240_014:0574b24": "第四善巧。謂智。皆約流轉以明。以是觀還滅之智",
    "X08n0240_014:0574c01": "故。",
    "X08n0240_014:0574c02": "云何得修習念覺分。擇法覺分。精進覺分。喜覺分。猗",
    "X08n0240_014:0574c03": "覺分。定覺分。捨覺分。空無相無願。",
    "X08n0240_014:0574c04": "第五道品為助修。上四皆士用果。",
    "X08n0240_014:0574c05": "云何得圓滿檀波羅蜜。尸波羅蜜。羼提波羅蜜。毗梨",
    "X08n0240_014:0574c06": "耶波羅蜜。禪那波羅蜜。般若波羅蜜。及以圓滿慈悲",
    "X08n0240_014:0574c07": "喜捨。",
    "X08n0240_014:0574c08": "第六滿菩薩行。此下二種明離繫果。言離繫者謂",
    "X08n0240_014:0574c09": "由慧盡。言慧者擇也盡滅也。謂此擇滅離繫所顯。",
    "X08n0240_014:0574c10": "故將擇滅釋離繫果。謂六度治諸蔽故。",
    "X08n0240_014:0574c11": "云何得處非處智力。過未現在業報智力。根勝劣智",
    "X08n0240_014:0574c12": "力。種種界智力。種種解智力。一切至處道智力。禪解",
    "X08n0240_014:0574c13": "脫三昧染淨智力。宿住念智力。無障礙天眼智力。斷",
    "X08n0240_014:0574c14": "諸習智力。",
    "X08n0240_014:0574c15": "第七具足十力。謂修習之力。當士用果。由此力故",
    "X08n0240_014:0574c16": "方得離繫。",
    "X08n0240_014:0574c17": "云何常得天王。龍王。夜叉王。乾闥婆王。阿修羅王。迦",
    "X08n0240_014:0574c18": "樓羅王。緊那羅王。摩睺羅伽王。人王。梵王之所守護",
    "X08n0240_014:0574c19": "恭敬供養。",
    "X08n0240_014:0574c20": "第八十王敬護。是增上果。言增上者謂除前已生",
    "X08n0240_014:0574c21": "有為之法。餘有為法謂之增。今十王敬護即有力",
    "X08n0240_014:0574c22": "增上。由已具德令彼護故。",
    "X08n0240_014:0574c23": "云何得與一切眾生為依。為救。為歸。為趣。為炬。為明。",
    "X08n0240_014:0574c24": "為照。為導。為勝導。為普導。",
    "X08n0240_014:0575a01": "第九與一切眾生為依下二段。明等流果。言等流",
    "X08n0240_014:0575a02": "者謂以自因平等流類故。",
    "X08n0240_014:0575a03": "云何於一切眾生中為第一。為大。為勝。為最勝。為妙。",
    "X08n0240_014:0575a04": "為極妙。為上。為無上。為無等。為無等等。",
    "X08n0240_014:0575a05": "第十為第一下超勝尊貴。略釋其相。謂如來功德",
    "X08n0240_014:0575a06": "海滿更無所少。故稱第一。此亦總句。大者體包法",
    "X08n0240_014:0575a07": "界故。勝者自利圓滿故。最勝者利他究竟故。妙者",
    "X08n0240_014:0575a08": "煩惱障盡故。極妙者所知障盡故。上者望下無及",
    "X08n0240_014:0575a09": "故。無上者望上更無故。無等者望下無儔故。無等",
    "X08n0240_014:0575a10": "等者望儔皆是無等者故。所以廣舉者欲顯行之",
    "X08n0240_014:0575a11": "勝故。上來問竟。",
    "X08n0240_014:0575a12": "爾時文殊師利菩薩告智首菩薩言。善哉。佛子。汝今",
    "X08n0240_014:0575a13": "為欲多所饒益。多所安隱。哀愍世間。利樂天人問如",
    "X08n0240_014:0575a14": "是義。",
    "X08n0240_014:0575a15": "第二答中分二。初歎問成益。",
    "X08n0240_014:0575a16": "佛子。若諸菩薩善用其心。則獲一切勝妙功德於諸",
    "X08n0240_014:0575a17": "佛法心無所礙。住去來今諸佛之道。隨眾生住恒不",
    "X08n0240_014:0575a18": "捨離。如諸法相悉能通達。斷一切惡。具足眾善。當如",
    "X08n0240_014:0575a19": "普賢色像第一。一切行願皆得具足。於一切法無不",
    "X08n0240_014:0575a20": "自在。而為眾生第二導師。",
    "X08n0240_014:0575a21": "第二佛子下正酬其問。初標因成德。後指事顯因。",
    "X08n0240_014:0575a22": "初善用其心乃標因。次句獲勝妙德下顯所成德。",
    "X08n0240_014:0575a23": "初為總句。次於諸佛法下九句別顯。如次配上十",
    "X08n0240_014:0575a24": "段之德。",
    "X08n0240_014:0575b01": "佛子。云何用心。能獲一切勝妙功德。佛子。",
    "X08n0240_014:0575b02": "　菩薩在家　　當願眾生　　知家性空",
    "X08n0240_014:0575b03": "　免其逼迫　　孝事父母　　當願眾生",
    "X08n0240_014:0575b04": "　善事於佛　　護養一切　　妻子集會",
    "X08n0240_014:0575b05": "　當願眾生　　怨親平等　　永離貪著",
    "X08n0240_014:0575b06": "　若得五欲　　當願眾生　　拔除欲箭",
    "X08n0240_014:0575b07": "　究竟安隱　　技樂聚會　　當願眾生",
    "X08n0240_014:0575b08": "　以法自娛　　了技非實　　若在宮室",
    "X08n0240_014:0575b09": "　當願眾生　　入於聖地　　永除穢欲",
    "X08n0240_014:0575b10": "　著瓔珞時　　當願眾生　　捨諸偽飾",
    "X08n0240_014:0575b11": "　到真實處　　上昇樓閣　　當願眾生",
    "X08n0240_014:0575b12": "　昇正法樓　　徹見一切　　若有所施",
    "X08n0240_014:0575b13": "　當願眾生　　一切能捨　　心無愛著",
    "X08n0240_014:0575b14": "　眾會聚集　　當願眾生　　捨眾聚法",
    "X08n0240_014:0575b15": "　成一切智　　若在厄難　　當願眾生",
    "X08n0240_014:0575b16": "　隨意自在　　所行無礙",
    "X08n0240_014:0575b17": "第二佛子云何下指事顯因。酬其徵因。初徵一句",
    "X08n0240_014:0575b18": "總。次佛子下別顯。後總結成益。次別顯中總有一",
    "X08n0240_014:0575b19": "百四十一願。一百者表十信圓融。一一具十也。四",
    "X08n0240_014:0575b20": "十一者即四十一位也。明此諸位所有惑障由此",
    "X08n0240_014:0575b21": "能淨。所有勝行由此能行。故有一百四十一願。分",
    "X08n0240_014:0575b22": "為十段。初菩薩在家下十一願。明在家時願。",
    "X08n0240_014:0575b23": "　捨居家時　　當願眾生　　出家無礙",
    "X08n0240_014:0575b24": "　心得解脫　　入僧伽藍　　當願眾生",
    "X08n0240_014:0575c01": "　演說種種　　無乖諍法　　詣大小師",
    "X08n0240_014:0575c02": "　當願眾生　　巧事師長　　習行善法",
    "X08n0240_014:0575c03": "　求請出家　　當願眾生　　得不退法",
    "X08n0240_014:0575c04": "　心無障礙　　脫去俗服　　當願眾生",
    "X08n0240_014:0575c05": "　勤修善根　　捨諸罪軛　　剃除鬚髮",
    "X08n0240_014:0575c06": "　當願眾生　　永離煩惱　　究竟寂滅",
    "X08n0240_014:0575c07": "　著袈裟衣　　當願眾生　　心無所染",
    "X08n0240_014:0575c08": "　具大仙道　　正出家時　　當願眾生",
    "X08n0240_014:0575c09": "　同佛出家　　救護一切　　自歸於佛",
    "X08n0240_014:0575c10": "　當願眾生　　紹隆佛種　　發無上意",
    "X08n0240_014:0575c11": "　自歸於法　　當願眾生　　深入經藏",
    "X08n0240_014:0575c12": "　智慧如海　　自歸於僧　　當願眾生",
    "X08n0240_014:0575c13": "　統理大眾　　一切無礙　　受學戒時",
    "X08n0240_014:0575c14": "　當願眾生　　善學於戒　　不作眾惡",
    "X08n0240_014:0575c15": "　受闍黎教　　當願眾生　　具足威儀",
    "X08n0240_014:0575c16": "　所行真實　　受和尚教　　當願眾生",
    "X08n0240_014:0575c17": "　入無生智　　到無依處　　受具足戒",
    "X08n0240_014:0575c18": "　當願眾生　　具諸方便　　得最勝法",
    "X08n0240_014:0575c19": "二有十五願出家受戒時。",
    "X08n0240_014:0575c20": "　若入堂宇　　當願眾生　　昇無上堂",
    "X08n0240_014:0575c21": "　安住不動　　若敷床座　　當願眾生",
    "X08n0240_014:0575c22": "　開敷善法　　見真實相　　正身端坐",
    "X08n0240_014:0575c23": "　當願眾生　　坐菩提座　　心無所著",
    "X08n0240_014:0575c24": "　結加趺坐　　當願眾生　　善根堅固",
    "X08n0240_014:0576a01": "　得不動地　　修行於定　　當願眾生",
    "X08n0240_014:0576a02": "　以定伏心　　究竟無餘　　若修於觀",
    "X08n0240_014:0576a03": "　當願眾生　　見如實理　　永無乖諍",
    "X08n0240_014:0576a04": "　捨加趺坐　　當願眾生　　觀諸行法",
    "X08n0240_014:0576a05": "　悉歸散滅",
    "X08n0240_014:0576a06": "三有七願坐禪觀。",
    "X08n0240_014:0576a07": "　下足住時　　當願眾生　　心得解脫",
    "X08n0240_014:0576a08": "　安住不動　　若舉於足　　當願眾生",
    "X08n0240_014:0576a09": "　出生死海　　具眾善法　　著下裙時",
    "X08n0240_014:0576a10": "　當願眾生　　服諸善根　　具足慚愧",
    "X08n0240_014:0576a11": "　整衣束帶　　當願眾生　　檢束善根",
    "X08n0240_014:0576a12": "　不令散失　　若著上衣　　當願眾生",
    "X08n0240_014:0576a13": "　獲勝善根　　至法彼岸　　著僧伽黎",
    "X08n0240_014:0576a14": "　當願眾生　　入第一位　　得不動法",
    "X08n0240_014:0576a15": "四有六願將披挂時。",
    "X08n0240_014:0576a16": "　手執楊枝　　當願眾生　　皆得妙法",
    "X08n0240_014:0576a17": "　究竟清淨　　嚼楊枝時　　當願眾生",
    "X08n0240_014:0576a18": "　其心調淨　　噬諸煩惱　　大小便時",
    "X08n0240_014:0576a19": "　當願眾生　　棄貪嗔癡　　蠲除罪法",
    "X08n0240_014:0576a20": "　事訖就水　　當願眾生　　出世法中",
    "X08n0240_014:0576a21": "　速疾而往　　洗滌形穢　　當願眾生",
    "X08n0240_014:0576a22": "　清淨調柔　　畢竟無垢　　以水盥掌",
    "X08n0240_014:0576a23": "　當願眾生　　得清淨手　　受持佛法",
    "X08n0240_014:0576a24": "　以水洗面　　當願眾生　　得淨法門",
    "X08n0240_014:0576b01": "　永無垢染",
    "X08n0240_014:0576b02": "五有七願澡漱盥洗時。",
    "X08n0240_014:0576b03": "　手執錫杖　　當願眾生　　設大施會",
    "X08n0240_014:0576b04": "　示如實道　　執持應器　　當願眾生",
    "X08n0240_014:0576b05": "　成就法器　　受天人供　　發趾向道",
    "X08n0240_014:0576b06": "　當願眾生　　趣佛所行　　入無依處",
    "X08n0240_014:0576b07": "　若在於道　　當願眾生　　能行佛道",
    "X08n0240_014:0576b08": "　向無餘法　　涉路而去　　當願眾生",
    "X08n0240_014:0576b09": "　履淨法界　　心無障礙　　見昇高路",
    "X08n0240_014:0576b10": "　當願眾生　　永出三界　　心無怯弱",
    "X08n0240_014:0576b11": "　見趣下路　　當願眾生　　其心謙下",
    "X08n0240_014:0576b12": "　長佛善根　　見斜曲路　　當願眾生",
    "X08n0240_014:0576b13": "　捨不正道　　永除惡見　　若見直路",
    "X08n0240_014:0576b14": "　當願眾生　　其心正直　　無諂無誑",
    "X08n0240_014:0576b15": "　見路多塵　　當願眾生　　遠離塵坌",
    "X08n0240_014:0576b16": "　獲清淨法　　見路無塵　　當願眾生",
    "X08n0240_014:0576b17": "　常行大悲　　其心潤澤　　若見險道",
    "X08n0240_014:0576b18": "　當願眾生　　住正法界　　離諸罪難",
    "X08n0240_014:0576b19": "　若見眾會　　當願眾生　　說甚深法",
    "X08n0240_014:0576b20": "　一切和合　　若見大柱　　當願眾生",
    "X08n0240_014:0576b21": "　離我諍心　　無有忿恨　　若見藂林",
    "X08n0240_014:0576b22": "　當願眾生　　諸天及人　　所應敬禮",
    "X08n0240_014:0576b23": "　若見高山　　當願眾生　　善根超出",
    "X08n0240_014:0576b24": "　無能至頂　　見棘刺樹　　當願眾生",
    "X08n0240_014:0576c01": "　疾得翦除　　三毒之刺　　見樹葉茂",
    "X08n0240_014:0576c02": "　當願眾生　　以定解脫　　而為蔭映",
    "X08n0240_014:0576c03": "　若見華開　　當願眾生　　神通等法",
    "X08n0240_014:0576c04": "　如華開敷　　若見樹華　　當願眾生",
    "X08n0240_014:0576c05": "　眾相如華　　具三十二　　若見果實",
    "X08n0240_014:0576c06": "　當願眾生　　獲最勝法　　證菩提道",
    "X08n0240_014:0576c07": "　若見大河　　當願眾生　　得預法流",
    "X08n0240_014:0576c08": "　入佛智海　　若見波澤　　當願眾生",
    "X08n0240_014:0576c09": "　疾悟諸佛　　一味之法　　若見池沼",
    "X08n0240_014:0576c10": "　當願眾生　　語業滿足　　巧能演說",
    "X08n0240_014:0576c11": "　若見汲井　　當願眾生　　具足辯才",
    "X08n0240_014:0576c12": "　演一切法　　若見涌泉　　當願眾生",
    "X08n0240_014:0576c13": "　方便增長　　善根無盡　　若見橋道",
    "X08n0240_014:0576c14": "　當願眾生　　廣度一切　　猶如橋梁",
    "X08n0240_014:0576c15": "　若見流水　　當願眾生　　得善意欲",
    "X08n0240_014:0576c16": "　洗除惑垢　　見修園圃　　當願眾生",
    "X08n0240_014:0576c17": "　五欲圃中　　耘除愛草　　見無憂林",
    "X08n0240_014:0576c18": "　當願眾生　　永離貪愛　　不生憂怖",
    "X08n0240_014:0576c19": "　若見園苑　　當願眾生　　勤修諸行",
    "X08n0240_014:0576c20": "　趣佛菩提　　見嚴飾人　　當願眾生",
    "X08n0240_014:0576c21": "　三十二相　　以為嚴好　　見無嚴飾",
    "X08n0240_014:0576c22": "　當願眾生　　捨諸飾好　　具頭陀行",
    "X08n0240_014:0576c23": "　見樂著人　　當願眾生　　以法自娛",
    "X08n0240_014:0576c24": "　歡愛不捨　　見無樂著　　當願眾生",
    "X08n0240_014:0577a01": "　有為事中　　心無所樂　　見歡樂人",
    "X08n0240_014:0577a02": "　當願眾生　　常得安樂　　樂供養佛",
    "X08n0240_014:0577a03": "　見苦惱人　　當願眾生　　獲根本智",
    "X08n0240_014:0577a04": "　滅除眾苦　　見無病人　　當願眾生",
    "X08n0240_014:0577a05": "　入真實慧　　永無病惱　　見疾病人",
    "X08n0240_014:0577a06": "　當願眾生　　知身空寂　　離乖諍法",
    "X08n0240_014:0577a07": "　見端正人　　當願眾生　　於佛菩薩",
    "X08n0240_014:0577a08": "　常生淨信　　見醜陋人　　當願眾生",
    "X08n0240_014:0577a09": "　於不善事　　不生樂著　　見報恩人",
    "X08n0240_014:0577a10": "　當願眾生　　於佛菩薩　　能知恩德",
    "X08n0240_014:0577a11": "　見背恩人　　當願眾生　　於有惡人",
    "X08n0240_014:0577a12": "　不加其報　　若見沙門　　當願眾生",
    "X08n0240_014:0577a13": "　調柔寂靜　　畢竟第一　　見婆羅門",
    "X08n0240_014:0577a14": "　當願眾生　　永持梵行　　離一切惡",
    "X08n0240_014:0577a15": "　見苦行人　　當願眾生　　依於苦行",
    "X08n0240_014:0577a16": "　至究竟處　　見操行人　　當願眾生",
    "X08n0240_014:0577a17": "　堅持志行　　不捨佛道　　見著甲冑",
    "X08n0240_014:0577a18": "　當願眾生　　常服善鎧　　趣無師法",
    "X08n0240_014:0577a19": "　見無鎧仗　　當願眾生　　永離一切",
    "X08n0240_014:0577a20": "　不善之業　　見論議人　　當願眾生",
    "X08n0240_014:0577a21": "　於諸異論　　悉能摧伏　　見正命人",
    "X08n0240_014:0577a22": "　當願眾生　　得清淨命　　不矯威儀",
    "X08n0240_014:0577a23": "　若見於王　　當願眾生　　得為法王",
    "X08n0240_014:0577a24": "　恒轉正法　　若見王子　　當願眾生",
    "X08n0240_014:0577b01": "　從法化生　　而為佛子　　若見長者",
    "X08n0240_014:0577b02": "　當願眾生　　善能明斷　　不行惡法",
    "X08n0240_014:0577b03": "　若見大臣　　當願眾生　　恒守正念",
    "X08n0240_014:0577b04": "　習行眾善",
    "X08n0240_014:0577b05": "六有五十五願乞食道行時。分三。初十二願遊涉",
    "X08n0240_014:0577b06": "道路。次若見眾會下有十九願所覩事境。三見嚴",
    "X08n0240_014:0577b07": "飾人下二十四願所過人物。",
    "X08n0240_014:0577b08": "　若見城郭　　當願眾生　　得堅固身",
    "X08n0240_014:0577b09": "　心無所屈　　若見王都　　當願眾生",
    "X08n0240_014:0577b10": "　功德共聚　　心恒喜樂　　見處林數",
    "X08n0240_014:0577b11": "　當願眾生　　應為天人　　之所歎仰",
    "X08n0240_014:0577b12": "　入里乞食　　當願眾生　　入深法界",
    "X08n0240_014:0577b13": "　心無障礙　　到人門戶　　當願眾生",
    "X08n0240_014:0577b14": "　入於一切　　佛法之門　　入其家已",
    "X08n0240_014:0577b15": "　當願眾生　　得入佛乘　　三世平等",
    "X08n0240_014:0577b16": "　見不捨人　　當願眾生　　常不捨離",
    "X08n0240_014:0577b17": "　勝功德法　　見能捨人　　當願眾生",
    "X08n0240_014:0577b18": "　永得捨離　　三惡道苦　　若見空鉢",
    "X08n0240_014:0577b19": "　當願眾生　　其心清淨　　空無煩惱",
    "X08n0240_014:0577b20": "　若見滿鉢　　當願眾生　　具足成滿",
    "X08n0240_014:0577b21": "　一切善法　　若得恭敬　　當願眾生",
    "X08n0240_014:0577b22": "　恭敬修行　　一切佛法　　不得恭敬",
    "X08n0240_014:0577b23": "　當願眾生　　不行一切　　不善之法",
    "X08n0240_014:0577b24": "　見慚恥人　　當願眾生　　具慚恥行",
    "X08n0240_014:0577c01": "　藏護諸根　　見無慚恥　　當願眾生",
    "X08n0240_014:0577c02": "　捨離無慚　　住大慈道　　若得美食",
    "X08n0240_014:0577c03": "　當願眾生　　滿足其願　　心無羨欲",
    "X08n0240_014:0577c04": "　得不美食　　當願眾生　　莫不獲得",
    "X08n0240_014:0577c05": "　諸三昧味　　得柔耎食　　當願眾生",
    "X08n0240_014:0577c06": "　大悲所熏　　心意柔軟　　得麤澀食",
    "X08n0240_014:0577c07": "　當願眾生　　心無染著　　絕世貪愛",
    "X08n0240_014:0577c08": "　若飯食時　　當願眾生　　禪悅為食",
    "X08n0240_014:0577c09": "　法喜充滿　　若受味時　　當願眾生",
    "X08n0240_014:0577c10": "　得佛上味　　甘露滿足　　飯食已訖",
    "X08n0240_014:0577c11": "　當願眾生　　所作皆辦　　具諸佛法",
    "X08n0240_014:0577c12": "　若說法時　　當願眾生　　得無盡辯",
    "X08n0240_014:0577c13": "　廣宣法要",
    "X08n0240_014:0577c14": "七有二十二願到城乞食時。",
    "X08n0240_014:0577c15": "　從舍出時　　當願眾生　　深入佛智",
    "X08n0240_014:0577c16": "　永出三界　　若入水時　　當願眾生",
    "X08n0240_014:0577c17": "　入一切智　　知三世等　　洗浴身體",
    "X08n0240_014:0577c18": "　當願眾生　　身心無垢　　內外光潔",
    "X08n0240_014:0577c19": "　盛暑炎毒　　當願眾生　　捨離眾惱",
    "X08n0240_014:0577c20": "　一切皆盡　　暑退涼初　　當願眾生",
    "X08n0240_014:0577c21": "　證無上法　　究竟清涼",
    "X08n0240_014:0577c22": "八有五願還歸洗浴時。",
    "X08n0240_014:0577c23": "　諷誦經時　　當願眾生　　順佛所說",
    "X08n0240_014:0577c24": "　總持不忘　　若得見佛　　當願眾生",
    "X08n0240_014:0578a01": "　得無礙眼　　見一切佛　　諦觀佛時",
    "X08n0240_014:0578a02": "　當願眾生　　皆如普賢　　端正嚴好",
    "X08n0240_014:0578a03": "　見佛塔時　　當願眾生　　尊重如塔",
    "X08n0240_014:0578a04": "　受天人供　　敬心觀塔　　當願眾生",
    "X08n0240_014:0578a05": "　諸天及人　　所共瞻仰　　頂禮於塔",
    "X08n0240_014:0578a06": "　當願眾生　　一切天人　　無能見頂",
    "X08n0240_014:0578a07": "　右繞於塔　　當願眾生　　所行無逆",
    "X08n0240_014:0578a08": "　成一切智　　繞塔三帀　　當願眾生",
    "X08n0240_014:0578a09": "　勤求佛道　　心無懈歇　　讚佛功德",
    "X08n0240_014:0578a10": "　當願眾生　　眾德悉具　　稱歎無盡",
    "X08n0240_014:0578a11": "　讚佛相好　　當願眾生　　成就佛身",
    "X08n0240_014:0578a12": "　證無相法",
    "X08n0240_014:0578a13": "九有十願誦習旋禮佛時。",
    "X08n0240_014:0578a14": "　若洗足時　　當願眾生　　具足神力",
    "X08n0240_014:0578a15": "　所行無礙　　以時寢息　　當願眾生",
    "X08n0240_014:0578a16": "　身得安隱　　心無動亂　　睡眠始寤",
    "X08n0240_014:0578a17": "　當願眾生　　一切智覺　　周顧十方",
    "X08n0240_014:0578a18": "十有三願寤寐安息時。",
    "X08n0240_014:0578a19": "佛子。若諸菩薩如是用心。則獲一切勝妙功德。一切",
    "X08n0240_014:0578a20": "世間諸天魔梵沙門婆羅門乾闥婆阿修羅等。及以",
    "X08n0240_014:0578a21": "一切聲聞緣覺。所不能動。",
    "X08n0240_014:0578a22": "次總結歎因所成益。若能如上。為善用其心。如此",
    "X08n0240_014:0578a23": "用心則內德齊圓。外不能動。以游心大智故人天",
    "X08n0240_014:0578a24": "不能動。心冠大悲故二乘不能動。淨行品竟。",
    "X08n0240_014:0578b01": "賢首品第十二之上",
    "X08n0240_014:0578b02": "此品來意者。夫行不虗設必有其德。既解行圓妙",
    "X08n0240_014:0578b03": "必勝德難思。收前行願成信德用。故次來也。又前",
    "X08n0240_014:0578b04": "智首舉果徵因。文殊廣顯其因。略標其果云獲一",
    "X08n0240_014:0578b05": "切勝妙功德。故問賢首。今廣斯言。是以偈初躡前",
    "X08n0240_014:0578b06": "起後。此來意也。釋名者謂體性至順調善曰賢。吉",
    "X08n0240_014:0578b07": "祥勝德超絕名首。即以此名菩薩。演說此法。賢即",
    "X08n0240_014:0578b08": "是首。以當三賢之首攝諸德故。偏舉賢名。天台宗",
    "X08n0240_014:0578b09": "此品立圓頓止觀。云此菩薩聞圓法。起圓信。立圓",
    "X08n0240_014:0578b10": "行。住圓位。以圓功德而自莊嚴。以圓力用建立眾",
    "X08n0240_014:0578b11": "生。今宗即圓法。意趣有五。一信即起圓信。二行。三",
    "X08n0240_014:0578b12": "位。四德。五用。皆以圓融貫之。以此信位圓住行向",
    "X08n0240_014:0578b13": "地等覺五位功德。所謂因該果海。其實諸位皆依",
    "X08n0240_014:0578b14": "此信建立故。",
    "X08n0240_014:0578b15": "爾時文殊師利菩薩。說無濁亂清淨行大功德已。欲",
    "X08n0240_014:0578b16": "顯示菩提心功德故。以偈問賢首菩薩曰。",
    "X08n0240_014:0578b17": "　我今已為諸菩薩　　說佛往修清淨行",
    "X08n0240_014:0578b18": "　仁亦當於此會中　　演暢修行勝功德",
    "X08n0240_014:0578b19": "此標文殊問意。乃經家敘置。結前生後之辭也。菩",
    "X08n0240_014:0578b20": "提心功德。文含始終。約終則顯示信滿菩提心殊",
    "X08n0240_014:0578b21": "勝功德廣具五位。因行盡故。約始但於生死誓證",
    "X08n0240_014:0578b22": "菩提萬行攸依。故今顯示。我今已為下一偈正顯",
    "X08n0240_014:0578b23": "發起。",
    "X08n0240_014:0578b24": "爾時賢首菩薩以偈答曰。",
    "X08n0240_014:0578c01": "　善哉仁者應諦聽　　彼諸功德不可量",
    "X08n0240_014:0578c02": "　我今隨力說少分　　猶如大海一滴水",
    "X08n0240_014:0578c03": "第二爾時賢首下廣說。初標舉。次善哉仁者下正",
    "X08n0240_014:0578c04": "顯偈頌。初有四偈。謙讚許說。初一偈標章。",
    "X08n0240_014:0578c05": "　若有菩薩初發心　　誓求當證佛菩提",
    "X08n0240_014:0578c06": "　彼之功德無邊際　　不可稱量無與等",
    "X08n0240_014:0578c07": "　何況無量無邊劫　　具修地度諸功德",
    "X08n0240_014:0578c08": "　十方一切諸如來　　悉共稱揚不能盡",
    "X08n0240_014:0578c09": "　如是無邊大功德　　我今於中說少分",
    "X08n0240_014:0578c10": "　譬如鳥足所履空　　亦如大地一微塵",
    "X08n0240_014:0578c11": "此下正說文中。先三偈開章。以發心之德。況出修",
    "X08n0240_014:0578c12": "行巧顯深廣。於中初一偈舉發心章。次一偈況出",
    "X08n0240_014:0578c13": "修行章。後偈許說分齊。問此初發心與十住初發",
    "X08n0240_014:0578c14": "心住及發心功德品何別。答此中發心。該於初後",
    "X08n0240_014:0578c15": "取其威德。乃是信終。取其為本。乃在初發。故十住",
    "X08n0240_014:0578c16": "初發。乃是此中成彼初發。此正是發起之發。義兼",
    "X08n0240_014:0578c17": "發開。彼是開發之發。義兼發起。其發心品正顯十",
    "X08n0240_014:0578c18": "住初心之功德耳。問此信既是初信。何得乃具後",
    "X08n0240_014:0578c19": "諸行位及普賢德耶。答古德釋此略有二門。一行",
    "X08n0240_014:0578c20": "布次第門。二圓融通攝門。行布者謂從微至著。從",
    "X08n0240_014:0578c21": "淺至深。次第相乘。以階彼岸。如瓔珞仁王起信瑜",
    "X08n0240_014:0578c22": "伽等說。二圓融者。謂一位具足一切位等。如此經",
    "X08n0240_014:0578c23": "說。亦如大品等中。一行具一切行故。此中有二門。",
    "X08n0240_014:0578c24": "一緣起相由門。二法界融攝門。此經之中。依緣起",
    "X08n0240_014:0579a01": "門義故行位相收。總有四說。一或始具終。如此門",
    "X08n0240_014:0579a02": "中具一切行位普賢德海者是也。二或終具始。並",
    "X08n0240_014:0579a03": "在十地位後。如下十定十通等說。或諸位齊收。並",
    "X08n0240_014:0579a04": "在十住等一一位中各收一切。悉至究竟皆成佛",
    "X08n0240_014:0579a05": "故。如下文十住十行等說。或諸位皆泯。行德顯然。",
    "X08n0240_014:0579a06": "如離世間品說。上約緣起相由門說。二法界融攝",
    "X08n0240_014:0579a07": "門者。謂此諸位及所修行皆不離普賢無盡法界。",
    "X08n0240_014:0579a08": "然此法界圓融無限。隨在一位即具一切。今在信",
    "X08n0240_014:0579a09": "門收無不盡。下諸位中皆具一切者並準此釋。此",
    "X08n0240_014:0579a10": "經縱有行布。亦是圓融。",
    "X08n0240_014:0579a11": "　菩薩發意求菩提　　非是無因無有緣",
    "X08n0240_014:0579a12": "　於佛法僧生淨信　　以是而生廣大心",
    "X08n0240_014:0579a13": "　不求五欲及王位　　富饒自樂大名稱",
    "X08n0240_014:0579a14": "　但為永滅眾生苦　　利益世間而發心",
    "X08n0240_014:0579a15": "　常欲利樂諸眾生　　莊嚴國土供養佛",
    "X08n0240_014:0579a16": "　受持正法修諸智　　證菩提故而發心",
    "X08n0240_014:0579a17": "　深心信解常清淨　　恭敬尊重一切佛",
    "X08n0240_014:0579a18": "　於法及僧亦如是　　至誠供養而發心",
    "X08n0240_014:0579a19": "　深信於佛及佛法　　亦信佛子所行道",
    "X08n0240_014:0579a20": "　及信無上大菩提　　菩薩以是初發心",
    "X08n0240_014:0579a21": "此下正明發心修行勝德。文有三百四十六偈半。",
    "X08n0240_014:0579a22": "分為五段。初發心行相。二略示勝能。三所具行位。",
    "X08n0240_014:0579a23": "四無方大用。五喻說玄旨。今初。菩薩發意求菩提",
    "X08n0240_014:0579a24": "下五偈明發心行相。",
    "X08n0240_014:0579b01": "　信為道元功德母　　長養一切諸善法",
    "X08n0240_014:0579b02": "　斷除疑網出愛眾　　開示涅槃無上道",
    "X08n0240_014:0579b03": "　信無垢濁心清淨　　滅除憍慢恭敬本",
    "X08n0240_014:0579b04": "　亦為法藏第一財　　為清淨手受眾行",
    "X08n0240_014:0579b05": "　信能惠施心無恡　　信能歡喜入佛法",
    "X08n0240_014:0579b06": "　信能增長智功德　　信能必到如來地",
    "X08n0240_014:0579b07": "　信令諸根淨明利　　信力堅固無能壞",
    "X08n0240_014:0579b08": "　信能永滅煩惱本　　信能專向佛功德",
    "X08n0240_014:0579b09": "　信于境界無所著　　遠離諸難得無難",
    "X08n0240_014:0579b10": "　信能超出眾魔路　　示現無上解脫道",
    "X08n0240_014:0579b11": "　信為功德不壞種　　信能生長菩提樹",
    "X08n0240_014:0579b12": "　信能增益最勝智　　信能示現一切佛",
    "X08n0240_014:0579b13": "　是故依行說次第　　信樂最勝甚難得",
    "X08n0240_014:0579b14": "　譬如一切世間中　　而有隨意妙寶珠",
    "X08n0240_014:0579b15": "二信為道元下略示勝能有七偈。",
    "X08n0240_014:0579b16": "　若常信奉于諸佛　　則能持戒修學處",
    "X08n0240_014:0579b17": "　若常持戒修學處　　則能具足諸功德",
    "X08n0240_014:0579b18": "　戒能開發菩提本　　學是勤修功德地",
    "X08n0240_014:0579b19": "　於戒及學常順行　　一切如來所稱美",
    "X08n0240_014:0579b20": "　若常信奉於諸佛　　則能興集大供養",
    "X08n0240_014:0579b21": "　若能興集大供養　　彼人信佛不思議",
    "X08n0240_014:0579b22": "　若常信奉於尊法　　則聞佛法無厭足",
    "X08n0240_014:0579b23": "　若聞佛法無厭足　　彼人信法不思議",
    "X08n0240_014:0579b24": "　若常信奉清淨僧　　則得信心不退轉",
    "X08n0240_014:0579c01": "　若得信心不退轉　　彼人信力無能動",
    "X08n0240_014:0579c02": "　若得信力無能動　　則得諸根淨明利",
    "X08n0240_014:0579c03": "　若得諸根淨明利　　則能遠離惡知識",
    "X08n0240_014:0579c04": "　若能遠離惡知識　　則得親近善知識",
    "X08n0240_014:0579c05": "　若得親近善知識　　則能修習廣大善",
    "X08n0240_014:0579c06": "　若能修習廣大善　　彼人成就大因力",
    "X08n0240_014:0579c07": "　若人成就大因力　　則得殊勝決定解",
    "X08n0240_014:0579c08": "　若得殊勝決定解　　則為諸佛所護念",
    "X08n0240_014:0579c09": "此下廣明信中所具行位。有五十偈半。至菩薩眾",
    "X08n0240_014:0579c10": "亦然止。通攝三賢十地行德。今且先明所具行。次",
    "X08n0240_014:0579c11": "明所具位。今具行中有八偈半。先五偈明信三寶",
    "X08n0240_014:0579c12": "以成行。次若信力無能動下三偈半。明成展轉行。",
    "X08n0240_014:0579c13": "展轉依前功□於信。",
    "X08n0240_014:0579c14": "　若為諸佛所護念　　則能發起菩提心",
    "X08n0240_014:0579c15": "　若能發起菩提心　　則能勤修佛功德",
    "X08n0240_014:0579c16": "　若能勤修佛功德　　則得生在如來家",
    "X08n0240_014:0579c17": "　若得生在如來家　　則善修行巧方便",
    "X08n0240_014:0579c18": "　若善修行巧方便　　則得信樂心清淨",
    "X08n0240_014:0579c19": "　若得信樂心清淨　　則得增上最勝心",
    "X08n0240_014:0579c20": "次若為諸佛下。明所具行位。有三十九偈。於中四",
    "X08n0240_014:0579c21": "位分四段。初三偈明十住位。",
    "X08n0240_014:0579c22": "　若得增上最勝心　　則常修習波羅蜜",
    "X08n0240_014:0579c23": "　若常修習波羅蜜　　則能具足摩訶衍",
    "X08n0240_014:0579c24": "　若能具足摩訶衍　　則能如法供養佛",
    "X08n0240_014:0580a01": "　若能如法供養佛　　則能念佛心不動",
    "X08n0240_014:0580a02": "　若能念佛心不動　　則常覩見無量佛",
    "X08n0240_014:0580a03": "若得增上下二偈半。明十行位。",
    "X08n0240_014:0580a04": "　若常覩見無量佛　　則見如來體常住",
    "X08n0240_014:0580a05": "　若見如來體常住　　則能知法永不滅",
    "X08n0240_014:0580a06": "　若能知法永不滅　　則得辯才無障礙",
    "X08n0240_014:0580a07": "　若得辯才無障礙　　則能開演無邊法",
    "X08n0240_014:0580a08": "　若能開演無邊法　　則能慈愍度眾生",
    "X08n0240_014:0580a09": "　若能慈愍度眾生　　則得堅固大悲心",
    "X08n0240_014:0580a10": "次若常下三偈明十迴向位。",
    "X08n0240_014:0580a11": "　若能堅固大悲心　　則能愛樂甚深法",
    "X08n0240_014:0580a12": "此下有三十偈半明十地行。初二句明歡喜地位。",
    "X08n0240_014:0580a13": "　若能愛樂甚深法　　則能捨離有為過",
    "X08n0240_014:0580a14": "此二句明離垢地位。",
    "X08n0240_014:0580a15": "　若能捨離有為過　　則離憍慢及放逸",
    "X08n0240_014:0580a16": "　若離憍慢及放逸　　則能兼利一切眾",
    "X08n0240_014:0580a17": "此四句明三四地位。",
    "X08n0240_014:0580a18": "　若能兼利一切眾　　則處生死無疲厭",
    "X08n0240_014:0580a19": "　若處生死無疲厭　　則能勇徤無能勝",
    "X08n0240_014:0580a20": "此四句明五地位。",
    "X08n0240_014:0580a21": "　若能勇徤無能勝　　則能發起大神通",
    "X08n0240_014:0580a22": "　若能發起大神通　　則知一切眾生行",
    "X08n0240_014:0580a23": "此四句明六地位。",
    "X08n0240_014:0580a24": "　若知一切眾生行　　則能成就諸羣生",
    "X08n0240_014:0580b01": "　若能成就諸羣生　　則能善攝眾生智",
    "X08n0240_014:0580b02": "　若得善攝眾生智　　則能成就四攝法",
    "X08n0240_014:0580b03": "　若得成就四攝法　　則與眾生無限利",
    "X08n0240_014:0580b04": "　若與眾生無限利　　則具最勝智方便",
    "X08n0240_014:0580b05": "此二偈半明七地位。",
    "X08n0240_014:0580b06": "　若具最勝智方便　　則住勇猛無上道",
    "X08n0240_014:0580b07": "　若住勇猛無上道　　則能摧殄諸魔力",
    "X08n0240_014:0580b08": "　若能摧殄諸魔力　　則能超出四魔境",
    "X08n0240_014:0580b09": "　若能超出四魔境　　則得至於不退地",
    "X08n0240_014:0580b10": "　若得至於不退地　　則得無生深法忍",
    "X08n0240_014:0580b11": "　若得無生深法忍　　則為諸佛所授記",
    "X08n0240_014:0580b12": "此三偈明八地位。",
    "X08n0240_014:0580b13": "　若為諸佛所授記　　則一切佛現其前",
    "X08n0240_014:0580b14": "　若一切佛現其前　　則了神通深密用",
    "X08n0240_014:0580b15": "　若了神通深密用　　則為諸佛所憶念",
    "X08n0240_014:0580b16": "　若為諸佛所憶念　　則以佛德自莊嚴",
    "X08n0240_014:0580b17": "此二偈明九地位。",
    "X08n0240_014:0580b18": "　若以佛德自莊嚴　　則獲妙福端嚴身",
    "X08n0240_014:0580b19": "　若獲妙福端嚴身　　則身晃耀如金山",
    "X08n0240_014:0580b20": "　若身晃耀如金山　　則相莊嚴三十二",
    "X08n0240_014:0580b21": "　若相莊嚴三十二　　則具隨好為嚴飾",
    "X08n0240_014:0580b22": "　若具隨好為嚴飾　　則身光明無限量",
    "X08n0240_014:0580b23": "　若身光明無限量　　則不思議光莊嚴",
    "X08n0240_014:0580b24": "　若不思議光莊嚴　　其光則出諸蓮華",
    "X08n0240_014:0580c01": "　其光若出諸蓮華　　則無量佛坐華上",
    "X08n0240_014:0580c02": "　示現十方靡不徧　　悉能調伏諸眾生",
    "X08n0240_014:0580c03": "　若能如是調眾生　　則現無量神通力",
    "X08n0240_014:0580c04": "　若現無量神通力　　則住不可思議土",
    "X08n0240_014:0580c05": "　演說不可思議法　　令不思議眾歡喜",
    "X08n0240_014:0580c06": "　若說不可思議法　　令不思議眾歡喜",
    "X08n0240_014:0580c07": "　則以智慧辯才力　　隨眾生心而化誘",
    "X08n0240_014:0580c08": "　若以智慧辯才力　　隨眾生心而化誘",
    "X08n0240_014:0580c09": "　則以智慧為先導　　身語意業恒無失",
    "X08n0240_014:0580c10": "此下有十九偈明十地位。分五段。初八偈明三業",
    "X08n0240_014:0580c11": "殊勝德。於中五偈明身業。次一偈明語業。後二偈",
    "X08n0240_014:0580c12": "明意業。",
    "X08n0240_014:0580c13": "　若以智慧為先導　　身語意業恒無失",
    "X08n0240_014:0580c14": "　則其願力得自在　　普隨諸趣而現身",
    "X08n0240_014:0580c15": "　若其願力得自在　　普隨諸趣而現身",
    "X08n0240_014:0580c16": "　則能為眾說法時　　音聲隨類難思議",
    "X08n0240_014:0580c17": "　若能為眾說法時　　音聲隨類難思議",
    "X08n0240_014:0580c18": "　則於一切眾生心　　一念悉知無有餘",
    "X08n0240_014:0580c19": "　若於一切眾生心　　一念悉知無有餘",
    "X08n0240_014:0580c20": "　則知煩惱無所起　　永不沒溺於生死",
    "X08n0240_014:0580c21": "次四偈明三業攝生德。",
    "X08n0240_014:0580c22": "　若知煩惱無所起　　永不沒溺於生死",
    "X08n0240_014:0580c23": "　則獲功德法性身　　以法威力現世間",
    "X08n0240_014:0580c24": "　若獲功德法性身　　以法威力現世間",
    "X08n0240_014:0581a01": "　則獲十地十自在　　修行諸度勝解脫",
    "X08n0240_014:0581a02": "此二偈辨得法結位德。",
    "X08n0240_014:0581a03": "　若得十地十自在　　修行諸度勝解脫",
    "X08n0240_014:0581a04": "　則獲灌頂大神通　　住於最勝諸三昧",
    "X08n0240_014:0581a05": "　若獲灌頂大神通　　住於最勝諸三昧",
    "X08n0240_014:0581a06": "　則於十方諸佛所　　應受灌頂而昇位",
    "X08n0240_014:0581a07": "　若於十方諸佛所　　應受灌頂而昇位",
    "X08n0240_014:0581a08": "　則蒙十方一切佛　　手以甘露灌其頂",
    "X08n0240_014:0581a09": "此三偈明三昧受位分。",
    "X08n0240_014:0581a10": "　若蒙十方一切佛　　手以甘露灌其頂",
    "X08n0240_014:0581a11": "　則身充徧如虗空　　安住不動滿十方",
    "X08n0240_014:0581a12": "　若身充徧如虗空　　安住不動滿十方",
    "X08n0240_014:0581a13": "　則彼所行無與等　　諸天世人莫能知",
    "X08n0240_014:0581a14": "此二偈明大用難測。亦是進入佛地。",
    "X08n0240_014:0581a15": "　菩薩勤修大悲行　　願度一切無不果",
    "X08n0240_014:0581a16": "　見聞聽受若供養　　靡不皆令獲安樂",
    "X08n0240_014:0581a17": "　彼諸大士威神力　　法眼常全無缺減",
    "X08n0240_014:0581a18": "　十善妙行等諸道　　無上勝寶皆令現",
    "X08n0240_014:0581a19": "　譬如大海金剛聚　　以彼威力生眾寶",
    "X08n0240_014:0581a20": "　無減無增亦無盡　　菩薩功德聚亦然",
    "X08n0240_014:0581a21": "此三偈結歎功能。初二偈法說。次一偈喻說。上",
    "X08n0240_014:0581a22": "第三所具行位竟。下第四無方大用。",
    "X08n0240_014:0581a23": "此下有二百三偈。第四明無方大用分。彼能無方",
    "X08n0240_014:0581a24": "大用者由普賢德徧一切時處。法界無限故。略辨",
    "X08n0240_014:0581b01": "十門三昧業用。一圓明海印三昧門。二華嚴妙行",
    "X08n0240_014:0581b02": "三昧門。三因陀羅網三昧門。四手出廣供三昧門。",
    "X08n0240_014:0581b03": "五現諸法門三昧門。六四攝攝生三昧門。七俯同",
    "X08n0240_014:0581b04": "世間三昧門。八毛光照益三昧門。九主伴嚴麗三",
    "X08n0240_014:0581b05": "昧門。十寂用無涯三昧門。以無不定心故皆云三",
    "X08n0240_014:0581b06": "昧。作用不同略辨十種。又初門依體起用。末後明",
    "X08n0240_014:0581b07": "用不異體。中間並顯妙用自在。",
    "X08n0240_014:0581b08": "　或有剎土無有佛　　於彼示現成正覺",
    "X08n0240_014:0581b09": "　或有國土不知法　　於彼為說妙法藏",
    "X08n0240_014:0581b10": "　無有分別無功用　　於一念頃徧十方",
    "X08n0240_014:0581b11": "　如月光影靡不周　　無量方便化羣生",
    "X08n0240_014:0581b12": "　於彼十方世界中　　念念示現成佛道",
    "X08n0240_014:0581b13": "　轉正法輪入寂滅　　乃至舍利廣分布",
    "X08n0240_014:0581b14": "　或現聲聞獨覺道　　或現成佛普莊嚴",
    "X08n0240_014:0581b15": "　或現童男童女形　　天龍及以阿修羅",
    "X08n0240_014:0581b16": "　乃至摩睺羅伽等　　隨其所樂悉令見",
    "X08n0240_014:0581b17": "　眾生形相各不同　　行業音聲亦無量",
    "X08n0240_014:0581b18": "　如是一切皆能現　　海印三昧威神力",
    "X08n0240_014:0581b19": "今初六偈明海印三昧。文中前五別明業用周徧。",
    "X08n0240_014:0581b20": "後一總結大用所依。前中三。初偈總明現佛說法。",
    "X08n0240_014:0581b21": "次一偈體用自在。謂念無分別動無功用。故無念",
    "X08n0240_014:0581b22": "之念一念徧於十方。無功之功多門攝於羣品。次",
    "X08n0240_014:0581b23": "一三乘。後一餘類。總顯十法界之化也。一海印",
    "X08n0240_014:0581b24": "三昧門竟。",
    "X08n0240_014:0581c01": "　嚴淨不可思議剎　　供養一切諸如來",
    "X08n0240_014:0581c02": "　放大光明無有邊　　度脫眾生亦無限",
    "X08n0240_014:0581c03": "　智慧自在不思議　　說法言辭無有礙",
    "X08n0240_014:0581c04": "　施戒忍進及禪定　　智慧方便神通等",
    "X08n0240_014:0581c05": "　如是一切皆自在　　以佛華嚴三昧力",
    "X08n0240_014:0581c06": "此下十句明華嚴妙行三昧。以萬行嚴於法界成",
    "X08n0240_014:0581c07": "於法身為華嚴也。二華嚴三昧門竟。",
    "X08n0240_014:0581c08": "　一微塵中入三昧　　成就一切微塵定",
    "X08n0240_014:0581c09": "　而彼微塵亦不增　　於一普現難思剎",
    "X08n0240_014:0581c10": "　彼一塵內眾多剎　　或有有佛或無佛",
    "X08n0240_014:0581c11": "　或有雜染或清淨　　或有廣大或狹小",
    "X08n0240_014:0581c12": "　或復有成或有壞　　或有正住或傍住",
    "X08n0240_014:0581c13": "　或如曠野熱時燄　　或如天上因陀網",
    "X08n0240_014:0581c14": "　如一塵中所示現　　一切微塵悉亦然",
    "X08n0240_014:0581c15": "　此大名稱諸聖人　　三昧解脫神通力",
    "X08n0240_014:0581c16": "此下四偈明因陀羅網三昧門。由一多相即。故入",
    "X08n0240_014:0581c17": "一定能成多定。由成多定。令一塵內有一切塵。一",
    "X08n0240_014:0581c18": "一塵中現一切剎。但令一塵現剎一切皆爾。故云",
    "X08n0240_014:0581c19": "成就一切微塵定。言塵不增者謂不壞相。次二頌",
    "X08n0240_014:0581c20": "明一塵中所現剎相無礙如燄。重現如帝網。三",
    "X08n0240_014:0581c21": "因陀羅三昧竟。",
    "X08n0240_014:0581c22": "　若欲供養一切佛　　入於三昧起神變",
    "X08n0240_014:0581c23": "　能以一手徧三千　　普供一切諸如來",
    "X08n0240_014:0581c24": "　十方所有勝妙華　　塗香末香無價寶",
    "X08n0240_014:0582a01": "　如是皆從手中出　　供養道樹諸最勝",
    "X08n0240_014:0582a02": "　無價寶衣雜妙香　　寶幢幡益皆嚴好",
    "X08n0240_014:0582a03": "　真金為華寶為帳　　莫不皆從掌中雨",
    "X08n0240_014:0582a04": "　十方所有諸妙物　　應可奉獻無上尊",
    "X08n0240_014:0582a05": "　掌中悉雨無不備　　菩提樹前持供佛",
    "X08n0240_014:0582a06": "　十方一切諸技樂　　鐘鼓琴瑟非一類",
    "X08n0240_014:0582a07": "　悉奏和雅妙音聲　　靡不從於掌中出",
    "X08n0240_014:0582a08": "　十方所有諸讚頌　　稱歎如來實功德",
    "X08n0240_014:0582a09": "　如是種種妙言辭　　皆從掌內而開演",
    "X08n0240_014:0582a10": "　菩薩右手放淨光　　光中香水從空雨",
    "X08n0240_014:0582a11": "　普灑十方諸佛土　　供養一切照世燈",
    "X08n0240_014:0582a12": "　又放光明妙莊嚴　　出生無量寶蓮華",
    "X08n0240_014:0582a13": "　其華色相皆殊妙　　以此供養於諸佛",
    "X08n0240_014:0582a14": "　又放光明華莊嚴　　種種妙華集為帳",
    "X08n0240_014:0582a15": "　普散十方諸國土　　供養一切大德尊",
    "X08n0240_014:0582a16": "　又放光明香莊嚴　　種種妙香集為帳",
    "X08n0240_014:0582a17": "　普散十方諸國土　　供養一切大德尊",
    "X08n0240_014:0582a18": "　又放光明末香嚴　　種種末香聚為帳",
    "X08n0240_014:0582a19": "　普散十方諸國土　　供養一切大德尊",
    "X08n0240_014:0582a20": "　又放光明衣莊嚴　　種種名衣集為帳",
    "X08n0240_014:0582a21": "　普散十方諸國土　　供養一切大德尊",
    "X08n0240_014:0582a22": "　又放光明寶莊嚴　　種種妙寶集為帳",
    "X08n0240_014:0582a23": "　普散十方諸國土　　供養一切大德尊",
    "X08n0240_014:0582a24": "　又放光明蓮莊嚴　　種種蓮華集為帳",
    "X08n0240_014:0582b01": "　普散十方諸國土　　供養一切大德尊",
    "X08n0240_014:0582b02": "　又放光明瓔莊嚴　　種種妙瓔集為帳",
    "X08n0240_014:0582b03": "　普散十方諸國土　　供養一切大德尊",
    "X08n0240_014:0582b04": "　又放光明幢莊嚴　　其幢絢煥備眾色",
    "X08n0240_014:0582b05": "　種種無量皆殊好　　以此莊嚴諸佛土",
    "X08n0240_014:0582b06": "　種種雜寶莊嚴蓋　　眾妙繒幡共垂飾",
    "X08n0240_014:0582b07": "　摩尼寶鐸演佛音　　執持供養諸如來",
    "X08n0240_014:0582b08": "　手出供具難思議　　如是供養一導師",
    "X08n0240_014:0582b09": "　一切佛所皆如是　　大士三昧神通力",
    "X08n0240_014:0582b10": "四若欲下十八偈明手出廣供三昧門。初一偈總",
    "X08n0240_014:0582b11": "標。後一通結。中間別顯。欲顯勝妙。略舉一手為供",
    "X08n0240_014:0582b12": "所依。由於昔時以手持供供佛施人稱周法界。故",
    "X08n0240_014:0582b13": "令真流供具等諸佛之難思。四手出廣供三昧",
    "X08n0240_014:0582b14": "竟。",
    "X08n0240_014:0582b15": "　菩薩住在三昧中　　種種自在攝眾生",
    "X08n0240_014:0582b16": "　悉以所行功德法　　無量方便而開誘",
    "X08n0240_014:0582b17": "　或以供養如來門　　或以難思布施門",
    "X08n0240_014:0582b18": "　或以頭陀持戒門　　或以不動堪忍門",
    "X08n0240_014:0582b19": "　或以苦行精進門　　或以寂靜禪定門",
    "X08n0240_014:0582b20": "　或以決了智慧門　　或以所行方便門",
    "X08n0240_014:0582b21": "　或以梵住神通門　　或以四攝利益門",
    "X08n0240_014:0582b22": "　或以福智莊嚴門　　或以因緣解脫門",
    "X08n0240_014:0582b23": "　或以根力正道門　　或以聲聞解脫門",
    "X08n0240_014:0582b24": "　或以獨覺清淨門　　或以大乘自在門",
    "X08n0240_014:0582c01": "　或以無常眾苦門　　或以無我壽者門",
    "X08n0240_014:0582c02": "　或以不淨離欲門　　或以滅盡三昧門",
    "X08n0240_014:0582c03": "　隨諸眾生病不同　　悉以法藥而對治",
    "X08n0240_014:0582c04": "　隨諸眾生心所樂　　悉以方便而滿足",
    "X08n0240_014:0582c05": "　隨諸眾生行差別　　悉以善巧而成就",
    "X08n0240_014:0582c06": "　如是三昧神通相　　一切天人莫能測",
    "X08n0240_014:0582c07": "此下有八偈明現諸法門三昧門。分四。初一偈總",
    "X08n0240_014:0582c08": "標多門。次有五偈別顯二十種門供等。即門通入",
    "X08n0240_014:0582c09": "佛果故。後一偈半結多所因。由四悉檀故。初半偈",
    "X08n0240_014:0582c10": "對治悉檀。次半偈即世界悉檀。隨行差別即當為",
    "X08n0240_014:0582c11": "人悉檀。而成就言謂第一義悉檀。後半偈結用難",
    "X08n0240_014:0582c12": "測。五現諸法門三昧竟。",
    "X08n0240_014:0582c13": "　有妙三昧名隨樂　　菩薩住此普觀察",
    "X08n0240_014:0582c14": "　隨宜示現度眾生　　悉使歡心從法化",
    "X08n0240_014:0582c15": "　劫中饑饉災難時　　悉與世間諸樂具",
    "X08n0240_014:0582c16": "　隨其所欲皆令滿　　普為眾生作饒益",
    "X08n0240_014:0582c17": "　或以飲食上好味　　寶衣嚴具眾妙物",
    "X08n0240_014:0582c18": "　乃至王位皆能捨　　令好施者悉從化",
    "X08n0240_014:0582c19": "　或以相好莊嚴身　　上妙衣服寶瓔珞",
    "X08n0240_014:0582c20": "　華鬘為飾香塗體　　威儀具足度眾生",
    "X08n0240_014:0582c21": "　一切世間所好尚　　色相顏容及衣服",
    "X08n0240_014:0582c22": "　隨應普現愜其心　　俾樂色者皆從道",
    "X08n0240_014:0582c23": "　迦陵頻伽美妙音　　俱枳羅等妙音聲",
    "X08n0240_014:0582c24": "　種種梵音皆具足　　隨其心樂為說法",
    "X08n0240_014:0583a01": "　八萬四千諸法門　　諸佛以此度眾生",
    "X08n0240_014:0583a02": "　彼亦如其差別法　　隨世所宜而化度",
    "X08n0240_014:0583a03": "　眾生苦樂利衰等　　一切世間所作法",
    "X08n0240_014:0583a04": "　悉能應現同其事　　以此普度諸眾生",
    "X08n0240_014:0583a05": "　一切世間眾苦患　　深廣無涯如大海",
    "X08n0240_014:0583a06": "　與彼同事悉能忍　　令其利益得安樂",
    "X08n0240_014:0583a07": "　若有不識出離法　　不求解脫離諠憤",
    "X08n0240_014:0583a08": "　菩薩為現捨國財　　常樂出家心寂靜",
    "X08n0240_014:0583a09": "　家是貪愛繫縛所　　欲使眾生悉免離",
    "X08n0240_014:0583a10": "　故是出家得解脫　　於諸欲樂無所受",
    "X08n0240_014:0583a11": "　菩薩示行十種行　　亦行一切大人法",
    "X08n0240_014:0583a12": "　諸仙行等悉無餘　　為欲利益眾生故",
    "X08n0240_014:0583a13": "　若有眾生壽無量　　煩惱微細樂具足",
    "X08n0240_014:0583a14": "　菩薩於中得自在　　示受老病死眾患",
    "X08n0240_014:0583a15": "　或有貪欲瞋恚癡　　煩惱猛火常熾然",
    "X08n0240_014:0583a16": "　菩薩為現老病死　　令彼眾生悉調伏",
    "X08n0240_014:0583a17": "　如來十力無所畏　　及以十八不共法",
    "X08n0240_014:0583a18": "　所有無量諸功德　　悉以示現度眾生",
    "X08n0240_014:0583a19": "　記心教誡及神足　　悉是如來自在用",
    "X08n0240_014:0583a20": "　彼諸大士皆示現　　能使眾生盡調伏",
    "X08n0240_014:0583a21": "　菩薩種種方便門　　隨順世法度眾生",
    "X08n0240_014:0583a22": "　譬如蓮華不著水　　如是在世令深信",
    "X08n0240_014:0583a23": "此下有十七偈明四攝攝生三昧門。初一偈總標。",
    "X08n0240_014:0583a24": "下別顯。言四攝者一布施。二愛語。三同事。四利行。",
    "X08n0240_014:0583b01": "劫中饑饉下四偈乃布施攝。次迦陵頻伽下二偈",
    "X08n0240_014:0583b02": "愛語攝。眾生苦樂下二偈同事攝。若有不識下八",
    "X08n0240_014:0583b03": "偈明利行攝。言利行者謂說趨義利之行。以益有",
    "X08n0240_014:0583b04": "情。此八偈明四段。初二偈明一切利行。次菩薩示",
    "X08n0240_014:0583b05": "行下二偈明遂求利行。謂眾生為八纏所繞。開解",
    "X08n0240_014:0583b06": "令離故名遂求。或有貪欲下二偈即一切種利行。",
    "X08n0240_014:0583b07": "初頌即應攝受者而攝受之。次偈即應調伏者而",
    "X08n0240_014:0583b08": "調伏之。記心教誡下二偈即一切門利行。謂不信",
    "X08n0240_014:0583b09": "者令信故。亦總結諸利行也。六四攝攝生三昧",
    "X08n0240_014:0583b10": "門竟。",
    "X08n0240_014:0583b11": "　雅思淵才文中王　　歌舞談說眾所欣",
    "X08n0240_014:0583b12": "　一切世間眾技術　　譬如幻師無不現",
    "X08n0240_014:0583b13": "　或為長者邑中主　　或為賈客商人導",
    "X08n0240_014:0583b14": "　或為國王及大臣　　或作良醫善眾論",
    "X08n0240_014:0583b15": "　或於曠野作大樹　　或為良藥眾寶藏",
    "X08n0240_014:0583b16": "　或作寶珠隨所求　　或以正道示眾生",
    "X08n0240_014:0583b17": "　若見世界始成立　　眾生未有資身具",
    "X08n0240_014:0583b18": "　是時菩薩為工匠　　為之示現種種業",
    "X08n0240_014:0583b19": "　不作逼惱眾生物　　但說利益世間事",
    "X08n0240_014:0583b20": "　呪術藥草等眾論　　如是所有皆能說",
    "X08n0240_014:0583b21": "　一切仙人殊勝行　　人天等類同信仰",
    "X08n0240_014:0583b22": "　如是難行苦行法　　菩薩隨應悉能作",
    "X08n0240_014:0583b23": "　或作外道出家人　　或在山林自勤苦",
    "X08n0240_014:0583b24": "　或露形體無衣服　　而於彼眾作師長",
    "X08n0240_014:0583c01": "　或現邪命種種行　　習行非法以為勝",
    "X08n0240_014:0583c02": "　或現梵志諸威儀　　於彼眾中為上首",
    "X08n0240_014:0583c03": "　或受五熱隨日轉　　或持牛狗及鹿戒",
    "X08n0240_014:0583c04": "　或著壞衣奉事火　　為化是等作導師",
    "X08n0240_014:0583c05": "　或有示謁諸天廟　　或復示入恒河水",
    "X08n0240_014:0583c06": "　食根果等悉示行　　於彼常思已勝法",
    "X08n0240_014:0583c07": "　或現蹲踞或翹足　　或臥草棘及灰上",
    "X08n0240_014:0583c08": "　或復臥杵求出離　　而於彼眾作師首",
    "X08n0240_014:0583c09": "　如是等類諸外道　　觀其意解與同事",
    "X08n0240_014:0583c10": "　所示苦行世靡堪　　令彼見已皆調伏",
    "X08n0240_014:0583c11": "　眾生迷惑稟邪教　　住於惡見受眾苦",
    "X08n0240_014:0583c12": "　為其方便說妙法　　悉令得解真實諦",
    "X08n0240_014:0583c13": "　或邊呪語說四諦　　或善密語說四諦",
    "X08n0240_014:0583c14": "　或人直語說四諦　　或天密語說四諦",
    "X08n0240_014:0583c15": "　分別文字說四諦　　決定義理說四諦",
    "X08n0240_014:0583c16": "　善破於他說四諦　　非外所動說四諦",
    "X08n0240_014:0583c17": "　或八部語說四諦　　或一切語說四諦",
    "X08n0240_014:0583c18": "　隨彼所解語言音　　為說四諦令解脫",
    "X08n0240_014:0583c19": "　所有一切諸佛法　　皆如是說無不盡",
    "X08n0240_014:0583c20": "　知語境界不思議　　是名說法三昧力",
    "X08n0240_014:0583c21": "第七雅思淵才下十七頌俯同世間三昧門。於中",
    "X08n0240_014:0583c22": "三。初六偈身同世間利益眾生。若依若正無不示",
    "X08n0240_014:0583c23": "為。次六偈示同外道。救彼邪黨。次眾生迷惑下五",
    "X08n0240_014:0583c24": "偈明語業大用。次所有一切下一偈總結。非唯說",
    "X08n0240_014:0584a01": "四諦。六度萬行等皆然。一心說法。得語實性。能起",
    "X08n0240_014:0584a02": "隨類之用。名三昧力。七俯同世間三昧竟。",
    "X08n0240_014:0584a04": "大方廣佛華嚴經綱要卷第十四"
}