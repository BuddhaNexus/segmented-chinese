{
    "T51n2092_005:1018a26": "洛陽城北伽藍記卷第五",
    "T51n2092_005:1018a28": "魏撫軍府司馬楊衒之撰",
    "T51n2092_005:1018a29": "[1018a29] 禪虛寺。在大夏門御道西。寺前有閱武場。",
    "T51n2092_005:1018b01": "歲終農隙。甲士習戰。千乘萬騎常在於此。",
    "T51n2092_005:1018b02": "有羽林馬僧相善觝角。戲擲戟與百尺樹齊",
    "T51n2092_005:1018b03": "等。虎賁張車。擲刀出樓一丈。帝亦觀戲在",
    "T51n2092_005:1018b04": "樓。恒令二人對為角戲。中朝時。宣武場大",
    "T51n2092_005:1018b05": "夏門東北。今為光風園。苜蓿生焉。",
    "T51n2092_005:1018b06": "[1018b06] 凝圓寺。閹官濟州刺史賈璨所立也。在廣",
    "T51n2092_005:1018b07": "莫門外一里御道東。所謂永平里也。注即漢",
    "T51n2092_005:1018b08": "太上王廣處。遷京之初創居此里。值母亡",
    "T51n2092_005:1018b09": "捨以為寺。地形高顯。下臨城闕。房廡精麗。",
    "T51n2092_005:1018b10": "竹柏成林。實是淨行息心之所也。王公卿士",
    "T51n2092_005:1018b11": "來遊觀。為五言者不可勝數。洛陽城東北有",
    "T51n2092_005:1018b12": "上高景。殷之頑民所居處也。高祖名聞義",
    "T51n2092_005:1018b13": "里。遷京之始朝士住其中。迭相幾刺竟皆去",
    "T51n2092_005:1018b14": "之。唯有造瓦者止其內。京師瓦器出焉。世人",
    "T51n2092_005:1018b15": "歌曰。洛陽城東北上高里。殷之頑民昔所",
    "T51n2092_005:1018b16": "止。今日百姓造瓮子。人皆棄去住者恥。唯",
    "T51n2092_005:1018b17": "冠軍將軍郭文遠遊憩其中。堂宇園林匹於",
    "T51n2092_005:1018b18": "邦君。時隴西李元謙樂雙聲語。常經文遠宅",
    "T51n2092_005:1018b19": "前過。見其門閥華美。乃曰。是誰第宅過佳。",
    "T51n2092_005:1018b20": "婢春風出曰。郭冠軍家。元謙曰。凡婢雙聲。",
    "T51n2092_005:1018b21": "春風曰。儜奴慢罵。元謙服婢之能。於是京邑",
    "T51n2092_005:1018b22": "翕然傳之聞義里。有燉煌人宋雲宅。雲與惠",
    "T51n2092_005:1018b23": "生俱使西域也。神龜元年十一月冬。太后遣",
    "T51n2092_005:1018b24": "崇立寺比丘惠生。向西域取經。凡得一百七",
    "T51n2092_005:1018b25": "十部。皆是大乘妙典。初發京師西行四十日",
    "T51n2092_005:1018b26": "至赤嶺。即國之西彊也。皇魏關防正在於",
    "T51n2092_005:1018b27": "此。赤嶺者不生草木。因以為名。其山有鳥鼠",
    "T51n2092_005:1018b28": "同穴。異種共類。鳥雄鼠雌共為陰陽。即所",
    "T51n2092_005:1018b29": "謂鳥鼠同穴。發赤嶺西行二十三日。渡流沙",
    "T51n2092_005:1018c01": "至土谷渾國。路中甚寒。多饒風雪。飛沙走",
    "T51n2092_005:1018c02": "礫。舉目皆滿。唯吐谷渾城左右煖於餘處。其",
    "T51n2092_005:1018c03": "國有文字。況同魏。風俗政治多為夷法。從",
    "T51n2092_005:1018c04": "土谷渾西行三千五百里至鄯善城。其城",
    "T51n2092_005:1018c05": "自立王為土谷渾所吞。今城是土谷渾",
    "T51n2092_005:1018c06": "第二息寧西將軍總部落三千。以禦西胡。從",
    "T51n2092_005:1018c07": "鄯善西行一千六百四十里至左末城。城中",
    "T51n2092_005:1018c08": "居民可有百家。土地無雨。決水種麥。不知用",
    "T51n2092_005:1018c09": "牛耒耜而田。城中國佛與菩薩乃無胡貌。訪",
    "T51n2092_005:1018c10": "古老云。是呂光伐胡所作。從左末城西行一",
    "T51n2092_005:1018c11": "千二百七十五里至末城。城傍花果似洛",
    "T51n2092_005:1018c12": "陽。唯土屋平頭為異也。從末城西行二十二",
    "T51n2092_005:1018c13": "里至捍&#x21849;城。南十五里有一大寺。三百餘眾",
    "T51n2092_005:1018c14": "僧。有金像一軀。舉高丈六。儀容超絕。相好炳",
    "T51n2092_005:1018c15": "然。面恒東立不肯西顧。父老傳云。此像本從",
    "T51n2092_005:1018c16": "南方騰空而來。于闐國王親見禮拜載像",
    "T51n2092_005:1018c17": "歸。中路夜宿。忽然不見。遣人尋之。還來本",
    "T51n2092_005:1018c18": "處。即起塔封四百戶供灑掃。戶人有患。以金",
    "T51n2092_005:1018c19": "箔貼像。所患處即得除愈。後人於像邊造",
    "T51n2092_005:1018c20": "丈六像者。及諸宮塔乃至數千。懸綵幡蓋亦",
    "T51n2092_005:1019a01": "有萬計。魏國之幡過半矣。幅上&#x96B7;書云。太",
    "T51n2092_005:1019a02": "和十九年。景明二年。延昌二年。唯有一幅。觀",
    "T51n2092_005:1019a03": "其年號。是姚秦時幡。從捍&#x21849;城西行八百",
    "T51n2092_005:1019a04": "七十八里至于闐國。王頭著金冠似&#x9DC4;。幘",
    "T51n2092_005:1019a05": "頭後垂二尺生絹廣五寸以為飾。威儀有鼓",
    "T51n2092_005:1019a06": "角金鉦弓箭一具。戟二枝槊五張。左右帶刀",
    "T51n2092_005:1019a07": "不過百人。其俗婦人&#x88B4;衫束帶乘馬馳走。與",
    "T51n2092_005:1019a08": "丈夫無異。死者以火焚燒。收骨葬之。上起浮",
    "T51n2092_005:1019a09": "圖。居喪者剪髮劈面為哀戚。髮長四寸。",
    "T51n2092_005:1019a10": "即就平常。唯王死不燒。置之棺中。遠葬於野。",
    "T51n2092_005:1019a11": "立廟祭祀。以時思之。于闐王不信佛法。有商",
    "T51n2092_005:1019a12": "將一比丘石毘盧旃在城南杏樹下。向王",
    "T51n2092_005:1019a13": "伏罪云。今輒將吳國沙門來在城南杏樹下。",
    "T51n2092_005:1019a14": "王聞忽怒即往看毘盧旃。旃語王曰。如來",
    "T51n2092_005:1019a15": "遣我來令王造覆盆浮圖一軀。使王祚永隆。",
    "T51n2092_005:1019a16": "王言令我見佛當即從命。毘盧旃鳴鍾",
    "T51n2092_005:1019a17": "告佛。即遣羅&#x777A;羅變形為佛。從空而現真",
    "T51n2092_005:1019a18": "容。王五體投地。即於杏樹下置立寺舍。畫作",
    "T51n2092_005:1019a19": "羅&#x777A;羅像。忽然自滅。于闐王更作精舍籠之。",
    "T51n2092_005:1019a20": "令覆瓮之影恒出屋外。見之者無不回向。",
    "T51n2092_005:1019a21": "其中有辟支佛靴。於今不爛。非皮非莫能審",
    "T51n2092_005:1019a22": "之。案于闐境東西不過三千餘里。神龜二年",
    "T51n2092_005:1019a23": "七月二十九日入朱駒波國。人民山居。五穀",
    "T51n2092_005:1019a24": "甚豐。食則麵麥。不立屠殺。食肉者以自死",
    "T51n2092_005:1019a25": "肉。風俗言音與于闐相似。文字與波羅門",
    "T51n2092_005:1019a26": "同。其國疆界可五日行遍。八月初入漢盤陀",
    "T51n2092_005:1019a27": "國界。西行六日登&#x8471;嶺山。復西行三日至",
    "T51n2092_005:1019a28": "&#x9262;盂城。三日至不可依山。其處甚寒冬夏積",
    "T51n2092_005:1019a29": "雪。山中有池。毒龍居之。昔有商人。止宿池",
    "T51n2092_005:1019b01": "側。值龍忿怒。&#x546A;殺商人。盤陀王聞之。捨位",
    "T51n2092_005:1019b02": "與子。向烏場國。學婆羅門&#x546A;。四年之中盡",
    "T51n2092_005:1019b03": "得其術。還復王位復&#x546A;池龍。龍變為人悔過",
    "T51n2092_005:1019b04": "向王。即徙之&#x8471;嶺山去此池二千餘里。今",
    "T51n2092_005:1019b05": "日國王十三世祖。自此以西山路欹側。長&#x5742;",
    "T51n2092_005:1019b06": "千里。懸崖萬仞。極天之阻。實在於斯。太行",
    "T51n2092_005:1019b07": "孟門匹茲非險崤關&#x58E0;&#x5742;方此則夷。自發",
    "T51n2092_005:1019b08": "&#x8471;嶺步步漸高。如此四日。乃得至嶺。依約中",
    "T51n2092_005:1019b09": "下實半天矣。漢盤陀國正在山頂。自&#x8471;嶺已",
    "T51n2092_005:1019b10": "西水皆西流。世人云是天地之中。人民決水",
    "T51n2092_005:1019b11": "以種。聞中國田待雨而種。笑曰。天何由可",
    "T51n2092_005:1019b12": "共期也。城東有孟津河。東北流向沙勒。&#x8471;嶺",
    "T51n2092_005:1019b13": "高峻不生草木。是時八月天氣已冷。北風驅",
    "T51n2092_005:1019b14": "雁。飛雪千里。九月中旬入&#x9262;和國。高山深谷",
    "T51n2092_005:1019b15": "嶮道如常。國王所住因山為城。人民服飾惟",
    "T51n2092_005:1019b16": "有氈衣。地土甚寒。窟穴而居。風雪勁切。人",
    "T51n2092_005:1019b17": "畜相依。國之南界有大雪山。朝融夕結。望若",
    "T51n2092_005:1019b18": "玉&#x5CEF;。十月之初至喝噠國。土田庶衍。山澤",
    "T51n2092_005:1019b19": "彌望。居無城郭。游軍而治。以氈為屋。隨逐",
    "T51n2092_005:1019b20": "水草。夏則隨涼。冬則就溫。鄉土不識文字。",
    "T51n2092_005:1019b21": "禮教俱闕。陰陽運轉莫知其度。年無盈閏。月",
    "T51n2092_005:1019b22": "無大小。用十二月為一歲。受諸國貢獻。南",
    "T51n2092_005:1019b23": "至牒羅。北盡&#x52C5;懃。東被于闐。西及波斯。四",
    "T51n2092_005:1019b24": "十餘國。皆來朝賀。王張大[疊*毛]帳。方四十步。",
    "T51n2092_005:1019b25": "周迴以氍&#x6BFA;為壁。王著錦衣坐金床。以四金",
    "T51n2092_005:1019b26": "鳳凰為床&#x811A;。見大魏使人再拜跪。受詔書。",
    "T51n2092_005:1019b27": "至於設會。一人唱則客前後唱則罷會。唯",
    "T51n2092_005:1019b28": "有此法。不見音樂。喝噠國王妃亦著錦衣。",
    "T51n2092_005:1019b29": "垂地三尺。使人擎之。頭帶一角長八尺。奇",
    "T51n2092_005:1019c01": "長三尺。以玫瑰五色裝飾其上。王妃出則與",
    "T51n2092_005:1019c02": "之。入坐金床。以六牙白象四獅子為床。自餘",
    "T51n2092_005:1019c03": "大臣妻皆隨。傘頭亦似有角團圓垂下。狀",
    "T51n2092_005:1019c04": "似寶蓋。觀其貴賤亦有服章。四夷之中最為",
    "T51n2092_005:1019c05": "強大。不信佛法。多事外神。殺生血食。器用七",
    "T51n2092_005:1019c06": "寶。諸國奉獻甚饒珍異。按喝噠國去京師",
    "T51n2092_005:1019c07": "二萬餘里。十一月初入波斯國。境土甚狹。",
    "T51n2092_005:1019c08": "七日行過。人民山居。資業窮煎。風俗凶慢。見",
    "T51n2092_005:1019c09": "王無禮。國王出入從者數人。其國有水。昔日",
    "T51n2092_005:1019c10": "甚淺。後山崩截流。變為二池。毒龍居之。多",
    "T51n2092_005:1019c11": "有災異。夏喜暴雨。冬則積雪。行人由之多致",
    "T51n2092_005:1019c12": "難艱。雪有白光照耀人眼。令人閉目茫然無",
    "T51n2092_005:1019c13": "見。祭祀龍王。然後平復。十一月中旬入賒彌",
    "T51n2092_005:1019c14": "國。此國漸出&#x8471;嶺。土田嶢&#x5D05;。民多貧困。峻",
    "T51n2092_005:1019c15": "路危道。人馬僅通。一直一道。從&#x9262;盧勒國向",
    "T51n2092_005:1019c16": "烏場國。銕鎖為橋。縣虛為渡。下不見底。",
    "T51n2092_005:1019c17": "旁無挽捉。&#x5010;忽之間投軀萬仞。是以行者望",
    "T51n2092_005:1019c18": "風謝路耳。十二月初入烏場國。北接&#x8471;嶺。",
    "T51n2092_005:1019c19": "南連天竺。土氣和暖。地方數千。民物殷阜。",
    "T51n2092_005:1019c20": "匹臨淄之神州。原田膴膴。等咸陽之上土。鞞",
    "T51n2092_005:1020a01": "羅施兒之所。薩埵投身之地。舊俗雖遠土風",
    "T51n2092_005:1020a02": "猶存。國王精食菜食長齋。晨夜禮佛。擊鼓",
    "T51n2092_005:1020a03": "吹貝。琵琶箜篌笙簫備有。日中已後。始治國",
    "T51n2092_005:1020a04": "事。假有死罪不立殺刑。唯從空山任其飲啄",
    "T51n2092_005:1020a05": "事涉疑似。以藥服之。清濁則驗。隨事輕重。當",
    "T51n2092_005:1020a06": "時即決。土地肥美人物豐饒。百穀盡登五果",
    "T51n2092_005:1020a07": "繁熟。夜聞鍾聲。遍滿世界。土饒異花。冬夏相",
    "T51n2092_005:1020a08": "接。道俗採之。上佛供養。國王見宋雲。云大",
    "T51n2092_005:1020a09": "魏使來。膜拜受詔書。聞太后崇奉佛法。即面",
    "T51n2092_005:1020a10": "東合掌。遙心頂禮。遣解魏語人問宋雲曰。卿",
    "T51n2092_005:1020a11": "是日出人也。宋雲答曰。我國東界。有大海",
    "T51n2092_005:1020a12": "水日出其中。實如來旨。王又問曰。彼國出聖",
    "T51n2092_005:1020a13": "人否。宋雲具說周孔莊老之德。次序蓬萊山",
    "T51n2092_005:1020a14": "上銀闕金堂。神僊聖人並在其上。說管輅善",
    "T51n2092_005:1020a15": "卜華陀治病左慈方術。如此之事分別說之。",
    "T51n2092_005:1020a16": "王曰。若如卿言即是佛國。我當命終願生",
    "T51n2092_005:1020a17": "彼國。宋雲於是與惠生出城外。尋如來教跡。",
    "T51n2092_005:1020a18": "水東有佛晒衣處。初如來在烏場國行化。",
    "T51n2092_005:1020a19": "龍王瞋怒興大風雨。佛僧迦梨表裏通濕。雨",
    "T51n2092_005:1020a20": "止佛在石下東面而坐晒袈裟。年歲雖久彪",
    "T51n2092_005:1020a21": "炳若新。非直條縫明見至於細縷亦新。乍",
    "T51n2092_005:1020a22": "往觀之。如似未徹。假令刮削其文轉明。佛坐",
    "T51n2092_005:1020a23": "處及晒衣所並有塔記。水西有池。龍王居",
    "T51n2092_005:1020a24": "之。池邊有一寺。五十餘僧。龍王每作神變。國",
    "T51n2092_005:1020a25": "王祈請以金玉珍寶。投之池中。在後涌出令",
    "T51n2092_005:1020a26": "僧取之。此寺衣食待龍而濟。世人名曰龍王",
    "T51n2092_005:1020a27": "寺。王城北八十里有如來履石之跡。起塔籠",
    "T51n2092_005:1020a28": "之。履石之處若水踐泥量之不定。或長或",
    "T51n2092_005:1020a29": "短。今立寺。可七十餘僧。塔南二十步有泉石。",
    "T51n2092_005:1020b01": "佛本清淨嚼楊枝植地。即生今成大樹。胡",
    "T51n2092_005:1020b02": "名曰婆樓。城北有陀羅寺。佛事最多。浮圖高",
    "T51n2092_005:1020b03": "大。僧房逼側周匝。金像六千軀。王年常大",
    "T51n2092_005:1020b04": "會。皆在此寺。國內沙門咸來雲集。宋雲惠",
    "T51n2092_005:1020b05": "生見彼比丘戒行精苦。觀其風範特加恭敬。",
    "T51n2092_005:1020b06": "遂捨奴婢二人。以供灑掃。去王城東南山行",
    "T51n2092_005:1020b07": "八日。如來苦行投身餓虎之處。高山籠&#x5D78;",
    "T51n2092_005:1020b08": "危岫入雲。嘉木靈芝叢生其上。林泉婉麗花",
    "T51n2092_005:1020b09": "綵曜目。宋雲與惠生割捨行資。於山頂造浮",
    "T51n2092_005:1020b10": "圖一所。刻石&#x96B7;書銘魏功德。山有收骨寺。",
    "T51n2092_005:1020b11": "三百餘僧。王城南一百餘里有如來。昔作摩休",
    "T51n2092_005:1020b12": "國剝皮為紙析骨為筆處。阿育王起塔籠之。",
    "T51n2092_005:1020b13": "舉高十丈。析骨之處。髓流著石。觀其脂色。肥",
    "T51n2092_005:1020b14": "膩若新。王城西南五百里。有善持山。甘泉美",
    "T51n2092_005:1020b15": "果。見於經記。山谷和暖。草木冬青。當時太",
    "T51n2092_005:1020b16": "簇御辰溫熾已扇。鳥鳴春樹。蝶舞花叢。宋",
    "T51n2092_005:1020b17": "雲遠在絕域。因矚此芳景。歸懷之思獨軫",
    "T51n2092_005:1020b18": "中&#x8193;。遂動舊疹。纏綿經月。得婆羅門&#x546A;。然後",
    "T51n2092_005:1020b19": "平善。山項東南有太子石室。一口兩房。太",
    "T51n2092_005:1020b20": "子室前十步有大方石。云太子常坐其上。阿",
    "T51n2092_005:1020b21": "育王起塔記之。塔南一里太子草菴處。去塔",
    "T51n2092_005:1020b22": "一里。東北下山五十步。有太子男女遶樹不",
    "T51n2092_005:1020b23": "去。婆羅門以杖鞭之。流血灑地處。其樹猶存。",
    "T51n2092_005:1020b24": "灑血之地。今為泉水。室西三里。天帝釋化",
    "T51n2092_005:1020b25": "為師子。當路蹲坐。遮嫚[女*去]之處。石上毛尾",
    "T51n2092_005:1020b26": "爪跡。今悉炳然。阿周陀窟。及門子供養盲父",
    "T51n2092_005:1020b27": "母處。皆有塔記。山中有昔五百羅漢床。南北",
    "T51n2092_005:1020b28": "兩行相向坐處。其次第相對。有大寺僧徒二",
    "T51n2092_005:1020b29": "百人。太子所食。泉水北有寺。恒以驢數頭",
    "T51n2092_005:1020c01": "運糧上山。無人驅逐自然往還。寅發午至。每",
    "T51n2092_005:1020c02": "及&#x51B2;&#x98E1;。此是護塔神渥婆僊使之然。此寺昔",
    "T51n2092_005:1020c03": "日有沙彌。常除灰目入神定。維那輓之。不",
    "T51n2092_005:1020c04": "覺皮連骨離。渥婆僊代沙彌除灰處。國王與",
    "T51n2092_005:1020c05": "渥婆僊立廟圖。其形像以金傅之。隔山嶺",
    "T51n2092_005:1020c06": "有婆姦寺。夜叉所造。僧徒八十人。云羅漢夜",
    "T51n2092_005:1020c07": "叉常來供養。灑掃取薪。凡俗比丘不得在寺。",
    "T51n2092_005:1020c08": "大魏沙門道榮至此禮拜而去。不敢留停。至",
    "T51n2092_005:1020c09": "正光元年四月中旬入乾陀羅國。土地亦與",
    "T51n2092_005:1020c10": "烏場國相似。本名業波羅國。為喝噠所滅。",
    "T51n2092_005:1020c11": "遂立&#x52C5;懃為王。治國以來已經二世。立性凶",
    "T51n2092_005:1020c12": "暴。多行殺戮。不信佛法。好祀鬼神。國中人",
    "T51n2092_005:1020c13": "民悉是婆羅門種。崇奉佛教。好讀經典。忽得",
    "T51n2092_005:1020c14": "此王深非情願。自恃勇力與罽賓爭境。連兵",
    "T51n2092_005:1020c15": "戰&#x9B2A;已歷三年。王有&#x9B2A;象七百頭。一負十人。",
    "T51n2092_005:1020c16": "手持刀楂象鼻縛刀。與敵相擊。王常停境",
    "T51n2092_005:1020c17": "上終日不歸。師老民勞百姓嗟怨。宋雲詣軍",
    "T51n2092_005:1020c18": "通詔書。王凶慢無禮。坐受詔書。宋雲見其遠",
    "T51n2092_005:1020c19": "夷不可制。任其倨傲莫能責之。王遣傳事謂",
    "T51n2092_005:1020c20": "宋雲曰。卿涉諸國。經過險路。得無勞苦也。",
    "T51n2092_005:1020c21": "宋雲答曰。我皇帝深味大乘遠求經典。道",
    "T51n2092_005:1020c22": "路雖險。未敢言疲。大王親總三軍。遠臨邊",
    "T51n2092_005:1020c23": "境。寒暑驟移。不無頓弊。王答曰。不能降服",
    "T51n2092_005:1020c24": "小國。愧卿此問。宋雲初謂王。是夷人不可",
    "T51n2092_005:1021a01": "以禮責。任其坐受詔書。及親往復乃有人情。",
    "T51n2092_005:1021a02": "遂責之曰。山有高下&#x6C37;有大小。人處世間",
    "T51n2092_005:1021a03": "亦有尊卑。喝噠烏場王並拜受詔書。大王何",
    "T51n2092_005:1021a04": "獨不拜。王答曰。我見魏主則拜。得書坐讀",
    "T51n2092_005:1021a05": "有何可怪。世人得父母書。猶自坐讀。大魏如",
    "T51n2092_005:1021a06": "我父母。我一坐讀書。於理無失。雲無以屈",
    "T51n2092_005:1021a07": "之。遂將雲至一寺。供給甚薄。時跋跋提國",
    "T51n2092_005:1021a08": "送獅子兒兩頭。與乾陀羅王。雲等見之。觀",
    "T51n2092_005:1021a09": "其意氣雄猛。中國所畫莫參其儀。於是西行",
    "T51n2092_005:1021a10": "五日至如來捨頭施人處。亦有塔寺。二十餘",
    "T51n2092_005:1021a11": "僧。復西行三月至辛頭大河。河西岸上。",
    "T51n2092_005:1021a12": "有如來作摩竭大魚從河而出。十二年中以",
    "T51n2092_005:1021a13": "肉濟人處。起塔為記。石上猶有魚鱗紋。復",
    "T51n2092_005:1021a14": "西行十三日至佛沙伏城。川原沃壞。城郭",
    "T51n2092_005:1021a15": "端直。民戶殷多。林泉茂盛。土饒珍寶。風俗淳",
    "T51n2092_005:1021a16": "善。其城內外凡有古寺。名僧德眾道行高奇。",
    "T51n2092_005:1021a17": "城北一里有白象宮。寺內佛事皆是石像。裝",
    "T51n2092_005:1021a18": "嚴極麗。頭數甚多。通身金箔。眩耀人目。寺",
    "T51n2092_005:1021a19": "前繫白象樹。此寺之興實由茲焉。花葉似棗",
    "T51n2092_005:1021a20": "季冬始熟。父老傳云。此樹滅佛法亦滅。寺內",
    "T51n2092_005:1021a21": "圖太子夫妻以男女乞婆羅門像。胡人見之",
    "T51n2092_005:1021a22": "莫不悲泣。復西行一日。至如來桃眼施人處。",
    "T51n2092_005:1021a23": "亦有塔寺。寺石上有迦葉佛跡。復西行一日",
    "T51n2092_005:1021a24": "乘船渡一深水。三百餘步。復西南行六十里",
    "T51n2092_005:1021a25": "至乾陀羅城。東南七里。有雀離浮圖。道榮傳",
    "T51n2092_005:1021a26": "云城東四里。推其本源。乃是如來在世之時",
    "T51n2092_005:1021a27": "與弟子遊化此土。指城東曰。我入涅槃後三",
    "T51n2092_005:1021a28": "百年。有國王名迦尼色迦。此處起浮圖。佛",
    "T51n2092_005:1021a29": "入涅槃後二百年來果有國王。字迦尼色迦。",
    "T51n2092_005:1021b01": "出游城東。見四童子累牛糞為塔。可高三尺。",
    "T51n2092_005:1021b02": "俄然即失。道榮傳云。童子在虛空中。向王",
    "T51n2092_005:1021b03": "說偈。王怪此童子。即作塔籠之。糞塔漸高",
    "T51n2092_005:1021b04": "挺出於外。去地四百尺。然後止。王始更廣",
    "T51n2092_005:1021b05": "塔基三百餘步。道榮傳云。三百九十步。從",
    "T51n2092_005:1021b06": "此構木始得齊等。道榮傳云。其高三丈。悉用",
    "T51n2092_005:1021b07": "文木為陛階砌櫨拱上構眾木。凡十三級。",
    "T51n2092_005:1021b08": "上有鐵柱。高三尺。金槃十三重合。去地七",
    "T51n2092_005:1021b09": "百尺。道榮傳云。鐵柱八十八尺。八十圍。金",
    "T51n2092_005:1021b10": "盤十五重。去地六十三丈二尺。施功既訖。糞",
    "T51n2092_005:1021b11": "塔如初在。大塔南三步。婆羅門不信是糞。",
    "T51n2092_005:1021b12": "以手探看。遂作一孔。年歲雖久糞猶不爛。以",
    "T51n2092_005:1021b13": "香泥填孔不可充滿。今天宮籠蓋之。雀離浮",
    "T51n2092_005:1021b14": "圖。自作以來三經天火所燒。國王修之。還",
    "T51n2092_005:1021b15": "復如故。父老云。此浮圖天火所燒。佛法當滅。",
    "T51n2092_005:1021b16": "道榮傳云。王修浮圖。木工既訖。猶有鐵柱。",
    "T51n2092_005:1021b17": "無有能上者。王於四角起大高樓。多置金",
    "T51n2092_005:1021b18": "銀及諸寶物。王與夫人及諸王子悉在上。燒",
    "T51n2092_005:1021b19": "香散花至心精神。然後轆轤絞索。一舉便到",
    "T51n2092_005:1021b20": "故。胡人皆云。四天王助之。若其不爾。實非人",
    "T51n2092_005:1021b21": "力所能舉。塔內物事悉是金玉。千變萬化難",
    "T51n2092_005:1021b22": "得而稱。旭日始開則金盤晃朗。微風漸發",
    "T51n2092_005:1021b23": "則寶鐸和鳴。西域浮圖最為第一。此塔初成",
    "T51n2092_005:1021b24": "用真珠為羅網。覆於其上。後數年王乃思",
    "T51n2092_005:1021b25": "量。此珠網價直萬金。我崩之後恐人侵奪。",
    "T51n2092_005:1021b26": "復慮大塔破壞無人修補。即解珠網。以銅鑊",
    "T51n2092_005:1021b27": "盛之。在塔西北一百步掘地埋之。上種樹。樹",
    "T51n2092_005:1021b28": "名菩提。枝條四布。密葉蔽天。樹下四面坐像",
    "T51n2092_005:1021b29": "各高丈五。恒有四龍典掌此珠。若興心欲取",
    "T51n2092_005:1021c01": "則有禍變。刻石為銘。囑語將來。若此塔壞",
    "T51n2092_005:1021c02": "勞煩後賢出珠修治。雀離浮圖南五十步有一",
    "T51n2092_005:1021c03": "石塔。其形正圓。高二丈。甚有神變。能與世人",
    "T51n2092_005:1021c04": "表吉凶。觸之若吉者金鈴鳴應。若凶者假",
    "T51n2092_005:1021c05": "令人搖撼亦不肯鳴。惠生既在遠國。恐不吉",
    "T51n2092_005:1021c06": "反。遂禮神塔乞求一驗。於是以指觸之。鈴即",
    "T51n2092_005:1021c07": "鳴應。得此驗用慰私心。後果得吉反。惠生",
    "T51n2092_005:1021c08": "初發京師之日。皇太后&#x52C5;付五色百尺幡千",
    "T51n2092_005:1021c09": "口錦香袋五百枚。王公卿士幡二千口。惠生",
    "T51n2092_005:1021c10": "從于闐至乾陀。所有佛事悉皆流布。至此頓",
    "T51n2092_005:1021c11": "盡。惟留太后百尺幡一口。擬奉尸毘王塔。",
    "T51n2092_005:1021c12": "宋雲以奴婢二人奉雀離浮圖。永充灑掃。惠",
    "T51n2092_005:1021c13": "生遂減割行資。妙簡良匠。以銅摹寫雀離浮",
    "T51n2092_005:1021c14": "屠儀一軀及釋迦四塔變。於是西北行七",
    "T51n2092_005:1021c15": "日。渡一大水至如來為尸昆王救鴿之處。亦",
    "T51n2092_005:1021c16": "起塔寺。昔尸昆王倉庫為火所燒。其中粳",
    "T51n2092_005:1021c17": "米燋然至今猶在。若服一粒永無瘧患。彼國",
    "T51n2092_005:1021c18": "人民須禁日取之。道榮傳云。至那迦羅阿",
    "T51n2092_005:1021c19": "國。有佛頂骨。方圓四寸黃白色。下有孔。受人",
    "T51n2092_005:1021c20": "手指。閃然似仰蜂窠。至耆賀濫寺。有佛袈裝",
    "T51n2092_005:1021c21": "十三條。以尺量之。或短或長。復有佛錫杖。長",
    "T51n2092_005:1021c22": "丈七。以水筩盛之。金箔其上。此杖輕重不",
    "T51n2092_005:1021c23": "定。值有重百人不舉。值有輕時二人勝之。",
    "T51n2092_005:1021c24": "那竭城中有佛牙佛髮。並作寶函盛之。朝夕",
    "T51n2092_005:1021c25": "供養。至瞿羅羅鹿見佛影。入山窟十五步。",
    "T51n2092_005:1021c26": "四面向戶。遙望則眾相炳然。近看瞑然不",
    "T51n2092_005:1022a01": "見。以手摩之。唯有石壁。漸漸&#x5374;行始見其",
    "T51n2092_005:1022a02": "相。容顏挺特。世所希有。窟前有方石。石上",
    "T51n2092_005:1022a03": "有佛跡。窟西南百步有佛浣衣處。窟北一里",
    "T51n2092_005:1022a04": "有目連窟。窟北有山。山下有六佛手作浮",
    "T51n2092_005:1022a05": "圖。高十丈。云此浮圖陷入地。佛法當滅。并為",
    "T51n2092_005:1022a06": "七塔。七塔南石銘云。如來手書胡字分明於",
    "T51n2092_005:1022a07": "今可識焉。惠生在烏場國二年。西胡風俗大",
    "T51n2092_005:1022a08": "同小異。不能具錄。至正元二年二月始還天",
    "T51n2092_005:1022a09": "闕。衒之按惠生行記。事多不盡錄。今依道",
    "T51n2092_005:1022a10": "榮傳。宋雲家記。故並載之。以備缺文。",
    "T51n2092_005:1022a11": "[1022a11] 京師東西二十里。南北十五里。戶十萬九千",
    "T51n2092_005:1022a12": "餘。廟社宮室府曹以外。方三百步為一里。里",
    "T51n2092_005:1022a13": "開四門。門置里正二人吏四人門士八人。合",
    "T51n2092_005:1022a14": "有二百二十里。寺有一千三百六十七所。天",
    "T51n2092_005:1022a15": "平元年遷都鄴城。洛陽餘寺四百二十一所。",
    "T51n2092_005:1022a16": "北邙山上有憑王寺。齊獻武王寺。京東石",
    "T51n2092_005:1022a17": "關有元領軍寺。劉長秋嵩高中有闕居寺。",
    "T51n2092_005:1022a18": "&#x25658;禪寺。嵩陽寺。道場寺。上有中頂寺。東有",
    "T51n2092_005:1022a19": "升道寺。京南關口有石窟寺。靈巖寺。京西",
    "T51n2092_005:1022a20": "瀍澗有白馬寺。照樂寺。如此之寺。既郭外",
    "T51n2092_005:1022a21": "不在數限亦詳載之。",
    "T51n2092_005:1022a22": "洛陽城北伽藍記卷第五(終)",
    "T51n2092_005:1022a24": "[1022a24] 世傳洛陽伽藍記。以明如隱堂刻為最古。康",
    "T51n2092_005:1022a25": "有一本。卷二闕四九十八凡三葉。按袁綬階",
    "T51n2092_005:1022a26": "校錄毛斧季跋語已云。第二卷中脫三紙。好",
    "T51n2092_005:1022a27": "事者傳寫補入。人各不同。則由來舊矣。瞿氏",
    "T51n2092_005:1022a28": "鐵琴銅劍樓書目亦稱一二卷有闕葉。據顧",
    "T51n2092_005:1022a29": "澗&#x85B2;校本補錄。惜遠在南中不可致。因從璜",
    "T51n2092_005:1022b01": "川吳氏真意堂活字本。補此三葉。嚮聞真意",
    "T51n2092_005:1022b02": "本與吳若準集證。並源出如隱。今取勘對亦",
    "T51n2092_005:1022b03": "未必盡。然大率各有校改。如隱版刻似出嘉",
    "T51n2092_005:1022b04": "靖時。未詳何人所為。依式印行。以餉同志。乙",
    "T51n2092_005:1022b05": "卯初夏武進董康。",
    "T51n2092_005:1022b06": "[1022b06] 魏自顯祖好浮屠之學。至胡太后而濫觴",
    "T51n2092_005:1022b07": "焉。此伽藍記之所繇作也。舖揚佛宇。而因",
    "T51n2092_005:1022b08": "及人文。著撰園林歌舞鬼神奇怪興亡之",
    "T51n2092_005:1022b09": "異。以寓其褒譏。又非徒以記伽藍已也。妙",
    "T51n2092_005:1022b10": "筆葩芬。奇思清峙。雖衛叔寶之風神王夷",
    "T51n2092_005:1022b11": "甫之姿態。未足以方之矣。顧高宗以北地",
    "T51n2092_005:1022b12": "質魯。遷都洛陽。立國子太學四門小學。如",
    "T51n2092_005:1022b13": "李&#x51B2;李彪高閭王肅郭祚宋辨劉芳崔光",
    "T51n2092_005:1022b14": "輩。皆以文雅見。親制禮作樂蔚然可觀。有",
    "T51n2092_005:1022b15": "魏一百四十九年間。最為希有。又未可以",
    "T51n2092_005:1022b16": "永平以後專尚釋氏而少之也。湖南毛晉",
    "T51n2092_005:1022b17": "識。"
}